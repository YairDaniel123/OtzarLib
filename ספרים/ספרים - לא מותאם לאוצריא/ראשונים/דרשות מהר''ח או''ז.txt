דרשות מהר"ח אור זרוע סימן א 
=========================== 
[לשבועות] 
קצת דיני חלה ודיני י"ט. 

גדול ה' ומהולל מאד ולגדולתו אין חקר, אין סוף ואין קץ לגדולתו של הקדוש ברוך הוא  שלא מידתו כמידת מלך בשר ודם, מלך בשר ודם יש לו משרתים ועבדים אף על פי שאין גופן  קנוי לו כשרוצים יפרקו עולן והולכי' למלך אחר, אף על פי כן אינו נותן להם אלא כפי  טורחם, אבל הקדוש ברוך הוא נותן לישראל לא מבעי' אם היו עוושין מצוה ומצטערין בה שיקבלו  שכר, אלא אפי' שיהנו ממנה בעצמם נותן להם שכר כדי שישמחו ויאכלו וישתו בי"ט שנ' ושמחת בחגיך, ובלבד שלא יעשו שחוק של קלות ראש שנ' תחת אשר לא עבדת וגו' כשיש לך שמחה וטוב לבב עבדת את ה' אלקי'. וחמור י"ט כמו שבת אבל אוכל נפש מותר. ודבר שאי אפשר לעשותו מעי"ט כגון שחיטה ובישול שאין העוף כל כך טוב כשנשחט אתמול כמו שנשחט היום, וכן בישול, או מחמת הפסד מותר. ובי"ט אופין כמה עיסות אחת של חיטין ואחת של סולת כגון מולייאותות ואם אין בכל אחת שיעור חלה ומקפידין מללושן יחד אין מצטרפין. 

ושאל מהר"ח את מהר"ם זצ"ל, במדינתינו עושין קרקעי' המולייאותות מחיטין וההוביצי מסולת ומחברים אותם הטיב בשפה על ידי גילגול אם מצטרף לחלה. ואו' שהיה נראה לו שהשיב לו כיון דבתחילה מקפידין מללושם יחד אין מצטרפין. 

ונר של הבטלה, פי' של ב"ה מותר להדליק בי"ט. ומותר לטלטל הנר כשהוא דולק אף על פי שהשמן מנענע ואין אסור משום כיבוי. 

ובספר יש המגבן חייב משום בונה, ונסתפק מהר"ח זצ"ל אם הפי' כשהוא מרביע או מעגל הגבינה זה נקרא בניין, אם כן לפי זה הטווארוג היה מותר לעשות בי"ט דאינו חושש אם לריבוע או לעגלו, אבל אם הפי' הוא משום שנעשה גוש אחד א"כ גם הטווארוג היה אסור לעשות בי"ט. על כן יש לזהר אדם במצות הבורא שיחמן מעי"ט ואם לא החמין יכול לעשותו בי"ט ע"י, שינוי וכן כל דבר אפי' שאיפשר לעשותו מעי"ט מותר לעשותו בי"ט ע"י שינוי. 

וביצה שנולדה בי"ט אסור אפי' לטלטל. והיכא שהגוי אינו יודע משפט ישראל ומסיח לפי תומו ואמ' שביצים אלו נולדו לפני י"ט יום או יומים, זה היה מעשה לפני רבי' אבי העזרי והתיר. 

וביצים גמורות שיש עליהן קליפה קשה שנמצאו בתרנגולים בי"ט מותרי'. 

והיכא שבאו לו תרנגולים שלא היה דעתו מעי"ט עליהם רבינו אור זרוע כתב כרבי' משה ב"מ שצריך להזמין, אבל ס"ה מתירן. ודגים הניצודי' מעי"ט אף על פי שנראה לעין  שניצודו היום בי"ט, מ"מ מותרי' בו ביום בי"ט, אבל אם ניצודו ודאי בי"ט אסורי' אפי' עד מוצאי י"ט שיני בכדי שיעשו. וכן הגוי שהביא דורן לישראל אפי' פירות כשיש במינן במחובר אסור ודווקא כשעשה בשביל ישראל, אבל אם בשביל הגוי נעשה בי"ט שיני מותרין. ואסור לשלוח גוי אחר דבש אם לא שילך ישראל עמו ויראה שמוזג לו הגוי מן החבית הדבש. 

וכל דבר שאדם יכול להנות ממנו מותר לשלוח לחבירו בי"ט ובלבד שלא ישלח ג' בני אדם במין אחד להוליך לחבירו אותם ג' מינים. 

וחייבים ישראל לשמוח ברגלים ובלבד שיהנה לעניים ואח"ו לאו מהנה הוא זורה פרש על פניו דכת' וזריתי פרש על פניכם (ו)פרש חגיכם, כי הקדוש ברוך הוא י"ש אומר כך, אתה  יש לך ד' אני יש לי ד', אתה יש לך ד' אתה ואשתך ובניך ובתך ואני יש לי ד' הלוי והגר והיתום והאלמנה אם אתה מפרנסני גם אני מפרנס אותך, ואם אתה מעצר ממונך מלעשות מצוה ממונך יתחסר ואם אינו מתחסר מנקין מזכויותיו. וכן פרש"י בזו הפרשה פר' נשא ואיש את קדשיו לו יהיו, מהו לו יהיו והלא לכהן המעשר, אלא מעשה היה באחד שהיו גדילים לו אלף כור לשנה ועישר מהם מאה ומת וקם בנו תחתיו ואמ' וכי יש לי ליתן כל כך הרבה למעשר ופיחת ולא נתן אלא צ' לשנה הבאה נפחת לו מאה וגם הוא פחת וכך כל שנה נפחת והולך וכן הוא פיחת עד שנה עשירי' לא נתגדל לו אלא מאה מיד הלכו כל אוהביו והלבישו עצמם בגדים טובים בגדי שבת שלהם והלכו כדי לסעוד עמו אז אמר להם וכי בצרתי אתם שמחים, אמרו לו לא אלא בזה אנו שמחים שנעשית כהן, כי הקדוש ברוך הוא  ית' שמו אמר ליתן מעשר לכהן ואתה עכבתו לעצמך. לכן תשמח ותתן לעניים ובשכר זה הקדוש ברוך הוא  ישמח אותנו מאבל שאנו מתאבלים עליו על ירושלים ויבנה אותה שנא' אז תשמח בתולה במחול בחורי' וזקנים יחדיו והפכתי אבלם לששון ור' י"ש ב"ב אאא"ס. 

+תו' מביצה. שתחילתו מכבה וסופו מבעיר ואיכא תרי איסורי ולא דמי לנר של הבטלה דאיכא מאן דשרי בירושלמי בסוף מכילת' וז"ל להדליק נר של הבטלה חזקי' אמר אסור, מתנית' פליג אחזקי' לא תבערו אש בכל מושבותי' ביום השבת, בשבת אי אתה מבעיר אבל אתה מבעיר בי"ט אין תימ' בדברי' שיש בהן אוכל נפש אנן קיימינ' והכת' אך אשר יאכל לכל נפש, אלא אנן קיימינ' בנר של הבטלה א"ר אבונא תמן תנינא ב"ש אוסרין וב"ה מתירין ר' תנחום אחוה דר' אילא בעי קומי ר' יוחנן א"ל לא תאסור ולא תשרי. מצאתי+. 

דרשות מהר"ח אור זרוע סימן ב 
=========================== 
[ענינים שונים] 
דין בישולי גוים. - דין ביטול בשר בחלב. - דין אם אכל גבינה ורוצה לאכול בשר או איפכא. 

מוכיח אדם אחרי ימצא חן ממחליק לשון, אף על פי שאדם מקיים המצות יש לו לילך אחרי הקדוש ברוך הוא י"ש בדרכיו. ולכך אסור בישולי גוים ובעינן תרתי שיעלה על שולחן  מלכים ולא יהא נאכל כמו שהוא חי. וביצה יש בה משום בישולי גוים. והיכא דצלאו הגוי בביתו של ישראל לפי דברי רבי' שמואל מותרי'. 

וכן אסור לישב ולשתות שכר או דבש בבית הגוי, אבל היכא שישראל נזדמן כאכסנאי לבית הגוי או שהלך לתבוע חובותיו והגוי השקה לו או אבבא דחנותא מותר. 

ובשר חיה ועוף בחלב, אור זרוע פוסק כר' עקיבא דלאו דאורייתא ובטל ברוב בעלמא, וכן כל דבר שאין עיקרו מן התורה יכול לכתחילה לבלטלו ברוב. ומעשה ביורה של בשר שנתערב בו נסיובי דחלבא והתיר ר' שמחה לכתחילה להרבות עליו מים ולבטלו ברוב. 

אכל גבינה וחלב מותרין לאכול בשר בקינוח והדחה. אכל בשר אסור לאכול גבינה אלא מסעודה לסעודה. ובזה נחלקו, דר"י אומר אפי' מיד כשבירך לאחר הסעודה מותר ומ"מ נראה למהר"ח זצ"ל דאף לפי' ר"י דאין לו לברך על מנת כדי לאכול מיד, ורבי' משה ב"מ מצריך שש שעות בין כל סעודה וסעודה כדרך כל האכילות. 

ומחמת שתורה צריך עיון גדול צריכין ישראל להגות בו יומם ולילה, ומעשה בבן דמא בן אחותו של ר' ישמעאל א"ל כגון אני שלמדתי כל התורה כולה אם אוכל לעסוק בחכמה יוונית, א"ל צא וראה שעה שאינה לא יום ולא לילה אז אתה מותר ובעניין אחר אסור ומאיין שנ' והגית בו יומם ולילה. ובשכר זה יזכו ישראל לאור יומם שנ' ויהיה לך השמש לאור יומם. ורי"ש ב"ב א"ס. 

דרשות מהר"ח אור זרוע סימן ג 
=========================== 
פרש' וירא 
מצות התלויין בדרך. - דין שלא יראה אדם משא ומתן של חברו. - דין מותר ללבוש כלאים להריחם מן המכס ושאר דיני כלאים. - צריך לחטט אחר חוטי הכפלי. - דין כלאים. 

בכל דרכיך דעהו והוא יישר אורחותיך, במעשיך לא נאמר אלא דרכיך, שצריך לעשות מצוותיו של הי"ש בשעה שהולך בדרך כגון אליעזר עבד אברהם שנ' ויקח העבד עשרה גמלים מגמלי אדוניו. ורש"י פי' פשיט' מגמלי אדוניו אלא שהיו ניכרים שהיו גמלים של אברהם שהיו הולכים זמומים שלא ירעו בשדות אחרות. וכן אמ' ר' בשעה שאדם הולך בדרך שלא ינטה לילך בשדה זרוע של ישראל מן הדרך בשביל הטיט וכן שלא יעמוד בשדה חבירו בשעה שעומדת בקומותיה או בכרם חבירו בשעה שהוא מלא ענבים ושלא יתן בו עין הרע. 

ומכאן שלא יראה אדם בממון חבירו בשעה שעושה משא ומתן שלא יבא לידי חימוד או קינאה או עין הרע. ומעשה ברב ורב יודא שהלכו בדרך והלכה עמהם אשה אחת, א"ל רב לרב יודא דלי כרעיך מגיהנם, א"ל והא אמרת שנים מותרים להתייחד, א"ל לא כמו אני ואתה אלא כגון ר' חנינא וחביריו שהיו צדיקים גמורי'. אילו המצות הנוהגות בדרך. 

וכן אמ' ר' כשאדם הולך בדרך שמותר לו ללבוש כלאים להבריחם מן המכס כי כך רגילות שהבגדים שעל העגלה נותנין מהם ומי שלובשם אינו נותן ולכך מותר כיון שאינו מתכוין להנאת לבישה. וכלאים שוע וטווי ונוז, פי' שזור, הם דאורייתא ואחרים דרבנן. 

ורבי' אפרים אסר לישב בעגלה שהכלב קשור אצלה והסוס מוליך העגלה, ומיהו שמעתי שיש זה להתיר. אכן לישב על הסוס שהכלב קשור אצל הסוס אף על פי שאינו משתמש אלא בסוס  אחר אסור. 

וסרך של פשתן וסרך צמר שקשרן יחד אפי' ע"י רצועה בנתים אסור, אכן עורה או פליצו"ן שתפרו בחוט של פשתן מותר לתופרו תחת בגד קוטא ובלבד שלא יחבר חוט של פשתן אצל הקוטא. וכרים וכסתות של כלאים אסור לישכב עליהן לפי שהנוצה יוצא וחיישינן שמא יעלו עליו, אבל לישב על העגלה על הכלאים מותר כיון שאינן שזורין הוו דרבנן וגם קשין הם והוי כמו גזירה לגזירה. 

ובגד שאבד בו כלאים דאורייתא ונתקן קצת צריך לחטט כולו. ושהוא כלאים דרבנן אין צריך. ומתוך כך נראה שצריך לחטט אחר חוטי הכפלי אם נתקן בשעה שהם קרים אף על גב  דהם דרבנן דכתיב חלב ולא כפלי, אבל כשהם חמים סמוך לשחיטה שיכול להיות שנתקן כולן אינו צריך לחטט, אבל כשהם קרים אי איפשר שלא ישאר קצת, לכך צריך להזהיר לטבחים שיחטטו. ומהר"ח אמר שהר"ף א"ל שהר' יחיאל מפרי"ש לא אכל החתיכות של חוטי כפלי, אבל התבשיל שלו והבשר שנתבשל עמו אכל. 

ואם היה קשר מעות בבגד צמר בחוט של פשתן או להיפוך, בירושלמי מחלוקת רב הונא ור' אבינא אוסרין ורב שמואל ור' עקיבא מתירין. ומתוך כל נראה לאסור שק מלא בגדים של צמר לקושרו בחוט של פשתן או להיפך. ואור זרוע כתב שמותר לכסות הגיגית בכלאים שהאדם רוחץ בתוכה כדי לשמור חומו, ומכאן היה נראה למהר"ח שמותר לישב בעגלה שהיא מכוסה בכלאים דמה לי שמשמר שלא יצא החום ומה לי שמגין שלא יבא קור או חום. וכובעים שלנו אף על פי שהם לבד כתב מהר"ם ואור זרוע יש שרגילין לקבוע סביבו רצועה שאסור לתפור בחוט של פשתן. 

מנעלים של לבד נ"ל וילצ"א רבותי' מצרפת מתירין לפי שלשם יש רוב קנבוס וגם רגילין לתפור בקנבוס שהוא קשה, אבל במדינה זו שיש רוב פשתן ורגילין לתפור בפשתן צריך לבדוק אם תפורי' בפשתן או לא. 

ואנפילייאות של פשתן תחת של צמר אסור אף על פי שחלוק תחת קוטא מותר. וזהו שאמרו  בפרקי דר' אליעזר ד"א בכל דרכיך היינו תורה שנ' והודעת להם את הדרך ילכו בה, יכול שהוא מעשה ת"ל את המעשה אשר יעשון, א"כ מהו הדרך לכן היינו התלמוד, וזהו שאמר הכתוב אם בחוקותי תלכו ומצותי תשמרו ועשיתם אותם. ואומר אור זרוע אף על פי שניתן לאדם לפלפל ולפרש יש לו לחקור אחר היושר על ידי זה הקדוש ברוך הוא מיישרו לדרך ישראל דכת'  והוא יישר אורחותיך. וכן הוא אומר ונתתי גשמיכם בעתם וגו' וכי זה הוא זכות תורה והלא כל אדם יש לו זה, אלא שהקב"ה מזמין לו מזונו' ע"י שיתנו גשמיכם בעתם והארץ יתן יבולה ופריה שלא תצטרך להצטער אחר מזונו', וכתיב ואולך אתכם קוממיות בקומה זקופה, אימתי, לימות המשיח כי הדור עתה מתמעט לפי שהקב"ה נתן ידו על אדם הראשון ומיעטו, אבל לימות המשיח ילכו בקומה זקופה שנ' ואולך אתכם קוממיות ור' י"ש ב"ב א"ס. 

דרשות מהר"ח אור זרוע סימן ד 
=========================== 
תולדות 
דין אם שכח יעלה ויבא בברכת המזון ובתפילה. - דין אם התחיל אתה חונן בשבת ויו"ט. - דין אסור להתענות בר"ח. - דין כששכח יעלה ויבא בר"ח בשבת של ר"ח אם חוזר גם של (שבת) [ר"ח] או לא. - דין כששכח רצה בסעודה שלישית. 

נופת תטופנה שפתותיך כלה וגו', שמדברים בהם דברי תורה. וריח שלמותיך נאמר על יעקב אבינו שנ' וירח את ריח בגדיו, גופו לא נאמר, אלא בגדיו שקיים בהם מצות ציצית, ודין ציצית פי' לעיל. ד"א ריח בגדיו, אל תקרי בגדיו אלא בוגדיו, שאפי' בוגדי' שביך מליאים מצות כרימון, כמעשה שנבוכד נצר הרשע לא היה יכול לכנס בבית המקדש ואמ' ליהודי אחד תכנס וקח לך הכלי הראשון שתוציא, ונכנס והוציא המנורה ואמר ליה נדרנו לך כלי זה אין ראו להשתמש אלא למלך לך פעם אחרת וקח לך הכלי הראשון ולא רצה ושתוהו בבקעת של עץ וחתכוהו בקרדום וצעק אוי לי שהכעסתי את בוראי ולא צעק אוי לי שכואב לי, אלא שהכעסתי את בוראי זהו ריח בגדיו. ד"א א"ת רי"ח בגדיו בגימ' תרי"ט ששה יתירים על תרי"ג, קריאת מגילה ונר חנוכה ועירוב ואבילות על קרובים וירושלם והשישית שעל כל מצוה יתכוין לשם שמים מי שצוה אותם. ד"א ריח שלמותיך ולא בשלמות גוי שלא תלך בדרכי הגוים, וכי ס"ד שלא יעבור ע"ז ולגזול ולחמוס והלא כבר נאמר כמה פעמים אלא שישנה בהילוכו מהילוך גוים ואינו צריך על זה לברך דכמה מצות שאין מברכין עליהן כגון יראת הש' ואהבתו. 

וכן אדם ששכח דר"ח בברכת המזון ולאחר שסיים בונה ירושלים נזכר קודם שהתחיל הטוב והמטיב, יאמר בא"י אמ"ה אשר בחר בעמו ישראל ונתן לעמו ישראל ראשי חדשים לכפרה ולזיכרון בא"י מקדש ישראל וראשי חדשים. והיכא שטעה ולא הזכיר דר"ח בתפיל', אם יודע בו שיוכל לכוין בתפילת ש"צ מתחילה ועד סופה יצא. ואם שכח יחיד דר"ח בתפילת ערבית אין מחזירין אותו ובשחרית ובמנחה חוזר, אבל החזן אפי' בשחרית אין מחזירין אותו מפני טירחא דציבור'. ונסתפק מהר"ח ביחיד שהציבור ממתיני' לו אם חוזר בשחרית או לא, אבל במנחה אפי' החזן מחזירי' מפני שאין לו תפילה אחרת אחר כך. 

ובשבתו' וימים טובים בשחרית ובמנחה ובערבית אם התפלל אתה חונן מסיים אותה ברכה ומתחיל בשל שבת ויום טוב, ומוסף אפי' התחיל אתה חונן מפסיק ומתחיל במוסף דשבת ויו"ט ובר"ח דאין לו ברכות אחרות אם התחיל באתה חונן במוסף מפסיק ואומר דר"ח. 

ואסור להתענות בר"ח, אכן אם אינו רוצה לאכול רק מיני תרגימא שפיר דמי ולכך אם שכח דר"ח בברכת המזון אין צריך לחזור. ונסתפק מהר"ח כשחל ר"ח בשבת ושכח דר"ח ושבת בב"ה כיון שצריך לחזור בשביל שבת אם חוזר גם בשל ר"ח, או לא, ונראה לו דחוזר. ובשבת אומ' רבי' יעקב בב' סעודו' צריך לאכול לחם ובסעודה ג' אפי' מיני תרגימא דיי, ויש מצריכי' אפי' בסעודה שלישית לחם ולכך אם שכח בשלישית אין צריך לחזור כיון דחלוקים בדבר. 

וגדולה מצות ציצית שמצלת מן העבירה כדאמר במסכ' מנחות מעשה באחד שהיה מאד זהיר במצות ציצית והגידו לו זונה אחת שהיית' בכרכי הים שהיתה נוטלת ת' דינרי' זהובי' בשכרה הלך אצלה והציעה ו' מיטות של כסף ושביעית של זהב ובין כל מיטה ומיטה סולם של כסף ועליונה של זהב וישבה בעליונה ערומה ורצה לעלות אצלה באו ד' ציצית וטפחו לו על פניו וישב על הקרקע אמר העבודה לא אניחך עד שתודיעני אם מצאת בי שום מום, א"ל העבוד' לא מצאתי בך שום מום ולא ראיתי אשה יפה כמותך, אכן מצוה אחת ציונו בוראינו ונזהרתי בה באו וטפחו לי על פניי, א"ל לא אניחך עד שתכתוב לי שמך ושם עירך ושם רבך וכתב לה ונתן בידה ונתנה שליש ממונה למלכות שהניחו אותה להתגייר ושליש לעניים ושליש לקחה עמה, באתה לבית מדרשו של ר' חייא א"ל גיירינו, א"ל שמא עינייך נתתה באחד מן הבחורי' נתנה לו כתב, א"ל לכי זכי במקחך ואותן מטות הציעה לו בהתיר. 

ועוד גדולה מצות ציצית שמשתמשין בה ב' אלפים ות"ת שנ' ונלוו והחזיקו מכל לשונות הגוים עשרה אנשים בכנף איש יהודי אחד אימתי לימות המשיח ור' י"ש ב"ב אאא"ס. 

דרשות מהר"ח אור זרוע סימן ה 
=========================== 
פרש' ויצא 
דין גזילה אם גזל. - דין לקח טלית חבירו בבית הכנסת. - דין גזילה דמלכותא אינה גזילה. - דין איזה ראוי או מוחזק לעניין בכור. - דין טעות גוי. 

כי לא ינוח שבט הרשע על גורל הצדיקים למען לא ישלחו הצדיקים בעולת' ידיהם, כגון ראובן שנ' וילך ראובן בימי קציר חיטים וגו' שלא פשט ידו ליקח מן הגזל אלא דודאים שהם הפקר לכל. 

וגדול הגזל שאם יש לאדם קופה מליאה עבירות גזל מקטרג בראש כולם שנ' גבי דור המבול כי מלאה הארץ חמס וגו' לא נתחייב עדיין דינם אלא בשביל חמס. ואם גזל אדם מחבירו ומתבייש להחזיר לו בפרהסיא אמרו רבותי' שאם הנגזל הלוה לו מעות יבליע כשיעור מה שגזל אף על פי שאינו יודע יצא או יניחם בכיס שלו בלא ידיעתו ויצא. 

ואם אדם גזל ממון שלו משל עצמו כמו כן בשיכול להתפרנס ממנו קיימא לן כשמואל דמותר ליהנות ממנו, אבל אין לו עצמו כלום אסור. ואדם שגזל ויודע שגזל והיא בעין אסור להנות ממנה. 

ואדם אם נתן כליו להתכבס ונחלפו אצל הכובס אל יאמר אני מוליך את שלו והוא את שלי זה אסור, ומיהו אף על פי שבשל חבירו אסור מותר לאדם ליקח טלית של חבירו בב"ה  ולהתעטף בו. ויש שאין מצריכין לברך והמברך לא הפסיד. 

וגזילה שייכה אפי' במלך אף על פי דדינא דמלכות דינא, היינו שמשוה מידותיו לכל בני המדינה, אבל לאחר אסור דגזילה דמלכותא גזילה ואם גזל המלך או מושל שלו בית מישראל אסור ישראל אחר ליקח ממנו. 

והכיס שלנו שאנו נותנין טסקא למלך או למושל שלו אפי' אם אין נותני' מבית שוה אלף זקוקי' אלא פשוט אחד אם מת ולא פרע עדיין טסקא אינו נחשב מוחזק אלא כראוי ואין הבכור נוטל בו פי שנים. וכן חובות שמלוין על השטרות אפי' ישראל מישראל נחשב ראוי ואין נוטל פי שנים. 

וגזל גוי אסור ולא מבעי גזל, אלא אפי' טעותו. ובזה יש חילוק היכא דמטעיהו ישראל ומבלבלו לגוי אסור, אבל היכא שטועה הגוי מעצמו מותר, אבל היכא שיש בו קידוש השם כגון שבא לביתו וחזר ואמ' שטעה אף על פי שטעה בעצמו אסור. 

ואמרו רבותי' שיזהרו ראשי הקהל שלא יטילו על אילו מחמת קרובת' ועל אילו מחמ' שינאת', דאם לא כן פוסל לעדות ולשבועה כל כתבו רבותי' בפי'. וזכות הצדיקי' מצלת על הממון ויגיעת' על הנפש ועל הממון כדדרשינ' בבר' רבא לולי אלקי אבי אלקי אברהם ופחד יצחק היה לי כי עתה ריקם שלחתני, הרי הצלת ממון. את עוניי ואת יגיע כפי ראה אלקי' ויוכח אמש ולבן בקש לעקור את הכל ומחמת יגיע כפיים ניצול. ויוכח אמש, שהקב"ה שולח חושך על הרשעים וכן במצרים ויהי חושך אפילה וגו' ולכל בני ישראל היה אור וכן יהיה לעתיד שנ' כי הנה החושך יכסה וגו' כדשאל ההוא מינא לר' יהושע מתי תגאלו, א"ל בשעה שישלח חושך עליכם, הקפיד, א"ל מה אתה מקפיד פסוק הוא שנ' כי הנה החושך יכסה אדמה וערפל לאומים ועלייך יזרח (השמש) [השם] שיגאל את עמו ישראל בכבודו. ור' י"ש ב"ב אאא"ס. 

דרשות מהר"ח אור זרוע סימן ו 
=========================== 
שלח לך 
דין חלב של גיד הנשה בבהמה ובחיה. - דין ורידין של עוף. - דין גידין שנאסרו משום דם אם לא נקרו בתחלה. - דין לצלי צריך צליחה ושאר דיני מליחה. - דין חוטי דכפלי שאסורים וצריכים לחטטם כשחם הבשר. 

מוכיח אדם אחרי, אחרי מצותי, ימצא חן ממחליק לשון, אחר העבירה שסבור שעושה לו טובה שכן מצינו במשה רבינו שמצא חן בעיני ישראל אף על פי שהיו שונאי' לו שנ' עוד  מעט וסקלוני, ובסוף ימיו מצא חן שלא רצו לנקום במדיינים לפי שראו שמיתתו תלוי בזה שנ' נקום נקמת בני ישראל ואחר תאסף וכתיב וימסרו מאלפי ישראל על כרחם נמסרו. וכן חכמים מוכיחים ומזהירין ישראל ואוסרין מה שהתורה התירה כדי לעשות סייג לתורה כדכתי' על כן לא יאכלו בני ישראל את גיד הנשה ולא אסרה תורה אלא גיד והם אסרו אפי' חלבו ולא מבעי' של בהמה אלא אפי' חיה, אף על גב דחלבה מותר צריך לחטט אחר גיד הנשה וחלבו בחיה כמו בבהמה. 

ודם עוף אסור מן התורה, אעפ"כ הוורידי' של יריכין אדומים או שחורים הנראים כמלאים דם, אין צריך לנקר תחילה. ור"י היה נזהר לאחר בישול התרנגולת או לאחר צלייה שהיה זורק הגידי' הנראים כמלאים דם והיה אוכל הבשר. 

וגידים האסורי' משום דם כגון שבחזה וכיוצא בהן אם נעשה שלא נקרע תחילה ונצלה הבשר מנקרו לאחר צלייתו ואוכל הבשר, ודווקא צלייה ולא בישול. וקיימא לן דין בגידין בנותן טעם ולכך אם נשאר קצת גיד הנשה או מחלב שומנו שלא נקרו כולו ונצלו או נתבשלה, מנקרו לאחר כך והבשר מותר, דאין להחמיר בחלבו יותר מגיד עצמו, אבל לנקר (אין) צריך. 

ובישרא דאסמיק וחתכו לחתיכות דקות מותר לצלותו וצריך למולחו לצלייה כמו לבישול. ולצלי, רש"י מצריך מליחה ולדבריו בשר ששהה ג' ימים אסור אפי' לצלי, אבל ר"י הק' על פי' ומתיר בלא מליחה לצלות. והגאונים כתבו בשר ששהה ג' ימים דמותר לצלי, ור"י הבחור מיישב הקושיא ולכך נראה כרש"י. 

וצריך למלוח על כלי מקום מודרון או בנקוב ומעשה בא לפני ר"ת שמלחו בכלי שלא היה מנוקב ואסר הבשר והכלי ולכך אם נמלח באינו מנוקב או בשולחן שוה אסור הבשר והכלי לפי שעה. 

וחוטי דכפלי אסור (דאוריית') [דרבנן] וצריך לנקר בעוד שהם חמים כדי שישמטו כולם. והר"ף אמר למהר"ח שרבי' יחיאל מפרי"ש לא היה אוכל אותה חתיכה, אבל הבשר שנתבשל עמה מותר. ונראה למהר"ח כיון דצריך לנקר ואי איפשר לנקר אותה אסורה והשאר מותר. 

וצריכין ישראל לזהר שכל מה שיעשו שיהיה לשם שמים שלא יאמר מה שאינו אוכל דם מחמת שנפשו קצה מלאוכלו, או מה שנוגע גוי שלא יאמר מחמת מיאוס דמגע גוי אינו אוכלו, אלא יאמר יכול אני אלא שהזהירנו הבורא ית' שמו במצו', וכן אמ' ר' שישנה בהילוכו ובמלבושיו מן הגויים אף על גב שאינו עושה איסור יש לו לשנות כל מה שיכול שנ'  ואבדיל אתכם מן הגוים להיות לי וכל מקום שנא' לי זהו בזה ולהבא כמו ויקחו לי תרומה, והיו לי הלוים, וכן בדוד כי ראיתי בבניו לי מלך, בזה ולהבא היינו מלך המשיח שהוא מזרע דוד שימלוך ולא על ישראל לבד, אלא אפי' על כל האומות אלא שישראל הם יהיו למעלה מכל האומות ור' י"ש ב"ב אא"א סל' ס"ס. 

דרשות מהר"ח אור זרוע סימן ז 
=========================== 
ויצא 
דין שלא לשתות שכר ודבש בביתו של גוי. - דין צריך לשפשף כלי ששתה ממנו גוי ג' פעמים ושאר דיני נסך. - דין לחם שנתחמץ בשמרי יין. - דיני חנוכה קצת. 

פלס מעגל רגליך וכל דרכיך יכונו, נאמר במילי דעלמא כי ההיא דפר' כיצד מעברין גבי ר' יהושע שמצא תינוק וכו'. ונאמר במילי דשמיא כי ההיא גבי יעקב אבינו שא"ל אביו לילך אצל לבן והוא הלך לבית עבר ללמוד תורה ונטמן י"ד שנים ועל זה לא נענש על כיבוד אב ואם, אבל על שהיה בבית לבן כ' שנים נענש עליהם שנ' זה לי עשרים שנה וגו' סופי ללקות עליהם כנגדם וב' שנים [שנה] וחצי בסוכות וחצי שנה בבית אל, ולקה כ"ב שנים במכירת יוסף כמו שמוכיח החשבון. וכן יפלס אדם דרכיו שלא ילך לשתות שכר בבית הגוים אלא אבבא. ורבינו אור זרוע אסר אפי דבש. 

וגוי ששתה יין מן הכוס צריך לשפשף ג' פעמים שיבואו המים בכל הכוס וכלי חרש חדש או ששתה ממנו ישראל ב' פעמים אין די בשיפשוף, אלא צריך עירוי ג' ימים, אבל אם שתה ממנו ג' פעמים דיי בשיפשוף. ויין המעורב בדבש או בפילפלין אין בהם משום מגע גוים. 

ויין או חומץ המעורב בשומן דגים שנותנים עליהם אין בהם משום בישולי גוים. 

ולחם שמחמיצין אותו בשמרי יין, רבי' אפרים חקר ודרש אחרי הדברים והתירו אחר חנוכה לפי שאז דרכם לייבשם וכשרוצי' להחמיץ בו צריך לערבו במים ואז נתבטל טעמו ולכך מותר. 

ומעניין חנוכה, אדם שהדליק כבר נר חנוכה יכול להדליק לאשה ולברך וכגון שעומדת אצלו בשעת הברכה, אבל בעניין אחר נראה למהר"ח שאין לברך. ובערב שבת צריך להדליק כל הנירות ואפי' נר חנוכה קודם שידליק נר שלפני השולחן שהוא לכבוד שבת שהוא קבלת שבת, ודווקא למדליק ולא לאחר. ובשכר שישראל זהירין וזריזין בנר יזכו לילך לאור הקדוש ברוך הוא שנ' והיה לך השם לאור עולם וגו' ו"ר י"ש ב"ב א"ס. 

דרשות מהר"ח אור זרוע סימן ח 
=========================== 
[ענינים שונים] 
דין חציצה גבי נטילת ידים. - דין מקום הנחת תפילין. - דין זמן הדלקת נר של שבת. 

כי אתה תאיר נרי וה' יגיה חשכי, זהו תלמוד תורה, כשאדם עוסק בתורה לשם שמים הקדוש  ברוך הוא מגיהו חשכו שאינו בא לידי עון ואינו מורה פנים בתורה שלא כהלכה ולכך אמר הכתוב לשון והגית בו, לשון הגהה כשהקב"ה רואה שלבו של אדם לש"ש אפי' ח"ו אין בלבו של אדם לדעת עומקה של תורה הקדוש ברוך הוא מגיה דבריו שלא יצא מפיו הוראה שלא כדת.  וגדולה תלמוד תורה יותר מקיום מצות, שמצוה אינה מגינה אלא בשעה שעוסק בה ות"ת מגינה על אדם אפי' כשאינו עוסק, וכל זה לפי שמתוכה נזהרים לעשות המצוה כדת. 

ומאד יש לזהר אפי' במצות דרבנן כגון נטילת ידים שלא יהא דבר חוצץ, כגון קיסם או דיו יבש או טיט בין הבשר ובין הציפורניים כשהם יוצאים חוץ לבשר וכל שאר דיני נטילה פי' לעיל. וח"ו ומי שאינו נזהר לא דיו שאינו מקיים המצות אלא שמברך ברכה לבטלה. 

וכן תפילין יש לזהר בהנחתן שלא יניח אותם על המצח למטה מצמיחת שער אלא על השער, כי כן מצותו. וכן הקשר שלא יניחנו למטה מן השערות על הצואר ואם עושה כן לא דיו שאינו מקיים מצוה כדינה אלא מב"ל. 

וכן הדלקת נר בשבת אין להדליקו מבעוד יום גדול כדאמ' ובלבד שלא יקדים, ואם הדליק צריך לכבותה ולהדליק לצורך שבת ולא קיים המצוה וכן המתין עד ספק חשיכה אסור ליהנות מן הנר וספק שבת [שבת]. ומשום שעוסק בתורה לשמה יצא מכל אילו הספיקות וזהו ש"ה כי נר מצוה ותורה אור, כי התורה מאיר' איך לעשות המצוה וכשעוסק בתורה לשמה הקדוש ברוך הוא מאיר עיניו בהלכה. ו"ר י"ש ב"ב אא"א סס"ס. 

דרשות מהר"ח אור זרוע סימן ט 
=========================== 
פרש' עקב 
דין שלא לספר לשון הרע ושלא להונות את רעהו אבל אם הונהו מותר. - דיני שבת שאסור לדבר דברים בטלים ולומר (דיני שבת) הרבה ושלא לקרות בשטרי משא ומתן. 

שומר פיו ולשונו שומר מצרות נפשו, נאמר' כאן שמירה ונאמ' גבי כל התורה כולה שמירה שנ' והיה עקב תשמעון [ושמר], ונשמרת מכל דבר רע וגו' לומ' שלשון הרע שקול כנגד כל העבירות ולא מבעי שלא יספר, אלא אפי' אם שמע מחבירו שסיפר לשון הרע לא יספר. ונאמ' לא תונו איש את עמיתו, עם שאיתך בתורה ובמצות ואפי' הונאת דברים לא יספר כגון אם הוא בעל תשובה לא יאמר לו זכור מעשיך הראשונים ואם הוא גר אל יאמר לו פה שאכל נבילות וטריפות יעסוק בתורה שניתן מפי הגבורה, וכן אם הוא קובר את בניו אל יאמר לו כמו שנאמ' באיוב הלא יראתך כסלתך תקותך וגו'. וכתב בס"ה אבל אם הוא דבר לך הונאת דברים גם אתה מותר לדבר לו הונאת דברים דאינו איתך בתורה ובמצוות. ומי שיצא עליו שם רע שהוא אמת אומר בספר במגילה מותר לגדפו בגמ"ל ושי"ן ופי' לשם בן גויה ושפחה אף על פי שאמו ישראלית. 

ד"א שומר פיו ולשונו, שומר נאמר על השבת שישמור את פיו מלדבר בשבת דברים בטילים יתירים ור' שמעון בן יוחי היה לו אמה זקינה וכשירה וכשהיה רואה שהית' מדברת דברים יתירים היה אומר לה שבת היא ושתקה. 

וכן שלא יאמר לגוי לעשות כי כל דבר שאתה זכאי בעשייתו אתה זכאי באמירתו, ושאי אתה זכאי בעשייתו אי אתה זכאי באמירתו לומר לגוי, אבל יש דבר שאתה מותר לומר לגוי אף על פי שאינך מותר לעשותו כגון גבי דליקה שיאמר כל המכבה אינו מפסיד. ולא מיבעי' דליקה אלא אפי' אם נשבר לו חבית מותר לומר כל המציל אינו מפסיד. והיכא שיש דליקה ספק סכנת נפשות כגון אם נדלק ביתו של ישראל וירא שלא יבאו הגוי' לשפוך דמם של שונאי ישראל מותר לו לעשות אפי' אם יש גוי אצלו אל יאמר לו תכבה, אלא יכבה בעצמו ומצוה לו לעשות. 

והיכא שיש חולה שיש בו סכנת נפשות או יולדת שיש בה ספק סכנה משנפתח הקבר ששותת הדם מבשלין ואופין ושוחטין ומדליקי' להם לצורכן ואם יש חכם בעיר ונשאלין לו על זה, כל הנשאל הרי זה מגונה שהיה לו לדרוש תחילה שדבר זה מותר וכל השואל הרי זה שופך דמים, אלא מצוה לו לעשות לו לעצמו. 

ויש דברים שמותרים לעשות בשבת כגון אם נפל נר על השולחן במפה ישפוך מים על העוקץ השיני שאם יבא האש לשם שיכבה, אבל להניח כלי תחת הנר אסור. ונסתפק אור זרוע היכא שהניח כלי תחת הנר ונפל הנר בתוכו ואח"כ נפל הנר לחוץ או אם בא הגוי ולקח הנר מן הכלי, אם מותר לטלטל הכלי לאח"כ או לאו, או אם ראובן לקח כלי של שמעון ושמו תחת הנר ונפל הנר בתוכו אם יוכל לאסור כלי של שמעון לבטלו מהיכנו או לאו. ובשכר שישראל שומרי' את השבת הקדוש ברוך הוא מקרב הגאולה שנ' אשרי אנוש יעשה זאת, אדם  לא נאמר אלא אנוש, אפי' הם כדור אנוש שיש בהם שמץ ע"ז נמחל להם שנ' כל שומר שבת מחללו, אל תיקרי מחללו, אלא מחול לו והגאולה מתקרב בזכותו שנ' והביאותי' אל הר קדשי ושמחתי' בבית תפילתי וגו' ו"ר י"ש ב"ב א"ס. 

+תינוק שמשתין על בגדי אמו בשבת אסר ריב"ן לזרוק מים עליו וגם רבי' אליעזר ממי"ץ, אכן מהר"י דרש בשם זקינו רבי' אור זרוע ששמע מפי רבי אליעז' מגרמייזא שהתיר לשים היד במקום שהשתין התינוק על הבגד. הג"ה+. 

דרשות מהר"ח אור זרוע סימן י 
=========================== 
פרש' שמות 
דיני שבת ואם מותר לקרות נגד נר היכא דלא יוכל להגיע אל הנר. - דין שלא להבדיל על נר של בית הכנסת ושלפני בית הכנסת מותר ושאר דיני הבדלה. 

בני אם תקח אמריי ומצותי תצפון אתך, אומר הקדוש ברוך הוא ית' שמו לישראל בני צריך  אתה להיות חביב עלי הרבה אם תזכה שתקח אמריי שלא תהיה כאדם שיש לו בת בוגרת שסופנה ואינו יודע למי סופנה, ומה תעשה, מצותי תצפן בסתר ואז יהיו אתך. וכן מצינו במשה רבי' ע"ה שנ' בו ולא יכלה עוד הצפינו, משומרו לא נאמר אלא הצפינו, וכן כתיב צפן לישרים תושיה, שצפן מצותיו של הקדוש ברוך הוא ית' שמו ולכך זכה שנתנה לו תורה מפי  הגבורה. וכן כתיב יצפון לישרים תושיה, מלמד שצפן הקדוש ברוך הוא ית' שמו העתידו' לכל צדיק  וצדיק כמו שמצינו בשעה שעלה משה רבי' ע"ה למרום שמע שהיה אומר הקדוש ברוך הוא ית' שמו  אליעזר בני כך הוא [אומר] פרה [בת] שתים עגלה בת שנתה, תאב שנתנה על ידו. וכן קיימא לן שהלכה כר' שמעון במוקצה שצפן לו הקדוש ברוך הוא זה שהלכה כמותו ואין מוקצה לר' שמעון  אלא גרוגרות וצימוקי' ומוקצה למצוה וחסרון כיס, ואף על גב דזה אוסר וזה מתיר כולם נתנו מפי  הגבורה ית' שמו רועה אחד. 

וכל כלים ניטלים בשבת שמלאכתן להתיר לצורך גופן ומקומן ומחמה לצל ושלא יגנב, ושמלאכתן לאיסור דווקא לצורך גופן ומקומן. כל כלים הניטלים שברי[ה]ם ניטלים ובלבד שיהו [עושין] מעין מלאכתן ראשונה, כגון שברי זכוכית לכסות בהן פי הפך. ויש כלים שאין ניטלים כגון סכין ששוחטין בו ושל קצבים שמיחדי' להן מקום מחמת חיסרון כיס, ומחט של יד ליטול בו את הקוץ ומחט של (סקבין) [סקאין] שיכול לפתוח בה המנעול אם נאבד לו מפתח. 

ומותר לטלטל מן השולחן עצמות רכין וקליפות אגסים ותפוחים, אבל לא של אגוזים, אבל מנער הטבלא והם נופלות. ומותר לטלטל עצמות שיש בהן מוח הראויות לכלב אף על פי  שאין לו כלב. 

ומעות שעל גבי הטבלא או הכר אם שכחם מנער הכר והם נופלות, אבל במניח שדעתו היה להניח שם כל השבת אסור. ואם שמעון הניח מעות על כר של ראובן אף על פי שהיה בדעתו להניח שם כל השבת כתב רבי' אור זרוע דלאו כל כמיני' לאסור ומותר לראובן לנער. ודווקא לצורך הכר מותר לנער, אבל לצורך מעות לא. 

בשר חי או אפי' תפל שאינו מלוח מותר לטלטל, אבל דג דווקא מלוח אבל לא תפל וזה החילוק בין בשר לדג. 

ויתד שתולין עליו בשר מטלטלין אפי' אין בשר עליו, אבל שתולין עליו דגים שאינן מלוחין אסור אם אין דגים עליו, כך כתב רבי' שמחה. 

ושעטנז שאין לובשין אותו מותר לטלטלו. ותפילין מותר לטלטל. 

ופ"ק דשבת אסר רבא לקרות לאור הנר אפי' גבוה י' בתים, ורבי' אור זרוע פסק דלא כוותיה, אלא כרב[י] אחא (בר יעקב) ומותר לקרות היכא שגבוה יותר מקומת אדם שלא יבא לידי הטייה. וכן עשו בחורי' בבית רבי' מאיר והתיר להם לעשות חלון בחומה ולעשות הפסק של זכוכית וכשהמפתח לא יהא אצלם שלא יבא לידי הטייה. 

וכל דבר שיוכל לבא לידי הוראה ממנו כגון לראות בגט שילמוד איך לכותבו מותר לטלטלו ולקרות בו, אבל שטרות של משא ומתן לא שמא ימחוק אף על גב דאדם אחר שאינו שלו לא חיישינן שמא ימחוק כיון דאסור אותו שהם שלו לא פלוג רבנן. 

ובמוצאי שבת אין מבדילין אלא על הנר העשוי לצורך אדם, אבל העשוי להדליק בבית הכנסת לפני הקדוש ברוך הוא ית' שמו, לא. ואמר רבי' אור זרוע דנר שמדליק לפני ב"ה  שהיה לצורך אדם מותר להבדיל. 

ואם שכח ולא הבדיל בתפילה במוצאי שבת והבדיל על הכוס למחר מבדיל בתפילה ולא על הכוס, ואם שכח ולא הבדיל לא בתפילה ולא על הכוס למחר מבדיל בתפילה ועל הכוס. וכתב רבי' יחיאל מפרי"ש אדם המבדיל בתפילה אין לו לומר בין יום השביעי לששת ימי המעשה דטעמא מאי צריך לומר כשמבדיל על הכוס, מפני שצריך לומר מעין פתיחתו סמוך לחתימתו, אבל הכא דאינו חותם לא, אלא יאמר ותבדילינו בין קודש לחול בין אור לחושך בין ישראל לעמים אבינו מלכינו וכו'. ובשכר שישראל שומרים השבת הקדוש ברוך הוא ית' שמו  מקרב הגאולה שנ' כל שומר שבת מחללו וגו' והביאותי' אל הר קדשי ושמחתי' בבית תפילתי, תפילתם לא נאמר אלא תפילתי, מלמד שהקב"ה י"ש מתפלל, ומהו מתפלל י"ר מלפניי שיכבשו רחמיי את כעסי ויתגוללו מידותיי על בניי ושאכנס עמהם לפנים משורת הדין ו"ר י"ש ב"ב א"ס. 

מאבי העזרי. מה שנהגו להדליק ב' נרות בשבת נ"ל חד לאכילה וחד להכירה דמצוה כדאית' גבי נר חנוכה בשעת הסכנה דמניח על שולחנו צריך נר אחד להשתמש באורו, וגם י"ל כדאמר בפ' במה מדליקין חזא ההוא סבא דהוה נקיט תרי מדאני דאסא א"ל ותסגי לך בחדא, א"ל חד כנגד זכור וחד כנגד שמור. עכ"ג. 

+גם לבחורים שאינם עם נשותיהם הורה ר' לברך כיון שיסעוד לאור הנר. ואפי' היכא שסועד במקום אחר כיון שהדליקה לכבוד שבת צריך לברך כיון שילך וישכב שם וישתמש לאור הנר. ארי"ה גי' בפ' במה מדליקין+. 

דרשות מהר"ח אור זרוע סימן יא 
============================ 
פרש' וארא 
דין ביטול ע"ז ומשמשיה. - דין יין נסך ומגע גוי ביין התבשיל. - דין אסור לעסוק עם גוי ביום אידם. 

אוהב לב קנה חכמה ושומר תבונה למצוא טעם, אוהב לב היינו הקדוש ברוך הוא י"ש וכן  דוד המלך אומר כלה שארי ובשרי צור לבבי וחלקי אלהי' לעולם. קנה חכמה שתהא חביבה עליך כאילו קניתה בדמים יקרים, וכן הוא אומר הש' קנני כביכול שחביבים עליו כאילו קנאן. חכמה היינו תורה כמו שנ' אני חכמה שכנתי עורמה. ושומר תבונה שתשמור המשנה ותעשה כמו שנ' ושמרת ועשית, ושמרת זו משנה שתקנה מרבך תשמור תבונה ושתבין דבר מתוך פיו. כי הרשעים לבם מתהפך לכבד כמו שמצינו גבי פרעה שנ' בו כבד לב פרעה שלבו נהפך עליו לכבד כמו שדרשו רבותי' משל לשועל וכו' לפי שהיה אדוק בע"ז כמו שמצינו במשה רבי' שלא רצה להתפלל במצרים שנ' כצאתי את העיר וגו' ופי' רש"י לפי שהיית' מליאה גילגולים וכן כתו' הרחק מעליה דרכיך וד"ר זו מינות שע"ז מטמאה במגע ובמשא כזית. 

ודין ע"ז כשהיא ביד גוי ברשותו מועיל לה ביטול כגון נסמית עינו או נקטע אזנו וחוטמו, אבל ביד ישראל אם רוצה לבטלו אין לומר לגוי או הגוי רצה מעצמו לבטל אינה מועלת וטעונה גניזה, אבל משמשי ע"ז אפי' ביד ישראל מועיל הביטול. 

וגביע שמוליכין בו לחם מגואל אם השכינו גוי לישראל מועיל הביטול, אבל מחתה שמקטירין בה לבונה לע"ז אין מועיל הביטול אלא דווקא ביד גוי. ונירות שמדליקין לע"ז אם משכינו או מוכרו מועיל הביטול כי אין דעתו יותר להדליק לע"ז. ובגדים שהולכים בהן הגלחים מועיל הביטול אפי' ביד ישראל כיון שאינו אלא לנוי ושמא אפי' ביטול אינו צריך. 

ויין נסך שניסכו לע"ז או שינסכו לע"ז אסור, אבל סתם יינם או יין של ישראל שנגע בו הגוי אסור בס'. ויין המעורב בדבש או בפילפלין אפי' אם נגע בו הגוי מותר, אבל המעורב במים כראוי אסור. ויין המעורב בתבשיל אצל האש אפי' קודם שהרתיח אם נגע בו הגוי מותר, ויין גמור לאחר שהרתיח מותר אם נגע בו הגוי. 

וחומץ גמור מותר, אכן אוסר ר"ת יש שקורין אותו חומץ ויש שמבדילין עליו קידוש והבדלה, ולכך כיון שאין אנו בקיאין אסור. אבל חומץ שנותני' בו לפתות או בני מעיים אפי' לשלוח לישראל חבירו ע"י גוי כיון שכבר היית' לאחר שעירבן עם הלפתות אפי' אם נגע בו אז לאחר מכאן מותר. 

ואסור לישא ולתן עמהם ביום אידם, אבל רבותי התירו משום איבה, אבל ביום איד כזה כגון קלנדר"א או פיקו"ס הזהירו רבותי' שידחוק עצמו למצא שום פתחון פה לדחות את הגוי מלישא ולתן עמו. 

וללוות בריבית אסור, אבל בחנם מותר. והזהירו רבותי' לשלוח מתנות לגוי ביום איד שלו שמא ילך ויודה לע"ז נמצא עובר אלא ישמע מפיך, אלא א"כ ישלח יום אחד קודם לכן או יום אחד אחרי כן. 

ולא מבעי' שיזהרו מכל אילו, אלא שצריך לשנות מן הגוים בכל דבר במעשיו בהילוכיו ובמלבושיו ושלא יבא על הגויה, על זה נאמר הכרת תיכרת לאיש אשר יעשה ער ועונה ומגיש מנחה לה', כי הבא על הגויה אפי' מישראלית אשתו לא יהיו לו ער בחכמים ועונה בתלמידי', יכול להיו' שיהא לו בן שילמוד תורה ויורה קצת, אבל להבין ולפלפל בתורה ולהורות כראוי לא יהיו לו ואם כהן הוא לא יהיה לו בן מגיש מנחה כו' אפי' מאשתו ישראלית, וכן כת' כי חילל ישראל קודש השם ובעל בת אל נכר וכי בת ישראל נכר, אלא זה הבא על הגויה נמצא ע"ז חמיו. לכן ישראל צריך להיות בדילי' מהן שנ' ואבדיל אתכם מן העמים להיות לי, [לי] בע"ה ולי לע"ה, וכן לי הלוים, וכן בדוד כי ראיתי בבניו לי מלך, בזה ולהבא וכן לעתיד ודוד עבדי נשיא להם לעולם. ו"ר י"ש ב"ב א"ס. 

דרשות מהר"ח אור זרוע סימן יב 
============================ 
פרש' בשלח 
קצת דינים מהדלקת נרות בשבת וקידוש ומי שאין לו יין. - דין כמה תוספת שבת. - דין כששכח הבדלה והתפלה. 

בני אם תקח אמריי ומצותיי תצפון מאד אתך, שתלמוד ותצפן בלבך כדי לקיים ומצינו במשה רבי' שלא אמר לישראל שכתב שנצטוו עד ששאלו לו ונענש' שנ' עד מתי מאנת', היינו דכת' הוא אשר דבר השם שבתון שבת קודש וגו' מלמד שנצטוו תחילה. 

וצריך אדם להכין ביום ו' לצורך שבת ומצוה בו יותר מבשלוחו ויקבל שבת מבעוד יום ויאכל סעודת שבת מבעוד יום כדא' תוספ' יום הכיפורים ושבת דאורייתא. ולא שיקבל שבת ביום ו' בעמוד השחר, דבהא קבלה אין ממש, אלא כמו שאמ' רבו' דילפינן משביעית דהתם חודש תוספ' מי"ב חדשי' בשנה, אף שבת נמי כ"ד שעות יום ולילה ותוספ' דידה ב' שעות אחד מי"ב. ובאותם ב' שעות מתי שיקבלו שבת חלה עליו. 

וצריך להדליק נירות קודם שקיעת החמה, דלאחר שקיעת החמה מתחיל בין השמשות ואם לא הדליק קודם שקיעת החמה אסור להדליק אחר שקיעת החמה, ולמהר"ח נראה אם הדליק הגוי לאחר שקיעת החמה דיכול ליהנות מן הנר דכל דבר שהוא משום שבות לא גזרו כו'. 

ואין קידוש אלא במקום סעודה, ומ"מ אם הקדיש בבית אחר ורוצה לאכול בביתו יצא ובלבד שיאכל במקום שהיה בדעתו בשעת קידוש. 

והיכא שרוב החבורה רוצים לקבל וקיבלו שבת והמיעוט אומר אין אנו רוצים לקבל עדיין, גרירין אחר הרוב וצריכי' לקבל על כרחם. 

ואין קידוש אלא על היין ובמקום שאין יין אלא שכר שהוא חמר מדינה יקדש על הפת. ובמקום שהיין מצוי אינו יכול להבדיל על הפת וצריך להמתין עד שיביאו היין, אבל יכול לקדש על הפת ואין צריך להמתין ליין. 

ואסור לחשב בעסקיו בשבת אלא יחשב כאילו כל מלאכתו עשויה. 

וצריך להבדיל על הכוס ובתפילה ואם הבדיל על הכוס ולא הבדיל בתפילה מותר במלאכה ולמחר בתפילת שחרית יבדיל אתה חוננתנו וכן אם הבדיל בתפילה ולא בכוס מותר במלאכה. וחזן הכנסת אף על פי שלא הבדיל בתפילה (אלא) [ולא] בכוס ובירך כך בא"י אמ"ה המבדיל בין קודש לחול מותר מיד להדליק נירות, אבל אם לא הבדיל כלום אסור. 

ואסור לספר שיחה יתירה בשבת דר' שמעון בן יוחי היה לו אימא זקינה והיית' מדברת דברים בטילים ואמר לה שבת היום ושתקה. וזהו שאמר הכתוב שבתו' שבת קודש, שבות בו באמירה. ובשכר שישראל שומרים את השבת הקדוש ברוך הוא ית"ש מקרב הגאולה שנ' כל  שומר שבת מחללו וכת' בתריה והביאותים אל הר קדשי וגו' ורי"ש ב"ב א"ס. 

דרשות מהר"ח אור זרוע סימן יג 
============================ 
פרש' קרח 
מצות התלויין בראייה כגון שלא להסתכל בע"ז ושלא להסתכל בנשים ולהסתכל בציצית. - הילכות מצות ציצית ושיהא נוטף על הקרן. 

יונתי בחגוי הסלע בסתר המדריג' הראיני את מראיך השמיעיני את קולך, ישראל נמשלו ליונה שברחה מפני הנץ לחגוי הסלע ומצאה נחש שם ולפני' לא היית' רשאת /רשאית/ לכנס מפניו ולחוץ מפני הנץ, כך ישראל כשיצאו ממצרים לא יכלו לילך לפניה' מפני הים ולצדיהם מפני חיות רעות ולאחריהם מפני מצריים. השמיעני את קולך, משל למלך שיש לו בת ויש לה קול נאה ובקש אותה לזמר ולא אבתה ומה עשה לה המלך הלך עמה לטייל על העגלה בדרך ועשה עם הפריצי' כאילו היו באים לשוללה והרחק המלך ממנה וכשנתקרבו הפריצי' אצל העגלה ללסטם אז צעקה אבי אבי ואמ' המלך מתחילה לא אבית לזמר ועתה צריכה לזמר ולהשמעני את קולך, כך ישראל מיד כשיצאו ממצרים היה להם לומר שירה ולא אמרו עד שבאו לצרה גדולה וניצולו ונטבעו המצריים ואז אמרו שירה שנ' אז ישיר וגו'. הראיני את מראיך, אילו מצות התלויין בראייה כגון הראשונ' שלא להסתכל בע"ז ואפי' שלא לעובדה בראייה שנ' אל תפנו אל האלילים, והשנייה שלא להסתכל בנשים, אם לשם זנות עובר בלאו, ושלא לשם זנות אלא שנהנה מן הראייה אינו עובר בלאו אלא בעשה ואיסור' גדול, אבל אם אינו נהנה כלל מן הראייה ודמי עליה כקאקי חיורי אינו עובר. 

והשלישית להסתכל בציצית ובזה מקיים ג' מצות שזוכר המקום ית' שמו דתכלת דומה לים וים לרקיע ורקיע לכסא הכבוד, קריע' ים, תכלת דומה לים, כל התורה ציצי"ת וח' חוטין וה' קשרים בגימט' תרי"ג. משל למלך שאמר לעבדו תעשה לי דבר זה וקשר לי קשר לזכר וכשאמר לו ד' דברים או ה' אני צריך להרבה קשרים מעתה אקשור קשר אחד ואזכור כולם. 

ומצות ציצית אמר מהר"ם למהר"ח שצריך שידחוק הקשר על הכנף שיהא נוטף על הכנף, פי' שלא יעבור לצד אחר, וכשתופרי' הציצית יש שתופרי' סביבו ורבי' מאיר אסר. 

ונשים פטורות מציצית וסומא חייב בציצית. 

וגדולה מצות ציצית שלא ילעג אדם על מצות ציצית שלא יעשה לו כמו שנעשה לקורח, כי רש"י פי' למה נסמכה פר' קורח לפר' ציצית שהיו מלעיגי' עליה כי היו עמו נשיאי עדה קרואי מועד אנשי שם ולבשו טלית שכולה תכלת מין אחד ואמרו למשה כגון זו חייבת בציצית או לא ואמר חייבת, ואמרו מה טלית שכולה מין אחר /אחד/ חוט של תכלת פוטר אותה, זו שכולה תכלת לא כל שכן שתפטור עצמה, ומתוך כך נ(צ)טרדו ונבלעו ונשרפו, כי אמרו חכמים קרח היה מן הבלועים ומן השרופים. ובשכר שישראל מקיימים מצות ציצית כהלכתן זוכים שמשעבד להם עבדים אלפים ות"ת כדכתיב בירמיה וכו' בכנף איש יהודי אחד. 

וקיימא לן דצמר ופשתים פוטרי' בין במינו בין שלא במינו ושאר חוטי' כגון משי במינו דווקא. הכנף, מין כנף, ולא שיהא לגמרי דומה לו בצבע, אלא אפי' אם היה הכנף לבן והציצית צבוע פוטר. ולעתיד לבא הקדוש ברוך הוא ית' ש' בונה ירושלים שנ' ואני אהיה  לה חומת אש סביב וכתי' בימים ההם אשר יחזי', שהקב"ה ית' ש' שומר אותנו. ורי"ש ב"ב א"ס. 

+גר' בפ' התכלת, אמר רב גידל אמר רב ציצית צריכה שתהא נוטפת על הקרן שנ' על כנפי בגדיהם. רש"י פי' שיהא תולה ומכה על הקרן כלמר שיגביהנה למעלה מן השפה כדי שתהא תולה ונוגעת התלייה בקרן שירחיק מלא קשר גודל כשיעור הצפורן והבשר עד פרק ראשון. הוס'+. 

דרשות מהר"ח אור זרוע סימן יד 
============================ 
פרש' חוקת 
שלא יהרהר והרחצת פי הטבעת. - אסור להתפלל כנגד צואה. - הילכות בית הכסא. - דין בשבת מותר להכניס קינוח לבית הכסא. - ודין יחוד עם בהמה. 

אמרות ה' אמרות, אבל של בשר ודם אינם אמרות, דאדם נותן לבנו או לעבדו מתנה ספק מתקיים בידו או שמא יגזלו ממנו או יפסידם במזל רע, אבל הקדוש ברוך הוא נותן לאדם  ומשמרה. ד"א אמרות ה' אמרות ולא של בשר ודם, דבשר ודם מבטיח לתן לחברו לאחר שנה או שנתים או חצי שנה ושמא ימות עד אותה שעה, אבל הקדוש ברוך הוא ית' שמו אומר ועושה גוזר  ומקיים. טהורות, שמטהרין את האדם כדכת' מקוה ישראל ה' מושיעו וגו' מה מקוה מעלה את האדם מטומאה לטהרה אף ד"ת כן, כמו שנ' בפרש' זו פרה אף על פי שמטמאה כל עוסקיה היא  מטהרת ואין להרהר על זה היאך הוא כי נאמ' בה חוקה וכל דבר שבתורה שאין אדם מבין אותו אל יהרהר עליו אלא יאמ' הדבר הוא אמת אלא שאיני מבינו, וחוקה היא מלפניי שאין להרהר על זה. 

וכתיב ונשמרת מכל דבר רע וגו' א"ר פנחס בן יאיר שלא יהרהר אדם ביום ויבא לידי קרי בלילה. ידיכם דמים מליאו, אילו המנאפי' ביד וממשמשין באיבריהם שמתקש' ומוציא ש"ז לבטלה, וק"ו למוציאי' אותו לבטלה ע"י עבירה שיש עון גדול בדבר. 

וצריך אדם לזהר שלא יהא דבוק לבשרו צואה כל שהוא ואפי' בפי הטבעת מבחוץ, והר"מ היה תדיר רוחץ פי הטבעת. 

והמתפלל וצואה לפניו ילך לפניו עד שיזרקנה לאחוריו ד' אמות ואם אי איפשר לילך שיש לפניו גדר או שום דבר המעכבו ילך לצדדין. וספק צואה בבית מותר, באשפה אסור. אבל ספק מי רגלים אפי' באשפה מותר. צואה אפי' שאינה מסרחת אסור לקרות ק"ש כנגדה. 

וכל הנפנה יהא צנוע שלא ידבר כלום בבית הכסא וזו היא קמיע מן השדים וכגון שהוא נזהר תדיר מלדבר. ואיזהו צנוע, שאינו מגלה עצמו בלילה יותר מביום. וכל הנפנה יפנה מדרום לצפון ולא ממזרח למערב ולא יקנח מעומד אלא מיושב ולא בימין אלא בשמאל. 

ובשבת מותר להכניס אבנים מלא יד לקינוח. ואם יש לו מקום קבוע לעניינו, יזמין שם מערב שבת. ורבי' מאיר עשה לו סכין וקתא של קרן לקנח בו שיהא שם כלי עליו. 

ומותר להתיחד עם בהמה, אבל כל האמוראים עשו מעשה מעשה דאסור. ובשכר שישראל נזהרי' בטהרה עתיד הקדוש ברוך הוא ית' שמו בעצמו לטהר אותנו שנ' וזרקתי עליכם מים טהורי'  וגו' ורי"ש ב"ב א"ס. 

דרשות מהר"ח אור זרוע סימן טו 
============================ 
פרש' דברים 
הילכות ט' באב. - להתאבל על ירושלים. - מצוה לברך כל אחד לבדו בסעודה המפסקת. 

אל תריב עם אדם בחינם אם לא גמלך רע, כי גדול שנאת חינם שחורבן בית ראשון נתגלה קצם שלא היה בין בית ראשון לבית שיני כי אם ע' שנים כי לא היה שנאת חינם ביניהם אלא ג' עבירות, גילוי עריות ושפיכות דמים וע"ז, אבל בית שיני היה בהן שנאת חינם ואיבה רעה, רמוז באיכה, איכה ישבה בדד העיר רבתי עם הייתה. בדד, יש שדורשין לשבח ויש דורשין לגנאי, יש דורשין לשבח כמו שהפסוק אומר ישב בדד וידום שאפי' מי שיושב ולומד יחידי הקדוש ברוך הוא נותן לו שכרו. ויש דורשין לגנאי, בדד ישב מחוץ למחנה  מושבו, גם כאן דורשי' בשני פנים, בדד, שלמדו תורה כל אחד לבדו, לרעה, שיושבים בין שונאיהם. רבתי עם, שהיו עם רבים בתורה כמו שאמר דוד המלך רבים קמים עלי בתורה ובחכמה ובעושר. היתה כאלמנה, אלמנה לא נאמר אלא כאלמנה, א"ר אייבו הם [לא] פילשו אחר מידת הדין ומידת הדין לא פילש אחריהם ומה שאמ' כאלמנה, כאשה שהלך בעלה למדינת הים ודעתו לחזור. רבתי בגוים שרתי במדינות, שהם רבים בין האומות שאפי' כשהם בין הגוים הם לומדי' תורה וכן הוא אומר כי רבים בני השוממה בא וראה שיותר העמידה בחורבנה מבבניינה שהרי דניאל וכו'. שרתי במדינות שיש להן חן בעיני אומות העולם, שרתי במדינות כמו מרדכי ודניאל חנני' משאל ועזריה שהיו שרי אדוניהם כדאיתא באיכ' זוטי. היתה למס, בשביל שלא קיימו המצות. הייתה למס, בשביל שאינם נותני' צדקה ועושים מצות צריכין לתן מס לשרים. 

ושבוע שט' באב חל להיות בתוכה אסור לכבס בגדיו ואפי' להלבישם אחר ט' באב, אבל לכבס אחר ט' באב אפי' בשבוע שט' באב חל להיות בתוכ' מותר. 

וסעודת המפסקת אם אדם רוצה לאכול קודם חצות אוכל ב' תבשילי', ואם אחר חצות רוצה לאכול ולאחרי כן רוצה לאכול סעודה מפסקת, אוכל ב' תבשילין. ובסעודה מפסקת לא יאכל אדם ב' תבשילי', ור' יצחק הבחור אסר תבשיל שיני ואפי' מתפוחים. ואם רוצה לאכול תבשיל אחר יכול בטוב לאכול אחריו גבינה שמינה מבושלת וזה אינו ב' תבשילין. 

ותפילין, אבל ביום שיני לובש תפילין, אעפ"כ אמרו רבו' שאין להלביש בט' באב. ואבל יכול לילך לבית הכנסת בליל ט' באב וכשילך הקהל לביתם ילך גם הוא לביתו ולמחרת ילך לבית הכנסת עד לאחר הקינות ואז ילך לביתו. 

וחילוק בין ט' באב ליום הכיפורי', שביום הכיפורי' רוחץ (פניו) [עיניו] וידיו אבל לא שורה מפה במים משום סחיטה, אבל בט' באב מותר. 

ואסור ברחיצה ובנעילת הסנדל ובסיכה ובתשמיש המיטה, ודווקא סיכה של תענוג, אבל סיכה של רפואה מותר. ואם יש לו חטטין בראשו סך כדרכו ואינו חושש ואפי' ביום הכיפורי'. 

ונהגו רבו' איסור לעשות מלאכה בט' באב עד חצות. ואם אדם רוצה להכין לסעודת הלילה כגון לשחוט תרנגולים או כיוצא בו קודם חצות אסור אלא לאחר חצות. 

ואיכא מאן דאמר שאומ' שעתידין ישראל שנגאלים באב כמו שחורבן היה באב כך גאולתם יהיה באב שנ' והפכתי אבל"ם לששון שאני מהפך אב שלהם לששון. 

ומצוה להתאבל מן הלב. ורב בסעודה המפסקת היו מביאי' לו אפר והיה זורה על הלחם לקיים מה שנ' ויגרס בחצץ שיניי הכפישני באפר. 

ולהתאבל כל ימות השנה עליה, כיצד אין לו לאדם להזמין כל המאכלים שיכול, אלא יפחות מין אחד כסא דהרסנא וגם אשה בתכשיט אחד יש לה למנוע שאין לה להלביש כל התכשיטין שיש לה אם יש לה הרבה תכשיטי', אלא יפחתה כמו כן בתכשיטיה וזהו איבול ירושלם. 

ולזמר בבתי משתאות אסור, אבל לחופות מותר. ואם מזמר פיוט שהוא שבח להקב"ה ית' שמו מותר אפי' בלא חופות. 

ונהגו תלמידי חכמים שבארץ ישראל ובגולה כל אחד לבדו לאכול סעודה המפסקת ויברך כל אחד לבדו בלא זימון. 

שרתי במדינות, כמעשה בגוי אחד ששבה שני תינוקות שהשבאי שלהם פטרם והמשילם לשרים עליהם היה רוכב על הסוס ושני נעריו הלכו לפניו ואמר אחד לחבירו ר' דרך שאנו הולכין בה גמל סומא באחד מעיניו מהלך בה עכשיו ושני פרקים יש לו עליו אחת של יין ואחת של חומץ ושני בני אדם מהלכים אחריהם אחד גוי ואחד ישראל, ואמר רבן מניין אתם יודעים שהגמל סומא באחת מעיניו, א"ל ראה עשבים בצד הדרך שכנגד עינו הסומא לא נגע בהם ומקום שאכל העשבים הוא מקום שעינו פתוחה, ושני פרקים יש עליו אחד של יין ואחד של חומץ, תבט באמצע הדרך מקום שהטיפות נופלות עליו מקום היין נבלע ומקום החומץ נרתח. ומהר"ח אומר שמן ויין ומקום [השמן] צף, ושני בני אדם הולכים אחריהם אחד גוי ואחד ישראל גוי הטיל מים באמצע וישראל סילק לצד הדרך והטיל מים. 

ואיכא מאן דאמר דגאולה תהיה באב שנ' והפכתי אבלם לששון כשם שהאבל היה (בר"ח) [בח'] אב כך תהיה הגאולה ורי"ש ב"ב א"ס. 

+ובט' באב שח"ל במוצאי שבת נמי רגילין להבדיל אחר התענית וכן בסדר רב עמרם. תו' פ' ערבי פסחים+. 

+ט' באב שח"ל בשבת ונדחה עד למחרתו יום א' כת' הר"ם שאסור בתשמי' המיט' בו, וכשלמדתי ברוטנבו' רק באותו פעם חל ט' באב כך ושמעתי שהשמש הכריז על המגדל תשמיש המיטה אסור זה השבת+. 

דרשות מהר"ח אור זרוע סימן טז 
============================ 
פרש' (לך לך) [חיי שרה] 
דיני ריבית. - הילכות שחיטה. 

נבהל להון איש רע עין ולא ידע כי חסר יבואינו, נבהל להון זה עפרון שאמר הרבה ועשה מעט ששקל לו אברהם אבינו ד' מאות שקל כסף עובר לסוחר. ולא ידע כי חסר יבואיהו, שנתחסר לו אות אחת משמו עפרן חסר ו'. וכל המתחסר לו משמו מתהפך מזלו לרע. ד"א נדרש על בלעם שהיה נבהל להון ואמר אם יתן לי בלק מלא ביתו כסף וזהב ופרש"י זצ"ל ראוי היה לתן לו כל ממון שלו שהרי אם היה משכיר חיילות ספק אם היה נוצח אם לאו, אבל אני ודאי נוצח, ולא ידע כי חסר יבואינו שלבסוף נהרג. ד"א נדרש על בני אדם שנבהלים להון ועינם רעה לתן צדקה ואינם יודעים שמתחסרים ממונם לפי שעה כי כשם שקצובין מזונותיו של אדם בכל שנה כך חסרונו קצוב לו ומוטב שיקיים צדקה באותו חיסרון, כמעשה ברב' יוחנן בן זכאי שבא לו בעל החלום בערב ראש השנה שהיה להתחסר ממון קרוביו כך וכך לשנה זו הלך והוציא מהם לצדקה בערב ראש השנה שלח המושל לתופשם ונבהלו ואמר להם ריב"ז אל תבהלו עדיין נשאר בידכם י"ז זקוקי' זה תנו ותפטרו והיו אומ' לו במה ידעת, א"ל בעל החלום הגיד לי בשנה שעברה ולא רציתי להגיד לכם כדי שתקיימו לשמה והיינו דמתלין מילתא בירושלם מלח ממון חסר. ד"א נדרש על מלוה בריבית שנבהלו להון. 

דין ריבית היאך הוא, ישראל אומר לגוי תלוה לי מעות על זה המשכון ואם אומר הגוי אין לי תקח היכן שתוכל מגוי או מישראל והלך אצל ישראל אחר והוא הלוה לגוי והגוי מלוה לישראל [מותר], אבל שיקצוב הישראל עם ישראל מתחילה ואח"כ יתן המשכון לגוי אסור. 

ומותר לקנות חוב של חבירו, כגון אם ראובן חייב לשמעון לפרוע בתשרי ולוי אומר לשמעון בניסן אתה צריך למעות תן לי חוב ואתן לך עתה במזומן כה"ג מותר ודווקא במעמד שלשתן או שמסר לו שמעון שטר וכתב לו דמהשתא חל שיעבוד לוי עליו. 

וישראל שהלוה לחבירו ואותו המלוה אומר ללוה תשאיל לי עבד או ביתך או תשכיר לי והוא משכיר לו בפחות שהיה משכיר לו קודם ההלואה זה אסור, אבל אם אמר לו תשאיל לי כליך בזה יש חילוק אם הלווה אוהבו כך שאפי' קודם ההלואה היה משאילו מותר וכן כל דבר כה"ג ואם לאו לא. 

וישראל שמשכיר בית לחבירו יכול לומר לו אם תתן לי המעות עתה בניסן הנני משכיר לך בליטרא ואם תרצה שאמתין עד תשרי בליטרא וחצי וזה יש חילוק בין שכירה למכירה, דבמכירה כה"ג אסור. ודווקא כשמפרש, אבל בסתם מותר אפי' במכירה ובדבר שיש לו שומא ידועה במכירה בסתם אסור. 

וראובן שאמר לשמעון תלוה לי מעות על זה החוב ומכאן ואילך יעלה לך הריבית אסור לקח לשמעון וצריך להחזיר כל הריבית לראובן. והיכא שהגוי אלם ולקח המשכון מישראל בעל כרחו והשכינו לחבירו המלוה צריך להחזיר המשכון בלא ריבית כיון שאותו ישראל לא הקנה מרצונו את המשכון. 

ואסור ללוות זקוק כסף בזקוק כסף, אבל אם יש מעט כסף ללוה מותר. והיכא שהלוה לו זקוק כסף והלוה אמר מה אעשה הוא שוה י"ב מנקושים ואני נותן לך אותן עשרים פשיטים פחות כי אני צריך למעות קטנים מיד זה אסור. 

וכן נדרש על שחיטה שנבהלים להון בשביל השכר ושוחטין אף על פי שאינם יודעים הילכות שחיטה. ושמעתי שיש בני אדם אומרים שאם תפס חודו של סכין על הצואר שלא הגביהו כלל מן הצואר אף על פי ששהה כשיעור מותר והעושין כן מאכילין נבילות וטריפות בישר', על  כן צריך ישראל ללמוד תורה. ומעשה בר' אליעזר בן הורקנוס שהיה בן עשרים שנה שלא ידע כלל לא ק"ש ולא תפילה ואביו היה עשיר גדול ופעם אחת הלך לחרוש עם צמד בקר של אביו והירהר בלבו ואמר אני יהודי ואני מטייל ואוכל ושותה ואיני יודע כלום ישב ובכה, הגידו לאביו בא אביו ואמר למה אתה בוכה והגיד לו, א"ל כבר אתה זקן לא תוכל ללמוד קח לך אשה ותוליד בנים ותגדלם להתלמד תורה וכשאמר לו שלא היה יכול ישב ובכה מן הלב פעמים כל הרבה עד שבא אליהו אצלו וא"ל רצונך ללמוד תורה לך לירושלים לרבן יוחנן בן זכאי והוא ילמדיך, והלך בידים ריקניות שהיה צדיק ולא רצה לקח ממון של אביו בלא רשותו כלום, בא אצל ריב"ז בכה ואמר רצוני ללמוד א"ל כלום אתה יודע ק"ש או תפילה או ברכת המזון, א"ל איני יודע כלום מיד לימד לו אילו ג' דברים. וג' ימים לא אכל כלום אלא עפר עד שבא לו ריח הפה והרגיש ריב"ז ואמר לי' אצל מי אתה מתאכסן, א"ל אצל ר' יהושע ושאל לר' יהושע ואמר לו אמר ריב"ז כשם שהרחתי ריח הפה ממך כך י"ר שריח תורתך יכנס לפני הקדוש ברוך הוא ית' וקצב לו פרנסה ולמד עד שהיה גדול  לימים עשה נישואי' עשיר אחד מירושלם והזמין כל העשירים שבמדינה בא הורקנוס לסעודה ודרש ריב"ז ואמר לר' אליעזר לדרוש ואמר מה אדרוש יותר ממה שנתקבל ממשה רבי' בסיני, יצא ריב"ז ואמרו שדרש ר' אליעזר דברים שאפי' למשה רבי' לא נתנו בסיני נכנס ריב"ז ואמר אשריכם אברהם יצחק ויעקב שיצא מכם ר' אליעזר, שאל הורקנוס מי הוא זה ואמרו לו בנך אליעזר ואמר מתחילה הורדתי אותו מנכסיי כסבור הייתי שברחת לריקות ועכשיו אני מדיר כל אחיך מנכסיי והכל יהא לך וא"ל איני רוצה אלא כמו לאחיי כי אם הייתי מבקש מאת הקדוש ברוך הוא ית' כסף וזהב היה נותן לי שנ' לי הכסף ולי הזהב וגו' הכל לפי  הילוך אדם, ואומר בהתהלכך תנחה אותך בעולם הזה, המהלך בדרך ואין לו לויה יעסוק בתורה. ובשכבך תשמור עליך, בקבר, כמעשה בתלמיד אחד שלמד כל ימיו מסכת חגיגה כשסיים אותה חזר וכשמת בדרך נעשית המסכת' כמו בתול' אחת וקיננה עליו זה היה אבי עד שהביאוהו לקבורה והרגישו שהיית' המסכת'. והקיצות היא תשיחך, לחיי העולם הבא. ו"ר י"ש ב"ב א"ס. 

דרשות מהר"ח אור זרוע סימן יז 
============================ 
פרש' פנחס 
הילכות הבא על גויה. - הילכות איסור יחוד והילכות מהרהר והילכות תשמיש המיטה. 

הט אזנך לדברי חכמים, לרבך. ולבך תשית לדעתי, לדעתם לא נאמר אלא לדעתי שאם שמעת' מרבך דבר שאינו מקובל לך צריך אתה לישא ולתן בעצמך לשם שמים. ד"א לדברי חכמים, תורה. ולבך תשית לדעתי, כשיבוא לידך שתתקיים כמו שמצינו בפנחס שאמר למשה רבי' לא כך למדתנו (כשהורדת) [כשירדת] מהר סיני הבועל ארמית קנאים פוגעי' בו אמר הואיל ונזכרת הלכה תקיימנה הרג לזמרי ונתכהן על זה. 

וכל הבועל ארמית מותר להורגו בשעת מעשה בלא התראה, אף על פי שיש הרבה מיתות חמורות שאין חייבי' עליה' מיתת ב"ד אם לא בהתראה, על זו אין צריך, ולא עוד אלא שע"ז חמיר שנ' כי חלל ישראל קודש הש', זו מילה, שנ' ובשר קודש יעברו מעליכם. ומעשה בשעה שנחרב הבית בעו"ה הלך אברהם אבינו לבית המקדש וא"ל הקדוש ברוך הוא מה לידידי  בביתי א"ל היכן בניי, א"ל בגולה, א"ל היה לך לזכור המילה, א"ל גם המילה עברו שנ' ובשר קודש יעברו מעליכם. 

ואסור להתייחד אפי' עם נשים הרבה וכן אשה עם ב' אנשים או עם ג', אבל עם הרבה מותרת. ומותר לישראל להתייחד עם אשתו אחרת כשאשתו עמו מפני שאשתו משמרתו, אבל יהודי' עם גוי אסור' אפי' כשאשתו עמו מפני שהגוי הוא עזי פזי פנים. 

ומותר לאדם לחבק ולנשק ולשכב עם בתו כל זמן שאינה מתביישת לעמוד בפניו ערומה וכן האם עם בנה כל זמן שהאם אינה מתביישת לעמוד בפני בנה ערומה, אבל אם הם מתביישות אסורים. 

ואין אוסרין על הייחוד אפי' עם /אם/ נתייחדה עם גוי ומותרת לבעלה, אבל אם הוא בעל נפש או למדן בזה יש מחלוקת אם רוצה לגרשה אם צריך לתן לה כתובתה או לאו. 

ואסור להרהר כדכת' ונשמרת וגו' ובעל קרי מותר בתפילה ובק"ש ובתפילין ואם הם כלי בתוך כלי יכול לשומם תחת מראשותיו שלא כנגד ראשו ולשמש עם אשתו במטה. ותיבה סגורה מליאה ספרים אסור לשמש עד שיכסינה ואם ספרים מגולים על השולחן שמא אין דיי בכיסוי אחד, אלא בבגדים הרבה או יכפלם במקטרון כמה כפולים. ואסור ליגע באמה אם לא כשצריך לנקביו, ובזה נסתפק ר"י היכא שנשכתו כינה או פרעוש אם מותר להתחכך ולא מצא ר"י היתר לדבר. 

ואסור לשמש ביום. ואסור לשמש בעל כרחה של אשתו אם לא שיפייס אותה. ואסור לשמש חצופה שיש לו להוכיח, וכן אם הוא מנודה או היא או שיכור הוא או היא, כי לעתיד הקדוש ברוך הוא בורר הפסולים מן הכשירים שנ' וברותי מכם פושעים, ובורר גם אילו ט'  מידות בכלל פסולים אחסנ"ת משג"ע, אנוסה חצופה שנואה נידוי הוא או היא תמורה מריבה שיכרות גרושת הלב שהיה חפץ לגרשה ואעפ"כ הוא עמה עירבוביא. ובשכר זה שישראל נזהרי' בקדושה הקדוש ברוך הוא ית' שמו שהוא קדוש עתיד לקדש אותנו שנ' והתקדשתם,  בעולם הזה, והייתם קדושים, לעולם הבא, כי קדוש אני שעתיד לקדש אותנו לימות המשיח ולחיי העולם הבא ורי"ש ב"ב א"ס. 

+ובישן אצל חבירו אסור לקרות ק"ש, אבל אצל אשתו מותר. ומותר לקרות ק"ש אצל בניו פחות מט' שנים ובנותיו פחו' מג' שנים ויום אחד. וטפח באשה ערוה במקום שאינה רגילה לגלות, ודווקא באישתו, אבל באשה אחרת אפי' בפחות. ושפחות שרגילות לגלות זרועותיהן מהר"ח היה מסופק אם קרוי טפח באשה ערוה ובנו מהר"י דרש משם אור זרוע שהיה קרוי ערוה, א"כ לפי זה אז אסור לברך ברכת המוציא כשרואה אותן שפחות הולכות כך בזרועותיהן. הג"ה+. 

דרשות מהר"ח אור זרוע סימן יח 
============================ 
פרש' מטות 
הילכו' נדרים. 

מי האיש החפץ וגו' נצור לשונך מרע וגו' דכל המרכיל על חבירו אין לו כפרה עולמית דהכל תלוי בלשון. ומעשה במלך אחד שהיה חולה והיה צריך לרפו' חלב של זאיבה ואמר אחד אני מביא לך, הלך ליער ולקח כמה רחילות עמו למקום שהיית' זאיבה יום א' זרק לה אחד יום ב' כמו כן רחילה אחת וכן עשה כמה ימים עד שנתרגל עמה וחלב אותה וכשהביא בדרך לן לילה אחת ונחלם לו שכל איבריו היו מריבים זה עבור זה, עיניים אומ' אנו גרמנו וידים אומ' אנו לקחנו ורגלים אומ' אנו הלכנו ולשון אמר אני גרמתי ושאר איברים אומ' ללשון איך תוכל לגרום והלא אנו מבחוץ ואת' מבפנים אנו זקופים ואתה שוכב ועוד יש לך שתי מחיצות השניים והשפתיים, א"ל אתם תראו, כשבא אצל המלך א"ל הבאתי לך חלב כלבתא מיד ציוה המלך למחר להורגו על שלא קיים מצותיו ובאותו לילה חלה ואמר להם אם תרצו להודות לי אני אתקן, למחר אמר למלך טעיתי בלשון ושל זאיבה היא אם אינך מאמין לי תנסה אם תתרפא תניחני וניסא ונתרפא והעשירו ממון גדול והמשילו ממשלה גדולה. ד"א נצור לשונך מרע היינו נדרים שתדור. 

ודין נדרים. בנדרים הולכים אחר לשון בני אדם, אם נדר אהיה בתענית למחר אינו צריך להתענות הלילה, אבל אם נדר בחצי היום צריך להתענות גם הלילה מעת לעת וכן אם נדר לשבוע צריך שבוע מעת לעת וכן לחדש ולשנה. 

והאב מפר לבתו בתולה שאינה מאורסה אפי' אם היא נערה ולא בוגרת ולמאורסה האב והבעל, ולנשואה הבעל לבד. וארוסה שאמרנו בזה יש חילוק, אם מת הבעל [האב] מיפר, ואם מת האב אין הבעל מיפר ואפי' לאחר שנישאת דאין הבעל מיפר בקודמין והאב מיפר אפי' שאר דברים שאינם בינו לבינה ועינוי נפש, אבל הבעל אינו מיפר אלא עינוי נפש ודברים שבינו לבינה בלבד. 

ודברים שבינו לבינה כגון שנדרה מלשמש עם שום אדם לעולם, הבעל אינו מתיר לה אלא חלקו ואם מת אסור' לאחרים, אבל האב מפיר לכל העולם. ולארוסה אם האב מפיר בשחרית והבעל בערבית מופר, אבל האב היום והבעל למחר אינו מופר עד שיפירו שניה' ביום אחד. וזה החילוק שבין התרה להפרה, כגון אם אמר ביום א' קונם עלי דבר זה אם לא אעשה אותו דבר ביום ג' שלהתיר אינו יכול עד שיבא יום ג' ויחול אבל להפר יכול. 

וכיצד מיפר כי צריך לדקדק בלשון, כגון מופר לך אכלי תאכלי טלי ותשתי קחי ותאכלי, או שכופה אותה כדי לאכול הרי זה מופר, וא"ר יוחנן ובלבד שיבטל בלבו, אבל אם אמר אין זה נדר או איני חפץ שתדור או את נודרת בעל כרחי אינו מופר. 

ונשאלין על ההיקם, כגון שקיים לה שאמר יפה עשית שנדרת ואם לא היית' נודרת הייתי מדיר אותך ונתחרט בו ביום נשאל לחכם ומתיר לו, אבל אם היפר לה ביום שומעו ונתחרט כדי לקיים אין נשאלין על הפרה. 

ומתירין נדרים בשבת לצורך שבת. 

ואם נדרה ועברה ואח"כ הפיר לה מופר, אבל לוקה על מה שעברה, אבל אם נדר והפיר לה והיא לא ידעה ועברה אינה לוקה אבל טעונה סליחה ועל זה נאמר והש' יסלח לה, ור' עקיבא כשהיה מגיע לזה הפסוק היה בוכה ואמר ומה כשמתכוין לבשר חזיר ועלה בידו בשר טלה טעון סליחה, האוכל איסור על אחת כמה וכמה. וכן מעשה בר' אחא שהיה כורע ומתפלל בכל יום, ביום אחד אמר' אשתו אלך ואשמע מה מתפלל והטית אזנה ושמעה שאמר רבו' העולם הצילני מיצר הרע ואמרה והלא כמה שנים כבר שפירש ממני מיד נתקשטה בגדים נאים ועברה במקום שהוא היה גורס גירסא בגן וכשרוא' אותה אמר מי את אמרה שהיית' אחרת תבעה אמר' לא עד שתביא לי פירות מאות' אילן וקפץ והביא לה ולבסוף הלכה לביתה והסיקה התנור וגם הוא סיים הגירס' והלך לבית וישב בתנור אמרה לו למה אתה עושה ככה סיפר לה המעשה אמר' והלא אני הייתי, אמר לה מה בכל מ"מ אני נתכוונתי לאיסור. 

והתרת נדרים צריך שיעקור הנדר מעיקרו, אבל אם נדר ביום א' ואח"כ בא ביום ו' להתירו מכאן ולהבא ורצה שהנדר היה חל מיום א' עד יום ו' אינו מותר. 

ואסור לדור בנדרים, כי הנודר כאילו בונה במה בשעת איסור הבמות והמקיימו כאילו הקריב עליה קרבן, אבל לדבר מצוה (לדור) כגון לא אוכל עד שאלמוד פרק זה או הלכה זו מצוה לדור, שנ' נשבעתי ואקיימה לשמור משפט' צדקך, או בעת צרה שנ' וידר יעקב נדר לאמר, לאמר לדורות שיהיו נודרי' בעת צרה. ויש אומ' נדר שנודרי' בעת צרה אין לו התרה. וכת' נדרו ושלמו להש' אלקיכם כל סביביו יובילו שי, קרבן, למורא, היינו בית המקדש שנ' את מקדשי תיראו. ובשכר שישראל נודרי' ומקיימי' הקדוש ברוך הוא ית' יבנה  לנו בית המקדש ורי"ש ב"ב א"ס. 

דרשות מהר"ח אור זרוע סימן יט 
============================ 
פרש' עקב 
קצת הילכות ט' באב. - הילכות ברכת לבנה. - דין זריחה שניכר מן הלבנה על הקרקע אז ודאי לילה לכל דיני לילה. 

אשרי הגבר אשר תיסרנו יה ומתורתך תלמדינו, ג' מתנות נתן לנו הקדוש ברוך הוא ית'  ע"י יסורין, תורה וארץ ישראל ועולם הבא, תורה דכתיב אשרי הגבר וגו' ארץ ישראל דכתיב (ארץ חמדה וכתיב בתרי') וידעת עם לבביך כי כאשר ייסר איש את בנו וגו' [וכתיב בתריה כי ה' אלוקיך מביאך אל ארץ טובה], עולם הבא דכתיב אורח חיים תוכחות מוסר. 

וצריך אדם לייסר עצמו בייסורין ולדקדק בדברי תורה שידמה דומה לדומה ומשום דכת' לא תמצא בארץ החיים היינו שמחייה עצמו ואעפ"כ נתן לנו הקדוש ברוך הוא זמן להתענג  כגון שבתות וימים טובים ור"ח וחנוכה ופורים, כי כאשר מזונותיו של אדם קצובי' לו מר"ה לר"ה כך חיסרונו, לבד מהוצאות בניו לתלמוד תורה ושבת וי"ט וחנוכה ופורים כל המוסיף מוסיפי' לו. 

אף על פי שצריך להתענג בר"ח, משנכנס אב ממעטין בשמחה, ונהגו שלא לאכול בשר ושלא  לשתות יין. ושמעתי שמהר"ח היה נוהג למזוג בחצי מים ויש שאפי' זה אוסרין. וכן נהגו לרחוץ, אבל לכבס ולספר לא ראה בספר ולא שמע, אמנם דיש שבתות בשנה שאינם מסתפרים וגם בזה אין קפידה, אבל שבוע שחל ט' באב בתוכה אסור אפי' לספר ולכבס. וחייבין אנו להחזיק מנהג אבותי' משום דכתיב אל תטוש תורת אמך. 

ודין ברכת הלבנה אמ' רבו' דיכול לקדש עד יום י"ו בחדש. ומהר"ח שמע מן הר' ישמעאל שהרב ר' אביגדור כ"ץ היה נוהג לחזר ולקדשה תוך ג' ימים. 

ומקדשים במוצאי שבת שהוא מבושם ומלובש מלבושי' נאים. ומהר"ח ראה את מהר"ם שאפי' בחול היה רגיל לקח רק מקטורן של שבת שלו והיה מקדש הלבנה. וחותם מחדש חדשים. ואמר סימן יב"ם ברו' יוצרך ברו' בוראך ברו' מחדשך, וי"א סימן יעק"ב יוצרך עושך קונך בוראך, אבל בספר אינו סימן יב"ם. ומרקד ג' רקידות ואו' תפול עליהם וכו' וכן למפרע. ומהר"ח שמע בשם הר' משה פולדא שאין לעמוד תחת הגג ולקדש, אלא בחצר או ברחוב במקום טהרה. ואין מקדשה אלא א"כ תהא זריחתה ניכרת על הקרקע, וזה כת' רבי' אור זרוע דכה"ג הוי לילה גמורה הן לשבת הן ליום הכיפורי' הן לכל תעניות. ונותן שלום לג' בני אדם או [אם] אין שם אלא אדם אחד נותן לו שלום ג' פעמים והולך לביתו שמח וטוב לב. וקידוש הלבנה הספר קורא אותו הקבלת פני השכינה וזה שהשאיר לנו הקדוש  ברוך הוא להקביל פני השכינה. ובשכר זה עתידים להקביל פני השכינה ג"פ בשנה כמו שעשו אבותי' ורי"ש ב"ב אא"א סס"ס. 

דרשות מהר"ח אור זרוע סימן כ 
=========================== 
[עניני שבת וכו'] 
הילכות שלש סעודות והילכות אם [שכח] בשבת רצה בברכת המזון בין בסעודת שחרית ובשלש סעודות. - דין אם שכח רצה [ונזכר] קודם הטוב והמטיב. - דין אם להתפלל קודם סעודה שלישית. - הילכות בין השמשות וחזרת אתה חוננתנו ואיסור מלאכה בלא הבדלה. - דין איסור מלאכה קודם סדר קדושה. - הילכות ברכת על נר של שלום בית. - הילכות נטילת ידים וחציצה. - הילכות ברכות קצת. - דין שצריך לברך ברכה אחרונה אפילו אחר ענב אחד. 

להיות בהש' מבטחך הודעתיך היום ג' נאמר בכבוד שבת שנ' בו ג' פע' היום, ויאמ' משה אכלוהו היום וגו' ומכאן אמרו רבו' ג' סעודות בשבת, ושמא תאמר איני יכול לפזר לכבוד שבת ת"ל להיות בש' מבטחך. ומ"מ לא יפזר אדם יותר ממה יכולתו כדאמ' עשה שבתך חול שלא תצטרך לבריות, שכשם שמזונותיו קצובי' מר"ה ויום הכיפורי' כך חסרונו קצוב, אבל הוצאת בניו לתלמוד תורה והוצאת שבת וי"ט אינם קצובי' מר"ה ויום הכיפורי' אלא כל המוסיף מוסיפי' לו ולכל הפוחת פוחתי' לו. 

וסעודת ג', ס"ה כתב וכן רבי' אליעזר ממיץ מצריך לאכול לחם דילפינן ממן דכת' הוא הלחם אשר וגו' ולפי דבריהם אם שכח דשבת בסעודה ג' צריך לחזור אחרי שצריך לאכול לחם, אבל ר"ת אומר דיוצא במיני תרגימא ולפי דבריו בסעוד' ג' אין צריך לחזור. ומיני תרגימא כת' רבי' אור זרוע היינו בשר ודגים, אבל ס"ה אומר היינו מאכל העשוי מה' מינים חיטין כוסמי' שיבולת שועל ושיפון ושעורין. 

ואם שכח דשבת בערבית ובשחרית ולאחר שסיים בונה ירושלם נזכר מיד קודם התחלת ברכת הטוב והמטיב, לשם קבעו חכמים ברכה בפני עצמה, יאמר בא"י אמ"ה אשר נתן שבתות למנוחה לעמו ישראל לאות ולברית בא"י מקדש השבת, אבל אם התחיל הטוב והמטיב ונזכר חוזר לראש. ובזה היה מסופק מהר"ח אם היו מהם ג' שברכו ברכת המזון אם צריך לחזור ולברך נברך שאכלנו משלו או יתחיל בא"י הזן את העולם וכו'. 

ומהר"ח ראה רבו' נוהגין וכן רבי' אביגדור כ"ץ שהיו פורסין ב' מפות וב' ככרות בסעודה ג' כמו בערבית ובשחרית. וטוב שיתפלל יחיד תפילת מנחה קודם שיאכל סעודה ג' ואף על גב דאוסר ר"ת אפי' לאכול ולשתות בין מנחה למעריב היינו כשמתפלל מנחה  בציבור. וכן מהר"ם היה נוהג להתפלל מנחה ביחיד קודם סעודה ג' וכשהלך לבית הכנסת היה מראה לציבור והיה שוחה באבות ובהודאה כדינם כאילו היה מתפלל עמהם, ור' הילל חמיו של מהר"ח הגיד בשם הרב ר' חיים מנוישטט שהיה רגיל להתפלל יחיד תפילת מנחה לשם חובה קודם סעודה ג' וכשהולך לבית הכנסת התפלל עמהם לשם נדבה דקיימא לן ולוואי שיתפלל אדם כל היום כולו והיינו כשמתפלל חובה ואח"כ לנדבה. 

ובמוצאי שבת לאחר שהבדיל בתפיל' אסור לטעום שום משקה עד שיבדיל על הכוס, אבל מים מותר. 

ואם שכח ולא הבדיל אתה חוננתנו בתפילה אינו צריך לחזור. ובכל דבר שאמ' שאין צריך לחזור כגון בזה וביעלה ויבא בערבית ועל הניסים אם רוצה לחזור חוזר. 

ומותר במלאכה באחת מן ההבדלות. ואף על גב דאם שכח ולא הבדיל בתפילה מבדיל עד יום רביעי, מיהו אסור לו לטעום כלום אפי' בשחרית עד שיבדיל. 

וחזן הכנסת אסור להדליק נרות עד שיברך בא"י אמ"ה המבדיל בין קודש ודווקא חזן הכנסת מותר מיד לפי שעליו להדליק נרות, אבל שאר בני אדם כתב רבי' אור זרוע טוב שלא ידליק עד שיסיים סדר קדושה. 

ואין מבדילין אצל נר הדלוק לכבוד ב"ה, אבל שלפני ב"ה מבדילין ורבי ברוך בעל ספר התרומה מחשיב זה הנר עם שאר נרות דקיימא לן מדליקין מנר לנר של מצוה, ולפי דבריו אדם שאין לו נר בבית אסור לו להדליק מנר של ב"ה. 

והדלקת נר דערב שבת, מי שאין לו אשה מדליק בעצמו ומברך בא"י אמ"ה להדליק נר של שבת. ובזה נסתפק מהר"ח אם ד' דרים בבית אחד והדליקו הג' והרביעי עדיין לא הדליק, כיון דהנר אינו בא אלא בשביל שלום בית וכבר יש שלום בבית אם יש לו להדליק אם לאו, ומיהו נהגו העולם שכל אחד מדליק על שלום ביתו ומברך. 

ואין מבדילין על הנר עד שיאותו לאורו, פי' שיהנו, ולכך נהגו לכוף הציפורניים עד שיחזו שחרורית שתחת הציפורן ללבנונית, זה נקרא הנאה. ומיהו מצוה גדולה הוא להסיר כל שחרורית שתחת הציפורן, ואף על גב שכת' אור זרוע דכשהוא שוה עם הבשר אינה חוצצת, מ"מ לגבי נטילת ידים הוי כמו טבעת רפוייה כמו שכת' רבי' משה תק"ו שאפי' טבעת רפוייה שעל ידו אינו עולה לנטילת ידים. 

ונטילת ידים יברך לאחר שנטל, דבשלמא לאכילה נקרא עובר לעשייתן כיון שצריך עדיין לנגב ידיו, דאמר כל האוכל בלא ניגוב ידים כאילו אוכל לחם טמא. ואפי' בעלמא מברך לאחר הנטילה משום נטילה שלאחר בית הכסא דאי איפשר לברך תחילה. 

ובברכה אין קפידה אם אין לו חגור ומכניים. מיהו כתב בס"ה רבי' יעקב כשהיה רוחץ בגיגית והיה אוכל שם כדרך מנהגם, היה משים בגד כנגד לבו ומברך. 

ואסור להנות מן העולם הזה בלא ברכה אפי' כשרוצה לאכול פחות מכזית ולשתות פחות מרביעית, ודווקא לפניו, אבל לאחריו אין צריך לברך אלא כזית, או על רביעית. 

ושיעור כזית הוא חצי ביצה, ולא שצריך לאכול כזית ולשתות רביעית בבת אחת, אלא שיאכל כזית וישתה רביעית בתוך כדי אכילת פרס מצטרפין. ודבר חדש העולם נהגו שמברכין עליו פעם אחת ב"פ העץ בתוך הסעודה שוב אין מברכין עליו, ושטות הוא בידם אלא בכל פעם שאדם אוכל אפי' בתוך הסעודה כשאינו אוכל אותו עם הפת מברכין עליו. 

ואותו פרי שקורין אותו בלשון כנען יגוז"י מברכין עליו ב"פ העץ משום דזה הכלל דכל מילי דאי שקלת לפרי ושבקת לגווזא והדר מפיק ההיא גווזא פרי מברכין ב"פ העץ דנקרא אילן ואותו פרי כן הוא דהדר מפיק ההוא גווזא פירא. 

ומה שהוצרכנו כזית לברכה אחרונה היינו כשאין הפירי לבדו נחשב, אבל כשהפירי לבדו חשוב כגון ענב או גודגדנית אפי' בפחות מכזית מברכין אחריהם. 

ועל כן צריך אדם להגות בתורה יומם ולילה שידע כשיבא מעשה לידו אם אין לברך עליו, שנ' והגית בו יומם ולילה ובשביל זה נזכה לאור יומם שנ' והיה ה' לך לאור יומם ורישב"ב א"ס. 

+במנחה מצילי' סעודה אחת, מכאן משמע דזמן אכילת סעודה ג' בשבת היא מן המנחה ולמעלה ודלא כאותן שמחלקי' סעוד' שחרית ומברכי' בנתיים. ועו' אור"י שיש כאן איסו' ברכה שאינה צריכה כדאמ' בפ' בא לו גבי בעשור שבחומש הפיקודי' דקאמר ונייתי ס"ת אחרי' וניקרי א"ר שמעו' בן לקי' מפני ברכה שאינה צריכה. תו' פ' כל כתבי+. 

+שאלתי את מהר"ח אדם המדליק נר בב"ה כל שבת ופעמים נשאר ממנה, וא"ל טוב שיחשוב בלבו תחילה דמה שנשאר ממנה שיעשה לצורכו ואז יוכל להוציאנה ולהבדיל הבדלה עליה. ואמ' מהר"ח שאשתו הראשונה הייתה בכל פעם רגילה לעשות כך+. 

+שמעתי מהח"ר פנחס שבמדינ' פולין קורין לערפער"ן, יגוזי+. 

דרשות מהר"ח אור זרוע סימן כא 
============================ 
הילכות פסח 
דין שאין להאמין לנשים על בדיקת דגים קטנים. - דין קדירות חדשות לבשל בהם בתחילה בי"ט. - דין שיעור כזית שהוא חצי ביצה. - הילכות מלאכות המותרות בי"ט. - ודין איסור תשמיש לאור הנר וכיצד יעשה. - הילכות פסח. - הילכות י"ט ופסח. - דיני תפילין בחול המועד. - דיני כרכום בפסח. - דין ספירת העומר. - הילכות איסור והיתר. - דין תולעים. - דין דם שנמצא בביצה. 

היזהירו רבו' לבדוק חמץ אור לארבע עשר בנר והתם מפרש טעמא והצריכו לבדוק בחורין וסדקין ומטעם זה לא האמינו לנשים מחמת שצריך טירחא יתירא. וגם אותן דגי' קטני' שקו' בלע"ז ליפיל ויש אינם נאמנות לברור מהם הכשירים ואין לסמוך עליהם. 

והחצר באמצעיתו אין צריך בדיקה, אכן בצדדין צריך לבדוק בחורי' וסדקי'. 

ובשעת בדיקה יאמר כל חמירא דאיכא בהדא דירא, לאו דווקא אלא שיש לי בבית זה ובבית אחר, או יפקירנו. וכן למחרת בשעת ביעורו צריך לומר או יפקירנו. 

ושואבין מים ללוש מצות בין שקיעת שמש לתחילת הלילה. וכשמביאין מים ללוש בהן מצות צריך לכסותם ולהביאם בעניין זה שלא תזרח השמש עליהן פן יתחממו. 

והגעלת כלים יכול בי"ד קודם ד' שעות אפי' אין במים ס' משום דהוי נ"ט בר נ"ט, אבל לאחר ד' שעות צריך לזהר שיהא במים ס'. 

וכלי זכוכית התיר הר"ח בשם הר"ם הלכה למעשה שאין צריך הגעלה. 

וקדירות חדשות אסר הר"ח בשם הר"ם להשתמש בהם בי"ט אפי' בצונן כגון מים או יין לשמור בהם אם לא שירתיחם קודם י"ט ואז ישתמש בהן דזהו גמר מלאכה. 

וכשקונה אדם גדי או כבש לא יאמר אני קונה זה לשם פסח, אפי' בסתם בשר אסור לומר כן, אלא יאמר אני קונה זה לשם יום טוב. 

וסכינין שיש בהן גומות אסורין בהגעלה ושאין בהן גומות מותרין בהגעלה. וצריך לזהר מאד שלא ישאר אפי' משהו בגומות כי אז יאסר הכל לכן טוב להחמיר ולקנות חדשים. 

ולישת עיסת מצות צריך לזהר שלא ילוש יותר ממידה, אך אם יש בני בית מרובי' יכול ללוש אפי' ב' מידות יחד. ואל יניחם לשכב על הדף אלא יתעסק מיד לאפותם. 

ופירורין שבעריסה דרש הר"ח בשם הר"ם שהיה אומר הנני מפקיר כל פירורין שבעריסה, מעתה אפי' אם החמיצו אינם ברשותו לעבור עליהן. 

ואם לש מצות בפסח או בי"ט אל ימדוד במידה אלא יקח לפי אומד דעתו ואפי' אם יקח יותר ולבד שלא יפחות. 

ומצת מצוה צריך לומר בשעת לישה הנני שומר לשם מצת מצוה דאל"כ אפי' אם שמרם מלהחמיץ לא יצא ידי חובת מצות מצה אם לא שיאמר כן. 

וסדר דפסח לאחר קידוש שותים והיה נוהג הר"ם לברך ברכה מעין ג' וכן לאחר ברכת המזון היה מברך ברכה מעין ג' וגם היה טובל אפי"ך בחרוסת והיה מברך בורא נפשות. 

מניחין בקערה ב' תבשילין. וצריך לעשות כל השינויים כדי שישאל התינוק מה נשתנה. אין לו בן יאמר לחבירו, אין לו חבר יאמר לעצמו. 

כשיגיע למצה זו יגביה מצה, למרור יגביה מרור, אבל כשיגיע לפסח שהיו אוכלין אבותינו אל יגביה שנראה כאוכל קדשים בחוץ. 

ורבי' יצחק כשהיה מברך המוציא לא היה שובר לגמרי אלא היה כופה אותם, ועל אכילת מצה היה שובר כולה. 

וכשמברך על אכילת מרור צריך לתן לכל אחד ואחד כזית דהוא חצי ביצה ויטבול בחרוסת, אכן ינענענו שלא ישאר מן החרוסת עליו פן ימתיק טעמו ולא יהא ניכר טעם המרור. 

וכשכורך מרור עם המצה כמו כן צריך לתן לכל אחד כזית דהוא חצי ביצה כדי שיהא לכל אחד כביצה. 

ולאחר ד' כוסות יש מרבותי' שאוסרי' לשתות אפי' מים וי"א (שאין צריך כלום) [שגם] יין מותר, אכן דרש מהר"ח בשם האור זרוע מאביו שמותר לשתות מים, ויין אסור. 

וברכת הלל י"א מברכי' תחילה לקרוא ולאחרי' לגמור וי"א שאין צריך כלום. ונהגו העולם שלא לברך. 

ושחיקת פילפלין בי"ט אין לשחוק אלא בקערה ובסכין ולא במכתשת וזה דרש מאביו רבי' אור זרוע. 

ומותר לומר לחנוני תן לי בפשוט יין, אבל לא יעשה עמו חשבון, בשם רבי' שלום. והחנוני אל ימדוד במידה אלא או יפחות או יוסיף כפי אומד דעתו. 

וליטול הפתילה מן השמן כמו שהי' דולקת אסור אך יניחנה לכבות ולאחרי כן יטיבנה. 

ותשמיש לאור הנר אסור אך יכפה כלי על הנר או יעשה מחיצה גבוה בינו ובין הנר או יוציאנו לחוץ ואם אי אפשר אז אסור. 

ולאפות בי"ט ולהפריש חלה בעיר שיש בה כהנים קטנים שלא ראו קרי בימיהם ואפי' כהנים גדולי' שראו קרי מותר להפריש חלה, אך יבשלנה ויקח זית חלה ושני זתים מן העיסה שהופרש ממנה חלה ויאכילנה לכהן לפר"י, או לישראל לפרש"י. 

ומותר לשחוט בי"ט ולפנות הצמר מכאן ומכאן ואפי' התיז רק שישכב בצד השחיטה דאין דרך גזיזה בכך, אבל למרוט נוצה של תרנגולים אסור. 

ולקצב ולמכור באיטליז, פי' במשקל בי"ט אסור אפי' נשחטה קודם י"ט, אכן הצריך לבשר ילך לביתו של קצב ולא יפריש לו בכמה מעות נותן ויקנה כפי רביע או חצי רביע ומותר. 

ומותר לשחוט בי"ט היכא שהכשירות מרובות על הטריפות דאז אפי' אם ימצא טריפה אין לחוש, אבל היכא שהטריפ' מצויין כמו הכשירו' אסור. 

וצריך לברור חיטיו לי"ט שמא מאכילת עכברי' החמיצו מתוך רירא היוצא מפיהן או מדברים אחרים תוך ל' יום, אכן קודם ל' יום יכול לטוחנם בלא ברירה כי עדיין לא חלה מצות פסח עליו. וכן לברור מלח למלוח בשר לי"ט צריך לברור וקודם ל' יום אם רוצה למלוח לצורך י"ט אין צריך לבוררן. 

מצה צריכה הסיבה ומרור אין צריך הסיבה וכשכורך מצה על המרור בזה יש להסתפק אם צרים היסב' אגב מצה או אין צריך אגב מרור. 

ומערמת אשה בי"ט ומבשלת קדירה מליאה בשר אף על פי שאינה צריכה אלא לחתיכה אחת לפי שמתבשלת יותר בטוב כשהקדירה מליאה. וכן אופין תנור מלא אף על פי שאינו צריך אלא  לככר אחד לפי שיותר בטוב נאפה כשהתנור מליאה. אכן בפסח כשאופין מצות אין דרך לאפות תנור מלא יחד אלא כשמצה אחת נאפה אז מוציאין אותה לחוץ ומשימין אחרת במקומה בזה יש להסתפק במקום שאינה צריכה רק למצה אחת אם יכולה לאפות בתנור מלא או לאו, אכן אינה צריכה לצמצם בדוחק מה שהיא צריכה אלא שיהיה לה בריוח. 

ושולח אדם לחבירו בי"ט אפי' דבר שאינו יכול ליהנות ממנו בו ביום רק שיוכל להנות ממנו בחול המועד, אבל אם אינו יכול ליהנות ממנו אפי' בחול מועד אז אינו יכול לשלחנו לחבירו בי"ט. 

ותפילין משימין בחול המועד בלא ברכה. 

ועל הכרכום הנקר' שפרון אמר ר' יעקב למהר"ח שאביו הר' יצחק חקר הדברי' לפני הר"ם וא"ל שאסור. והגיד לו גוי אחד בשעה שלוקחין אותו מעבר הים הוא יפה וכשמעביר' אותו על הים משתנה מראיתו מחמת הים וכשמביאי' אותו לבית צריך לתקנו ושורין אותו במי שאור ג' ימים או ב' שחוזק של מי שאור מחזירו לקדמותו לכך אסור לאכול בפסח. 

ומצוה לספר בתחילת הלילה ואל יאמר יש לי שהות כל הלילה לספור, אלא יספור מיד. ואם טעה ולא בירך בלילה יספור למחרת בלא ברכה ואחר כך יספור בברכה. ואם טעה יום ולילה שלימים אז לא יספור בברכה כלל אח"כ, אכן אם ירצה יספור בלא ברכה כל הימים שלאחרי כן. 

ודרש בשם הר' אביגדור כ"ץ בערב שבת שמשכימי' לילך לבית הכנסת היה מברך ספירה מבעוד יום, אכן בשאר ימים היה מונע מלברך עד הלילה. 

ורבי' אור זרוע כתב, אם אדם עומד ביום ה' וכסבור היה שהיה עומד בד' ימים ובירך אדעת דד' ימים ולאחר הברכה נזכר שהיום ה' ימים וספר ה' ימים שלא יצא באותה ברכה אלא יחזור ויברך, אכן מהר"ח אמר שאם ספר לבסוף ה' ימים שאינם מחייבין שיצא כי הברכות אינן מעכבות אלא א"כ שלא ספר ה' ימים כשנזכר אז יחזור ויברך אדעת דה' ימים ויספור. 

ושרץ חי שנפל לקדירה אם הוציאוהו כשהוא חי נראה שלא נתן טעם בעוד שהוא חי בקדירה. 

אמר שמואל קישות שהתליעה באיביה אסור. ר"ת ורבי' יצחק בר' אשר פסקו דלית הילכת' כשמואל ורש"י וה"ג פסקו דהלכה כשמואל, לכן מספק יש לאסור. 

ואותם תולעים הנמצאים בקלח של ירק יש לחלט הירק ברותחין כדי שימותו התולעים בפנים כי בס"ה כתב פולין יש לחלטן ברותחין מפני התולעים הנמצאים בהם דאינם באים אלא בתלוש והיוצאים לחוץ אינן חוזרין לתוך פולין שיאסרו משום שפורשין לאויר העולם לכך מחלטן ברותחין (שמשתני' פניהם) [שמתים בפנים] אז מותרין אפי' תלושים ה"נ קלח של ירק. 

והתולעי' הנמצאי' בבשר מחמת סירחון או בגבינה יש מתירין כשהם בפנים וכשהן בחוץ אוסרין, אכן נראה כשנתבשלו בקדירה ונמצאו תולעי' על גב הבשר או על הגבינה להתיר התבשיל אפי' אם אין שם ס' לבטל התולעים. 

ותולעים הנמצאים בקמח ציוה רבי' אור זרוע להשליך הקמח לנהר דונווא משום פירסום ולא הניח למכור לגוי גזירה שמא ימכרנו לישראל. והר' יצחק מדור"א כתב בפסקי' שמותר כגון אם פירשו לדופני הכלי שבשכר וביין משום דהיינו רביתייהו, ואינו דומה דהתם אי איפשר ליין ושכר בלא כלי, אבל הכא איפשר הקמח בלא כלי הוי כמו שפירשו לגג התמרה שבכלי דאסור ה"נ. 

ודם הנמצא בביצה בס"ה הגדול כתב שהוא דאורייתא ובס"ה קטן כתב שהוא דרבנן וכן נראה קצת שהוא דרבנן, לכן דם הנמצא בביצה אם על קשר (חלבון) [חלמון] אסור הכל, ואם על חלמון גופי' יסיר החלמון ויזרקנו חוץ והשאר מותר, דאע"פ דחלבון נתערב בשאר ביצים ואינו ניכר אינו לחוש ומתבטלת. 

ובני תשע מידות אינן נגאלין ובשעת הגאולה אינן נגאלין אם יפגרו או ישארו בגולה כשיבא משיח ב"ב, אחסנ"ת משג"ע. והבא על הגויה עונשו גדול שבניו ממזירים ונעשה חתן לע"ז ובעל בת אל נכר, וכי בת יש לאל נכר, אלא זה הבא על הגויה. ואסור לבא על הפנויה אפי' שטבלה אלא א"כ קדשה שקדש עצמך במותר לך. ורי"ש ב"ב א"ס. 

+(א) אור לארבע עשר בודקי' את החמץ לאור הנר. בתחילה יברך בא"י אמ"ה אקב"ו על ביעור חמץ, דכל המצות מברך עליהן עובר לעשייתן חוץ מן הטבילה. ופסק בס"ה וכן רק"ח ומימונ"י שחייב לברך מיד כשיתחיל לחפש ורבי' אב"ן חלוק, ואבי העזרי כתב כשיראה וימצא מברך ובס' הפרדס על ככר ראשון שמוצא מברך עב"ח ויחפש כאן וכאן. הגה"ה+. 

+(ב) רבינו אפרים כתב שהבודק צריך נטילת ידים שאין לך ברכה שאינה טעונה (תחילת) [תחילה] נ"י. והפייט רמז אות' שצריך נטילה, המתחיל לבער חמץ מברך כזא' באומץ, פי' באומץ בנקיון ובטהרה כמו שנ' וטהור ידים יוסף אומץ. הגה"ה. 
כמדומה דלא כרבי' אלחנן בפ' ע"פ דמפר' הנוטל ידיו לא יקדש משום דאמר הנוטל ידיו לפירות הרי זה מגסי הרוח. עש"ב. הוס'+. 

+(ג) כתב רק"ח זקיני רבי' אלעזר בר' קלונימוס הזקן שהיה שורף חמיצו בעצי לולבים ובענפי הושענות, ומעץ הושענ' מתקן הקולמוס וכן היה מנהג חמי רבי' אליעזר בר' יעקב הכהן. הגה"ה+. 

+(ד) ומהר"ח התיר שומן של אווזא בפסח מטעם נ"ט בר נ"ט, הלחם נותן טעם במחבת והמחבת בשומן ועדיין הכל היתר. הגה"ה+. 

+(ה) פי' קדוש. רחיצת ידים. - קדש ורחץ. 
ירקות לאפיקומן. - כרפס יחץ. 
הלל נטילת ידים. - מגיד רחיצה. 
המוציא לחם. על אכילת מצה. - מוציא מצה. 
על אכילת מרור. - מרור כורך. 
מצה ומרור. סעודתו. - שולחן עורך. 
אפיקומן מים אחרונים. - צפון נוטל. 
ברכת המזון. - ברך. 
הלל נרצה+. 

+(ו) יין קידוש נטילה. על אדמה טבילה. קומץ מינה להבדילה. בהגדה עד גאולה. בברכת גפן כלה. נטילה כדת עלה. שמע מוציא מצה בלולה. מרור חרוסת בילה. שם כריכה היא חולה. וגומר כל האכילה. כמו אפיקומן כולה. זימון ידים הצילה. לברכת זימון הלילא+. 

+(ז) מעשה היה שנפל מים על שק של קמח וכן שק נפל בטיט שהיה בו קמח והתיר רבי' שמרי' לרקד הקמח כדי שישאר החמץ למעלה והשאר מותר. הג"ה+. 

+(ח) ומר' אמי הגיד' לי שנפל קמח שלה במים והיה קמח של פסח ונשאל להר' יעקב מאפינשטיי"ן ואמר לרקד הקמח בנפה והושאר מותר+. 

+(ט) שמעתי מהח"ר שמעון פולנע"ר יצ"ו סימן טוב על ספירת העומר שאין לשכוח. לעולם תשליך על היום שיהיה לאחר תחלת העומר שיהיו בין הכל ח' ימים ותסיר השביעיו' והנותרי' הם הימים שאתה עומד בעומר כגון שנה זו שיום ראשון של ספירה היה ביום ד' תשליך עליו ד' ותסיר ז' ונשאר יום אחד וכן בכל יום, ביום ה' תשליך עליו ד' ותסיר ז' ונשארים שני ימים. הוס'+. 

+(י) כתב בס"ה החטה שנמצאת במצה אפוייה אם אפוה קודם הפסח אפי' לאחר שש שעות של ע"פ מותר ע"י קליפה משום דהוי שלא בזמנו רק שלא יחממנו משנכנס הפסח כשהחיטה שם, אבל אם נאפית בתוך הפסח דהוי בזמנו אסורה. ורבינו טוביה מווינ"א היה אוסר אף שאר מצות הנאפות בתנור והביא ראייה דאע"ג דק"ל ריחא לאו מילתא היא וכו' אבל משהו איכא, ורבינו יחיאל מתיר אפי' אותה מצה ע"י קליפה דחמץ אינו מפעפע. ונראה לאסור אותה מצה ולהתיר האחרות אפי' בתנור. הג"ה+. 

+(יא) יש גאונים אוסרים אפי' מים לשתות כל הלילה לאחר האפיקומן שלא יבטל טעם האפיקומן ויש מתירין אפי' יין, דלא שייך הפגת טעם גבי שתייה ומביא ראייה (דאולם) [דאין] מפטירין אחר הפסח אפיקומן ולא מפרש כ"א מידי דאכילה, ושאלתות ורב אלפס אוסרין דמיחזי כמוסיף על ארבעה כוסות ומתירין מים. 
וכתב ראבי"ה אם זורק בה אור או אבן רותח ואז המים מכסים את כולו אז עדיף מגדנפא וכן כתב רוק"ח, לפי שאין אנו בקיאין בגדנפא דלישא ראיתי אני אליעזר הקטן שר' אברהם בן רבינו שמואל בן דודי משפיר"א כשהיה מגעיל כשהיתה היורה גדולה מרותחת ומליאה מים היה לוקח עצים גדולים בוערים והשליכם ליורה והיו המים הולכים לחוץ מרותחים כל סביבות שפת היורה, וכן הורה רב' יב"א ואמ' הריב"ק במגנצא כל ימיו. היורה גדולה שמגעילין בה פסק רשב"ם שצריך להגעילה קודם שיגעלו בה הקטנות ומפר' בשלהי ע"ז יורה גדולה מאי לפי שמכניסין יורה קטנה בתוך יורה גדולה ואי איפשר להכניס באחרת ובעי מאי על ידי גדנפא ולזה כתב אבי"ה כדלעיל בעמוד השני. הג"ה+. 

+(יב) רש"י פסק שצריך להגעיל היורה גדולה תחלה ולשפוך המים הרותחים לחוץ ואח"כ באותה יורה שטיהר יתן מים וירתיחן ובעוד שהמים מרותחין יגעל כל כלי שנשתמש בהם חמים בחמים ובלבד שיהו הכלים (מרותחים) [מודחים] בתחילה ולא יטביל הכלים פעמים בתוכו פן יבלע גיעולו וכל הכלים שמגעילים אגב דטרידי למפלט חמיצן לא בלעי כדאיתא גבי סמן בהכל שוחטין. ויזהר שלא תניח היורה גדולה מרתיחתה עד שישפכו המים החוצה, וכן הורה רב האי גאון. ומה שמכשירין יורה גדולה קודם שיביאו כלים בתוכה לא היו צריכים הואיל שהמים מרתיחין כל מה שבתוכה פולט איסורו, אבל בכל מקומות ישראל פשט המנהג וריב"א פי' שחייב להגעילה קודם, ומנהג יפה הוא משום אל תטוש תורת אמך+. 

+(יג) בספר הפרדס כתב שפעם אחת מצאו חיטה בתרנגולת מבושלת ובשלו תרנגולין עמה ולקחו מן הרוטב שבשלו בה והניחו בקדירה מליאה בשר ואסרו כל התרנגולין וכל הקדירות והקדירה של חרס שברו והיורה שבישלו בה הגעילו והביאו ראייה מפ' כל (הבשר) [שעה]+. 

+(יד) כ' רבינו ברוך שאם מצאו חיטה בתרנגולת ביום ז' שאסורה מיד ואפי' שעה אין לעכבה בבית ובי"ט האחרון שהוא יום ח' דחשוב ספיק מדרבנן מותר לעכבה בבית לאוכלה לאחר י"ט, עכ"ל. 
בספר הפרדס כתב גרגיר חיטה בתרנגולת מבושלת בפסח או בי"ט האחרון אוסרין אפי' לאחר הפסח, ובתשובות רש"י התיר לאחר הי"ט. פעם אחת מלאו תרנגולת בבשר ובביצים ואחר בישולה מצאו בביצים שבתוכה גרגיר חיטה ואסרה הריב"ק הואיל והמים שנרחצו בה התרנגולת והבשר היה מטפטף בביצים החיטה מתחמצת, עכ"ל. 
מעשה בא לפני ריצב"א בחיטה אחת שנמצאה במים שלנו והכשיר את המצות שמחיטה אחת לא בלעו המים והמים הצריך לשפוך חוצה. חיטה שנמצאת במצה אפוייה פסק רבי' אבי העזרי להתיר שאם נשרית במים צוננים עד שלא הוגבלו בעיסה לא מיחמצא כדאמ' תטיל לצונן באילו עוברין, שאז אין העיסה מתחמצת כמו העיסה שמתעסקין וכ"ש כשאין (מתעסקין) (ו) ניכר בה ביקוע שיש להתיר, וקבלתי ממורי ממי"ץ שאם נמצאת חיטה על בשר מלוח או צלי או מצה רותחת חותך מקום פעפע לפי אומד הדעת ודיו, וכן דעתי מקודם ששמעתי מפיו+. 

דרשות מהר"ח אור זרוע סימן כב 
============================ 
[פרש' תזריע] 
הילכות נידות וטבילה ונטילה. - הילכות נטילה. - דין לקרות אצל עביט של מי רגלים. - דין נטילת ידים לאכילה. - דין שצריך להסיר אפי' טבעת רפויה בעת נטילה. - דין אין נוטלין מן כובע של ראש. - דין אם התנה בשחרית אין לו לברך כשנוטל בפעם האחרת. - דין לימוד אצל נפיחה. - דין צואה על גופו ורוצה ללמוד. וקינוח פי הטבעת. - דין עביט וגרף תוך החדר ורוצה ללמוד. - דין שצריך ליטול ידיו כשהולך בבית הכנסת אף על  פי שהם טהורות. 

לב נבון יקנה דעת ואזן חכמים תבקש דעת, כת' בתורה אשה כי תזריע וילדה וגו' כימי נידת דוותה וגו', למה תלה יולדת בנידה אלא שבנידה אסור בה יותר דאל כל אשה בנידת טומאתה לא תקרב אפי' לאחר, ה"נ יולדת. 

והילכת' נידה כשמשמשת היום ורואה דם למחר, אין לה לספור ז' נקיים אלא לאחר ג' ימים שלמים מעת לעת לאחר שראתה משום דחיישינן שמא תפלוט ש"ז תוך ג' ימים וש"ז סותרת ויום שפולטת אינו מן המניין, לכן צריכה ג' ימים מעת לעת כגון אם שמשה במוצאי שבת וראתה ביום א' צריכה להמתין יום ב' ויום ג' ויום ד' עד תחילת ליל ה'. וכן נהגו הנשים מלמנות ז' ימים נקיים עד לאחר ד' ימים מיום ראייתה. 

ואין להאריך דצריך לבדוק שחרית וערבית בז' נקיים ואם לא בדק אלא יום א' ויום ז' בדיעבד מותר. 

וצריכה לטבול בלילה ביום ז' ובמקום שהמקוה רחוקה מן העיר אומרי' רבותי' שיכולה לילך ביום בעת שתחזור לבית שתהא לילה, אכן אם רוצה להמתין עד יום ח' יכולה לטבול אפי' ביום. והנשים אמרו למהר"ח שמו' הר' ר' שלמה אמר לנשי' כשהיו טובלות ביום ח' לטבול ביום ולא יגידו לבעלים שטבלה עד הלילה. 

וכשרוצה לטבול צריכה לחטט שיניה ולהסיר צואה תחת הציפורן אם הציפורניים ארוכים, אבל אם אין ארוכים אלא שוים אין לחוש כל כך. וצריך להסיר כל גלד וגלדה ומכה וגרב שעל גופה אף על פי שכואב לה. ואשתו של מהר"ח היית' צריכה לעמוד לפניו ערומה שהיה  רואה שלא היה בה גרב עליה שלא היה מאמין לה שהיית' מסירה שהיית' נערה והיה כואב לה. 

וצריכה לסרוק במסרק כל שערותיה בראשה ובשיחי' ובבית הערוה. 

ובשעת תשמיש אם אמרה טמיאה אני לך אז יעצור עצמו מלשמש עד שימות האבר. ויכול לסמוך מעצמו על אשתו שאומ' טמיאה או טהורה אני. ואם אמרה טמיאה אני ולאחר מיכן אמר' טהורה אני, אם נתנה אמתלא לדבריה נאמנת. והצנועי' רגילים לפרו' כיון שאמרה טמיאה כההיא דשמואל שלא רצה לסמוך עליה. 

ויחוד אף על פי שאסור עם כל הנשים הן גויה או פנויה או שאר ערוה, עם אשתו נידה  מותר. 

ואסור לרחוץ פניו ידיו ורגליו, לא מבעי' ליגע דאפי' באצבע קטן אסור אפי' בימי ליבונה, וכן רש"י לא היה נותן מפתח מידו לידה ואפי' לשפוך על ידו והוא בעצמו רוחץ אסור. 

כל מלאכה שאשה עושה לבעלה נידה עושה לבעלה חוץ ממזיגת הכוס והצעת המיטה. ואמרו רבו' דווקא פריסת סדין וכיסוי שהוא דרך חיבה, אבל לא שאר הצעות, ודווקא בפניו אבל שלא בפניו מותר. ור"י אומר אם רגילין לאכול ביחד כשהיא טהורה בקערה אחת אז בימי נידות' יש שינוי דיי שהיא אוכלת על השולחן אחד היא בקערה והוא בקערה אחת לבדה, אבל אם היא רגילה לאכול אפי' כשהיית' טהורה בקערה אחרת אז צריך לאכול על שולחן אחר בימי נידותה. 

וכל דבר החוצץ בטבילה חוצץ בנטילה כגון טיט שתחת הציפורן כשהציפורן ארוך. וטבעת שעל ידה אפי' בטבעת רפויה שהמים נכנסין בעת הנטילה צריך להסיר. 

וגרב היה על ידי ושאלתי את מהר"ח והשיב לי משם הר"ם והורה למעשה להתיר יותר מהטבילה מחמת שהיה כואב לי בעת נטילה, אבל בטבילה צריך להסיר אף על פי שכואב לה  הרבה. וצריך להסיר דיו וזפת ושעוה בעת נטילה שלא יחוץ. 

ומים הראשוני' להעביר שלא יחוץ ושניים לטהר. 

ומצות נטילה כתב הר"ח בשם הר"י הבחור בסידרו וכן נראה עד הפרק שגב היד והזרוע מחוברי'. 

ויגביה ידיו ויזהר שלא יבואו ויחזרו המים שעל גב הזרוע על היד. 

ונטילה שאמ' היינו לאכילה, אבל לתפילה יקנח בצרור או בקיסם. ופי' בס"ה הגדול דווקא בק"ש שאינו נוכח, אבל בי"ח שהוא נוכח צריך נטילה. ובמקום שהוא נוכח כגון במקום שאומ' ברוך אתה מסופק מהר"ח אם צריך נטילה כפי דברי רש"י. 

ולגדול מברך אשר יצר ולקטנים לא. ורבי' יעקב היה מברך אפי' לקטנים. וברכה ענ"י אינו מברך אלא כשרוצה לאכול או להתפלל, אבל לעניין אחר לא יברך אלא אשר יצר ותו לא. וכן היה נוהג רבי' מאיר אביו של ר' יעקב, וכן כת' רש"י בסדרו בשם רבו רבי' יעקב ב"ר יקר. והר' פרץ כת' בס"ה כיון שהוא דבר שבקדושה אשר יצר יברך תחילה ענ"י וטוב לעשות כבחור שהיה מברך ענ"י וישהה שעה קלה וישנה משנה קטנה ויברך אשר יצר ואז יצא מידי כל הספיקות. 

ואם אדם יש לו גרף של ריעי בחדרו או עביט של מי רגלים, יעמידנו לאחוריו ד' אמות ולא לפניו ולא לצדדין ויקרא ק"ש, או ישפוך רביעית מים בתוך עביט של מימי רגלים אף על פי שמימי רגלים מרובים מותר, או אם מטתו סמוכה בתוך ג' לקרקע יעמיד הכלי  תחתיה והוי כלבוד ויקרא ק"ש אצל המטה. 

והאוחז באמה ומשתין ומוציא ש"ז לבטלה כאילו מביא מבול לעולם. ואם היה נשוי ואשתו עמו מותר, וי"א דווקא שאינה נידה, אבל נידה לא. כללו של דבר כל מקום שיכול לידע ולתלות בדברים שלא יבא לידי הירהור מותר. 

דין נטילה לאכול, אין מטבילין ידים במים שאין בהן מ' סאה, אבל במקום שיש בו מ' סאה טובלין וכ"ש מטבילין לידיו, אך אין שופכין מיד ליד. ובמעיין אף על פי שהוא קטן מטבילין ידיו. ובזה קולא בהטבלה יותר מבנטילה שאם היה קיסם על ידיו אפי' נטל י"פ לא יצא, כי המים הראשוני' מעבירין הסירחון מעל ידיו והשניים באים לטהר לכך מה שעל ידיו מטהרין, אבל מה שעל הקיסם אינן מטהרין אפי' נטל י"פ. ומתוך זה היה נראה למהר"ח אם יש לאדם טבעת על ידו בעי נטילה ולהסירה אפי' רפויה לא עלתה לו נטילה עד שיסירנה מידו מידי דהוה אקיסם. 

ואין נוטלין אלא מכלי הקרוי כלי, ואפי' מן הקרוי כלי אין נוטלין אלא א"כ הכלי לשם קבלת מים, לכן בני אדם ההולכים בדרך ורוצים ליטול מכובעין שבראשיהן כיון שאינן עשויין לקבלת מים אף על פי שמחזיקין המים אין נוטלין מהם. 

וצריך שיטול מכח גברא ולא שיכניס ידיו בכלי ויטבילם בתוכו. ואם נקב יש לו לכלי רבותי' נחלקו בדבר, י"א במוציא משקה וי"א בכונס משקה והוא נקב יותר גדול עד שיכנסו המים בתוכו דרך הנקב. (וכן היה נוהג רבי' מאיר אביו של רבי' יעקב וכן כת' רבי' שלמה בסדרו בשם רבו רבי' יעקב ב"ר יקר). 

דין הנקב אם ניקב כמוציא משקה ויש שיעור כלי שמקבל רביעית מן הנקב ולמטה יש לו לטול דרך הנקב ולא דרך פיו למעלה, אבל ככונס משקה אין שם כלי עליו כלל ואינו יכול ליטול לא דרך פיו ולא דרך נקב. 

ובשעת הדחק בס"ה אומ' כגון הולכי דרכים נוטל אדם שחרית ומתנה עליהן כל היום ואם נזדמנו להם מים ונטלו אין להם לברך, כי יברכו ברכה לבטלה אחרי שהתנו על זה. 

ושנים שלומדי' ובא אחד ועשה נפיחה חבירו אינו צריך לצאת מן החדר, אבל אם בעצמו צריך יש לו לצאת מן החדר ואחרי כן יחזור וילמוד, אבל לק"ש אפי' אם חבירו עושה נפיחה יצא חוץ לחדרו ויקרא. 

ואדם שיש לו צואה על גופו אינו יכול ללמוד ולא להתפלל עד שידיחנו מעליו. ורבי' יעקב היה נוהג שהיה מקנח פי הטבעת היטב בכל פעם. 

ואדם שצרי' לו גרף של ריעי ועביט של מי רגלים בחדר, אם הן מסריחין הרבה צריך להתרחק מן הריח ד' אמות, ואם לא יתרחק ד' אמות ישפוך רביעית מים לתוך עביט של מי רגלים ולא לגרף של ריעי. 

כי ה' יתן חכמה מפיו דעת ותבונה, מלמד שנותן תורה במתנה שנ' ויתן אל משה ככלותו וגו'. מפיו, משל לבן שמתגעגע לאביו א"ל טול מעל השולחן ולא רצה, טול מקערותי ולא רצה עד שאמ' לאביו תן לי מפיך, כך נאמ' ישקיני מנשיקות פיהו. ואם תבקשנה ככסף, שיש בו סיגים ופסולת לכך נאמר ככסף ולא כזהב. וכמטמוניות תבקשו אז תבין יראת הש' ודעת הש' תמצא, תבין לא נאמר אלא תמצא, הש' ממציא לך דבר אף על פי שאינו יודע  במעשה. מעשה באחד שטבלה אשתו והוא לא ידע והיה לומד עד שנמנם על הספר בא אצלו בעל החלום א"ל אשתך טבלה אבל לא תגע בה לפי שיש לה גרב על גופה. 

ואדם ההולך לבית הכנסת צריך לטול אף על פי שנראה לט שידיו טהורות כמעשה באלי'  הנביא ז"ל שבא אצל ר' וא"ל מה אתה עושה, א"ל אני שופך מים לאברהם יצחק וליעקב כדי שיתפללו, ומה הם ששוכבים בטהרה נוטלין אנו על אחת כמה וכמה. ורי"ש ב"ב א"ס. 

+והר"ח אומ' שבימי נידותה לא תכנס לבית הכנסת, אלא תעמוד בחוץ במקום שמדברי' הנשים ותתפלל בחוץ. הגה"ה+. 

+דין אשה בימי נידותה אין לה ללבוש בגדים נאים ולהתקשט עצמה ולא לסרוק שערה ולא לחתוך צפרנים וגם אין לה להזכיר השם בימי נידותה וגם אסורה ליכנס בב"ה כל ימי ראייותה עד שתתלבן שנ' בכל קדש לא תגע ואל המקדש לא תבא שאינה מביאה קרבן עד ימי נקייותה ע[כ"]ל ספר המקצועות. ורש"י מתיר לה ליכנס. הג"ה+. 

+וצריך לדקדק על הרוחות כיחו וניעו אם צריך לברך או לאו. הגה"ה+. 

+כאן שייך הגה דלעיל ובישן אצל חבירו והיה כתוב בתחילת הקו' בדף ב' או ג'+. 

דרשות מהר"ח אור זרוע סימן כג 
============================ 
ענינים שונים 
דין הספקה לבחורים. - הילכות ברכת המזון ושאר ברכות. - דין ברכת המזון. - דין ברכת המוציא ויש לחם שלפעמים אין מברכין עליו המוציא. - דין ברכת גרעינין. - דין לחם שנתבשל במחבת לעניין המוציא ולעניין חלה. - דין לחם גמור ואח"כ בשלוהו במחבת. - דין לחתוך קודם המוציא ומיד חותכו. - דין שלא לדבר בין ברכת המוציא לאכילה וצריך לתן מזונות לבהמה קודם. - דין ג' שישבו לאכול כל אחד לבד ומעניין זה הרבה דינים. - דין שצריך לשתות כשאוכל. - דין איך עונה אחד כשמברכי' נברך. - דין ברכת התורה כשנצרך לנקביו. - דין ברכת תפילין אם סח בנתיים ואם עניית (קדיש) [קדוש] וברכו וי"ה הוה כמסיח. 

ברכת ה' היא תעשיר ולא יוסיף עצב עמה, ברכת ה' היא תעשיר אילו י"ח ברכות המברכי' את ישראל בברכה כי ההיא דר' אליעזר ור' יהושע הלכו לקבץ הנדבה לבחורים ובאו לעיר אחת ושם היה עשיר אחד שהעני עכשיו ובא אותו עשיר לבית ונתכרמו פניו, א"ל אשתו למה אתה יושב כך א"ל באו רבותיי לעיר שהייתי מקדם רגיל לכבדם ועתה אין לי, אז אמרה לו אשתו, צדקת היית' יותר ממנו הלא יש לנו שדה אחת עדיין תמכור חצי ותן להם. כן עשה והם ברכוהו הש' ימלא חסרונך והיה לו פרה אחת שהיה חורש בה אותו חצי שדה ונעשה לו נס שנתקע רגל הפרה בבקעה אחת בעת החרישה ומתוך שהיה טרוד להוציאה ראה ממון גדול והוציא וקנה לו בתים ושדות וכרמים. וכשבאו העיר שאלו אחריו וא"ל בני העיר הוא עשיר עכשיו שאין שום אדם יכול לבא אצלו וא"ל ברכתכם עשו פירות ופרי פירות. 

ד"א ברכת השם היא תעשיר הברכו' שאמר הש' לישראל לברך על הלחם ועל היין ועל המזון היא תעשיר. וברכת המזון כך היא, כתיב ואכלת ושבעת וברכת וגו' זו ברכת המזון. וברכת המוציא אינה כתובה אלא מק"ו כשהוא שבע מברך כשהוא רעב לא כ"ש. וכזית לאכול מברך עליו המוציא ואחריו ברכת המזון דקיימא לן כר' מאיר בכזית. 

וברכת המזון כך היא, נברך שאכלנו משלו ובטובו חיינו והם עונים ברוך שאכלנו משלו ובטובו חיינו והוא אומר ברוך הו' שאכלנו משלו ובטובו חיינו ואם לא חזר לא יצא. 

יש פת שמברכין עליו המוציא ויש פת שאין מברכין עליו המוציא ויש לחם שלפעמים מברכין עליו המוציא ויש לחם שלפעמים אין מברכין עליו המוציא כגון לחם שמתוקן בתבלין ובפילפלין כשהוא אוכלו ברעבון לשם סעודה מברכי' תחילה המוציא ואחריו ברכת המזון, ואם אין אוכלו לרעבון אלא למתק פיו מברך לפניו בורא מיני מזונות ולאחריו ברכה מעין ג'. 

וגרעינין של פירות ושל אפרסקין וגודגניות אמרו רבו' מברכין עליהן בורא פרי העץ. והיה נראה למהר"ח שאם אוכלן לרעבון אז מברך עלי' ב"פ (האדמה) [העץ], אבל אם אוכלן רק לגרר פיו שישתה בטוב אחרי כן מברך לפניה' שהכל ולאחריה' בורא נפשות כמו שאומר גבי לחם לחלק בו הכי. 

ופת המברך עליו המוציא וברכת המזון היינו שנאפה בתנור, אבל אם נתבשלה במחבת אמרו רבו' כשאדם היה דעתו כשתיקן העיסה לבשלה במחבת ולא לאפותה אינו חייב להפריש חלה, אבל אם היה דעתו לאפותה ונמלך ובישלה כיון שהיא מבושלת אינו מברך המוציא וברכת המזון אלא לפניה' בורא מיני מזונות ולאחריו ברכה מעין ג'. 

והעיסה שעשאה תחילה עבה ואפאה במחבת בזה נחלקו רבותי' אם מברכין עליו המוציא. וטוב ליזהר ולצאת מידי ספק שיאכלם בתוך הסעודה. 

ולחם גמור האפוי בתנור ואח"כ בשלו במחבת אם קרימת פניה ניכר עדיין מן האפייה וחתיכה שלימה אז מברך עליו המוציא וברכת המזון, ואם לאו מברך בורא מיני מזונות וברכה מעין ג'. 

וכשאדם חותך לחם כדי לאכול ולברך צריך לחתוך כך כשיתפוס בחתך שיגביה הככר עמו שלא יפול הככר מן החתך למטה ואז יברך המוציא ויחתוך תחילה ואח"כ יברך. 

וקליות של חטין ושיפון נחלקו רבותי' בברכה שלאחריה ע"כ יאכלם בתוך הסעודה. 

ואסור לדבר בין ברכת המוציא לאכילה שלא יסיח דעתו מאכילה, אכן אם יש לו פרה או חתול בבית יכול לומר תנו להם לאכול אף בין ברכת המוציא לאכילה, לפי דאסור לו לאכול אלא א"כ יתן לבהמה תחילה כדכת' ונתתי עשב בשדך לבהמתך והדר ואכלת' ושבעת. והר"ח היה מסופק אם צריך להמתין מלאכול עד שיחזור השליח שנתן לבהמה לאכול, או כיון שאמ' להם תנו להם לאכול יאכל, ומסתברא דהכי הוא. 

ופת צנומה ישנה שאי איפשר לשברה מברך ברכת המוציא ופושט ידיו ואוכל. 

דין ג' שישבו לאכול זה לבד וזה לבד ולא היה דעתן לישיבה אחת, אינן מוציאין זה את זה לא לברכת המוציא ולא לברכת המזון, אבל (אם) בעל הבית דעת בני ביתו נגררי' אחריו ומוציא את כולם. 

ג' שאכלו ושכחו ובירכו שנים לעצמם אין השלישי יכול לזמן עליהן אף על פי שאכלו ואם בירכו כולם לעצמם אין מזמני' עוד. 

וג' או ד' שאכלו ובא אחד אצלם קודם שאמר הב לן ונברך אכל כזית מוציא אותם בברכת המזון. 

וג' שישבו ולא היה דעתם לאכול ונמלכו לאכול אין מוציא את החבור' בברכת המוציא. וג' שישבו לשתות ולא לאכול בזה יש להסתפק אם אחד מוציא את אחרי'. וטוב שהם לא יכוונו לצאת בברכתו וע"כ אינם יוצאים ויברך כל אחד לעצמו. 

וג' שאכלו וסיימו אכילה והאחד יצא לחוץ והם קוראי' לו תבא לזימון והוא שומע ואומר כן אבוא, מזמני' עליו, ודווקא בג' אבל בי' אינו מועיל עד שיבא וישב אצלם על מקומו. ורבי' אור זרוע כתב בשם רבי' אליעזר ממיץ דג' שאכלו, ב' אכלו ושתו והאחד אכל ולא שתה, אותם שאכלו ושתו חייבי' בדאוריית' דכתיב ואכלת זו אכילה ושבעת זו שתייה, וזה הואיל ואינו חייב אלא מדרבנן אינו יכול להוציא אותם בברכת המזון, אבל ר"י כתב שיכול. 

וכשמברכי' ברכת המזון ובא אחד ושמע שאמ' נברך שאכלנו משלו הוא עונה ברוך הוא ומבורך שמו תמיד לעולם ועד, ואם אמר ברוך שאכלנו הוא עונה אמן. 

וכל הברכות אחד מברך בשביל חבירו, כגון אם חבירו מתעטף בציצית או מניח תפילין הוא מברך להתעטף ולהניח או שלא עשאני גוי בשביל חבירו דכל ישראל ערבי' זה בזה, אבל ברכת המוציא כיון שאינן מצווים עליו לאכול אינו מברך בשבילו אם לא יצא בעצמו, ואם יצא מוציא. ואמר ר' ברכת יוצר המאורות ואהבה ואמת ויציב או מעריב ואמת ואמונה אם שמע כל הברכות מפי החזן שאינו צריך לדבר אחריו אבל חצייה לא. 

וברכת התורה אומר מה"ר אליעזר בשם הרב ר' חזקיה שהיה נוהג כך שלא היה מברך ברכת התורה אלא כשהיה הולך לחצר לגדולי' ואמר דאז צריך להסיח דעתו מן התורה דאסור לו אפי' להרהר ע"כ היה מברך. והיה נראה למהר"ח שגם שם שייך דין הירהור קצת כגון לא יקנח בימין אלא בשמאל ולא יקניחנו מעומד אלא מיושב, אז צריך להרהר אחר זה. ובכל מקומו' צריך אדם לילך ומהרהר קצת בהליכתו דאין לו לברך ברכת התורה. 

וברכת תפילין נהגו כר"ת על של יד להניח של ראש על מצות אם לא סח בנתיי', ואם סח בנתיי' מברך על של ראש. ושאל מהר"ח את מהר"ם אם עונה קדוש או ברכו ויהא שמי' רב' אם זה קרוי סח, והשיב לו הר"ם כת' ואהבת את וכת' וברכת את וכת' ואהבך וברכך, משל מה דבלבך על רחמך לב רחמך עלך, כמים הפנים לפנים כן לב האדם לאדם. 

וזהו לא יוסיף עצב עמה, כי נגאלו ממצרים ובאו לבבל ומבבל לאדום, אבל לימות המשיח יגאלו ולא יוסיף עצב עמה ורי"ש ב"ב א"ס. 

+וטוב לאדם הן שיברך עם י' או עם ג' שימתין עד שיבא המברך ברכת המזון לבונה ירושלים ואז יתחיל הוא בהזן, כי אי אפשר לאדם שיכוון כל כך בכיוון אות באות. הגה"ה+. 

+אית' בשמעת' קמיית' דערכי' ושם פי' רש"י דנשים אינן מברכות ועל בריתך שחתמת בבשרינו ומשום כך אין מזמנו' עם אנשים. הוספ'+. 

דרשות מהר"ח אור זרוע סימן כד 
============================ 
[פרשת שלח לך] 
הילכות ציצית. - דין טלית שאולה איך יעשה עם הברכה. - דין כל זמן שמתעטף אם חייב לברך. - דין שנשים יכולות לתקן ציצית. - הילכות חלה. - דין עיסה שנילושה כולה במי ביצים בלא מים שפטורה מברכת המוציא. 

בני תורתי אל תשכח ומצוותי ינצור לבך. בני אל תשכח תורתי אז ינצור לבך, וכי בלב מקיימי' והלא ציצית בבגדו ותפילין בזרועו ובראשו ומזוזה בפתחו וצדקה לעניים, אלא אם אתה מדקדק בלבך איך לעסוק במצות אז ינצור לבך. ומצות תרי"ג ציצי"ת וח' חוטין וה' קשרים גימ' תרי"ג. 

ומצות ציצית שיש לפסוק חוטין תחילה קודם שיכניסן לטלית, שאם לא פסקם תחילה פסלם משום שנ' תעשו ולא מן העשוי. וצריך להרחיק כשתוחב בכנף למעלה מגודל ולמטה מג' אצבעות ודווקא לכתחיל', אבל אם נפרדו חוטי הטלית או נקרע אף על גב דלא הוי גודל מן הכנף כשירה. ואם נקרע הכנף ונשאר ממנו רוב אז השאר יכול לתפור, ואם לא נשאר רוב אינו יכול לתפור משום תעשו ולא מן העשוי. 

וצריך לעשות היכר לכנף ואם נמשך שאינו שוכב על הכנף יכול לנקבו וליישרו שישכב על הכנף ואינה פסולה משום תעשו ולא מן העשוי. והר"ם אוסר לתפור נקב של כנף אם נקרע. 

וציצית שאינה מצוייצת כהילכת' חדא שאינו יוצא בה, ועוד שמברך ברכה לבטלה. 

ומצות ציצית ה' קשרים, משל למלך שאמר לעבדו תעשה לי דבר זה והוא היה ירא שמא שוכח וקשר לו קשר בחגורו שלא ישכח וכן עשה פעם שנייה ושלישי'. 

ובזמן הזה אין אנו צריכין לתחוב חוליות, דווקא בזמן תכלת היו תוחבין חוליות אלא שיהיה מן הקשר ובכריכה כדי גודל אחד. 

ואורך הציצית י"ב גודלי', ד' מן הגדיל וח' מן הענף היצא מן הגדיל, ואם עשה רובו מן הגדיל ומיעוטו מן הענף מותר ובלבד שיהא מן הכל י"ב גודלי' וכ"ש יותר. 

ואם נפסק חוט אחד או ב' מותר ובלבד שישאר מן החוט שיכול לכרוך כדי עניבה, ור"י מתיר אפי' אם לא נשאר אלא בין קשר לקשר בתוך הגדיל, אבל נפסקו ג' אסור. 

ואם חוטי' של ענף נדבקו יחד יש להפרידם זה מזה. 

ומצוה להסתכל בציצית שנ' וראיתם אותו וזכרתם את כל מצות וגו'. 

וטלית בת ג' כנפיים פטורה ושל ה' או ו' כנפיים אינו חייב לעשות אלא ד' כנפיים הרחוקי' זה מזה. 

וטלית שכפלה והטיל בה ציצית פסולה אם לא שתפר הכפל. 

שאל (רבא) [רב יוסף] לרב יוסף ברי' דרבא במה נזהר אביך, א"ל במצות ציצית, פעם אחת ניתר לו ציצית ולא הלך פסיעה עד שיתקן אחרת. 

ואדם שיש לו טלית קטן ובא לבית הכנסת ומתעטף בגדול ובירך ויצא מבית הכנסת וחזר לבית הכנסת בעוד טלית קטן עליו אינו חייב לברך על טלית גדול פעם שינית. 

ושיעור טלית קטן שהתינוק בן ט' שנים (ו)יודע לכסות בו ראשו וכשהגדול יוצא בו באקראי. 

וטלית קטן היה הר"ם מתעטף בו והיה מברך להתעטף. ומהר"ח לא ראה מה היה אומר הר"ם על טלית גדול בבית הכנסת, אם היה מברך להתעטף או לא, ושלח לו ר' משה מרוטינבור"ק שהר"ם חזר בו ולא היה מברך על הקטן עד שבא לבית הכנסת ובירך על הגדול להתעטף וכן היה נוהג מהר"ח. 

וטלית העשוי כמין מלבוש אומר הר"ם מברך להתלבש בציצית, ואור זרוע כתב בשם אבי העזרי שאין לצאת בטלית כעין מלבוש והמברך הוי ברכה לבטלה. וכן היה נראה למהר"ח, דאל"כ למה אנו מצריכי' לעשות עיטוף ומתעטפי', פי' ואין אנו עשי' כדרך מלבוש ונעשה לטליתות שלנו ד' כנפיים ונטיל לציצית, אלא אין לעשות אלא כדרך עיטוף. 

ובני אדם המוליכי' חלוקי' יש שתופרין צד אחד כדי שלא יהא אלא ב' כנפיים וכן עשה רבי' שמחה, ויש שעושין כמין עיגול בצד אחת ולא ישאר אלא ב' כנפיים ואותם שאינם עושים סבור היה מהר"ח שהם פטורי' כמו שאמר אבי העזרי שאינם כדרך עיטוף. 

וציצית בזמן הזה דאורייתא דתכלא אינו מעכב הלבן ולבן אינו מעכב התכלת. 

והעושה ציצית אינו חייב לברך. וחוטי ציצית צריכין להיות טווים לשם מצות ציצית. 

וטלית שאולה פטורה מן הציצית כל ל' יום ואדם שמצא טלית בבית הכנסת ורוצה להתעטף, יש מרבו' אומ' המונע לברך ימנע, והמברך אינו מוחה בידו. וי"א שאם היית' מקופלת וניכרת שבעל הטלית מקפיד אין לו לקח ולברך. 

וכל זמן שאדם מתעטף בציצית אפי' עשרים פעמים חייב לברך, והר' שמרי' אמר למהר"ח דריצב"א סידר דבריו לר"י הזקן ושחק עליו ולא היה מקובל לו. 

וטוב שיהא לו לאדם טלית על צוארו בשעה ששוכב על מיטתו וראייה מדוד המלך ע"ה. 

וטלית של יום אם מתעטף בו בלילה אומר ריצב"א דחייב לברך ושל לילה פטור אפי' ביום וקורא אותה מצות עשה שהזמן גרמא בעבור ששל לילה פטור אפי' ביום. 

ונשים יכולות לתקן ציצית ויכולות להתעטף בציצית ולברך עליו לפי דברי ר"ת שאומר ר"ת שמברכי' על לולב שהזמן גרמא וכן מעשה בכל יום כשהאיש תוקע בשופר ומברך בשבילן כשהם עכבו. 

ויש מצות שהנשים חייבות ולא אנשים וחלה אחת מהן, כשהאיש יש לו עיסה ויש לו אשה היא חייבת לברכה. ואם ב' נשים לשים ב' עיסות ולא בזו ולא בזו שיעור חלה אם אינם מקפידות זו על זו כגון שרצו ללוש יחד אך מחמת חסרון כלי שלשו לבד אז יכולות לצרף העיסה יחד ולחייב בחלה ולהפריש, אבל אם מקפידות זו על זו אפי' אשה אחת אם יש לה ב' עיסות ומקפידה ללושם יחד כגון שהאחת רוצה לעשות עיסה עבה ושנייה רכה, אינן מצטרפות להתחייב בחלה. 

אור זרוע כתב, עיסה שנילושה בביצים לבד בלא מים שאינה חייבת בחלה ומדבריו דקדק הר"ח דאין מברך עליה המוציא. 

ועיסה שתחילתה רכה או אפי' עבה ורוה לבשלה בשמן או בשומן אמר הר' שמשון דפטורי' מחלה ומהמוציא, ויש מרבו' שחולקים עליו. והנה גרומזילא ויארבלי דתחילת' לבשלם אומ' הר"ם שיקח מעט ויאפה דאז תתחייב העיסה בחלה ויצא מידי ספק מחלוקת. והקב"ה ית' יבנה בית המקדש [הנקרא] ראשון דכת' כסא כבוד מרום מראשון בשביל שמקיימי' מצות חלה הנקראת ראשון שנ' [ראשית ערסתיכם על] ראשי הרים לישראל הנקרא' ראשי' שנ' קודש ישראל לה' ראשית וגו' ורי"ש ב"ב א"ס 

+ור"י אסר טלית של פשתן לעשות ציצית של פשתן. ואמר מהר"ח של משי מותר אף על גב  דצמר ופשתים פוטרי' בין במינן בין שלא במינן, דווקא בימיהם שהיו עושים כלאים בציצית ע"י תכלת והשתא לא. והיכא דיש שתי של משי וערב של פשתן או להפך נסתפק מהר"ח ואמר להוציא דיעשה ציצית של פשתן. הגה"ה+. 

+שאלתי את מהר"ח בטלית קטן אם יכול לצאת חוץ לעירו בשבת והשיבני אמת שמהר"ם היה נזהר אעפ"כ אם היא מצוייצת כהילכתה מותר. הגה"ה+. 

דרשות מהר"ח אור זרוע סימן כה 
============================ 
הילכות איסור והיתר 
דין שלא לתת צדקה למי שאינו בוצע. - דין ריבית מיהודי כיצד יעשה. - הילכות הקדש והיאך יאמר ואם אמר לשון הקדש מתירין לו. - הילכות איסור והיתר. - דין לבשל לכתחילה דבר שאין לו עיקר מן התורה. - דין איזהו אסור משום בישול גוים. - דין שבשבת אסור לבטל דבר איסור. - דין איסור והיתר. - דין יין נסך קצת. 

הכן בחוץ מלאכתך ועתדה בשדה לך ובנית ביתך. הכן בחוץ מלאכתך ובנית ביתך, זו תלמוד והיינו דכת' אשרי יושבי ביתך וכי יושבי' ולא עומדי' והכתיב העומדי' בבית ה' בלילות, אלא שמתיישבים לבם בתלמוד ולדקדק שלא יעשה דבר שיכשל בו חבירו כדאמ' שלא יושיט אדם כוס יין לנזיר ואבר מן החי לבני נח. 

ובכלל זה שאם בא עני לבקש לחם ויודע בו בעל הבית כשיתן לו דין שלא יטול ידיו ולא יבצע עליו מוטב שלא יתן לו כי לא דיי שאינו מקיים בו המצו' אלא שמביאו לידי הכשל. אבל אם יודע [ש]הוא עני כשר, או אינו יודע אם הוא כשר אם לאו והוא מבקש פת, יחנן עליו ויתן לו שנ' כי יעמוד לימין אביון להושיע משפטי נפשו מלמד שהקב"ה עומד לימינו כשהוא מבקש פת. 

ובן אדם שמלוה לישראל חבירו בריבית צריך לעשות בעניין זה שלא יכשל (בח') [בה'] לאוין וגם שלא יכשל הלוה (בח') [בג'] לאוין. וכיצד יעשה הלוה יאמר לגוי תלוה לי מעות על משכון זה והוא אמ' אין לי והלוה אומר לו תטרח היכן שתמצא ותלוה לי, וחזר הגוי אצל הלוה ואמר מצאתי ואני רוצה ללות לך, כה"ג מותר ובענין אחר אסור. 

וכן ידקדק אדם כשנותן שום דבר לצדקה שיאמר אני עני נותן זה לצורכי ציבור ואל יאמר בלשון הקדש דאז אוסר אותו בהנאה לכל העולם. ומעשה בספר אחד שהיה כתוב עליו פלוני נתן זה הספר להקדש והר' אליעזר מבהם הצריכו גניזה. ואם נזדמן לחד שאמר בלשון הקדש קיימא לן שיש שאלה להקדש וילך לחכם ויפתחו לו אם היית' יודע שבלשון זה הקדש היית' אוסרו לכל העולם היית' אומר כך, והוא אומר לא ומתיר לו, ויחזור ויאמר אני נותנו לצדקה או לצורכי ציבור. אבל אם היה לפניו חומש וסבור היה שהיה תרגום ואמר אני נותן תרגום זה לצדקה או להקדש, אין צריך שאלה דקיימא לו כב"ה. 

ואדם הדר עם הגוי ויש לו שפחה גויה בביתו ומבשלים ב' קדירות על הכירה, אחת של ישראל ואחת של גוי ואם היסב הישראל פניו לצד אחר מעל הכירה, כתב הר' פטר בשם ר"ת דאסור, וכן היה דעתו של אור זרוע. ודווקא כשהגוי מרויח שחתיכה של ישראל שמינה יותר משל גוי ואיכא למיחש שמא יחליף החתיכה כחושה שלו בשמינה של ישראל, אבל אם של גוי שמינה כשל ישראל, אין לחוש שמא תחב הגוי הכף שלו בקדירת ישראל או זרק מקדירה שלו מעט בשל ישראל כדי להכשיל, דלהכשיל לא חיישינן. ומכאן משמע אדם שהניח קנקנו מלא על השולחן והניח הגוי אצלו וחזר ומצא הקנקן מלא יין כמו שהניח דלא חיישינן שמא הגוי נגע בו או שמא הגוי שתה ומלאו מים בתוכו דאז הישראל מרגיש ואפי' כשאין ישראל יוצא ונכנס, דלהכשיל לא חיישינן וראיה ממה שהקשה ר"י וניחוש שמא נתנו המורייס ביין ופסק ר"י דלהכשיל לא חיישינן. וכן אדם ששלח חתיכה בשר על ידי גוי ובא אצל חבירו וראה חתיכה שמינה כמו ראשונה ששלח לחבירו, מותר כיון דהגוי אין לו ריוח במה שהיה מחליף. 

ודבר שאסור מדרבנן ואין לו עיקר מן התורה מותר לכתחילה להרבות עליו ברוב ולבטלו. ומעשה היה שבישלו יארבלי ביורה ובאתה שפחה ושפכה קדירה מליאה מניסיובי דחלבא ביורה ולא היה בקרפלין ובמים לבטל הניסיובי דחלבא ברוב ושאל אור זרוע את הר' שמחה והורה הלכה למעשה להרבות מים אחרים לשפוך לתוך היורה עד שיתרבה הרוב על ניסיובי דחלבא ומותר. 

ותבשיל שבישל גוי ולא חיתה ישראל בגחלים אמר ר' שמואל אם נשתנה מראיתו ע"י צלייה או בישל אסור. ונראה דפשטייד"א מולייאתא שאפאה גוי דאסיר משום בישולי גוי', אף על  פי דעיסה שנילושה בביצה דאסורי' משום בישולי גוי' ואפאה גוי הפת מותר משום דבצים בלועות הן בעיסה ואינן ניכרות, אבל הכא כיון דהדגים מונחין הן בעין הרי הן כאילו נתבשלו בקדירה לכן העיסה שקיבלה טעמה משומן שלהן אסור משום בישולי גוים. 

לכן נראה דאם נתערבו בישולי גוים בהיתר כיון דאין העיקר דאורייתא דבטליהו לכתחילה (לפי שנשתנה מראיתו ה"נ עיסה אסורה). והר"ם היקל יותר, דמעשה היה שהגויה עשתה אש ובישלה הקדירה בלא חיתוי ישראל בגחלים ורצו הבחורים לאיסור ושאלו להר"ם והורה דמותר, כיון דעשתה אש זה מאש שנשאר מאתמול ובאותו חיתה ישראל בגיחלי', אף על גב  דבזה לא חיתה מותר. וכמה יתבשל שלא יועיל החיתוי, יש שרצו לומר עד שליש כמאכל בן דרוסאי, ואינו כן אפי' נתבשל דיי רק שמועיל לו רק עדיין החיתוי מותר. ומעשה שהגויה צלאה בשר בלא חיתוי ישראל וציוה הר' אליעזר לחתו' ישראל ולהתירו אף על פי שכמעט נצלה כולו ולא אמר אותו טעם שנשאר האש מאתמול. 

וביצה יש בה משום בישולי גוים. וכל דבר הנאכל כמו שהוא חי אין בו משום בישולי גוים. ודגים הנקראים הרינק יש שאוסרי' אותו כמו שהם חיים מחמת מליחה [ו]אומר אור זרוע לאותם האוכלים אותם חיים שאם בישלם גוי בלא חיתוי ישראל דמותר אבל לאחרים אסור. וכן כרוב האוכלין שורש שלו חי נראה דאין משום בישולי גוי. 

וחיה ועוף לא קיימא לן כר' עקיבא דאמר דאורייתא אם נתערבו בחלב כיון דאין העיקר דאורייתא דמותר לבטלן ברוב לכתחילא. ובשבת אסור לבטל האיסור שאין לך תיקון גדול מזה כמו שאסור להטביל כלי בשבת משום תיקון דמתקן. 

ואם נתערב כזית בשר נבילה וכזית עצם של נבילה עם זיתים בשר ועם זיתים עצמות של כשירה אומר ר' שמשון דמצטרפי' העצמות של כשירה עם הבשר של כשירה ומבטלין הזית של בשר נבילה ואין מצטרף הזית דעצם של נבילה לאסור. ואומר אור זרוע דאפי' זית עצם של נבילה מצטרף עם העצמות של כשירה לבשר כשירה לבטל בשר נבילה, אבל אין מורין כן לכתחיל' והמורה כן אין גוערין בו. 

ויין נסך בזמן הזה דרבנן ויש אומ' אם נתערב ביין בס' ושמא טעם דאיפשר שמנסכין בו דאסיר מדאורייתא. ומתוך שישראל מתיישבים בדעת ומלמד אחד לחבירו להתיר ועושין מחלוקת לשם שמים הש' מאיר עיניהם שמכונים הלבבות לאמיתות שנ' עשיר ורש נפגשו מאיר עיני שניהם ה', עשיר בדעת היינו שיודע ללמוד אם רש שואל לו תורה לי הוראה זו אל ידחהו כי בשביל זה לקו אבותינו שנ' היו כאיילים לא מצאו מרעה, מה איילה זו ראשו של זה בצד זנבו של זה, כך היו שואלים להם תורה לי הוראה וכן היה משיב אין בי כח, לכן וילכו בלא כח לפני רודף, אבל שנים שלומדים ומוכיח אחד לחבירו הש' נותן להם כח שנ' וקוי ה' יחליפו כח. ועתיד ירושלים להגביה ג' פרסאות. וא"ת איך יעלה לתוכה כלום והיינו דכתיב וקוי ה' יחליפו כח יעלו אבר כנשרים ירוצו ולא יגעו ילכו ולא יעפו ואימתי לימות המשיח, ואימתי לימות המשיח ורי"ש ב"ב א"ס. 

דרשות מהר"ח אור זרוע סימן כו 
============================ 
הילכות איסור והיתר 
דין מליחה לצלי. - דין תרנגולת שנמלח או נצלה עם הלב או הכבד. - דין שפוד שנצלה בו בשר בלא מליחה. - דין תחיבת כף בקדירה. - דין אסור לבשל על כירה אחת בשר וחלב. - דין בשר ששהה (ג' ימים) [במים]. - דין בשר וחלב שנמלחו יחד מותרים בהנאה. - דין טיפת חלב שנפלה על קדירה של בשר. - דין קדירה שנאסרה להוליך הנאה לים המלך. - דין אסור להשתכר באיסור הנאה והיתר טבחים למכור טרפותם. - דין יין נסך ושבטל בזמן הזה בס' ושלוקחים מהגוי יין נסך בזמן הזה. - דין נצוק ונצוק בר נצוק. 

איילת אהבים מה איילה זו רחמה צר וחביבה על בעלה בכל שעה ושעה כשעה ראשונה אף דברי תורה כן. ויעלת חן שמעלת חן על לומדיה. דדיה ירווך בכל עת, מה דד זה בכל זמן שהתינוק משמש בו מוצא בו טעם, אף דברי תורה כן. ואל יאמר שכבר שמעתי דבר זה מקודם, אלא כל זמן שאומר מוצא בו טעם. באהבתה תשגה תמיד, צריך אדם לעשות שוגה במילי דעלמא כדי ללמוד בתוה כההיא דר' אליעזר בן פדת שהיה עוסק בתורה ולמד בשוק התחתון של ציפורי וטליתו מוטל בשוק העליון של ציפורי ומעשה היה פעם ובא אחד לטלו ומצא נחש כרוך עליו, לכן צריך לדקדק וללמוד עליו כדי שתמצא הוראה לאמיתות. 

וכן אמרו רבו' אין הבשר יוצא מידי דמו אלא א"כ מולחו יפה יפה ומדיחו יפה יפה. רש"י פי' אצלייה אין צריך מליחה כל כך הרבה כמו לבישול לקדירה. והתוס' אומר' דלצלייה אין צריך מליחה רק שיצלה הבשר לגמרי כל צורכו. ולפרש"י הבשר ששהה ג' ימים בלא מליחה אין לו תקנה אפי' בצלייה, אבל לפי' התוספו' יכול לצלותו ובלבד שיצלה לגמרי. וריצב"א פי' דלצלייה בעי מליחה. אכן בזה יש חילוק, לקדירה צריך לדחוק המלח בידיו בבשר ולצלייה רק שיזרוק עליו המלח. לכן טוב למלוח בין לקדירה בין לצלייה ולהשהותו כשיעור מליחה ולאפוקי נפשי' מפלוגתא. 

ותרנגולת או עוף שנתבשלה עם הלב שלה אומר הר"ח בשם רבי' יחיאל מפרי"ש דאין בשום עוף ס' כנגד הלב שלו ואם נתבשל אז מותר, אבל בנצלה איני יודע אם נצטרך לבטל גם דם המפעפע לצדדין מן הלב ואז לא יהא ס' בעוף כנגד זו או לא. 

ובשר שנמלח עם הכבד או עם הלב אף על גב דשהה שיעור מליחה ואח"כ נצלה כיון דהכבד  כולו דם והלב אינו נקרע אסור. ותרנגולת או עוף שנצלה בלא מליחה עם הכבד ועם הלב בלא קריעה אסור ואפי' אם נמלחו יחד ונצלה. ויותר יש לאסור במליחה מבלא מליחה. 

והעוף צריך מליחה מבפנים ומבחוץ. 

ושפוד שנצלה בו בשר בלא מליחה יש להסתפק אם צריך להגעילו או ללבנו. לפי' האומ' סכין שחתכו בו בשר לנסותו אם נצלה ונמצא שלא נצלה כל צורכו מצריכי' לסכין הגעלה או ליבון גם בשפוד יש לדון כך, דמאי שנא שפוד מסכין. והסכין טעון הגעלה כולו אף  על גב דלא חתך אלא בראשו, דחם מקצתו חם כולו. ולפי זה אומר אור זרוע דכף חולבת שנתחבה בקדירה של בשר אם של עץ היא אין צריך ס' לבטל אלא לפי מה שנתחבה הכף בקדירה ולא כנגד כולה הוא הנשאר, אבל של מתכת צריך כנגד כולה דחם מקצתה חם כולה ובס"ה חולקי' דאף של מתכת דחם כולו אין כח להוליך האיסור בכח. 

ואסור לבשל על כירה אחת ב' קדירות של בשר וחלב אף על גב דאין לחוש לניצוצות  חיישינן לתחיבת כף מזו לזו. 

ורבותי' מדמים בשר ששהה כל היום במים לבשר ששהה כל היום בחלב דכבוש הרי הוא כמבושל ודווקא יום שלם, אבל פחות מכאן לא, אף על גב דבבישול בלא מליחה המליחה אינה מועלת לאחרי כן היכא דכבוש כי הכא יש להסתפק אם המליחה מועלת אם לאו. 

ובשר וחלב שנמלחו יחד מותר בהנאה ליתן לשפחתו, אבל בבישול אסור בהנאה. 

וב' קדירות של בשר וחלב הנוגעים זו בזו אף על גב דהן רותחין מותרי', אך אם טיפה  נפלה מזו אל זו בס"ה יש כלל, כגון אם כנגד הקדירה חצייה יש בה בשר וחצייה אין בה כלום ונפלה טיפת חלב כנגד חצייה ריקנית יסיר הקדירה מעל הכירה ויניחנה להצטנן ומותר. ואם נפלה כנגד החצי של בשר אומר מהר"ם דצריך ס' פ"ס דהטיפה היא אוסרת עד ס' ואז צריכה ס' אחרים לבטל אילו ס'. ודווקא כשהטיפה נפלה לחוץ שלא כנגד האש, אבל כנגד האש הכל מותר דנורא מישב שייב. 

וקדירה הנאסרה אם הוליך דמיה לים המלח אומר אור זרוע דמותר וכגון שיפגום אותה שלא תהא ראויה להתבשל בה דלא ליתי למיטעי לבשל בתוכה. 

ואסור להשתכר בנבילות וטריפות ובשקצים ורמסי' ובחלבים וכ"ש ביין נסך. ויין נסך בזמן הזה דרבנן ומתבטל בס' אפי' במינו. וטבחים המוכרים נבילות משום דלכתחיל' אינם יודעי' אם יכשר אם יטרף. 

וקדירה שעירבו בה יין ונגע בה הגוי אפי' אם אין ס' לבטל היין מותר כיון שהיין מעורב עם התבשיל. ולוקחי' יין נסך בזמן הזה מן הגוים מפני שהוא כמציל מידם, אך אסור להשהותו בביתו שלא יבא לידי תקלה. זה הכלל כל דבר האסור אסור להשהותו בביתו שלא יבא לידי תקלה. ודווקא היכא שכבר היין נסך בידים כגון כשישל[ם] השכר שהיה נותן ליהודי יותר מלגוי או כי גווני' לכ"ע אסור. 

והיכא שיש בכלי יין נסך ואם היה שופכו לחבית היה מתבטל ועתה הוציא הברזא מן החבית לשפוך לתוך הכלי של יין נסך מותר, דהנצוק אינו חיבור יותר ממה שהיה שופך כל הכלי לתוך החבית, אבל אם אין בקנקן לבטל הנסך שבכוס ועתה שופך מן הקנקן לכוס למ"ד חיבור אסור. וניצוק מותר היכא דאיכא הפסד מרובה ולא מועט. 

ונצוק בר נצוק מותר, כמעשה שהיה בימי רש"י שנתנו לגוי קנקן מלא יין ונתנו לו כוס לשתות הימנו וכשנתחסר היין מן הקנקן בא היהודי והניח מן החבית כשירה לתוך הקנקן ושאלו לרש"י והתירו כיון דהיין שבקנקן לא נאסר אלא מחמת ניצוק דמסתמא לא נגע גוי בפני' בקנקן דמה יש לו ליגע לפני' ומסתמא לא שתה מן הקנקן אחרי שיש לו כוס והוי נצוק בר נצוק ומותר. 

ולפי שישראל לומדים תורה בלילה מושך עליהם חוט של חסד ביום שנ' יומם יצוה הש' חסדו, מה טעם, משום דבלילה שירו עמו וי"ד על הגאולה לפי שעוסקים בתורה בגלות בעולם הזה הדומה ללילה יביא הקדוש ברוך הוא ית' גואל ויגאלינו ונזכה לעולם הבא  הדומה ליום שנ' יומם יצוה הש' חסדו ורי"ש ב"ב א"ס. 

+נ"ט לשבח אסור, וכן אם אינו נ"ט לא לשבח ולא לפגם אסור. א"ז+. 

דרשות מהר"ח אור זרוע סימן כז 
============================ 
פרשת בראשית 
דין איסור לשתות בביתו של גוי. - דין אם היין מותר ביוצא ונכנס ובמקום שהגוי מירתת ומה נקרא ריתות. - דין ביצים שיש בהן משום בישול גוים. - דין גוי המוכר יין ושכר ודבש במידה אחת. - דין כלי חרס שצריך לשפשפו בחידושו ג' פעמים. - דין כרוב שבשלו גוי. - דין ייחוד ואצל מי מייחדין. 

צדיק ה' בכל דרכיו וחסיד בכל מעשיו. כל מה שגוזר מקיים וכשמקיים המעשה בחסידות כמו שמצינו באדם הראשון שנ' ביום אכלך ממנו מות תמות אז אמרו מלאכי השרת רבו' של עולם מת הולך שנ' מתהלך בגן, א"ל סבורי' אתם ביום שלכם ימות, ביום שלי ימות שנ' כי אלף שנים בעיניך כיום אתמול וגו' והאריך שנותיו אלף ל' חסר וכאן חסיד בכל מעשיו. וכן מצינו בדור המדבר שנגזרה גזירה על בני עשרים שנה ומעלה וילפינן למעלה למעלה מערכין שלא נגזרה על יתרא (ממ') [מס']. וכן כשרצו לכנס לארץ טעו בפעור ולפי חסידות מעשיו כיפר להם ע"י פנחס. בא וראה כמה זנות דבר גדול שהורגין אותו בשעת מעשה בלא התראה מה שאין כן בשאר עבירות וגם מתתו מכפרת על ישראל כמו שנא' בפנחס ויכפר על בני ישראל וגם זכה בשביל זה לכהונה שלא ניתנה לאהרן הכהונה תחילה אלא לבני בנים שיולדו מכאן ולהבא והוא זכה בעבור זה שמסר נפשו שהרי אף ניקוף שיני באצבעו דקאזיל לדבר מצוה מרצה כדם עולה דמקצת נפשו ככולו. 

ויתרחק מן הזנות שלא יביאו לידי תקלה ולידי ע"ז שנ' כי קודש הש' חילל, היינו ברית, שנ' ובשר קודש יעבר מעליך ובעל בת אל נכר, וכי יש בת לנכר אלא זה הבא על הגויה כדפי' לעיל. 

וגם אסרו חכמים לשתות שכר או דבש בבית גוי משום חתנות אם לא שיעמוד אבבא דחנותא או שילין בביתו או שצריך משא ומתן בביתו של גוי והוא יתן לו לשתות. 

וכן אסרו בישולי גוים בביתו של ישראל אלא בחיתוי, ובביתו של גוי אפי' בחיתוי אסור דאיכא למיחש שמא יחליפו אם לא שיעמוד הישראל אצל הקדירה לגמרי. 

והיכא שישראל נתייחד עם הגוי ויש יין בחדר אסור כי אמרו חכמים דיין מותר ביוצא ונכנס ישראל היכא דמירתת, אבל זאת לא מירתת. ורבי' אלחנן פי' דמירתת לא שרינן אלא היכא שהגוי ירא, אבל אם דרכו כן אסור. ויש להסתפק בלשון מירתת אם כך הפי' אם הגוי ירא לנסך שיצטרך לפרוע אם יראנו ישראל, או אפי' שלא יפרע אם יראנו, רק שאינו מנסך ברצון בפני ישראל שלא לצעורי. 

וביצים יש בהן משום בישולי גוים, איכא למ"ד אפי' בבית ישראל דלא פלוג בה רבנן. ופת של גוים נמנו עליו והתירוהו משום בישולי גוים בלא חיתוי, אבל עיסה של ישראל שהגוי אופה אותה בביתו או בבית ישראל אם לא חיתה אסור למכור אפי' לגוי אם לא שיחתוך לו חתיכות דקות שלא יחזור למכור לישראל. וכן קמח שנמצא בו תולעי' ובגד שאבד בו כלאים אסור למכור לגוי פן ימכרנו לישראל. 

וגוי המשקה יין נסך ודבש אסור לשתות שכר מכלי שלו שמא באותה מידה שמודד יין ימדוד שכר ואי איפשר שלא נשאר טיפה אחת טופח להטפיח המידה, אלא שיעמוד הישראל אצלו בשעה שמודד לו שכר וישפשף ויראה שלא נשאר במידה כלום והשיפשוף צריך למלאות כל הכלי שלא יהא מקום פנוי בכלי שלא נגעו בו מים, בכלי חרס ג"פ לפר"ת. 

וכלי חרס חדש ששתה ממנו ישראל אפי' ב' פעמים ונתן לגוי פעם שלישית לשתות הימנה לפי' רש"י אסור הכלי אלא אם כן הישראל שתה הימנו ג"פ דאז מותר בשיפשוף. וכלי מזופף או נפל מזיפוף קצת צריך לערותו ג' ימים מעת לעת בכל יום ישפוך מים אחרים בכלי. וכלי זכוכית אמר הר"ם (דבתוספו') [דבתוספת'] מצא, ג' דברים בכלי זכוכית וחד מהם דאינו בולע ואינו מפליט, לכן אפי' שתה בו יין נסך יום שלם ישפשף ודיו. 

ועל הכרוב, אור זרוע דיקדק מפי רבי' שמואל שמבשלי' אותה ביורה ואין רגילין לבשל בה וגם מבשלי' אותה בגיגי' שאינו מצוי בה איסור כל כך ומביאין אותה בעגלות לשוק למוכרן עגלה שלימה דיקדק אור זרוע מפי רבי' שמואל דמותר אפי' בלא חיתוי ישראל, אבל לקנות מביתו של גוי דאיכא למימר שמא מלחו במלח שמלח בה נבילה אפי' בחיתוי ישראל אסור. 

והייחוד יש שאסורי' דאורייתא כגון עריות, ויש מדרבנן כגון פנויה דגזר דוד ובית דינו. ויחוד דמותר כגון בן עם האם והאב עם הבת וכל איש עם אשתו נידה. ולבד חתן וכלה בלא בעל. ואיש עם אשה אחרת כשבעלה בעיר או באשתו אצלו או בפתוח לר"ה. 

וזהו שאמר שיזהר מן הזנות שנ' הרחק מעליה דרכך ואל תקרב אל פתח ביתה. וי"ד אותה על המינות שיזהר מלדקדק ביחוד הש' ית' יותר מדאי שאינו יכול להשיג שמתוך כך השטן מקטריג ומטעהו שמפסיד הזה והבא, אלא תמים תהיה עם הש' אלקיך, כמו שאמר דוד המלך מכתם לדוד, י"א שנולד מהול. ע"א תמים תהיה אף על פי שאדם רמאי יעשה עצמו תם  מלרמאות העולם כמו שמצינו בדוד המלך שהיה עוסק בנגעים ואהלות היו באים ושואלי' לו לקנטרו הבא על אשת איש מיתתו במה והיה משיבו בחנק, אבל יש לו חלק לעולם הבא, אבל המלבין פני חבירו ברבים אין לו חלק לעולם הבא, לכך תהיה תמים. ואין בן דוד בא עד שישראל נדכאי' לפני האומות שנ' להחיות רוח שפלים ולהחיות לב נדכאים ורי"ש ב"ב אא"א סס"ס. 

דרשות מהר"ח אור זרוע סימן כח 
============================ 
פרשת פנחס 
דין אם נמלח בשר כשר עם טריפה כיצד בישולו. - דין מליחה. - דין כבר עילוי בישרא. - דין כבד או לב שנצלה בתרנגול. - דין הרוצה לקנות דגים ורואה שם דגים טמאים. - דין שאין לשמור בתיבה אחת חלב ובשר ושלא למלוח במלח שמלח בשר גבינה או אפכא. - דין שאין להפסיק בתפילה. 

כי נעים כי תשמרם בבטנך יכונו יחדיו על שפתיך, אימתי דברי תורה נעימים בשעה שתשמור בבטנך ואימתי תשמור בבטנך כשיכונו יחדיו על שפתיך שתוציאם בפיך ואל תגמגם. ושמא תאמר איני יכול ללמוד דצריך אני לפרנס את אשתי ובניי, לכך כתיב בתריה להיות בהש' מבטחך שתמסור עצמך ונפשך לה' ית' שמו כמו שמצינו בפנחס שקינא לאלהיו ומסר נפשו כשרצה להרוג את זמרי, שאילמלא זימרי פירש מהעבירה באותו פעם והרגו לפנחס לא היה חייב, כי היה רודף, ולפי שמסר נפשו זכה לכהונה גדולה כדאמ' לא נתכהן פנחס עד שהרגו לזמרי, כי לא הייתה ניתנה כהונה אלא לאהרן ולבניו שיולדו אבל לבני בניו שנולדו כבר כגון פנחס לא ניתנה כהונה עד שהרג זמרי. וכהונה ניתנה לאהרן לירושת עולם וכן מלוכה לדוד, אבל התורה היא הפקר לכל הזוכה בה יהא לו כתר תורה, אלא ירושת ממון דווקא ירושה כמו שנ' איש כי ימות ובן אין לו והעברת את נחלתו לבתו, הא אם יש לו בן בן קודם לבת וכל יוצאי חלציו של בן קודמין לבת שנ' אין לו עיין עליו וזוכין בין בראוי בין במוחזק, רק הבכור אינו נוטל בראוי כבמוחזק. וזה נקרא ראוי אדם שיש לו מלוה על חובו' בשטר בין על גוי בין על ישראל אינו נוטל בו בכור פי שנים אפי' בקרן, אבל המשכון נקרא מוחזק ונוטל אפי' ריבית ודווקא של ישראל שקונה משכון, אבל של גוי שאינו קונה משכון יש להסתפק אם נוטל ממנו אם לאו. 

ואחד שמת והניח בית, אם פרע כבר מן הבית טסקא של אותה שנה נקרא מוחזק ואם לא פרע עדיין טסקא אף על פי שלא הגיע זמנה נקרא ראוי. 

ועשיר שהיה רגיל בכל פעם ליתן מעשרותיו או צדקה שלו לעני אחד אוהבו ומת העני, בנו הבכור זכה בה ליטול הימנה פי שנים ועשיר צריך ליתן לו כיון שהיה רגיל ליתן בכל פעם. 

ובכור בהמה צריך להיות קדוש לולדות שאם יצא דרך דופן ואח"כ דרך רחם אינה קדוש, דאינה קדוש לולדות. 

ואדם הקונה מישראל חבירו בהמה (חולבת) בסתם, כיון שלא פירש המוכר שלא ילדה, הוולד הראשון אינו בכור. אבל אם קונה מן הגוי בהמה [בסתם הוי ספק ואם קנה בהמה] חולבת עם העגל היונק מה (שהוולד) [שיוולד] ברשות ישראל אינה בכור. ואם קונה מן הגוי בהמה חולבת, ר"ת פסק מה שיוולדו ברשותו זה ספק בכור וירעה עד שיסתאב ולפי פ"ק דחולין נראה דמותר, דאינה ספק בכור. 

ובכור שהומם אין למוכרו באיטליז ולא לשקלו בליטרא ובזמן הזה אין למוכרו בחתיכות, אלא לפי אומד הדעת. 

ובזמן הזה מותר להפקיע קדושת בכור בהמה שיקנה לגוי דבר שנטרף או נעשה נבילה כגון ריאה או גרגרת מן העובר. והעובר אינו יכול להקנות, דאין אדם מקנה דבר שלא בא לעולם ובהמה גופה אינו מקנה ויקנה לו פרה לעוברה. וטורח הוא זה לומ' לגוי. ואומר מהר"ח אף על גב שאינו מפרש לגוי, כיון שבדעתו של ישראל שמקנה לו פרה לעוברה אף על  פי שהגוי סבור שמקנה לו פחות או יותר הגוי אינו יכול לקנות יותר אלא שישראל מקנה לו. 

וצריך שימשוך הגוי הפרה שיקנה במשיכה והר"ם היה משכיר הרפת לשפחה והוי כחצירה דקנה לה. 

ובכור שלא הומם, השוחטו עובר משום שחוטי חוץ והאוכלו אוכל קדשים בחוץ. ואם נשחט ונמלח עם בשר אחר או בשר טריפה שנמלח עם כשירה צריך ס' בהיתר לבטל האיסור. ורבינו אבי העזרי שלח לאור זרוע דאין צריך ס' והביא ראייה שבבישול בלא ניעור ובלא כיסח אין צריך ס', ה"נ במליחה ורבי' אור זרוע קיבל מרבותיו דצריך ס'. 

והחתיכה שנמלחה ופלטה הדם כולה ממנה ואח"כ נמלחה חתיכה אחרת והושמה על אותה חתיכה, אמרו רבו' כיון שעדיין פולטת ציר אינה בולעת זה הדם, דדם מישרק שריק ואיידי דטרודא לפלוט לא בלע. אבל אם נחה כל צורכה מלפלוט נראה דאסור ואין לה תקנה אפי' במליחה, דווקא לדם שבגופה מועיל מליחה ומה שלא פלט הוי דם האיברים שלא פירש ומותר, אבל הדם הבא ממקום אחר אסור, דאין המלח מוציא כל הדם לחוץ. 

וכבדא עילוי' בישרא בתנורי' שלהם למעלה מותר דדם מישרק שריק. וכן אם נמלח הכבד והבשר יחד מותר דמישרק שריק. ואור זרוע כתב דר"ת פסק הלכה למעשה בבשר שנמלח לפני שבוע ומלחו בשר אחר שבוע והניחו הבשר שנמלח מחדש על הבשר לפני שבוע שמותר, דמישרק שריק. 

וכבד או לב שנצלה בתרנגולי' או באווזא, יש מורים לחתוך ולנקוב סביב הכבד והלב והשאר מותר, אבל לדברי הריצב"א היה הכל אסור. אבל מהר"ח אומר שנראה לו כמו שמורי' שחותכין בסכין סביבו והשאר מותר. 

וספק נבילה שנמלחה עם כשירה, ספיקא דאורייתא היא ולחומרא. אבל ספק דג טמא עם ציר דגים דרבנן ולקולא. 

ואדם הקונה דגים מלוחי' בשוק ורואה דגים טמאי' מלוחי' על השולחן, אסור לקנות מהם. ואם אינו רואה טמאים מותר. ורבי' אור זרוע התיר לקנות דגי' מולחי' בפסח ולאוכלם, פי' לקנות בחול המועד ואיפשר שידעו שנמלחו ל' לפני הפסח. 

ואין לשמור בתיבה אחת תבשיל בשר ותבשיל גבינה פן יטפטף מזה לזה, וכ"ש שלא ימלח הגבינה במלח שמלח ממנה בשר פן נשאר מן השמנונית או נתערבו. 

ולפי שדברי תורה צריך עיון גדול וצריך להגות בו יומם ולילה דכתי' ודברת בם ולא בדברים בטלים, היאך, שאם שמעת דברי' המקובלים לך מפי קטן אל תחשיבהו כמפי קטן ולא כמפי גדול, אלא כמפי הבורא ית' שמו דא"ל הש' למשה, משה, אם שמעת דבר הטוב לך תחשבנה כאילו שמעת' ממני, שנ' כולם נתנו מרועה אחד. ויש דברים שאדם עושה שחרון אף בא עליהם כדאשכח' ר' יוסי בר' חנינא לאליה' ואחריו גמלים טעונים חרון אף, א"ל הללו למי, א"ל למי שמספרי' בין ישתבח ליה' שמי' רבא ובין קדוש לברוך ובין גאולה לתפילה ובין ברכה לברכה. לפי שהוגין בה יומם ולילה הש' י"ש מזכיר אותם לעולם שכלו אור יום שנ' והיה לך הש' לאור יומם ואימתי לימות המשיח ורי"ש ב"ב א"ס. 

+מהר"ח כת' בשם הר"ם שה' סלעי' היו עולין כ"ג גדולי' ביהמייש"א, נ"מ לפדיון הבן. עוד כת' שאם הכהן היה מחזיר לאבי הבן אפי' פרוטה הבן לא היה פדוי. וכן ראיתי באושטרי"ך שהכהן אינו מחזיר שום דבר ומתנה ע"מ להחזיר בזה לא שמה מתנה. מהר"ם. הגה"ה+. 

דרשות מהר"ח אור זרוע סימן כט 
============================ 
פרשת מטות 
דין כלים הצריכים טבילה. 

מור וקטורת ישמח לב ומתק רעהו מעצת נפשו, היינו שאין אדם לייעץ לעצמו כך בטוב כמו שחבירו מייעץ לו. ד"א נאמ' על הנדרים שאין אדם יכול לבטל לעצמו הנדר אם לא שחבירו פתח לו בחרטה ויבטל לו שנ' איש כי ידור נדר לה', שיש לו לאדם לידור לשם מצוה כההוא שבא לפני ר' והיו שערותיו מוזהבות ומסולסלות וא"ל מה ראית שנדרת ותצטרך לגלח שיער נאה כזה, א"ל מפני שנסתכלתי במים בבבואה שלי (ותכף) [ותקף] עלי יצרי ואמ' לי לך ותעבור עבירה כי ישמעו לך כי אתה יפה ועמדתי ונדרתי בנזיר וזהו נדר לשם מצוה. וכן מצינו בבועז שתקף עליו יצרו לאמר אתה פנוי ואת פנויה בוא עליה עד שנשבע ליצרו ואמ' חי הש' שכבי עד הבקר ואקדשי' בקידושי'. ד"א נאמ' על התורה מתק רעהו, אדם שנהנה מחבירו יותר ממה שיוכל ללמוד בעצמו שנ' חרב אל הבדים ונואלו, חרב על ת"ח שיושבין בד בבד, אבל כשיושבין יחד ולומדים הש' שומע וכותב דבריהם שנ' ויקשב הש' וישמע ויכתב וגו'. 

סכינין וגרזיני' שחותכין בהם בשר וזכוכית חדשים וגם ישנים הנלקחין מן הגוי' צריכין טבילה. וברזל המעטרי' על האש שקו' דריבוש, כיון שבעצמו אינו עיקר אלא שהוא תשמיש לכלי שהמאכל מונח בו אין צריך טבילה. וראובן שתיקן סכין לחתוך בו לחם ושמעון לקח ממנו לחתוך בו קלפים, כיון שביד ראובן נתחייב טבילה צריך שמעון לעשות לו טבילה, אבל אם בדעתו היה לחתוך קלפים או בגרזן לבקוע עצים ושמעון השאילו ממנו אין צריך טבילה. וכלי חרס המחופה בזכוכית צריך טבילה. ורי"ש ב"ב א"ס. 

דרשות מהר"ח אור זרוע סימן ל 
=========================== 
פרשת (בראשית) [שלח לך] 
דיני חלה. - דין חלה שנתערבה בעיסה. - דין באיזה משקה יהיה נילוש העיסה שיהיה פטור מחלה. - דין איזה עיסה פטור מחלה. - דין העושה עיסה ורוצה לחלקו אם פטור מחלה. - דין שתי נשים שלשות יחד שאין לאחת להפריש בלא רשות חברתה. - דין שיתנו הנשים בשעת הפרשת חלה גם על הקמח שמתקני' בו העיסה. - דין ברכת חלה כיצד ועל עיסה אחרת. - דין שאין ליגע בחלה בלא נטילת ידים. - דין גילגול גוי ואם קנה העיסה מגוי. - דין שאין נפטר מחלה רק על מה שמכוונת. - דין שאין מפרישין מן האפוי על שאינו אפוי. - דין חלת חוצה לארץ. 

קודש ישראל לה' ראשית תבואתה וגו'. ישראל קדושים הם שנ' והתקדשתם וגו' ולמה נקרא' ראשית שהם ראשי' לכל העולם שהעולם נברא בשבילם שנ' בראשית ברא וגו' ופרש"י המקרא הזה אומר דורשיני בשכר ישראל שנקראו ראשית שנ' קודש ישראל וגו' וחביבין המצות שנ' בהם ראשית כגון (מעשר) [תרומה] ראשית דגן וחלה שנ' בזו הפרשה מראשית עריסותיכם חלה תרימו תרומה. 

ודין חלה אינה נוהגת אלא מה' מינים חיטה וכוסמין ושעורי' ושיבול' שועל ושיפון, אבל אורז ודוחן ושאר מיני' אינן חייבי' בחלה ואם לקח קמח מאילו ה' מיני' חיטין וכוסמי' וכו' ולש מהם עיסה מכולם מצטרפי' לחלה, אבל אם עשה אחת מכל אחד עיסה לבד ואח"כ רוצה לצרפם לחלה החיטה אינה מצטרפת אלא עם הכוסמין לבד והני ד' כוסמי' ושעורי' ושיבולת שועל ושיפון מצטרף יחד. 

ואם לאחר שהפריש חלה נתערבה החלה בעיסה אחרת, רש"י מתירה ברוב בעלמא אפי' לזרים ור"ת אוסר לזרים ומתיר לכהן בימי טומאתו וכתב אור זרוע וכן ריב"א ורבי' שמחה כרש"י. 

ואין העיסה חייבת בחלה אלא כשנילושה בה' משקי' מים ויין ושמן וחלב ודבש, אבל במי פירות ומי תותים ורימוני' ומי ביצים לבד בלא שום מים לא. ודבר זה על עיסה הנילושה במי ביצים לבד שלח אור זרוע לרבי' יחיאל מפרי"ש ולרבי' שמואל שי"ר ליאו"ן והשיבו שפטורה מן החלה. 

ולמדנו מעריסותיכ' שאם נתן מים וקמח בקערה (וכתשה) [ובחשה] בכף ושפך על הכירה או אם צלה העיסה בשפוד ומשחה בשמן או בשומן או אם נתן קמח לתוך מים רותחי', כיון שלא עשה עריסה אינה חייבת בחלה. 

ואדם שעשה עיסה כשיעור חלה ודעתו היה בודאי לחלקה יכול לחלקה שלא תתחייב בחלה, דווקא אם הוא נחתום חייב לפי כשעושה עיסה דעתו אם יזדמן לו שום אדם שיקנה אותו ביחד ואם לא אז יעשה ככרות לכן חייב. 

ואם לאה נתנה לרחל ללוש עיסתה אין לה להפריש בלא רשותה ואפי' ב' נשים שלשו יחד אין להפריש בלא רשות חבירתה. ואם הפרישה חלתה חלה היכא שאינה מקפדת, אבל אם חבירתה מקפדת אין חלתה חלה. 

והיכא שיש עיסה מרובה ובשעת עריכת ככרות לוקחין הנשי' קמח לערוך העיסה שיש לפעמים בקמח שיעור חלה, יש ללמד לנשים כשהפרישו חלה שיהא בדעתם מלפטור העיסה עד שיתחבר הקמח לככרות שיעשה גוש אחד, משו' דבספר יש מלמדי' הכוהנו' להתנות הנני מפרשת חלה זו על שאור שבעיסה ועל הקרץ שבסדקין ועל הקמח שבעריבת הככרות, דאי לאו הכי אלא שכבר פטרה העיסה אז הוי הקמח עדיין טבל וכן שלא ישרפו חלה עד שיכניסו כל הככרות לתנור שכבר נעשה הקמח עליהם גוש אחד. 

וכתב אור זרוע שיש לברך אקב"ו להפריש חלה מעיסה. ואשה שעשתה חבירתה שלוחה להפריש חלה יש לה לברך להפריש חלה מעיסה לשמה. 

וכל אדם צריך ליטול ידיו כשרוצה ליגע בחלה אף על פי שיודע שידיו נקיים. 

וקיימא לן גילגול גוי פטורה מחלה ודווקא עיסה שלו וקנאה ישראל, אבל עיסת ישראל שגילגל גוי חייבת. ואפי' עיסת גוי שקנאה ישראל אמר הרב ר' נתן מנושטט למה"ר יחיאל מפרי"ש שהיה מסופק משום דר' עקיבא אומר דחייבת בחלה משעת קרימ' ולכן היה מצריך להפריש בלא ברכה והיכא דלא הפרישה אסור. 

ואשה אינה פוטרת עיסה מחלה אלא על מה שמתכוונת ומעשה היה בימי אור זרוע שאפו עוגה אחת שקו' פלק קודם שהפרישו חלה וכשהפרישה חלה אח"כ לא ידע מזה. 

ואין מפרישין מן האפוי על שאינו אפוי ולא משאינו אפוי על האפוי. 

וקיימא לן דחלת חוצה לארץ דרבנן ומותר לכהן קטן שלא ראה קרי בימיו, או אפי' לגדול שטבל ואין צריך הערב שמש. ועוד קיימא לן בחוצה לארץ שאם אכלו על שולחן אחד ישראל חולין וכהן חלה ונתערבו הככרות, יקח הכהן אחד מהן ויאכל בתורת חלה והשיני מותר לישראל. וקיימא לן דחלת חוצה לארץ אוכל והולך ואח"כ מפריש, והיכא ששכח בערב שבת להפריש חלה, במוצאי שבת מפריש על מה שלפניו ועל מה שאכל כבר. ובשכר המצוה הנקראו' ראשית הקדוש ברוך הוא י"ש מכלה אוייבי' של ישראל שנקרא' ראשי' שנ' קודש וכו'  וסיפי' דקרא כל אוכליו יאשמו, היינו האומו' שאוכלין ומצירי' לישראל שנ' אוכלי עמי אכלו לחם, רעה תבא עליה' נא' ה' אמ' הקדוש ברוך הוא לישראל ורי"ש ב"ב א"ס. 

+מתוך רש"י משמע דמברכ' להפריש תרומה בפ' אילו עוברין בפסק' דחלת האור. הוס'+. 

דרשות מהר"ח אור זרוע סימן לא 
============================ 
הילכות תפילין 
דין מקום הנחת תפילין של ראש. - דין ברכה של תפילין היכא ששח בינתיים. - דין מקום הנחת תפילין של יד. - דין שאין התפילין מעכבות זו את זו. - דין שאם הסיח דעתו מתפילין משום שמעיין בהלכה לא הוי הסיח. - דין שאסור לשמש בחדר שיש בו תפילין וכיצד יעשה. - דין בעל קרי שיוכל להתפלל ולהניח תפילין. - דין המניח תפילין אפילו ק' פעמים ביום שחייב לברך וכן בציצית. - דין באיזה זמן יניח תפילין ובאיזה זמן ילבש ציצית. 

יראת הש' תוסיף חיים ושנו' חיים תקצרנה, ופ"א אומ' ומסיים שבע ילין בל יפקד רעה. ודרש ר' שכל המשביע עצמו דברי תורה אין מבשרין אותו בשורות רעות, אבל מוסיפין לו חיים, אף על גב דפליגי ק"ל כמ"ד שמוסיפין לו חיים כדאשכחן בחזקי' שהוסיפו לו על שנותיו ט"ו שנים לפי שהיה ירא שמים. ומה הוא ירא שמים כשאדם משכים בבקר יפנה ויטול ידיו וישים תפילין ויקרא ק"ש ויתפלל וזהו ירא שמים. 

וצריך לידע היאך יניח תפילין, שאם לא יניח כהילכת' לא דיי שלא קיים המצוה אלא שבירך ברכה לבטלה, ואמ' שעדיין סכנה להם. ודין הנחת תפילין, מקום שהשיער רגיל לגדל משום שעושה קרחה, לאפוקי ממצח. ואם שם למעלה הרבה אין קפידה, והספר קורא אותו מקום שמוח התינוק רופף ושיערו חכמים באדם גדול שיעור הנחת [שני] תפילין. ומקום הנחת קשר, אמ' הר"ח בשם אור זרוע למעלה מעורף ובס"ה כת' למעלה מן המפרקת. 

ואסור לשוח אפי' בדבר קדוש'. 

וצריך להניח של יד תחילה ומברך להניח. ואם לא שח בנתיים לפרש"י אין צריך לברך על של ראש אלא היכא דווקא ששח אז מברך על של ראש על מצות, ור"ת פי' באם לא שח אז הוא זה הדין, אבל בשח מברך על של ראש שתים. ואמ' הר"ח כשנשאל היכן מצינו מצוה אחת שצריכה ב' ברכות, ואמ' הר"ח סבור אני שבודאי של יד פוטר את שתיהן כרש"י, אך של ראש צריך לברך משום מישמוש דאמ' רבנן דבי רב אשי דכל אימ' דמ[מ]שמשי מברכי'. ואמר בשם חמיו הר' אברהם דברכת מישמוש לשמור חוקיו, ושוב שאל את מהר"ם ואמ' דכל אימת דמ[מ]שמשי מברכי' על מצות תפילין ולפי דבריו אתי שפיר פר"ת. 

ומצות הנחת תפילין למעלה מן הזרוע וצריך שיהא הקשר כנגד לבו. ובש' הירושלמי אמ' שצריך לעשות בגד להפסיק בין לבו לתפילין. 

ואין התפילין מעכבות זו את זו, דמי שיש לו שחין של ליחה בראשו מניח תפילין של יד לא של ראש וכן מי שיש לו שחין בידו משמאל. 

מפני שאמרינן חייב אדם למשמש בתפילין שלא יסיח דעתו מהן ולכך צריך לברך, ומי שמסיח דעתו משום עיון תפילה או משום שמעיין בהלכה אין זה הסיח. 

ואסור לישן בהם לא שינת קבע ולא שינת עראי ואסור להפיח בהן, ומיהו מותר לעבור במבואות המטונפות וגם בבית הכסא ובלבד שלא יצטרך לא לגדולים ולא לקטנים. 

ואסור לאדם לשמש מיטתו בחדר שיש בו תפילין, אם לא שיהא כלי תוך כלי, ופי' אור זרוע שאם אינם בכלי המיוחד להם אפי' ק' כלים זה בתוך זה אסור, אלא צריך שיהא בכליו וכליו תוך כלי אז מותר. ואם יחד להן תיבה לשומרים יסגור התיבה ויכסנה במקטורן או כיוצא בזה וסגי. ובש' הר' שכל שאם יקפל המקטורן פעמיים דיי. 

ובעל קרי מותר בתפילה אפי' מי ששימש מיטתו ובלבד שירחוץ יפה שלא יהא קרי דבוק לבשרו, דפליגי בקרי אם יש לדמותו למי רגלים דאפי' בטופח להטפיח שרי, דאינו אסור אלא כנגד העמוד, או יש לדמותו לצואה ובדיבוק לבשר אסור להתפלל והיסיקו יש לדמותו לצואה ובדרך שאמרנו לתפילה כך אמרנו לתפילין. 

והמניח תפילין אפי' ק' פעמים ביום צריך לברך וכן בציצית. והמניח תפילין כל היום צריך טהרה יתירה ועל זה אמר' אלישע בעל כנפיים. ומיהו בזה יש חילוק ביניהם, דהמניח תפילין קודם היום כגון היוצא בדרך וכשיגיע זמן תפילין היינו שיכיר חבירו ברחוק ד' אמות ברגיל ואינו רגיל, ממשמש ומברך וגבי ציצית אינו כן, כשיגיע זמן ציצית היינו שיכיר בין תכלת ללבן יסיר טליתו ויברך וילבש לפי שאין מצותו במישמוש. 

ואמ' רבו' כל המניח תפילין מ"ד אני ערב בדבר שלא יחטא. וגם אמ' שאין אור של גיהנם שולט בו וגם פסוק הביא באור זרוע ואינו בתלמוד והם באימרות האמוראים, שמאריכין חייו כן בשביל התורה, שגבי תורה נאמ' כי חיים הם למוצאיהם, אל תיקרי למוצאיהם אלא למוציאהם בפה וזה נחקק בלבו. ובשכר התפילין הש' יקרב הגאולה שנ' וכבוד הש' עלייך יזרח ונא' והש' בראשם ונאמ' קומי אורי וגו' ואומ' והיה לך הש' לאור, אימתי בזמן הגאולה ורי"ש ב"ב א"ס. 

דרשות מהר"ח אור זרוע סימן לב 
============================ 
פרשת האזינו 
דיני תשובה ודיני צדקה. - קצת הילכות י"ט. - דין שחיקת פלפלין בי"ט. - דין שלא יגרום כיבוי ביום טוב. - דין פתילה בי"ט ועירוב. - דיני יום טוב. 

מונע בר יקבוהו לאום, אין בר אלא מזון כמו לשבור בר, ואין לאום אלא עובר כמו ולאום מלאום יאמץ וכל המונע מזון מעני אפי' עוברים שבמעי אמן מקללין אותו, אבל שאינו מונע ורגיל אף על פי שעכשיו אין לו הקדוש ברוך הוא ית' מזמין לו שנ' רודף  צדקה וחסד ימצא חיים וצדקה. 

ודין צדקה הנודר לצדקה צריך ליתן ליד גבאי ואינו עובר בבל תאחר עד שיתבעינו הגבאי, ומיהו צריך להודיע מיד לגבאי שנדר, אבל הנודר למי שרוצה, עובר מיד בבל תאחר דהא קיימי עניים, לכך צריך מיד, אבל הנודר ליתן לפלוני עני אינו חייב עד שיבא פלוני. והיכא שיש גבאי הגון הנותן צדקה לקופה היא צדקה המעולה שהנותן אינו יודע למי נותן והמקבל אינו מתבייש. ואל יאמר אדם זה עני ורגיל בתפנוקים לא אתן לו, אלא חייב ליתן לו כדרך שהוא רגיל כדאשכחן בכתובות בההוא דאתי לקמי' דרבא. ולא עוד אלא אפי' סוס לרכוב עליו ועבד לרוץ לפניו אם רגיל בכך הוא מונע בר. ד"א ומונע בר זה תורה, כדאמ' המונע הלכה משומעיה אפי' עוברי' שבמיעי אמן מקללין אותו. וצריך אדם להשים כל דעתו היאך שמועה זו לפי שד"ת צריכין דקדוק שמתוך כך יעשה המצוה כמאמרה וכל העושה אפי' מצוה אחת כמאמר' אין מבשרין אותו שמועות רעות שנ' שומר מצוה לא ידע דבר רע, שהרי הקדוש ברוך הוא י"ש נתן לנו מתנה טובה כגון י' ימי  תשובה, דאילו בשאר ימות השנה אף על פי שמהפכין גזר דינו של אדם מחמת התשובה, אין מהפכין להצילו  מן פורענות ויסורין הנגזרין עליו לגמרי אלא דווקא לרבים מהפכין לגמרי, אבל בי' ימי תשובה מהפכין ממש לפי שתשובה באלול מתקבלת שנ' אני לדודי ודודי לי, ר"ת אלול. ומר"ח אלול צריך אדם ליזהר לקבל תשובה שנ' נירו לכם ניר ואל תזרעו אל הקוצים, אם אדם עושה ניר תחילה אז יצוה לזרוע, כך אם אדם מרגיל עצמו בתשובה אז בר"ה ובי' ימי תשובה יכול לקבל ואל יאמר כשיבא ר"ה אז יקבל. 

וסדר התשובה תדיר קודם אכילה בהשכמה מה' שעות משחרית עד אכילה יאמר ויתודה וישוב ויתפוש הלב שישוב ולא יעשה עוד, בע"א אין תשובה עולה שנ' מודה ועוזב ירוחם וכן יעשה קודם שיאכל בערב וכן יעשה קודם שישכיב עצמו. וזהו שרגילי' לתקוע מאלול שנ' אם יתקע שופר בעיר ועם לא יחרדו, פי' שלא מעצמן חרדו ועיר זה בית הכנסת שנ' בעיר אלקינו הר קדשו ועכשיו נקרא מעט מקדש. 

ומשום שנ' נירו לכם וגו' כמו כן סמכו לדרוש בהלכות החג קודם החג ל' יום כדי להרגיל. ואמרו רבותי' דבר דלא הוי אוכל נפש אסור לעשות בי"ט, פי' שלא יתקלקל אם יעשיהו קודם י"ט ולא יפיג טעמו, כגון לטחון תבואה וכיוצא בזה, אבל שחיקת פילפלין יש שאוסרין, לא מיבעי' בכלי המתוקן להם אלא אפי' במדוכה, אבל בקערה מותר. וזה הכלל כל שיש בו הפגת טעם [מותר] בי"ט אפי' כדרך שעושין בחול דומי' דאפיה ובישול, אבל כלאחר יד אפי' בדבר שאינו אוכל נפש ואין בו הפגת טעם מותר. 

והדלקת נר הבטלה, פי' שמוליכין לב"ה, צריך ליזהר היאך ידביקה שלא יבא מתוך מדבקתה להפיל אחרת כשבא ומכבה ואפי' גרם כיבוי אסור בי"ט כגון להדביק עד חצי הנר בכותל כדי שתיפול ותכבה. 

ואסור לעשות פתילה בי"ט. בס' התרומה מצריך אפי' להבהב כגון ידליק ויכבה, ונפק' מינ' להתיר מי"ט לחבירו. ומערב אדם עירובי' מי"ט לחבירו ומתנה. 

ביצה שנולדה בזה מותרת בזה. ודווקא בב' ימים של גלויות, אבל בר"ה קדושה אחת הם. 

ואסור למדוד בשבת ובי"ט אלא יתן חצי כלי ואח"כ חצי ולא יקפיד אם יותר או פחות. וגם לא יסכום, פי' לא יאמר תן לי בפשוט יין והריני חייב לך כך וכך אלא התיר אבי העזרי לומר תן לי בפשוט יין ולא עוד ולא יזכיר לו סכום הראשון. 

ואסור למרוט נוצה של עוף דבית השחיטה, אבל בשל בהמה יסלק לצדדין דאין דרך גזיזה בכך, אבל לא ימרוט ויסיר ממקומה אלא א"כ שישכב בעד השחיטה. 

וכן לקצבים אסור למכור בשר בליטרא כדרך שמוכר בחול אלא יוליך כל הצריך לביתו. וזהו שאמרנו שגדולה התשובה שמקרבת הגאולה שנ' שובו בנים שובבים ארפא משובתם וכן הוא אומ' אם תשוב אלי כי אם תשובו גם אני אשיב שבותיכם ושבתי שבות עמי ורי"ש ב"ב א"ס. 

דרשות מהר"ח אור זרוע סימן לג 
============================ 
דיני ר"ה 
דין כשטועה התוקע. - דין ברכות של ר"ה. - דין איזה ברכות שמוציא אחרים אפי' שיצא וכן להיפיך. - דין אם שכח שום דבר ששליח צבור מוציאו. - דין כריעות בתפילה. - דין מלכיות וזכרונות ושופרות. - דין שלא לברך כשתוקעים לנשים. - דינים משופר. - דין עירוב תבשילין. - דין הרוצה להטמין חמין בי"ט כיצד יעשה עם הטיט. - דין תענית בר"ה. - דין שאין צריך להשלים תעניות בסליחות. - דין שמותר לשתות מים בשחרית קודם תפלה ואפילו בתענית. - דין שאין להשלים תענית חלום בערב שבת וכן אין להשלימו בשבת. 

יראת הש' לחיים ושבע ילין בל יפקד רע, ולחיים ולא למתים אלא אפי' שמוספת חיים וזהו שאמ' חכמי' הלומד על מנת לעשות כגון שמשים דעתו היאך לעשות לולב או סוכה כהילכת' ורואה דברי המורי' הילכתן ומדקדק בדברים ל' יום קודם הרגל ונותן לבו ביראת הש' ובמצותיו שמוסיפי' לו חיים וזוכה להגיע לימיו לקיים המצות, לכן כל אדם יכניס בלבו יראת הש' ודיקדוק מצותיו. בנוהג שבעולם אדם שיש לו עסק בפני מלך בשר ודם הוגה בעסקו ועוסק ושונה ושולש כדי שיהא מרגלא בפומיה ולא יכשל בלשונו קודם שיבואו לפני המלך, ק"ו לפני מלך מלכי המלכים הקדוש ברוך הוא שהוא בוחן לבבות  וכליות שישים לבו לידע יראתו ומצותיו. 

לכך נהגו העולם לתקוע כל חדש אלול כדי שיהא רגיל בתקיעה ולא יטעה. ומהו הטעות כגון שעשה שברים בקר"ק או תרועה בקש"ק, או הקדים תרועה לשברים בקשר"ק, לא דיי שיחזור במה שיטעה אלא יחזור כל הסדר קשר"ק קש"ק קר"ק ואפי' אם טעה בקר"ק נוהג זה הדין. 

ד"א יראת הש' וכו', ירא"ת בגימ' תור"ה שהיא מוספת חיים שנ' יראת הש' טהורה עומדת לעד מתי בזמן שהיא טהורה, ושבע ילין וגו' אמרו חכמי' כל המשביע עצמו מדברי תורה אין מבשרין אותו בשורות רעות. 

ושנו רבותי' שיש חילוק בין תפילות של כל השנה לתפילו' של ראש השנה ויום הכיפורי'. ברכות של כל השנה שהם של חובה כגון ברוך שאמר וישתבח וכיוצא בהן אף על פי שיצא  מוציא וברכות של רשות כגון ברכת הלחם ויין, אי בעי אכיל אי בעי לא אכיל, אם לא יצא מוציא. וברכות של תפילת ש"צ אין ש"צ מוציא את הבקי אלא א"כ שכח מברכת בקשה כגון טל ומטר ובלבד שיכוין לכל התפילה כולה של ש"צ ולא של מה ששכח לבד, אבל בר"ה ויום הכיפורי' מוציא את כולם. 

ובשאר ימות השנה ב' כריעות באבות וב' כריעות בהודאה ואומ' יהיו לרצון אמרי פי, ואילו בר"ה והיום הכיפורי' כתב אור זרוע בשם ר"י כיון שכרע לא יקום עד שגמר תפילתו והביא ראייה משלמה המלך ע"ה שלא קם מכריעתו עד גמר תפילתו כדמוכח קראי, וכן כל מלך בתפילה. והטעם לפי שמלך נידון בכל יום ואנו שנידונין בר"ה ויום הכיפורי' ה"ה. 

וצריך שיאמר י' מלכיות וי' זכרונות וי' שופרות וידקדק היטב מה שיאמר ומיהו בדיעבד אם אמר ג' מלכיות יצא וכן כולם יצא. 

ופסק ר"ת ור"י שנשים יכולות לברך על מצות עשה שהזמן גרמא ורש"י חולק, לכך תוקעין לנשים בלא ברכה. 

ולא בעינן דעת לא שומע ולא משמיע רק שיכוין לשם תקיעה בעלמא, כך כתב אור זרוע. 

ואם לא שמע ברכה רק תקיעה, או אם שכח התוקע מלברך ולא בירך יצא, דברכות אינן מעכבות. 

ונדחת התקיעה אפי' מקמי איסורא דרבנן, כגון לומר לגוי להביא מחוץ לתחום שופר (ומיירי) [ומיהו] אף על פי שבדבר הנלקט או הניצוד וכיוצא בו, דבר הבא בשביל ישראל אף על פי שמותר לאחרים בשבילו אסור ואם הביא גוי שופר או לולב מחוץ לתחום מותר  אפי' להביא בשבילו. 

ומותר לשפשף השופר במים או ביין בי"ט כדי שיהא קולו ערב וראיי' מירושלמי הדא אמרה שיפשופו כולו מותר. 

ושופר שנסדק לאורכו אם נשאר בו קצת בלא סדק כשר, לרחבו צריך כדי שיאחוז בידו ויראה לכאן ולכאן בלא סדק. ניקב וסתמו אם אינו מעכב את הקול כשר, אם אינו מעכב קודם הסתימה וכ"ש אחר הסתימה וכן אנו תופשין. 

וב' ימים טובי' של גלויות ב' קדושות הן, נולדה בליל י"ט ראשון מותר בשיני ובר"ה קדושה אחת, נולדה בזה אסורה בזה, וכן לענין עירוב. 

ועירובי תבשילין צריך כל אחד לעשות לעצמו ולא יסמוך על ש"צ. ומי שלא עירבו עליו עירובי תבשילי' וגם בעצמו לא עירב, פי' חלוקים יש, [יש] שרוצים לומר שמתירין לו ויש שחולקין. ובאור זרוע כת' הכל לפי מה שהוא אדם, אם הוא אדם כשר שלא יתרשל פעם אחרת לעשות מחמ' שאומ' כשם שהתירו כך מותר לעולם, אז מתירין לו. 

ויכול אדם לעשות עירובי תבשילין בי"ט ראשון ולומר שעושה לצורך כל המועד ופוטר מלעשות בי"ט אחרון. ונר' למהר"ח דווקא בחג הסוכות או בפסח, אבל בר"ה להתנות ולהניח עד סוכות לא כיון שאינו מועד אחד. 

וצריך לזכות כל הקהל כולו וצריך לפרש כל המבואות, ולא דיי בזה שיאמר לכל צורכנא, אלא יאמר בדין יהא שרא לנו לאפויי ולבשולי ולאדלוקי שרגא ולאפוקי מרה"י לרה"ר. 

ואסור לגבל טיט בי"ט שחל להיות בערב שבת לצורך הטמנה אלא יקח מאתמול וירבה עליו מים כדי שיהא לח עד למחר ואפי' טיט שברחוב אסור לקח, אם לא (ששרין) [שצרו] אותו מאתמול ואז לא הוי מוקצה. 

והקב"ה נתן לנו שופר להכרזה שנ' אותי יום יום ידרושו. ומהר"ם היה רגיל להתענות ביום שיני של ר"ה ופי' חלוקי' יש, [יש] שאומרי' שמצווין להתענות ויש שאוסרין ובאור זרוע הכריע לאסור, מיהו מי שעליהם להתענות מפני שחטא יתענה קודם י"ט ולא י"ט והביא ראייה (מדרש') [מירוש'] מקרא כי מי גוי גדול אשר לו אלקים קרובים אליו וגו' פליגי בה אמוראי חד אמר נוהג שבעולם מי שבא לו דין על נפשו לפני מלך בשר ודם לובש שחורים ומגדל פרע ומגדל ציפורניים ומצטער, אבל אנו אין אנו כך בר"ה וביום הכיפורי' אנו מצווים ללבוש לבנים ולהתייפות ולשמוח, הרי גמרא שלימה שיש לשמוח ולהתענג לפי שבטוחים ברחמים הרבים שיכריענו לכף זכות. 

וכן מהר"ח אמר בשם אור זרוע ושאר גדולי' שהקילו בתענית של י' ימי תשובה שלא הצריכו להשלים, אלא לאחר ב"ה מותר לאכול ואף אין צריך קבלת תענית בתחיל' אלא שמתפלל ענינו. 

ובהשכמה כשעומדי' לסליחות מותר לשתות מים ובלבד שיהא קודם היום, ומעשה היה במיצא שהיו שותים מבאר שלפני ב"ה ואמ' הואיל ובשאר ימים מים מותרים לשתות קודם התפילה ואין כאן משום אותי השלכת אחרי גיוך, א"כ עכשיו מפני תענית צריך שיהא קודם היום וכ"ש כל הלילה אף על פי שלא התנה. 

וכן בתענית חלום כתב אור זרוע שאין להשלים בע"ש. ואמ' מהר"ח לפי זה כשמתענה בשבת לחלום היה [ראוי] לאכול מבעוד יום כדי לקיים עונג שבת והביא ראייה שפעם אחת היה מעשה בט' באב שנדחה עד אחר השבת והיה יום מילה בא' בשבת ולערב רחץ אבי הבן ומוהל ואכלו ושתו לפי שי"ט שלהם היה. 

ואותם שמצריכי' להתענות בר"ה ק"ו מחלום בשבת שספק שמא שד בילבלו וספק מלאך. ועוד דבשאר ימי' טובי' כתי' פרים והכא כתי' פר וכשם שהקב"ה מעט בקרבנות כך יש למעט להדיוט באכילה ושתייה. ועוד ראייה מירושלמי דאמר להו לבניו דאם לא תוכלו לאכול חולין בטהרה כל השנה תאכלו לכל הפחות ז' ימים בשנה, ומהו ז' ימים היינו כשתסיר יום הכיפורים וב' ימים של ראש השנה ישאר ז' ימים בנתיים. ובאור זרוע דוחה, מחלום אין ראייה אם נראה לו שחטא א"כ היה לו להתענות קודם ר"ה ולא בי"ט. ומפר אחד נמי אין ראייה, דבשמיני עצרת נמי פר אחד. ומירושלמי נמי אין ראייה שבשני ימים של ר"ה אוכל ואמאי לא יאכל חולין בטהרה, ועוד ז' ימים משמע איזה שהם, ואוסרים להתענות וכן כמה גדולים. מיהו מי שמתענה לחלום אפי' פעם אחת צריך להתענות כל ימיו. ומי שנהגו להשלים בי' ימי תשובה צ"ע אם חשוב כנדר לפי שמא מחמת טעות נהגו ומיהו השלמ' הוי כנדר שהרי מהר"ם זצ"ל הצריך להשלים וק"ו משבת שמתענין. ורי"ש ב"ב א"ס. 

דרשות מהר"ח אור זרוע סימן לד 
============================ 
דיני יום הכיפורים 
דין לבקש מחילה ביום כיפורים מכל אדם. - שלא להוציא שם רע /על/ המתים. - דין סעודה מפסקת. - דין העינוים. - דין מקומות שמדליקין נרות לכבור י"כ. - דין שריית מפה בט' באב. - סדר הוידוי של יום כיפורים חע"פ. - דין התשובה. - נוהגים לטבול בעי"ה. - סדר הוידוי. - דין לחנך נערים ונערות לשעות ולשנים. - דין עוברה שהריחה. - דין חולה שצריך להבריא. - דין סיום יום הכיפורים. 

זבחי אלקים רוח נשברה וגו', אמרו רבותי' כל מי שדעתו שפלה מעלה עליו הכתוב כאילו הקריב כל הקרבנות כולן שנ' זבחי אלקי', זבח לא נאמר אלא זבחי, וכן כל הקרבנות בכלל זבח הן. לב נשבר ונדכה אלקי' לא תבזה וכל מי שהוא דכא לב הקדוש ברוך הוא  אינו מבזהו ושוכן אצלו וזהו שאומ' בפסוק אחר אשכון את דכא, ומגביה את דכא אצלו לא נאמר אלא אשכון, כביכול שיורד ממעונה ושוכן אצלו וכן אתה מוצא וירד הש' על הר סיני שלא הגביה ההר למעלה אלא היטה שמים ושמי שמים וירד (עליה) [עליו] לפי שהיה שפל רוח. 

מכאן סמכו לבקש מחילה ביום הכיפורי' איש מחבירו ואפי' הגדול מקטן כי ההוא דרב הוה גדול בדורו והלך לבקש מחילה מקצב אחד, פגע ביה רב כהנא א"ל להיכן, א"ל לבקש מחילה מקצב, א"ל אתה הולך להרוג נפש אחד מישראל שיכשל הקצב אם תבקש ממנו אעפ"כ הלך ובקש ממנו ומחל לו לאחר זמן הלך הקצב לקצב בשר ונשל הברזל מן העץ והרגו. לכן כל אדם יבקש מחילה מחבירו וכן המוחל לא יהא אכזרי מלמחול. א"ר יוסי סימן זה יהא בידך, אם אתה מוחל ומרחם יש לך מרחמים מן השמים, אבל המוציא שם רע על חבירו אין לו מחילה לעולם וחרם קדמונים הוא שלא להוציא שם רע על המתים. 

וביום הכיפורי' אוכל סעודה המפסקת מבעוד יום. ואם אכל ובירך ולא פירש שלא היה בדעתו לאכול יותר אלא בסתם עמד ואם חמה עדיין זורחת, מותר לאכול. 

וידליק נירות בערב יום כיפור ובערבי שבתות בעוד שהחמה זורחת ולאחר שקיעת החמה לא. 

ויום הכיפורי' אסור ברחיצה, אבל אם היו ידיו מלוכלכות בטיט ובצואה או שהולך לגדולי' או אפי' לקטנים, או בשעה שהוא עומד בהשכמה מן המיטה מותר ליטול וכן אם רגליו מלוכלכות בטיט מותר ליטלם. 

ואסור בסיכה, אבל אם הוא חולה או מי שיש לו חטטין על ראשו סך כדרכו ואינו חושש ודווקא לרפואה, אבל לתענוג אסור. 

ואסור בנעילת הסנדל ובמקום הסכנה מפני העקרב מותר, או אם הוא יוצא לדרך תוך התחום כשהוא יוצא נועל וכשהוא נכנס חולץ, אך במקום דחק ילבוש מנעלים של בגד שקו' נוגביצט, פי' זוקן, או במנעל קרוע. ורבינו אור זרוע כתב שלא ידע שיעור הקריעה. 

ואסור בתשמיש המיטה. 

ובזה יש חילוק מקומות, יש שמדליקי' נר בחדרם ויש שאין מדליקין ושניה' למצוה מתכוני' וקורא אני עליהם ועמך כולם צדיקי', המדליקי' לפי שאסור לשמש לאור הנר ושאין מדליקין שלא יראה אשתו מקושטת יפה ויתאוה לה. 

מותר לילך בנהר להקביל פני רבו ואפי' ביום הכיפורי'. 

בט' באב שורה מפה במים ורוחץ פניו וביום הכיפו' אסור שמא יסחוט אלא שינגבוה הטיב ויכרכינה מערב יום הכיפו'. והמלך והכלה כל ל' יום רוחצי' פניה' וביום הכיפו', אבל לא כל אדם. 

וכן יתודה ביו' הכיפו' חטאתי עויתי פשעתי וכן דוד המלך אמ' חטאנו עם אבותינו העוינו והרשענו, אף על פי שאמ' משה רבי' נושא עון ופשע וחטאה, היינו שהזדונות יעשו שגגות. וכן עניני תשובה חלוקי' הן, יש שהזדונות יעשו שגגות ויש שהעביר' נעשה למצוה. הזדונו' לשגגות, זהו העושה תשובה מיראת גיהנם או מיראת יסורין שלא יקבור את בניו. והעבירות למצוה, זהו העושה תשובה מחמת אהבת הש' ית' ואמ' יודע אני שמעבירי' על מידותיו, אכן בשביל אהבת הש' ית' שאני אוהב אותו בכל לבי אני עושה תשובה יפה עביר' נעשה למצוה. וזהו שאומ' מור ואהלות, לעוש' מאהב', אבל מחמת יראה, שובה ישראל עד ה' אלקיך כי כשלת בעוניך, בשביל זה כשלת בעונך ועל זה נאמ' שובה ישראל וגו' בעוד שהוא ה' במידת רחמים שלא תבא מידת אלקיך שכבר עצמך וכן הוא אומר דרשו ה' בהמצאו אילו י' ימים שבין ר"ה ליום הכיפורי' שהן מצוין לישראל. 

והתשובה שיתודה ויעזוב כמו שנ' ומודה ועוזב ירוחם, משל לבנאיי שבנה עיר ובנה כל מחבואותי' וחדריה לימים נמלך ותבע מס מהם וכבר נשכח שהיה בנאי ואמרו אין לנו ואמ' להם אחפש וענוהו תחפש ואמר הבנאי אילו כופרי' לפניי ואני יודע כל כסף וזהב שבמחבואו', כך הקדוש ברוך הוא בוחן לבות וכליות אם מודה ולא עזב הוא מגיד להקב"ה  שחטא הוא יודע בטוב בלא ידיעתו שחטא אלא שמודה ועוזב, כי ד' דברי' קורעי' גזר דינו של אדם, צדקה צעקה שינוי השם שינוי מעשה. צדקה, וצדקה תציל ממות. צעקה, ויצעקו אל הש' בצר להם ממצוקותיה' יושיעם ויצילם. שינוי השם, אברם אברהם, שרי שרה, בתחילה לא היו להם בנים ולאח"כ היה להם בנים. ושינוי מעשה, שיעשה תשובה. וכדרך שאדם מחשב כיצד ירויח ושלא יחסיר כך יש לו לחשוב כיצד יעשה תשובה לפני קונו. 

ונוהגי' לטבול בערב יום הכיפרי' לפי שאמר רבו' שכל בעלי תשובה צריך טבילה. 

והוידוי אור זרוע כת' שמדומ' שרבי' אבי העזרי היה אומ' תחילה אנא הש' ואח"כ אנא בשם ועכשיו נהגו לומ' בשניהם אנא הש'. 

וחייבי' להתענו' ביום הכיפורי' ומחנכין את התינוקו' בריאה בת עשר חלושה בת י"א ותינוק בריא בן י"א וחלש בן י"ב. ובני י"ג חייבי' להתענו' דאוריית'. 

ועוברה שהריחה לחשין באזנה היום יום הכיפורי' והקב"ה אסר לנו לאכול, ומעשה היה בימי ר' באמו של יוחנ' שהיית' מעוברת את ר' יוחנ' והריח' ולחשו באזנה ופסקה וקרא עליה' בטרם אצרך בבטן ידעתיך וגו'. ושוב מעשה היה באשה אחת שהריחה ולחשו ולא הועיל והאכילו אותה עד שתשוב נפשה וקרא עליה זורו רשעי' (מבטן) מרחם. ומהר"ם כתב שיאכילוה פחות מככותבת שהוא איסור דאורייתא וימתינו בכדי אכילת פרס וישקוה פחות ממלא לוגמא וימתינו בכדי אכילת פרס אם איפשר בכך שלא לעבור איסור' דאורייתא. 

וחולה שאמר איני צריך ורופא אומר צריך, שומעין לרופא. ופר"י דווקא בחולה שאמ' צריך אני דבע"א ימות, אבל באומ' שהוא מצטער לא, ור"ת חולק ואומר אפי' אם אמר החולה שקשה לו שמצטער מותר. והיה מעשה בימי ר"ת בחולה שהיה מצטער והתיר. 

שמע ישראל אומ' פעם אחת, ברוך שם כבוד מלכותו ג"פ, ה' הוא האלקי' ג"פ. 

ולא יהא אדם אכזרי מלמחול, כי כמו שחבירו חטא כנגדו, כן הוא חוטא כנגד הקדוש ברוך  הוא ואם הוא מעביר על מידותיו כנגד חבירו גם הקדוש ברוך הוא מעביר על מידותיו. ומעשה היה  בימי ר' אליעזר שהיה עצירת גשמים וירד ר' אליעזר לפני התיבה ואמר כ"ד רננות ולא נענה ירד ר' עקיב' אחריו ואמ' א"מ חטאנו לפניך, אין לנו מלך אלא אתה ונענה והיו סבורי' העולם שזה גדול מזה ויצא בת קול ואמ' לא בשביל שזה גדול מזה, אלא שזה מעביר על מידותיו וזה אינו מעביר על מידותי' וכל המעביר על מידותיו הקדוש ברוך הוא מעביר  לו על מידותיו ורי"ש ב"ב א"ס. 

+וצריך להזהיר את המינקת גויה שלא תאכיל את התינוק בשר חזיר נבילות וטריפות. סא"ז. הוס'. 
כשש"ץ מתפלל ביום הכיפורי' צריך שיעמוד אחד מימינו ואחד משמאלו. סא"ז. הוס'. וכן איתא במרדכי ובאורח חיים, אבל איתה בהגה במיימו' דה"ה בראש השנה. ע"ש. 
העושה שני ימים יום הכיפורי' אין מוחין בידו, ואם בא לימלך אומ' לו שלא לעשות. סא"ז. הוס'. 

ומצאנו בפסקי תו' פ' בכל מערבין וז"ל ואין עושין יום הכיפורי' אלא יום אחד. הוס'+. 

+דרש מוהר"ר איסרליין מרפור"ק שי' אות' בני אדם היושבי' אצל חולה ביו' הכיפורי' ורואי' דנקט חולשא מחמת צימאון או כה"ג יכולין להבריא אותו ואין צריך מומחה לזה, כי כל בני אדם המשמשי' את החולי' מומחי' לזה, והראה לנו כן בתו' שנ"ץ בס"פ בתרא דיומא. הוס'+. 

+תפילת נעילה. פרש"י בסו' מסכ' יומא בירושלמ' דברכות פליגי בה ב' אמוראי, חד אמר נעילת שערי שמים וחד אמר נעילת שערי עזרה. הוס'+. 

דרשות מהר"ח אור זרוע סימן לה 
============================ 
הילכות חול המועד 
שמע בני מוסר אביך ואל תטוש תורת אמך. מוסר אביך זה הקדוש ברוך הוא שנ' הלא הוא  אביך וגו'. ואל תטוש תורת אמך זו כנסת ישראל שמקיימי' מצות הכתובי' בתורה שבחול המועד אסור לעשות שום מלאכה, אבל דבר האבוד מותר. ודווקא שאין בו טירחא יתירא, אבל יש בו טירחא יתירא אסור. ומהו דבר האבוד כגון שהאבידה נעשה בגוף הדבר כגון שיש לו חיטין למכור וירא שיתעפשו או יקלקלו, אבל אם ירצה לקנות לפי שעתה בזול או למכור לפי שעתה ביוקר וירא שלאחר המועד ישתנה השער אין זה (דרך) [דבר] האבוד ואסור. 

ואסור בחול המועד לקנות חיטין או לטוחנן לצורך כל השנה, אבל לצורך י"ט מותר ואינו צריך לצמצם לצורך י"ט דווקא אלא אם ישאר לאחר י"ט מותר. 

ואסור ללוות לגוי, אכן אם הוא מערופיא שלו וירא שיפסיד הגוי כתב אור זרוע בשם רבי' יצחק שמותר לומר לו זה הלשון זו השבוע אני מלווה לך בחינם, אבל באור זרוע כת' שמותר לו לומר תן לי ריבית מזו השבוע ויפזר לצורך י"ט יותר משהזמין וכה"ג משום שמחת י"ט התירו. 

ואסור לכבס כלי קנבוס, אבל כלי פשתן מותר ולקטני' אפי' כלי קנבוס מותר. 

ואסור לפרוע מן הגוים היכא שיש לישראל משכון או חוב שברור שלא יפסיד אם ימתין אחר המועד, אבל בע"א מותר. 

ואסור לתפור לאומן שמוצא מחטו בבת אחת או יודע לעשות אימרא לטליתו, אבל אם אין מוצא מחט בבת אחת ואינו יודע לעשות אימרא לטליתו מותר. 

ואסור לכתוב. ורבינו שלמה אסר לכתוב אפי' בעיגול והר"ם היה כותב כתיבה שבורה. והר' אליעזר מטוך שלח כת' למה"ר חיים בחול המועד ולאחר המועד בא אצלו מהר"ח ושאל אותו היאך כתבת בחול המועד ואמר ששינה שלא תפס הקולמוס בין אצבע לאגודל כמו בכל פעם. ונראה למהר"ח מתוך כך אף על פי (שלא שלח) [שלמשתלח] נראה שכתב כדין, כיון  ששינה בשעת הכתיבה וגם אינו חש על תיקונו בכתיב' כגון איגרות שלומי' מותר. 

ואסור לבצור או לתקן חביות אלא דווקא לצורך י"ט, אבל אם הגוי רוצה לפרוע לישראל והישראל ירא שיתקלקל כרמו של גוי שיפסיד מותר. 

ואסור לבנות אפי' בקיבולת גוי אפי' חוץ לתחום היכא שידוע ביתו של ישראל או כרמו שכה"ג חוץ לתחום בשבת מותר משום דאין שום ישראל עובר שם, אבל בחול המועד שעוברי' ושבים שם אסור. 

כותל גינה שנפל בחול המועד אסור להגביה בחול המועד אלא צר בצרור או טח בטיט, אבל כותל ביתו וחצר שירא מן הגנבי' מותר ובלבד שלא יכוין קודם המועד לעשות בחול המועד לפי שהוא פנוי והאב שהיה רשע ומת אין קונסין את הבן. 

ועצי סוכה אסורי' בהנאה כל שבעה, ומתוך כך היה נראה למהר"ח שאסור ליקח קיסם כל דהו מן הסוכה לחצות בו שיניו או לתקן בו ביצה אפי' מדפנות. 

והוו זהירי' בדברי חכמים יותר מדברי תורה, שנ' ויותר מהמה בני הזהר, וכן הוא אומר כי על פי הדברים האלה כרתי אתך ברית. וא"ת מפני מה לא נכתב כמו שיש בס"ה שגלוי היה לפניו שיגלו ויכתבו הגוים ספרים שלא ידעו סוד, אף על פי שנכתב התלמוד מפני  שצריך עיון גדול ואין בהן כח ולב להסביר ולהבין, ועוד משום הרבה יגיעת בשר. ומתוך שישראל שומרים התורה שנכרת עליה ברית, הקדוש ברוך הוא שומר לנו את הברית ואת החסד  שנ' ושמר הש' אלקיך לך את הברית ואת החסד וגו'. ורי"ש ב"ב א"ס. 

דרשות מהר"ח אור זרוע סימן לו 
============================ 
[לשמיני עצרת] 
כן דעת חכמים [דעה חכמ'] לנפשך. וכי לנפשך ולא לאחרים אלא ודע לנפשך תחילה על בורייתו ואח"כ תאמר לאחרים, כביכול שהקב"ה הגיד למשה חזר ד' פעמי' ואח"כ הגיד משה שנ' אז ראה ויספרה הכינה חקרה ואח"כ ויאמ' לאדם. 

שנו רבו' בי"ט האחרון של חג מזכירי' גבורת גשמים ונחלק התלמוד שלנו עם הירושלמי ואור זרוע נוהג כירושלמי. וזה הדין אם שכח גבורות גשמים ונזכר באותו פסוק מחזירין אותו, ואם לאו אין מחזירין אותו כיון שיכול לומר בשומע תפילה, וכן דין כל בקשות שאינו עיקר ברכה. 

ובעל קרי מותר בתפילה ובתפילין ואם יש קרי על בשרו מהר"ח מדמהו לצואה וידחנו מעליו ואין מועיל כיסוי בגדים. 

ואם אדם טובל במים עכורי' שאין לבו רואה את הערוה יכול לברך, ובמים צלולים יכסה לבו בבגד ויברך, משמע אבל ביד לא. ושמעינן מינ' כשבני אדם אוכלים ומשימים ידיהם על ראשיהם לברך כשיושבים בגילוי הראש שאין זה כיסוי אם לא יכסה בבגד. 

והאוחז באמה ומשתין כאילו מביא מבול לעולם שנ' כי השחית כל בשר, קץ כל בשר ופרש"י כל מקום שיש זנות אנדרולומוסיא באה לעולם ומי' כשיש כמה עבירות הגדולה מקטרג בראש כולם שנ' קץ כל בשר כי מלאה הארץ חמס. וגדול השלום שדור הפלגה פשטו ידם בעיקר ולא נשטפו ואילו לא פשטו ידם ונשטפו, לפי שהם היו עם אחד ושפה אחת והכא היו חומסי' זה את זה. 

וכל אדם יכול לאחוז למטה מן העטרה לצד הקרקע או מסייע בביצים, או בשעה שבורח אחר העגלה או אימת דרביה ובאשתו עמו אפי' היא נידה מותר. 

אם שפך רביעית מים על הקרקע או בכלי יכול להטיל מיד עפר עליה לקרות ק"ש, או אם תחת המיטה למטה מג' הוי כלבוד, ומכאן משמע למהר"ח שיכול לכסות. וגרף של חרס אין מועיל בו הטלת רביעית מים. ואור זרוע מסופק בכלי עץ אם דינו ככלי חרס או לא. ומים הסרוחי' אין צריך להרחיק ד' ורבינו פרץ אומר דצריך להרחיק. וצואה בגומה יכסינה במנעל ובלבד שלא ידבק במנעל. וצואה כל זמן שאינה נפרכת כל זמן שזורקה צריך להרחיק ממנה. וצואה בעששית מותר וערוה בעששית אסור לקק"ש ומהר"ם מסופק אם צורך הסת' הוי או לא. ואדם שעשה נפיחה וחבירו לומד אצלו אם הוא בעצמו צריך לצאת יצא. 

וחזיר אפי' עולה מן הנהר צריך להרחיק ממנו, על כן בני אדם המדברים בהלכה צרי' לשתוק עד שיעבור החזיר וגם שלא יתן שלו' לחבירו עד שיעבור. 

ואדם שהתפלל ומצא צואה במקומו צריך לחזור ולהתפלל. והמתפלל וצריך לקטנים ירחיק ד' אמות וימתין עד שיכלה העמוד אף על פי שהניצוצו' על ברכיו מותר הואיל שבגדיו מכסין אותו ובזה קל יותר מבצואה. 

המעצר עצמו מגדולים עובר בלא תשקצו, ומקטני' בב' לאוין באל תשקצו ולא יהיה בך עקר, לפי שב' חורים הם אחת מוציא מי רגלים ואחת ש"ז וכחוט השיער מפסיק ביניהם וכשעצר עצמו דוחק ונוקב ועקר עצמו. 

והמתפלל ומתעטש למטה ימתין עד שיעבור הרוח ויתפלל. והמתפלל וביקש להתעטש ירחיק ד' אמות ויאמ' רבון העולמי' עשית נקבי' נקבי' חלולי' חלולי' גלוי וידוע לפניך שחרפתינו בושה וכלימה ואחריתינו רימה ותוליעה ויתפלל. ומתוך שישראל זהירין בטהרה הקדוש ברוך הוא עתיד לטהר אותנו שנ' וזרקתי עליכם מים טהורים וטהרת' וגו'. ורי"ש  ב"ב א"ס. 

+ולול של תרנגולים שהתרנגולים בתוכו צריך להרחיק מצואה של תחתיה ד' אמות. הגה"ה+. 

דרשות מהר"ח אור זרוע סימן לז 
============================ 
פר' תשא 
דין ברכת המזון. - דין אם שתה יין חדש ואח"כ יין ישן יברך בפרה"ג. - דין יין שבתוך הסעודה. - דין כשאכל מז' מינים וגם משאר מינים שיצא בברכה אחת מעין ג'. - דין ברכות של פרי עץ וגרעיני'. 

כופר נפש איש עושרו ורש לא שמע גערה, זה מחצית השקל שהיו נותני' עשיר ורש בשוה שלא היה יכול לגעור עשיר ברש לומ' שנתתי יותר ממך. ד"א כופר נפשו מכאן לקחו הקיבוץ לצורכי ציבור שיעשו בעניין זה שיקחו בשוה שלא יוכל העשיר להתפאר על הרש ולגעור בו. ד"א כופר נפשו' וגו' זה הלומד תורה שהיא כפרה לנפשו ומי שהוא רש בתורה שלא שמע. ד"א כופר נפש איש עושרו כפרתו של אדם שולחנו בזמן שרש לא שמע גערה היינו שהעני בא לבקש לחם שלא תכלימו ותן לו כמו שפי' ריב"א אל ישוב דך, פי' עני, עני ונכלם, שלא תשיבנו ריקם אלא לכל הפחות תן לו גרוגרות אחת אם לא תוכל יותר. איש עושרו, היינו שולחנו שחייב לברך על כל מין ומין וכן הו' הדין שנים שישבו לאכול זה לבד וזה לבד אף על פי שמתכוני' שומע ומשמיע אינן מצטרפין. וב' שישבו לאכול בברכת המוציא אחד מוציא את חבירו, אבל בברכת המזון מצוה לחלק. 

כשאדם בוצע צריך לבצוע בציעה קטנה שלא יראה כרעבתן, אבל בשבת אף על פי שבוצע בציעה גדולה אין כאן רעבתן שכל ימות השבוע אינו רגיל בכך. 

ואדם שישב לאכול אף על פי שאומר אני רוצה לגמור בבית אחר, כשהוא מסתלק צריך ברכה (אחרת) [אחרונה] וכשהוא בא לשם צריך לברך, אבל מבית לחדר או לעלייה הר' פרץ אומ' במקו' שגומר סעודתו יברך ברכת המזון, ויש חולקין. ואם היה דעתו בשעה שישב לאכול בעלייה כדי לגמור בחדר שמא אין צריך לחזור למקומו ולברך. 

ואם שתה יין חדש ואח"כ רוצה לשתות יין ישן כתב אור זרוע וכן עשה מהר"ם מעשה שבירך על ישן לאחר ששתה חדש, ומתוך טעמ' משמע כששת' ישן ואח"כ חדש לא. ויין שלפני המזון כגון קידוש דשבתות או כל ימות החול אם שת' תחיל' פוטר היין שלאחר המזון, פי' היין שרוצה לשתו' לאחר שגמר סעודתו, אבל יין שבתוך המזון אינו פוטר היין שלאחר המזון, לפי שזה לשרות אכילה שבמעיו וזה לשתות. ואמ' רבו' אנן שיש לנו פת חשוב כיין שבתוך המזון. וק' בעי' מהר"ח דמשמע דמי שאין לו פת צריך לברך אף על פי שאם היה לו פת היה אוכל עדיין, לכן טוב לעשו' לאחר שיבצע מיד יברך ברכת היין והוי אידי ואידי לשתות ואין זה קרוי לשתות כיון שלא אכל רק בציע קטנה. 

ושאל מהר"ח את הר' שמרי' כשישבו בעגלה אם אדם אכל דבר שצריך ברכה מעין ג' וגם דבר שצריך שהכל אחריו אם בברכה מעין ג' יוצא גם האחר, והסיקו דיצא. 

ודבר שידוע לאדם שהוא פרי העץ יברך פרי העץ ושידוע פרי האדמה יברך ב"פ האדמה ושאינו יודע יברך שהכל, וכללא דמילתא כל מילת' דאי שקלת לפירי ושבקת לגווזא והדר מפיק פיר' עלי' יברך ב"פ העץ, אבל לא נשמר רק השורש בקרקע צריך לברך ב"פ האדמה, ועל כל גרעיני' של תפוחי' ואפרסקי' ב"פ העץ. והירקות אם חיין טובי' כ"כ כמו מבושלי' מברך על שניהם ב"פ האדמה ואם חיין טובי' ממבושל על חיין ב"פ האדמה ועל המבושל שהכל או להפך. ומיא דכולהו שלקי כשלקי איזה שהוא יותר טוב כאשר כת'. 

ודברים הבאים בתוך הסעודה אינ' צריכי' ברכה, ורבו' נחלקו בפירושו וטוב הוא כשיבואו לאדם תפוחי' בתוך הסעוד' שלא יאכלם מיד עם הפת אלא יקח אחת מהם ויברך עליהם בפ"ה. 

ובשכר שישראל מברכי' להקב"ה על כל מין ומין הקדוש ברוך הוא מברך אותנו שנ' וברך  את לחמך ואת מימך והסירותי מחלה מקרבך אימתי בזמן הגאולה שנ' ואוליך אתכם קוממיות בקומה זקופה בלי כאב, ואהבך וברכך והסיר הש' ממך וגו' ונתנם בכל שונאיך. ורי"ש ב"ב א"ס. 

+ואור זרוע כת' שכל אוכלי שולחנו נגררי' דעתן אחר דעתו. הג'+. 

דרשות מהר"ח אור זרוע סימן לח 
============================ 
פר' וירא 
דין גבינה ובשר וקינוח הפה. - דין חציצה בנטילה. - דין שנים אחד אכל בשר ואחד גבינה. - דין ביטול בשר בחלב וחלה בזמן הזה. - דין חלה. - דין שצריך להפריש השאור קודם חלה. - דין לתפור בגדים בביתו. 

שמר תם וראה ישר כי אחרית לאיש שלום, אין תם אלא תורה שנ' תמימה משיבת נפש, זהו שאמר הכתוב ושמרתם יכול עשייה ת"ל ועשית' ומה אני מקיים ושמרתם זהו משנה. צריך אדם לחזור תלמודו שמתוך כך ירא' ישר ויעשה הורא' כמאמר' אז יהיה אחריתו שלום וכן הוא אומר כי נעים כי תשמרם בבטנך וגו' כאשר כת' לעיל. ע"א זו מילה שע"י כך נקרא אברהם אבינו תם שנ' התהלך לפני והיה תמים. וראה ישר, את אברהם אבינו שהיה מיישר עוברי' ושבים בדרכי השי"ת כי כשהיו אוכלים ומבקשים לברכו א"ל לא משלי אכלתם אלא של מי שהעולם שלו והיה משדלן בדברים ומכניס' תחת כנפי השכינה. וגדולה הכנסת אורחים כביכול שהניח מקיבול פני השכינה וקיבל אורחים שנ' וירא וירא ב' פעמים, פרש"י כיון שראם ניצבים ולא באים הבין ורץ לקראתם וביקש לשכינה להמתין שנ' אל נא תעבור מעל עבדך, זש"ה ויטע אש"ל אכילה שנ' ויקח חמאה וחלב ובן הבקר, מכאן אמרו רבו' דווק' בשר בהמה, אבל בשר עוף כיון שאין לו עיקר מן התורה מותר לאכול אחריו גבינה מיד ורבו' החמירו והצריכו ע"י קינוח. ומתוך כך כתב אור זרוע בשר עוף שנתערב בחלב בטל ברוב ולא בעי ס', וכן עשה מעשה רבי' שמחה בניסיובי דחלבא שנשפכו ביורה של בשר והתיר לכתחיל' להרבות עליו מים ולבטלו ברוב, אבל בשר בהמה לאחר גבינה לא סגי בקינוח אלא צריך להמתין מסעודה לסעודה. ודווקא דין זה נוהג בבשר ממש, אבל בדבר שאין בו ממש כגון ביצים שמטוגני' בשומן מותר לאכול תכף גבינה ובלבד שיזהר משמנונית הבשר. וכן תבשיל של גבינה שאין בו ממש ושל בשר שאין בו ממש איזה מהן שירצה יאכל תחילה כדפי'. 

ומי שאוכל גבינה ורוצה לאכול אחריו בשר אם אכל ביום או בפני הנר שרוא' שאין על ידיו פתיתי גבינה לא בעי נטילה ואם לאו בעי נטילה. 

ודין קינוח רבי' אור זרוע היה מצריך הדחה, כגון יכניס אצבעו בפיו ואח"כ יאכל פת חריב' ור"י אמ' כיון שדרך לשרות את הפת ביין או במים היה יוצא בו ידי קינוח והדחה. 

ובנטילה זו אין להקפיד אקיסם או אצרור או אכל דבר החוצץ הואיל ואינה אלא לנקיון בעלמא, אבל בנטילה לאכילה כתב אור זרוע ורבי' משה דקפדינן אקיסם ואצרור ואקש שלא יהא על ידיו. וצואה שתחת הציפורני' אם בולטת חוץ לציפורני' חוצצי' ואם לאו אינה חוצצת, אבל טיט היוצרי' וכיוצא בו חוצצים. ומהר"ח משם מהר"ם ומשם רבי' אליעזר דרש שאף באינ' בולטת היו רגילי' לנקות יפה קודם הנטילה. 

ושנים שאוכלים זה בשר וזה גבינה אם בב' מפות הן אוכלין אין היכר גדול מזה, ואם באחת אז צריכי' לעשות הפריש /הפרש/ ביניה' וה"ה באשתו נידה, דאפי' אם אינה רגילה בימי טהרת' (עמה) [עמו] בקערה אחת דיי בב' מפות להיכר או באחת ובהיכר אחר, ולעיל הארכנו. ואף על גב דהפריש ביניה' יכולים לזמן לפי ששולחנ' ראוי לשניה', וכן שנים  אחד נזהר מפת של גוים וחבירו אינו נזהר מלאוכלו כיון שלחמו של נזהר ראוי לשאינו נזהר יכולי' לזמן. 

בשר בחלב דאורייתא כגון ע"י בישול אסור בהנאה, אבל ע"י מליחה שהוא דרבנן כתב באור זרוע שמותר בהנאה וקדירה שנאסרה מחמת בשר בחלב יכולין להשתמש בה יבש ובלבד שינקבנה שלא תחזי לבישול. וכל איסור דרבנן בטל ברוב כגון חלה בזמן הזה שנתערב' בעיסה לאחר שהופרש' בטיל' ומותר' לזרים ולכהן בימי טומאתו ויכול לבטלה אפי' לכתחיל'. 

ומי ששכח ולא הפריש חלה כגון בערב שבת ובשבת ובי"ט אין מגביהין תרומ' [אוכל] ומפריש במוצאיה' דק"ל כשמואל דאוכל ואח"כ מפריש. ודווקא בעיסה אחת לאפוקי כגון בפסח שאופי' עומר עומר אז איכ' למימר דילמ' יפריש מעומר על חבירו והראשון נאכל בלא חלה וכשיפריש צריך יותר משאור ששם בעיסה אם שאור היה של פטור. 

וצריך להפריש שאור שרוצ' להחמיץ עיסה בפעם אחרת קודם שיסיר החלה ואז יהא מן החיוב על החיוב ואם רוצה להשים שאור מאת העיסה טוב שיוציא השאור קודם הפרשה ואז יפריש מן האחרונה מה שירצה. 

ואסור לאדם לשמור בתיבה אחת בשר וחלב שמא יתערבו, ולעיל הארכנו. וכן צריך ב' כלים למלח של חלב ולמלח של בשר שמא ישכח ויקח בידים שנגע בבשר ויאסר. ומתוך כך אמר מהר"ח בשם הר"ם ובשם הר' אליעזר שאין להאמין לגוי לחתוך בגדיו אלא שישראל עומד אצלו או יושב אצלו או יתפור בביתו ולא יהא לפניו חוטי' אלא של קנבוס דחיישינן לשכחה. 

ודבר של איסור אסור לאדם להשהות בביתו, וזהו שאמר שצריך לראות שיהא אחרי שלו' וגדול שלו' שנ' הש' יברך את עמו בשלום. 

סליק דרשות של מהר"ח מוינ"א זצ"ל 

והעתקתי פה בק"ק ניאושטט מתא דיתבא על נהר פישא ועל נהר קירבך ועל מי מעיינות כ"ו סיון שנת ר"י לפ"ק יו' ו' סיימתים נאו' משה בר' אליעזר הלוי ז"ל מינץ. 

שמעתי ממהר"י מרפוק שי' שדרש בשבת תשובה לאחר קריאת ס"ת ענייני תשובה וצדקה ודרש כמה טובות בצדקה ודרש זה הקרא מלוה (צדיק) [הש'] חונן דל, היינו מי שנתן צדקה לעני כאילו [מ]לוה להקב"ה ומאחר שאנו מלוים להקב"ה והוי כאילו אנו היינו המלוים והקב"ה הלוה ואמר בס'... מלוה אומ' ללוה נלך לב"ד הגדול כופין הלוה ללך אחר המלוה דעבד לוה לאיש מלוה, הכא נמי כביכול על הקדוש ברוך הוא ומעכ' בלוה הדין כשרוצ'  לדון אתנו אומר לו ללך לב"ד הגדול והיינו ב"ד של מידת הרחמים, ולכך כל אדם יתן צדקה שיהיה המלוה ודו"ק. 


 *   *   *   *   *   *   *   *   *   *   *   *   *   * 
