אגרות הרמ"ה תוכן עניינים 
======================== 
סימן א - הקדמת הרמ"ה 

ב - נו: אגרת הרמ"ה אל חכמי צרפת 
סימן ג - לשון הרמב"ם בענין תחית המתים (ולק' סי' י כא לג - מו נח עא - ב) 

תשובות הרמב"ם על מש"כ בספרו: 
סימן ד - דבעינן הסבה רק בפת ויין (ולק' סי' יז נט) 
סימן ה - בדין ברכה על ספק (לק' ס עה עח - עט) 
סימן ו - דבעינן קידש ובעל בחייבי לאוין (לק' סי' טו כד מז) 
סימן ז - בדין פיקוח נפש בפירש מרוב גוים (לק' סי' יח ל נב סב עו) 
סימן ח - בדין טלטול מציאה בשבת (לק' סי' יט סג) 
סימן ט - שעור המזוזה א"צ עיבוד לשמה (לק' סי' כ לא נג סד) 

י - כ: אגרת הרמ"ה לחכמי לוניל ובה השגות על דברי הרמב"ם 
סימן י - בענין תחית המתים 
סימן יא - בענין עיבור השנה (ולק' סי' כה מח) 
סימן יב - בענין עיר הנדחת (ולק' סי' כו - כז מט סו) 
סימן יג - בדין מגדף (ולק' סי' כח נ סז) 
סימן יד - בדין זקן ממרה (ולק' סי' כט נא סז) 
סימן טו - בדין קידש ובעל 
סימן טז - בדין ברכה על ספק 
סימן יז - בדין הסבה לפת ויין 
סימן יח - בדין פקוח נפש 
סימן יט - בדין טלטול מציאה 
סימן כ - בדין עור המזוזה 

כא - לא: תשובות ה"ר אהרן מלוניל אל הרמ"ה 
סימן כא - כג: אגרות התוכחות (בענין תחית המתים וכבוד הרמב"ם) 
סימן כד - בענין קידש ובעל (ובסוגיא דכתובות לה:) 
סימן כה - בענין עיבור השנה 
סימן כו - כז: בענין עיר הנדחת 
סימן כח - בענין מגדף 
סימן כט - בענין זקן ממרה 
סימן ל - בענין פקוח נפש 
סימן לא - בענין עיבוד עור המזוזה לשמה 

לב - נח: תשובת הרמ"ה להר"א מלוניל 
סימן לב - פתיחה 
סימן לג - מו: בענין תחית המתים 
סימן מז - בענין קידש ובעל (אריכות בסוגיא דכתובות לה:) 
סימן מח - בענין עיבור השנה 
סימן מט - בענין עיר הנדחת 
סימן נ - בענין מגדף 
סימן נא - בענין זקן ממרה 
סימן נב - בענין פקוח נפש 
סימן נג - בענין לשמה בעור המזוזה 
סימן נד - על שגיאות הר"א בדקדוק הלשון 
סימן נה - חתימה 
סימן נו - סיום אגרת הרמה לחכמי צרפת 

נז - סט: תשובת ה"ר שמשון משאנץ 
סימן נז - פתיחה 
סימן נח - בענין תחית המתים [ובהערה מפירוש הר"ב המנהיג למס' כלה] 
סימן נט - בענין הסבה 
סימן ס - בענין ברכה על ספק 
סימן סא - בענין קידש ובעל 
סימן סב - בענין פקוח נפש 
סימן סג - בענין טלטול מציאה 
סימן סד - בענין לשמה בעור המזוזה 
סימן סה - בענין עיבור השנה 
סימן סו - בענין עיר הנדחת 
סימן סז - בענין מגדף 
סימן סח - בענין זקן ממרה 
סימן סט - חתימה 

ע - עב: עוד מהר"ש משאנץ 
סימן ע - השגה על הרמב"ם בדין הזאת מי חטאת 
סימן עא - בענין תחית המתים 
סימן עב - דברי רב סעדיה גאון בענין תחית המתים 

עג - עז: אגרת הרמ"ה אל הר"ש משאנץ 
סימן עג - פתיחה 
סימן עד - בענין סוכה בשמיני 
סימן עה - בענין אצטריך קרא למעוטי ספקא 
סימן עו - בענין פקוח נפש 
סימן עז - בענין עיבוד לשמה בסת"ם 
סימן עח - תשובת הר"ש משאנץ בענין סוכה בשמיני וספירת העומר 
סימן עט - תשובת הרמ"ה על הנ"ל 

הוספה - קינת הרמ"ה על מות הרמב"ם ז"ל 

אגרות הרמ"ה סימן א 
================== 
הקדמת הרמ"ה 

קאל רצ'י אללה ענה. 
וממא ארסלת אלי פראנסיה לסבב אד'כרה אן שא אללה. וד'אלך אני כנת אנתקדת עלי אלרב אלאג'ל אלפילוסוף אלאפצ'ל רבי משה נר"ו בר מימון נ"ע בן עביד אללה אנכארה תחיית המתים לעה"ב פי תאליפה אלמעלום לה במשנה תורה. ועמא גפלא איצ'א פי גיר ד'אלך מן אלמסאיל אלשרעיה ואלפקהיה פכנת כאתבת בד'אלך ר' יהונתן הכהן נר"ו אלד'י פי לוניל ואצחאבה עלי מא תג'דה פי מא בעד. ת'ם ורד מן הנאך ג'ואב ר' אהרן בר משלם עלי רסאלתי בשדיד אלעתאב עמא ג'רמת ללרד עלי ר' משה והו נצרה באקואל כ'טביה ובעץ' חג'ג' תלמודיה בזעמה עלי מא נסתאנף ד'כרה פג'אובתה עלי אלוכיד מן אקואלה אלכ'טביה חסב מא אחתמל ד'לך אלקואל מן אלג'ואב ונאקצ'ת ג'מיע חג'ג'ה כלמא חצ'ר לידי מן אקואלה באלדלאיל אלתלמודיה ואנתקדת עליה איצ'א בעץ' מא גפלא פי רסאילה פי אלנחווי ואללגה וגיר ד'אלך עלי מא נד'כרה לך. ת'ם אני לם יקנעני מא ג'אובה בה ר' אהרן לעלמי אנה לם יקצד [אלא] פי נצרה באי וג'ה אמכנה כאן חקא' או באטלא'. פראית אן אכאתב ג'מלת עלמא פראנסיה בהאד'ה אלרסאלה אלתי יאתי ד'כרהא אולא' פאעלמתהם פיהא בסבב רסאלתי אלמרסולה אליהם ומא כאתבת בה עלמא לוניל ובג'ואבהם ובמא ראג'עתהם בה עלי ג'ואבהם ת'ם ראגבתהם פי אלתרג'יח בין אלקולין ופי מכ'אטב ה"ר אהרן כמא ינבגי אן יכאתב בה עלי אהמלאה אלחק ונצרה אלבאטל. והאד'א נץ ג'מלה' אלרסאלה עלי מא ארסלתהא אלי פראנסיה אן שא אללה. 

העתק ללשון הקודש 
אמר [הרב] רצון ה' עליו. וממה ששלחתי לצרפת לסבה שאזכירנה בס"ד והוא כי אני השגתי על הרב הנעלה הפילוסוף הנכבד רבי משה נר"ו בר מימון נ"ע בן עובדיה על הכחישו תחית המתים לעולם הבא בחבורו הידוע בשם משנה תורה ועל מה ששגה גם זולת זה מן השאלות התורניות וההלכתיות. והייתי מתכתב בזה עם ר' יהונתן הכהן נר"ו אשר בלוניל וחבריו, כמו שתמצאנו במה שלהלן. אח"כ הגיעה משם תשובת ר' אהרן בר משולם על אגרתי בתוכחה קשה על שהעזתי לחלוק על ר' משה. והוא גוננו במאמרים מליציים ובקצת ראיות תלמודיות לפי דעתו, כפי מה שנזכירנו. והשבתיו על החשוב ממאמריו המליציים כפי מה שיוכלו אלה הדברים לשאת תשובה. וסתרתי כל ראיותיו, כאשר הגיע לידי מן אמריו, בהוכחות התלמודיות. והשגתי גם על קצת ממה ששגה בו באגרותיו בדקדוק ובלשון וזולתו כפי מה שאזכירו לך. אך לא הספיק לי מה שהשבתי לר' אהרן בידעי שאינו מכוין אלא להגנתו בכל אפן שאפשר לו בין אמיתי בין שאינו אמיתי, וראיתי להתכתב עם כלל חכמי צרפת, בזו האגרת שיבוא זכרונה ראשונה, והודעתים בה סיבת אגרתי השלוחה אליהם ומה שכתבתי לחכמי לוניל ותשובותיהם, ומה שהחזרתי להם על תשובתם. ועוררתים להכריע בין שתי הדעות ולפנות בדברים אל רבי אהרן כראוי לו על הזניחו האמת והגנתו על שאינו אמיתי. וזה לשון כללות האגרת כפי ששלחתיה לצרפת בס"ד. 

אגרות הרמ"ה סימן ב 
================== 
הרמ"ה אל חכמי צרפת 

כל יושבי תבל ושוכני ארץ 
אנשי קרבות עומדים בפָרץ 
קנאו לצור המציא בכחו כל יצור 
ארץ וימים ישרצו כל שָׁרץ 
שפטו ואל תשאו פני גבר הלא 
עשיר ודל יחדו יבואם קָרץ 
יראו וידעו הופכי משפט לראש 
כי יש אלהים שופטים באָרץ 
אליכם אישים אקרא וקולי אל בני אדם, שוכני בתי אמונות מעודם, אשר במרומי תבונות יסודם ומחקרי מזמות בידם. שמעו כי נגידים אדבר ומישרים אחבר וחיילים אגבר. כי אמת יהגה חכי, ודבר גבורות וחין ערכי. יערוף כמטר לקחי, תזל כטל אמרתי ושיחי. פי ידבר אמונות והגות לבי תבונות. כלם נכוחים לַמבין וישרים למוצאי בין, ולפני כל יודעי דת ודין. נטעי מוסרי נטעי נעמנים נטעו נוטעים וחלֵלו, יושר לבי אמרַי ודעת שפתי ברור מלֵלו. הנה נא פתחתי פי דברה בחכי לשוני, כי מָלֵאתִי מלים הציקתני רוח בטני. ארים כשופר קולי, אדברה וירוח לי. אפתח שפתי ואענה, אל נא אשא פני איש ואל אדם לא אֲכַנֶה. אל יְחִתֵּנִי בוז משפחות וחרפת אנוש אל תכסני. כי לא ידעתי אכנה כמעט ישאני עושני. ואם כרמי תבונתי סמדר, לא תואר לאשכלותיהם ולא הדר. וכמה תעלומות חכמה נעלמו ממני ותושיה נדחה ממני. אמרתי אחכמה והיא רחוקה ממני. והחכמה מאין תמצא, ואי זה מקום בינה ואי מזה תצא. לא ישָׁקל כסף מחירה ורחוק מפנינים מכרה. לא תסולה בכתם אופיר, בשוהם יקר וספיר. לא יערכנה זהב אוּפָז, ותמורתה כלי פז. רָאמוֹת וגביש לא יזכר, ומשך חכמה בפנינים לא ימכר. לא יָדע אנוש ערכה ולא תמצא בארץ החיים דרכה. והחכמה מאין תבוא, ומקום השכל אי זה נתיבו. תהום אמר אין לאל ידי וים אמר אין עמדי. אף כי אנכי אענה ובשם החכמה אכנה, ולחמס התבונה אקנא, אשר אם צָדקתי אענה, קרא נא היש עונֶך ואל מי מקדושים תפנה. אמנם כי אתם עם, ודעת לנפשיכם ינעם ועמכם זהב הצדק לא יועם. אשר מאזני צדק מאזניכם ואבני צדק אבניכם. ולא גבה לבבכם ולא רמו עיניכם. ועיניכם משפל ורם לא תגרעון כקטון כגדול תשמעון. תופשי התורה, מגישים לפני ה' מנחה טהורה, לילה ליום ישימו כחשכה כאורה. רבותי וגאונַי, רבני ארץ צרפת וזקניה ספיריה ופניניה שופטיה וקציניה חכמיה וסופריה מלכיה ושריה אנשי מלחמתה וגבוריה. ישמור קטנם וגדולם השומר אמת לעולם. ובראשם קריאי עדה, לתורה ולתעודה. איש על ידו לדגליהם, ראשי אלפי ישראל הם, אריות שבחבורה, ואין מוקדם ומאוחר בתורה. הרב הגדול ר' שלמה מרואס נר"ו בן הרב הגדול ר' יהודה מטרוייש רי"ת. ושני עמודי התָּוך אשר בית החכמה והשכל נשען עליהם, מחנה אצילים וקדושים, ומשנה אראלים ותרשישים, הרב הגדול ר' שמשון יבמ"י1 והרב הגדול החסיד ר' יצחק מטרניאל יחו"ט בני החסיד הקדוש נדיב נדיבות יעץ ר' אברהם תנצב"ה והרב הגדול ר' שמשון מקורביל ישצ"ו והרב החסיד רבי דוד מקשטאל תארי יחו"ט2 והרב ר' אברהם מטוך יהי אלקיו עמו ויענה את שלומו והרב המפולפל ר' אליעזר זכור לטוב בן החכם הגדול ר' אהרן מבורגנא מ"כ. 

שמעו שמוע מלתי ואחוָתי על לב השיבו. שמעו נא תוכחתי וריבות שפתי הקשיבו. כי החרשתי בלו עצמי, וכלו ביגון חיי וימי, וכמעט נמוטו פעמי, ונפל חלכאים בעצומי. כי שמעתי דבת רבים, מקול מחצצים בין משאבים. לאמר הלך ענן ויכלה, כן יורד שאול לא יעלה. וָאוֹמַר אך דלים הם נואלו כי לא ידעו דרך ה' משפט אלהיהם, אלכה לי אל הגדולים ואדבר אליהם, כי המה ידעו דרך ה' משפט אלהיהם. אשר נופת ענוה תטופנה שפתותם ותורת חסד על לשונותם וכריח לבנון ריח שלמותם. מעיין גנים, נטעי נעמנים, אשר על ראש גיא שמנים, לחמם ניתן מימיהם נאמנים, פרדס רמונים. עם כל פרי מגדים, כפרים עם נרדים. נחלת צבי צבאות גוים, באר מים חיים. רבותי חכמי מגדל לוניל וחסידיו, יחי לבבכם לעד. וָאומר אכן פַלח יפַלחו לב נלוז בחיצי תוכחתם, ולכוד ילכדו רגלים נטו מני הדרך בשחתם. לחזק ידים רפות, למען חיות האבנים מערמות העפר ואם המה שרופות. הקשבתי ואשמע לא כן ידברו, כי על לא חמס בכפי תוכחות עלי יחברו, וחיל חֵמוֹת עלי יחגורו. פערו עלי בפיהם וחרפה ממני לא יכלאון, יחד עלי יתמלָאוּן. זרעתי חטים וקוצים קצרתי, קויתי לבצור ענבים ובאושים בצרתי, דמיתי לאצור פרי צדקה ואולם לענה ורוש אצרתי. קויתי למשפט והנה מספח לצדקה והנה צעקה. גם איש אמונות רב תבונות, גן תעודות וארון העדות, איש תמים ורודף שלומים, החכם הגדול ר' אהרן נר"ו בן החכם הגדול ר' משולם נ"ע, אשר בטחתי באמונתו ונשענתי על תבונתו, הנה מבלי לכד נתן ככפיר קולו ממעונתו לחוד חידות ולשאת משלים, וילעג ואין מכלים. ועצת אמת ברוח הקדים תִּסָּכֵל, ואש דת באש הסנה תֵּאָכֵל. וארא והנה סנה המענה בוער באש והסנה איננו אוכל. ויהי ברד תוכחת ואש חמה בתוך הברד מתלקחת. ואבני הברד יכו כל עץ לח וכפַחִים יחנו סביבו, ועצם לא ישברו בו. והוא לא כן ידַמה. כי ברעש וברוגז ארץ נכוחות יגַמא. ובמימיו אבניה ישחק ונהר יוּצַק יסודה. הוא לכל מבצר ישחק וַיצבור עפר וילכדהּ. ילעג לקשת דרוכה וחרב לטושה. יחשוב לתבן ברזל לעץ רִקָּבוֹן נחושה. ישחק להמון קריה, חנִית מסע וְשִׁרְיָה. גם כי תעשינה ידיו תושיה, בין חכמה ומלחמה עלימו אבד כָּלח, באחת ידו עושה במלאכה ואחת מחזקת השָׁלח. פעם מטר גאוה סוחף ופעם טל ענוה נוזל, גורל אחד לה' וגורל אחד לעזאזל. גם אני לא אחשך פי אדברה בְּצַר רוחי, אשיחה במַר נפשי ורוב כעסי ושיחי. כי יש לעץ המענה תקוה וּמֵרֵיחַ מים יגדָל, אם יכרת ועוד יחליף ויונקתו לא תחדָל. כי אמנם לא שקר מלָי, מי בעל משפטי יגש אלָי. אם יש מילין ישיבני, יודיעני על מה יריבני. קרוב מצדיקי, ולא יגרע משפטי וחֻקי עד יצא כנגה צדקי. 

ואמרתי אני בלבי לכה נא אנסכה בשמחה, וְנִטְּשָׁה מענה ריב ותוכחה. והנה לבבי באש דת אוכל, נלאתי כלכל ולא אוכל. כי הרגיזני קול שאון מעיר קול מהיכל. קול חוצב להבות, קול יחריד לבבות, קול ירַפה ידי אנשי מלחמות ועושי קרבות, קול יחולל אילות וירתיח כַּסִּיר מצולות. קול ירגיז גבורים אנשי חיל מתולעים, מפרק הרים ומשבר סלעים. קול יטרוף ברי לבבות ונפשות נקיים צודה. קול אומר קרא ואומר מה אקרא כל הבשר חציר וכל חסדו כציץ השדה. אללי לי כי הייתי כְּאָסְפֵי קיץ כעוללות בציר, הייתי כַּשְׁדֵמה לפני קמה כעוללות אם כלה קציר. שבת כל משושי, חגי שבתי וחדשי, ואפס יערי ודבשי, אין אשכול לאכול בכּוּרה איותה נפשי. למה היה כאבי נצח ומכתי אנושה, ברחתי מנשק ברזל וחרב לטושה, ותחליפני קשת נחושה. אבד חסיד מן הארץ ואפסו כל מחמדי עין, וישר באדם אין. אין קורא בצדק ואין נשפט באמונה, כי הפכנו לראש משפט ופרי צדקה ללענה. אם קֵהָה ברזל הענוה והוא לא פנים קלקל, לעשות לרוח הגאוה משקל, על כן יצא משפט מעוקל. והוסג אחור משפט והצדק נהדף ממצבו, כי כשלה ברחוב אמת ונכוחה לא תוכל לבוא. על כן ישועתינו רחקה, ולא תשיגנו צדקה. נקוה לאור והנה חושך עלינו מולך, לנגוהות באפלות נהלך. הלא אל אחד בראנו ואב אחד לכולנו. אם נֻצלנו עדִי האחוה מיום גלותינו מארץ מושבותינו, מדוע נבגוד איש באחיו לחלל ברית אבותינו. הנִצְּדו ערי האמונה נשמו פנותם, חרבו חוצות התבונה ושממו משכנותם. הקצור קצרה יד האחוה מהושיע, ואם אין כח בענוה להרגיע. איך זרעתי לצדקה, והנה צעקה. חרשתי ארץ נעימה, והנה רעימה. ואילו ארץ מלחה חרשתי החרשתי כי אין פרי למלחה. 

ועתה הואילו פנו בי, ועל פניכם אם אכזב ענו בי. אם תדברנה שפתי עולה ולשוני אם תהגה רמיה, להכות נקיים בצדיה ולפוק פליליה. הֶאנכי לאדם שיחי, ואם מדוע לא תקצר רוחי. הלא קנאת אלוה קנאתי, וטוב לי כי עוניתי. ותהי עוד נחמתי בנשאי מוסר כלמתי. ואסלדה בחילה ואם לא יחמול, חלילה לי אם אסור מן המצוה ימין ושמאל. יָשׁוֹמּוּ ישרים על זאת ולבב משכילים יחפר, כי פועל פועל בימיהם (בימי קדם) לא יאמינו כי יסופר, ובמה העון הזה יכופר. ולו איש הולך רוח וָשׁקר כיזב אטיף לך לַיין ולַשׁכר, או חלל קֹדשׁ ה' ובעל בת אל נכר. וראה הצופה ולא תקע בשופר, והאיש לא נזהר ובזה דבר ה' ובריתו הפר. הוא בעונו ימות ואש בכל תבואתו תשָׁרשׁ, ודמו מיד הצופה ידרש. אף כי השולח יד ביסוד היסודות ועמוד התעודות. מבטח כל קצווי ארץ וים רחוקים, להשיב נצורי ישראל ושבטי יעקב להקים. להחיות לב נדכאים האובדים בארץ שבים, אמר ה' מבשן אשיב אשיב ממצולות ים. ולאסוף חסידיו כורתי בריתו עלי זבח, ולהשיב נקם לצריו אשר החרימום נתנום לטבח. יום יגמול על כל איש כצדקו וכתומו, יקרא אל השמים מעל ואל הארץ לדין עמו. ואיך ישלם פצע תחת פצע וכויה תחת כויה, אם לא יעמיד את היצורים בגוף וגויה. ומי ישיב גמול לגוף על ישרו ועל מעלו, והוא עשה ומי ישלם לו. האורח עולם לשמור, אשר דרכו מתי און אשר אמרו לאמר, איך יעלם מבור שאון מטיט היון. המה היו במורדי אור. לא הבינו עצתו, ולא הלכו בנתיבתו. אשר המציאם מאין טרם היותם, וימיתם אחר חיותם, והוא אמר להחיותם בנפשותם וגוויותם. והנה הוא יעץ ומי יפר וידו הנטויה ומי ישיבנה, ההוא אמר ולא יעשה ודבר ולא יקימנה. ומי ישמע אליהם לדבר הזה. השוא עבוד אלהים, ומה בצע כי שמרו הגויות משמרתו וכי הלכו קדורנית מפני ה' אלהיהם. ואם אין הגויות חיות איה איפו תקוָתם ותקוָתם מי ישורנה. ועתה אנחנו מאשרים זדים ועמים לא יבינו ילבֵטו, בראותם כי נבנו גויות עושי רשעה גם בחנו אלהים וימלֵטו. ועתה היש מקוה לישראל על זאת, ואם לאלה נמנע מענות קשות ועזות. הלאלה פנים ישאון ואם לזאת יריבון, אשר כל באיה לא ישובון. כי לעגו לְמַסַּת נקיים, ולא ישיגו ארחות חיים. על כן כל ידים תרפינה וכל לבב אנוש ימס, כי מלאה הארץ חמס, תת קודש אמונה וצבא נכונה מרמס. ונמס כל לב ורפו כל ידים וחלחלה בכל מתנים וכל ברכים תלכנה מים. כי עברו איי כיתים וראו, וקידר שלחו והתבוננו מאד והשתאו. ושאלו יושבי פרזות וערים עליזות וראו הן היתה כזאת. לכן שמעו נא ראשי יעקב וקציני בית ישראל הלא לכם לדעת משפט שוברי עול תורות מנתקי מוסרות. שימו לכם עליה עוצו ודַבֵּרו, עליה לבניכם סַפֵּרו. המזכירים את ה' אלהיכם אל דמי לכם אל תשקוטו ואל תחרישו, ובגדי נקם לבשו והלבישו, ועצומות תוכחות הגישו. ומלאו כיום לשם ידיכם. וקרעו לבבכם ואל בגדיכם. הירא את דבר ה' כגבור יחגור חֵימות, ויעיר קנאה כאיש מלחמות. וחצי קנאות יָבֵר, ותוכחות מוסר יחבר. וחיילים יגבר, לגדע בריחי ברזל ודלתות נחושה לשבר. עד יצא כנוגה משפט וצדקה, ולא תהיה זאת לכם לפוקה, כי מי שלח ידו במשיח י"י ונקה. זכרו זאת והתאוששו, שימו לבבכם והתקוששו. חזקו והתחזקו בעד עמנו ובעד תורת אלהינו. לבל יהי3 לכם לשמצה ליום מריבה ומצה, יום צרה ותוכחה ונאצה. כי אין חכמה ואין תבונה ואין עצה, לנגד המסעף פֻּארָה במערצה, ומוכיח אדם אחרי חן ימצא. וזאת תורת הקנאות, מאת העורבים מַשָּׁאות4, להציל את נפשותם מקטוב, ולמוכיחים ינעם ועליהם תבוא ברכת טוב. 

והנני כותב אליכם סבת אגרתי הראשונה השלוחה ללוניל וכל אודותיה, ונוסח האגרת עצמה וכל תולדותיה (סי' י - כ). והאשם המושב אלי עם תוכחותיהם ומליהם (סי' כא - לא), ואגרתי האחרונה השלוחה אליהם (סי' לב - נה). למען תטעמו מימי ומימיהם, ותראו דבר מי יקום ממני ומהם. ותשימו ותשכילו ותתבוננו ותבדילו, מי אשר מנתיב היושר רחָקו ומי אשר במלכם דבָקו. יתנו עידיהם ויצדָקו. וישמעו ויאמרו אמת. 

אגרות הרמ"ה סימן ג 
================== 
הרמב"ם בע' העולם הבא 

כתב ה"ר משה בספר מדעו בהלכות תשובה בפרק שמיני (ה"ב) העולם הבא אין בו גוף וגויה אלא נפשות הצדיקים בלבד בלא גוף כמלאכי השרת. כך אמרו חכמים הראשונים העוה"ב אין בו לא אכילה ולא שתיה אלא צדיקים יושבים ועטרותיהם בראשיהם והן נהנין מזיו השכינה, הרי נתבאר לך שאין שם גוף לפי שאין שם לא אכילה ולא שתיה. 

אגרות הרמ"ה סימן ד 
================== 
הרמב"ם בע' הסבה 

ובהלכות ברכות בפרק ראשון (הי"ב) רבים שנתוועדו לאכול פת או לשתות יין וברך אחד מהן וענו כלן אמן הרי אלו מותרין לאכול ולשתות אבל אם לא נתכוונו לאכול כאחד אלא זה בא מעצמו וזה בא מעצמו אעפ"י שהן אוכלין מככר אחד כל אחד ואחד מברך לעצמו במה דברים אמורים בפת ויין בלבד אבל שאר אוכלין ומשקין אין צריכין הסבה אלא אם ברך אחד מהם וענו כלם אמן הרי אלו אוכלין ושותין אעפ"י שלא נתכוונו להסב כאחד. 

ושלחו לו חכמי לוניל על זה, יורנו מורנו ורבינו למה נניח איכא דאמרי (ברכות מה ב) דמשמע לר' יוחנן פת ויין הוא דמהניא להו הסבה אבל שאר דברים לא מהניא להו הסבה וכל חד וחד מברך לנפשיה. 

והשיב הדבר ידוע שהפת חשובה מן הכל וכן היין חשוב מכל המשקין וכל הפירות ולפי חשיבות הדבר שמברכין עליו אנו מצריכים לכל אחד ואחד ברכה בפני עצמו. ולפי זה הפירוש שעלה על דעתכם בהנהו תרי לישני נמצאו שאר הפירות והמשקין חשובים יותר מן הפת ומן היין שהרי הפת והיין אחד מברך לכל אם נתוועדו או הסבו ובשאר הפירות אעפ"י שנתוועדו והסבו לא יברך אחד לכל אלא כל אחד ואחד צריך לברך לעצמו. ובדבר הזה היפך גדול יציבא בארעא וגיורא בשמי שמיא. ולאו הכי הוא פירוש הנהו תרי לישני אלא התרי לישני חד טעמא אית להו ואין שם חילוק כלל בענין אלא בשינוי המימרא בלבד. ויש כמה מקומות בתלמוד כך שהוא מקפיד על נוסח המימרא היאך היה אעפ"י שאין ביניהם הפרש בענין. וזהו הפירוש אמר רב לא שנו אלא פת דבעיא הסבה ואח"כ יברך אחד לכל, אבל שאר דברים לא בעו הסבה אלא אחד מברך לכל ואעפ"י שלא הסבו ור' יוחנן אמר אפילו יין נמי בעי הסבה, איכא דאמרי אמר רב לא שנו אלא פת דמהניא להו הסבה שיהא אחד מברך לכולם הא לא היו מסובים כל אחד ואחד מברך לעצמו. ודין זה בפת הוא בלבד אבל שאר דברים אין בהם דין זה כדי שנאמר מהניא בהו הסבה שיברך אחד לכל אלא בלא הסבה כן הוא. ור' יוחנן אמר אפילו יין כל אחד ואחד מברך לעצמו ואם הסבו מהניא להו הסבה שיברך אחד לכל. ע"כ נוסח תשובתו. 

אגרות הרמ"ה סימן ה 
================== 
הרמב"ם בע' ברכה על ספק 

ובהלכות מילה בפרק שלישי כתב (ה"ו) וכן אנדרוגינוס אין מברכין על מילתו מפני שאינו ודאי. 

ושאלוהו חכמי לוניל על זאת והלא ספק תורה הוא, ועל ספק דרבנן הוא דלא מברכינן אבל על דאורייתא מברכינן חוץ מן הדמאי שרוב עמי הארץ מעשרים הם כדאמרינן בפרק במה מדליקין (כג א). 

והשיב הדברים ידועים שכל ברכה שעל המצוה מדרבנן היא, בין שתהיה המצוה מדבריהם בין שתהיה מן התורה, וחכמים הם שתקנו ברכה והם שאמרו (ברכות לג א) כל המברך ברכה שאינה צריכה עובר משום לא תשא. לפיכך כל דבר שנסתפק לנו אם עשיית דבר זה מצוה בין שיהיה הציווי של אותה מצוה מדבריהם בין שיהיה מן התורה עושים אותו דבר בלא ברכה. ומפני זה נפסקה הלכה בסוכה בהדיא בשמיני ספק שביעי הכי והילכתא מיתב יתבינן ברוכי לא מברכינן (סוכה מז א). ומינה את למד לכל מצוה שיסתפק לנו אם אנו מצווין או אם אין אנו מצווין עושין בלא ברכה. וזהו העיקר שסומכין עליו. ואותם הדברים האמורים בפרק במה מדליקין בענין אחר הם אמורים. וזהו פירושם, שיילינן בגמרא על ברכת נר חנוכה היכן ציונו רב אילא אמר מלא תסור ורב נחמן אמר משאל אביך וגו'. שמעינן מדברי שניהם שכל מצוה שהיא מדבריהם מברכין5 עליה אשר קדשנו במצותיו וצונו. ואותיב רב עמרם על שניהם ממעשר דמאי שהרי הוא מדבריהם ומפני זה מפרישין בלא ברכה שמע מינה שאין מברכין על כל מצוה שהיא מדבריהם. ופריק אביי ואמר דבר שעיקר תקנתו מצוה מדבריהם ואין תקנתו מן הספק תקנו עליו ברכה כגון נר חנוכה ומקרא מגילה ועירוב ונטילת ידים אבל דבר שעיקר תקנתו מפני הספק כגון מעשר דמאי לא תקנו עליו ברכה. והקשינו על אביי לפום הדין פירוקא והרי יום טוב שני שעיקר תקנתו מפני הספק ותקנו עליו כל הברכות התלויות בו כמו יום טוב ראשון. ופריק אביי התם כי היכי דלא ליזלזלו ביה ולהכי תקנו ליה ברכה אבל שאר דברים שעיקר תקנתם מפני הספק לא תקנו להם ברכה ולפיכך לא תקנו ברכה על מעשר דמאי. ובא רבא ופריק פירוק אחר ואמר אל תאמר שכל דבר שעיקר תקנתו מפני הספק לא תקנו לו חכמים ברכה שהרי יום טוב שני מפני הספק ותקנו עליו ברכה ותדע למה לא תקנו ברכה על מעשר דמאי מפני שרוב עמי הארץ מעשרין הם. נמצאו דברי כולם, רב עמרם ואביי ורבא, שאינן אלא ליתן טעם שמפניו תקנו חכמים ברכה לכך וכך. הילכך כל דבר שנמצא בפירוש לחכמים שמברכין עליו בין שהיה ודאי מדבריהם כגון חנוכה ומקרא מגילה בין שהיה ספק דדבריהם כגון יום טוב שני מברכין עליו וכל מצוה שעיקרה מן התורה ונסתפק לנו אם אנו חייבין ברכה אע"פ שודאית מן התורה כמו שנתברר מדבריהם בסוכה בשמיני והוא הדין בכסוי דם הכוי (שחיטה פי"ד ה"ד) והוא הדין לכל ספק מצוה. ע"כ נוסח תשובתו. 

אגרות הרמ"ה סימן ו 
================== 
הרמב"ם בע' קידש ובעל 

ועוד שאלוהו. גם נמצא כתוב בהרבה מקומות בשאר ספרים (איסו"ב פט"ו ה"ב ופי"ז ה"ב וסנה' פי"ט ה"ד אות קנ ואילך וש"נ וסה"מ ל"ת סי' נג וס"ס קסב) שאין הבא על חייבי לאוין לוקה אלא אם כן קדשה. ויגענו הרבה ולא מצאנו מנין לך. רק מצאנו קושיא גדולה בראש פרק אלו נערות (לה ב) דמקשינן אי רבי מאיר קשיא בתו ואי רבי נחוניא בן הקנה קשיא אחותו אי רבי יצחק קשיא ממזרת הא קיימא לן דאין לוקה ומשלם, ולדברי הספר מעולם לא שייך בה מלקות כלל. 

והשיב לא נניח תלמוד ערוך ונפסוק הלכה ממשא ומתן של גמרא. שהרי עולא ור' יוחנן וריש לקיש וכמה אמוראי אליבא דידהו נשאו ונתנו בהא מתניתין וגם חכמי משנה חולקים הרבה בדבר זה. ויש לומר שר' יצחק חולק בדבר זה וסבירא ליה שכל הבועל אחת מחייבי לאוין בהתראה לוקה כאביי ואינה הלכה. וי"ל שר' יצחק סבירא ליה בממזרת כסברא דעולא באחותו. שהרי אמר עולא (שם לב א) שהמחלוקת שבאחותו בבוגרת ולא בנערה כך ר' יצחק אפשר דסבירא ליה הכי בממזרת. לפי שאי אתה יכול לחלק בחייבי לאוין עד שנאמר כי זאת האשה בבעילה בלבד ילקה עליה וזאת האחרת בקדושין ובעילה אלא באלמנה לכהן גדול בלבד כמו שנתפרש שם בסוף קדושין (עח א) וזהו תלמוד הערוך שם אמר אביי קידש לוקה משום לא יקח בעל לוקה משום לא יחלל רבא אמר בעל לוקה לא בעל איננו לוקה מה טעם קאמר מה טעם לא יקח משום לא יחלל, ומודה אביי במחזיר גרושתו שאם קדש ולא בעל אינו לוקה להיות לו לאשה אמר רחמנא והא ליכא, ומודה רבא בכהן גדול באלמנה שאם בעל ולא קדש שלוקה ולא יחלל זרעו אמר רחמנא והרי חילל, ושניהם מודים במחזיר גרושתו משנשאת שאם בעל ולא קדש שאינו לוקה. ומדאמרינן ומודה אביי וכו' ומודה רבא כו' ושניהם מודים וכו' ש"מ שבכל חייבי לאווין פליגי אביי ורבא ולא באיסור כהונה בלבד דאביי סבר שכל הבועל אחת מחייבי לאוין [בלא קדושין לוקה חוץ ממחזיר גרושתו שאינו לוקה עליה עד שיקדש ויבעול ורבא סבר שכל הבועל אחת מחייבי לאוין] אינו לוקה מאותו השם עד שיבעול אחר הקדושין כמחזיר גרושתו חוץ מאלמנה לכהן גדול שאם בעל לוקה אעפ"י שלא קידש. והדבר ידוע (ב"מ כב: וש"נ) שאביי ורבא הלכה כרבא בר מיע"ל קג"ם. הילכך אי בעינן לאוקומי דברי רבי יצחק אליבא דהילכתא נימא שרבי יצחק אומר בממזרת כמו שאמר עולא באחותו, ואם תרצה תאמר שכך סבירא ליה לר' יצחק שכל הבועל חייבי לאוין בלא קדושין לוקה כסבריה דאביי. ועל כל פנים לא מדברי משא ומתן נפסוק הלכה כמו שאמרנו. וייראה לי שאין בדברים אלו ספק כלל. עד כאן נוסח תשובתו. 

אגרות הרמ"ה סימן ז 
================== 
הרמב"ם בע' פקוח נפש 

6 ועוד שאלוהו. בספר זמנים בפרק שני (מה' שבת ה"כ) ובהלכות יום הכפורים7 נראה מן הכתוב בספר בעיר שישראל וגוים דרים בה מחצה על מחצה מפקחין, אבל ברובה גוים לא. ומימינו לא שמענו חידוש גדול מזה, כי כך קבלנו הא דאמרינן בכתובות (טו ב) ובסדר יומא (פד ב) אין הולכין בפקוח נפש אחר הרוב אפילו רובא גוים מפקחין. 

והשיב תמה אני על דבר זה שקבלתם. וכי יש באותו מקום ספק בעולם. והדברים ברורים הם ואפילו לבר בי רב דחד יומא שכך הם דברי שמואל דסבר שאפילו רוב העיר גוים מפקחין עליו. אבל אנן אדברי רבי יוחנן סמכינן דאמר רבי אסי אמר רבי יוחנן תשעה גוים וישראל אחד ביניהם באותה חצר מפקחין בחצר אחרת אין מפקחין. ואוקמינא בשפירשו כולם שהרי לא נשאר שם קבוע ולפיכך אם פירש אחד מהם בחצר אחרת אין מפקחין. דכל דפריש מרובא פריש. והוא הדין לזה שפירש מעיר שרובה גוים שאין מפקחין עליו. גם רב חלק על שמואל בדוקיא זו שדק מעיר שהם מחצה על מחצה שאמרנו בתינוק הנמצא בה ישראל ואמר שזה להחיותו ולא ליחסו ולא איירי בפקוח כלל בשום מקום. ואפילו תימא שרב לא שמענו לו מחלוקת בדבר זה שהוא הפקוח על זה שהוא מעיר שרובה גוים, ולא מפני שלא דק כשמואל נאמר שחולק עליו מכל מקום אפילו תימא הכי הרי רבי יוחנן חולק בפירוש על זה ואמר בתשעה גוים ואחד ישראל באותה חצר מפקחין בחצר אחרת אין מפקחין והנה הלך בפקוח נפש אחר הרוב במקום הזה. והדבר ידוע (ערובין מז ב) ששמואל ורבי יוחנן הלכה כר' יוחנן. ע"כ נוסח תשובתו. 

אגרות הרמ"ה סימן ח 
================== 
הרמב"ם בע' טלטול מציאה בשבת 

ועוד שאלוהו. ובפרק עשרים מהלכות שבת (ה"ו) אם מצא מציאה אם יכול להחשיך עליה מחשיך ואם לאו מוליכה פחות פחות מארבע אמות. ואתה עתה ברוך ה' אשר הפליא לך עצה וגבורה בתורתו הקדושה הוא ילמדך להועיל לנו כי לא נדע לפרש גמרא שלראש פרק מי שהחשיך (קנג א) אלא לחומרא שלא התירו חכמים בשום ענין לגבי מציאה כי אם בכיסו דטרח ביה הרבה ואם אי אתה מתיר לו מתוך שהוא בהול על ממונו אתי לאתויי בהדיא. 

והשיב כך ייראה לי במציאה שזה שחלק רבא בין כיס למציאה לא אמר אלא ליתן המציאה לנכרי או להניחה על החמור אבל להוליכה פחות פחות מארבע אמות לא, שהרי הולכת פחות פחות מארבע אמות אינה שנויה כדי שיאמר רבא דוקא כיסו אבל מציאה לא. ואם תאמר מאי שנא מיהא, הפרש גדול יש שהרי הולכת פחות פחות מארבע אמות צנעה גדולה יש בה ולא אושא מילתא כמו שנתבאר שם בהוצאת תפילין ואינו צריך דבר ולא איש אחר לסעדו ולא יכיר בו אדם ולא יהיה נחפז ולפיכך לא נחוש לו שמא יעביר ארבע אמות. זו היא דעתי בדבר זה ומי שיחלוק יחלוק. עד כאן דבריו. 

אגרות הרמ"ה סימן ט 
================== 
הרמב"ם בע' עיבוד עור מזוזה לשמה 

ועוד שאלוהו. ילמדנו רבינו את הנמצא כתוב בספר אהבה (ה' תפילין פ"א הי"א) עור שלמזוזה אין צריך עיבוד לשמה אעפ"י שס"ת ותפילין צריכין עיבוד לשמן ונפסלין אם לא נעבדו לשמן. ואי משום דקרי לה (מנחות לב א) למזוזה קדושה קלה, הלא גם קרי לה לתפלה של יד קדושה קלה. והשיב לא מפני זה הוא אלא מפני שלא נשמע במזוזה עבוד לשמה כלל והיכא דאיתמר איתמר והיכא דלא איתמר לא איתמר. ואם תאמר ומה טעם ספר תורה ותפילין צריכין עבוד לשמן וזו אינה צריכה עבוד לשמה, לפי שעצמו שלספר תורה ועצמן שלתפילין הם המצוה ולכך הוצרכנו לעשות להם חשיבות יתירה והוצרכנו לעבדן לשמן כדי שיזהר בעיבודם כדי שיעמדו ימים רבים ועצמה של המזוזה אינה המצוה ולא תחשב מצוה אלא מפני הבית החייב בה ואם אין בית אין מזוזה אבל ספר תורה ותפילין חובת הגוף התדירה הם. 

אלה הם מקצת השאלות אשר שאלוהו חכמי לוניל והתשובות אשר השיב להם. 

ויהי בקנאתי לאמונת תחיית המתים אשר אבדה מלפנינו מפי רוב אנשי זמנינו, אף כי מצאו להם עתה ערים בצורות להציל עינינו, נערתי חצני והריקותי חניכי ילידי רעיוני, לשלוח אגרת תוכחות ומלות נכוחות לחכמי לוניל וכל המבין בהם וחוזה על הדבר הגדול הזה. הוספתי בה דברים אחדים הנראים לי בעניני תשובותיו אלה ועוד נוסף עליהם דברים רבים כאלה. 

אגרות הרמ"ה סימן י 
================== 
הרמ"ה לחכמי לוניל בע' תחה"מ 

ואלה דברי אגרתי הראשונה השלוחה ללוניל על דבר תחיית המתים. 

להחיות גויות, יושבי חבל ים התלאות. גוי כרתים סובלי אימיו, ומיחלי תנחומיו. יד משכילי היתה עלי ותשאני במראות, על כנפי רוח קנאות. ותניחני בבקעת העצמות, וריבות עצומות, והיא מלאה עצמות. ותאמר אלי בן אדם התחיינה העצמות האל, המה כל בית ישראל. והנם אומרים מי ירפא לנו ואבדה תקותינו נגזרנו לנו. כי8 שמענו דבת רבים, מקול מחצצים בין משאבים. שם יתנו צדקות ה' ושם שקרו בבריתו ואשמו אשם, לאמר הלך ענן ויכלה, כן יורד שאול לא יעלה, הוא הספר הנקרא משנה תורה, ואיני יודע אם יש אם למסורת9 ואם יש אם למקרא, באמרו בהלכות תשובה העולם הבא אין בו לא גוף ולא גויה, והביא ראיה מאשר אמרו רז"ל (ברכות יז א) העולם הבא אין בו לא אכילה ולא שתיה, לאמר כיון שאין בו אכילה ושתיה אין בו לא גוף ולא גויה. ועתה הלא הִפַּח תקות שוכני עפר, וברית ה' הפר. אשר כרת את אברהם לאמר (בראש' יג) כי את כל הארץ אשר אתה רואה לך אתננה ולזרעך וגו' ושבועתו ליצחק לאמר (שם כו) כי לך ולזרעך אתן את כל הארצות האל. ויעמידה ליעקב לחק לאמר (שם כח) הארץ אשר אתה שוכב עליה לך אתננה ולזרעך. לישראל ברית עולם לאמר (דב' יא ט) ולמען תאריכו ימים על האדמה אשר נשבע ה' לאבותיכם לתת להם ולזרעם. ואומר (שם כא) למען ירבו ימיכם וימי בניכם על האדמה אשר נשבע ה' לאבותיכם לתת להם, לכם לא נאמר אלא לתת להם. ואם אין הגויות חיות ארץ ישראל למה להם. ואומר (דב' לב) אני אמית ואחיה, ואם אין הגויות חיות הרי אינו מחיה למי שהמית. 

ומה אאריך לפני רבותי והתלמוד מלא על כל גדותיו ראיות רבות ברורות. ומי ישמע אליו בדבר הזה. השוא עבוד אלהים ומה בצע כי שמרו הגויות משמרתו וכי הלכו קדורנית מפני ה' אלהיהם, ואם אין הגויות חיות איה איפו תקותם, ותקותם מי ישורנה. ועתה אנחנו מאשרים זדים ועמים לא יבינו ילבֵטו, גם נבנו גויות עושי רשעה גם בחנו אלהים וימלֵטו. לכן אנשי לבב שמעו לי. חלילה לאל מרשע ושדי מעול, כי פועל אדם יְשַׁלֶם לו וכאורַח איש ימציאנו. ואם יש אומר10 איך יעמיד גויה בלי אכילה ושתיה, עצת רשעים רחקה מנו. הממציא הגוף מאין טרם היותו לא יוכל להעמידו ולהחיותו מבלי אכול ושתו. הלא ציר נאמן עמד בהר ה' ארבעים יום וארבעים לילה לחם לא אכל ומים לא שתה. גם אליהו כן עשה עד בואו הר השם חורבה. גם מיום הלקחו עד היום הזה. וכי תאמר חיו יחיו אך ימותו אחרי עמדם, אל תבא נפשי בסודם. כי האמנם אם לכוד ילכדוני חבלי שאול במוקשם, למה לי חיים. טוב לי עוד אני שם. והנה ה' צבאות יעץ ומי יפר וידו הנטויה ומי ישיבנה, ההוא אמר ולא יעשה ודבר ולא יקימנה. לאמר (ישעי' כה) בלע המות לנצח וגו' ואומר (דניאל יב) ומצדיקי הרבים ככוכבים לעולם ועד. וכי יאמר כי און ילין בקרבה, חלילה חלילה מהצדיק כל מדבר בה. הממציא הגויות מאין טרם היותם, הלא יוכל להעמידם אחר חיותם בנפשותם וגויותם. ואף אם דאגה מִדָּבָר בלב איש ליודעי בינה ישיחנה ודבר טוב ישמחנה. כי לא כגויות המצריות העבריות כי חיות הנה. ואמרתי אני בלבי לכה נא אנסכה בשמחה, ואנטשה מענה ריב ותוכחה. והנה לבבי באש קנאה אוכל, נלאתי כלכל לא אוכל. כי מיץ חלב יוציא חמאה ומיץ הלב יוציא קנאה. כי הייתי בתוקעי כף, ופי עלי אכף. על כן חשתי ולא התמהמתי, ולדלות מימי תוכחות מבארות עמוקים כמהתי. ואקרא אל כל מתי סודי להיות ידם עמדי. ואביט ואין תומך ומאלה ואין סומך. 

ואשים כליותי אנשי עצתי ויהיו לי כמשיבי טעם לשלוח אגרות לקדושים אשר בארץ המה ואדירי כל חפצי בם, להלחם מלחמת יוצרם. ולגדור כל פרץ ולהוכיח במישור לענוי ארץ. לחזק ידים רפות ולהחיות האבנים מערמות העפר ואם המה שרופות. רבותיי חכמי לוניל וחסידיה יחי לבבכם לעד. ובראשם זקן ונשוא פנים והוא כהן לאל עליון הרב ר' יהונתן הכהן נר"ו. 

ועתה שמע נא יהונתן הכהן הגדול אתה ורעיך היושבים לפניך כי אנשי מופת המה. השי"ת ויתרומם נתנך כהן להיות פקיד בבית ה' לפלח לב נלוז בחיצי תוכחתך, וללכוד רגלים נטו מני הדרך בשיחתך. ועתה למה לא גערת באיש אשר נטיו רגליו, מטעם המלך וגדוליו. וכי תאמרו איש הוא ואין בישראל כמוהו, גם עתה כדבריכם כן הוא. אכן אין תבונה ואין עצה, לנגד המסעף פֻארה במערצה. ולכן מהרו להוכיחו, וידוע תדעו את האיש ואת שיחו. אם שועלים קטנים חבלו כרמו, הנה יגורם בחרמו. ואם אמנם שגה וסיגים מכסף לא הָגָה, הלא מַצרף לכסף נמצא ולְכוּר השכל מוצא. ואם חלילה החזק יחזיק בה ועשה לה כוָנים להעציבה, הנה שבט מוסר מידכם לא סר. ומשפט מכם לא נעלם, ומי הקשה אליכם וישלם. וזאת תורת הקנאות מאת העורבים משׁאות. להציל את נפשותם מקטוב, ולמוכיחים ינעם ועליהם תבוא ברכת טוב. 

אף לזאת יחרד לבי וימס בקרבי. בשמעי כי נפלא הספר הזה בעיניכם מאד, באמרכם איש אל רעהו כי יפלא ממנו דבר לאמר הגישה האפוד. ואולם כי התבוננתי בדברי הספר והנו נותן אמרי שפר. אך זאת שמעה אזני וַתָּבֶן כי אין בר בלא תָּבֶן. אבל יש אשר תעלה בידו חטה שׂורה ונתן לזורע בְּשׂוֹרָה, ויש אשר יעלה בידו תבן ומספוא ועל הזורע יחרה אפו. 

והנה לכם מעט מן הקש אשר קששתי בעמריו ומן העלים אשר קטפתי מתמריו: 

אגרות הרמ"ה סימן יא 
=================== 
הרמ"ה לחכמי לוניל בע' עיבור השנה 

11 בהלכות קדוש החדש (פ"ד הט"ז) נמצא כתוב ייראה לי שזה שאמרו חכמים אין מעברין בשני רעבון ובשביעית שלא יעברו בהם מפני צורך הדרכים והגשרים וכיוצא בהם אבל אם היתה השנה ראויה להתעבר מפני התקופה או מפני האביב ופירות האילן מעברין. 

והא מילתא ליתה. דבהדיא גרסינן (סנהד' יב א) תניא רבי מאיר אומר ואיש בא מבעל שלישה וכו' עד אמור מעתה ראויה היתה אותה שנה שתתעבר ומפני מה לא עברה אלישע מפני ששנת בצורת היתה והכל רצין לבית הגרנות. והא התם דהוה חזיא לעיבורה מפני האביב ופירות האילן כדמפרש ואזיל בברייתא ולא עברה לפי שאין מעברין בשני רעבון. 

גם שם (ה"ב) נמצא כתוב שמעברין על התקופה לבדה. והא נמי ליתא. דבהדיא תניא (שם יא ב) על שלשה סימנין מעברין את השנה וכו' עד על שנים מהן מעברין על אחד מהן אין מעברין. ואי משום ההיא דגרסינן בראש השנה (כא א) שלח ליה רב הונא בר אבין לרבא כי חזית דמשכא תקופת טבת עד שיתסר בניסן עברה לההיא שתא ולא תיחוש לה, התם בתקופת טבת קאי, כדמפרש בהדיא [דכיון] דמשכא תקופת טבת עד שיתסר בניסן משכא תקופת תמוז עד בתר החג ואמטול הכי מעברין חדא דבעינן אביב בתקופת ניסן וליכא ותו דבעינן כוליה חג בתקופה חדשה וליכא, וכי קתני בברייתא על אחד מהן אין מעברין אתקופת תשרי קאי. דסבירא לן כתנא קמא דאידך ברייתא דקתני (סנהד' יג א) אין מעברין את השנה אלא אם כן היתה תקופה חסירה ששה עשר יום, דכי משכא תקופת תמוז עד שיתסר בתשרי ותו לא אשתכח דלא משכא תקופת טבת עד שיתסר בניסן וכיון דאתא אביב כתקנו אין מעברין על התקופה לבדה דלא דחינן תרתי דקילי מקמי חדא. 

אגרות הרמ"ה סימן יב 
=================== 
הרמ"ה לחכמי לוניל בע' עיר הנדחת 

ובהלכות ע"ז (פ"ד ה"ו) בענין אנשי עיר הנדחת קאמר כשתבקע העיר מיד מרבין להם בתי דינין ודנין אותם, כל מי שבאו עליו שני עדים שעבד ע"ז אחר שהתרו בו מפרישים אותו, אם נמצאו כל העובדים מיעוטה סוקלים אותם ושאר כל העיר ניצל, נמצאו רובה מעלין אותם לבית דין הגדול וגומרים שם דינם והורגין כל אלו שעבדו בסייף ומכין כל נפש אדם אשר בה לפי חרב טף ונשים אם הודחה כלה ואם נמצאו העובדים רובה מכין את כל הטף ואת כל הנשים שלעובדים לפי חרב. 

והאי מימרא דידיה תמיהא לן מכמה אנפי. חדא דקי"ל כר' יוחנן דאמר (סנהד' קיב א) דנים וסוקלים ואחד משלים לרוב ומיתתו בסייף. והא דאמרינן לבסוף אלא מרבים להם בתי דינים ומעיינין בדיינהו ומסקינן להו לב"ד הגדול וגמרינן ליה לדינייהו וקטלינן להו לטעמיה דריש לקיש קאמרינן. דקא סלקא דעתין דהאי דאמר ריש לקיש מרבין להם בתי דינין למגמריה דינייהו לאלתר קא אמרינן. ואקשינן עליה איש ואשה אתה מוציא לשעריך ואי אתה מוציא את העיר כולה לשעריך, ומפרקינן דריש לקיש לא קאמר דגמרינן ליה לדינייהו מיד אלא דמעיינינן בדינייהו ואי משתכחי עובדין רובה מסקינן להו לב"ד הגדול וכו'. אבל לרבי יוחנן לא קשיא מידי. דכי קא ממעט מרובין קא ממעט והני לרבי יוחנן יחידים נינהו דהא קמא קמא דמטי לידן גמרינן ליה לדיניה כיחיד דאכתי הנך בחזקת כשרים נינהו אבל ההוא חד דמשלים לרוב מודה ר' יוחנן דמסקינן ליה לבית דין הגדול וקטלי ליה התם. וליכא למימר דגמרא הוא דמסיק ליה הכי דלא כר' יוחנן דהא קיימא לן (יבמות לו א) דריש לקיש ורבי יוחנן הלכה כר' יוחנן לבד מהנהו תלת12. 

ועוד תמיהא לי דקאמר מכין את כל הטף ואת כל הנשים לפי חרב, הני נשים היכי דמו. אי דעבדי ע"ז היינו אנשי עיר הנדחת גופייהו ואי לא עבדי ע"ז אמאי נהרגין. טוביה חטא וזיגוד מינגד. השתא לבושי נשים צדקניות קאמרינן (סנה' שם) דפלטין משום דהוו להו כי גופייהו נשים גופייהו מיבעיא. 

ותו דקאמר מכין את כל הטף. וחלילה לאל מרשע וכי היכן מצינו קטן חייב שזה חייב. ובהדיא אמרינן בפרק ארבע מיתות (סא ב) כי יסיתך וגו' והוציא הכתוב יחיד מכלל רבים ורבים מכלל יחיד ודייקינן התם הא לכל דבריהם זה וזה שוים. וש"מ דכי היכי דיחידים טפם פלט מרובין נמי טפם פלט. 

ותו דהא דוכתא דבעינן איתויי חומרין דעיר הנדחת טפי מיחידים לא קא מייתי אלא דממונם אבד. ואם איתא נשים וטף הוה עדיף ליה לאיתויי. ואי משום דכתיב החרם אותה ואת כל אשר בה, הא גבי בן סורר ומורה דלא ממעיט קרא קטן וכי איבעיא לן בגמרא (שם סח ב) קטן מנא לן דפטור אתמהינן היכי אשכחן דחייב רחמנא קטן דהכא ליבעי קרא למיפטריה. 

אגרות הרמ"ה סימן יג 
=================== 
הרמ"ה לחכמי לוניל בענין מגדף 

13 ולענין מגדף קאמר (ה' ע"ז פ"ב ה"ז) אין המגדף חייב סקילה עד שיפרש את השם המיוחד שלארבע אותיות שהוא אלף דלת נון יוד ויברך אותו בשם מן השמות שאינן נמחקים. והא ודאי טעותא הוא. אשתמטיה מתני' דתנן בפ' שבועות העדות (לה א) באלף דלית ביוד הא וכו' הרי אלו חייבים ותאני עלה המקלל בכלן חייב דברי רבי מאיר וחכמים פוטרין. וכי תימא התם כגון דאמר אלף דלית ולא אמר נון יוד, ולא סלקא דעתא דהיכא אשכחן דליהוו אלף דלית לחודייהו שם או כנוי דליחייב עלייהו. ובהדיא גרסינן בהאי פרקא (לה ב) ת"ר כתב אלף למד מאלהים יוד (דלת) [הא] מי"י הרי זה אינו נמחק, שין דלת משדי צדי בית מצבאות הרי זה נמחק. מאי שנא אלף למד משין דלת לאו משום דאלף למד אשכחן דהוי שם באנפי נפשיה ואילו שין דלת לא אשכחן דהוי שם באנפיה נפשיה, אלף דלת נמי הא לא אשכחן דהוי שם באפי נפשיה. ולא מצינן למימר דההיא מתניתא רבנן היא ולא רבי מאיר דקתני בסופא דמתניתין המקלל עצמו וחברו בכולן עובר בלא תעשה, ואי אמרת דבאלף דלת לחודייהו קאי אמאי עובר בלא תעשה לרבנן הא אוקימתה להא ברייתא דמשמע דאלף דלית לחודייהו נמחק אליבא דרבנן. אלא ודאי שמעת מינה כדברירנא. וסוגין בכוליה תלמודא היכא דבעינן למימר אלף דלית נון יוד לא מייתינן מיניה אלא אלף דלית בלחוד משום דטריחא ליה לאיתויי כוליה. כי ההיא דאמרינן בסוף גמרא דאלו עוברין בפסח (נ א) נכתב אני ביוד הא ונקרא אני באלף דלת. ולא קא אמרינן ביוד הא ואו הא ולא באלף דלית נון יוד (הא) [אלא נקרא] אני באלף דלית. 

ודקאמר נמי ויברך אותו בשם מן השמות שאינן נמחקים, שגגה היא. דהא מתניתין דהכא בשם שמברך בו קאי מדקתני המקלל בכלם ולא קתני המקלל את כלם. 

ותו דכי היכי דבעינן גבי שם המתברך שם המיוחד הכי נמי בעינן גבי שם שמברך בו שם המיוחד14. מדקתני בפרק ארבע מיתות (נו א) יכה יוסי את יוסי15, ומדיוסי בתרא דוקא יוסי קמא נמי דוקא כדאמרינן בגמרא דהתם (ס א) אינו חייב עד שיברך שם בן ארבע אותיות ומתמהינן פשיטא יכה יוסי את יוסי תנן, דשמעת מינה דהני יוסי דקתני במתניתין דוקא קתני. וכי תימא מכדי כי נפקא לן (שם נו א) עד שיברך בשם משם דכתיב בסופיה דקרא נפקא לן דכתיב בנקבו שם והתם שם סתמא כתיב, לא סלקא דעתך דמכדי מנא ליה לר' מנחם בר' יוסי דהמקלל אביו ואמו בכנוי פטור לאו מהאי קרא ושמעת מינה דהאי שם דכתיב בסופיה דקרא שם המיוחד הוא. תדע דהא תנן התם בשבועות (לה א) המקלל אביו ואמו חייב בכלם דברי ר"מ וחכמים פוטרים ואמרינן בגמרא (לו א) מאן חכמים ר' מנחם בר' יוסי הוא דיליף לה מבנקבו שם אלמא [בשם] המיוחד קאי. 

אגרות הרמ"ה סימן יד 
=================== 
הרמ"ה לחכמי לוניל בע' זקן ממרה 

ובהלכות ממרים (פ"ג ה"ה. ועפ"ד ה"ג) לענין זקן ממרא קאמר אינו חייב אלא על דבר שזדונו כרת ושגגתו חטאת חוץ מן התפלין. והא נמי תמיהא לי טובא. מאי קא סבר. אי סבר לה כר' מאיר דאמר (סנה' פז א) אינו חייב אלא על דבר שזדונו כרת ושגגתו חטאת אתפילין נמי לא ליחייב דהא ר' מאיר לא קא ממעט מידי וקא יליף לה בגזרה שוה מפר העלם דבר והתם לא מחייב אתפילין כלל. ואי סבר לה כסתם משנה (שם פח ב) דמחייבא אתפילין ההיא ודאי דלא כרבי מאיר היא דאי רבי מאיר מנא תיפוק ליה לחיובי אתפילין. וכי תימא אי איתא דמתניתין דלא כרבי מאיר לא הוה שתיק גמרא מינה, כיון דהוה פשיטא ליה לא טרח למימרא. ודמיא לההיא דתנן בפ' אלו הן הלוקין (כב ב) נתקלקל בין ברעי בין במים פטור ועל כרחיך דלא כר' מאיר דאי ר"מ הא קתני בברייתא אחד האיש ואחד האשה ברעי ולא במים דברי ר' מאיר ולא קאמרינן בגמרא מתניתין דלא כר' מאיר. וכהנה רבות עמכם. 

אגרות הרמ"ה סימן טו 
=================== 
הרמ"ה לחכמי לוניל בע' קידש ובעל 

ודקאמר נמי (לעיל ס"ו וש"נ) לענין הבא על אחת מחייבי לאוין בלא קדושין שאינו לוקה ואקשו ליה רבנן (שם) מקושיין דאלו נערות, ודאי קושיא מעלייתא היא ולית נגר ובר נגר דיפרקינה. וההיא תשובה דידיה לא הוה חזיא לבר בי רב דחד יומא. חדא דקאמר דאיכא למימר דר' יצחק סבירא ליה שכל הבועל אחת מחייבי לאוין בהתראה לוקה ואע"ג דלא קידש כאביי דלית הלכתא כותיה. והא מילתא תמיהא טובא דהא לא שמעינן ליה לר' יצחק דאיירי בהא מילתא כלל וא"כ היכי תלינן ביה מילתא דלא שמעינן לה לדידיה ולא לדזוד מיניה16 אליבא דידיה דליבעי קדש ובעל, והיכי תלינן ליה בר' יצחק כי היכי דתקשי ליה השתא היכא דאיכא לאוקומי תנא אסברא אחרינא דלא שמעינן ליה בהדיא דסבירא ליה כותיה מוקמינן כי היכי דלא תקשי לן ואנן ניקום ונוקי מימריה דרבי יצחק במילתא דלא שמעינן ליה כי היכי דתקשי לן. 

ותו דקאמר דאיכא למימר דר' יצחק סבירא ליה בממזרת כסברא דעולא באחותו שהרי אמר עולא שהמלקות שבאחותו בבוגרת ולא בנערה כך ר' יצחק אפשר דהכי סבירא ליה בממזרת, ודמי האי מרבנן כדלא גמירי אינשי שמעתא אם כן (אפילו) היכי קשיא ליה לר' יצחק ממזרת. אלא על כרחך מדקשיא ליה ממזרת בנערה הוא דמוקים לה17. 

ודקא מייתי ראיה מפרק עשרה יוחסין, מהיכא דסבר לאיסתעויי מהתם הויא תיובתיה. דקאמר ואביי ורבא בכולהו חייבי לאווין פליגי. והא מילתא ליתא. דהא עיקר פלוגתא דאביי ורבא באלמנה לכהן גדול היא ולאו לענין הבועל בלא קידושין פליגי אלא לענין המקדש ולא בעל כדקאמר רבא בהדיא בעל לוקה לא בעל אינו לוקה ובדוקיא דקרא פליגי כדמפרש בגמרא ולאו בכולהו חייבי לאוין כדקאמר האי צורבא מרבנן אבל בבועל בלא קדושין תרויהו סבירא להו דלקי כדמפרש ואזיל ומודה רבא וכו' והאי דקא אמרינן ומודה אביי במחזיר גרושתו וכו' ושניהם מודים וכו' לא למימר דפליגי בשאר חייבי לאוין אלא כיון דעיקר פלוגתיהו באלמנה לכהן גדול הוא ומשום דכתיבי בה תרי לישני לשון קדושין ולשון בעילה ופליגו בה אביי ורבא אביי מחייב ליה אכל חד מינייהו באנפי נפשיה ורבא משוי בעילה עיקר איצטריך לאיתויי נמי המחזיר גרושתו דכתיבי בה נמי תרי לישני לשון קדושין ולשון בעילה, לשון קדושין דכתיב לשוב לקחתה לשון בעילה דכתיב להיות לו לאשה, והיינו דאמרינן ומודה אביי במחזיר גרושתו שאם קדש ולא בעל שאינו לוקה. כלומר אע"ג דלגבי אלמנה לכהן גדול לא משוי אביי לשון בעילה עיקר הכא במחזיר גרושתו מודה. והדר קא אמרינן ומודה רבא באלמנה לכהן גדול שאם בעל ולא קדש שלוקה ולאו משום דסבירא ליה לרבא בשאר חייבי לאין שאם בעל ולא קדש שאינו לוקה אלא משום דאביי חייב אקדושין באנפי נפשייהו ואבעילה באנפי נפשה ורבא אמר בעל לוקה לא בעל אינו לוקה דאלמא פליג עליה היכא דקדש ולא בעל למימרא דלא לקי וס"ד אמינא דכי היכי דלא מחייב רבא אקידושין בלא בעילה הכי נמי לא מחייב אבעילה בלא קדושין והא דאמר בעל לוקה בעל אחר קדושין קאמר ושניהם מודים וכו' כלומר אע"ג דלגבי אלמנה לכהן גדול דכתיבא קיחה ובעילה תרוייהו סבירא להו שאם בעל ולא קדש לוקה לגבי מחזיר גרושתו שניהם מודים שאם בעל ולא קדש שאינו לוקה דכתיב לשוב לקחתה להיות לו לאשה הכתוב תלאן זו בזו. והרי איתברר לך דלא איירו אביי ורבא אלא היכא דכתיבא קיחה ובעילה אבל היכא דכתיבא בעילה בלא קיחה כמו ממזרת ונתינה ושאר הנך חייבי לאוין דכתיבי בהו לשון בעילה בלחוד דכולי עלמא לא בעי קדושין. ומאי דקאמר שלא תחלוק בחייבי לאוין על כרחיך חילקן הכתוב. 

אגרות הרמ"ה סימן טז 
=================== 
הרמ"ה לחכמי לוניל בענין ברכת ספק 

ודאמר נמי (מילה פ"ג ה"ו) לענין אנדרוגינוס דאין מברכים על מילתו מפני שאינו ודאי, ואקשו ליה רבנן (לעיל ס"ב) והלא ספק תורה הוא ועל ספק דרבנן לא מברכינן אבל על דאוריתא מברכינן חוץ מן הדמאי מפני שרוב עמי הארץ מעשרין הן כדאמרי' בפרק במה מדליקין. והאי ראיה ברורה היא ואין למעלה הימנה. וההיא תשובה דידיה (שם) לא צריכא עוכלא18 לפרוכה. מיהו כיון דתליה בהאי אשלא שפיר דמי לדקדוקי בה מאי דקאמר "רב עמרם ואביי ורבא לא באו אלא ליתן טעם שמפניו תקנו חכמים ברכה לכך וכך ולא תקנו לכך וכך", וקא מסיק בה "הלכך כל דבר שנמצא בפירוש לחכמים שמברכים עליו בין שיהיה ודאי מדבריהם כגון נר חנוכה ובין שהוא ספק מדבריהם כגון יום טוב מברכים עליו וכל מצוה שעיקרה מן התורה ונסתפק לנו אם אנו חייבים בה או אין אנו חייבין בה לא תקנו חכמים ברכה אע"פ שודאית מן התורה כמו שנתברר מדבריהם בסוכה בשמיני". ואבי ראה גם ראה והשתאה באמרו19 שיום טוב אע"פ שספק דדבריהם הוא מברך עליו וגבי סוכה קאמר שהיא ספק דאורייתא מפני שעיקר המצוה מן התורה. והלא קדושת יום טוב גם היא ודאית מן התורה אלא שנסתפק לנו אם יום זה הוא יום טוב ואם לאו כשם שנסתפק לנו בסוכה שהרי מצות סוכה מן התורה אלא שנסתפק לנו אם יום זה שביעי וחייב בסוכה ואם לאו ואף על פי כן מברכין על קדושת יום טוב ואין מברכין על מצות סוכה [כמו שאני עתיד לפרש טעמא בעזרת שמים]. 

ומההיא דקאמר רבא גבי מעשר דמאי משום דרוב עמי הארץ מעשרין הם [איכא ראיה ברורה למאי דקאמרי רבנן דאספק נמי מברכינן דטעמא דרוב עמי הארץ מעשרין הם] הא לאו הכי הוו מברכי שהרי המעשר עיקר מצותו ודאית מן התורה אלא שנסתפק לנו אם פירות הללו חייבים במעשר ואם לאו כשם שנסתפק לנו בסוכה וביום טוב ואפילו הכי טעמא דרוב עמי הארץ מעשרין הם הא לאו הכי מברכינן. ולטעמיה דהאי צורבא מרבנן מאי חזי דיליף מסוכה לילף מיום טוב דהא תרוייהו חד טעמא נינהו. וכי תימא לדילן נמי מאי שנא סוכה בשמיני דלא תקינו לה רבנן ברכה, משום תרי טעמי חדא דכי מתקני רבנן ברכה אספק דאורייתא היכא דלא קא מבטלי ודאי דאורייתא אבל סוכה בשמיני כיון דשמיני הוי יום טוב אחרון [ודאי מדאורייתא היכי לתקון ליה ברכה אסוכה לשוייה שביעי שהוא חול ולבטולי קדושת יום טוב אחרון] שהוא ודאי מדאורייתא. ועוד כיון דקא מברכינן בין בקידוש היום בין בתפלה ובברכת המזון את יום שמיני חג עצרת, היכי מצינן לתקוני ברכה אסוכה לשוייה שביעי. כלום אפשר לברך שתי ברכות שסותרות זו את זו. 

אגרות הרמ"ה סימן יז 
=================== 
הרמ"ה לחכמי לוניל בענין הסבה 

והאי דקאמר (ברכות פ"א הי"ב) נמי לענין רבים שנתועדו לאכול פת וכו' עד בד"א בפת ויין בלבד אבל בשאר אוכלים ומשקים אינם צריכים הסבה, ואותבוה רבנן (לעיל ס"ד) מלישנא בתרא דמשמע לר' יוחנן פת ויין הוא דמהניא להו הסבה אבל שאר דברים לא מהניא להו הסבה וכל חד וחד מברך לנפשיה, על כרחיך הוה תיובתיה דודאי לישנא דמהניא ליה הסבה אלא כדקאמרי רבנן. ותו דהא לא מצינן לאוקמינהו להנהו תרי לישני בחד טעמא כלל מדאקשינן עליה דרב מההיא מתניתא דכיצד סדר הסבה וכו' וקא אמרינן להך לישנא דאמר רב לא שנו אלא פת דבעיא הסבה אבל יין לא בעי הסבה קשיא רישא ומפרקינן שאני אורחין דדעתיהו למעקר. ואמרינן להאי לישנא דאמר רב לא שנו אלא פת דמהניא ליה הסבה אבל יין לא מהניא ליה הסבה קשיא סיפא ומפרקינן ל"ק מיגו דמהניא ליה הסבה לפת מהניא הסבה נמי ליין. ואי ס"ד דהני תרי לישני חד טעמא נינהו מאי שנא דקשיא רישא ללישנא קמא וסיפא ללישנא בתרא אדרבה תקשי לתרוייהו מרישא. ותו דאי אמרת דהאי דקאמר רב בלישנא בתרא יין לא מהניא ליה הסבה דלא בעי הסבה הוא, היכי מצינן לאקשויי עליה מסיפא (מקמא) כלל. ואי משום דקתני סופא הסבו ודייק מינה הסבו אין לא הסבו לא, אדרבה תקשי ליה (לתרוייהו) מרישא ותו דתני לה (זה) בהדיא. אלא ודאי ש"מ דהאי שינוייא לא מסתייה דשינוייא דחיקא הוא אלא דליתא כלל נמי. 

ודקאמר טעמא (שם) לפי שהפת חשובה מכל האוכלין והיין חשוב מכל המשקין ולפי חשיבות הדבר שמברכין עליו אנו מצריכין ברכה לכל אחד ואחד בפני עצמו, לאו מילתא היא. אלא לפי חשיבות הדבר שמברכין ברכתו חשובה להוציא בה את הרבים ידי חובתם עד שיאכל כזית דגן. ותו דאי אמרת דלפי חשיבות הדבר אנו מצריכין עליו ברכה לכל אחד ואחד אי הכי גבי פת ויין נמי אפילו הסבו יהא כל אחד ואחד מברך לעצמו. אלא מאי אית לך למימר הסבו הויא להו קביעותא, השתא דאמרת בקביעותא תליא מילתא על כרחיך כל מידי דחשיב טפי מחבריה הויא ליה קביעותא טפי מחבריה ואם כן היכי מצינן למימר דפת ויין הוא דבעו הסבה אבל שאר דברים לא בעו הסבה. 

אגרות הרמ"ה סימן יח 
=================== 
הרמ"ה לחכמי לוניל בענין פקוח נפש 

וכן הא דאמר (עפ"ב משבת ה"כ) לענין עיר שישראל וגויים דרים בה מחצה על מחצה מפקחין אבל ברוב גוים אין מפקחין. ואותבוה רבנן (לעיל ס"ז) מההיא דאמר שמואל לא הלכו בפיקוח נפש אחר הרוב. ואהדר להו לרבנן דההיא דשמואל היא אבל אנן אדרבי יוחנן סמכינן דקאמר תשעה גוים וישראל אחד ביניהם באותה חצר מפקחין בחצר אחרת אין מפקחין, דקיימא לן דשמואל ור' יוחנן הלכה כר' יוחנן. 

ומי שמע כזאת מי ראה כאלה.20 אטו מי פליגא דרבי יוחנן אדשמואל כי היכי דלידחיה לשמואל מקמי דר' יוחנן. ולא מרמינן לה אהדדי בפרק יום הכפורים (פ"ד ב) ומפרקינן לא קשיא הא דפרוש כולהו הא דפרוש מקצתייהו דהיכא דפרוש כולהו לחצר אחרת ונפלה מפולת שם על אחד מהם הולכין אחר הרוב ואין מפקחין דכיון דפרוש מחצר דהוו קביעי בה אעקר קיבועייהו ואין כאן קיבוע כי היכי דנימא כמחצה על מחצה דמי וספק נפשות להקל אלא אזלינן בתר רובא ולא מפקחינן ואי פרוש מקצתייהו לחצר אחרת אכתי לא איעקר קיבועייהו והוו להו פלגא ופלגא והאי דפריש מפלגא פריש וספק נפשות להקל ומפקחינן והיינו דאמר שמואל אין הולכין בפיקוח נפש אחר הרוב. תדע דכי אמר שמואל בדפרוש מקצתייהו מדאקשינן עליה דשמואל (כתובת טו ב) ומי אמר שמואל הכי והא אמר מר מצא בה תינוק מושלך אם רוב גוים גוי ואם רוב ישראל ישראל מחצה על מחצה ישראל ואמר שמואל לא נצרכה אלא לפקח עליו את הגל טעמא דמחצה על מחצה הא רוב גוים אין מפקחין דכל דפריש מרובא פריש. ואסיקנא כי איתמר דשמואל ארישא איתמר אם רוב גוים גוי אם רוב ישראל ישראל ואמר שמואל ולפקוח נפש אינו כן. שמע מינה דשמואל בדפרוש מקצתייהו קאמר דהא התם בדפרוש מקצתייהו עסיקינן דקתני מצא בה תינוק מושלך ולא אזלינן בתר רובא דקאמר ולפקוח נפש אינו כן. 

ותו תמיהא לי למאי דקאמר בתשובה דיליה (סי' ז') "דאוקימנא לר' יוחנן בשפירשו כולם שהרי לא נשאר שם קבוע ולפיכך אם פירש אחד מהם בחצר אחרת אין מפקחין דכל דפריש מרובא פריש". מאי קא סבר. אי קסבר דכיון דפרוש כולהו ליכא קבוע כלל למה לי עד דפריש חד מינייהו לחצר שלישית אפילו נפלה מפולת על אחד מהם בחצר שניה נמי אין מפקחין דכיון דליכא קבוע זיל בתר רובא, ואי קסבר דהדור לקיבעייהו בחצר שניה אפילו אחד מהם נמי. 

ותו דקאמר עלה "והוא הדין לזה שפירש מעיר שרובה גוים שאין מפקחין עליו", מי דמי. התם פרוש כולהו וליכא קבוע הכא פרוש מקצתייהו ואיכא קבוע. 

אגרות הרמ"ה סימן יט 
=================== 
הרמ"ה לחכמי לוניל בע' טלטול מציאה בשבת 

וכן ההיא דקאמר (ה' שבת פ"כ ה"ו) לענין מציאה אם יכול להחשיך עליה מחשיך ואם לאו מוליכה פחות פחות מארבע אמות וקאמר טעמא בתשובה (לעיל ס"ח) שזה שחלק רבא בין כיס למציאה לא אמר רבא אלא ליתן את המציאה לנכרי או להניחה על החמור אבל פחות פחות מארבע אמות לא שהרי אינה שנויה כדי שיאמר רבא דוקא כיסו אבל מציאה לא, ואם תאמר מאי שנא הא מהא וקאמר טעמא לפי שהולכת פחות פחות מארבע אמות צנעה גדולה היא לפיכך לא נחוש לו שמא יעביר ארבע אמות ברשות הרבים. וקאמר זו היא דעתי בדבר זה. ורחמנא ליצלן מהאי דעתא דידיה. השתא גמרא קאמר דהולכת פחות פחות מארבע אמות חמירא טפי מכולהו אנפי מדקאמרינן אין שם לא נכרי ולא חמור לא חרש ולא שוטה ולא קטן מאי ואמר עוד אחרת היתה שם ולא רצו חכמים לגלותה, דאלמא לא שרו ליה רבנן למיעבד הכי אלא היכא דליכא אנפא אחרינא. ועוד דהא קפדי עלה דלא לגלויי טפי מהנך כולהו ואיהו קאמר דגבי נכרי וחמור הוא דאסרי רבנן מציאה אבל לגבי הולכת פחות פחות מארבע אמות לא. ותו היכי מצי אמר דגבי הולכת פחות פחות מארבע אמות לא חיישינן שמא יעביר ארבע אמות ברשות הרבים ובהדיא אמרינן בגמרא דאפילו גבי כיסו לא רצו לגלותה דלמא אתי לאיתוייה ארבע אמות ברה"ר ובהדיא אמרינן לעיל מינה דטעמא גבי מציאה דלמא אתי לאיתוייה ארבע אמות ברשות הרבים. וא"כ היכי מצינן למישרי בה מידי דלא שרו ליה גבי כיסו אלא21 ע"ג הדחק היכא דלית ליה אנפא אחרינא למיעבד. 

ודקא מייתי ראיה מהמוצא תפילין דקא אמרינן התם דכי נותנם לחבירו אושא מילתא טפי מהיכא דמוליכן פחות פחות מארבע אמות. מאריה דאברהם תלי תניא בדלא תניא. דהא התם גבי תפילין בשעת הסכנה קאי ואמטול הכי בעי צנעה אבל לגבי כיסו בגזירה דלמא אתי לאיתוייה ארבע אמות ברשות הרבים תליא מילתא כדמברר בפרק מי שהחשיך (קנג ב) ודאי דהולכת פחות פחות מארבע אמות (עדיפא דאי) איכא למיגזר בה טפי מהיכא דנותנן לחבירו וחבירו לחבירו שהרי הוא מוליכן בעצמו וחוששין שמא יעבירם ארבע אמות ברשות הרבים כדמיברר פרק המוצא תפילין (עירובין צז ב) כדאמרינן התם במאי קא מיפלגי תנא קמא סבר הולכת פחות פחות מארבע אמות עדיפא דאי נתינה לחברו אושא מילתא ורבי שמעון סבר נותנן לחבירו עדיפא דאי הולכת פחות פחות מארבע אמות [עדיפא] גזרינן פחות מארבע אמות אטו ארבע אמות ואין צ"ל דהולכת פחות מארבע אמות איכא למיגזר בה טפי מנתינה לנכרי ועל החמור דהשתא נתינה לחבירו עדיפא מינה נתינה לנכרי מבעי. אלא ודאי ש"מ כדקאמרינן. 

אגרות הרמ"ה סימן כ 
================== 
בע' עיבוד עור המזוזה לשמה 

ודקאמר נמי (ה' תפלין פ"א הי"א) במזוזה דלא צריכה עיבוד לשמה, טעות גדולה היא. דהא בהדיא תנן (מגילה ח ב) אין בין ספרים לתפילין ומזוזות אלא שהספרים נכתבים בכל לשון ותפילין ומזוזות אינן נכתבין אלא אשורית. ואי משום דאמר ר' יוחנן (עירובין כז. וש"נ) אין למדין מן הכללות, הני מילי למידחא מלתא דאיתאמרא בהדיא [בדוכתי אחריני] אבל לגבי מילתא דלא איתאמרא בהדיא על כרחין סמכינן אכללא. 

ומי יתן לי אבר כיונה אעופה ואשכונה. ואראה תמונת נוצרי תעודות במראה ולא בחידות. למען ינוח לב לקראתם יעופף ויד שלומים אליהם ינופף מאיר הלוי. 

אלה היו דברי אגרתי הראשונה השלוחה ללוניל. 

אגרות הרמ"ה סימן כא 
=================== 
ה"ר אהרן אל הרמ"ה (אגרת התוכחות) 

22 וזה פתשגן הכתב השלוח אלי מלוניל על עניני אגרתי ומקצת תשובותי למען הגד כי לא דרכיהם דרכי ולא מחשבותיהם מחשבותי 
צבי נחמד לשם ויקר תהלָה 
ומחכמה ומשכל ממולָא 
שתיל משרת יקר פֻארת גדוּלָה 
בכתם בין ופז מדע מסולָא 
נטה אזנָך שמע דברי חכמים 
לדעתם לבך שית למסִלָה 
שמע מוסר וקח עצה והשכל 
פתח פיך אכול את המגלָה 
ומאהְבה מסותרת צפונה 
אמת טובה בתוכחת מגולָה 
כשבתי מרעיד ומשמים אחוז בחבלי פחד ואימים וחתחתים מתולדות הימים והתהפך הזמנים וצוק העתים. והנה יד שלוחה אלי ותניעני על ברכי וכפות רגלי. ואשא עיני וארא והנה מגלה עפה, היוצאת ורוח בכנפיה ולקול פעמוניה מאז נפשי נכספה ולצלצלי שמעה לצלה שאפה. לשוש עליה כמשוש חתן על כלה יפיפיה23 מקוטרת מור ולבונה ספירים מעולפה, כי חשבתיה כמו שחר נשקפה, תורת אמת בפיה מאליפה, ברה כלבנה כחמה יפה. אור זהרה לכל עבר נוצצת, ואבני נזר על אדמתה מתנוססת. תפיח גני יזלו בשמיה. ואעבור עליה ואראנה מתבוססת בדמיה. גם בכנפיה נמצאו דם נפשות נקיים וצדיקים אספה. תורות חמסה וחוק חָלפה. ודברי צדיקים מסלפה. פנת המוסר הרסה וחומתה ערפה, במטר גאה וגאון סחפה, וגשם גבורה מניפה, וטל גאוה ובוז ערפה, ורביבי אמרי עתק מטיפה. על זאת רוחי חובלה ועצמי רחפה. ופנת לבבי רופפה. ונפשי מתוגה דלפה, ובהגיגי תבער אש כליותי צרפה. כי אמרתה לא צרופה, ודרכה בסערה וסופה. ואלך לדרוש אנה המה מוליכות את האיפה, ואחשוב כי לָהֵנה כנפים ככנפי יונה בכסף נחפה, ונמצאו ככנפי האנפה, ובת היענה, כי הפכה לראש משפט וצדקה ללענה. ואשלח לקחתה לי בשמים ראש, ותהי בפי לענה ורוש. כי מי שמע כזאת ומי ראה כאלה וכדבר הגדול הזה הנהיה. כי על הנשר הגדול גדול כנפי חכמה ותושיה, ורב הנוצה, בדעת ושכל ומועצה, יקומו יוני גֵאָיוֹת לשבת במארב להכות בצדיה, להשְׁגות ישרים לפוק פליליה, ולהפוך שורק כולו זרע אמת סורי הגפן נכריה. ואם על גפן ממצרים תסיע שלוחות קציריה עד ים. אשר כָּסּוּ הרים צלה וענפיה ארזי אל בכל קצוי תבל. יעל כיונק לפניו וכשורש מארץ ציה, ברוח הקדים להוביש פריה. וראיתי אני את המראה והאנשים אשר עמי לא ראו את המראה אבל חרדה גדולה נפלה עלי. כי מיום בשם ידעתיך ולשמע אזן שמעתיך. ומעלת תהלותיך ספרו לפנַי ושאון המון חכמתך עלה באזני. על לוח לבי חרשתיך ועטרות לי ענדתיך. כי חשבתיך ראש יניקות המשׂרה, פֻארת תפארה, גדול אתה וגדול שמך בגבורה, אוהב חכמה ודורש תעודה ומכבד התורה מקדם, בן חכמים בן מלכי קדם, (המאיר) המבין המשכיל ר' מאיר הלוי בן החכם הגדול הנשיא ר' טדרוס הלוי. 

ועתה מה זה רוחך סרה וזרה על הגבר, אבי כל בני עבר. המכונן בית התעודה ויוסדה, והמעמידה על עמדה. המפנה דרכיה להסיר מכשולה, המחיה אותה אחרי נפלה. כי העמקת סרה לדבר (לעיל ס"י) על ספר משנה התורה, כי אינך יודע אם יש אם למסורת או יש אם למקרא. ורָעת פיך שלחת ולשונך תִהלך בארץ. מה פרצת עליך פרץ. וכי תעדה את דבריך לשוא תתייפה, ושבר בת עמי על נקלה תרפא, וידי המחזיקים בבריתו תרַפה, ועליו דברים אשר לא כן תחַפה. דברים אשר כל שומעם תצילנה אזניו ותזלנה עיניו וקירות לבו, בעצמותיו אש תִּשְׁלַחְנָה, וְחֶבְליהם תְּשַׁלַּחְנָה וכליותיו תְפַלחנה. כי דברת על צדיק עתק בגודל לבב ובוז וראוָה. ולבך שלף חרב גאותו ויצא מגוָה. וברק מִמְּרורתך עליו יהלך ועזוז אף וחימה עליו תשפך, ותפץ עברת אפך. כי תכתוב עליו מרורות ולא נזהרת מגחלתן של חכמים ומצרבת המכוה, ותאמר זך לקחי ובר הייתי בעיני כל בעלי אסופּות שומרי מצוה, כי השפילו ותאמר גוה. ומי יתן ידעתי ואמצאך אבוא עד תכונתך, אשמעה באזני תבונתך, אשר שת לך ה' בטוחות. אערכה לפניך משפט ופי אמלא תוכחות. אדעה מילין תענני ואבינה מה תאמר לי מדוע אליו ריבוֹתָ, ועל דבריו בגאוה ובוז השׁיבוֹתָ. וחשבת צדיק כביר להרשיע, ודמית להשמיע. לכל פנה ואפס, כי דבריו אין ואפס. וכי גדול מנשוא עונו ומעלו. המקנא אתה לו. הברב כח חכמת התלמוד תריב עמו. הֲבאת עד נבכי ימיו והתהלכת בחקר תהומיו ועברת מי כביר זרמיו, התבוננת עד רחבי התלמוד וחדריו, להופיע עיפת ששת סדריו. החקר סוד אלוה תמצא, אם עד תכלית החכמה ידך תמצא, כי ירום לבבך ויתנשָּׂא. הנגלו לך שערי תעלומות חכמה ותושיה, לאמר הריני כבן עזאי בשוקי טבריא (עי' ערובין כט. וש"נ). הידעת חקות השמים ושמי השמים. ולמה לא שמת מחסום לפיך בדבר שפתים, לשום עליו בריח ודלתים. פן תאמר מצאתי חכמה ודעת ותבונה כגבר כגילו, ואיש לפי מהללו. הן קדם אהלוך ואיננו, ואחור ולא אבין לו ואביט ימין ולא אראנו, ואפנה על שמאל ולא אשורנו. משכיל דורש את אלהים, צדיק מושל ביראת אלהים, אשר בחר בו האלהים וימלא אותו רוח אלהים, בתבונה ובחכמה ובדעת אלהים, ויחסרהו מעט מאלהים, הוא משה איש האלהים, הרב הגדול ר' משה בן הרב הדיין ר' מיימון זצ"ל, גדול ביהודה ובישראל נודע שמו. בקש לו איש כלבבו וימצאנו, ולכל מוצא פי החכמות ימציאנו. וילמדהו דעת ודרך תבונות יודיענו. שכב רבץ במשפתי החכמות כארי וכלביא מי יקמינו, והוא באחד ומי ישיבנו, ויסתר פנים ומי ישורנו. על כן אתה מפניו תבהל תתבונן ותפחד ממנו. 

לכן שמע נא מילי וכל דברי האזינה כי בתבונה ובדעת כל גבר יוחן, כי אזן מלין תבחן, ומוסר השכל נבחרה לנו נדעה בינינו מה טוב ומה נעים לערוך מלין, ואזן שומעת תוכחת חיים בקרב חכמים תלין. כי את אשר יאהב יוכיח באחוה וּמִלָּה. כי טובה תוכחת מגולה. 

ואתה עתה ברוך ה'. אם אלהיך היה בעזרך ומשחך שמן רוקח יקר מחכמה ומכבוד מחבריך. ויפיפית מבני אדם ונעמת, כי טעם טעמת בקצה מטך בדבש החכמה ותאורנה עיניך להביאך עד פה, למה יגאו רעיוניך לשית גאון גליך עד פה. ולשוט בָּאֳנִי שיטך ומִשּׁוּטך עד ים יפו, ותחשוב לשכון במפרציו ולשבת בחופו. לקמול קנהו וסוּפו, ותמאן לאכול יערו וצופו. ואולי הכה הכית את יושבי עירך לפי חרבך רב מבין עם תלמיד להגדיל תורה ולהאדיר, ונשאך לבך להכביר ומילין להחביר. יען גבה לבך ותאמר איל החכמות אני מנגח ימה וצפונה, ותתן לבך כלב אלהים ונועדת להַצות על ה' ולדבר במשה איש האלהים למשל ולשנינה, והחולק על רבו כחולק על השכינה. ועל כרחך הוא רבּך ורבּא דרבּך, ולכל היושבים סביבי וסביבך והשוכנים בקרבי ובקרבך. על כן ילדות גדולה היתה בך בהשיאך שיאך וגודל לבבך. להגביה פתחך, ולהוציא רוחֶך, והעתירך עליו דבריך. כי האמנם שלחו אלהיו לעמו למחיה, כי ראה כי אזלת יד חכמי פליליה. ותלך יד בני ישראל הלוך וקשה, והרים ידו ונטה מטה עוזו על ים התלמוד עד אשר יבואו בני ישראל בתוך הים ביבשה. ומים הסכלות עמו מָשָׁה, ונתן תורתו בלבם כתובה וחרושה. והִנֵּה כתובה לפני לא אחשה, כי האמנם מימות רבינא ורב אשֵׁי, לא קם בישראל עוד כמשה. להפליא עצה להגדיל תושיה, וגדולים מעשיו ממעשי רבי חייא. כי הקים עדות ביעקב ותורה שם בישראל בשכלו ומדעו, אשר לא תשכח מפי זרעו. ואתה הרחבת פיך והארכת לשונך והרימות קול עליו (לעיל סט"ו) כי תשובתו לא חזיא לבר בי רב דחד יומא ודמי האי מרבנן כדלא גמירי אינשי שמעתתא. נוקשת באמרי פיך ונכשלת, כי ברוחך לא משלת. ומאד נסכלת והבלת כי שפתיך לפיך לא הגבלת. וחיל חומת דעתך האבלת וכרם שכלך חבלת. ובמוּרְאַת הגאוה נגאלת ובים המוסר לא נטבלת. וידעתי כי את פי הרב החכם אביך וזקנך לא שאלת. כי לא דברת בפיך כמתלמד וכשואל, רק כמתגבר וכמתגדל, ובזאת לא יתהלל המתהלל. כי תחלת דברי פיך נואלו בדיך, וסִכּלו אחרית פיך רעיוניך. שגו בָּרוֹאֶה ושלו העת. שמת זכרונך אחר המזוזה (עי' לעיל ס"כ), ותדבר בגאוה ובוזה. פרשת רשתך ונתפשת במצודתך ונלכדת במלכודתך. ותענה עזות, ולא מחכמה שאלת על זאת. כי העמוד אשר בו חזקת ידך ועליו משׁענתֶך נשבר מטך ורצוץ קָנֶך וכֵהָה פשׁתֶך. חשבת למכפת ואתכפתת24, סברת למחפת ואתחפתת25, באמרך בספרך (לעיל ס"כ) טעות גדולה היא זאת. ובאמת מדרך חכמה וכבוד תלמידי חכמים נטית, וחטאת ופשעת ועוית. ולעיני כל דבר ה' בזית. היאמר חומר ליוצרו מה עשית. וכי יש תלמיד שיאמר לרבו מובהק טעית. ואם קרית ולא שנית. וגם אם לפי ראות עיניך שגה, וסיגים מכסף לא הגה, היה לך לומר לפי סברתָך כתוב בתורה כך. ואמנם כי כל חכם לב משכיל יחזה בספריו ויביט, ויחשוב כי שכח דבר או השמיט, או נשאו לבבו לומר כי מצא כשגגה שיוצא מלפני השליט, היה לו לפסוח והציל גנון והמליט, לא לדבר בשאט גודל מעלתו להמעיט. כי לא שמענו באזנינו ולא ספרו לנו אבותינו חבור ספר אשר חובר אחרי חבור הגמרא כחבור ספר משנה התורה. ולמקצה תבל ועד אפסה לא נמצא איש אשר ירקח כמוהו וכמתכונתו לא נעשה. על כן כי יפלא ממך דבר בספר תורתו באמרי בינה להבין, בין דין לדין, היה לך לדבר כמשתומם על המראה ואין מבין. לא כמעפיל לעלות ולדבר גדולות. 

ועתה בחירי וגבירי, שמע נא דברי ומוסרי. אם יהיה נביאך או נשיאך או רבך גדול בחכמה ובמדע, במראות התלמוד יתוודע. לשאת ולתת ולפלפל, ובמשפט דבריו יכלכל. לא משלה ידו בכל חכמה ודעת והשכל לגזור ולהיות כאמרכל. ואם האלהים נתן לו לב לדעת להבין שמועות באמונת חוסן ישועות, אין ישיבתו נקבעת ותבונתו נודעת וחכמתו נובעת בעתך חכמה ודעת, והם בעיניו הררים תלוים בשערה. ואיך יאזור חלציו לדבר בגבורה ולשוף בסערה, גבר אשר דרכו נסתרה. ואשר נעלמו ממנו כמה סתרי סדרי חדרי תורה וספרי וספרא. לא כן רבינו משה. בכל בתי חכמות ודעות נאמן הוא איש אשר רוח אלהים בו ולבו כלב הים גדול ורחב ידים. בכל הארץ יצא קו מעלתו ונשמעה רוממות קרן גדולתו. למי נאה למלל להשמיע גבורתו, למי שיוכל להשמיע כל תהילתו. ומדוע לא יראת לדבר ברבינו משה. ואם פקח האלהים עיניך בחכמה, אינך כבן עזאי וכבן זומא לדבר בגבורה ולהגיש עצומה בעצמה, ומי יתן החרש תחריש מדבר בגאוה ביד רמה, ותהי לך לחכמה. ואיכו נפל זממא בפומָך26 וכי הא מלתא לא תימא קמי רבָּך. ואם חשקה נפשך בתורה כמבין וכתחכמוני, ובשמן ראש בילת התלמוד ראשך תָּנִיא, דַבֵּר כשואל ולא כידעוני, החלש יאמר גבור אני. ונהי דאהני לך קמרא דאבוך לישוויך נשיא, אבל לא לספר בגנות חכמים ודבה להוציא. ואלמלא בן טדרוס אתה נשיא ורבי נגיד ורב תבונות, וחתן המלך רב ברכות איש אמונות. נדיב קם על נדיבות, אשר שמעו הולך בכל המדינות, ושמו הטוב כמור עובר לכל הלשונות, וכבוד משפחת יולדתך ובית אבותיך נשיאים ראשי המחנות, גוזרני עליך במושב זקני וחכמי על אשר מעלת וחללת שר שרי קודש, להתנהג כל ימיך כמעשה דר' יהושע על דברי בית שמאי בפרק חומר בקודש (חגיגה כב ב). וכמי שלא התבונָן, ואמר הני רבנן (סנה' ק א). ואם אמנם אתה נפיל בן ענק, ושמת חכמה לוית חן לראשך ולגרגרותיך ענק, ומסלע התבונות דבש לבך ינק, למה תעדה גאון גבה וגאוה תענק, לדבר גבוהה גבוהה יצא מפיך עתק. ומי הוא זה ואיזה הוא קטן שלא כלו לו חדשיו, אשר מלאו לבו להרים ידו ולשאת ראש על ראש זקני ישורון וישישיו, מבחר חכמי תעודת אל וחרשיו ושופטיו וראשיו, רכב ישראל ופרשיו, הלא תמורתו תהיה שוא. והנה אתה לא חלקת כבוד להדרת זקנתו ויקרת שיבתו ורוב חכמתו וגודל מעלתו ומעלת הוריו יולדיו ומשפחתו. כי מעיד אני עלי שמים וארץ כי שמעתי כתב ספר יחוסו כלם חכמים וידועים, עובדי אלהים, רב בן רב דיין בן דיין, קורא הדורות מראש כמהִלֵּל עד רבינו הקדוש27, כלם אנשים בעלי חכמה ויראה אנשי שם ותהלה בעלי תורה וגדולה, עד שהתורה חוזרת לאכסניא שלה. 

ועתה אחי וגבירי, הוי זהיר ברוחך, הלאיש כמוך שיחך, כי תשיב אליו רוחך. התחשוב שאון ים חכמתו להשביח, ושם תהלתו להשכיח, ולהצמיח מוצא דשא על שן צחיח, כִּבְרִי עבות תשובות תטריח28, והנה כל נהרי נחלי מקור חכמה אל פיו יגיח, וברוח חכמה ובינה ודעת אלהים אותו הריח, מים עד ים גן בשמי תעודתו יפיח, ולמה לבך תקשיח, מתורתו הטהורה הברה והזכה, ולא תדבר בלשון רכה, ותריב אתו בחזקה. התמשוך לויתן בחכה, ומי שלח ידו במשיח ה' ונקה. וצא מאצטגנינותך, ואל תשען אל בינתך, ולא תהא תורה שלימה שלו כסברת שיחתך. והיה לך לאחוז בדרכי הוריך ולדרוך בנתיבות יולדיך וללמוד מדרכי מוריך להתנהג בדעת ומוסר בחכמה ובכבוד. ועל פי חכמים וזקנים המעוות לתקן, או לאמר כבר הורה זקן. כמו שאמר רבינו הקדוש ע"ה שהיה נשיא ורב וגדול הדור ומכבד תלמידי חכמים ופני זקניו הראוים לשבת לפניו ולקום מפניו נשא להדור כמו שאמרו רז"ל (שבת נא א) בא וראה כמה מחבבין זה את זה שאילו ר' יוסי קיים היה כפוף ויושב לפני רבי שהרי ר' ישמעאל בר' יוסי ממלא מקום אבותיו היה וכפוף לפני רבי ואמר כבר הורה זקן. 

ודע אחי וגבירי כי הענוה עדי החכמה וחֶלְיָהּ, והגאוה מדוהּ וְחָלְיָהּ. 

והנה נשמעו באזני צלצלי מאמריך, ואני באתי בדבריך. להשיב על דברי שאלותיך, ומקצת מחלקותיך, על תשובותיו אשר חשבתו לתועה ורוח רועה. ואַראך כי הטעות בך ואתה תולה ברבך. אבל לא אשיבך על תשובת דבריך אשר באת לחלוק כנגדו ועליו תתגבר, כי לא חדשת לנו בהם דבר. ומבין ריסי אגרתך ניכר כי לא חפצת צדקו במחשבתך, כי אם בהתגלות לבך. ואתה לא החילות כי אם להראות חכמתך. כי לבך נופח באש דת להוציא כלי למעשהו ומשחית לחבל ולסתור, ולהיות כקנתור, להרעיש הספים ולהכות הכפתור. ואני מאז חשבתי דבריך לפרח ולכפתור. כי מיום לשמע אזן שמעתיך חשבתיך לאיש תמים, מאיר עיני חכמים לתורה ולתעודה, ועתה נחשבת בעיני כתלמידי ר' מאיר לר' יהודה (קדושין נב: נזיר מט ב). ואם אתה נשיא ורב כבן חרסום, היה לך לשמור לפיך מחסום. ולמה לא ישרה דרכך ולא נתכנה, ולא זכרת תפלת בן הקנה (ברכות יח ב). והנה חשבנוך כבן אלקנה29, אכן מצאנוך כאבי אלקנה30. והלא אתה חוזה בן חוזה, ולמה דבריך דברי הוזה ודרכיך בוזה ובשפתיך לוזה. הכזה יעלה תלמיד על לבו, לענות לרבו, הנחשב כששים רבוא. ולאמר למזה בן מזה מימיך מי מערה ואפרך אפר מקלה31. כי כבוד כל בית ישראל בעיניך נקלה. ולא מסתפיתא מדליקתא32 ומן נורא יקידתא, ומן בעורי גומרתא33 דגברא רברבא דהויא עקצתיה כעקרבא34 וזיבורתא. ומן זקוקי אשתא דמרי אולפנא חדתא דנפקא מגו אורייתא עתיקתא, ומבוכנא ומרזפתא דתבר אסיתא דפרזלא ונחשתא35. ומטרקתא דחוויא קליא דלית ליה אסותא36. וממטרקתא דקניא דמטללתא דבעי למבזע מוחא דארנקתא37. ומדוגמתא דאתיא ללוי מטלעתא38, וטרדוהו מכולא חבורתא ואפקוהו לבר ממתיבתא דרקיע על דאחליש דעתא דרבא39 מלפנא ומרא דשמעתתא. 

אגרות הרמ"ה סימן כב 
=================== 
הר"א אל הרמ"ה בע' תחיית המתים 

והנני נשפט אותך על אומרך (לעיל רס"י) לעבד השם, משקר ברית השם ואשם, ומפיר ברית השם. ומַפִּיח תקות שוכני עפר. איך מלאך לבך להעלות על רוחך לדבר באיש האלהים כי נטה לבבו מתורת אלהים חיים ולא יאמין בחיים כי יקיצו וכי יעירו משנתם שוכני עפר. וחלילה חלילה להוציא עליו דבה על זאת ועל כיוצא בה. כי נודע בישראל וביהודה שאין עזרה ננעלת בישראל בחכמה וביראת חטא ובאמונה ובישרת לבב כמוהו היום. והנה בספר מדעו היקר מפז ומפנינים דבר בכמה מקומות על מי שאינו מודה בדבר זה ואינו מאמין, כי הוא כופר ואפיקורוס ומין. ואיך שגית במאמריו ולא בינות בספריו ולא הבינות דבריו. בהשענך על משענת הקנה הרצוץ הזה אשר דחה בו רבן גמליאל אויביו הצדוקים (סנה' צ א) ונטשת עמוד הברזל והחומה הבצורה אשר בה נסמכו הצדיקים ואנשי השכל והחכמה, ובלבם שומה, בכתב אמת רשומה וחתומה, ומרגלא בפומא. ואיך לקחת הדברים כפשטן והפסוקים כצורתן, לקטרג ולצאת כשטן. השמת לבך אל חכמי המחקר והתעודה, אנשי שם נשיאי העדה, עמודי התורה ויסודה. הם הם הגאונים רבינו סעדיה (עי' לק' סי' עב) ורבינו האי זכרונם לברכה אשר האריכו לדבר בענין תחיית המתים וענין העולם הבא והנבואה העתידה. והם אמרו (תשו' רה"ג באשכול הל' ס"ת עמ' 158) אין סומכין ואין מביאין ראיה מכל דברי אגדה. ואין מקשין מדברי הגדה40. והם הם כתבו בספריהם כי אחרי תחית המתים בגוויתם ימותו שנית ויִשׁנו שנתם ויחיו ויקיצו מאדמתם. והביאו ממקראות רבים ראיותם ומדברי רבותינו משענותם. ואתה אמרת (ס"י עמ' יב) "וכי יאמר חיו יחיו אך ימותו אחרי עמדם, אל תבוא נפשי בסודם, כי האמנם אם לכוד ילכדוני חבלי שאול במוקשם, למה לי חיים, טוב לי עוד אני שם". ואם כן הוא כדבריך, מתים שהחיה יחזקאל שאמרו חכמים (שם צב ב) שנשאו נשים והולידו בנים ואחרי כן המיתם, לא החיה אותם כי אם לרעתם וטוב להם לשבת בקבורתם. 

ואתה באמת לא הבינות דברי רבינו משה שאמר העולם הבא אין בו לא גוף ולא גויה, על אי זה עוה"ב אמר. אם על תחה"מ או על העולם שיתחדש אחר תחה"מ אחרי שיחרב ימים רבים, כמו שאמרו רבותינו (שם צז א) שיתא אלפי שני הוי עלמא וחד חרוב שנאמר ונשגב ה' לבדו ביום ההוא אביי אמר תרי חרוב שנאמר יחיינו מיומים. ונמצא שלדברי רבותינו יש עת וזמן רב בין תחיית המתים והעולם הבא. וכן אמרו חכמים (שם צב ב) צדיקים גמורים שעתיד הקב"ה להחיותן בימות המשיח אין חוזרין לעפרן ואם תאמר אותן אלף שנים שיחדש הקב"ה את עולמו מה הם עושין כו'. נמצאת למד שאחר תחיית המתים יחרב וישומם העולם ואח"כ יתחדש. 

ועוד אתה למד מכאן שאמרו חכמים צדיקים גמורים שעתיד הקב"ה להחיות אין חוזרין לעפרן, הא צדיקים שאינם גמורים שיחיה הקדוש ברוך הוא ישובו לעפרם ואחר כך יקיצו ויעמדו על עמדם לגורלם. שלא כדרך סברתך ומחשבתך. 

ואיך יעלה על לב איש אשר נתן השי"ת חכמה בלבו לקחת דברי האגדה כפשטן והפסוקים כצורתן. והנה אמרו רבותינו (ברכות יז א) העוה"ב אין בו לא אכילה ולא שתיה. ובמקום אחר אמרו (ב"ב עה א) עתיד הקב"ה לעשות סעודה לצדיקים מלויתן לעוה"ב שנאמר יכרו עליו חבּרים. ואנטונינוס שאל לרבינו הקדוש (ירושלמי פרק חלק ה"ה וש"נ) אם יאכילהו מלויתן לעוה"ב והשיב לו הן ואמר לו אנטונינוס הנה מגדי הפסח אי אתה יכול להאכילני כזית בעולם הזה ואיך תאכילני מלויתן לעולם הבא. ועוד אמרו חכמים (תענית כה א) עתידי צדיקי דאכלי בפתורא דארבע רגלי לעלמא דאתי. ועוד אמרו חכמים (סנה' ק א) עתיד הקב"ה להוציא נחל מבית קודש הקדשים ועליו מכל מיני מגדים. מכל אלה הדברים נראה לדעת רבותינו שהעולם הבא יש בו אכילה ושתיה. אם כן דבריהם סותרין זה את זה, לאשר שומע אמרי אל ומחזה האמת בעין לבו לא יחזה. ואמנם אם רוח המושל תעלה עליך, ושמרת פתחי פיך, לא הכברת מליך ולא העתרת דבריך. ולא הגדלת פיך לדבר מלבך דברים שאין לך בהם קבלה מפי רבך. כל שכן מדברים שאפילו הקדמונים החכמים והגאונים לא ירדו לתכלית אמיתת העתידות. יען כי הם סודות ואינן מפורשות ככל הצורך בספרי הנבואות, לדעת האמת כמה ימי שני ימות המשיח וכמה יהיה בין ימות המשיח ותחיית המתים וכמה יהיה בין תחית המתים והעולם הבא, ומה יעשו החיים בינתים. ואחרי שנעלמה ממך תושיה ולא ידעת על אי זה עוה"ב אמר הרב שאין בו גוף ולא גויה, היתה תהלה לך דומיה, עד דרשך וחקרך סתרי הדברים מפי זקן ורב משכיל דורש את אלהים. כי האמנם יש בהם סודות נפלאים ונכסים ונעלמים מעיני רבים וחכמים, ונגלים לברי לבב משכילים. 

אגרות הרמ"ה סימן כג 
=================== 
סיום אגרת הר"א להרמ"ה 

ואשר אמרת (לעיל ס"י עמ' יב ב) כי שמת כליותיך אנשי מועצותיך. מה טוב היה לך אם יסרוך כליותיך להיות יועציך הרב אביך וזקניך והוריך ומוריך. כי אז תשא פניך ממום וחלו פניך רבים. 

ואשר חרדת אלינו את כל החרדה הזאת (סס"י י) ויחם לבך בקרבך בשמעך כי נפלא הספר הזה בעינינו מאד, באמרנו כי יפלא דבר ממנו הגישה האפוד. חיי דמרי שמיא ורקיעא די במימריה חוטרא דאהרן יעה ותנינא בלעא וימא דסוף בזעא, וחיי דרבנן קדישי ארעא לבישי מילאתא דרחמי אורייתא, אם יש עליו מליץ אחד מני אלף ממעלתו בעינינו. והמגיד לא הגיד חצי מרבית גדולתו ותהלתו לפנינו. ולא יֵאמר עליו "הגישה האפוד". כי יש אפוד נחמד ונכבד ויש חגור אפוד בד. רק יאמרו עליו כל הזקנים והנבונים והחכמים הגישה את ארון האלהים, אשר שם לוחות הברית וחושן המשפט, את האורים ואת התומים שמאירים דבריהם ומשלימים. וכמוהו לא היה לפניו נשיא וגאון ורב, ממזרח וממערב, בכל מערכי חבוריו וסדרי ספריו. להיות ידיו רב לו ועזר מצריו, בחכמה ותבונה ודעת אלהים. וכל אשר הקדימוהו לא דמו אליו ולא עממוהו. ועל כל חבורי הגאונים והרבנים אשר שמעו אזנינו וספרו לנו אבותינו הנזכרים ונעשים אחרי הסתם מעיינות התלמוד. ועל כל חבור ספר יקרא לכל איש ממרום עליו רוח יערה, ישגיב בכחו ומי כמוהו מורה דעה להבין שמועה ולהעמיד תורה ותעודה על עמדה ועל יסודה ועל מטעה. כי באמת ובאמונה תורתו משיבת נפש ומאירת עינים ומחכימת פתאים ורוגנים, ומוספת לקח לחכמים ולנבונים. וסהדותיה מהימנא פתשגן אורייתיה מנרתא דנהורא לאנהרא עיני חשיכי אולפנא ודינא, יהבא חכמתא לחכימין ומנדעא לידעי בינה. 

ואתה לו שקול שקלת חכמתך ומוסרך ובינתך ונהגת בספרך מנהג הוריך ומנהג בנים משכילים ומבינים דורשי תורה לשמוע ולהבין, הלא נמצאו בדבריך דברים הראוים לבא לפני לפנים, לשבעה מטיבי טעם רואי הפנים, הבונים העושים במלאכה הנושאים ונותנים בהלכה. אך אתה הראית חכמתיך בגובה רוח ובגודל לבב וגאוה ובוז יחדיו תמים, ושחת דבריך הנעימים. לכן הט אזנך ושמע דברי חכמים ולבך תשים לדעתם ולדעתי וכתוב וחרוש על לוח לבך וחתום כחותם על זרועך וענוד על גרגרות מדעך מדרש (ערובין נד א) וממדבר מתנה וממתנה נחליאל ומנחליאל במות ומבמות הגיא, עד כל גיא ינשא. ומדרש (סוטה כא ב) והחכמה מאין תמצא. ואז גשם נדבות פיך ירָצה לכל העם מקצה. 

והנני חותם דברי בחותמת דברי שלום ואהבת חסד ואמת. לכן הנני מודיעך כי כל אשר העירותי רעיוני ומצפוני רוחי אשר פציתי פי לא לכבודי ולא לכבוד בית אבא עשיתי. כי אם בקנאתי לאלהי ולשם קדשו ולמשיחו ולקדושו. ולתורתו הקדושה והיקרה הברה והטהורה המאירה עיני כל ישראל. וקנאתי לגודל מעלתך ולשמך הטוב משמן טוב אשר יצא לך בכל סביבותינו מנעוריך לבל יהיה41 לך לשמצה, ולבלתי ישתו מים הרעים הבאים אחריך להרבות מחלוקת בישראל ונמצא שמך ושם שמים מתחלל. ומאשר חשקה נפשי באהבתך ואהבת הגבירים האדירים אבותיך, וכבוד השרים והנכבדים אנשי גאולתיך וראשי מודעתך, וידעתי אני בלבי כי ידונוני לזכות ויזכרוני לטובה, וגם אתה תוסיף בי אהבה, כתוכחת ר' יוחנן בן נורי לר' עקיבא (ערכין טז ב) לקיים מצוה הכתובה (משלי ט) הוכח לחכם ויאהבך, ולמוסר אהבתי לבך אל תקשיח, כי את אשר יאהב (ה') יוכיח. ואשרי הדור שהגדולים נשמעים לקטנים, לשום נפשם אשם, וישאו הקטנים קל וחומר בנפשם. לעבור מלכם לפניהם וה' בראשם. ואשרי הדור שהנשיא שלו מביא קרבן על שגגתו, ואתו לא תלין משוגתו. ולהיות בה' מבטחך, ערכתי אמרי להוכיחך, לתת מעדנים לנפשך ולהניחך, ולהודיעך קושט אמרי אמת להשיב אמרים נעימים לשולחך, צעיר חכמים ורב ימים, אוהב טהר לב והולך בדרך תמים, ודורש שלומם וטובתם כל ימיו לעולם אהרן בר משלם ז"ל. 

עורה כרוב ממשח יְקַר וּמְשׁיח 

עם אל בדת נטעי אמת מפריח 

הט אזנך ושמע חכמים, לבָּך 

תשית למוסרם אזי תצליח 

שמרה לבבך מחטוא בלשׁונָך 

שימה דלתים לפה וּבְריח 

מצוף ענוה מִצְרִי מוסר ויראה 

וממורא כמור מרקחך תרקיח 

אל נא לְמוסר לבְּך תקשיח 

כי דוֹד כל לב יאהב יוכיח 

זאת אגרת תוכחותם השלוחה אלי בדבר תחית המתים ועמה אגרת שנייה להשיב על מקצת תשובותי וקושיותי: 

אגרות הרמ"ה סימן כד 
=================== 
הר"א להרמ"ה בע' קידש ובעל וסוגיית כתובות לה: 

42 יקבל הרובה את תשובותיו, המכונן חצי שמועותיו ביתר אמרותיו אשר לקט ומלא אשפותיו, והיורה חיצי זיקי דברותיו בקשתות שפתותיו. ואמר הלא משחק אני ומקנא לרוכב במרכבת המשנה. ולאדם מערכי לב ומה' מענה לשון גדולות מדברת ומילין מחברת, וכגבר חלצים אוזרת, ונחלצת לעלות לצבא למשמרת, הבאה ממרחק להיות ידה עוזרת לתרץ קושיית אי ר' יצחק קשיא ממזרת ולהושיבה על כנה. ואומרת (לעיל רסי' טו) לית נגר בר נגרא דיפריקנה. 

תשובה אנא לאו נגר אנא אבל בר נגרא אנא, ומפריקנא לה בתלתא פירוקי תריצי ולא סריקי רויחי ולא דחיקי. האחד מה שהשיב רבינו הרב די"ל דר' יצחק ס"ל כל הבועל חייבי לאוין בהתראה לוקה ומשום הכי מקשי אי רבי יצחק קשיא ממזרת דמתניתין. ואוסיף בה נופך משלי, דרב פפא לדבריו דאביי קאמר דסבירא ליה דבעל לחודיה לקי, והכי גרסינן (כתובות לה ב) אמר ליה רב פפא לאביי לרבה דאמר חידוש הוא שחדשה וכו' ולדברי רבינו הרב אי בעי אביי הוה יכיל לשנויי אמתניתין דלא קשיא מידי דר' יצחק ס"ל כרבא דאמר אינו לוקה עד שיקדש ויבעול והא ודאי בעל ולא קדש מדמחייבינן ליה קנס ומשום הכי אין בו מלקות, אבל אביי לא בעי לשנויי מתניתין דלאו כטעמיה ולא כהילכתיה וניחא ליה לתרוצי מתניתין לרבי יצחק כטעמיה וכהלכתיה אליבא דר' יוחנן. 

ועוד דכל הני קושיי דמתניתין כמאן מוקים לה אי רבי מאיר קשיא בתו אי רבי נחוניא בן הקנה קשיא אחותו אי ר' יצחק קשיא ממזרת לטעמיה דרבה דאמר חדוש הוא שחדשה תורה בקנס קא מקשי. ורבה ודאי רבו של אביי הוה. דמשמע דמאי דקאמר אביי קידש ולא בעל לוקה מרבה רביה גמיר לה והכי נמי ס"ל לרבה דבעל לחודיה לקי משום הכי כי אמר קשיא ממזרת לא בעי לתרוצי דלאו כטעמיה. אבל לקמן כי אמרינן א"ל רב אדא בר מתנה לאביי לריש לקיש דאמר בפירוש רבתה תורה וכו' וקא בעי מאן האי תנא דפליג עליה דר' נחוניה בן הקנה, פירוש דהיינו מתניתין דקתני הבא על אחותו משלם ואילו לר' נחוניא לית ליה כרת ומשלם, ומתרץ או ר' מאיר, דאמר לוקה ומשלם, או ר' יצחק, דאמר מלקות בחייבי כריתות ליכא ומשום הכי משלם, ולא אקשי ליה אי מתניתין ר' יצחק קשיא ממזרת דאמרינן דר"ל סבר לה כרבא דכל חייבי לאוין חוץ מאלמנה לכ"ג אינו לוקה עד שיקדש ויבעול, ומתניתין דהכא ודאי לא קדש ומשום הכי לא שייך בה מלקות ומתניתין דמכות (יג א) דקתני אלו הן הלוקין הבא על הממזרת כשקדש ובעל. 

ועוד קשיא לי למאן דאמר דמקשי לדברי רבינו הרב הא דקאמר קשיא ממזרת ולא משני בה כלל לישני ליה מתניתין לא קשיא ולא מידי דסבירא לן כרב' דבעינן קידש ובעל ומשום הכי משלם קנס דהא לא קדש ולא שייך בה מלקות. ומדלא משני בה הכי שמע מינה דאפילו בבעל לחודיה איכא מלקות אליבא דדברי הכל בממזרת ובכל חייבי לאוין ולא יכיל לשנויי בה מידי ועלתה בקשיא. 

וקשיא לי לדברי המקשים ולטעמייהו נמי אמאי עלתה בקשיא. לישני ליה תלתא פירוקי, האחד דמתניתין מיירי בגר שבעל ממזרת ואליבא דר' יוסי דאמר (קדושין ע"ב סע"ב וש"נ) גר נושא ממזרת דלא שייך בה מלקות. א"נ לוקמה בממזר שבעל ממזרת כדמוקים לה בירושלמי. אי נמי לוקמה למתני' כר' יצחק ובלוקה ומשלם סבר לה כר' מאיר, אי נמי ס"ל לר' יצחק כעולא (כתובות לב א) דאמר כל היכא דאיכא ממון ומלקות ממונא משלם מלקא לא לקי. אלא מאי אית לך למימר ניחא ליה לאוקומי מתניתין לרוחא דמילתא ולאפוקי נפשיה מפלוגתא דס"ל כר' יוחנן ולאו לשנויי שנויי דחיקי, לדברי רבינו הרב נימא ניחא ליה לאביי לאפוקי נפשיה מפלוגתא ולאוקומי טעמיה דרבה רביה כטעמיה לרווחא דמילתא דסבירא ליה כרבי יוחנן. 

ועוד קשיא לי לדברי המקשים על דעת רבינו הרב וסבירא להו דכל הבועל חייבי לאוין לוקה היכי אמרינן לקמן לר"ל דאמר בפירוש רבתה תורה חייבי מלקות וכו' מאן האי תנא דפליג עליה דר' נחוניא בן הקנה או ר"מ או ר' יצחק בשלמא אי ר"מ לא קשיא בתו דסבירא ליה לריש לקיש דמת ומשלם לית ליה לר"מ ומתניתין דגנב וטבח בשבת (ב"ק עד ב) אוקמה בטובח ע"י אחר, אלא אי ר' יצחק היכי מוקמינן מתניתין כר' יצחק דהא קשיא ממזרת אליבא דר"ל דאמר כיון דכי אתרו ביה פטור כי לא אתרו ביה נמי פטור, וא"כ היכי משלם קנס בממזרת. ואע"ג דרבנו שלמה מתרץ להא דאמרינן אי ר' יצחק לא קיימא אמתניתין דהכא אלא אמתניתין דשבועות (לג א), שנויא דחיקא הוא. מיהו לדברי הרב רבינו לא קשיא ולא מידי דלא שייך בה מלקות דהא לא קדש ומשום הכי משלם קנס. 

ומאי דקאמר רבינו הרב ויש לומר בעינא לאוקומי דברי רבי יצחק אליבא דהלכתא נימא שר' יצחק ס"ל בממזרת כסברא דעולא באחותו שהרי אמר עולה שהמלקות שבאחותו בבוגרת ולא בנערה כך ר' יצחק אפשר דהכי ס"ל בממזרת שפיר קאמר ומסקנא קאי אליבא דהלכתא דמוקמינן (ר"מ) להא הילכתא אליבא דר"ל למתניתין דאחותו דהכא כר' יצחק, ולא קשיא ליה ממזרת נערה דיש בה קנס משום דאין בה מלקות דהא לא קדש, וכי קתני במכות אלו הן הלוקין וקא חשיב ממזרת, התם בממזרת בוגרת דלית בה קנס וכגון שקדש ובעל ומשום הכי לוקה. 

כללא דנקטינן מהאי שמעתתא. מאן דקא מותיב אי ר' יצחק קשיא ממזרת, שפיר קא מותיב לדעתיה דרבה ולדעתיה דאביי תלמידיה דסבירא להו בעל לחודיה לקי, ואי בעי אביי הוה יכיל לשנויי כהילכתיה וכטעמיה וכמה שנויי אחריני דכתיבי לעיל, אלא (לא) ניחא ליה לשנויי לרוחא דמילתא אליבא דר' יוחנן. ומאן דמשני אליבא דריש לקיש דמתניתין דאחותו אליבא דר' יצחק אפשר דסבירא ליה כרבא דאמר אינו לוקה עד שיקדש ויבעול וסבירא ליה דמתניתין דממזרת דהכא איירי בנערה ובעל ולא קדש דלא שייך בה מלקות ומשום הכי משלם קנס ומתניתין דמכות מיירי בבוגרת או אפילו בנערה וקידש ובעל ולוקה ואינו משלם. דלא שייך בהו ממון כיון דקידש. ומכאן ואילך אי את רשאי לחדש. 

ואשר הגדלת פיך והעתרת דבריך על דעת רבינו הרב באמרך דמי האי מרבנן כדלא גמירי אינשי שמעתתא דאם כן דרבי יצחק ס"ל שהמלקות בבוגרת היכי קשיא לה בממזרת לר' יצחק אלא על כרחיך מדקשיא ליה ממזרת בנערה הוא דמוקים לה. עד כה דבריך (סט"ו ד"ה ותו). ונראה מתוך דבריך כי בינות בספריו ולא הבינות דבריו. כי אתה מקשה עליו לדעת המקשה דס"ל דבעל לחודיה לקי ומשום הכי קשיא נערה ממזרת ורבינו הרב מתרץ דמתניתין דמכות בבוגרת אליבא דהילכתא ואליבא דמאן דמוקים לה למתניתין דהכא כר' יצחק. כללו של דבר אתה מקשה לדעת המקשה והוא מתרץ לדעת המתרץ, והוא בונה ואתה מהרס. וקורא לך פורץ גדר, וקורא לו גודר פרץ. 

ומצאנו קצת ראיה לדעת רבינו הרב מאי דקאמרינן בסוטה פרק משוח מלחמה (מד א) לא לקח ולא לקחה פרט לאלמנה לכהן גדול גרושה וחלוצה לכהן הדיוט וממזרת ונתינה לישראל בת ישראל לממזר ולנתין, וקא מקשי תלמודא לימא דלא כר' יוסי הגלילי דאי כריה"ג הא אמר הירא ורך הלבב זה המתירא מעברות שבידו, אפילו תימא ר' יוסי הגלילי כדרבא דאמר רבא מה טעם לא יקח איש משום לא יחלל. כלומר ואע"פ שאירש ואינו לוקה עד שיבעול. אבל לאביי דס"ל קדש לחודיה לקי לא מתוקמא הא מתניתא כר"י הגלילי וקא חשיב ממזרת ונתינה בהדי אלמנה וגרושה ש"מ שבכולהו לאוי פליגי ורבא אע"ג דאיכא למימר דלצדדין קתני מיהו שנויא דחיקא הוא. 

ומתניתא וסוגייא וקרא מסייעי ליה לרבינו הרב. מתניתא הא דאמרן. סוגיא הא דאמרינן בקדושין בפרק עשרה יוחסין ומודה רבא בכ"ג באלמנה שאם בעל ולא קדש שלוקה, והא עיקר פלוגתייהו באלמנה לכ"ג היא והיכי שייך למימר ומודה רבא באותו דבר עצמו שנחלקו בו, ולמה סתם דבריו בראשונה שאמר בעל לוקה כדי שיהיה צריך באחרונה לפרש, ולימא רבא בפירוש בעל לחודיה לקי קדש לחודיה לא לקי. ואין זו סוגיית שטת התלמוד למימר ומודה פלוני באותו דבר עצמו שנחלקו בו. ועוד אמאי אפסיק תלמודא לדין אלמנה בדין מחזיר גרושתו, דקאמר ומודה אביי במחזיר גרושתו והדר אמר ומודה רבא בכהן גדול באלמנה, נערבינהו וניתנינהו לדיני אלמנה, אלא לאו שמע מינה דאיכא למימר דבכולהו חייבי לאוין פליגי. קרא דכתיב (תצא כג ב - ד) לא יבוא פצוע דכא וכרות שפכה בקהל ה' לא יבוא ממזר בקהל ה' [לא יבוא עמוני ומואבי בקהל ה', ובמצרי ואדומי כתיב (שם ט) דור שלישי יבוא להם בקהל ה']. ואי ס"ד בביאה לחודה קא קפיד למה היא משונה ביאה זו מכל ביאות שבתורה שכתוב בהם בקהל ה' ושכתוב בהם דורות. ועוד אי בביאה לחודה משתעי קרא האיך הלכה רווחת בישראל עמוני ולא עמונית מואבי ולא מואבית. אלא לאו ש"מ דדרך נשואין קפיד קרא דהיינו ביאה הראויה לבוא בקהל ה' כגון שקידש ובעל. והיינו טעמיה דרבא לדעת רבינו הרב. וכגון דא איצטריכא רבּא. 

אגרות הרמ"ה סימן כה 
=================== 
הר"א להרמ"ה בע' עבור השנה 

ועל ראשית תבואת שאלותיך פנת קושיותיך (לעיל סי"א), הנני משיב כי נפלאתי על תבונתך ואן חכמתך וסכלתנותך ובמה חשדת הרב שהקשית על דבריו (בקה"ח פ"ד הט"ז) מסוף הברייתא לתחלתה. וכי אם הרב החכם שם עיניו בראשיתה לא נתן לבו באחריתה. אטו בר בי רב דחד יומא עביד כי האי מלתא. ואִלו השמיטה כולה היית יכול לתפוס עליו ששכחה אבל מאחר שפסק ראשיתה (איך) [למה טענת כי] לא שם לבו לאחריתה. אבל נראה מתוך דבריך כי כל מחשבותיך ותחבולותיך להחטיאו ולהאשימו ולא לדונו לזכות ולצדקו. וה' עמו ולא הפיל מכל דבריו ארצה. 

וייראה לנו כי כן43 דעת הרב דהא דקתני (סנ' יב א) אמור מעתה ראויה היתה השנה להתעבר, לא מפני האביב ופירות האילן כאשר כתבת. דבפירות האילן לא מיירי הברייתא כלל. דמין אחד דקתני ממיני התבואות קאמר. אלא הכי קאמר כלומר כיון שלא בכרה להביא ארץ ישראל כי אם במקום אחד ומין אחד הוא והוא שעורים ולאחר העומר נמצא שלא היה רוב האביב בחודש ניסן וכיון שנתמעט האביב כ"כ נראה ודאי שהגדיים והטלאים רכים ודקים כי לא מצאו מרעה ואעפ"י שמפני אביב לבדו לא היו מעברין כיון שנמצא להקריב ממנו העומר מ"מ ראויה היתה השנה להתעבר מפני הגדיים והטלאים לעשותם סעד לשנה, כדאמרינן לעיל (יא ב) דזמנא דאביבא לא מטא ואימרי דעדקין, ומפני מה לא עברוה אלישע ובית דינו מפני ששנת בצורת היתה וכו'. אבל אם היתה השנה ראויה להתעבר מפני האביב שלא הגיע או מפני התקופה שלא יהיה אביב בתקופה חדשה שהם עיקר סימני העיבור מן התורה הכי נמי דמעברינן. זו היא דעת הרב וסברתו וטובה כוונתו. 

אגרות הרמ"ה סימן כו 
=================== 
הר"א להרמ"ה בע' עיר הנדחת 

ואשר כתבת (עמ' יד. סי"ב ד"ה והאי) בענין אנשי עיר הנדחת דתמיהא לך מה שכתב רבינו הרב (ה' ע"ז פ"ד ה"ו) ופסק מרבין להם בתי דינים ודנים אותם וכתבת דקי"ל כר' יוחנן דאמר (סנה' קיב א) דנין וסוקלין. דע באמת כי התבוננו44 בכל ספרינו ולא נמצא כתוב ולא נזכר שם ר' יוחנן בכולה שמעתתא אלא עולא הוא דמקשי ליה לרב יהודה דאמר דנין וחובשין אם כן נמצאת מענה את דינן אלא דנין וסוקלין וריש לקיש פליג עלייהו ואמר מרבין להם בתי דינים ומקשי ליה מהא דאמרינן איש ואשה אתה מוציא לשעריך וכו' ומתרץ לה אליבא דר"ל, וקא סבר רבינו הרב כיון דשקיל וטרי בגמרא ומסיק לה אליבא דריש לקיש ש"מ הילכתא כוותיה. ומסתבר טעמיה. 

אגרות הרמ"ה סימן כז 
=================== 
ואשר תמהת (שם עמ' יד: ד"ה ועוד) עוד על דבריו דקאמר (שם) מכין כל נפש אדם טף ונשים לפי חרב, וקשיא לך "הני נשים היכי דמיין אי דעבדי ע"ז היינו אנשי עיר הנדחת גופייהו אי לא עבדי ע"ז אמאי נהרגין טוביא חטא וזיגוד מינגד", בדבר הזה דבריך נכונים ושאלתך כשאלת הראשונים. אבל י"ל לדברי רבינו הרב כיון דסבירא ליה הקטנים בני רשעי ישראל נהרגין כל שכן נשי העובדים שהודחו עמם. דכל מקום שאמרה תורה וצותה להרוג הטף צותה להרוג את הנשים. כמו שראינו בעדת קרח ובאנשי יבש גלעד (סוף שופטים). וי"ל לעולם דעבדו הני נשי עבודה זרה ולאו היינו אנשי עיר הנדחת דאילו אנשי עיר הנדחת צריכים שידיחום שני אנשים ולא נשים וצריכין שני עדים והתראה לכל אחד, ואילו הנשים אעפ"י שלא היה להם התראה או שהודחו מעצמן הורגין אותן לפי חרב מפני שהם היו עיקר לסייע ידי עוברי עבירה והן הנה היו סבה לאנשים הנדחין. כי מי גרם לאנשים שישבו בעיר, חברת הנשים. וכיון שהודחו עמהם נהרגות דבכלל יושבי העיר הנה. וכן נמי אמרינן גבי נכסי צדיקים שבתוכה שהם אובדים ומי גרם לצדיקים שידורו בתוכה נכסיהם לפיכך יאבדו. ומי יודע אולי יש אתו ברייתא דמסייעא ליה בטעמא ומעינינו נעלמה וכהנה רבות עמו. 

ואשר הגדלת (שם ד"ה ותו) להפליא על דברי רבינו הרב דקאמר מכין את הטף לפי חרב והשתוממו מחשבותיך ונבהלו רעיוניך ונפלא הדבר בעיניך, באמרך "חלילה לאל מרשע וכי היכן מצינו קטן חייב שזה חייב". למה תשומם ותשתאה. פקח עיניך וראה בעדת קרח אשר ירדו הם ונשיהם ובניהם הנסמכים עמהם חיים שאולה. והתבונן באנשי יבש גלעד שבשביל האנשים שחטאו אשר לא באו אל ה' המצפה הכו הטף והנשים ואם אנשים חטאו טף ונשים מה חטאו. וכן בשאול כתיב (ש"ב כא) ינתן לנו שבעה אנשים מבניו והוקענום לה'. ואם שאול חטא בניו הבאים אחריו מה חטאו. אלא חומר הוא שהחמיר הקב"ה בעבודה זרה45 ושבועה וחילול ה' להחרים ולהשמיד הכל למען ישמעו ויראו הנשארים, כי יש לך אדם שבנו קטן חביב עליו מגופו. וכן מצאנו בבן סורר ומורה נדון על שם סופו. ועוד בר מן דין ומן דין הלא נמצא כתוב בספרי דבי רב (פ' ראה) הכה תכה את יושבי העיר וגו' מכאן אמרו חכמים אין מקיימין את הטפלים, כלומר שהורגים אותם דדריש את ריבויא. ואע"פ שיש ספרים שכתבו בהם מכאן אמרו מקיימין את הטפלים, דמשמע דדייק יושבי, אולי בספרו שלרבינו הרב נמצא כתוב כדבריו. ועוד דהא אשכחן בהדיא בברייתות שלסנהדרין בפרק בתרא (ה"א) פלוגתא דר' אליעזר ורבי עקיבא דרבי אליעזר סבר קטני בני רשעי ישראל נהרגין ור"ע סבר אין נהרגין. ואולי נראה בעיני רבינו הרב לפסוק כר' אליעזר משום דקאי רבי שמעון כוותיה דסתם ספרי רבי שמעון (סנה' פו א). ומי יודע אולי נמצא אתו משען ועזר מן הירושלמי או ממקום אחר או מן הברייתות הנסתרות ממנו והנגלות לו. ובאמת כי כל חכם לב ומשכיל איש דעת יש לו לירוא מפניו ולדונו לזכות בכל כחו וענינו ודינו. דכל רז לא אניס ליה ואפילו היה מקשה עליו מהלכות ברורות, כל שכן המקשה עליו מסברות. 

ואשר הקשית על46 דברי רבינו הרב דאמר מכין את הטף לפי חרב ממאי דאמרינן בפרק ארבע מיתות ב"ד הוציא הכתוב יחיד מכלל רבים ורבים מכלל יחיד ודייקינן הא לכל דבריהם זה וזה שוין, וקא דייקת מינה מה יחידים טפם פלט אף מרובים טפם פלט. זאת היא קושייתך משום דסבירא לך דהאי כל דווקא הוא. ותסברה דלכל דבריהם קתני דוקא הוא והא איכא תו ארבעה דברים בין יחיד לרבים דרבים צריכים שידיחום אנשים שנים ומאותה העיר ומאותו השבט מה שאין כן ביחיד הניסת. אלמא כל לאו דווקא וכן קושייתך לאו דווקא. 

אגרות הרמ"ה סימן כח 
=================== 
הר"א לרמ"ה בענין המגדף 

ואשר חרפת וגדפת בענין המגדף וכתבת (לעיל רס"י יג) "הא ודאי טעותא ואשתמטיה מתני' דתנן בפרק שבועת העדות", נסכלת ותשגה הרבה מאד. כי מן המשנה אשר חשבת שנעלמה ממנו ומעיניו נסתרה היא היתה לו לעזרה. וממנה ראייתו החזקה והברורה. 

כתב רבינו הרב (ה' ע"ז פ"ב ה"ז) אין המגדף חייב סקילה עד שיפרש את השם המיוחד של ארבע אותיות שהוא אלף דלת נון יוד ויברך אותו בשם מן השמות שאינן נמחקין. ואתה כתבת הא ודאי טעותא הוא ואשתמטיה מתני' דתנן בפ' שבועת העדות (לה א) המקלל בכולן חייב דברי ר' מאיר וחכמים פוטרין, וקא מפרשת דהמקלל בכולן חוזר על שם אלף דלת שרוצה לומר אלף דלת נון יוד ועל שם יוד הא לחודיא ועל שין דלת יוד ועל כל הכינויין דר' מאיר מחייב וחכמים פוטרין בכולן וקא סלקא דעתיך דאפילו באלף דלת נון יוד פטרי רבנן. ולא היא. דהמקלל בכולן דפליגי ר"מ ורבנן דר' מאיר מחייב וחכמים פוטרין אכל הכנויין קאי ולאו בשם אלף דלת נון יוד קאי. והכי פירושא דמתני' לדברי רבינו הרב, המקלל בכולן, פי' המברך את השם בכולן כדקיימא לן דבעינן שם בשם וקאמר המברך שם בשם בכולן ואפילו כנוי בכנוי חייב דברי ר"מ כדקא ילפנין בגמרא וחכמים פוטרין אכנוי בכנוי, כדקאמרינן בגמ' (שם לו. סנה' נו א) מנא הני מילי דת"ר איש איש כי יקלל אלהיו מה ת"ל לפי שנאמר ונוקב שם ה' וגו' עד מניין לרבות את הכנויין ת"ל כי יקלל אלהיו מכל מקום וחכמים אומרים על שם המיוחד במיתה, כלומר המברך שם המיוחד במיתה ואפילו יברכהו באחד מן הכנויין ובלבד שיברך שם המיוחד אבל אם יברך שם הכנוי באזהרה דכתיב אלהים לא תקלל, והלכה כחכמים. וטעמייהו דרבנן דכתיב ונוקב שם ה' מות יומת היינו שם המיוחד המתברך דכתיב ביה ה'. וס"ל לרבינו הרב דבין שם הנקרא אלף דלת ובין שם הנכתב יוד הא נקרא שם המיוחד והמברך אותו חייב מיתה וכתיב בנקבו שם יומת ולא כתיב ביה ה', דהיינו אפילו אחד מן הכנויין שיברך בו חייב מיתה. דמהאי קרא נפקא לן עד שיברך שם בשם. והיינו דאמרי' גבי המקלל אביו ואמו בכולן כלומר בכל הכנויין ר"מ מחייב וחכמים פוטרין, דאמרי' בגמ' מאן חכמים, כלומר דהני רבנן ודאי לאו רבנן דמתני' דלעיל הוא דהא סבירא להו לרבנן דהיכא דלא כתיב ביה ה' לאו שם המיוחד הוא אע"ג דכתיב ביה שם כל שכן גבי אביו ואמו דלא כתיב ביה שם כלל דלא בעינן שם המיוחד, ומשני ר' מנחם בר' יוסי היא דלא סבירא ליה דבעינן שם בשם ומיתר ליה בנקבו שם ומפרש ליה גבי אביו ואמו דבעינן שיקללם בשם ואע"ג דכתיב ומקלל אביו ואמו בסתמא. ולית47 הלכתא כר' מנחם בר' יוסי דלא בעינן שם בשם אלא כרבנן דסבירא להו ונוקב שם ה' היינו שם המתברך בשם המיוחד, ובנקבו שם דהיינו שם המברך אפילו בכינוי. והאי דאמרינן בגמרא (שם) עד שיברך שם בשם לאו כי הדדי נינהו וכן יכה יוסי את יוסי לאו כי הדדי נינהו דוקא. והמקרא מוכיח דכתיב ונוקב שם ה' ובסופו כתיב בנקבו שם סתמא כדפרישית. 

ועוד איכא למימר48 דס"ל לרבינו הרב דכי קאמרי בגמרא (סנה' ס א) שמע מינה שם בן ארבע אותיות נמי שם הוא, בשם אלף דלת קאמר, דלא בעינן שם רבּא דהיינו יוד הא דהוא שם העצם. ולא נראה לו לפרש שם רבּא בן ארבעים ושתים כמו שפירשו המפרשים, דהיכי סלקא דעתין דבשם של יוד הא לא ליחייב והא כתוב בתורה הוא ולא שם בן ארבעים ושתים. ואם תפקח עינך להבין בסוד השמות על הדרכים אשר פירש רבינו הרב בספר מורה הנבוכים (ח"א פס"א - סד) אז תדע ותשכיל ותבין יראת ה' ודעת קדושים תמצא. 

ואיך מלאך לבך לאמר טעות היא בידו, שהרי רבינו הרב שם לבו על שני הפרושים באמרו בספרו (שם) ויש אומרים שאינו חייב אלא על שם יוד הא ואני אומר שעל שניהם הוא נסקל. נמצא כי עמד לבבו על אם הדרכים והטובה בעיניו פִּנָּה וְסִקַּל, והכל בפלס חכמתו ובמאזני דעתו שקל. 

זאת היא בעיני דעת רבינו הרב ופירוש דבר המשנה וטעמו. וגם רש"י נסכם עמו. ואם תעלה על לב איש רוח אחרת לפרש ההלכה בדרך אחרת, יוכל להפוך בה ולהפך בה. דלפום צערא אגרא, ושבעים פנים לתורה. אך אמנם כי טוב לשתות יין ישן מאשכולות בשֵׁלות מיין חדש מענבים קהות ועוללות. 

אגרות הרמ"ה סימן כט 
=================== 
הרא"ה לרמ"ה בע' זקן ממרה 

ואשר הגדלת להוסיף הפלא ופלא (לעיל סי"ד) על דברי רבינו הרב שכתב בזקן ממרא שאינו חייב אלא על דבר שזדונו כרת ושגגתו חטאת חוץ מן התפילין. גם בעיני יפלא איך נרדמו רעיוניך ועצמו עיניך וטח לבך מהשכיל. והלא הדבר הזה נגלה ללב ולעינים, ברור כצהרים וכשמש בחצי השמים כדברי רבינו הרב שפסק הלכה כר' יהודה (שם פז א) וכי ר' יהודה מוסיף על דברי ר' מאיר הוא לחייב אפילו על דבר שאין חייבים על זדונו כרת ועל שגגתו חטאת אי איכא תורה ויורוך ור' שמעון בא להוסיף על דברי ר' יהודה לחייב אפילו על דקדוק אחד מד"ס, וכל חד מנייהו לטפויי אחבריה קא אתי וכי אמר במשנתינו (שם פח ב) חומר בדברי סופרים מדברי תורה וכו' עד חמש טוטפות להוסיף על דברי סופרים חייב, אליבא דר' יהודה קאמר ודלא כר"מ. וכי אמרינן בגמרא אמר ר' אלעזר א"ר אושעיא לעולם אינו חייב אלא על דבר שעיקרו מדברי תורה ופירושו מדברי סופרים וכי יש בו להוסיף ואם בא להוסיף גורע ואנו אין לנו אלא תפילין ואליבא דר' יהודה, לאו למעוטי שאין חייבין על דבר שזדונו כרת ושגגתו חטאת [דבהא ודאי חייב לדברי הכל אלא למעוטי שאין חייבין על דבר שאין זדונו כרת ושגגתו חטאת] והוא עיקרו מדברי תורה ופירושו מדברי סופרים דאיכא תורה ויורוך שהוא חייב אליבא דר' יהודה, וקאמר ר' אושעיא אע"ג דאיכא תורה ויורוך אינו חייב [אליבא] דרבי יהודה אלא בענין הזה שיש בו להוסיף ואם בא להוסיף גורע, וקא מקשי בגמרא מלולב49 וציצית ולא עלה בידו אלא תפילין ואליבא דר' יהודה דאי אליבא דר' מאיר דבר שזדונו כרת ושגגתו חטאת קא בעי ואי אליבא דר' שמעון אפילו דקדוק אחד מדקדוקי סופרים מחייב. וה"נ מסתברא דכלהו סבירא להו כר"מ דחייב בדבר שזדונו כרת ושגגתו חטאת דאלת"ה היכי א"ר אלעזר א"ר אושעיא לעולם אינו חייב אלא על דבר שעיקרו מד"ת וכו' עד ואין לנו אלא תפילין ואליבא דר' יהודה ולרבי יהודה הני דכתיב בקרא בין דם לדם בין דין לדין ובין נגע לנגע מה דריש בהו, אלא לאו ש"מ דכולהו סבירא להו כרבי מאיר דחייב בדבר שזדונו כרת ושגגתו חטאת והלכה כר' יהודה כדקיימא לן (עירובין מו: וש"נ) רבי מאיר ורבי יהודה הלכה כרבי יהודה. ותו לא מידי לעין כל מבין וחוזה. 

אגרות הרמ"ה סימן ל 
================== 
הר"א להרמ"ה בע' פקוח נפש 

ואשר נפלאת על דברי רבינו הרב במה שכתב (בפ"ב משבת ה"כ) בענין עיר שישראל וגוים דרים בה מחצה על מחצה מפקחין רוב גוים אין מפקחין. והשיב רבינו הרב בתשובות שאלותיו (לעיל ס"ז) דפליגי שמואל ור' יוחנן ברוב גוים וקי"ל כר' יוחנן. ותמהת לאמר (לעיל סי"ח) מי שמע כזאת מי ראה כאלה אטו מי פליגי שמואל ור' יוחנן ולא מרמינן להו בפרק יום הכפורים ומפרקינן לא קשיא הא דפרוש כלהו הא דפרוש מקצתייהו ולא פליגי. וכי כן הוא בעיניך ששכח ההלכה או שאינו מבין סוגיית ההלכה שאפילו תלמידים של בית רבן יודעין אותה. ואיך הרימות קול כמתגדל וכמתהלל ותשא מרום עיניך על קדוש ישראל. ולא היו דבריך כדברי שואל להתלמד ולא כדברי הלל. והנה אתה בינות בספריו ולא הבינות כל דבריו. כאשר אראה לך בסוף דברי. ואתה תענה עזות לאמור מי שמע כזאת. כי להחטיאו בדבריך אצת וצדקו לא חפצת. והיה לך לומר דעת הרב וסברתו כך היא בעיניו אבל כך היא בעינינו שקבלנו מפי זקנינו. וגם אמנה כי50 כגמרתך כן גמרתנו וכן קבלתינו דלא פליגי שמואל ור' יוחנן, אבל הנך רואה בעיניך [ושומע] באזניך דסבירא ליה לרבנו הרב דפליגי שמואל ורבי יוחנן בעיר שרובה גוים. וכיון שכן היה לך להתבונן לפתח שעריו ולא להקשות על דבריו ולשויה טועה בדבר הלכה. ואנחנו דורשי תורתו וחקו, מחזיקים בבריתו ותעודתו וחלקו, נשאנו ונתננו בדבריו להבין מאמריו כי חפצנו צדקו. 

ונראה לנו לדעת הרב שכתוב בספריו אלא כי איתמר דשמואל ארישא איתמר. כלומר לעולם כי אמר שמואל אין הולכין בפקוח נפש אחר הרוב כלומר דאפילו רובא גוים מפקחין לא שנא פרוש כולהו ולא שנא פרוש מקצתייהו דאע"ג דבשאר איסורין שבתורה כגון תשע חנויות היכא דפרוש כולהו כל תשע החנויות והאחת המוכרת הנבלה ובעת עקירתן כולן פרשה אחת מהן ונפלה [אזלינן] בתר רובא הכא גבי פקוח נפש לא אזלינן בתר רובא ומפקחינן. והיינו דאמרינן כי איתמר דשמואל ארישא איתמר אם רוב גוים גוי אמר שמואל ולפקח עליו את הגל אינו כן דלא חשבינן ליה כגוי ומפקחין עליו את הגל ואע"פ שרובה גוים, ור' יוחנן פליג עליה ברובא גוים ופרוש כולהו מחצר זאת והלכו לחצר אחרת ובעת עקירתן פירש אחד מהן לחצר אחרת ונפלה עליו מפולת דאין מפקחין לפי שלא נשאר שם קבוע ואמרינן כי פריש מרובא פריש שדין פקוח נפש כשאר איסורין שבתורה כגון תשע חנויות דאי פרוש כולהו ולא נשאר שם קבוע דאזילנן בתר רובא. והיינו דקאמר אלא כי איתמר דשמואל ארישא איתמר. וגם במקצת ספרינו המדוקדקים נמצא שם כתוב אלא. ואולי זהו טעמו שלרבינו הרב וגמרתו וקבלתו51. ומה האדם שיבוא אחר תורתו השלמה ולרדפו ולחשבו תועה, והנה הוא בעיני רודף קדים ורוח רועה. 

והנה אראה לך כי לא הבינות כל דבריו. כי אתה הקשית עליו מאי קסבר אי קסבר כיון דפרוש כולהו ליכא קבוע למה לי עד דפריש חד מינייהו לחצר שלישית אפילו נפלה מפולת בחצר שנייה נמי אין מפקחין ואי קסבר דהדור לקבעייהו בחצר שנייה כי פריש חד מינייהו לחצר שלישית אמאי אין מפקחין. עד כה דבריך אשר חשבת כי הרב מפרש דפריש חד מינייהו לחצר שלישית. ולא היא. כי רבינו הרב לא הזכיר חצר שלישית בספרו כי אם חצר שנייה כלומר שפרשו כל התשעה גוים וישראל אחד שהיו עומדים בחצר אחת לתשע חצירות או לעשר ובעת עקירתם כולם פירש אחד מהן לחצר אחרת דהיינו חצר שנייה ונפלה עליו מפולת שם דאין מפקחין דאמרינן כי פריש מרובא פריש. 

ואמנם כי יש מחברינו אשר הבינו בדברי הרב כי פריש בחצר שלישית, ולדבריך ולדבריהם לב לא אשית. 

אגרות הרמ"ה סימן לא 
=================== 
הר"א להרמ"ה בע' עור המזוזה 

ואשר פערת פיך לבלי חוק בגאוה ובוזה, ונפשך לדעת רבינו הרב (בסי' ט') לעגה ובזה על דבר המזוזה. נוקשת באמרי פיך ונלכדת בשחתך, פרשת רשתך ונתפשת במצודתך, ושחת חכמתך. כי טעית שלוש טעויות בסברתך. ובכפא דחק נגרא לאגמועי חלא בגויה נשרוף חרדלא וגיראה בגיריה אתי לקטלא52. ובכוס אשר להשקות רצית, בו שתית ומצית. כי נמצאה עזרתו ממקום תשובתו, ובחרבך תשועתו. כי אתה כתבת (לעיל ס"כ) הא דקאמר נמי לענין מזוזה דלא צריכה עיבוד לשמה, טעות גדולה היא. דהא תנן אין בין ספרים לתפילין ומזוזות אלא שהספרים נכתבים בכל לשון ותפילין ומזוזות אין נכתבים אלא אשורית, ואי משום דאמר ר' יוחנן אין למדין מן הכללות הני מילי למידחא מלתא דאתאמרה בהדיא בדוכתא אחריתי אבל לגבי מילתא דלא איתמרא בהדיא סמכינן אכללא. עד הנה דִבֶּר פיך. ובגובה רוחך חשבתו טועה בדבר משנה. והחכם אמר בלב נבון חכמה תנוח (משלי יד) ולפני כשלון גובה רוח (שם טז א). והרף ואגידה לך כשלוניך ומכשוליך ברוב מליך. כי זאת המשנה היא סיוע לדברי רבנו הרב. מדקתני בגמרא הא לתופרן בגידין ולטמא את הידים (לעבוד לשמה) זה וזה שוים [ולא קא חשיב ולעבוד לשמה] ש"מ דלא בעינן עבוד לשמה. 

ועוד היכי מייתית עלה הא דא"ר יוחנן אין למדין מן הכללות. וכי שנינו במשנתנו כל דאיכא למימר אין למדין מן הכללות. והוה לך לטעמך למקשי והא אין בין קתני, כדאמרינן בתעניות בפרק (סדר תעניות) [קמא] (יג ב) ובבבא קמא בר"פ מרובה (סב ב). 

ועוד מי סברת דאין בין דקתני במתניתין דוקא הוא, והא איכא ששה דברים, ספרים ומזוזה אינם נכתבים אלא בשירטוט מה שאין כן בתפילין, תפילין ומזוזות אין נכתבין אלא מן הכתב משא"כ בספרים, ספרים ותפילין אין נכתבין על דוכסוטוס משא"כ במזוזה. ובירושלמי במגלה (פ"א ה"ט) מקשי שהספרים נכתבים בשני דפין משא"כ בתפילין ומזוזה, שהספרים תולים בהם משא"כ בתפילין ומזוזה, שהספרים נכתבים בשני עורות משא"כ בתפילין ומזוזה. 

ועוד כי מאחר שלא נזכר בתלמוד דמזוזה בעיא עבוד לשמה מנין לנו להחמיר. השתא בתפילין גופייהו דהוקשה כל התורה לתפילין פליגי רבן שמעון בן גמליאל ורבנן בסנהדרין בפרק נגמר הדין (מח ב) אם צריכין עבוד לשמן או לא. וכמה גאונים ורבנים חלקו בדבר זה אם הלכה כרשב"ג דמחמיר או כרבנן דמקילי דאמרי תפילין אין צריכין עבוד לשמן ומדפליגי בתפילין ש"מ דבמזוזה כלהו סבירא להו דלא צריכה עבוד לשמה. 

ועוד שהרי הרב נתן טעם לדבריו שס"ת ותפילין הם עצמם מצות ומצות מזוזה תלויה בבית ואם אין בית אין מזוזה. ומיניה לא תזוז וציית מאי דקאמר לך רבך ומכל משמר נצור לבך. 

אלה דברי אגרותם ותשובותם ומועצותם עלי ומחשבותם וחצי תוכחותם וקשתותם ומופתיהם ומשפטיהם ואותותם ותורותם ותעודותם ומגדליהם ומצודותם וסבותם וכל אדותם ותולדותם למשפחותם לבית אבותם. 

אגרות הרמ"ה סימן לב 
=================== 
הרמ"ה אל הר"א (פתיחה) 

ואלה דברי אגרתי האחרונה השלוחה אליהם על עניני תשובותם ומליהם 
לרעיוני באזני קול המולה 
וללבבי בקרבי סוד גדולה 
וימים ערכו שלחן אמונות 
לפני מפרי צדק ממולא 
ודודים לי ירימון כוס אֲהבים 
בכתם חן ופז אחוה מסולא 
ידידים יקרו לי מפנינים 
ומכל הון חשבתים לי סגולה 
ויום מָצוֹר חשבתים לי לנשק 
ויום מחסור חשבתים לי לאכלה 
והנה נפלאו מני ושמו 
ערפל גאוה להם חתולה 
ותחת אהבתי ישטנוני 
והמה ישטמו ואני תפלה 
והכוני אבל יקל בעיני 
וכל מכה בעין חושק נקלה 
ולחושק בכל ריבות נתיבות 
ולעיור בכל צולה מסילה 
ומי נטע נְטָעֵי אהבה וחילל 
ומי החל נוה חשק וכילה 
ודי לָך מרצון דודים בחפצם 
ודי לָך מִכְּבַד לשון במילה 
ורב לָך מֵחֳלִי חשק בחליו 
אשר שלח בעצמותי וחילה 
והוא חלש אבל יַחְלושׁ רפאים 
והוא אחד אבל יָפֵץ קהילה 
ובחרתי בדומיה לנפשי 
ודומיה לכל משכיל תהילה 
ואנָּבֵא באהבה נעלמה 
ולא אפנה לתוכחת מגולה 
כרעב יחלום אוכל לנפשו 
ואסיר יחלום בוא עת גאולה 
ויום יקראו אל על אמונות 
אֲהָבַי יעלו להם תחילה 
ודם כבד דיו להם ומבחר 
צְלָעַי עט וקיר לבי מגילה 

מי זאת הנשקפה כשחר בארץ עֲיֵפָה. בספירי אמרים מעולפת ודרכי ענוה מאלפת. נגידים מדברת ומישרים מחברת וחיילים מגברת. עדִי מוסר מעוטרת ומור תוכחות מקוטרת, להביע תוכחת מגולה מאהבה מסותרת. פרי תוכחתה לרגעים מבכֵּרה, ומיין מוסרה הולכי תום משׁכֵּרה. ויהי כבואה והיא מתנכֵּרה, פעם להשמאיל ופעם להימין, מקרבת בשמאל ודוחה בימין. דברותיה בשמן אהבה משוחות, והמה פתיחות. 

ויהי בזכרי את יקר תפארת בעליה, העלמתי עיני מפעליה ומעי המו עליה. וראיתיה וכמעט ינתקו מוֹרָשֵׁי לבבי נָתוֹק, ואוכלה ותהי בפי כדבש למתוק. כי ממקור החיים מקורה ומאור השכל נבקע מאורה. זוהר תבונה מאיר לבבות ורוח חכמה מרחפת על הלבבות. החכם הגדול רבי אהרן נ"ר בן החכם הגדול ר' משולם רי"ת. 

ויהי בראותי ואומר אל אחי הושב כסף תוכחתי וגם הנה באמתחתי. ויצא לבם ויחם בקרבם. ויצאו לשבת וישבו בפתח עינים לשקול הכסף במאזנים. והנה קצרה ידם מהושיע, ונלאו מאזני שכלם מהכריע. כי מי מדד בשעלו מים ותכן בזרת שמים ושקל בפלס הרים וגבעות במאזנים. על כן אמרתי אלכה לי אל הגדולים ואדברה אליהם, כי המה ידעו דרך ה' משפט אלהיהם, אשר מאזני צדק בידיהם והין צדק בפיהם, רבותי חכמי לוניל וקציניה תלמידיה ורבניה בחוריה וזקניה לוייה וכהניה משכיליה ונבוניה פניניה וספיריה סנהדריה ושריה אנשי מלחמתה וגבוריה. הנושאים ונותנים בהלכה, הרודים בעם העושים במלאכה. איש איש על עבודתו ועל משאו, כל איש אשר לבו מלאו. לקרבה אל המלאכה, להכין בחסד כסא ממלכה. ישקלוני במאזני צדק, והם יחזקו את בדק האמת לכל אשר ימצא שם בדק. 

וגם אתה הטה נא אזן חכמתך, והעלה דברי על מאזני מזימתך, וצרפם בכור תבונתך, ונטה עליהם קו אמונתך. ואם עשה תעשה כן ידעתי כי הַצְדֵק תצדיקני ומשוד ענוָתך תניקני. כי חק על החכם מדרך השכל והאמונה כשמעו נכונה, להודות עליה, אם זכו ואם ישרו פעליה. ולבלתי מנוע טוב מבעליו, אם לו ואם עליו53. וחלילה חלילה לי מהשפיל גבוהים וגבורים מהנחית, ואם אֲבַלַּע ואם אשחית. ואף כי מימיך שתיתי, ואש - דת מיקוד שכלך חתיתי. ולמען הודיעך כי לא אבד מלבי זכרם, ונתתי מכרם. ותורתך מכל משמר אצורה, רק אין דבר ברגלי אעבורה. 

אגרות הרמ"ה סימן לג 
=================== 
הרמ"ה אל הר"א בע' תחיית המתים 

אמנם גבירי ואדירי, ארחות חיים אורחותיך ותוכחות מוסר תוכחותיך. אכן נוראות נפלאתי ונהייתי על גודל מעלתך, ונחליתי באמרך (רסי' כב) ואיך שגית במאמריו בהשענך על משענת הקנה הרצוץ הזה אשר דחה בו רבן גמליאל אויביו הצדוקים ונטשת עמוד הברזל והחומה הבצורה אשר בה נסמכו הצדיקים ואנשי השכל והחכמה ובלבם שׂוּמָה בכתב אמת רשומה וחתומה ומרגלא בפומא. עד כה דבריך. ועתה שמע נא אחי הימן וכלכול. הלא אזן מלין תבחן וחיך יטעם לאכול. שימה נא כי כדבריך כן הוא כי ר"ג לא בא להביא ראיה ברורה בעיניו אלא בקש לדחות את אויביו בקנה רצוץ, כלום עשה כן אלא להעמיד תחיית המתים שהיה הוא מודה בה והם כופרים בה. שאם אינך אומר כן מפני מה הוצרך לדחותם ולחלוק עליהם בדבר שגם הוא מודה להם בו. ואם תאמר שר"ג סובר שאין תחה"מ אלא חיי הנפשות בלבד, כאשר יש מי שאומר כן ואין איש שם על לב, והוצרך להביא להם ראייה מן הפסוק להוכיח על תחיית המתים, לומר שהטובה שמבטיח בה המקום את אבותינו עדיין היא עתידה לבא, ודחה אותם בקנה רצוץ בפסוק שמוכיח שהגויות חיות, אם כן כל המקראות והמשניות הברייתות והשמועות המוכיחות על הגויות שהן חיות, כאשר אפרש לפנים בעזרת השם יתעלה והקבלה הפשוטה בכל ישראל, מה תהא עליהם. 

אגרות הרמ"ה סימן לד 
=================== 
ועוד תמהתי על דבריך באמרך (שם) "ונטשת עמוד הברזל והחומה הבצורה אשר בה נסמכו הצדיקים". וכי כך אני בעיניך. ואילו סכלתי עשר ידות על אשר סכלתי, וכאשר שכולתי שכלתי. והלא הדבר ברור באגרתי הראשונה. וגלוי לעינים כשמש בחצי השמים. באמרי (ס"י עמ' יא - יב) וכי תאמר איך יעמיד גויה בלא אכילה ושתיה הממציא הגוף מאין טרם היותו הלא יוכל להחיותו מבלי אכול ושתה. הלא ציר נאמן עמד בהר ארבעים יום וארבעים לילה לחם לא אכל ומים לא שתה. גם אליהו זכוּר לטוב כה עשה עד בואו הר השם חורבה, גם מיום הלקחו עד היום הזה. והנך רואה בעיניך כי שמתי לבי על החומה הבצורה ואנוס שם לעזרה. ועליה נסמכתי ובמשענתה תמכתי. כי האמנם נמצא בה תקוה לפגרי נקיים, וממנה תוצאות חיים. באמרה העולם הבא אין בו לא אכילה ולא שתייה ולא משא ומתן ולא פריה ורביה. ואם אין הגויות חיות מפני מה הוצרכו לומר שאין בו כל אלה. היה להם לומר שאין בו גוף ונמצא כל אלו בטלים מאליהם. וכי אילו אמר שאין בו גוף וגויה תעלה על דעתך שיש בו אכילה ושתיה ומשא ומתן ופריה ורביה שהוצרך לומר שאין בו כל אלה. אלא לכך הוצרך לומר כן ללמדך שאע"פ שיש בו גוף וגויה אין בו אכילה ושתיה ולא משא ומתן ולא פריה ורביה. ולפיכך הוצרך לומר אלא צדיקים יושבים ועטרותיהם בראשיהם ונהנים מזיו השכינה, כלומר וכי מאחר שאין בו כל אלו צדיקים ממה הם נהנים ומה יהיה על שכרם, והשיב יושבים ועטרותיהם בראשיהם ונהנים מזיו השכינה. 

אגרות הרמ"ה סימן לה 
=================== 
ואשר אמרת (רסי' כב עמ' כז) "ואיך לקחת את הדברים כפשטן והפסוקים כצורתן לקטרג ולצאת כשטן", כלום מצות עשה היא להוציא את הפסוקים ואת השמועות ללא דבר מפשטן ולדרוש מה למעלן ומה למטן. ולהוציא דיבה על כל אשר יהיה והיה. והמוציא מחברו עליו הראיה. 

אגרות הרמ"ה סימן לו 
=================== 
ואשר אמרת (שם) השמת לבך אל חכמי המחקר והתעודה אשר האריכו לדבר בתחיית המתים ובעולם הבא והנבואה העתידה, והם אמרו אין סומכים על דברי הגדה והם כתבו כי אחרי תחיית המתים בגוייתם ימותו שנית וישנו שנתם ויחיו ויקיצו מאדמתם, ואתה אמרת וכי תאמר חיו יחיו אך ימותו אחרי עמדם, אל תבא נפשי בסודם, כי האמנם אם לכוד ילכדוני עוד חבלי שאול במוקשם, למה לי חיים טוב לי עוד אני שם, ואם כן הוא כדבריך מתים שהחיה יחזקאל שאמרו חכמים שנשאו נשים והולידו בנים ואחרי כן המיתם, לא החיה אותם כי אם לרעתם וטוב להם לשבת בקבורתם. עד כה דבריך בדרך קצרה. 

ועתה המבלעדי חכמי המחקר באתי להוציא מזולל יקר. הלא המה היו לי למשען ולמגדל עז, לבלתי חלל את המקדש והמעוז. והם הם אמרו כי בעוה"ב באחרונה יחיו הגויות והנפשות ולא ימותו לעולם וכי העוה"ב אשר נאמר בו שאין בו לא אכילה ולא שתיה יש בו גוף וגויה. ונתנו דוגמא לדבר ממשה רבינו ע"ה ומאליהו זכור לטוב. ועל פיהם דנתי ועליהם נשענתי, באמרי (לעיל ס"י עמ' יב א) "וכי תאמר חיו יחיו אך ימותו אחרי עמדם אל תבא נפשי בסודם". כי האמנם לא דברתי מתחלה ועד סוף בלתי על תחיית המתים שתהיה לעולם הבא אחר אשר ישומם העולם אלף שנים, והמקרא והתלמוד מוכיחים כאשר אני עתיד לפרש לפנים בעזר השם ית'. 

אגרות הרמ"ה סימן לז 
=================== 
ותמהתי איך דנת ממתים שהחיה יחזקאל. וכי דנים חיי עולם הבא שחייו חיים שאין עמהם מות, ואור שאין עמו צלמות. וטובו טובה שאין עמה רעה, ומנוחתו מנוחה שאין עמה זועה. מחיי העוה"ז שחייו לקוחים למות, ואורו נתק לצלמות. ויינו נמסך במי ראש ודבשו מסוך בלענה וראש. אכן דבריך בנויים על יסוד מחשבתך אשר חשבת כי לא דברתי כי אם על תחה"מ אשר תהיה בימות המשיח, ולפיכך הבאת ראיתך ממתים אשר החיה יחזקאל כדברי שמואל אשר אמר אין בין העולם הזה לימות המשיח אלא שעבוד מלכיות בלבד. ואני לא דברתי באגרתי הראשונה (ס"י) בלתי על המתים שחיים לעולם הבא. והנה דברי אגרתי לעדים אם על פני יכזיבוני. וגם אמנה כי לו אמרתי גם על תחיית המתים שתהיה בימות המשיח לא סכלתי. שהרי אמרו חכמים מתים שעתיד הקב"ה להחיות שוב אינם חוזרים לעפרם. כאשר אפשר לפנים בעזרת השם יתעלה. 

אגרות הרמ"ה סימן לח 
=================== 
ונפלאתי הפלא ופלא על פה קדוש, באמרו פעמים ושלוש (סכ"ב עמ' כז) ואתה באמת לא הבינות דברי רבנו משה שאמר העוה"ב אין בו לא גוף ולא גויה, על איזה עוה"ב אמר אם על תחיית המתים או על העולם שיתחדש אחרי תחיית המתים אחרי שיחרב ימים רבים, כמו שאמרו רבותנו שיתא אלפי שני הוי עלמא וחד חרוב, נמצא שלדברי רבותנו יש עת וזמן רב בין תחיית המתים והעולם הבא, וכן אמרו חכמים צדיקים גמורים שעתיד הקב"ה להחיות לימות המשיח שוב אינם חוזרים לעפרם ואם תאמר אותם אלפי שנים שעתיד הקב"ה לחדש את עולמו צדיקים מה הם עושים וכו' נמצאת אומר שאחרי תחה"מ יחרב וישומם העולם ואח"כ יתחדש, ועוד אתה למד מכאן שאמרו חכמים צדיקים גמורים שעתיד הקב"ה להחיות אינם חוזרים לעפרם הא צדיקים שאינם גמורים שיחיה הקב"ה יחזרו לעפרם ואחרי כן יקיצו ויעמדו לגורלם, שלא כדרך סברתך ומחשבתך. עד כה דברי אהרן קדוש א - דני. ולכן נבהלו רעיוני, וקול פחדים עלה באזני נוחם יסתר מעיני. כי האמנם מי לא ידע בכל אלה. הנה החדשה הזאת לא נפלאת היא ממנו ולא רחוקה, ולא גבוהה ממנו ולא עמוקה. ולא בשמים היא לאמר מי יעלה לנו השמימה ויקחה לנו וישמיענו אותה ונדעה ולא מעבר לים היא לאמר מי יעבור לנו אל עבר הים ויקחה לנו וישמיענו אותה ונעשנה, כי קרוב הדבר מאד בפי כל חכם ובער זקן ונער. 

אגרות הרמ"ה סימן לט 
=================== 
ומה עזרת את רבינו הרב באמרך (סכ"ב עמ' כז ב) כי לא אמר בלתי על העולם שיהיה אחר שבעת אלפים שנה שהוא העולם שאין בו לא גוף ולא גויה, לדבריך לדעת הרב. ואח"כ אמרת שאחר תחה"מ יחרב וישומם העולם ואח"כ יתחדש. ועוד אמרת הא צדיקים שאינם גמורים שיחיה הקב"ה ישובו לעפרם ואח"כ יקיצו ויעמדו לגורלם. והנך אומר בפיך שאחרי אשר ישומם העולם אלף שנים יקיצו המתים ויעמדו לגורלם. ואמנם כי האמת אתך בזאת ונמצא שהעוה"ב שאחרי תחה"מ יש בו גוף וגויה. והנה דבריך סותרים דברי הרב אשר באת בעזרו ואם לא אמרת שיקיצו המתים ויעמדו לגורלם בלתי על עמידת הנפשות אשר יקיצו לקבל שכרן, אין להעמידה כלל. שהרי אמרו חכמים שאין הנפשות מקבלות שכרן ולא פורענותן לעולם הבא אלא עם הגויות דרך קלקולן או דרך תקונן, כאשר אני עתיד לפרש בעזרת השם (לק' סימן מו). 

אגרות הרמ"ה סימן מ 
================== 
ואשר הוכחת (שם) מן הברייתא הזאת שיש מהצדיקים שחיים לימות המשיח וחוזרים לעפרם, שלא כדרך סברתי ומחשבתי. הנה בארתי כי מתחלה לא דברתי בלתי על תחיית המתים שתהיה לעולם הבא באחרונה. ואף גם זאת כי אילו אמרתי גם על המתים שחיים בימות המשיח לא נואלתי בדברי. והנה הברייתא הזאת היא לי לעדה. ואין לדקדק ממנה שיש צדיקים שחיים לימות המשיח ואחר כך חוזרים לעפרם. שלא אמרו צדיקים גמורים שעתיד הקב"ה להחיות אלא מתים שעתיד הקב"ה להחיות לימות המשיח אינם חוזרים לעפרם. והאמנם גם לדעת ספריכם, הכתוב בהם צדיקים גמורים, אין להוכיח זאת משם, שלא אמרו צדיקים גמורים לומר שיש צדיקים שאינם גמורים שחיים לימות המשיח וחוזרים לעפרם, אלא לומר לך שאין חיים לימות המשיח אלא צדיקים גמורים בלבד. ואע"פ שאין ראיה לדבר זכר לדבר יש. דגרסינן בפרק שני דייני גזלות (קיא א) ונשאתני ממצרים וגו' אמר קרנא דברים בגו יודע היה יעקב אבינו ע"ה בעצמו שצדיק גמור היה ואם מתים שבחוצה לארץ חיים מפני מה הטריח את בניו שמא לא יזכה למחילות, כיוצא בדבר אתה אומר וישבע יוסף את בני ישראל לאמר וגו' א"ר חיננא דברים בגו יודע היה יוסף בעצמו שצדיק גמור היה ואם מתים שבחוצה לארץ חיים מפני מה הטריח את אחיו שמא לא יזכה למחילות. ומדאמרינן יודע היה יעקב אבינו בעצמו שצדיק גמור היה וקאמר נמי יודע היה יוסף שצדיק גמור היה ש"מ דצדיקים שאינם גמורים אינן חיים לימות המשיח. ועוד שהרי הפסוק עצמו אשר למדנו ממנו למתים שחיים לימות המשיח שאינם חוזרים לעפרם מוכיח. שעל כל המתים שחיים לימות המשיח הוא אומר שנאמר כל הכתוב לחיים בירושלם. 

אגרות הרמ"ה סימן מא 
=================== 
וכתבת (שם ד"ה ואיך) ואיך יעלה על לב איש לקחת דברי ההגדה כפשטן והפסוקים כצורתן, והנה אמרו רבותינו העוה"ב אין בו לא אכילה ולא שתיה, ובמקום אחר אמרו שעתיד הקב"ה לעשות סעודה לצדיקים מלויתן לעוה"ב, וכמה ראיות המראות שהעוה"ב יש בו אכילה ושתיה, אם כן דבריהם סותרים זה את זה לאשר שומע אמרי אל ומחזה האמת בעין לבו [לא] יחזה. עד הנה דבריך. ומי יתן ידעתי מה יקחך לבך ורעיונך או מה ירמזון עיניך. אם להוציא את הפסוקים והמדרשות המוכיחים שהעוה"ב יש בו תחה"מ מפשטן. וחלילה לך מדבר כדבר הזה לפני כל מבין וחוזה כי האמנם התלמוד מלא על כל גדותיו ראיות ברורות על העוה"ב באחרונה שהוא סוף מתן שכרן של צדיקים ופורענותן של רשעים שיש בו גוף וגויה, וחלילה לכל ירא אל"ים מגעת בו. והאמנם כי כל המדרשות המוכיחין על העוה"ב שיש בו אכילה ושתיה, הואיל ונמצא שאמרו רבותינו בפירוש שהעולם הבא אין בו אכילה ושתיה, יש להוציאן מפשטן ולפרש האכילה ושתיה האמורה בהן לשון משל לומר שהם נהנים מזיו השכינה, כאשר פירשו רבותינו את הדברים במקומם. אבל איך לא נעמיד את הדברים המוכיחים על תחיית המתים לעולם הבא כמשפטן, אחרי אשר לא מצאנו ראיה ברורה להוציאן מפשטן, דבר גדול או דבר קטן. 

ברם זכור אותו האיש לטוב ורבנו סעדיה גאון שמו, שאלמלא הוא נשתכחה תורה מישראל, שכתב בספר האמונות (מאמר שביעי)54 בדברו על הנבואות הצפונות, על הדברים הראוים להעמידם כמשפטם ועל אשר הם ראוים להוציאם מפשטם, שאין מקרא יוצא מידי פשוטו אלא מפני אחד מארבעה פנים. הפנים הראשונים אם פש וטו שלפסוק דוחה דבר שאחד מחמשת הרגשים מעידים עליו. כענין שנאמר בחוה כי היא היתה אם כל חי, ואנו רואים כמה בעלי חיים שלא נולדו מחוה. והפנים השניים בזמן שפשוטו שלפסוק דוחה דבר שהדעת מעיד עליו כענין שנאמר (דברים ד) כי ה' אלהיך אש אוכלה הוא אל קנא, ואי אפשר להעמידו כפשוטו לפי שהאש גוף ומופתי החכמה מעידים שאין הקדוש ברוך הוא גוף. הפנים השלישיים כגון שני כתובים המכחישים זה את זה כענין שנאמר (שם ו) לא תנסו את ה' אלהיכם וכתיב (מלאכי ג) ובחנוני נא בזאת. והפנים הרביעיים בזמן שההל כה מכחשת פשוטו שלפסוק. כענין שנאמר (דב' כח) ארבעים יכנו לא יוסיף ובאה הקבלה וגרעה אחת. אבל כל דבר שאין בו אחד מארבעת פנים האלה אין ראוי להוציאו מידי פשוטו כלל. שאם אתה בא להוציא פסוק אחד מידי פשוטו ללא דבר גם כל התורה כולה נוכל להוציאה מפשוטה ונמצאו כל המצוות בטלות. לפיכך אין ראוי להוציא את המקראות הכתובים בתחיית המתים מידי פשוטן לפי שהאומרם גוזר ויכול לקיים. עד כה דבריו ז"ל בדרך קצרה. ומה נעמו מאמריו ומה צדקו דבריו בעיני כל משכיל דורש את אלהים. 

אגרות הרמ"ה סימן מב 
=================== 
ועוד תמהני על דבריך באמרך "ואיך לקחת את הדברים כפשטן והפסוקים כצורתן". ולדבריך אשר העמדת תחה"מ בגויתם בימות המשיח בלבד, מה לך להוציא את הפסוקים אשר הבאתי באגרתי הראשונה מפשטם, היה לך להעמידם כצורתם וכמשפטם ולהעמידם בימות המשיח לפי סברתך ומחשבתך אשר העמדת דברי הרב בעולם הבא באחרונה ותחיית המתים בימות המשיח בלבד. 

אגרות הרמ"ה סימן מג 
=================== 
ואשר אמרת (סס"י כב) ואמנם אם רוח המושל תעלה עליך לא הגדלת פיך לדבר מלבך דברים שאין לך בהם קבלה מפי רבך כל שכן בדברים שאפי' החכמים הקדמונים והגאונים לא ירדו לתכלית אמיתת העתידות, יען כי הם סודות ואינן מפורשות ככל הצורך בספרי הנבואות לדעת האמת כמה ימי שני ימות המשיח וכמה יהיה בין ימות המשיח ותחה"מ וכמה יהיה בין תחיית המתים והעולם הבא, ומה יעשו החיים בינתיים. עד הנה דבריך. ושמעתי כאלה רבות להחשיך הרואות בארובות ולומר הנה השם עושה ארובות. אך התהלכו לבם55 עתה בחשכה, כי אין יודע מתי ואֵיכה. ומה המסכה הנסוכה. כאילו רוחי הוא קבצם ופי לבדו ציוָם. הלא בכל הארץ יצא קוָם. ובקצה תבל מליהם ולשמש שם אהל בהם. כי האמנם לא דברתי דבר אשר איננו בפי הכל ערוך, בעולם שכלו ארוך, יהא מכירו ברוך. ומה לנו למתי ועד מה ואיכה וכמה. 

אגרות הרמ"ה סימן מד 
=================== 
ואשר אמרת (שם) "ואחרי שנעלמה ממך תושיה ולא ידעת על איזה עוה"ב אמר הרב שאין בו גוף ולא גויה, היתה תהלה לך דומיה". ועתה האם אין עזרתי בי ותושיה נדחה מלבבי. אתה עתה ברוך ה', כמה חכמה ובינה השמעת, ותושיה לרוב הודעת. ונפלאתי הפלא ופלא על דבריך באמרך (שם) "היתה תהלה לך דומיה עד דרשך וחקרך אחרי הדברים מפי זקן ורב משכיל דורש את אלהים". ואתה לא הודעתני וגם אנכי לא ידעתי מי הוא זה ואי זה הוא. ומי יתן ידעתי ואמצאהו. כי הנה יוצר הרים ובורא נגוהים השקיף משמי גבוהים לראות היש משכיל דורש את אלהים. והנה הכל סר יחדיו נאלחו ושמי נכוחות כעשן נמלחו. ויאבדו אנשי אמונה וקִימם נכחד, אין עושה טוב אין גם אחד. ואתה אמרת ידעתיהו בשם מעלה מעל גבוה שומר ועליהם גבוהים זקן משכיל דורש את אלהים. 

אגרות הרמ"ה סימן מה 
=================== 
ואשר אמרת (שם) "כי האמנם יש בהם סודות נפלאים ונכסים ונעלמים מעיני רבים חכמים, ונגלים לברי לבב משכילים". אחי, יהי לך אשר לך, שלי שלי ושלך שלך. יהי לך לבדך ואין לזרים אתָּך, ויחדלו הקולות והברד ומטר ארצה לא יתּך. ומה לכם תדכאו עמי ופני עניים תטחָנו, ולבות הולכי תום באור דבריכם תבחנו. לחוד חידות ולשאת משלים, ותלעגו ואין מכלים. שובו נא אל ילין און בקרבה, ושובו עוד צִדקי בה. לֵאור באור החיים כי טוב וכי תאוה הוא לעינים. ונחמד עץ הדעת להשכיל ולדרוש ולחקור, אי זה הדרך יֵחלק אור. 

אגרות הרמ"ה סימן מו 
=================== 
מנין לתחיית המתים מן התורה. באברהם אבינו הוא אומר (בראשית יג) כי את כל הארץ אשר אתה רואה לך אתננה, וכי היכן מצינו שנתנה ארץ ישראל לאברהם והלא כשמתה שרה אשתו בקש מקום לקברה ולא מצא עד שלקחו בארבע מאות שקל כסף, אלא מכאן לתחיית המתים מן התורה. וכן ביצחק הוא אומר (שם כו) כי לך ולזרעך אתן את כל הארצות האל, וכי היכן מצינו שניתנה ארץ ישראל ליצחק והלא כבר נאמר (שם) ויריבו רועי גרר עם רועי יצחק לאמר לנו המים, אלא מכאן לתחה"מ מן התורה. וכן ביעקב הוא או מר (שם כח) הארץ אשר אתה שוכב עליה לך אתננה ולזרעך, וכי היכן מצינו כן והלא בקש מקום לנטוע אהלו ולא מצא עד שלקחו במאה קשיטה, אלא מכאן לתחיית המתים מן התורה. ואומר (דברים א) ראה נתתי לפניכם את הארץ וגו' עד אשר נשבע ה' לאבותיכם לאברהם ליצחק וליעקב לתת להם ולזרעם אחריהם. ואומר (שם יא) ולמען תאריכו ימיכם על האדמה אשר נשבע ה' לאבותיכם לתת להם, ואומר למען ירבו ימיכם וימי בניכם על האדמה, ואומר אשר נשבע ה' לאבותיכם לתת להם לכם לא נאמר אלא להם (ספרי, סנה' צ ב) ואומר (שם לב) אני אמית ואחיה, יכול מיתה באחד וחיים באחד כדרך שהעולם נוהג תלמוד לומר מחצתי ואני ארפא, מכאן לתחית המתים מן התורה. (ספרי, סנה' צא ב). 

מן המקרא מנין. הרי הוא אומר (שמ"א ב) ה' ממית ומחיה מוריד שאול ויעל (ר"ה יז א). ואומר (ישעיה כו) יחיו מתיך נבלתי יקומון הקיצו ורננו שוכני עפר. ואומר (שם מב) ירונו יושבי סלע מראש הרים יצוחו56 ואלמלא תרגומיה דהאי קרא לא הווה ידענ' מאי קאמר. ואומר (יחזק' לז) והעליתי אתכם מקברותיכם עמי. ואינך יכול לומר שעל המתים שהחיה יחזקאל הוא אומר, שהרי הפסוק הזה אחר שהחיה יחזקאל את המתים נאמר לעתיד לבא. ואומר (הושע ו) יחינו מיומים ביום השלישי יקימנו ונחיה לפניו. 

מן הכתובים מנין. שנאמר (תהלים עב) ויציצו מעיר כעשב הארץ. ואומר (שם קד) תשלח רוחך יבראון ותחדש פני אדמה. ואומר (שם נ) יקרא אל השמים מעל ואל הארץ לדין עמו, וכדאמר ליה רבי לאנטונינוס (סנהד' צא ב). ואומר (שם) אספו לי חסידי כורתי בריתי עלי זבח. ואומר (שם סח) אמר ה' מבשן אשיב אשיב ממצולות ים. ואומר (דניאל יב) ורבים מישני אדמת עפר יקיצו. ואומר (שם) ואתה לך לקץ ותנוח ותעמוד לגורלך לקץ הימין. ואם לחשך אדם לומר כלה ענן וילך כן יורד שאול לא יעלה (איוב ז), אמור לו מי שלבו נוקפו אומר כן שהרי אמרו חכמים (ב"ב טז א) מכאן שכפר איוב בתחיית המתים. ואין ללמוד מאיוב כי במרירות לבו פצו שפתיו ועתקו מליו, ובעת הובא בפלילי נסיון נטיו רגליו עד שבקש להפוך הקערה על פיה. ואם תאמר כי לכלב חי הוא טוב מן האריה המת כי החיים יודעים שימותו וגו' גם אהבתם גם שנאתם וגו' (קהלת ט) הרי אמרו חכמים כי לכלב חי הוא טוב מן האריה המת כדרב יהודה אמר רב דאמר מאי דכתיב הודיעני ה' קצי וכולה מלתא כדאמרי' בפרק במה מדליקין (ל א). והמתים אינם יודעים מאומה בעודם מתים וחלק אין להם עוד לעולם, לעולמן שלמתים. ואל תתמה, שהרי נאמר (ר"פ משפטים) ועבדו לעולם ואמרו חכמים (קדושין טו א) לעולמו שליובל. וכן בשמואל הוא אומר (שמ"א א) וישב שם עד עולם, לעולמו שללוי (יובל). הא למדת שלא דבר שלמה כל הדברים האלה אלא כנגד הכופרים בתחה"מ שאומרים כי לכלב חי הוא טוב מן האריה המת ושאר הדברים. תדע שהרי תחלת הדברים מוכיחים על סופם שנאמר (שם) וגם לב בני האדם מלא רע והוללות בלבבם בחייהם ואחריו אל המתים, ומה הם אומרים, כי מי אשר יחובר אל החיים יש בטחון ושאר הדברים. הרי נתברר לך שלא דבר שלמה אלא לדברי הכופרים בתחיית המתים וקרא את דבריהם רע והוללות. למדנו לתחיית המתים מן התורה ומן הנביאים ומן הכתובים. 

מדברי סופרים מנין. דאמרינן בגמרא (סנה' צ: סע"ב) שאל[ה] גלופטרא (מלכא) [מלכתא] את רבן גמליאל ידענא דחיי שכבי אלא כשהן עומדין בלבושיהן הן עומדין או ערומין הן עומדין אמר (ליה) [לה] ק"ו מחטה. ואמרינן נמי (שם) אמר ליה קיסר לרבן גמליאל אמריתו דחיו שכבי הא קא הוו עפרא ועפרא מי קא חי ומשל לו משל לשני יוצרים אחד יוצר מן הטיט ואחד מן המים וכו'. וכן נמי (שם צא א) אמר ליה ההוא מינאה לר' אמי אמריתו דחיי שכבי והא קא הוו עפרא ועפרא מי קא חיי אמר לו אמשול לך משל למה הדבר דומה למלך בשר ודם שבנו לו עבדיו פלטרין גדולים במקום שאין עפר ואין מים וכו'. ומכלהו הני שמעתתא שמעינן דתחה"מ האמורה בכל מקום בתחיית הגופות והנפשות היא. ואמרינן נמי (שם צב א) מתים שעתיד הקב"ה להחיותם אינן חוזרין לעפרן. הא למדת שתחה"מ האמורה בכל מקום אינה אלא החזרת הנפש לגוף. ועוד מדאמרינן העוה"ב אין בו לא אכילה ושתיה ולא פריה ורביה ולא משא ומתן, ואם אין הנפשות עם הגויות חיות מפני מה הוצרכו לומר שאין בו כל אלו היה להם לומר שאין בו גוף, ונמצאו כל אלו בטלין מאליהן כמו שביארנו בתחלת האגרת הזאת (סל"ד) ואמר ליה אנטונינוס לרבי (שם צא א) יכולין גוף ונשמה לפטור את עצמן מן הדין גוף אומר נשמה חטאת וכו' ומשל לו משל למה הדבר דומה לחגר וסומא שהרכיב הסומא את החגר על כתפיו והוליכו למקום הבכּורות ואכלו בא בעל הפרדס ודן אותם דרך קלקולן אף הקב"ה מביא את הנשמה וזורקה בגוף ודן אותם כאחד. וגרסינן בראש השנה (טז ב) תניא ב"ש אומרים שלוש כתות באות ליום הדין אחת שלצדיקים גמורים ואחת שלרשעים גמורים ואחת שלבינונים, שלצדיקים גמורים נכתבין ונחתמין לאלתר לחיי העולם הבא ושלרשעים גמורים נכתבין ונחתמין לאלתר לגיהנם שנא' ורבים מישני אדמת עפר יקיצו אלה לחיי עולם ואלה לחרפות לדראון עולם בינונים יורדין לגיהנם ומצפצפין ועולין שנא' והבאתי את השלישית באש וגו' ועליהם אמרה חנה ה' ממית ומחיה מוריד שאול ויעל ובית הלל אומ' ורב חסד מטה כלפי חסד ועליהם אמר דוד אהבתי כי ישמע ה' את קולי ועליהם נאמרה כל הפרשה כולה עד דלותי ולי יהושיע. פושעי ישראל בגופן ופושעי אומות העולם בגופן יורדין לגיהנם ונדונין שם שנים עשר חדש לאחר שנים עשר חדש גופן כלה ונשמתן נשרפת ורוח מפזרתן ונעשים אפר תחת כפות רגלי הצדיקים שנא' ועסותם רשעים כי יהיו אפר תחת כפות רגליכם. וכל הראיות הללו כלן מעידות על הגויות שהן חיות. 

אך אמנה יש מהן שיוכל אדם להעמידן לימות המשיח בתחה"מ אשר תהיה בימים ההם. ואם יש מי שאינו מודה בה וסומך על מה שאמרו חכמים (סנה' צא ב) אין בין העולם הזה לימות המשיח אלא שעבוד מלכיות בלבד, לא זה הדרך ולא זו העיר. שלא אמר שמואל כן לבטל נסים שעתידים להיות באותם הימים והזמנים ההם לפי צורך השעה והמקום אלא לומר שאין מנהגו שלעולם משתנה לגמרי כענין שנא' (ישעיה ל) והיה אור הלבנה כאור החמה ואור החמה יהיה שבעתים כדאיתא בפרק חלק (צא ב). שאם אי אתה אומר כן נמצאת אומר שאין רוח הקדש שורה על ישראל בימות המשיח ואין לשון ים מצרים נבקע לשאר עמו אשר ישאר מאשור כאשר היתה לישראל ביום עלותו מארץ מצרים, וכן כמה נסים שעתידים להיות בימים ההם מה תהא עליהם. ואם תאמר שאין רוח הקדש ובקיעת הים חדוש הואיל והיו כן ביציאת מצרים ובכניסתן לארץ בעברם את הירדן, א"כ מאי אלא שעבוד מלכיות בלבד. אטו ביציאת מצרים ובכניסתם לארץ שעבוד מלכיות מי הוה. ועוד הלא מצאנו תחה"מ בזמן שבית המקדש קיים, כגון בן השונמית וכיוצא בו. וכן לאחר חרבן הבית בראשונה מצאנו תחית המתים על ידי יחזקאל, לדברי האומר (שם צב ב) אני מבני בניהם, ועל ידי כמה חכמים שהיו אחר חרבן בית שני כגון מעשה דמגלה (ז ב) ומעשה דאנטונינוס ורבנו הקדוש (ע"ז י ב) וכהנה רבות. הא למדת שלא אמר שמואל אין בין העולם הזה לימות המשיח אלא שעבוד מלכיות בלבד לבטל נסים שעתידין להיות בימות המשיח. 

ומעתה נשיב לענין הראיות שאמרנו שיש להעמיד מקצתן לימות המשיח ומקצתן אין להעמידן אלא לעוה"ב כאותה ששנינו (סנה' צ א) ואלו שאין להם חלק לעוה"ב הכופר בתחה"מ ואמרי לה האומר אין תחה"מ מה"ת, ואמרי' בגמ' וכל כך למה ותאנא לפי שכל מדותיו של הקב"ה מדה כנגד מדה, הוא כפר בתחה"מ לפיכך לא יהא לו חלק בתחה"מ. הא למדת שהעוה"ב השנוי כאן במשנתנו הוא תחה"מ, ואי אתה יכול לומר שהעוה"ב השנוי כאן זהו ימות המשיח, דאם כן מתי אומות העולם מאי בעו התם, דהא דייקינן עלה בגמ' (שם קה א) בלעם הוא דלא אתי לעלמא דאתי הא שאר גוים אחריני אתו. אלא ודאי שמע מינה שהעולם הבא השנוי במשנתנו זהו העולם הבא באחרונה שמשלמים בו שכר לצדיקים ונפרעים בו מן הרשעים וש"מ דאית ביה תחית מתים כדברירנא. 

ועוד מדקתני עלה (שם קז ב) דור המבול אין להם חלק לעוה"ב ואין עומדין בדין אנשי סדום אין להם חלק לעוה"ב אבל עומדין בדין וכו' עד בעדת צדיקים אין עומדין אבל עומדין הן בעדת רשעים, ואי בימות המשיח הני כלהו מאי בעו התם אי לימא לאיתדוני מי איכא דינא אלא יום דינא לעלמא דאתי. וגם הרב מודה בה בהלכות תשובה בפרק שמיני שאין מתן שכרם של צדיקים ופורענותן שלרשעים לעולם הבא. 

ועוד תניא (סוף חולין וש"נ) ר' יעקב אומר אין כל מצוה ומצוה שכתובה בתורה ומתן שכרה בצדה שאין תחיית המתים תלויה בה בכבוד אב ואם כתיב למען יאריכון ימיך ולמען ייטב לך ובשלוח הקן כתיב למען ייטב לך והארכת ימים הרי שאמר לו אביו עלה לבירה והבא לי גוזלות ועלה ושלח את האם ונטל את הבנים ובחזירתו נפל ומת היכן טובתו שלזה והיכן אריכות ימים שלזה אלא למען ייטב לך לעולם שכלו טוב ולמען יאריכון ימיך לעולם שכלו ארוך. הא למדת שהעולם שכלו ארוך ואין לו הפסק יש בו תחיית המתים. 

ועוד ראיה לעוה"ב שיש בו תחה"מ מדדרשינן (סנה' צ ב) מנין לתחיית המתים מן התורה שנאמר הכרת תכרת הכרת בעולם הזה תכרת בעולם הבא. ואמר ר' יהושע בן לוי (שם צא ב) מנין לתחיית המתים מן התורה שנאמר עוד יהללוך סלה הללוך לא נאמר אלא יהללוך וקיימא לן דלעולם הבא קאמר דאמר רבי יהושע בן לוי כל האומר שירה בעולם הזה זוכה ואומרה לעולם הבא שנאמר אשרי יושבי ביתך עוד יהללוך סלה הללוך לא נאמר אלא יהללוך. הא למדת שהעולם הבא יש בו תחיית המתים. ואי אתה יכול לומר שתחיית המתים האמורה כאן אינה אלא תחיית הנפשות, שהרי הנפשות לא מתו כדי שיקראו חייהם תחיית המתים. ואם תאמר תמות נפשי עם פלשתים (שופטים טז) וכהנה רבות, משם ראיה שהרי יציאת הנפש מן הגוף קרויה מיתה וכשם שיציאתה מן הגוף קרויה מיתה כך חזרתה לגוף קרויה חיים. ונמצאת למד שאין תחה"מ אלא החזרת הנפשות לגופות. וגם אינך יכול לומר שכל זמן שהנפש כלואה בגוף חשובה כמת ובזמן שפורשת מהגוף היא חיה וזו היא תחה"מ, שאם הדבר כן נמצא העוה"ב לכל אדם משעת מיתתו, והדבר ידוע שחיי העוה"ב אין להם הפסק ולא גרעון והן הן סוף השכר כלו. וגם הרב מודה בה בהלכות תשובה בפרק תשיעי. וא"כ תחיית המתים האמורה על הגויות בכל מקום מה תהא עליה. 

ועוד שהרי הדבר ידוע ומפורסם שפורענותן שלרשעים ומתן שכרם שלצדיקים אינם אלא לעוה"ב, כאותה ששנינו (אבות פ"ד מכ"א) העולם הזה דומה לפרוזדוד בפני העולם הבא התקן עצמך בפרוזדוד כדי שתכנס לטרקלין. ועוד אמרו שלצדיקים גמורים נכתבין ונחתמין לאלתר לחיי עולם הבא. ועוד אמרו (סנה' צט א) וכל הנביאים כלם לא נתנבאו אלא לימות המשיח אבל עוה"ב עין לא ראתה אלהים זולתך יעשה למחכה לו. ועוד אמרו (ברכות יז א) העולם הבא אין בו לא אכילה ולא שתיה וכו'. ותנן נמי (סנה'צ א) כל ישראל יש להם חלק לעולם הבא. ובכמה דוכתי אמרינן (כתובות קג ב) יצתה בת קול ואמרה ההוא כובס מזומן לחיי העוה"ב. ואמרינן נמי (ע"ז ו ב) קטיעא בר שלום מזומן לחיי העוה"ב. הא למדת שמתן שכרם שלצדיקים אינו אלא לעוה"ב. וכן פרעון הרשעים אינו אלא לעוה"ב דדרשינן הכרת תכרת הכרת בעוה"ז תכרת בעוה"ב. ותנן נמי אלו שאין להם חלק לעוה"ב וכו' וכהנה רבות. הא למדת שפרעון הרשעים אינו אלא לעוה"ב. וגם הרב נ"ר מודה בה בהלכות תשובה בפרק שמיני. והואיל ומתן שכרם של צדיקים ופרעון הרשעים לעולם הבא הוא אי אתה יכול לומר שאין בו תחה"מ, שהרי אמרו חכמים שאין הגוף והנשמה נדונים אלא כאחד דרך קלקולם כדמברר הא דאמר ליה אנטונינוס לרבי יכולין גוף ונשמה לפטור עצמן מן הדין וכו'. ועוד מן האמור בברייתא האמורה בראש השנה (יז א) גופן כלה ונשמתן נשרפת וכו' אתה למד שהגוף והנשמה נדונים. ועוד שהרי אמרו חכמים העולם הבא אין בו לא אכילה ולא שתיה, ומשם יש להוכיח שיש בו גוף וגויה כאשר פרשנו למעלה פעמים רבות (ס"ילג - ט מא מה). 

ואין לומר שאחרי חיות הגופות לעוה"ב ימותו שנית, שאם אתה אומר כן אין זה עולם שכלו ארוך, והכל מודים שחיי עוה"ב אין להם הפסק ולא גרעון. ועוד שהרי אמרו חכמים לענין פרעון שלהרשעים שהוא לעוה"ב בגוף וגויה שאין לו הפסק, כמאמרם (ר"ה שם) יורדים לגיהנם ונדונים בה לדורי דורות שנא' ויצאו וראו בפגרי האנשים הפושעים בי כי תולעתם לא תמות ואִשׁם לא תכבה וכו' ולא עוד אלא שגיהנם כלה והם אינם כלים שנא' וצורם לבלות שאול, והדבר ידוע (סנ' ק' רע"ב וש"נ) שמדת הטובה מרובה ממדת הפורענות. ועוד שהרי אף על המתים שחיים בימות המשיח אמרו חכמים שאינן חוזרים לעפרם, ואין צריך לומר על המתים שחיים לעוה"ב הנקרא עולם שכלו ארוך. 

ועוד אם תאמר שיש מיתה אחר חיי העוה"ב אותם מתים עצמם שאמרו חכמים שחיים בימות המשיח ואין חוזרין לעפרן מה תהא עליהם ואי אתה יכול לומר שיש להם זמן קצוב, שהרי אמרו (סנה' צב א) מה קדוש לעולם קיים אף צדיקים לעולם קיימין. והקדוש ברוך הוא אין לו זמן קצוב. ותנ' נמי אבל לעתיד לבא מה הוא אומר בלע המות לנצח. 

וראיה נמי ליום הדין שאינו אלא בתחה"מ מהא דתנן (אבות ספ"ד) הוא היה אומר הילודים למות והמתים להחיות והחיים לידון. הא למדת שתחה"מ היא תחיית הנפשות והגופות כאחת שהרי אמרו הילודים למות והמתים להחיות, ונמצא שאין עמידת הנפשות בגופות קרויה מיתה ונמצא שתחה"מ אינה יציאת הנפש מן הגוף אלא חזרתה לגוף אחרי הפרדה היא הנקראת תחה"מ שהרי אמרו הילודים למות והמתים להחיות והחיים לידון לומר שאחרי הולדם הם מתים ואחרי מיתתם הם חיים ואחרי חייהם הם נדונין. 

וכיון שנתברר שעולם הנפשות שהוא בין שעת מיתה לתחה"מ יש לו הפסק ואין זה סוף השכר כלו והטובה האחרונה שאין לה הפסק שהרי יש תחה"מ אחריו ונתברר שמתים שחיים לימות המשיח אינם חוזרים לעפרם, וגם נתברר שהעוה"ב שאחרי ימות המשיח הוא עמידת הנפשות והגויות לדין כאחד ונתברר שאין מיתה לצדיקים אחר חיי העולם הבא, אם כן העולם הבא שאין בו לא גוף ולא גויה שמשלמין בו שכר לצדיקים ונפרעין בו מן הרשעים והוא סוף השכר כלו והטובה האחרונה שאין לה הפסק ולא גרעון, מי הוא זה ואי זה הוא ומי יתן ידעתי ואמצאהו. ואי זה הדרך ישכון אור תעצומו ושחר תבונתו אי זה מקומו. הן קדם אהלוך ולא אראנו אחור ולא אמצאנו. לא נודעה תמונתו באיים ולא תמצא בארץ החיים. תהום חכמה אמר אין לאל ידי וים בינה אמר אין עמדי. אבדון ומות אמרו באזנינו שמענו שמעה, טובת מראה מאד בתולה ואיש לא ידעה. 

אגרות הרמ"ה סימן מז 
=================== 
הרמ"ה להר"א בע' קידש ובעל 

57 ואשר רגז גבירי (רסי' כד) ושחק לעוזר קושיית אי רבי יצחק הבאה ממרחק. מי יתן איפו ויכתב יושר אמרי מי יתן בספר ויוחק. אורֶה אתכם ביד אל, קדוש יושב תהלות ישראל, אשר עם שַׁדַּי לא אכחד ולא אכסה. וגם אמנה לא אשאל ולא אנסה. ולא מאשר אני יודע ולא ידעוני, לדבר כשואל ולא כידעוני, לו מצאה ידי לשאול לי במשפט האורים כמבין וכתחכמוני, לא כשואל אוב וידעוני. לכן אמרתי שִׁמעה לי אחוה דעי אף אני. ומה' מענה לשון להשיב על אחרון אחרון ועל ראשון ראשון. 

מאי דקאמר מר (שם ד"ה תשובה) דלדברי רבנו הרב אי בעי אביי הוה יכיל לשנויי מתני' דלא קשיא מידי לר' יצחק דרבי יצחק ס"ל כרבא דאמר אינו לוקה עד שיקדש ויבעול ומתני' ודאי בבעל ולא קדש עסקינן מדמחייבינן ליה קנס ומשום הכי אין בו מלקות אבל אביי לא בעי לשנויי מתני' דלאו כטעמיה ולא כהלכתיה וניחא ליה לתרוצי מתני' לר' יצחק כטעמיה וכהלכתיה אליבא דר' יוחנן. ועוד דכל הני קושיי דקא מקשי מתני' כמאן מוקים לה אי רבי מאיר קשיא בתו אי רבי נחוניא בן הקנה קשיא אחותו אי ר' יצחק קשיא ממזרת לטעמיה דרבה דאמר חדוש הוא שחדשה תורה בקנס קא מקשי ורבה ודאי רבו של אביי הוה ומשמע דמאי דאמר אביי קדש לוקה בעל לוקה מרבה רביה גמיר לה והכי נמי ס"ל לרבה דבעל לחודיה לקי ומשום הכי כי אמרינן קשיא ממזרת לא בעי לתרוצי דלאו כטעמיה, אבל לקמן כי אמרי' אמר ליה רב אדא בר מתנה לאביי לריש לקיש דאמר בפירוש רבתה תורה וכו' וקא בעי מאן האי תנא דפליג עליה דר"נ בן הקנה פי' דהיינו מתני' דקתני הבא על אחותו משלם קנס ואילו לר' נחוניא בן הקנה למה ליה כרת ומשלם ומתרץ אי ר"מ דאמר לוקה ומשלם אי ר' יצחק דאמר מלקות בחייבי כריתות ליכא ומשום הכי משלם ולא אקשי ליה אי מתניתין רבי יצחק קשיא ממזרת משום דאמרי' דריש לקיש סבר לה כרבא דכל חייבי לאווין חוץ מאלמנה לכ"ג אינו לוקה עד שיקדש ויבעול ומתני' דהכא ודאי לא קדש ומשום הכי לא שייך בה מלקות ומתני' דמכות דקתני אלו הן הלוקין הבא על הממזרת כשקדש ובעל. עד הנה דבריך לדעת הרב וסברתו, אשר אמרת (שם רד"ה תשו') כי הוספת בה נופך משלך, והנה היא מלה מדברי קדמונים ואמרו חכמים (קדושין מח ב) אינה מקודשת58. דהא בכולהו נסחי דידן עתיקי וחדתי לא גרסינן לה להא שמעתתא דחדוש הוא שחדשה תורה בקנס לרבה ברי"ש בי"ת ה"א דהוא רבה בר נחמני רביה דאביי אלא לרבא גרסינן לה ברי"ש בי"ת אל"ף דהוא בר פלוגתיה דאביי גבי שמעתתא דקדושין. ומהשתא תקשי ליה למר על חד תרין. מכדי כי קא מקשי ליה רב פפא לאביי לטעמיה דרבא קא מקשי ליה ואי ס"ד קא סבר רבא דכל הבועל אחת מחייבי לאווין בלא קדושין אינו לוקה היכי מקשי ליה לרבא ממלתא דלא סבירא ליה. 

ובודאי תירוציה דרבנו הרב אע"ג דאיכא למיפרך ליה כדפרכינן באיגרתין קמייתא (סי' טו) הוה עדיף טפיה מתרוציה דמר. דאילו לתירוציה דרבנו הרב כיון דקא מוקים טעמיה דר' יצחק דס"ל דבעל ולא קדש לוקה על כרחין כי מקשי' ליה לר' יצחק צריכינן לאקשויי עליה כי טעמיה ולא אכפת לן בטעמיה דרבא דהא לא מצי רבא לתרוצי טעמיה דר' יצחק אלא לפום מאי דהוה ס"ל לרבי יצחק. אבל לתירוציה דמראיכא לאקשויי כדברירנא. ואי משום דאקשינן עלה דר"ל מאן תנא דפליג עליה דר"נ בן הקנה מפרקינן אי ר' מאיר אי ר' יצחק [ולא קא מקשינן אי ר' יצחק] קשיא ממזרת וקא בעי מר למימר דהיינו טעמא דלא אקשינן הכי משום דניחא לן לאוקומיה לדר' יצחק אליבא דהלכתא כרבא דס"ל לטעמיה דמר דכל הבועל אח' מחייבי לאווין בלא קדושין אינו לוקה. ולטעמיה דמר מי ניחא. מכדי מאן קא מוקים לה למתני' דאלו נערות לטעמיה דמר כר' יצחק אביי הוא דמוקים לה דהא רב אדא בר מתנה הוא דקא מקשי ליה לאביי מאן תנא דפליג עליה דרנבה"ק וקא מהדר ליה אביי אי ר"מ אי ר' יצחק. ואם כן אביי גופיה היכי מצי לאוקומה למתני' כר' יצחק. והא קא סבר אביי דכל הבועל אחת מחייבי לאווין בלא קדושין לוקה ומהשתא תקשי ליה ממזרת דר' יצחק דהא לטעמיה דאביי דאמר בעל לחודיה לקי לא שייכי תשלומין גבי ממזרת כלל. אלא מסתברא דהיינו טעמא דלא אקשי הכא אי ר' יצחק קשיא ממזרת כדאקשינן לטעמיה דרבא דאמר חדוש הוא שחדשה תורה בקנס משום דמעיקרא קא מהדרינן לתרוצה למתניתין גופה והיינו דאמרינן מתניתין כמאן מוקים לה כלומר היכי מצי לאוקומה לכולה מתניתין אליבא דחד תנא אי ר"מ קשיא בתו וכו', אבל לגבי מילתיה דרב אדא בר מתנה דקא מקשי ליה לאביי מאן תנא דפליג עליה דר' נחוניא בן הקנה לאו אמתני' דאלו נערות קאי ולא נמי אמתני' דשבועות דההיא מתני' דשבועות הכא מאן דכר שמה אלא אמימריה דר' נחוניא בן הקנה גופיה דאיירינן בה בפרקין קאי דקתני רנבה"ק היה עושה את יוה"כ כשבת לתשלומין דשמעת מינה דאיכא תנא דפליג עליה ואמר רב חסדא הכל מודים בבא על הנדה שמשלם קנס ולאפוקי מדר' נחוניא בן הקנה ואמר רב חסדא מודה רנבה"ק בגונב חלבו של חברו ואכל שהוא חייב למאן מודה לאו לאידך תנא דפליג עליה. ומדכולהו הני שמעינן דאיכא תנא דפליג עליה דרנבה"ק וקא סבר דחייבי כריתות בני תשלומין נינהו והיינו דקא קשיא לן לריש לקיש דאמר חייבי מלקות כחייבי מיתות דמו דאע"ג דלא אתרו ביה נמי פטור מתשלומין מאן תנא דפליג עליה דרנבה"ק גבי חייבי כריתות למימרא דבני תשלומין נינהו. נהי נמי דאיכא למיפטרינהו מדינא דאין מת ומשלם דהא [לא ס"ל דכרת שלי כמיתה שלכם אלא למיפטרינהו מדינא דאין לוקה ומשלם] דהא חייבי כריתות בני מלקות נינהו ואין לוקה ומשלם ומפרקינן אי ר"מ דאמר לוקה ומשלם אי ר' יצחק דאמר מלקות בחייבי כריתות ליכא. דיקא נמי דכי מקשינן מעיקרא למתני' קא אמרינן מתניתין כמאן מוקים לה דמשמע דאמתני' גופה קיימינן ואילו כי מקשינן ליה לר"ל לבסוף נקיט לישנא דמאן תנא דפליג עליה דרנבה"ק דמשמע דלאו אמתני' קאי אלא בעלמא קאי אתנא דפליג עליה דר"נ בן הקנה. ותו דאי ס"ד דאמתני' קאי מאי מבעיא ליה הא בהדיא אוקמה ריש לקיש למתניתין כרבי מאיר אלא מחוורתא כדפרישנא. 

ומאי דקשיא ליה למר (סכ"ד עמ' ל: ל"א ד"ה וקשיא) לדברי המקשים לטעמייהו נמי אמאי עלתה בקשיא, לישני ליה תלתא פירוקי, האחד [דמתני' מיירי] בגר שבעל ממזרת ואליבא דר' יוסי דאמר גר מותר בממזרת, אי נמי בממזר שבעל ממזרת כדמוקים לה בירושלמי, אי נמי לוקמה למתני' כר' יצחק ובלוקה ומשלם סבר לה כר' מאיר, אי נמי סבירא ליה לר' יצחק כעולא דאמר כל היכא דאיכא ממון ומלקות ממונא משלם מלקא לא לקי. אלא מאי אית לך למימר ניחא ליה לאוקומי מתניתין לרווחא דמילתא ולאפוקי נפשיה מפלוגתא דסבירא ליה כר' יוחנן ולא לשנויי שינויי דחיקי, לדברי רבנו הרב נמי ניחא ליה לאביי לאפוקי נפשיה מפלוגתא ולאוקומי טעמא דרבה רביה כי טעמיה לרוחא דמילתא דס"ל כר' יוחנן. והני מילי דמר כלהו תמיהי לי טובא. חדא דהא ברירנא דכי מקשי ליה רב פפא לאביי לטעמיה דרבא דאמר חדוש הוא שחדשה תורה בקנס קא מקשי ליה והיינו רבא ברי"ש בי"ת אל"ף דהוא בר פלוגתא דאביי לטעמיה דאמר גבי בעל ולא קדש וליכא למימר דמקשי ליה לרבא ממילתא דלא סבירא ליה כדברירנא. 

ומאי דקשיא ליה למר נוקמה בגר או ממזר שבעלו ממזרת, היכי סלקא דעתיה דמר למימר הכי ופה קדוש יאמר דבר זה. ואי הוה מוקים לה הכי מי לא הוה הדר קושיין דריש פירקין לדוכתיה. דקא מקשינן אמתניתין דאלו נערות שיש להם קנס הני נינהי דאית להו קנס כשרות לא ומפרקינן הכי קאמר אלו נערות פסולות שיש להם קנס הבא על הממזרת וכו' דאע"ג דפסלי לגבייהו ולא קרינן בהו ולו תהיה לאשה אית להו קנס, ואי בגר שבעל ממזרת ואליבא דרבי יוסי אי נמי בממזר שבעל ממזרת דהויין להו כשרות לגבייהו הדר קושיין לדוכתיה. ותו היכי הוה יכיל לאוקומה בגר שבעל ממזרת ואליבא דר' יוסי א"כ קשיא אחותו דהא לא שמעינן מאן דאית ליה לוקה ומשלם אלא רבי מאיר בלחוד. 

ודקאמר מר נמי לוקמה כר' יצחק ובלוקה ומשלם סבר לה כר"מ, אטו אי לאו דפשיטא ליה לגמרא דלית ליה לר' יצחק לוקה ומשלם מי הוה איתיה לקושיא דאי ר' יצחק קשיא ממזרת כלל אלא מדמקשי הכי ש"מ מיפשט פשיטא לן דלית ליה לר' יצחק לוקה ומשלם דהא בכלל רבנן דפליגי עליה דר"מ ניהו דקתני התם וחכמים אומרים כל המשלם אינו לוקה דשמעת מינה דכולהו רבנן סבירא להו דאין לוקה ומשלם וליכא מאן דאית ליה לוקה ומשלם אלא ר"מ בלחוד, ואם כן היכי מצי למהדר למימר דר' יצחק כר"מ סבירא ליה. ותו מאי קשיא ליה למר לוקמה כר' יצחק ובלוקה ומשלם סבר לה כרבי מאיר, השתא שביק לאוקומה כרבנן ומוקים לה כר' יצחק ופלגא סבר לה כרבי מאיר ופלגא פליג עליה. 

ודקאמר מר נמי לוקמה כרבי יצחק וסבירא ליה כעולא דאמר כל היכא דאיכא ממון ומלקות ממונא משלם מלקא לא לקי, מאי הוה נפקא ליה מינה לאוקומה כר' יצחק ואליבא דעולא ולמשבקיה לדרבי יוחנן אליבא דכ"ע. אלא אי קשיא הא קשיא אם איתא דסבירא ליה לרבא דכל הבועל אחת מחייבי לאווין בלא קדושין אינו לוקה היכי מצי לאקשויי עליה דרבא ממלתא דלא סבירא ליה. 

ותו בר מכל דין ומכל דין היכי סלקא דעתיה דמר לאקשויי ונוקמה כר' יצחק וסבירא ליה כעולא דאמר כל היכא דאיכא ממון ומלקות ממונא משלם מלקא לא לקי. אי סבירא לן כעולא למה לן לאוקומה כר' יצחק כלל. לכולי עלמא נמי מצי לאוקומה. דמאי קא קשיא לך דקא מוקמת לה כר' יצחק משום קושיא דאחותו דקי"ל אינו לוקה ומשלם ומתני' קתני הבא על אחותו משלם קנס הלכך צריכת לאוקומה כר' יצחק דאמר מלקות בחייבי כריתות ליכא, אפילו תימא נמי רבנן דאמרי חייבי כריתות בני מלקות נינהו. ודקא קשיא לך דאין לוקה ומשלם, לא קשיא. דהא אמרת דסבירא לן כעולא דאמר כל היכא דאיכא ממון ומלקות ממונא משלם מלקא לא לקי. דהא עולא כי מתרץ לה למתניתין אליבא דכולי עלמא מתרץ לה. ולטעמיך הכי הוה לך לאקשוי לוקמה כעולא ודברי הכל היא. ופירוקא משום דכלהו אמוראי משתמטי מלאוקומה למתניתין כדעולא ולאו משום טעמיה דר' יוחנן בלחוד אלא משום דמוקים לה למתניתין דאלו הן הלוקין במילתא דחיקתא טובא ביתומה שוטה ומפותה ולאו אורח ארעא למינקט מילתא דחיקתא כולי האי ומפסק ומתני לה סתמא דקתני אלו הן הלוקין וכו'. 

וכתבת (סכ"ד עמ' לא: ד"ה ומאי) ומאי דקאמר רבנו הרב וי"ל אי בעינא לאוקומי דברי ר' יצחק אליבא דהלכתא נימא שר' יצחק סבירא ליה בממזרת כסברא דעולא באחותו שהרי אמר עולא שהמלקות שבאחותו בבוגרת ולא בנערה כך ר' יצחק אפשר דהכי סבירא ליה בממזרת, והוה קשיא לי באיגרתא קמייתא דידי אם כן היכי קשיא ליה ממזרת לר' יצחק, וקא אתי מר לתרוצי דרבנו הרב אמסקנא קאי לאוקומה לדר' יצחק אליבא דהלכתא דקא מוקמינן לה למתני' דאחותו דאלו נערות אליבא דר"ל ולא קשיא ליה ממזרת נערה דיש לה קנס משום דאין לה מלקות דהא לא קידש וכי קתני במכות אלו הן הלוקין וקא חשיב ממזרת התם בממזרת בוגרת דלית בה קנס וכגון שקדש ובעל ומשום הכי לוקה. [וקאמר מר בתר הכי (עמ' לא: סד"ה כללא) או אפילו בנערה וכגון שקדש ובעל ומשום הכי לוקה] ואינו משלם דלא שייך ביה ממון כיון שקידש, ומכאן ואילך אי אתה רשאי לחדש. 

והאי מימרא דרב תמיהא לי טובא מכמה אנפי. חדא דהיכי מוקים מילתיה דרבנו הרב אמסקנא דהא ודאי איהו לא אתי אלא לתרוצי קושיא דאקשו מאי ר' יצחק קשיא ממזרת ואתא איהו לתרוצה בתרי תירוצי תירוצא קמא לאוקומיה מימריה דר' יצחק דלא כהילכתא ותירוצא בתרא לאוקומיה אליבא דהילכתא. וזהו פשוטו שלדברי הרב כי נשמאיל וכי ניימין ולא נאמר על השמאל שהוא ימין. 

ותו בר מכל דין ומכל דין דאפילו תימא שהרב אמסקנא קאי דקא מוקמי לה למתני' דאלו נערות כר' יצחק ולא קשיא לן ממזרת כדמעיקרא משום דאיכא למימר דר' יצחק ס"ל בממזרת כסברא דעולא באחותו אפ"ה קשיא כיון דסוף סוף כעולא מוקים לה דאמר כל היכא דאיכא ממון ומלקות ממונא משלם מלקא לא לקי, מאי אהני למידחק ולאוקומה כר' יצחק דאמר מלקות בחייבי כריתות ליכא לוקמה כרבנן דאמרי אין לוקה ומשום דאית להו מלקות כדמוקים לה עולא למתני' ולא שנא גבי אחותו ולא שנא ממזרת ממונא משלם מלקא לא לקי. דהא לא שנא הכי ולא שנא הכי על כרחיך מתני' דאלו נערות כולה בנערה קא מיירי דאי בבוגרת לית לה קנס. 

ותו תמיהא לי מאי דקאמר מר דהיינו טעמיה דלא קשיא ליה לר' יצחק ממזרת נערה דיש לה קנס משום דאין בה מלקות דהא לא קידש, ולטעמיה דרבנו הרב דמוקים לה לטעמיה דר' יצחק כדעולא מאי איריא משום דאין בה מלקות אפילו אית בה מלקות נמי קסבר עולא ממונא משלם מלקא לא לקי. 

ותו תמיהא לי מאי דקאמר מדגבי מתני' דמכות דקא חשיב ממזרת וכן אמר מר דאיכא לאוקומה נמי לדברי הרב אפילו בנערה וכגון שקידש ובעל ומשום הכי לוקה ואינו משלם דלא שייך בה ממון כיון שקידש. וא"כ הוא כדבריך אמאי קא מפלג הרב בתשובה דידיה בין ממזרת בוגרת לממזרת נערה. כיון דסוף סוף לא לקי בלא קדושין על כרחיך לא שנא כי מוקים לה לממזרת דאלו הן הלוקין בנערה ול"ש בבוגרת בקידש ובעל הוא דמוקים לה. וא"כ מאי דוחקיה ומאי נפקא ליה מינה לאוקומי חדא בנערה וחדא בבוגרת. לוקמינהו לתרוייהו בנערה והא דקדיש והא דלא קדיש. דאי קדיש ובעל מלקא לקי ממונא לא משלם דהא קידש ולא שייכי בה תשלומין לטעמיה דמר דאמר דכל היכא דקדיש לא שייך ביה ממון והיכא דלא קדיש ממונא משלם מלקא לא לקי. ולטעמיה דידיה דמפליג בין בוגרת לנערה הכי הוה לך למימר דבאחותו נערה אי נמי בממזרת נערה לא שנא קדיש ול"ש לא קדיש ממונא משלם מלקא לא לקי (ממונא משלם) ואע"ג דקדיש. דכי מהנו קדושי בהיתרא אבל באיסורא לא מהנו קדושי למפטריה מתשלומין דכפיתוי בעלמא דמי הלכך משלם. ואליבא דעולא דאמר כל היכא דאיכא ממון ומלקות ממונא משלם מלקא לא לקי וגבי בוגרת לא שנא אחותו ול"ש ממזרת אי קדיש ובעל מלקא לקי ממונא לא משלם. דהא בבוגרת ליכא קנס. ואי משום צער ובושת ופגם ביתומה שוטה ומפותה לא שנא נערה ולא שנא בוגרת כדמוקמינן לה אליבא דעולא. ואי איכא למימר דרבנו הרב אמסקנא קאי הכי מיתוקם טעמיה ולאו כדקאמר מר. ואפילו הכי איכא למיפרך עליה כדפרכינן באיגרתין קמייתא ובהאי איגרתא אחריתא. 

ותו היכי מצית למימר דרבנו הרב אמסקנא קאי דמוקמינן לה למתני' כר' יצחק אליבא דהלכתא כרבא דס"ל לטעמיה דמר דבעל ולא קידש לא לקי. והא אביי הוא דמוקים לה כר' יצחק וא"כ היכי מתרץ לה דלא כטעמיה ודלא כהלכתיה. אלא ודאי ש"מ דלאו אמתני' כלל קיימינן כדברירנא לעיל. 

והרי אתברר לך מכמה אנפי דאפילו כי מוקמת לה למילתיה דרבנו הרב אמסקנא נמי לא מתוקמא שפיר מכל הני טעמי דברירנא. 

וכתבת (שם עמ' לב. ד"ה ומצאנו) ומצאנו קצת ראיה לדעת רבינו הרב מאי דאמרינן בסוטה בפרק משוח מלחמה לא יקח ולא לקחה פרט לאלמנה לכ"ג גרושה וחלוצה לכהן הדיוט ממזרת ונתינה לישראל בת ישראל לממזר ולנתין וקא מקשי תלמודא לימא דלא כר' יוסי הגלילי דאי ר"י הגלילי האמר הירא ורך הלבב זה המתירא מעבירות שבידו אפילו תימא רבי יוסי הגלילי כדרבא דאמר רבא מה טעם לא יקח משום לא יחלל כלומר אעפ"י שקדש אינו לוקה עד שיבעול אבל לאביי דס"ל קדש לחודיה לקי לא מתוקמא הא מתני' כר"י הגלילי וקא חשיב ממזרת ונתינה בהדי אלמנה וגרושה ש"מ דבכלהו חייבי לאווין פליגי אביי ורבא אע"ג דאיכא למימר דלצדדין קתני מיהו שינויא דחיקא הוא. 

ותמיהא לי מאי סייעתיה דמר מינה כלל. דאטו משום דאוקמינא כדרבא איכא למימר דכולה מתניתא לא משכחת לה אלא כדרבא, הא ודאי כי איצטרכינן לאוקומה כדרבא ודלא כאביי משום איסורי כהונה בלחוד הוא דאילו ממזרת ונתינה דכ"ע מודו דלא לקי אקדושין לחודייהו דהא לא כתיבא בהו קיחה כלל אלא כי מקשו מאיסורי כהונה דכתיבא בהו קיחה קא מקשו ואיכא למ"ד דלקי אקידושין לחודייהו הלכך הוה ליה ירא מעבירות שבידו דהא בדקדיש עסקינן דכתיב אשר ארש אשה ואשכחן דאזהר רחמנא אקדושין בעלמא דכתיב לא יקחו לא יקח ומתרץ כדרבא דאמר רבא אינו חייב עד שיקדש ויבעול והכא בדקדיש ולא בעל עסקינן דכתיב אשר ארש אשה ולא לקחה. ואע"ג דלשון לקיחה בעלמא לשון קדושין משמע כדדרשינן בסוף קדושין (עח א) גבי אלמנה לכ"ג וגבי מחזיר גרושתו וכתיב כי יקח איש אשה ודרשינן אין קיחה אלא בכסף, שאני הכא דכתיב מעיקרא אשר ארש אשה דהיינו לשון קידושין על כרחיך האי ולא לקחה לא אקדושין קאי אלא אכניסה. והרי אתברר לך דליכא למשמע מהכא דפליגי אביי ורבא בכלהו חייבי לאווין כלל. ותו דאפילו הוה איכא למשמע מינה דפליגי בכלהו חייבי לאווין לא הוה איכא למשמע דפליגי בבעל ולא קידש אלא בקידש ולא בעל כדמיירי בברייתא דאוקמינא כדרבא וכל שכן דליכא למשמע דפליגי בשאר חייבי לאוין כלל לא בבעל ולא קידש ולא בקידש ולא בעל כדברירנא. 

ודקאמר מר ואע"ג דאיכא למימר דלצדדין קתני. מי שייך הכא לישנא דלצדדין קתני כלל. אטו מי קא מוקמינן לה לברייתא בתרי טעמי כי היכי דתימא לצדדין קתני. הא ודאי כולה מתניתא בחד טעמא מיתוקמא דהא כולה בדקדיש ולא בעל עסיקינן וכלהו חייבי לאווין לא לקו אקדושין לחודייהו לטעמיה דרבא דמתוקמא מתני' כוותיה. 

ותמיהא לי מאי קא מסתייע מר (לעיל סכ"ד עמ' לב ב) מסוגיא דשמעתתא דפרק עשרה יוחסין. דהא אנא ברירנא להא שמעתתא באגרתא קמייתא דידי (לעיל סט"ו) ברור יפה דודאי לא פליגי אביי ורבא אלא בחייבי לאווין דכתיב בהו קיחה ובעילה, והשתא על כרחאי צריכנא לאהדורה למלתא הכא זימנא אחריתי משום קושיא דמר. מאי דקשיא ליה למר מההיא דאמרי' התם "ומודה רבא בכ"ג באלמנה שאם בעל ולא קידש שלוקה והא עיקר פלוגתייהו באלמנה לכ"ג היא והיכי שייך למימר ומודה רבא באותו דבר עצמו שנחלקו בו ולמה סתם דבריו בראשונה שאמר בעל לוקה כדי שיהיה צריך לפרש באחרונה ולימא רבא בפירוש בעל לחודיה לקי קידש לחודיה לא לקי ואין זו שיטת סוגיית התלמוד לומר ומודה פלוני בדבר עצמו שנחלקו בו". והני מילי דמר כלהו תמיהי טובא. דהא ודאי כי פליגי אביי ורבא בקידש ולא בעל פליגי וכי מודי ליה רבא לאביי בבעל ולא קידש הוא דמודי ליה דלקי ואם כן היכי שייך הכא למימר היכי אמרינן ומודה רבא בההיא מילתא גופה דפליגי בה קא אמרינן אי משום דאידי ואידי אלמנה לכ"ג אטו משום דאידי ואידי חד שמא הוא נימא דבדבר עצמו שנחלקו בו קאי, מידי שמא קא גרים, ענינא קא גרים, וכיון דתרי עניני נינהו, דאילו מעיקרא כי פליגי בקדש ולא בעל פליגי ואילו בסופא כי קאמרינן ומודה רבא בבעל ולא קידש קא אמרינן, לאו באותו דבר עצמו שנחלקו בו הוא. 

ותו לטעמיה דמר נמי מי ניחא. כיון דאמרת דבכלהו חייבי לאווין פליגי הויא לה אלמנה לכ"ג בכלל וכי קאמרינן ומודה רבא באלמנה לכ"ג אשתכח דבאותו דבר עצמו שנחלקו בו קאמרינן. ותו דעל כרחיך באלמנה לכהן גדול פליגי ועלה קאמר אביי קדש לוקה בעל לוקה דאי בשאר חייבי לאווין מהיכא תיפוק ליה לאביי דלקי אקדושין לחודיה והא לא כתיב קיחה אלא באיסורי כהונה. וכי תימא דאתו שאר חייבי לאווין וילפי מאיסורי כהונה מכל מקום משמע דעיקר פלוגתייהו באיסורי כהונה קיימא. ותו דלא מצו שאר חייבי לאווין למילף מאיסורי כהונה לחיובי אקדושין לחודייהו לטעמיה דאביי משום דאיכא למיפרך מה לכהנים שכן הרבה בהם הכתוב מצוות יתירות. 

ודקאמר מר למה סתם דבריו בראשונה כדי שיהיה צריך לפרש באחרונה. שלש תשובות בדבר. חדא דאטו עד כאן לא אשכח מר בכולה תלמודא דסתים והדר פריש דתמיהא ליה הכא מילתא כולי האי. ותו לטעמיה דמר דסבירא ליה דבכלהו חייבי לאוין פליגי נמי מי ניחא למה סתם דבריו בראשונה כדי שיהיה צריך לפרש באחרונה, ולימא רבא מעיקרא בפירוש דהבועל אחת מחייבי לאווין בלא קדושין אינו לוקה לבר מאלמנה לכ"ג דלקי אבעילה לחודה. ותו דאטו חד גברא הוא דאמרינהו לתרוייהו כי היכי דתקשי לך אמאי סתם מעיקרא דאיצטריך לפרושי לבסוף, הא ודאי רישא לישניה דרבא וסיפא לישניה דגמרא דקאתי לפרושי מילתיה דרבא, ומאן דסתים מעיקרא סבר דבהכי הוה סגיא ליה ולפום חורפא דנפשיה הוא דעביד וגמרא איצטריך לפרושי טפי לפום עניות דעתין. 

ודקא קשיא ליה למר (סכ"ד עמ' לב) נמי "אמאי אפסיק תלמודא לדין אלמנה בדין מחזיר גרושתו ניערבינהו וניתנינהו לדיני אלמנה מעיקרא". מאי קא קשיא ליה למר. והא ודאי איידי דפתח בדאביי ברישא [ד]שמעתא אקדמה למחזיר גרושתו דמודי בה אביי מקמי אלמנה לכהן גדול דמודה בה רבא. ואורחיה דגמרא הוא לאקדומי לאביי ברישא מקמי רבא אלא היכא דהוי רבה מרה דשמעתא ומקשי ליה אביי. 

ותו לטעמיה דמר נמי מי ניחא. אפילו תימא דבכלהו חייבי לאווין פליגי אמאי אפסיק לדין אלמנה בדין מחזיר גרושתו ליתניהו לכלהו דיני אלמנה מעיקרא, אלא טעמא דמלתא כדאמרינן. וכבר ברירנא באגרתא קמייתא (סס"י טו) דלא פליגי אביי ורבא אלא בחייבי לאווין דכתיבי בהו קיחה ובעילה כדמוכח מפשטא דשמעתא דלא קא מיירי אלא בהני דכתיבי בהו קיחה ובעילה בלבד. ועל כרחיך עיקר פלוגתייהו באיסורי כהונה הוא. דהא אשמעתיה דרב יהודה דאיתאמרה מקמי הכין (קדושין ע"ח רע"א) קיימי. דאמר רב יהודה כהן גדול באלמנה חייב שתים אחת משום לא יקח ואחת משום לא יחלל ועלה קאמר אביי קידש לוקה בעל (לא) לוקה. ותו מדקא מייתי ראיה לטעמיה דרבא מלא יקח ולא יחלל וכי האי גונא בשאר חייבי לאווין לא כתיב ואם כן מנא תיפוק לן דבשאר חייבי לאווין פליגי כי היכא דלימא גמרא ומודה אביי במחזיר גרושתו למימרא דפליגי בשאר חייבי לאווין. אי משום דילפי שאר חייבי לאווין מאלמנה לכ"ג למר כדאית ליה ולמר כדאית ליה אם כן איפכא אתיא דהא בין לאביי בין לרבא תרוייהו סבירא להו בכ"ג באלמנה שאם בעל ולא קדש שלוקה ואי הוא אית לך למימר לטעמך דפליגי. ואי משום דאמרינן ומודה רבא בכ"ג באלמנה שאם בעל ולא קדש שלוקה וקא דייקת מינה הא בשאר חייבי לאווין פליג רבא וקאמר דלא לקי בלא קדושין, הא ברירנא באגרתא קמייתא דכי קאמרינן ומודה רבא לאשמועינן דאע"ג דבקדש ולא בעל פליג [אביי] גבי בעל ולא קדש מודה. ואי איכא למידק הכי, מסיפא דשמעתא הוא דאיכא למידק. (וקא) [דקא] אמרינן לבסוף ושניהם מודים במחזיר גרושתו שאם בעל ולא קדש שאינו לוקה, ואי אמרת דבשאר חייבי לאווין קסבר רבא דכי בעל ולא קדש לא לקי לבר מאלמנה האי ושניהם מודים ומודה אביי מיבעיא ליה, משמע דאע"ג דבשאר חייבי לאווין פליגי אביי ורבא דאביי מחייב אבעילה לחודה ורבא לא מחייב אבעילה בלא קדושין מודה אביי לרבא במחזיר גרושתו שאם בעל ולא קדש שאינו לוקה ומדקאמרינן שניהם מודים שמעת מינה דבעלמא כי האי גונא תרוייהו סבירא להו דלקי. וכי תימא מכל מקום קשיא אמאי לא ילפי שאר חייבי לאווין ממחזיר גרושתו, משום דאיכא למיפרך מה למחזיר גרושתו שאין איסורו שוה בכל הקהל. 

ומאי דקא דייק מר (ס"ס כד) ומייתי סייעתא מקראי דפצוע דכא וכרות שפכה וממזר עמוני ומואבי ומצרי ואדומי דכתיב בהו בקהל ה'. ודקאמר מר "אי ס"ד בביאה לחודה קא קפיד למה (לי) משונה ביאה זו מכל ביאות שבתורה שכתוב בהם בקהל ה' ושכתוב בהם דורות ועוד אי בביאה לחודה משתעי האיך הלכה רווחת בישראל עמוני ולא עמונית מואבי ולא מואבית אלא לאו ש"מ דדרך נשואין קפיד קרא דהיינו ביאה הראויה לבא בקהל ה' כגון שקידש ובעל. והיינו טעמיה דרבא לדעת רבנו הרב וכגון דא צריכא רבּא". 

והני מילי דמר כלהו תמיהי טובא. חדא דקא כלל מצרי ואדומי בכלל חייבי לאווין מדקא מני להו בהדי חייבי לאווין ואייתי מיניה ראיה לחייבי לאווין, ומצרי ואדומי לאו חייבי לאווין נינהו לענין ביאה בקהל. דהא לא כתיב בהו לא יבא מצרי ואדומי בקהל ה'. אלא חייבי עשה נינהו. דכתיב בנים אשר יולדו להם דור שלישי יבא בקהל ה' הא ראשון ושני לא יבא ולאו הבא מכלל עשה עשה. וראיה להא מלתא מדקאמרינן בפרק אלו נערות (כט: ל א) איכא בינייהו חייבי עשה מצרי ואדומי. 

ותו דקא קשיא ליה למר מה נשתנית ביאה זו מכל ביאות שבתורה שכתוב בהם בקהל ה' ושכתוב בהם דורות. מאי קא קשיא ליה למר. הא ודאי כל שאין איסורו שוה בכל ישראל כגון איסורי כהונה שאסורין לכהנים ומותרין ללוים וישראלים וכגון מחזיר גרושתו שאסורה לבעלה הראשון ומותרת לאחרים וכגון חייבי כריתות וחייבי מיתות ב"ד שאסורים לשאיריהן ומותרים לזרים ואשת איש נמי שאסורה לאחרים ומותרת לבעלה לא שייך למכתב בהו בקהל ה' שהרי אינם אסורים לבא בקהל ה' ואילו הני כיון דאיסורן שוה בכל ישראל אצטריך למכתב בהו לא יבא בקהל ה'. ונדה אע"ג דאיסורה שוה בכל ישראל היינו טעמא דלא כתיב בה בקהל ה' משום דאיסורה שוה בכל. ואפילו גרים וממזרים ונתינים ועבדים שאינם משוחררים. ואי הוה כתיב בה בקהל ה' הוה אמינא לכהנים לויים וישראל בלחוד היא דאסירא אבל להנך דלא איקרו קהל ה' לא, קמ"ל לא תקרב לכל מאן דעייל תחת כנפי השכינה קא מזהר שכינה. 

ודקא קשיא ליה למר נמי מה נשתנית ביאה זו שכתוב בה דורות, תמיהא טפי מכלהו. דהא ודאי הנך דאסר בהו רחמנא דורות אצטריך למכתב בהו דורות ושאר איסורי דלא אסר בהו רחמנא דורות לא כתב בהו דורות. 

ותו מאי דקשיא ליה למר אי בביאה לחודה קא משתעי קרא האיך הלכה רווחת בישראל עמוני ולא עמונית מואבי ולא מואבית, ומשמע דהכי קשיא ליה למר מכדי כי גמירי עמוני ולא עמונית מואבי ולא מואבית לאו דרך זנות גמירי אלא דרך נשואין גמירי ואי אמרת דבביאה לחודה קא משתעי קרא האיך הלכה רווחת בישראל עמוני ולא עמונית מואבי ולא מואבית דרך נישואין. והא מילתא דמר תמיהא טובא היכי סלקא דעתיה דמר לאקשויי כי הני קושיי. דאטו מאחר דמעיט רחמנא עמוני ולא עמונית מואבי ולא מואבית מאיסור ביאה גרידתא מי גרעי דרך נישואין. 

ותו דמאחר דמעיט להו רחמנא לנקבות מאיסור עמוני ומואבי כי הוו להו כשאר עממין דלא כתיב בהו לא היתרא ולא איסורא דשרו דמנא תיפוק לי למסרינהו כלל. ואי הכי קשיא ליה למר אי אמרת דבביאה לחודה קא משתעי קרא לגבי איסורא אם כן היכי דייקינן מינה עמוני ולא עמונית מואבי ולא מואבית להיתרא והיתרא דומיא דאיסורא מה איסורא אפילו בביאה לחודה אף היתרא בביאה לחודה, ואשתכח דקא שרינן עמונית ומואבית בלא קדושין. ותסברה דהכי דייקינן, אלא מעתה ואל אשה בנדת טומאתה לא תקרב הא שלא בנדת טומאתה תקרב והיתרא דומיא דאיסורא מה איסורא אפילו בביאה לחודה אף היתרא אפילו בביאה לחודה, אלא מאי אית לך למימר כי קא ממעיט לה רחמנא מאיסור נדה בלחוד קא ממעיט לה למימרא דלא קיימא בלאו וכרת הכא נמי נהי דמעיט רחמנא עמונית ומואבית לאפוקינהו מאיסור עמוני ומואבי למימרא דעמוני ומואבי הוא דקיימי בל"ת הא עמונית ומואבית לא קיימי בלא תעשה אלא הוו להו כשאר עממין הראוין לבא בקהל ה', למשרא בהו מילתא יתירתא לא. 

ותו דאפילו תימא נמי דאי מוקמינן לה להאי ביאה דלא יבא עמוני ומואבי בביאה גרידתא משמע דעמונית ומואבית שרו בביאה גרידתא לא קשיא מידי. דמדאורייתא אפילו בישראל נמי שרי בלא קדושין. דכתיב (ש"ב ה) ויקח דוד עוד פלגשים ונשים אחרי בואו מחברון ויולדו עוד לדוד בנים ובנות ואמרי' עלה בגמרא (סנה' כא א) מאי פלגשים ומאי נשים אמר רב יהודה אמר רב נשים בכתובה וקדושין פלגשים בלא קדושין ובלא כתובה. והרי איתברר לך דאפילו בישראל נמי שרי בלא קדושין וכי אצטריך רחמנא קדושין למיסרה אעלמא משום נערה מאורסה ומשום אשת איש הוא דאצריך. ומעתה לא תקשי ליה למר ולא מידי. 

ואי איכא למימר דקרא וסוגיא ומתניתא מסייעי, לדידן הוא דאיכא למימר דמסייעי. קראי דהא בכלהו חייב לאווין לבר ממחזיר גרושתו אביאה גרידתא אזהר רחמנא וכל היכא דכתיבא ביאה גרידתא ליכא לאצרוכי קדושין אלא בביאה סגיא מדמודו כלהו בכהן גדול באלמנה שאם בעל ולא קדש שלוקה וקא מסיק בה טעמא משום לא יחלל זרעו אמר רחמנא והא חילל שמע מינה כל היכא דכתיב לא תעשה אביאה גרידתא אע"ג דלא קידש נמי כיון דבעל לקי. ותו מדקא מקשי לטעמיה דרבא אי רבי יצחק קשיא ממזרת שמעת מינה דסבירא ליה לרבא אע"ג דלא קדש נמי לקי דאי סלקא דעתך לא לקי היכי אקשי ליה לרבא ממילתא דלא סבירא ליה. מתניתא דתנן ואלו הן הלוקין הבא על אחותו וכו' וקא חשיב ממזרת ונתינה דלקי עלייהו אביאה גרי דתא אף על גב דלא קדש. חדא דהכא סתמא קתני ולית לך למיפרט בהו קדושי אלא בראיה. ותו דהא דומיא דאחותו וכלהו חייבי כריתות ודומיא דאלמנה לכהן גדול קתני מה התם אביאה לחודה מיחייב אף הכא אביאה לחודה מיחייב כדמיברר מקושיית רבי יצחק קשיא ממזרת, הלובשת עוז וחיל אוזרת, לשקול בפלס הרי תבונות ולתקן שמי אמונות בזרת. 

אגרות הרמ"ה סימן מח 
=================== 
הרמ"ה להר"א בענין עיבור שנה 

ועל ראשית תבואת (לעיל סי"א), שאלותי, פנת קושיותי ומלותי, עת הזמיר הגיע, ותור המענה בארצנו קולו השמיע (לעיל סכ"ה) כי האמנם מין אחד סתמא קתני מנא לך לאוקומיה בתבואה בלחוד. ותו מנא לך למידק מקראי דאימריא הוו דעדקין לאו משום דאיתחר ליה אביבא כולי האי ואורחא דעלמא דכי מתחרא תבואה מחמת בצורתא לא משכחין אימריא דוכתא רטיבא למרעא ביה והוו דעדקין, הם הכי נמי איכא למידק גבי פירות האילן. דכיון דאתחר ליה אביב שלתבואה כל שכן דאתחרו להו פירות האילן ובעינן שיהיו פירות האילן מצויין בניסן כדרך אביב לפום טעמיה דרבנו הרב דמפרש טעמיה בפירות האילן הכי. 

ומאי דקאמר מר טעמא דאם היתה השנה ראויה להתעבר מפני האביב שלא הגיע או מפני התקופה שלא יהא אביב בתקופה חדשה שמעברין בשני רעבון, וקאמר מר (סס"י כה) טעמא לפי "שהן עיקר סימני העיבור מן התורה", תמיהא לי מאי קסבר. אי כסבר דהאי דמעברין אאביב וגדיים וטלאים מדרבנן בעלמא הוא, סוף סוף תיקשי ליה למר דכשם שמצוה מן התורה לעבר בזמן שהשנה ראויה לעבר כך מצוה שלא לעבר בזמן שאין השנה ראויה לעבר כדי שלא לעקור את המועדות ממקומם, וא"כ היכי קיימי רבנן ומעברין שלא לצורך ועקרי להו לכלהו מועדות מההוא עידנא דקביע להו. וכי תימא התורה נתנה רשות לב"ד לקבוע חדשים ולעבר שנים ולעקור את המועדות ממקומם, אם כן כי חזיא נמי שתא להתעבר מן התורה התורה נתנה רשות לב"ד שלא לעבר בשני רעבון וכיוצא בהן. וכל שכן דמתניתא קתני סתמא אין מעברין את השנה בשני רעבון. וליכא לאפוקי מינה אלא בראיה. 

אגרות הרמ"ה סימן מט 
=================== 
הרמ"ה להר"א בע' עיר הנדחת 

ובענין אנשי עיר הנדחת אשר כתב גבירי ואדירי (לעיל סכ"ו) כי התבוננו גבירי ואדירי בכל ספריהם ולא מצאו שם שמו של רבי יוחנן בכל השמועה. תמהתי מאד איך נפל דבר גדול כזה מספריכם, כי האמנם לא בסתר דברתי במקום ארץ חשך, והנה כל הספרים אשר לנו חדשים גם ישנים הנשארים מימות הגאונים וכלים מכלים שונים, לא נפל שמו של ר' יוחנן מאחד מהם. ומקצתם שהיו באוצרותיו של אדוננו הנגיד ה"ר שמואל הנגיד רי"ת והיו אחריו לפני הרב רבינו יוסף הלוי אבן מיגאש, גם הם נמצא בהם כדברי. 

והנני כותב נוסח השמועה כאשר היא להיותה מצויה לכל איש אשר מלאו לבו לקרבה אל המלאכה לעשות אותה. היכי עבדינן אמר רב יהודה דנין וחובשין59 אמר ליה עולא א"כ נמצאת מענה את דינן אלא אמר עולא דנין וסוקלין ואחד משלים לרוב ומיתתו בסייף איתמר ר' יוחנן אמר דנין וסוקלין ורבי שמעון בן לקיש אמר מרבין להן בתי דינין איני והא אמר רב חמא בר יוסף א"ר אושעיא והוצאת וגו' איש ואשה אתה מוציא לשעריך ואי אתה מוציא את העיר כלה לשעריך אלא מרבין להם בתי דינין ומעיינין בדינייהו ומסקינן להו לב"ד הגדול וגמרינן להו לדינייהו וקטלינן להו. עד כה סוף השמועה. וספרים שנפל שמו של ר' יוחנן מהם טעות סופר גרמה להם. והדין נותן לתלות את הטעות בחסר ולא ביתר לפי שדרך הטועה והשוכח לחסר ולא להוסיף. 

וכתבת בענין נשי עיר הנדחת (לעיל סכ"ז) דקשיא לי הני נשי דמחייבי היכי דמו אי דעבדי ע"ז היינו אנשי עיר הנדחת גופייהו אי דלא עבדי עבודה זרה אמאי נהרגין טוביה חטא וזיגוד מינגד. ובעי מר לתרוצי "לדברי רבנו הרב כיון דסבירא ליה דקטנים בני רשיעי ישראל נהרגין כדאמרינן לקמן כל שכן נשי העובדים שהודחו עמם דכל מקום שצוה הכתוב להרוג את הטף צוה להרוג את הנשים כמו שמצינו בעדת קרח ובאנשי יבש גלעד". והא ודאי תמיהא טובא. דאטו מעשה דקרח ומעשה דאנשי יבש גלעד לדורות כתיבי. הוראת שעה היתה וליכא למילף מינה לדורות. ובכמה דוכתי (פסחי' פב ב, יומא סט ב, יבמו' לה א, כתובו' טו א - ב, סנה' עח ב, פ ב, ע"ז כד ב, הוריו' ו א, זבחי' קח ב, קיט ב, מנחו' נ א - ב, תמורה טו ב, פרה פ"ז מ"ו) פרקינן הוראת שעה היתה. וכל שכן דמעדת קרח ליכא למילף כלל, דמיתה בידי שמים שאני. והרי אמרו חכמים (שבת לב ב) בעון נדרים בניו ובנותיו של אדם מתים כשהם קטנים. ואי כדקאמר מר, ניקום ונילף מינה למיעבד בה מעשה. והוא הדין נמי גבי מעשה דאנשי יבש גלעד ומעשה גבעונים גזרת שעה היתה. שכן ב"ד מכין ועונשים שלא מן התורה ולא לעבור על דברי תורה אלא לעשות סייג לתורה ומעשה באחד שרכב על סוס בשבת והביאוהו לב"ד וסקלוהו לא מפני שראוי לכך אלא שהשעה צריכה לכך (סנה' מו. וש"נ) ואי הויא מילתא כדקאמר מר ניקום ונילף מינה לדורות. 

ומאי דקאמר מר (שם) ויש לומר לעולם דעבדו הני נשי ע"ז ולאו היינו אנשי עיר הנדחת גופייהו כלומר שאין דנין אותן כדין אנשי עיר הנדחת דאילו אנשי עיר הנדחת צריכים שידיחום שני אנשים ולא נשים וצריכין שני עדים והתראה לכל אחד ואחד ואלו הנשים אעפ"י שלא היו להן התראה או שהודחו מעצמן הורגין אותן לפי חרב מפני שהן היו עיקר לסייע ידי עוברי עברה והן הנה היו סבה לאנשים הנדחים כי מי גרם לאנשים שישבו בעיר חברת הנשים וכיון שהודחו עמהן נהרגות דבכלל יושבי העיר הנה וכן נמי אמרינן גבי נכסי צדיקים שבתוכה שהן אובדין דמי גרם לצדיקים שידורו שם נכסיהם לפיכך יאבדו. הני נינהו מילי דמר. ולא ידענא מנא ליה למר לשוויי חילוק בין אשה לאיש לכל עונשין שבתורה. והא כתיב איש או אשה כי יעשו מכל חטאת האדם השוה הכתוב אשה לאיש לכל עונשין שבתורה (פסחי' מג סע"א וש"נ). ועוד דאי לאו האי קרא הוה יכלינן לחיובינהו לנשים בחיובא דגברי, ואלא מר קא בעי לאחמורי עליהו טפי. ותו דהא לא שנא אנשים העובדים ולא שנא נשים העובדות כלהו בכלל יושבי העיר נינהו ומהתם הוא דאתיא לן וכי כתיבא התראה והדחת שני אנשים איושבי העיר כתיבא דכתיב יצאו אנשים בני בליעל מקרבך וידיחו את יושבי עירם לאמר ודרשינן בגמרא לאמר מלמד שצריכין שני עדים והתראה לכל אחד ואחד. דאלמא כולהו יושבי העיר בעו שני עדים והתראה. 

ודקאמר מר טעמא מפני שהן היו עיקר לסייע ידי עוברי עברה. בשלמא אי הוה לן ראיה לפלוגי בין אנשים לנשים הוה איכא למימר טעמא כדקאמר מר אלא מאחר דלא פליג רחמנא בינייהו היכי ניקום אנן וניפלוג מהאי טעמא לחיובי נשים פטורות. 

ודקאמר מר נמי וכיון שהודחו עמהם נהרגות דבכלל יושבי העיר הנה. אטו יושבי העיר מי לא כתיבא בהו התראה כדברירנא. ואי לא כתיבא איושבי העיר היכא כתיבא. ודקא מדמי לה מר נמי לנכסי צדיקים שבתוכה, לא דמי כלל דשאני בני דעה דחס רחמנא עלייהו. 

וכתב גבירי ויקירי (שם) ואשר הגדלת להפליא על דברי רבנו הרב דקאמר מכין את הטף לפי חרב באמרך חלילה לאל מרשע וכי היכן מצינו קטן חייב שזה חייב, והשיב גבירי ויקירי למה תשתומם ותשתאה פקח עיניך וראה בעדת קרח אשר ירדו הם ונשיהם ובניהם הנסמכים עמהם וטפם חיים שאולה והתבונן באנשי יבש גלעד שבשביל האנשים שחטאו שלא באו אל ה' המצפה הכו הטף והנשים ואם אנשים חטאו טף ונשים מה חטאו וכן בשאול כתיב יותן לנו שבעה אנשים מבניו ואם שאול חטא בניו הבאים אחריו מה חטאו אלא חומר הוא שהחמיר השי"ת בעבודה זרה ושבועה וחילול השם להחרים ולהשמיד הכל למען ישמעו ויראו הנשארים כי יש לך אדם שבנו קטן חביב עליו מגופו וכן מצינו בבן סורר ומורה נדון על שם סופו. עד הנה (בעמ' לד א) דבריך. וכבר ברירנא דהנך כולהו גזרת שעה הוו וליכא למילף מנייהו לדורות. 

וכתבת (שם) ועוד בר מן דין ומן דין הלא נמצא כתוב בספרי דבי רב הכה תכה את יושבי העיר ההיא מכאן אמרו אין מקיימין את הטפלים דדריש את ריבויא ואע"פ שיש ספרים שכתוב בהן מקיימין את הטפלים דמשמע דדייק יושבי אולי בספרו של רבנו הרב נמצא כדבריו, ועוד הא אשכחן בהדיא בבריתא דסנהדרין בפרק בתרא בפלוגתא דרבי אליעזר ורבי עקיבא דרבי אליעזר סבר קטנים בני רשיעי ישראל נהרגין ור' עקיבא סבר אין נהרגין ואולי נראה בעיני רבינו הרב לפסוק כר' אליעזר משום דקאי ר' שמעון כוותיה דסתם ספרי ר' שמעון. עד כה דבריך (בעמ' לד). 

וגם אמנה אם יש ספרים שכתוב בהן מכאן אמרו60 אין מקיימין את הטפלים י"ל שנמצא בספרו של הרב כתוב כן אפילו הכי איכא לאקשויי עלה כדבעינן למימר קמן. ותמיהא לי מאי סייעתיא דמר מברייתא דסנהדרין ואדרבה מהתם איכא למילף דקטנים בני רשעי ישראל אין נהרגין דקימא לן (סתנו"א סט"ו) דרבי אליעזר ורבי עקיבא הלכה כרבי עקיבא. ומהתם נמי איכא למשמע דמקיימין את הטפלים גרסי' בספרי דבי רב, דהא קי"ל (סנה' פו א) סתם מתני' ר' מאיר סתם תוספתא ר' נחמיה סתם ספרא ר' יהודה סתם ספרי ר' שמעון וכולהו אליבא דר' עקיבא, ואי אמרת אין מקיימין קתני קשיא דר"ע אדר"ע, ואע"ג דאיכא למימר תרי תנאי אליבא דר"ע, הא ודאי שינויא דחיקא הוא, ואפילו כי לא הוה איכא נוסחי דאית בהו מקיימין, וכל שכן השתא דאיכא נוסחי דאית בהו מקיימין. ותו דאפילו תימא אין מקיימין גרסי' ותרי תנאי אליבא דר"ע, מסתברא כמאן דקתני בתוספתא אליבא דר"ע קטנים בני רשעי ישראל אין נהרגין, דסוגיין כותיה בפרק ארבע מיתות דקא דייקי' התם הא לכל דבריהם זה וזה שוין כדברירנא באגרתא קמייתא (סי' יב) וכדבעינן למימר קמן. ותו מדמתמהינן בריש פרקא דבן סורר ומורה היכא אשכחן דחייב רחמנא קטן דהכא ליבעי קרא למפטריה, ואם איתא אמאי לא פרכינן ולא והא איכא אנשי עיר הנדחת. ותו דאפילו לר' אליעזר דאמר נהרגין ליכא למילף מינה לנשים כלל, דאיכא למימר קטנים הוא דנהרגים משום דכי גופא דאבוהון דמו וכנכסיה דמו דהא לא תליא קורבא דידהו במילתא אחריתי אבל נשים דלא תליא קורבא דידהו אלא באישות ואי בעי מגרש לה ואזלא לה קורבא דידהו מיד לא מתקטלי. 

ואשר הקשיתי באגרתי הראשונה (סי' יב) על דברי הרב מההיא דאמרי' בפרק ארבע מיתות הוציא הכתוב יחיד מכלל רבים ורבים מכלל יחיד ודייקינן התם הא לכל דבריהם זה וזה שוין, וקא מקשי מר (סוס"י כז) "ותסברה דלכל דבריהם דקתני דוקא הוא והא איכא תו ארבעה דברים בין יחיד לרבים דרבים צריכים שידיחום שני אנשים ומאותה העיר ומאותו שבט משא"כ ביחיד הניסת אלמא כל לאו דוקא". ותמיהא לי מילתיה דמר טובא. אדמקשי מר לדידי ליקשי ליה גמרא דפרק ארבע מיתות דקא מותיב אביי מינה תיובתא ולא פרכינן ליה ותסברה דכללא הוא והא איכא ארבעה דברים. אלא מאי אית לך למימר כי קא מפליג בין יחיד לרבים במילתא דאפיק רחמנא יחיד מכלל רבים או רבים מכלל יחיד ואלו הנך ארבעה דברים מאי קולא אית בהו אי לימא דגבי רבים לא מיחייב בההיא מילתא גופה דמחייב בה יחיד עד דאיכא הנך ארבעה דברים ומי איכא כי האי גוונא הא ודאי כי ליכא הנך ארבעה דברים כי דינא דיחידים דיינינן להו. וכי תימא היינו קולא דכי איכא הנך ארבעה דברים מיפטרי מחיוב חמור דיחידים מאי היא דמעיקרא בסקילה והשתא בסייף, הא קתני לה בהדיא וחומרא נמי ליכא אלא לענין ממון דמעיקרא ממונן אבד וההיא נמי דהא קתני לה בהדיא, לדידי נמי לא קשיא כי קא מפליג יחידים למרובים להחמיר או להקל אבל הנך ארבעה דברים לית בהו לא קולא ולא חומרא אלא לענין הנך מילי דתאני להו התם בהדיא ואמטול הכי לא מצי למיתנייהו. אבל לטעמיה דמר ודאי קשיא ולית נגר בר נגרא דיפריקינה. 

אגרות הרמ"ה סימן נ 
================== 
הרמ"ה להר"א בע' המגדף 

ולענין מגדף דקאמר מר (לעיל רסי' כח ד"ה כתב) דממתני' דשבועות (לה א) איכא למשמע דאפילו אאלף דלת נון יוד מיחייב, תמיהא לי טובא במאי סלקא דעתיה דמר לדחויין. והיכי סלקא דעתיה למשקל סכינא חריפא ולמפסקיה למתני'. דהא ודאי אפילו לא הויא לן ראיה ברורה אחריתי אלא מההיא מתני' לא הוה יכלינן לדחויה ולאוקומה לפלוגתייהו דרבנן אסיפא דקתני ובכל הכנויין בלחוד וכל שכן דאיכא ראיות אחרניאתא טובא, חדא דהמקלל בכולהו אכולהו משמע. וליכא לאוקמיה אסיפא בלחוד אלא בראיה ברורה, דלאו מחכמי הוראה61 אנן למפסק מתניתא ולטפויי ולחסורי לפום אומדן דעתין. וכל שכן דאפילו חכמי הוראה לא קא עבדי הכי אלא היכא דאיכא תרי מתניאתא דסתרי אהדדי אי נמי היכא דאיכא מסורת או טעמא ברירא בידייהו דסתרי לה לההיא מתניתא אבל למפסקה למתניתא בלא טעמא לא. 

ותו דעל כרחיך אלף דלת נון יוד כנוי מקרי כדבעינן למימר לקמן, והאי דקתני סיפא ובכל הכנויים לאו למימרא דרישא לא איירי בכנוי דהא קתני רישא באלף למד ברחום וחנון ועל כרחיך כולהו הני כנויים נינהו. אלא האי דקתני סופא ובכל הכנויים בשאר כל הכנויים קתני. 

ומאי דקא מייתי מר ראיה (שם עמ' לה) מבריתא (לו א) דאיש איש כי יקלל אלהיו דכי פליגי רבנן עליה דר' מאיר לאו באלף דלת נון יוד אלא אכל הכנויים פליגי, לא עיין בה מר שפיר. דהא ודאי אלף דלת נון יוד בכלל כל הכנויים נינהו. חדא דמאחר דאשכחן דאלף למד הא יוד מם הוי כנוי כדגרסינן בפ' ארבע מיתות (ס א) גבי פיסקא דהדיינים עומדים על רגליהם, עומדים מנא לן א"ר יצחק דבי ר' אמי ואהוד בא אליו וגו' ויאמר דבר אלהים לי אליך ויקם מעל הכסא ומה עגלון מלך מואב שהיה גוי ולא שמע אלא בכנוי עמד ישראל ושם המפורש על אחת כמה וכמה, דשמעת מינה דאלף למד הא יוד מם שהוא שם אלהותו כנוי הוי. וכל שכן אלף דלת נון יוד דהוא ענין אדון בעלמא. ותו בר מכל דין ומכל דין הא בהדיא תנו במתני' ובבריתא דאלף דלת נון יוד כנוי הוי ולא מקרי שם המפורש ולא שם המיוחד אלא יוד הא ואו הא. דתנן בפ' בתרא דמסכת תמיד (לג ב) גבי ברכת כהנים במקדש אומרים את השם ככתבו ובמדינה בכנויו, ועל כרחיך האי ככתבו דקתני היינו יוד הא ואו הא וכנויו היינו אלף דלת נון יוד. דהא גבי ברכת כהנים קיימינן והתם ליכא שם אחרינא. וכדגרסינן בפרק אלו עוברין (נ א) כתיב זה שמי לעלם וכתיב זה זכרי לדור דור אמר הקב"ה לא כשאני נכתב אני נקרא נכתב אני ביוד הא ונקרא אני באלף דלת. ואיתא נמי בפ' עשרה יוחסין (עא א). וגם הרב מודה בה בברכת כהנים דאלף דלת נון יוד כנוי הוי. ותניא נמי (סוטה לח א) כה תברכו את בני ישראל בשם המפורש אתה אומר בשם המפורש או אינו אלא בכנוי ת"ל ושמו שמי (על בני ישראל שם) שמי המיוחד לי יכול אף בגבולין כן נאמר כאן ושמו את שמי ונאמר להלן לשום את שמי שם מה להלן בבית הבחירה אף כאן בבית הבחירה ר' יאשיה אומר אינו צריך הרי הוא אומר בכל מקום אשר אזכיר את שמי אבוא אליך וברכתיך בכל מקום סלקא דעת' אלא הרי זה מקרא מסורס בכל מקום אשר אבוא אליך וברכתיך שם אזכיר את שמי והיכן אבוא אליך וברכתיך בבית הבחירה. הא למדת שיוד הא ואו הא הוא הנקרא שם המפורש ושם המיוחד ואלף דלת נון יוד לאו שם המפורש מקרי ולא שם המיוחד מקרי. וגם הרב מודה בה בהלכות יסודי התורה בפרק ששי (ה"ב) ובהלכות תפלה וברכת כהנים פרק י"ד (ה"י). 

הלכך על כרחיך אין המגדף חייב אלא על יוד הא ואו הא כדקתני בהדיא (סנה' נה: א) המגדף אינו חייב עד שיפרש את השם. דאלמא שם המפורש בעינן. ולא מצית למימר דבבדיקת העדים קאי ולאפוקי יוסי את יוסי וכדרבי יהושע בן קרחה. דהא רישא כולה מילתא במגדף קאי ואכתי עדים מאן דכר שמייהו אלא לאו במגדף. ואי לאפוקי יכה יוסי את יוסי צריכא למימר. אלא לאו לאפוקי אלף דלת נון יוד דהוי כנוי. ועוד מדאמרינן בגמרא עומדים מנא לן ויליף מעגלון מלך מואב ומה גוי שלא שמע אלא בכנוי עמד ישראל ושם המפורש עאכ"ו דשמעת מינה דשם המפורש בעינן, וכבר ברירנא דאלף דלת נון יוד לא מקרי שם המפורש. הילכך ההיא דקתני בברייתא וחכמים אומרים על שם המיוחד במיתה ביוד הא ואו הא בלחוד קאי. דאיהו לחודיה הוא דמקרי שם המיוחד כדמיברר ממתניתא דפרק אלו נאמרין דקתני או אינו אלא בכנוי תלמוד לומר ושמו את שמי שמי המיוחד לי והיינו יוד הא ואו הא כדברירנא. ודקתני על כל הכנויים באזהרה משמע אפי' אלף דלת נון יוד דאיהו נמי כנוי מקרי כדברירנא מהא מתניתא דקתני או אינו אלא בכנוי דהיינו אלף דלת נון יוד וממתני' דמסכת תמיד ומשמעתא דאלו עוברין ודארבע מיתות דקרי ליה לאלף למד הא יוד מם כנוי וכל שכן אלף דלת נון יוד. 

ודקא דייק מר (שם) מדכתיב ברישיה דקרא שם ה' גבי שם המתברך ואילו גבי שמברך בו לא כתיב ש"מ דלגבי שם שמברך בו לא בעינן שם המיוחד, תמיהא לי. דהא אקשיתה באגרתא קמייתא דידי ותריצתה. והיינו דאמרי התם (סס"י יג) וכי תימא מכדי כי נפקא לן עד שיברך שם בשם משם דכתיב בסופיה דקרא נפקא לן דכתיב בנקבו שם והתם שם סתמא כתיב לא ס"ד דמכדי מנא ליה לרבי מנחם בר' יוסי דהמקלל אביו ואמו בכנוי פטור לאו משום דסופיה דקרא וש"מ דהאי שם דכתיב בסופיה דקרא שם המיוחד הוא ולאו כנוי. דהא קתני התם בשבועות המקלל אביו ואמו חייב בכלן דברי ר"מ וחכמים פוטרין ואוקמינא דר' מנחם בר' יוסי היא דיליף מבנקבו שם אלמא בשם המיוחד קאי. ומדרבי מנחם בר' יוסי נשמע לרבנן. לאו מי מפיק ליה ר' מנחם בר' יוסי להאי שם דסופיה דקרא למקלל אביו ואמו ומוקי ליה בשם המיוחד, לרבנן נמי דמפקי ליה מגדף על כרחין בשם המיוחד קאי והיינו יוד הא ואו הא. 

מיהו טעמא דמילתא לא פרישניה התם באגרתא קמייתא. והשתא מפרשינן ליה הכא בסיעתא דשמיא. ואית ביה תלתא טעמי. חדא דכיון דכתב רחמנא שם ה' ברישיה דקרא תו לא אצטריך למיכתב בסופיה אלא שם סתמא. דמסתמא ההוא שם דאיירי ביה ברישא דקרא משמע. ואיבעית אימא דאע"ג דנוקב דרישיה דקרא לישנא דברוכי הוא כדמיברר בפרק ארבע מיתות (נו א) בנקבו דסופיה דקרא לישנא דפרושי הוא. לומר לך שאם פירש השם ובירך בו חייב. ולישנא דקרא נמי דכתיב בנקבו שם דייק הכי דמשמע שהנקיבה נופלת על השם, אי אמרת בשלמא דהאי בנקבו שם לישנא דפרושי הוא הרי המעשה נופל על השם כמשמעיה דקרא דכתיב בנקבו שם שהמגדף נוקב את השם ומפרשו אלא אי אמרת דהאי בנקבו שם לישנא דברוכי הוא נמצאת הברכה נופלת על השם כלומר שמברך את השם ואנן בשם שמברך בו קיימינן. ואע"ג דאיכא למימר לעולם לישנא דברוכי הוא דמשמע בשם המתברך ואם אינו ענין לשם המתברך דהא כתיב ברישיה דקרא ונוקב שם ה' תנהו ענין לשם שמברך בו, אפ"ה כל היכא דאפשר לאוקומי לקרא כפשטיה עדיף טפי. ואיבעית אימא דילפינן לה בגזרה שוה נאמר שם למעלה ונאמר שם למטה מה שם האמור למעלה בשם המיוחד אף שם האמור למטה בשם המיוחד. והא דמיא להא דגרסינן בב"ק (סג ב) נאמרה שליחות יד למעלה ונאמרה שליחות יד למטה מה וכו' וכהנה רבות. אי נמי כיון דתרוייהו בחד קרא כתיבי ילפינן לה בהקש מקיש שם האמור למטה לשם האמור למעלה מה שם האמור למעלה בשם המיוחד אף שם האמור למטה בשם המיוחד. 

ומהשתא על כרחיך האי דקאמרינן יכה יוסי את יוסי ועד שיברך שם בשם דוקא תרוייהו נינהו וכי הדדי נינהו. והכי נמי מסתברא דאי סלקא דעתך חד יוסי לאו דוקא הוא היכי מצי גמרא למילף מינה דיכה יוסי את יוסי דוקא הוא. הא ודאי כי היכי דאיכא למימר דחד מנייהו לאו דוקא אידך נמי לאו דוקא. 

ומאי דקא דחיק מר ומפרש ליה לבעיין דקא מבעיא לן בגמרא גבי מתני' דהמקלל אביו ואמו מאן חכמים, וקאמר מר (שם עמ' לה ב) דלהכי מבעיא ליה משום דהני רבנן ודאי לאו רבנן דמתני' דלעיל הוא דהא סבירא להו לרבנן דהיכא דלא כתיב ביה י"י לאו שם המיוחד הוא אף על גב דכתיב ביה שם כל שכן גבי אביו ואמו דלא כתיב ביה שם כלל דלא בעינן שם המיוחד. עד כה דבריך. ותמיהא לי טובא. היכא שמעינן להו לרבנן דלעיל דסבירא להו דהיכא דלא כתיב ביה שם י"י לאו שם המיוחד הוא כי היכי דתיקשי ליה מאן חכמים. אדרבה איפכא שמעינן להו מדקתני יכה יוסי את יוסי ודקאמרי' בגמרא עד שיברך שם בשם ועל כרחיך תרוייהו דוקא נינהו כדברירנא. 

ומאי דקשיא ליה למר אמאי קא מבעיא לן מאן חכמים, לאו קושיא היא. דהכי קא קשיא ליה לגמרא מכדי קא סברי רבנן דהמגדף אינו חייב עד שיברך שם בשם דנפקא לן מבנקבו שם ומתני' נמי דיקא דקתני יכה יוסי את יוסי אלמא שם בשם בעינן ואם כן המקלל אביו ואמו מנא לן דבעינן שם המיוחד אילימא מדכתיב בנקבו שם האי מיבעי ליה למגדף שאינו חייב עד שיברך שם בשם כדברירנא ואמטול הכי קשה לן מאן חכמים כלומר מאן שמעת ליה דמפיק ליה להאי בנקבו שם למקלל אביו ואמו ר' מנחם בר' יוסי הוא. דאי לרבנן מיבעי להו למגדף גופיה כדברירנא. 

ואשר כתבת (עמ' לו. ד"ה ועוד) ואיכא למימר דס"ל לרבנו הרב דכי קאמרינן בגמרא ש"מ דשם בן ארבע אותיות נמי שם הוא בשם אלף דלת קאמר דלא בעי שם רבּא דהיינו יוד הא דהוא שם העצם ולא נראה לו לפרש שם רבּא שם בן ארבעים ושתים דהיכי סלקא דעתיה דבשם של יוד הא ואו הא לא ליחייב הא כתיב בתורה הוא ולא שם בן ארבעים ושתים. הני נינהו מילי דמר. וכבר ברירנא מכמה ראיות דליכא לחיוביה למגדף אלא אשם המפורש בלחוד דהוא יוד הא ואו הא הילכך על כרחיך הא דאמרינן בגמרא ש"מ שם בן ארבע אותיות נמי שם הוא ליכא לאוקומיה בשם אלף דלת כלל דהא אמתניתן דהמגדף אינו חייב עד שיפרש את השם קיימינן ומינה קא דייקינן דשם בן ארבע אותיות שם הוא מדקתני יכה יוסי את יוסי וש"מ דהאי שם בן ארבע אותיות דקאמרינן ביוד הא ואו הא קאי. דהא מתניתן דקא מייתינן מינה ראיה לא קא מחייבא אלא אשם המפורש בלחוד וכבר ברירנא דלא מקרי שם המפורש אלא יוד הא ואו הא בלחוד ודקא אמרי' דלא בעינן שם רבּא אשם בן ארבעים ושתים קא אמרינן ולא אשם יוד הא ואו הא. דיקא נמי דקתני שם רבּא ולא קא אמרינן שם המפורש. 

ודקא קשיא לך "היכי ס"ד דבשם יוד הא לא ליחייב והא כתיב בתורה הוא", סלקא דעתך אמינא האי ונוקב שם ה' לאו לשון ברוכי הוא כדאוקימנא בפרק ארבע מיתות אלא לשון פרושי הוא כענין שנאמר (במדבר א) אשר נקבו בשמות ולא פרושי גרידא כדקא סלקא דעתין לאקשויי בפרק ארבע מיתות דהא אידחיא לה מהתם אלא פרושי וברוכי והכי קאמר קרא איש איש כי יקלל אלהיו ונשא חטאו והיינו בכנוי ואם המקלל הזה פירש את השם מות יומת וס"ד אמינא דלא מיקרי פרושי עד דאמר שם רבא ואע"ג דלא כתיב באורייתא לא סגיא דלא אמסיר ליה למשה רבינו מסיני בכלל תורה שבע"פ. ואי בעית אימא בשם בן62 ארבע עשרה אותיות דכתיב באורייתא קמ"ל דבשם יוד הא ואו הא סגיא. 

ואי בעית אימא אפילו למאן דפריש ליה להאי ונוקב לישנא דברוכי סד"א דבשם רבא קאי דאי בשם בן ארבע אותיות לא ליכתוב קרא שם אלא ליכתוב ונוקב יוד הא ואו הא כענין שנאמר כי יקלל אלהיו מאי שם י"י על כרחיך בשם אחרינא קאי קרא, מאי הוא אי לימא כנוי מי מיקרי שם י"י ותו הא כתיב כי יקלל אלהיו ונשא חטאו דאלמא לית ביה חיוב מיתה אלא באזהרה בעלמא קאי דכתיב (משפטים כב) אלהים לא תקלל אלא לאו בשם המפורש. ואי בשם בן ארבע אותיות שם למה לי אלא לאו בשם רבּא קאי קמ"ל דלא. וכי תימא א"כ סוף סוף קשיא כיון דאשם בן ארבע אותיות חייב שם, למה לי למאן דס"ל דהמברך בכנוי חייב איכא לאקשויי אבל לדידן דסבירא לן דלא מיחייב עד שיברך בשם המיוחד אצטריך שם להקיש שם האמור למטה לשם האמור למעלה מה שם האמור למעלה בשם המיוחד אף שם האמור למטה בשם המיוחד. אי נמי בגזרה שוה כדברירנא לעיל (עמ' סז). 

ופשטא דשמעתתא דאמתניתן גופיה קיימינן. דקתני המגדף אינו חייב עד שיפרש את השם דמשמע דשם המפורש בעינן ועלה קתני יכה יוסי את יוסי וקאמרינן ש"מ מדנקט יוסי דאית ביה ארבע אותיות ואית ביה63 שתי אותיות מאותיות של שם המפורש בן ארבע אותיות שם בן ארבע אותיות נמי שם הוא לחיובי עליה. ומתמהינן פשיטא. ומהדרינן מהו דתימא כיון דקתני אינו חייב עד שיפרש את השם לא מקרי שם המפורש עד דאיכא שם רבּא מההוא טעמא דכתבינן ויכה יוסי את יוסי לאו דוקא קמ"ל דיוד הא ואו הא נמי שם המפורש מיקרי ויכה יוסי את יוסי דוקא קתני. וה"נ מסתברא דאי ס"ד לאיתויי שם אלף דלת קאמרינן ולאשמעינן דלא בעינן שם רבּא דיוד הא ואו הא אמאי אמרינן שם בן ארבע אותיות נמי שם הוא. אטו עד השתא לאו בשם בן ארבע אותיות קיימינן. דהא יוד הא ואו הא בן ארבע אותיות הוא וא"כ כי בעא גמרא לאיתויי שם אלף דלת הוה ליה למינקט לישנא דלא משכחת ליה באידך שם רבּא דהוה ס"ד אמינא דלא מיחייב אלא עילויה. ומדקאמרינן ש"מ שם בן ארבע אותיות נמי שם הוא ש"מ דלאו לאפוקי מיוד הא ואו הא קאתי אלא לאפוקי משמא רבּא דאית ביה יתר מארבע אותיות קאתי למימרא דלא בעינן שם רבּא אלא אפילו איוד הא ואו הא נמי מיחייב אבל אלף דלת ליכא מאן דאמר דמיחייב עילויה אלא רבי מאיר דמחייב אכלהו כנויי ולית הילכתא כותיה. 

וכ"ת מכדי גמרא שם בן ארבע אותיות סתמא קאמר ואלף דלת נמי בר ארבע אותיות הוא, שתי תשובות בדבר. חדא דהא קתני בהדיא המגדף אינו חייב עד שיפרש את השם ועלה קאמרינן שם בן ארבע אותיות נמי שם הוא וכבר ברירנא דלא מיקרי שם המפורש אלא יוד הא ואו הא בלחוד. ותניא נמי וחכמים אומרים על שם המיוחד במיתה ועל הכנויים באזהרה וכבר ברירנא דאלף דלת כנוי מיקרי שם המיוחד לא מקרי. ותו דסתם בן ארבע אותיות לא משמע אלא יוד הא ואו הא. דגרסינן בפרק עשרה יוחסין (עא א) אמר רבה בר בר חנה אמר ר' יוחנן שם בן ארבע אותיות חכמים מוסרין אותו לתלמידיהם פעם אחת בשבוע. והתם ודאי ביוד הא ואו הא קאי דאי באלף דלת מאי מוסרין אותו איכא. ותו מדאמרינן עלה מסתברא כמאן דאמר פעם אחת בשבוע דכתיב זה שמי לעלם ואי באלף דלת מאי לעלם איכא, ואמרינן נמי רבינא רמי כתיב וכו'. והרי נתברר לנו שאין המגדף חייב עד שיפרש את השם המיוחד ככתבו ויברך אותו בשם המיוחד ככתבו. אך אמנה אם נודה על האמת, ולא נעיד על החי שהרגו המת. 

אגרות הרמ"ה סימן נא 
=================== 
הרמ"ה להר"א בע' זקן ממרא 

ומאי דקאמר מר (לעיל סכ"ט) לענין שמעתא דזקן ממרא דכי קאמר (מד)רבי יהודה על דבר שעיקרו מדברי תורה ופירושו מד"ס מוסיף הוא על דברי ר' מאיר לחייב אף על דבר שאין חייבין על זדונו כרת ועל שגגתו חטאת אי איכא תורה ויורוך וכי אמרינן בגמרא אמר רבי אלעזר א"ר אושעיא לעולם אינו חייב אלא על דבר שעיקרו מד"ת ופירושו מד"ס וכו' לאו למעוטי דבר שזדונו כרת ושגגתו חטאת דבהא ודאי חייב לדברי הכל אלא למעוטי שאין חייבין על דבר שאין זדונו כרת ושגגתו חטאת ועיקרו מד"ת ופירושו מד"ס שהוא חייב לר' יהודה אלא בענין הזה שיש בו להוסיף ואם בא להוסיף גורע וה"נ מסתברא דכולהו סבירא להו בדבר שזדונו כרת ושגגתו חטאת כרבי מאיר דאי לאו תימא הכי היכי קאמר ר' אושעיא לעולם אינו חייב וכו' עד ואין לנו אלא תפלין ואליבא דר' יהודה ולר' יהודה הני כולהו דכתיבי בקרא בין דם לדם וגו' מאי דריש בהו אלא לאו ש"מ דכלהו ס"ל כר' מאיר דמחייב בדבר שזדונו כרת ושגגתו חטאת. עד הנה דבריך. ואשר אמרת כי נרדמו רעיוני וסתם השי"ת את עיני, וטח מהשכיל לבבי, וכהו עיני מחשבי. ועתה הוסיף להפליא עלי הפלא ופלא, ואסיר64 גדוד המענה בבית הכלא, וגדע בדבר שפתים בריח ודלתים, ובקע יאורים בצורות, ולכד ברוח שפתים ערים בצורות. כי האמנם אין לנו להוציא דברי רבי יהודה ורבי אושעיא אליבא דר' יהודה מפשטן אלא בראיה ברורה. דודאי ר' יהודה לאו מוסיף הוא, דאי סלקא דעת' מוסיף הוא הוה ליה למתני' אף על דבר שעיקרו מדברי תורה ופירושו מדברי סופרים כדקתני רבי שמעון אפילו על דקדוק אחד מדקדוקי סופרים ומדלא קתני הכי ש"מ דלא מחייב רבי יהודה אלא על דבר שעיקרו מדברי תורה ופירושו מדברי סופרים. תדע מדקאמרינן בגמרא כי אתינן לפרושי טעמיה דכל חד וחד מנייהו מאי טעמיה דרבי מאיר גמר דבר דבר מפר העלם דבר מה להלן דבר שחייבים על זדונו כרת ועל שגגתו חטאת אף כאן דבר שחייבים על זדונו כרת ועל שגגתו חטאת ורבי יהודה על פי התורה אשר יורוך עד דאיכא תורה ויורוך, ואי איתא דרבי יהודה מוסיף על דברי ר"מ הוא האי עד דאיכא תורה ויורוך, כיון דאיכא תורה ויורוך חייב מיבעי ליה. 

ודקא קשיא ליה למר אי ס"ד רבי יהודה לאו מוסיף הוא א"כ לרבי אושעיא אליבא דרבי יהודה הני כולהו דכתיבי בקרא מאי עבד להו, לא קשיא. דמצי לאוקמינהו [אליבא דר' יהודה] לעליה בעלמא שמצוה לעלות לב"ד הגדול ולשאול אבל למקטליה לא קטלינן עד דאיכא תורה ויורוך. דיקא נמי (אליבא דרבי יהודה) דגבי עליה כתיב בין דם לדם בין דין לדין וכולהו הנך ואילו גבי חיובא דזקן ממרא כתיב על פי התורה אשר יורוך עד דאיכא תורה ויורוך, ואמטול הכי אמר ליה רב הונא בר חיננא לרבא תרגמה ניהלי להא מתניתא דכי יפלא דבר אליבא דרבי מאיר ולא קא בעי לה אליבא דרבי יהודה ולא אליבא דר"ש משום דניחא טובא לפרושה אליבייהו דהא רבי יהודה מוקים להו לכולהו לעליה בעלמא ולא מכפת ליה לאוקומינהו בדבר שחייבים על זדונו כרת ועל שגגתו חטאת ולרבי שמעון נמי דסבירא ליה דאפילו אדקדוק אחר מדקדוקי סופרים מיחייב כיון דלא צריך לאוקומינהו במידי דאתי ביה לידי עונש כרת וחיוב חטאת לא אצטריך למבעיא [הלכך לא אצטריך למבעא אלא] אליבא דרבי מאיר דאמר אינו חייב אלא על דבר שזדונו כרת ועל שגגתו חטאת וצריכינן לאוקומי כל חד מינייהו במידי דאתי ביה לידי עונש כרת וחיוב חטאת דודאי מילתא דבעיא צילותא וחורפא יתירה היא. 

אגרות הרמ"ה סימן נב 
=================== 
הרמ"ה להר"א בע' פקוח נפש 

ולענין הא דאמר שמואל לא הלכו בפקוח נפש אחר הרוב שהשיב הרב דפליגי שמואל ורבי יוחנן ברוב גויים וקיימא לן כרבי יוחנן, ולאו מי רמינן להו אהדדי בפרק יום הכיפורים ומפרקינן לא קשיא הא דפרוש כולהו הא דפרוש מקצתייהו ולא פליגי, ומתחזי ליה למר (ס"ל ד"ה ונר') "לדעת הרב שכתוב בספריו אלא כי איתמר דשמואל ארישא איתמר כלומר לעולם כי אמר שמואל אין הולכין בפקוח נפש אחר הרוב כלומר דאפילו רובא גוים מפקחין לא שנא פרוש כולהו ולא שנא פרוש מקצתייהו דאע"ג דבעלמא כי פרוש כולהו אזלינן בתר רובא שהרי לא נשאר שם קבוע הכא גבי פקוח נפש לא אזלינן בתר רובא ומפקחינן והיינו דאמרינן כי איתמר דשמואל ארישא איתמר אם רוב גוים גוי אמר שמואל ולפקח עליו את הגל אינו כן דלא חשבינן ליה כגוי ומפקחינן עליו ואע"פ שרובה גוים ור' יוחנן פליג עליה ברובא גוים ופרוש כולהו מחצר זאת והלכו לחצר אחרת ובעת עקירתן פירש אחד מהן לחצר אחרת ונפלה עליו מפולת דאין מפקחין לפי שלא נשאר שם קבוע ואמרינן כי פריש מרובא פריש כדין תשע חנויות ושאר איסורין שבתורה והיינו דקאמר אלא אי איתמר דשמואל ארישא איתמר". 

והא מילתא דמר תמיהא טובא. דהא ודאי אפילו להנך נוסחי דאית בהו אלא לא מצינן לפרושי הכי מכמה אנפי. חדא דמאי איכא דהוה קשיא ליה לגמרא דאיצטריך למיהדר ולמימר דשמואל אפילו בדפרוש כולהו קאמר דמפקחין ולמפרך תירוצין דקא מתרצינן קושיא דשמואל ור' יוחנן למימרא דלא פליגי ומאי דוחקיה למיהדר ולמימר דפליגי ולאהדורי קושיין לדוכתיה. ותו דהא ודאי כי מוקמינן לה לדשמואל נמי ארישא ליכא למשמע מינה דאפילו בפרוש כולהו קאמר כלל דהא אמצא בה תינוק מושלך קיימינן והתם בדפרוש מקצתייהו עסיקינן כדקתני מצא בה תינוק מושלך דמשמע דההוא תינוק בלחוד הוא דפריש ושאר בני העיר לא נעקרו ממקומן. ואם כן מנא לך למידק מינה דשמואל אפילו בדפרוש כולהו קאמר. אי משום נוסחי דכתיב בהו אלא, לא קשיא כלל. דודאי כי קאמרינן אלא לאו למיהדר מתירוצין קמא קא אתינן דמאי איכא דהוה קשיא לן השתא טפי דאיצטרכינן למיהדר מההיא תירוצא ולאהדורי קושיין לדוכתיה אלא למעקרא לדשמואל מסופא ולאוקומה ארישא קא אתינן. והיינו פשטיה דגמרא. תדע דאע"ג דאוקימנא לדשמואל ארישא לא קא מיירי אלא בדפרוש מקצתייהו. דהא כי עקרינן לה מסופא ואוקימנא ארישא משום קושיא דאידך קמייתא דשמואל הוא דאוקימנה ארישא דמקשינן ומי אמר שמואל הכי כלומר דלא הלכו בפקוח נפש אחר הרוב ואוקימנא בדפרוש מקצתייהו והתניא מצא בה תינוק מושלך וכו' מחצה על מחצה ישראל ואמר שמואל לפקח עליו את הגל טעמא דמחצה על מחצה דספק נפשות להקל הא ברוב גוים אין מפקחין ואסיקנא אלא כי איתמר דשמואל ארישא איתמר וכו'. אי אמרת בשלמא דשמואל בדפרוש מקצתייהו בלחוד קא מיירי היינו דקשיא לן דשמואל אדשמואל למאי דסלקא דעתין מעיקרא דשמואל אסופא קאי, אלא אי אמרת דכי אוקמינא ארישא אפילו בדפרוש כולהו קמיירי ואפילו הכי מפקחין אמאי איצטריכינן למעקרא דשמואל מסיפא ולאוקומה ארישא למימר דאפילו פרוש כולהו מפקחין, לשבקה אסיפא ולוקמה בדפרוש כולהו דאין מפקחין ולא קשיא דשמואל אדשמואל דכי אמר שמואל לא הלכו בפקוח נפש אחר הרוב בדפרוש מקצתייהו כדאוקימנא מעיקרא וכי אמר שמואל מחצה על מחצה מפקחין הא רוב גוים אין מפקחין בדפרוש כולהו. ומאיצטריכינן לאפוכה לדשמואל ולאוקומה ארישא ש"מ דלא הוה יכיל לאוקומה אסיפא כלל משום דלא איירי שמואל אלא בדפרוש מקצתייהו אבל בדפרוש כולהו לא איירי כלל דהא אמתני' דמצא בה תינוק מושלך קאי והתם בדפרוש מקצתייהו קא מיירי כדברירנא. 

ואי קשיא לך היכי מתוקמא מתניתא בדפרוש מקצתייהו והא קתני בה אם רוב גוים גוי ואי בדפרוש מקצתייהו [קמיירי] דאיכא קבוע הוו להו כמחצה על מחצה וקתני סופא מחצה על מחצה ישראל, ודאי קושיא מעלייתא היא. ודלמא האי קושיא היא דאצריכיתיה לרב לאוקומה למתניתא אפילו בדפרוש כולהו ולתנויי עלה אמר שמואל ולפקח עליו את הגל אינו כן אלא אפילו ברוב גוים מפקחין ואע"ג דבפרוש כולהו קא מיירי אם כן כי מוקמינן לה לדשמואל אסיפא למימרא דרוב גוים אין מפקחין היכי קשיא דשמואל אדשמואל הא ודאי כי אמר שמואל לא הלכו בפקוח נפש אחר הרוב בדפרוש מקצתייהו קמיירי וכי אמר דרוב גוים אין מפקחין בדפרוש כולהו ומדקשיא לן דשמואל אדשמואל ש"מ דמתניתא בדפרוש מקצתייהו קא מיירי. 

וכי תימא מ"מ קשיא, לא תיקשי לך. דכי איכא לפלוגי בין היכא דפרוש כולהו להיכא דפרוש מקצתייהו הני מילי לגבי פקוח נפש אבל לגבי שאר איסורין אפילו פרוש מקצתייהו נמי אזלינן בתר רובא, ואע"ג דקי"ל כל קבוע כמחצה על מחצה דמי הני מילי היכא דלא פריש חד מינייהו אבל פריש חד מינייהו מנפשיה ולא אתא אינש מעלמא לגביה ואפרשיה אמרינן כל דפריש מרובא פריש. וראיה להא מילתא מההיא דגרסינן בסוף פ"ק דכתובות (טו א) ורוב העיר נמי אי דקא אזלי אינהו לגבה כל דפריש מרובא פריש ומהדרינן לא צריכא דאזלא איהי לגבייהו דהוה ליה קבוע וכל קבוע כמחצה על מחצה דמי. ושמע מינה דהיכא דפרוש מקצתייהו ואזלי לגבה אמרינן כל דפריש מרובא פריש. 

ולא מצית למימר דבפרוש כולהו ואזלי לגבה קאמרינן. דא"כ כיון דמטו לגבה הדור לקבעייהו וכל קבוע כמחצה על מחצה דמי אלא על כרחיך בדפרוש מקצתייהו עסיקינן ואפילו הכי אמרינן לא צריכא דפרוש מקצתייהו. ש"מ דכי אקשינן מעיקרא דכל דפריש מרובא פריש בדפרוש מקצתייהו הוא דאקשינן. 

ותו דלישנא דכל דפריש מרובא פריש לא שייך אלא היכא דפרוש מקצתייהו דאי פרוש ואזול כולהו לגביה הא לא אשתייר ולא מידי כי היכי דלימא כל דפריש מרובא פריש. 

ותו דהא תניא בהדיא תשע חניות כולן מוכרות בשר שחוטה ואחת מוכרת בשר נבלה ולקח מאחת מהן ואינו יודע מאי זו מהן לקח ספקו אסור ופרשינן טעמא בגמרא משום דהוה ליה קבוע וכל קבוע כמחצה על מחצה דמי, ממאי מדקא מייתינן מינה ראיה לדר' זירא דאמר כל קבוע כמחצה על מחצה דמי, וקתני סופא ובנמצא הלך אחר הרוב, היכי דמי אי דפרוש כולהו ובעת עקירתן נפלה אחת מהן מאי איריא בנמצא אפילו לקח נמי אלא לאו דקביעי ואפילו הכי בנמצא הלך אחר הרוב, וש"מ דאע"ג דפרוש מקצתייהו אמרינן כל דפריש מרובא פריש. 

ותו דמשמעתא דשמואל גופיה דאמר לא הלכו בפקוח נפש אחר הרוב שמעת לה, דהא אוקימנא בדפרוש מקצתייהו ומדקאמר לא הלכו בפקוח נפש אחר הרוב ש"מ בפקוח נפש הוא דלא הלכו אחר הרוב היכא דפרוש מקצתייהו אבל בעלמא כי האי גונא אזלינן בתר רובא. 

ואי קשיא לך ההיא דגרסינן בסוף פ"ק דכתובות (טו א) אבל פירש אחד מצפורי ובעל הולד שתוקי, דשמעת מינה דכי פרוש מקצתייהו לא אזלינן בתר רובא, הא אמרינן טעמא בהדיא דמעלה עשו ביוחסין לאצרוכי תרי רובי. וההיא דאמרינן לקמן ורוב העיר נמי אי דקא אזלי אינהו לגבה כל דפריש מרובא פריש, לאו למימר דהכי דיינינן דהא אמרינן מעיקרא דתרי רובי בעינן והוא דאזלי אינהו לגבה דאי אזלא איהו לגבייהו אפילו מאה רובי לא מהני. דהוה ליה פסול קבוע וכל קבוע כמחצה על מחצה דמי. תדע דכי אצרכינהו רבנן תרי רובי ביוחסין בדאזול אינהו לגבה הוא דאצרוך מדאקשינן עלה ומי בעינן תרי רובי והתניא תשע חנויות וכו' עד ובנמצא הלך אחר הרוב ואע"פ שדלתות מדינה נעולות, דאלמא בחד רובא סגיא, ואי אמרת בשלמא דאפילו בדאזול אינהו לגבה אצריכו רבנן תרי רובי היינו דקשיא לן מסופא דקתני ובנמצא הלך אחר הרוב דמיירי בדפריש בשר דהוה ספק ופריש לגבן ואפ"ה אזלינן בתר רובא אלא אי אמרת דכי אצריכו רבנן תרי רובי היכא דאזלא איהי לגבייהו אבל אזלי אינהו לגבה אזלינן בתר רוב העיר גרידא מאי קושיין מהא מתניתא. הא ודאי כי סגיא ליה לתנא נמי בחד רובא [בדפריש ספיקא לגבן הוא דסגיא ליה בחד רובא] אבל כל היכא דקביע ואזלינן אנן לגביה לא אזיל בתר רובא כדקתני רישא בהדיא ולקח מאחת מהן וכו' ספקו אסור. אלא ודאי ש"מ דכי אצריכו רבנן ביוחסין תרי רובי אפילו בדאזול אינהו לגבה הוא דאצרוך. והא דאמרינן בגמרא ורוב העיר נמי וכו' הכי פירושה כיון דאמרינן טעמי דפסלי רבנן ברוב סיעה גרידתא גזרה משום רוב העיר גרידתא איצטריכינן למידק אהאי רוב העיר גזרו רוב סיעה בדיליה היכי דמי אילימא דאזלי אינהו לגבה מדאורייתא כי האי גונא הוה אכשורי מכשרינן דכל דפריש מרובא פריש ורבנן הוא דגזרו בה גזירה משום רוב העיר דאזלא איהי לגבייהו ואשתכח דרוב העיר גרידתא היכא דאזלי אינהו לגבה היא גופה גזרה היא והיכי גזרי רבנן ברוב סיעה בדילה [מי גזרינן גזרה לגזרה ואסיקנא אלא על כרחיך האי רוב העיר דגזרי רבנן בדיליה ליכא] לאוקומיה אלא כגון דאזלא איהי לגבייהו דהוה ליה פסול קבוע וכל קבוע כמחצה על מחצה דמי. 

וכשם שאני תמה על הרב באמרו ששמואל ורבי יוחנן חלוקין ברוב גוים בזמן שפרשו כלן, כך אני תמה על המקשה שהקשה לו בראשונה מדברי שמואל. שהרי דברי הרב מפורשין בהלכות שבת בפרק שני (הכ"א) שלא אמר אלא בזמן שפרשו כלן שהרי לא נשאר שם קבוע. ואיך הקשה עליו המקשה מדברי שמואל האומר בשפרשו מקצתן כדאוקמינא בפרק יום הכפורים. 

אגרות הרמ"ה סימן נג 
=================== 
הרמ"ה להר"א בענין עור המזוזה 

ולענין מזוזה דאמרית (לעיל ס"כ) דצריכה עבוד לשמה ואייתי[ת] ראיה מהא דתנן אין בין ספרים לתפלין ומזוזות אלא שהספרים נכתבין בכל לשון וכו' וקא אמינא ואי משום דאמר ר' יוחנן אין למדין מן הכללות הני מילי למידחא מילתא דאתאמרא בהדיא בדוכתי אחריתי אבל לגבי מילתא דלא אתאמרא בהדיא סמכינן אכללא. וקאמר מר באגרתא דידיה (לעיל סי' ל"א) דטעאי בה שלש טעיות בסברא דידי ובכפא דחק נגרא לאגמועי חלא בגוה נשרוף חרדלא. ואיברא דמעיקרא כי אמריתה להאי שמעתא אסיקית אדעתאי כל הני קושיי דאקשי מר והוה בדעתאי לאקשויינהו ולתריצינהו מיהו אמינא לא מיבעי ליה לאינש למימר מילי דפשיטן קמי רבנן מפלפלני דגמרא לאסוקי שמעתא אליבא דהלכתא דודאי אינהו מסקי אדעתייהו לתרוצינהו שפיר טפי. והשתא דחזינן דצריכא לי מילתא להכי על כרחאי צריכנא לפרושי פשטי כסתמי. 

מאי דקא דייק מר (שם) "מדקאמרינן בגמרא הא לתפרן בגידים ולטמא את הידים זה וזה שוין ולא קא חשיב עבוד לשמה ש"מ לא בעינן עבוד לשמה", לא שמיעא לי. דודאי כי קא נקט הני תרתי בלחוד משום קושיא דספרים נכתבים בכל לשון קא נקיט להו משום דתפירה בגידין וטומאת הידים תרוייהו קדושה דלא שייכא אלא בתר כתיבה נינהו ואמטול הכי קא דייק הא לתפרן בגידין ולטמא את הידים זה וזה שוין, וא"כ מאחר שמטמאין את הידים היכי קתני שהספרים נכתבים בכל לשון דמשמע דאע"ג דכתיבי בכל לשון קדושתם עליהם לטמא את הידים וה"ה לתפרן בגידים וכו' ורמינהו מקרא שכתבו תרגום וכו' אינו מטמא את הידים עד שיהיה כתוב אשורית על הספר ובדיו ואי ס"ד ספרים נכתבים בכל לשון היאך מטמאין את הידים. ולא מצית למימר דכי איכא למידק ממתניתין דלטמא את הידים זה וזה שוין היכא דכתיבי אשורית בלחוד הוא, דהא ודאי כי קתני שהספרים נכתבים בכל לשון הא קמ"ל דאפילו הכי אית בהו קדושה. דאי לא תימא הכי מאי אהניא לי מילתא גבי ספרים דנכתבים בכל לשון מאחר דלית בהו קדושה. ועוד מאחר דלית בהו קדושה היאך נתנו ליכתב. והרי איתברר לך דלא נקיט גמרא הני תרתי אלא דלא שייכא קדושתייהו אלא לבתר כתיבה וקא דייק ממתני' דאע"ג דנכתבו בכל לשון קדושתם עליהם ומטמאים את הידים ונתפרים בגידים. אבל לענין עבוד לשמה לא מצי למידק הכי משום דהויא קדושה דלא שייכא אלא מקמי כתיבה. דהא בשעת עבוד אכתי לא אכתיבו לא בלשונם ולא בלשון אחרת כי היכי דתימא דאע"ג דנכתבו בכל לשון קדושתם עליהם לעבדם לשמם דהא אכתי לא איכתיבו כלל ועדיין הם ראוים ליכתב בלשונם. והכי נמי מסתברא דכי נקיט גמרא הני תרתי בלחוד משום קושיא דספרים נכתבים בכל לשון הוא דנקיט להו דאי סלקא דעתך משום דליכא אחריני ותו ליכא והא איכא דאין כותבים ספרים תפלין ומזוזות על גבי עור בהמה טמאה וס"ת ותפלין ומזוזות שכתבם גוי יגנזו כתבם מין ישרופו וכלם שכתבם על עור שאינו מעובד או שכתבם שלא לשמם פסולים. אלא ודאי על כרחך שמעת מינה דכי נקיט הני תרתי בלחוד לאו משום דליכא מילי אחרניאתא אלא משום קושיא דספרים נכתבים בכל לשון כדברירנא. 

ומאי דקשיא ליה למר "ותו היכי מייתית עלה הא דאמר ר' יוחנן אין למדין מן הכללות וכי שנינו במשנתנו כל דאיכא למימר אין למדין מן הכללות", רבותא נקטי דלא מבעיא היכא דקתני אין בין וסוגיין דעלמא דאין בין דוקא הוא אלא כי חשבת ליה להאי אין בין כשאר כללי דאיתמר עלייהו אין למדין מן הכללות הני מילי למדחא מלתא דאיתאמרה בהדיא בדוכתא אחריתי אבל לגבי מלתא דלא אתאמרא בהדיא סמכינן אכללא. ותו דכי מעיינת בה שפיר לא שנא לישנא דכל ולא שנא לישנא דאין בין תרוייהו לישנא דכללא נינהו מיהו לישנא דאין בין דייק טפי למילף מיניה. 

ומאי דקאמר מר "והוה לך לטעמך למקשי והא אין בין קתני" למימרא דליכא מידי אחרינא, אי הוה אמינא הכי הוה איכא לאקשויי עילאי כדאקשי מר ותו ליכא והא איכא כל הני דטרח מר ואייתי אלמא איכא מילי אחרניאתא לבר מההיא דאפיק במתני', השתא דאמרי טעמא משום דלא מפקינן מכללא אלא מאי דאפיק גמרא בהדיא ליכא לאקשויי כלל כדבעינן למימר השתא בסיעתא דשמיא. 

ומאי דקשיא ליה למר (סוף עמ' לט. ד"ה ועוד מי) "מי סברת האי אין בין דקתני דוקא הוא והא איכא ששה דברים", מי קא אמינא דליכא מלתא אהריתי, אין ודאי איכא כמה מילי מיהו אע"ג דאשכחינן כמה מילי דמפקי מכללא לא אהנו לן הנהו מילי לאפוקי מכללא אלא מאי דאפיק גמרא בהדיא אבל לגבי שאר מילי דלא אפקינהו גמרא בהדיא מההוא כללא על כרחיך סמכינן אכללא. 

ומאי דקאמר מר (עמ' ד"ה ועוד כי) "ועוד וכי מאחר שלא הוזכר בתלמוד דמזוזה בעיא עבוד לשמה מנין לנו להחמיר". לדידך דסבירא לך דליכא למידק מהא מתני' דאין בין ספרים ולא מידי איכא לאקשוייה אבל לדידי דדייקנא מינה ליכא לאקשוייה כלל דהא ודאי הוזכר והוזכר. ואפילו לסבריה דמר לא ידענא מאי ועוד דקאמר מר. דהא ודאי לא מתוקם ליה האי טעמא אלא בטעמא קמא דקאמר דליכא למידק מהאי אין בין ולא מידי ואשתכח דאידי ואידי חדא מלתא היא ואם כן מאי ועוד דקאמר מר. 

ועוד תמיהא לי מאי דקא אמרת דעד "השתא בתפלין גופייהו דהוקשה כל התורה לתפלין פליגי רשב"ג ורבנן אם צריכים עבוד לשמה ואם לאו ומדפליגי בתפלין ש"מ דבמזוזה כולהו סבירא להו דלא צריכא עבוד לשמה". נהי דשמעת להו דפליגי בקלפא דמחפו להו לפרשיות בגויה65 כדקתני בהדיא (סנה' מח ב) או שטלה עליהן עור בהמה טמאה פסולות עור בהמה טהורה כשרות ואעפ"י שלא עבדן לשמן רבן גמליאל אומר אף עור בהמה טהורה פסולות עד שיעבדם לשמם, אבל בקלפא דכתיבי להו לפרשיות בגויהן לא פליגי. תדע דהא אביי ורבא כי פליגי במשמשי קדושה פליגי אבל במידי דאיהו גופיה קדוש כ"ע לא פליגי דהזמנה מילתא היא דומיא דעגלה ערופה כדמוכח מריש ההיא שמעתא דהאורג בגד למת, ואי אמרת דרבנן ורשב"ג אפילו בתפלין גופייהו פליגי היכי מתוקמי אביי ורבא כתנאי. וכל שכן דברייתא מוכחא בהדיא דלא פליגי אלא בקלפא דמחפו להו לפרשיות בגויה. אבל פרשיות גופייהו דכ"ע מודו דבעו עבוד לשמה והוא הדין למזוזה דבעיא עבוד לשמה. 

ומאי דקאמר מר "שהרי הרב נתן טעם לדבריו". ודאי [אי] הוה פשיטא לן דמזוזה לא בעיא עבוד לשמה ותפלין בעו והוה קשיא לן מאי שנא תפלין ומאי שנא מזוזה שפיר הוה למסמך אההוא טעמא דידיה א"נ אדזוד66 מיניה אלא השתא דאיכא ראיה דמזוזה נמי בעיא עבוד לשמה היכי ליקום ולימא דלא בעיא עבוד לשמה מהאי טעמא. ותו דמהאי טעמא כתיבה לשמה נמי לא תבעי. אלא ודאי ש"מ כדקא אמרינן. 

אגרות הרמ"ה סימן נד 
=================== 
הרמ"ה להר"א בדקדוקי לשונות 

וגם הפלא נפלאתי על אור מוסר בשחקים בהיר, לשונו עט סופר מהיר. תפארת חוללים ושרים, מדבר נגידים ומישרים. באמרו (רס"י כא) בראשית שיריו ותחלת אמריו נטה אזנך. ולשון נטיה בזמן שהוא פועל מתעבּר67 אינו נופל על האוזן אלא לשון הטייה. כענין שנאמר (משלי כב) הט אזנך ושמע דברי חכמים, הטו אזנכם ולכו אלי (ישעי' נה) וכהנה רבות. ולשון נטיה לבד ולשון הטיה לבד. לפי שלשון נטיה לשון פרישה ומתיחה הוא כענין שנאמר (פ' תשא) ומשה יקח את האהל ונטה לו מחוץ למחנה, ויט אהלה (פ' לך), בתוך האהל אשר נטה לו דוד (ש"ב ו), ולשון פרישה ומתיחה נופל על האהל כענין שנאמר (שמות מ) ויפרוש את האהל, וימתחם כאהל לשבת (ישעי' מ), נטוי על ראשיהם מלמעלה (יחזק' א) לפי שהוא פרוש כאהל. ולשון הטיה מלשון כפיפה הוא כענין שנאמר הט אזנך (תהל' יז ועוד), הטו אזנכם (שם עח ישעי' נה), כאדם שכופף אזנו ומטה כלפי חברו לשמוע את דבריו. ומענין זה לא תטה משפט (שמות כג) שמטה את המשפט מדרך האמת ומסירו לעבר אחר כענין שנאמר (ישעי' ל) סורו מִנֵּי דרך הטו מִנֵּי אורח. ומצאנו לשון נטיה מענין זה כענין שנאמר כי יואב נטה אחרי אדוניה ואחרי אבשלום לא נטה (מ"א ב), נטה לך על ימינך (ש"ב ב), אלא שהוא פועל עצמוני68. שיואב עצמו נטה ולא הטה דבר אחר. אבל פועל מתעבר לא מצאנו מלשון זה כלל. 

וראיתי באגרת תוכחותיו (שם ד"ה כשבתי) כלה יפיפיה69, ולא מצאנו מענין זה זולתי שתי לשונות, או יפה כענין שנאמר (שה"ש ד) כולך יפה רעיתי, (כלך) [הנך] יפה או יפיפיה כענין שנאמר (ירמי' מו) עגלה יפיפיה מצרים. 

שבתי וראיתי תחת שמש מאמריו (סוף עמ' כא) ואבני נזר על אדמתה מתנוססת. ובנין זה (ממתי) [ממתוֵי] התיו הוא שהוא בנין מתפעל ובנין עצמוני שהוא עצמו מתפעל. כענין שנאמר (זכרי' ט) כי אבני נזר מתנוססות על אדמתו, שהאבנים בעצמן הם מתנוססות. ואתה אמרת ואבני נזר על אדמתה מתנוססת, שהמגילה מתנוססת האבנים, ועשיתו בבנין מתעבר. וכל פועל אשר מבנין עצמוני סופו וראשו וענפו ושרשו מתעברו חוטא נפשו. 

ועוד ראיתי (שם עמ' כב: כג א) "והתהלכתי בחקר תהומיו". ואעפ"י שתהום לשון זכר הוא שנאמר תהום אל תהום קורא (תהלים מב), תהום אמר לא בי היא (איוב כח) לא מצאנו מרביתו אלא בלשון נקבה, תהומות יכסיומו (שמות טו) נותן באוצרות תהומות (תהלים לג) 

וראיתי בה (לעיל סס"י כב עמ' כח) "וכמה ימי שני ימות המשיח". ומי יתן ידעתי למה זכרת את הימים שני פעמים. ועוד שתלית את השנים בימים באמרך שני ימות המשיח, ואין השנים נתלים בימים לפי שאין בכלל ימים שנים אלא הימים נתלים בשנים שכן יש בכלל השנים ימים. ולשון המקרא מוכיח כענין שנאמר ימי שני חיי אברהם (בראשית כה), כמה ימי שני חייך, ימי שני מגורי, ימי שני חיי, את ימי שני חיי אבותי (שם מז). 

ושמעתי ותרגז בטני לקול צללה אזני, באמרך (סכ"א סוף עמ' כג) "וגדולים מעשיו ממעשי ר' חייא". ועתה גבירי ואדירי, הלא תגיד לנו מה אלה לך, כי שקלת ההר הגבוה הזה במאזני שׁכלָך, ונטית על מעשיו קו תהו ואבני בהו עד אשר היו כמר מדלי בעיניך וכשחק מאזנים נחשבו לפניך. והנה אתה ידעת ואתה שמעת כי גדלו מעשי ר' חייא בעיני כל חכמי פליליה. ומי זה יתיצב לפני מעשיו, ולמי נעשה כמופתיו ואותותיו ונסיו. אשר שקלו אזניו כנגד אבות הקדושים רואי פניו. ורבנו הקדוש נכנע מלפניו ולפניו נפשו לא חִיה באמרו (ב"מ פה ב) גדולים מעשי חייא, ואמרו לו ואפילו ממך ואמר להן הן. ואתה אמרת וגדולים מעשיו ממעשי חייא. 

ואם נקל כבוד ר' חייא בעיניך, איך לא חס לבך על כבוד אביך קנך הוא עשך ויכוננך, בהללך בתהלותיו בשר ודם, שוכני בתי חומר אשר בעפר יסודם, באמרך (שם) והוא באחד ומי ישיבנו ויסתר פנים ומי ישורנו. ובזאת לא יתהלל המתהלל, כי אם רב הכל מחולל, אחד קדוש יושב תהלות ישראל. אשר הוא סבת הכל ויסודו ואין עוד מלבדו. ולו יאותו כל אלה. 

ואמרת (רס"י כג רד"ה ואשר) חיי דמארי שמיא ורקיעא. ועתה הלא איש אתה ומגדל ומצודה לתורה ולתעודה ככתוב בתורת משה באמרך (סכ"א עמ' כג) "והנה כתובה לפני לא אחשה". ואם אמנם יהגה לבך בתורתו, למה לא שמת לבך ליושר אמרתו, באמרו בספר מדעו (יסוה"ת פ"ב ה"י) נמצאת אומר הוא היודע והוא [הידוע והוא] הדעה עצמה הכל אחד ולפיכך אומרים חֵי פרעה וחֵי נפשך ואין אומרין חֵי ה' שאין הבורא ית' ויתעלה וחייו שניים כמו חיי הגופות החיים או כחיי המלאכים. ואתה אמרת "חיי דמארי שמיא ורקיעא", דהיינו קודשא בריך הוא שהוא עצמו חיי השמים והארץ כענין שנאמר (נחמי' ט). ואתה מחיה את כלם. ולפיכך נשבע המלאך בחיי העולם שנאמר (סוף דניאל) וירם ימינו ושמאלו אל השמים וישבע בחי העולם, כלומר שנשבע בהקב"ה, שהוא חייו של העולם. שכל הנמצאים לא נמצאו אלא מאמיתת המצאו ואם יעלה על הדעת שהוא אינו נמצא אין דבר אחר יכול להמצא (ריש ס' המדע). 

וראיתי באגרת התשובות (סכ"ה עמ' לג. ד"ה וייראה) נתמעט האביב". ואין אומרים נתמעט אלא בדבר שהיה רב מתחלה ואח"כ נתמעט, כדאמרינן התם (כתובות צא סע"א) מרובין ונתמעטו, אבל דבר שהיה מעט מתחלתו אין אומרים בו נתמעט. 

ועוד ראיתי בה (רסי' כז עמ' לד) "שלא היה להם התראה". והיה לך לומר שלא היתה להם התראה, או שלא היו להם התראות. לפי שלשון היו הנה על ההתראה הוא נופל ולא על הנשים. 

וראיתי בה (רסי' כט) "איך נרדמו רעיוניך ועצמו עיניך" והיה לך לומר עלי "עצמת עיניך", או "עצם השי"ת את עיניך". שהוא בנין מתעבר. כענין שנאמר (ישעיהו לג) ועוצם עיניו. שהאדם עוצם את עיניו. ואתה אמרת עצמו עיניך, ונמצאת אומר שהעינים עצמו דבר אחר זולתם. ומצאנו ממלת עצם פועל עצמוני כענין שנאמר עצמת ממנו מאד (בראשית כו), וירבו ויעצמו (שמות א) אלא שהיא מענין אחר. 

ועוד ראיתי (סס"י כז ריש עמ' לה) "ותסברה דלכל דבריהם קתני", וכן לענין המזוזה (סל"א עמ' לט. סד"ה ואשר) אמרת" מדקתני בגמרא", כאילו היה דבר שנוי במשנה או בבריתא. והיה לך לומר מדדייקינן בגמרא, או מדאמרינן, או מדגרסינן, או מדמתני בגמרא. דגמרא מקרי תנויי, כדאמרינן התם (ברכות כ א) בשני דרב יהודא כולי תנויי בנזיקין הוה. כלומר שכל התלמוד שלהם לא היה בו אלא כנגד סדר נזיקין שלנו. ואמרינן נמי (כתובות יז ב) אבל למאן דמתני לית ליה שיעורא. ומפרשי רבוותא דהאי דמתני דקאמרינן דגמיר גמרא הוא. 

ועוד אמרת (שם ד"ה ועוד היכי) והיה לך לטעמך ל מ קשי. והיה לך לומר לאקשויי. כמו אקשי ליה, תו אקשי ליה. ושם המקשה נקרא בלשון התלמוד מקשה, לפי שהמם נוספת על שם פועל הפועל והעושה הוא בזמן שהוא מבנין הכבד כמו בנין הפעיל שׁשֵׁם הפועל ממנו מפעיל משליך מבעיר. 

ובאגרת תוכחותיך השלוחה לקהל70 ראיתי בראשית שיריך ותחלת מאמריך "לבל יהיה לכלה חרץ", מלשון כָלָה ונחרצה (ישעיה י) כי נחרצה נעשתה (דניאל יא) אם חרוצים ימיו (איוב יד). ולא מצאנו חרץ מלשון זה. ועוד שאמרת לכלה חרץ. ואפילו לדבריך שאמרת לכלה חרץ כמו כלה ונחרצה, היה לך לומר לכלה וחרץ, כמו כלה ונחרצה שמעתי. 

ועוד אמרת ואמרי מרץ, מלשון מה נמרצו אמרי יושר (איוב ו) קללה נמרצת (מ"א ב) וחבל נמרץ (מיכה ב). ולא מצאנו מרץ מלשון זה. 

ואמרת "לבל יהי לכם לשמצה", שהוא מלשון מום ודופי. והיה לך לומר לבל יהיה71 בכם לשמצה. כענין שנאמר לשמצה בקמיהם (פ' תשא לב), מום בו (פ' אמור כא) ומום אין בך (שה"ש ד). 

ואמרת "וכל חיות לא יעמדו מפניו". וחשבת להללו לומר שכל חיות לא יוכלו לעמוד כנגדו ולהתיצב לפניו, כענין שנאמר לפני זעמו מי יעמוד (נחום א), ומי יעמוד לפני קנאה (משלי כז) וכל חיות לא יעמדו לפניו ולא היה כח באיל לעמוד לפניו (דניאל ח). ואתה אמרת לא יעמדו מפניו, ונמצאת אומר שלא ייראו ממנו ולא יקומו ולא יעמדו מפניו, כענין שנאמר ולא קם ולא זע ממנו (אסתר ו), לא אוכל לקום מפניך (פ' ויצא לא). 

אמרתי (עמ' עז ד"ה שבתי) בנין עצמוני, מלשון עצם, בעצם היום הזה אשר הוא ממשקל קדם, מי יתנני כירחי קדם (איוב כט). וכאשר ייאמר מקדם משל הקדמוני (שמ"א כד) כן ייאמר מעצם בנין עצמוני. 

אגרות הרמ"ה סימן נה 
=================== 
חתימת אגרת הרמ"ה להר"א 

והשי"ת אשר גבוה ממרחק יידע, הוא יודע וישראל הוא יֵדע. אם במרד ואם במעל, להתגדל ולקום על. ואם להבזות שומע אמרי אל אשר מחזה שדי יחזה, אל תושיעני היום הזה. כי מי אני ומי חיי להגיש העצומה בעצמה ולדבר ביד רמה. ושמע השומע ואמר כי לעלות על במתי עב חשבתי, ובמארב גֵאָה וגאון ארבתי. לתתי קדש וצבא מרמס, והוא גם בן חיל אשר לבּו כלב האריה הִמֵּס יִמַּס. כי האמנם מי בכל עבדי ה' היום כמשה נאמן, לנטוע בתורתו נטע נעמן, ושם חטה שׂורה ושעורה נסמן. ואיך יעלה על לב איש, שמן רֶקח חכמתו להבאיש. ואיך לאשישי קיר חרֶשֶׁת נהגֶה אך נכָאים, ואיך נלקט שבלים בעמק רפאים. והנה אנחנו פה ביהודה יראים וחַתִּים, ואף כי נלך קעילה למערכות פלשתים. ואם לא בקנאתי לאלהים ולשם קדשו, וליסוד הצדק ושרשו. יסוד היסודות ועמוד התעודות. מבטח כל קצוי ארץ וים רחוקים, להשיב נצורי ישראל ושבטי יעקב להקים. כי ראיתי כי אבדה האמונה הזאת מפי יושבי פרזות וערים עליזות. כי דברו סרה ושֵׂטים העמיקו, ובילדי נכרים ישׂפיקו. אף כי מצאו להם עתה חומות בצורות ועיר מבצרות. 

ואמרתי אני בלבי אשקוטה ואביטה במכוני, ורב לי להוכיח נפשי בעוני. והנה לבבי באש קנאה אוכל, נלאתי כלכל ולא אוכל. כי הייתי בתוקעי כף, ופי עלי אָכַף. להגיד צדקות ה' צדקות פרזונו, ואם לא יגיד ונשא עונו. כי מה תקות חנף כי יבצע, ליום תחתיו רמה יוצע. יום חֲמַס הצדק יכסנו ושוד האמונה יְחִיתַן, וְיִגַל כמים משפט וצדקה כנחל איתן. ועלי חמס הצדק ואיך לאחר אעזבנו, ומה אעשה כי יקום אל וכי יפקוד מה אשיבנו. והן שדי יענה תָוִי, לבלתי שַׁחֵת ברית הלוי. האומר לאביו ולאמו לא ראיתיו ואת אחיו לא הכיר ואת בניו לא יָדָע, לאמר לאמונה אחותי את ולקרוא לתבונה מוֹדָע. 

ואולם באחת נבערו רעיוני, וטח מראות עיני. ובמוראת הסכלות נגאלתי, כי חזקה חרב הפתיות עלי ונואלתי. וסָכלו מועצותי ונואלו מחשבותי ונעו מעגלותי. ונסכלתי והָבלתי וקומת שכלי האבלתי וכרם מזימתי חיבלתי ובים החכמה לא נטבלתי. כי לא פקחתי את עיני, ולא העירותי לבבי ורעיוני, להבין את אשר לפני. ולשום סכין בלועי, ולחתום כחותם על זרועי. ולענוד על גרגרות מדעי. דבר החכם אשר אמר (יבמות סה ב) כשם שחייב אדם לומר דבר הנשמע כך חייב שלא לומר דבר שאינו נשמע. ולוּ ידעתי כי זה חלק המקנאים לתורת ה' וחוקותם, וזאת נחלת עבדי ה' וצדקתם, מאת תופשי התורות, לכתוב עליהם מרורות, לא דברתי עד הנה. ואם אמנם שגיתי וסיגים מכסף לא הָגיתי. ותבא חיה במו אָרֶב, ויש בוטה כמדקרות חָרֶב. ויש בלי משפט נספה, ולשון חכמים מרפא. 

ואתה עתה ברוך ה', אשר שלחך להוכיח שוגים בשאט, ולהדריך פתאים במשפט. ותלבישני חשן משפט מעשה חושב, לדעת כי סרבים וסלונים אותי ואל עקרבים אני יושב. ואחלי יכונו דרכי, לרחוץ בחמה הליכי. ולפטור מים ראשית מדון. בטרם יכינו סירות השגגה זדון. ובטרם יחישון דוברי סרות להם מפלט, ותרום ימינם וידם תשלט. ובטרם ימצא שופך דם הברית ערי מקלט, והפר ברית ונמלט. ובטרם ישוב חרבו ללטוש, ולפני התגלע הריב נטוש. אך עתה הלאני שאון ים קנאתי אשר השיאני. בראותי כי אבדה האמונה הזאת מקדם מפי רוב אנשי זמנינו, אף כי מצאו להם עתה ערים בצורות להציל עינינו. ונעשו אנשי המלחמה אגודות אגודות, והוכן מקום למינים לרדות. עד אשר רפו ידי הולכי תום מיחלי ישועות, וראו וקצצו נטיעות. על כן קדחה אש קנאה באפי ואשים נפשי בכפי. לקנא קנאת צורי לכבודו בראני, ולהגיד עלילותיו מבטן קראני, וישם פי כחרב חדה ובצל ידו החביאני, ובכתר חסדיו להגיד מעבּדיו ומעשה ידיו הכתירני, וישימני לחץ ברור באשפתו הסתירני. גם אני לא אחשוך פי, כל עוד נשמתי בי ורוח אלוה באפי. עד אגיד נפלאות צור אשר בנפלאותיו מכל הנמצאות נפרד ונבדל, השומע ישמע והחדל יחדל. 

ועתה אם יש את נפשכם לחזק ידים רפות, ולהחיות האבנים מערמות העפר ואם המה שרופות. ולהקים במליכם כושל וברכים כושלות לאמץ, ויאחז צדיק דרכו וטהר ידים יוסיף אומץ. הבו לכם להרחיב צעדי, ומכוחכם שחדו בעדי. ובתפוחי ענותכם רפדוני, ומלטוני מיד צר ומיד עריצים תפדוני. או השמיעו עלי בשוטים ועקרבים, כי אתם הרבים. גם עתה הנה בשמים עדי ובמרומים סהדי. קרוב מצדיקי, לא יגרע משפטי וחקי עד יוציא כנוגה צדקי. 

ועד הנה דברי הגבר צעיר כל בני עבר. מכבד חכמים ואוהב תמימים. לרצות ולחונן עפר רגליהם ולשתות בצמא את מליהם. מאיר הלוי בר' טדרוס הלוי נר"ו. 

מטה תבונות מה לך תשביח 

ימים וים תוכחתך תרתיח 

האם באזני חרשים תקרא ואין 

מקשיב ואם על אויבים תצריח 

אם לִקחך כטל אני דשא ואם 

הוא ים לבבי נחשב כִבריח 

יינק שְׁדי בינות ולא ישבע ולוּ 

ירדן תבונתך לפיו יגיח 

עורה מקור חכמות ואכלה מפרי 

פרדס פרי שׁכלָך לך הצמיח 

כי מפרי שׁכלָך לבד תאכל ואת 

ריח נרדיך לבד תריח 

הנה לך פריו לעד כי טלך 

הִרוה וגשם שׁכלְך הצליח 

הואל מחה דִמעות עשוקי אהבה 

ודמי חמסים ממך הדיח 

וכתוֹב עלֵי מטֵה בני לוי שׁמָך 

אולי כקדם מטך יפריח. 

אלה הם דברי אגרתי האחרונה השלוחה ללוניל על עניני תוכחותם ותשובותם ומעלות רוחותם ומחשבותם אשר חשבו בלבותם וחרשו על משכבותם להשיג גבול עולם אשר גבלו אבותם. 

אגרות הרמ"ה סימן נו 
=================== 
סיום אגרת הרמ"ה לחכמי צרפת 

ועתה מלכים השכילו, ושופטי ארץ התבוננו והבדילו. וקראו זאת בגוים קדשו מלחמה, לבשו שריונות חכמה והתיצבו בכובעי מזמה, העירו הגבורים יגשו יעלו כל אנשי המלחמה. כותּו אתּיכם לחרבות ומזמרותיכם לרמחים ולכל כלי קרבות. בחוצות יתהוללו רכבי אנשי לבבות, ויודעי קרבות ישתקשקון ברחובות. מראיהם כלפידים וכגחלים ינוצצו וכברקים ירוצצו, כפטיש סלע הגאוה יפוצצו. יֵעוֹרוּ ויעלו הגוים אל עמק יהשפט, כי שמה ישבו כסאות למשפט. כי לכם משפט הגאולה ולכם יאותו תורה וגדולה ושם ותהלה לישר באמונה מסלה. ועשיתם חשן משפט מעשה חושב, לרוח משפט לאשר על המשפט יושב. ונתתם אל חשן המשפט את האורים ואת התומים שמאירים דבריהם ומשלימים. והיו על לב אהרן, בבואו לפני ה' לזכרון. ואיש למטה אבותיו ספרי נכוחות ותוכחות אליו תשׁלָחו, ואת אחיכם חכמי לוניל תפקדו לשלום ואת ערובתם תקָחו, לבוא אחריכם ולמלאות את דבריכם. ואם הם גופי תורה יש להם על מה שיסמוכו, כי אל אשר יפנה הראש אחריו הגופות ילכו. וזאת תורת הקנאות מאת העורבים מַשָּׁאות. להציל נפשותם מקטוב, ולמוכיחים ינעם ועליכם תבא ברכת טוב. ושלום רב לאוהבי תורתכם, מאת אל - הי ישועתכם ועזרתכם, כחפץ חמדתכם ויקרת תלמידכם, לשון כבודכם והדרתכם הנכסף לחברתכם. מאיר הלוי בר [רבנו] טדרוס הלוי נר"ו. 

אגרות הרמ"ה סימן נז 
=================== 
פתיחה תשו' הר"ש משאנץ 

ת'ם וצל ג'ואב רסאלתי מן פראנסייה על ידי ר' אברהם בר נתן הירחי. והד'א נצהא. [אח"כ הגיעה תשובת אגרתי מצרפת ע"י ראב"ן הירחי וזה לשונה]. 

אגרת א 

72 ראיתי את האיל מנגח ימה וצפונה ונגבה וכל חיות לא יעמדו לפניו ואין מציל מידו ועשה כרצונו והגדיל, זה הרב ר' משה בר מימון. ואני הייתי מבין והנה צפיר העזים בא מן המערב על פני כל הארץ ואין נוגע בארץ והצפיר קרן חזות בין עיניו, זה הרב ר' מאיר הלוי ותשובתו. ויבא עד האיל בעל הקרנים אשר ראיתי עומד לפני האובָל וירץ אליו בחמת כחו וראיתיו מגיע אצל האיל ויתמרמר אליו ויך את האיל וישבר את שתי קרניו. זה הרב ר' משה בן מימון והרב ר' אהרן בר משולם שבא לעוזרו ולסייעו. ולא היה כח באיל לעמוד לפניו זה הרמב"ם. וישליכהו ארצה וירמסהו זה הרב ר' מאיר הלוי. ולא היה מציל לאיל מידו אלו הצרפתים שנמנו ואמרו יש גוף ונשמה לעולם הבא. והחי יתן אל לבו על כל הדברים אשר שמענו בשם ה"ר משה בר מימון, יתבונן בהם ויעמוד על ברורם ויודה על האמת. 

אגרות הרמ"ה סימן נח 
=================== 
תשו' הר"ש משאנץ בענין תחיית המתים 

73 וכתב ה"ר משה בספר מדעו בהלכות תשובה בפרק שמיני, ה"ר מאיר הלוי השיבו בזה, העולם הבא אין בו לא גוף ולא גויה אלא נפשות הצדיקים בלבד בלא גוף כמלאכי השרת. כך אמרו חכמים הראשונים העוה"ב אין בו לא אכילה ולא שתיה ולא תשמיש אלא צדיקים יושבים ועטרותיהם בראשיהם והם נהנים מזיו השכינה הרי נתברר לך שאין שם גוף לפי שאין שם לא אכילה ולא שתיה עכ"ל. 

ומתוך דבריו ניכר שלא עיין בספר שכתב ממנו שאין שם ולא שתיה ולא תשמיש, ח"ו לא הזכירו תשמיש בדבריהם, וסמך הרב על רוב חכמתו, ובצדו תשובתו דאגב חורפיה לא עיין בה. ועיקר מילתא דאייתי מינה ראיה היא שנויה בסוף פרק היה קורא (יז א) והכי איתא התם מרגלא בפומיה דרב העוה"ב אין בו לא אכילה ולא שתיה74 ולא קנאה ולא שנאה ולא תחרות אלא צדיקים יושבים ועטרותיהם בראשיהם ונהנים מזיו השכינה שנאמר ויחזו את האלהים ויאכלו וישתו. והשתא למה ליה לאיתויי קרא דויאכלו וישתו, ש"מ דיש גוף של בשר לעוה"ב וזיו השכינה משביעם כאכילה ושתיה והמתים העתידים לחיות לימות המשיח העפר עצמו יחיה והרוח תשוב לנדנה ביחד הנשמה והגוף כאשר עבדו את השם ביחד, כאשר מצינו במדת הרשעים דחוזרת לנדנה חוץ מדור המבול דלא חיין ולא נדונין כדדרשינן (סנהד' קח א) מדכתיב לא ידון רוחי באדם שאין נשמתם חוזרת לנדנה, כך במדת הצדיקים חוזרת לנדנה לקבל הטובה כדאמר ליה קיסר לרבן גמליאל אמריתו דחיו שכבי הא הוו עפרא ועפרא מי קא חיי כו'. ולכשיחיו לימות המשיח יאכלו וישתו כדאמרינן בריש חלק (צ ב) דדריש ר' יוחנן ונתתם ממנו תרומת ה' לאהרן הכהן וכי אהרן לעולם קיים, פי' דבמדבר לא נהגו תרומות ומעשרות עד אחר ירושה וישיבה בארץ ואהרן מת בהר ההר אלא מלמד שעתיד לחיות וישראל נותנים לו תרומה. ובההוא פרקא (צב ב) תנא דבי אליהו צדיקים שעתיד הקב"ה להחיות שוב אינם חוזרים לעפרם שנאמר והיה הנשאר בציון והנותר בירושלם קדוש יאמר לו מה קדוש לעולם קיים אף הם לעולם קיימים ואם תאמר אותם אלף שנים שעתיד הקב"ה לחדש בהם את עולמו שנאמר ונשגב ה' לבדו ביום ההוא מה הם עושים הקב"ה עושה להם כנפים כנשרים ושטים על פני המים שנאמר על כן לא נירא בהמיר ארץ ובמוט הרים בלב ימים ושמא תאמר יש להם צער תלמוד לומר וקוי ה' יחליפו כח יעלו אבר כנשרים וגו'. ולפי שבשר ודם יש לו יגיעה ועייפות הוצרך להביא אותם המקראות ולפי שאותו גוף קיים לעולם הבא אצטריך ליה למימר דאע"ג דאכלו לימות המשיח לעולם הבא יהנו מזיו השכינה כאילו אוכלים ושותים. והיינו דכתיב (תהלים יז) אשבעה בהקיץ תמונתך, שישבעו מזיו השכינה לעולם הבא. שעל הגוף נאמר הטמון בעפר כדכתיב (דניאל יב) ורבים מישיני אדמת עפר יקיצו וכתיב (ישעיה כו) הקיצו ורננו שוכני עפר וכו', דאילו הנשמה גנוזה תחת כסא הכבוד. ובפרק אלו דברים בפסחים (סח ב) דרשינן אני אמית ואחיה מה שאני ממית אני מחיה. ובפרק בתרא דכתובות (קיא ב) דעתידין שיעמדו בלבושיהן. עוד אמרינן התם דמתים שבחוצה לארץ מחילות נעשות להם בקרקע עד שיגיעו לארץ ישראל ומבצבצין ועולין לירושלם כדכתיב ונתתי צבי בארץ החיים. ודרשינן בויקרא רבה (רפי"ח) וינאץ השקד זה לוז מהיכן אדם מיניץ לעתיד לבא מלוז שלשדרה הביא לוז אחד נתנוֹ במים ולא נמחה באור ולא נשרף בריחים ולא נטחן. ושוב אינו חוזר לאדמתו לעדי עד כדתנא דבי אליהו. ואפילו לספרים נמי דגרסינן בהו צדיקים גמורים, מכל מקום יש לנו ראיה דא"כ יתקיימו הגמורים בעולם הבא בגוף ונשמה בלא אכילה ושתיה ולא נקט צדיקים גמורים אלא שבתחלה צדיקים גמורים לבדם יחיו כדכתיב ורבים מישני אדמת עפר יקיצו ולא כלם, ולסעודת לויתן יקיצו כלם שכל ישראל יש להם חלק בו וקטן שבישראל יזכה בעורו לענקים (ב"ב עה א). ואחרי חיותם יתקיים עדיין העולם הרבה כמו שאבאר בסוף כל דברי באגרת השנית (לק' סי' עא). ותדע דלעולא בפסחים בפרק אלו דברים (סח א) דמוקי בלע המות לנצח בישראל לימות המשיח, יש גוף ונשמה לעולם הבא. 

אגרות הרמ"ה סימן נט 
=================== 
תשו' הר"ש בע' הסבה 

עוד כתב הרב בספר מדעו בהלכות ברכות פ"ק רבים שנתועדו לאכול פת או לשתות יין ובירך אחד מהם וענו כלם אמן הרי אלו מותרים לאכול ולשתות אבל אם לא נתכוונו לאכול כאהד אלא זה בא מעצמו וזה בא מעצמו אע"פ שהם אוכלים מככר אחד כל אחד ואחד מברך לעצמו בד"א בפת ויין בלבד אבל שאר אוכלין ומשקין אין צריכים הסבה אלא אם בירך אחד מהם וענו כלם אמן הרי אלו אוכלים ושותים אעפ"י שלא נתכוונו להסב כאחת עכ"ל ספרו. ושאלו לו חכמי לוניל על זאת יורנו מורנו למה נניח איכא דאמרי דמשמע דלר' יוחנן פת ויין הוא דמהניא להו הסבה אבל שאר דברים לא מהניא להו הסבה וכל חד וחד מברך לנפשיה. והשיב להם וז"ל הדבר ידוע שהפת חשובה מן הכל וכן היין חשוב מכל המשקין וכל הפירות ולפי חשיבות הדבר שמברכין עליו אנו מצריכין לכל אחד ואחד ברכה בפני עצמו ולפי זה הפירוש שעלה על דעתכם בהנהו תרי לישני נמצאו שאר הפירות והמשקין חשובין יותר מן הפת ומן היין שהרי הפת והיין אחד מברך לכל אם נתועדו או הסבו ובשאר הפירות אעפ"י שנתועדו או הסבו לא יברך אחד לכל אלא כל אחד ואחד צריך לברך לעצמו ודבר זה הפך גדול יציבא בארעא וגיורא בשמי שמיא ולאו הכין הוא פירושא דהנהו תרי לישני אלא התרי לישני חד טעמא אית להו ולית שם חלוקה בענין אלא בשינוי המימרא בלבד ויש כמה מקומות בתלמוד כך שהוא מקפיד על לשון המימרא היאך היה אעפ"י שאין ביניהם הפרש. וזהו הפירוש, אמר רב לא שנו אלא פת דבעיא הסבה, פי' ואח"כ יברך אחד לכל אבל שאר דברים לא בעו הסבה אלא אחד מברך לכל אעפ"י שלא הסבו, ור' יוחנן אמר אפי' יין נמי בעי הסבה. איכא דאמרי אמר רב ל"ש אלא פת דמהניא להו הסבה, שיהיה אחד מברך לכלם הא לא הוו מסובין כל אחד ואחד מברך לעצמו ודין זה בפת הוא בלבד אבל שאר דברים אין בהם דין זה שלא מהניא להו הסבה אלא בלא הסבה נמי כן הוא, ור' יוחנן אמר אפילו יין כל אחד ואחד מברך לעצמו ואם הסבו מהניא להו הסבה שיברך אחד לכל, עכ"ל ספרו ולשון תשובתו. (הובא לעיל ס"ד ועסי' יז). 

גם בזאת סמך הרב על רוב חכמתו ולא עיין בספר. דעל כרחיך מפלג פליגי הנך תרי לישני דרב, דהא פליג עלה מבריתא דכיצד סדר הסבה וקאמר להך לישנא דאמר רב אבל יין לא מהניא ליה הסבה הא הכא דמהני ליה הסבה. ובהדיא אמרינן בירושלמי דברכות עלה דההיא מתניתא דסדר סעודה אמר ר' אמי זאת אומרת שנחלקים בפירות. פירוש מדקתני גבי יין דקודם שהסבו כל אחד מברך לעצמו ולאחר שהסבו אחד מברך לכלם מכלל דפירות אפילו הסבו נחלקים וכל אחד מברך לעצמו דלא שייכא בהו הסבה. 

ומה שאמר הרב יציבא בארעא וגיורא בשמי שמיא, חכם שכמותו היאך אמר דבר זה. דאדרבה מה שאינם בני קבע גורם להם שנחלקים דלא חשיבי כולהו כאחד להוציא זה את זה. ודוגמא לדבר מצינו בערבי פסחים (קא ב) גבי שינוי מקום צריך לברך דאיירי באוכל במקום זה והלך לאכול במקום אחר מדמותיב מינה לר' יוחנן דאמר אף ידי יין נמי יצאו ואפילו הכי מסקינן דלא אמרן צריך לברך אלא בדברים שאין טעונין ברכה לאחריהם במקומם אבל בדברים שטעונים ברכה לאחריהן במקומן אין צריך לברך מאי טעמא לקבעיה הדר אעפ"י שאוכל במקום אחר דהני שתי סעודות חשיבי כסעודה אחת טפי מדברים שאין טעונים ברכה לאחריהן במקומן דלפי חשיבות הדבר חשיב קביעותו ואין חלוקתם חלוקה. ואם תתמה אמאי איתותב רבי יוחנן דאמר אחד שינוי יין ואחד שינוי מקום אין צריך לברך לימא דר' יוחנן איירי בדברים שטעונים ברכה לאחריהם במקומן וברייתא דקתני שינוי מקום צריך לברך, הא אוקימנא בדברים שאין טעונין ברכה לאחריהן במקומן ולכך איתותב דאפילו אי קאמר ר' יוחנן שינוי מקום אין צריך לברך כדקאמר אף ידי יין נמי יצאו ובברייתא דבני חבורה גרסינן שהיו מסובין ולא גרסינן לשתות יין דהא דייק עלה מדקתני עקרו רגליהם שטעונין ברכה לאחריהן במקומן עסיקינן. 

אגרות הרמ"ה סימן ס 
================== 
תשו' הר"ש בע' ברכה על ספק 

עוד כתב הרב בספר מדעו בהלכות מילה בפרק שלישי (ה"ו) אנדרוגינס אין מברכים על מילתו מפני שאינו ודאי אלא ספק. ושאלוהו חכמי לוניל והלא ספק תורה הוא ועל ספק דרבנן לא מברכינן אבל על ספק דאורייתא מב רכינן חוץ מן הדמאי מפני שרוב עמי הארץ מעשרין הם כדאמרינן בבמה מדליקין. 

והשיב להם (לעיל ס"ה ועסי' טז) הדברים ידועים שכל ברכה שעל המצות מדרבנן היא בין שתהיה המצוה מה"ת בין שתהיה מדרבנן וחכמים הם שתקנו הברכה והם שאמרו שכל המברך ברכה שאינה צריכה עובר משום לא תשא וגו' לפיכך כל דבר שנסתפק לנו אם עשיית דבר זה מצוה בין שהיה הצווי על אותה עשייה מדבריהם בין שהיה מן התורה עושים אותו דבר בלא ברכה ומפני זה נפסקה הלכה בהדיא בסוכה בשמיני ספק שביעי הכי והלכתא יתובי יתבינן ברוכי לא מברכינן, ומינה את למד לכל מצוה שיסתפק לנו אם אנו מצווים או אם אין אנו מצווים עושים בלא ברכה וזהו העיקר שסומכים עליו. ואותם הדברים דבמה מדליקין בענין אחר הם אמורים וזהו פירושם שיילינן בגמרא על ברכת נר חנוכה היכן צונו רב אדא אמר מלא תסור רב נחמן אמר משאל אביך ויגדך שמעינן מדברי שניהם שכל מצוה שהיא מדבריהם מברכין עליה אקב"ו, והתיב רב עמרם על שניהם ממעשר דמאי שהרי הוא מדבריהם ומפני זה מפרישין אותו בלא ברכה ש"מ שאין מברכין על מצוה שהיא מדבריהם ופריק אביי ואמר דבר שעיקר תקנתו מצוה מדבריהם ואין תקנתו מפני הספק תקנו עליו ברכה כגון נר חנוכה ומקרא מגלה ועירוב ונטילת ידים אבל דבר שעיקר תקנתו מפני הספק כגון מעשר דמאי לא תקנו עליו ברכה והקשינו על אביי לפום הדין פירוקא והרי יו"ט שני שעיקר תקנתו מפני הספק ותקנו עליו כל הברכות התלויות בו כמו יו"ט ראשון ופריק אביי התם היינו טעמא כי היכי דלא ליזילזילו ביה ולהכי תקינו ליה ברכה אבל שאר דברים שעיקר תקנתם מפני הספק לא תקנו בהם ברכה ולפיכך לא תקנו על מעשר דמאי ובא רבא ופריק פירוק אחר ואמר אל תאמר שכל דבר שעיקר תקנתו מפני הספק לא תקנו לו חכמים ברכה שהרי יום טוב שני מפני הספק הוא ותקנו לו ברכה ותדע למה לא תקנו ברכה למעשר דמאי מפני שרוב עמי הארץ מעשרים הם. נמצאו דברי כלם רב עמרם ואביי ורבא שאינם אלא ליתן טעם שמפניו תקנו חכמים ברכה לכך וכך ולא תקנו ברכה לכך וכך הלכך כל דבר שנמצא בפירוש לחכמים שמברכים עליו בין שהיה ודאי מדבריהם כגון נר חנוכה ומקרא מגלה בין שהיה ספק מדבריהם כגון יו"ט מברכים עליו וכל מצוה שעיקרה מה"ת ונסתפק לנו אם אנו חייבים בה או אם אין אנו חייבים בה לא תקינו רבנן בה ברכה אעפ"י שודאית מה"ת כמו שנתבאר מדבריהם בסוכה בשמיני ספק שביעי והוא הדין בכסוי דם בכוי והוא הדין בכל ספק מצוה עכ"ל ספרו ולשון תשובתו. 

וכל דבריו אינם אלא תימה, שחושב ספק שמיני ספק שביעי ספק דאורייתא, הא הוה ליה כיום טוב שני דקרי ליה תלמודא ספק דדבריהם בפרק במה מדליקין. ואי משום דסוכה דאוריתא כמו כן קדושת יו"ט דאוריתא. אלא היינו טעמא דלא מברכינן אסוכה בשמיני ספק שביעי כי היכי דלא ליזילזלו ביה ביום טוב דלא לימרו חול המועד הוא. ועוד כי היכי דלא ליהוו מילי דרבנן כי חוכא ואיטלולא דאחר שעשיתו קודש לקדש קידוש היום תעשנו חול לברך אסוכה. ולא דמי לספירת העומר שמתחילין בליל יום טוב שני שלפסח. דהתם לאו בבת אחת אבל הכא אי מברך אסוכה מברך אכסא דקידושא כבשאר יומי טבי. ועוד דתרוייהו בשעת סעודה. 

ועוד טעם גדול דקאמרינן בריש המוצא תפלין (ערובין צו א) ובסוף ראוהו ב"ד (ר"ה כח ב) דלעבור על בל תוסיף שלא בזמנו בעי כוונה. ואם היה מברך אסוכה בשמיני היה נראה כמתכוין להוסיף. ואל תתמה אהא דחשבינן יו"ט שני ספק דרבנן אע"ג דאי הוי ראשון הוי דאוריתא, דהתם טעמא משום דבקיאינן בקיבועא דירחא ומנהגא בעלמא75 כדאמרינן בפ"ק דביצה (ד ב) הזהרו מנהג אבותיכם בידיכם. וכן דמאי אע"ג דספק טבל דאוריתא מ"מ חשיב ספק דרבנן משום דרוב עמי הארץ מעשרים הם. דאע"ג דרבא הוא דמסיק הכי בפרק במה מדליקין, לאו משום דאביי לית ליה. דהא מתני' היא בפ' המביא כדי יין (לד ב) דתנן עומד אדם על המוקצה ערב שבת וכו' ואמרינן בגמרא (לה ב) ש"מ תלת ש"מ רוב עמי הארץ מעשרים הם ואביי גופיה מסיק ליה בפרק שני דכתובות (כד א) גבי חיישינן לגומלין. אלא בהכי פליגי התם אביי ורבא, דאביי סבר משום דספק דדבריהם לא בעי ברכה ורבא סבר דוקא ספק כי האי דרוב עמי הארץ מעשרים לא בעי ברכה אבל ספיקי אחריני בעו ברכה. 

וכן בפרק אעפ"י (נו ב) דלא משני אביי בדמאי הקילו ורבא משני ליה. ובפרק קמא דשבת (יג א) גבי לא יאכל זב פרוש עם זב עם הארץ דמפרש אביי שלא יאכילנו דברים שאינם מתוקנים ולא סמיך ארוב עמי הארץ מעשרים הם כדקאמר רבא. וכן בשלהי פרק הניזקין (סא א) גבי משאלת אשה לחברתה נפה וכברה דלא חייש רבא אטעמא דרוב עמי הארץ מעשרים הן. כל אותן הלכות נוחות לישבן והחכם יבין. 

ונראה לדקדק דאספיקא דאוריתא מברכינן ממה דאמרי' בפרק מי שמתו (כא א) אמר רב יהודה אמר שמואל ספק קרא קרית שמע ספק לא קרא אינו חוזר וקורא ספק אמר אמת ויציב ספק לא אמר חוזר ואומר מ"ט ק"ש דרבנן אמת ויציב דאוריתא, פי' דכתיב למען תזכור את יום צאתך מארץ מצרים כל ימי חייך, ולא אמרי' על הספק יזכיר יציאת מצרים בלא ברכה משום לא תשא. 

ועוד יש לדקדק מדאמרי' בפ"ק דביצה (ח ב) גבי כוי דאין מכסין את דמו ביו"ט גזירה משום התרת חלבו ופריך אי הכי בחול נמי ושקיל וטרי עד דמסיק דבחול ליכא למיגזר דאמרינן זיל טרח וכסי מספיקא אלא ביום טוב מי אמרינן ליה זיל טרח וכסי מספיקא, פי' וכשיבא לימלך ביום טוב ויאמרו לו כסה יסבור משום דכוי ודאי חיה ויאכל חלבו. והשתא היאך יטעה מאחר שיאמרו לו כסה בלא ברכה אלא שמע מינה דאספיקא מברך כי אורחיה. 

ועוד נראה דאנדרוגינוס לענין מילה מיחייב מדאוריתא כודאי. דהא תנן במסכת שבת בפרק ר' אליעזר דמילה (קלד ב) ספק ואנדרוגינוס אין מחללין עליו את השבת ר' יהודה מתיר באנדרוגינוס ובברייתא קתני בגמרא (קלה א) ר' יהודה אומר אנדרוגינוס דוחה את השבת וענוש כרת ואמר רב חסדא בגמרא (קלו ב) לא לכל אמר ר' יהודה אנדרוגינוס זכר הוא שאם אתה אומר כן בערכין יערך. ומסיק ומאי שנא גבי מילה משום דכתיב המול לכם כל זכר. כלומר אפילו יהי אשה אתא כל לרבויי כל זכרות. ועד כאן לא פליגי רבנן עליה דר' יהודה אלא לענין שבת וכרת אבל לענין חיובא מודו דרבייה קרא אפילו יהא אשה. תדע מדאצטריך להו למדרש בברייתא ערלתו ודאי דוחה שבת ולא אנדרוגינוס דוחה את השבת. וכן לענין כרת אמרינן בירושלמי (סה"ג) וערל זכר אשר לא ימול בשר ערלתו ונכרתה רבי יהודה ורבנן מקרא אחד הן דורשין ר' יהודה דרש זכר ורבנן דורשין ערל מה תלמוד לומר זכר שיהא כולו זכר ור' יהודה דורש זכר מה תלמוד לומר ערל אפילו מקצתו ערל. והשתא אם איתא דרבנן לא דרשי כל זכר ולא מחייבי ליה אלא מכח ספק למה לי קרא דלא דחי שבת ולא מיחייב כרת, אצטריך קרא למעוטי ספיקא. דכי האי גוונא פריך תלמודא בשלהי על אלו מומין (בכורות מא ב) גבי אנדרוגינוס גופיה ובפרק76 [שתי מדות (מנחות צא ב) גבי פלגס ובפרק] קמא דחולין (כב סע"ב) גבי תחלת הצהוב שבזה ושבזה ובפ' בתרא דיומא (עד א) גבי כוי וכן בפרק דם שחיטה (כריתות כא א). ובפרק קמא דחגיגה (ד א) גבי טומטום. 

ודכותיה אשכחן רב בפרק המפלת (כח א) דאית ליה אנדרוגינוס ספיקא הוא גבי ראו לובן ואודם כאחת. וכן בסוף הערל (פג א) קאמר רב הלכה כר' יוסי באנדרוגינוס דלא הכריעו בו אם זכר אם נקבה. ובההיא שמעתא גופה (פג ב) אמר רב גופיה אנדרוגינוס חייבין עליו סקילה משני מקומות ומרבי ליה מדכתיב את זכר משכבי אשה אי זהו זכר שיש בו שני משכבות, פירוש לאו זכר ממש דשמא אשה הוא אלא קרי ליה זכר לפי שחייב עליו הכתוב כזכר אפילו הוא אשה מרבוייא דקרא. 

והא דאשכחן בפרק המפלת (כח סע"ב) גבי ערכין וטומאת מקדש דממעט טומטום ואנדרוגינוס, ואשכחן נמי בסוף מסכת נזיר (סה ב) גבי ספק קדמה בהרת לשער לבן דמטהר ליה מדרשא דקרא ובפרק קמא דב"מ (ז א) גבי קפץ אחד מן המנויין לתוכן דדרשינן עשירי ודאי אמר רחמנא ולא עשירי ספק, ולא מקשינן בכל הני אצטריך קרא למעוטי ספיקא, לא דמי. וזהו כללו שלדבר. דכל דבר שאין הכתוב יכול לברר ספקתו כגון טומטום דיש מהם זכר ויש מהם נקבה וכן בהרת ושער לבן דפעמים שזה קודם ופעמים שזה קודם וכן עשירי ספק דיש שהוא עשירי ויש שאינו עשירי, בכי האי גונא אורחיה דקרא דממעט ליה כשיולד לנו ספק דאין ספק זה מחמת חסרון דעת אלא שאין בני אדם נביאים, אבל אנדרוגינוס וכוי ופלגס ותחלת הצהוב שכולם לעולם שוים הם ומחמת חסרון דעת הוא מה שאין אנו יכולים לברר באנדרוגינוס אם הוא זכר או נקבה ובכוי אם הוא חיה או בהמה ובתחלת הצהוב אם גדולים או קטנים ובפלגס אם הוא כבש או איל, בכי האי גונא לא אתי לעולם קרא למעוטי ספיקא. דקמי שמיא גליא. דליכא ספיקא קמי שמיא ואיך יבא הכתוב על זה. 

והא דקאמר רב חסדא בסוף על אלו מומין (מא סע"ב) דטומטום ספיקא הוא וקדוש מספיקא דלא אתי קרא למעוטיה אעפ"י שיש מהם זכר ויש מהם נקבה ואכל הני דפריך התם (מב א) אסיק עליהו סמי מכאן טומטום, קסבר רב חסדא דטומטום אם זכר הוא הרי הוא כשאר זכרים ואין לי למעטו דלא מוקמינן ביה מיעוטא דקרא כל כמה דאפשר לאוקומיה בדוכתא אחרינא כגון באנדרוגינוס. והכי פירוש' התם (מא ב, מב א) מחלוקת באנדרוגינוס דלרבנן אינו בכור אבל טומטום דברי הכל קדוש ומספיקא דהזכרים תקדיש דכתיב בבכור ניחא לאוקומיה למעט אנדרוגינוס שיש לו נקבות מלאוקומי למעט טומטום דשמא זכר הוא ולכך פריך אלא מעתה בערכין יערך דלא נוקי הזכר אלא למעט אנדרוגינוס אלמא תניא הזכר ולא טומטום ואנדרוגינוס ומשני סמי מכאן טומטום. ובפ"ק דחגיגה דאמרינן זכורך להוציא טומטום ופריך עלה אצטריך קרא למעוטי ספיקא, התם פריך משום דבלאו קרא הייתי פוטרו מן הראיה משום דאינו יכול לסמוך דספק אשה הוא אע"ג דסמיכה לא מעכבא (יומא ה א), כדאשכחן בפרק האשה בפסחים (פח ב) גבי חמשה שנתערבו עורות פסחיהן ונמצאת יבלת באחד מהן דפטורים מלעשות פסח שני משום דלא אפשר, ולא מייתו מותר הפסח משום סמיכה (שם פט א) אע"ג דבהמה שנמצאת מירושלם למגדל עדר אמרינן זכרים עולות נקבות זבחי שלמים (שקלים פ"ז מ"ד קדושין נה א) ומקריבין אותם בלא סמיכה שהרי אין מכירים הבעלים, שאני התם דקדושות כבר ואין להם תקנה בדבר אחר. וספק מצורע דמייתי אשם (שם ב) בלא סמיכה אעפ"י שמתנה בשלמים תקוני גברא שאני. 

והא דאשכחן בפרק המפלת (כח. ב) דממעט רב אנדרוגינוס לענין ביאת מקדש מדכתיב מזכר עד נקבה תשלחו זכר ודאי נקבה ודאית אע"ג דלדידיה ספיקא הוא כדפרישית (עמ' פח. בד"ה ודכותיה) ולא אמרינן אצטריך קרא למעוטי ספקא, התם תרי מיעוטי כתיבי דהוה מצי למיכתב מזכר עד אדם או מנקבה עד אדם ואתא חד מנייהו לאנדרוגינוס וחד מינייהו לטומטום ואם אנדרוגינוס הוא זכר אתי מזכר למעוטיה ואם הוא נקבה אתי עד נקבה למעוטיה מטעם שהוא משונה. 

ולפי טעם זה אית ליה שפיר לרב ההיא דרב חסדא דבכורות. דהתם חד מיעוטא כתיב בבכור ולית לן לאוקומיה אלא באנדרוגינוס ולא בטומטום שהוא זכר גמור או נקבה גמורה אלא שהוא מכוסה ואם היה נקרע היה כשאר איש או אשה, אבל גבי שילוח דאיכא מיעוט יתירא ממעטינן נמי טומטום. והא דפריך התם (מא ב, מב א) לרב חסדא מערכין דממעטינן ליה מערך איש ואשה מהזכר ואם נקבה, לא חשיבי יתורא כבההיא דרב. דהתם צריכי תרוייהו לאנדרוגינוס דאי כתיב הזכר למעוטי הוה אמינא לא גרע מנקבה ויהא בערך אשה ואי כתיב אם נקבה למעוטי הוה אמינא דאתא קרא להעלותו כזכר. והא דפריך מאם זכר אם נקבה דכתיב גבי שלמים להוציא טומטום ואנדרוגינוס ותרי מיעוטי איכא, דאם הוי מעוט כדמוכח בפרק המפלת (כח סע"ב), לא גרסינן בההיא אם זכר אם נקבה. אלא זכר או נקבה גרסינן דכתיב בפרשת ויקרא (ג ו) גבי שלמי צאן דהכי דריש ליה בתורת כהנים. אבל אם זכר אם נקבה דכתיב בשלמי בקר (שם א) דריש ליה בתורת כהנים ובפרק שני דבכורות (טו ב) ובתמורה בפרק ואלו קדשים (יז ב) לרבות ולד בעלי מומין ותמורת בעלי מומין. והשתא פריך שפיר לרב חסדא. דבהאי קרא לא כתיב אלא חד מיעוטא והוי או למעט כמו או כשב פרט לכלאים או עז פרט לנדמה (בכורות יב. וש"נ). 

ועוד יש לפרש דבלאו טומטום צריכי גבי שילוח הנהו תרי מיעוטי. דכיון דצריך לכתוב מזכר כדי למעט אנדרוגינוס אם הוא זכר לפי שהוא משונה ועד נקבה צריך לכתוב כדי למעטו אם נקבה ע"כ צריך לכתוב שניהם כדי שלא תאמר זכר דוקא ולא נקבה או נקבה דוקא ולא זכר ולא נפרש דהוה מצי למיכתב עד אדם ומכל מקום קסבר רב דמוקמינן נמי מיעוטא לטומטום ודלא כרב חסדא. דהתם נמי איכא דלית ליה דרב חסדא. 

ומצינן למימר נמי דמשום טומטום לחודיה צריכי תרוייהו למעט ספקא דידיה מדין זכר ואם אח"כ נקרע ונמצא זכר ומדין נקבה אם אחר כך נקרע ונמצא נקבה והוא הדין אנדרוגינוס לפי שהוא משונה משאר זכר או משאר נקבה ושקולים הם ולית ליה לרב הא דרב חסדא. וכן אביי בפרק קמא דחגיגה (ד א) דממעט טומטום מראיה אעפ"י שבציו מבחוץ. והתם בבכורות דממעט אנדרוגינוס מהזכר יתירא דכתיב גבי עולה ופריך מני אי רבנן קסברי ספקא הוא ואתי קרא למעוטי ספקא בתמיהא, התם פריך שפיר דאם בא למעטו אפילו הוא זכר משום דמשונה משאר זכרים אם כן מדמעטינן ליה מהזכר שמע מינה זכר הוא ולא ספקא אלמא לא אתיא כתנא קמא דאמר ספקא הוא. 

ואם לחשך אדם לומר הא אשכחן בפרק אלו טרפות (סו ב) דכתיב קרא בשביל שלא נטעה אע"ג דקמי שמיא גליא, דפריך מכדי אנן אקשקשת סמכינן סנפיר דכתב רחמנא למה לי ומשני אי כתב רחמנא קשקשת ולא כתב סנפיר הוה אמינא מאי קשקשת סנפיר ואפילו דג טמא נמי השתא דכתב רחמנא סנפיר עד דאיכא סנפיר וקשקשת, לאו פירכא היא. דלשון קשקשת משמע דבר שאינו שוה וחלק שהיד מסכסכת בו וסנפיר כך הוא ונופל בו לשון קשקשת. 

אגרות הרמ"ה סימן סא 
=================== 
תשו' הר"ש בע' קידש ובעל 

ועוד שאלו חכמי לוניל את הרב (לעיל ס"ו ועסי' טו כד מז). נמצא כתוב בספר מדעו בכמה מקומות שאין הבא על חייבי לאוין לוקה אלא א"כ קדשה, ויגענו הרבה ולא מצאנו מנין לך רק מצאנו קושיא גדולה בפרק אלו נערות (לה ב) דמקשינן אי ר"מ קשיא בתו אי ר' נחוניא בן הקנה קשיא אחותו אי ר' יצחק קשיא ממזרת הא קי"ל דאינו לוקה ומשלם, ולדברי הספר מעולם לא שייך ביה מלקות כלל. 

והשיב לא נניח תלמוד ערוך ונפסוק הלכה ממשא ומתן של גמרא שהרי עולא ור' יוחנן וריש לקיש וכמה אימוראי אליבא דידהו נשאו ונתנו בהא מתניתא וגם חכמי משנה חולקים הרבה בדבר זה וי"ל שר' יצחק חולק בדבר זה וס"ל שכל הבועל אחת מחייבי לאוין לוקה כאביי ויש אומרים שר' יצחק ס"ל בממזרת כסברא דעולא באחותו שהרי אמר עולא שהמלקות שבאחותו בבוגרת ולא בנערה כך רי"צ אפשר דהכי סבירא ליה בממזרת לפי שאי אתה יכול לחלק בחייבי לאוין עד שאומר כי זאת האשה בבעילה בלבד ילקה עליה וזאת האחרת בקידושין ובעילה אלא באלמנה לכהן גדול בלבד כמו שנתפרש שם בסוף קדושין וזהו התלמוד הערוך שם אמר אביי קדש לוקה משום לא יקח בעל לוקה משום לא יחלל רבא אמר בעל לוקה לא בעל אינו לוקה מה טעם לא יקח משום לא יחלל ומודה אביי במחזיר גרושתו מן הנשואין שאם קידש ולא בעל אינו לוקה להיות לו לאשה אמר רחמנא והא ליכא ומודה רבא באלמנה לכה"ג שאם בעל ולא קידש שלוקה לא יחלל זרעו אמר רחמנא והרי חלל ושניהם מודים במחזיר גרושתו משנשאת שאם בעל ולא קדש שאינו לוקה. ומדאמרינן ומודה אביי וכו' ומודה רבא וכו' ושניהם מודים וכו' שמעינן מינה שבכל חייבי לאוין פליגי אביי ורבא לא באיסור כהונה בלבד ואביי סבר שכל הבועל אחת מחייבי לאוין בלא קדושין לוקה חוץ ממחזיר גרושתו שאינו לוקה עליה עד שיקדש ויבעול ורבא סבר שכל הבועל אחת מחייבי לאוין אינו לוקה מאותו השם עד שיבעול אחר הקידושין כמחזיר גרושתו חוץ מאלמנה לכ"ג שאם בעל לוקה אעפ"י שלא קדש. והדבר ידוע שאביי ורבא הלכה כרבא בר מהנהו. הלכך אי בעינן לאוקומי דברי ר' יצחק אליבא דהלכתא נימא שרבי יצחק אומר בממזרת כמו שאומר עולא באחותו ואם תרצה לומר שכך סבירא ליה לרבי יצחק שכל הבועל חייבי לאוין בלא קדושין לוקה כסברת אביי. ועכ"פ לא מדברי משא ומתן נפסוק הלכה כמו שבארנו. עד כאן לשון תשובתו. 

והנך מילי תמיהא לן טובא. דודאי אי הוה משכחנא פלוגתא דאביי ורבא בהכי היה הרב יכול לומר דסוגיא דאלו נערות כאביי דהא רב פפא לאביי מקשי התם, אלא היכא אשכחן דפליגי אביי ורבא בהכי. דבההיא דפרק עשרה יוחסין פליגי בכהן גדול או בכהן הדיוט שקדש אחת מן הפסולות האמורות בענין דמגמר גמרינן מהדדי דמה כאן זרעו חולין אף להלן זרעו חולין ואמר אביי קדש לוקה משום לא יקח דמשמע קדושין שהן הקונין אותה ולוקה אעפ"י שלא בעל דאין קדושין בבעילה ורבא אמר בעל אחר קדושין לוקה שתים לא בעל אינו לוקה אפילו אחת כדמפרש מאי טעמא לא יקח משום לא יחלל, והשתא בקידש ולא בעל מצינו שנחלקו אביי ורבא אבל בבעל ולא קידש ליכא שום פלוגתא. והדר מסיק ומודה אביי דאעפ"י שמחייב מלקות באיסור כהונה בקדושין לחוד בלא בעילה התם הוא דלא תלה הכתוב הקדושין בבעילה דכל חד וחד לאו באנפי נפשיה כתיב אבל ישראל המחזיר גרושתו משנשאת מודה הוא דתלה אותן הכתוב בבעילה כדכתיב לא יוכל לשוב לקחתה דהיינו קדושין להיות לו לאשה אישות שלביאה. והדר קאמר ומודה רבא בכהן גדול באלמנה דאעפ"י שתלה הקדושין בביאה דוקא קדושין תלויין בביאה אבל ביאה אינה תלויה בקדושין אלא מחייב אביאה לחודה. והדר קאמר ושניהם מודים דאעפ"י ששניהם מחייבי בביאה בלא קדושין במחזיר גרושתו מודו דאביאה לחודה לא מיחייב דדרך לקוחין אסרה הכתוב ולא הוציא לאו על הביאה אלא דרך ליקוחין דכתיב לא יוכל לשוב לקחתה להיות לו לאשה. והשתא מה ענין זה אצל שאר חייבי לאוין ומה נמצא באביי שלא נמצא ברבא. ועוד אטו בשאר לאוי מי כתיב לא יקח. הא כולהו בלשון ביאה כתיבי, עמוני ומואבי מצרי ואדומי וממזר פצוע דכא וכרות שפכה (פ' ויצא כג). וביאה לשון בעילה הוא בכל מקום. כדכתיב (שם כה) יבמה יבא עליה ודרשינן (קידושין יד. וש"נ) ביאה גומרת בה ואין כסף ושטר גומרין בה ובתמר כתיב (פ' וישב לח) ויבא אליה ותהר לו ורבים כאלה. אבל קיחה הוא לשון קדושין וקנין כדילפינן (שם ב א) קיחה משדה עפרון, חוץ מקיחה דכתיבא בחייבי כריתות דאין קדושין תופסין בהן (מתני' שם סו ב). וכן חייבי לאוין לרבי עקיבא (שם סד. יבמו' י'. וש"נ). 

ועוד אשכחן בפרק הערל (פא א) ובגיטין פרק הזורק (פ ב) אמר רב המנונא שומרת יבם שזנתה אסורה ליבמה. ובלא קדושין איירי. חדא מדקאמר זינתה, ועוד מדדייק התם בגיטין נישאו אין זינו לא נימא תיהוי תיובתא דרב המנונא. והשתא אם כדברי הרב דלא אסר הכתוב אלא אם כן קדש תחלה, כיון דמדאורייתא ביאת התר היא אמאי מיתסרא ליבם. ואע"ג דלית הלכתא כרב המנונא כדאמרינן בסוף פרק שני דסוטה (יח ב), לאו מכח טעם זה הוא. 

ועוד תניא בהדיא ביבמות בפרק אלמנה (סח א) בן תשע שנים ויום אחד גר עמוני ומואבי מצרי ואדומי כותי נתין חלל וממזר שבא על כהנת לויה וישראלית פסולה ר' יוסי אומר כל שזרעו פסול פוסל וכל שאין זרעו פסול אינו פוסל ואמרי' התם מנא הני מילי אמר רב יהודה אמר קרא ובת כהן כי תהיה לאיש זר כיון שנבעלה לפסול לה פסלה. ועל כרחין בלא קדושין איירי מדפריך התם (סט א) ואימא עד דאיכא הויה וביאה ומשני דומיא דכהן גדול באלמנה מה כהן גדול באלמנה בביאה לחודה אף האי נמי בביאה לחודה ואמרינן התם מאי איכא בין תנא קמא לרבי יוסי אמר רבי יוחנן מצרי שני ואדומי [שני] איכא בינייהו ושניהם לא למדוה אלא מכהן גדול באלמנה דתנא קמא סבר מה כהן גדול באלמנה שביאתו בעבירה ופוסל אף כל שביאתו בעברה פוסל, והשתא לתנא קמא היאך עמוני ומואבי וממזר פוסלין בביאה בלא קדושין והלא אין ביאתם בעבירה ולא דמו לכהן גדול באלמנה דלקי בביאה בלא קדושין. 

ואל יהרהר אדם להביא ראיה לדברי הרב מהא דתניא בפרק משוח מלחמה (מד א) גבי חוזר מעורכי המלחמה ולא לקחה פרט לאלמנה לכ"ג גרושה וחלוצה לכהן הדיוט ממזרת ונתינה לישראל דקאמר לימא דלא כר' יוסי הגלילי וכדרבא דאמר לא יקח משום לא יחלל ואינו לוקה עד שיבעול, דההיא אפילו לתינוק אינה ראויה להביא. דההוא קרא בארש אשה ולא לקחה כתיב וכל מה שהיה מדקדק דלא כר"י הגלילי לא דייק אלא מאלמנה וגרושה דאיכא עבירה בקדושין לחודייהו לאביי אבל ממזרת ניחא אפילו לאביי דליכא איסור בקדושין כלל. ותדע דאביאה בלא קדושין נמי לקי ממתני' דפרק אלו הן הלוקין (יג א) דקתני ממזרת ונתינה לישראל דומיא דאחותו בשאר חייבי לאוין וכריתות דקתני התם דמה התם בלא קדושין שאין קדושין תופסין בהן אף הכא נמי בלא קדושין. 

אגרות הרמ"ה סימן סב 
=================== 
תשו' הר"ש בע' פקוח נפש 

ועוד שאלו חכמי לוניל (הובא לעיל סי' ז יח נב) את הרב בספר זמנים בפרק שני (ה"כ) נראה מן הכתוב בספר בעיר שישראל וגוים דרים בה מחצה על מחצה מפקחין אבל ברובה גוים לא, ומימינו לא שמענו חדוש גדול כזה כי כך קבלנו הא דאמרינן בכתובות (טו ב) ובסדר יומא (פד ב) אין הולכין בפקוח נפש אחר הרוב דאפילו ברובה גוים מפקחין. והשיב תמיה אני על דבר זה שקבלתם וכי יש באותו מקום ספק מעולם והלא הדברים ברורים הם שם ואפילו לבר בי רב דחד יומא שכך הם דברי שמואל דאפילו רוב העיר גוים מפקחין אבל אנו אדברי ר' יוחנן סמכינן דאמר רב אסי א"ר יוחנן תשעה גוים וישראל אחד ביניהם באותה חצר מפקחין בחצר אחרת אין מפקחין ואוקימנא בשפרשו כלם שהרי לא נשאר שם קבוע ולפיכך אם פירש אחד מהם לחצר אחרת אין מפקחין דכל דפריש מרובא פריש וה"ה לזה שפירש מעיר שרובה גוים שאין מפקחין עליו. גם רב חלק על שמואל בדוקיא זו שדק מעיר שהיא מחצה על מחצה שאמרנו בתינוק הנמצא בה ישראל ואמר שזה להחיותו ולא ליחסו ולא איירי בפקוח כלל. מ"מ אפילו תימא מאחר שרב לא שמענו לו מחלוקת בדבר זה שהוא פקוח נפש אלא מעיר שרובה גוים ולא כשמואל נאמר שחלק עליו, אפילו תימא הכי הרי ר' יוחנן בפירוש חולק על זה ואמר בתשעה גוים ואחד ישראל באותה חצר מפקחין בחצר אחרת אין מפקחין והנה הלך בפקוח נפש אחר הרוב במקום הזה והדבר ידוע ששמואל ור' יוחנן הלכה כר' יוחנן עכ"ל תשובתו. 

ועל רוב חכמתו סמך ואגב חורפיה לא עיין בה ונעלמה ממנו הלכה זו ופתרונה. וכל מה שפתר בה כלפי ליא. דר' יוחנן ושמואל לא פליגי כדמוכח בפ' בתרא דיומא דאמר שמואל אין הולכין בפקוח נפש אחר הרוב ומוקי לה דאיכא תשעה גוים ואחד ישראל ופריך הא נמי פשיטא דהוא ליה קבוע וכל קבוע כמחצה על מחצה דמי ומשני לא צריכא דפרוש לחצר אחרת ופריך איני והא אמר רבי יוחנן תשעה גוים וישראל אחד באותה חצר מפקחין בחצר אחרת אין מפקחין ומשני לא קשיא הא דפרוש כולהו הא דפרוש מקצתייהו. אלמא בהדיא דלא פליגי. 

ומה שפירש הרב בשפירשו כלם שלא נשאר שם קבוע אם פירש אחד מהם לחצר אחרת אין מפקחין אבל אם פירשו מקצתם שנשאר שם קבוע או אם פירש אחד מהם לחצר אחרת אין מפקחין, אין אלו אלא דברי נביאות כהילכתא בלא טעמא. דהא בכל דוכתא אמרינן במאי דנייד כל דפריש מרובא פריש אעפ"י שנשאר הקביעות במקומו, גבי תשע חנויות דאמרי' בנמצא הלך אחר הרוב ובסוף פרק קמא דכתובות דמחלקינן בין אזלי אינהו לגבה לאזלא איהי לגבייהו ובפרק קמא דפסחים (ט ב) גבי צבורין ובדוכתי טובא. ואם כאן משום פקוח הקלו מה לי נשאר מקצת הקביעות מה לי לא נשאר מקצת הקביעות. אלא הכי פירושא, הא דפרוש כולהו שהלכו כל העשרה לחצר אחרת ונפלה שם מפולת על אחד מהם אע"ג דניידי כולהו לא אזלינן בתר רובא הואיל ואתחזק ישראל בהאי חצר ומפקחין עליו את הגל הא דפרוש מקצתייהו ולא ידעינן אי הוה ישראל בהאי חצר אזלינן בתר רובא הואיל ולא אתחזק. הלכך בעיר שרובה גוים ונפל גל על אחד מהם ברחוב העיר או במקומות שכל בני העיר מצויין שם אין הולכים אחר הרוב ומפקחין הואיל ואתחזק ישראל בעיר אבל אם בחצרות נפלה מפולת הרי זו חצר אחרת והולכין אחר הרוב. 

אגרות הרמ"ה סימן סג 
=================== 
תשו' הר"ש בע' טלטול מציאה בשבת 

עוד שאלו חכמי לוניל (לעיל סי' ח יט) את הרב. בפרק עשרים (משבת ה"ו) מצאנו אם מצא מציאה אם יכול להחשיך עליה מחשיך ואם לאו מוליכה פחות פחות מארבע אמות. ואתה עתה ברוך ה' אשר הפליא לך עצה וגבורה בתורתו הקדושה והטהורה הוא ילמדך להועיל לנו אם לא נדע לפרש גמרא שלראש פרק מי שהחשיך (קנג א) אלא לחומרא שלא התירו חכמים בשום ענין לגבי מציאה כי אם בכיסו דטרח ביה ואם אי אתה מתיר לו מתוך שהוא בהול על ממונו אתי לאיתויי בהדיה. 

והשיב כך נראה לי במציאה שזה שחלק רבא בין כיס למציאה לא אמר אלא ליתן המציאה לנכרי או להביאה על החמור אבל להוליכה פחות פחות מארבע אמות לא, שהרי הולכת פחות פחות מארבע אמות אינה שנויה כדי שיאמר רבא דוקא כיסו אבל מציאה לא. ואם תאמרו מאי שנא הא מיהא, הפרש גדול יש. שהרי הולכת פחות פחות מארבע אמות צנעה גדולה יש בה ולא אוושא מילתא כמו שנתבאר שם בהמוצא תפלין ואינו צריך דבר ולא איש אחר לסעדו ולא יכיר בו אדם ולא יהיה נחפז ולפיכך לא נחוש לו שמא יעבירנו ארבע אמות. זאת היא דעתי בדבר הזה ומי שיחלוק על זה יחלוק. עד כאן לשון תשובתו. 

וכמה לא חלי ולא מרגיש האי גברא רבא שבטח בלבו להתיר דבר גדול כזה מסברא בלא ראיה. ואפילו סברא אין כאן כלל. דהא הכא נמי אם יש שם נכרי או חמור לא שרי בהולכת פחות פחות מארבע אמות דהא אפילו בשאין עמו נכרי וחמור לא התירו אלא בטורח כדקאמרי' (שבת קנג ב) עוד אחרת היתה ולא רצו לגלותה. אלמא הני עדיפי מהולכת פחות פחות מארבע אמות אע"ג דהני אוושי והני לא אוושי וכשהתירו נכרי וחמור משום כיסו לא רצו להתיר משום מציאה משום דבכיסו אין מעמיד עצמו אבל במציאה מעמיד עצמו כל כמה דלא אתאי לידיה וכל שכן שלא נתיר בה הולכת פחות פחות מארבע אמות. ועוד מנא לן דאוושא מילתא דנכרי וחמור טפי מהולכת פחות פחות מארבע אמות. דהתם בעירובין לא קאמר דנותן לחברו וחבירו לחברו עד שמגיע לחצר החיצונה אוושא מילתא טפי מהולכת פחות פחות מארבע אמות, אבל זה דבר פשוט דנתינה לנכרי או על ידי חמור לא מינכרא מילתא לאינשי כולי האי כמו הולכת פחות פחות מארבע אמות שתמהים עליו כשרואים אותו עומד על כל פעם ופעם. 

אגרות הרמ"ה סימן סד 
=================== 
תשו' הר"ש בע' עיבוד לשמה במזוזה 

ועוד שאלו חכמי לוניל (לעיל סי' ט) את הרב. ילמדנו רבנו את הנמצא כתוב בספר אהבה (תפלין פ"א הי"א) עור שלמזוזה אין צריך עבוד לשמה אעפ"י שלספר תורה ותפלין צריכים עבוד לשמם ואם לא עבדם לשמם פסולים, ואי משום דקרי לה למזוזה קדושה קלה הלא גם כן קרי לה לתפלה שליד קדושה קלה. והשיב לא מפני זה אלא מפני שלא נשמע במזוזה עבוד לשמה כלל והיכא דאיתמר איתמר היכא דלא איתמר לא איתמר. וא"ת מה טעם ס"ת ותפלין צריכים עבוד לשמם וזו אינה צריכה עיבוד לשמה, לפי שעצמו שלספר תורה ועצמן שלתפלין הן המצוה ולפיכך הוצרכנו לעשות להם חשיבות יתירה והוצרכנו לעבדן לשמן כדי שיזהר בעיבודן כדי שיעמדו ימים רבים ועצמה שלמזוזה אינה המצוה ולא תחשב מצוה אלא מפני הבית החייב בה ואם אין בית אין מזוזה אבל ספר תורה ותפלין הם חובות הגוף התדירות. עד כאן לשון תשובתו. 

ואם הלכה נקבל אבל טעמים שכתב אי אפשר לקיימם. דפירש שהצריכו חכמים עבוד לשמן לספר תורה ותפלין כדי שיזהר בעיבודן שיעמדו ימים רבים, א"כ היכי מדמי לה בשילהי נגמר הדין (מח ב) לפלוגתא דאביי ורבא בהאורג בגד למת דפליגי בהזמנה מילתא היא דמר יליף מעגלה ערופה ומר יליף מעבודה זרה. ועוד דבמסכת מנחות בפרק התכלת (מב ב) דפליגי רב ושמואל גבי ציצית אי בעינן טויה לשמה אמרינן כתנאי ומייתי מפלוגתא דרבן שמעון בן גמליאל ורבנן דפליגי בעיבוד לשמה. 

ועוד מה שנתן טעם במזוזה משום דאין זו המצוה עצמה אלא מפני הבית ואם אין בית אין מזוזה, הרי שמואל בפרק התכלת (מא א) דאמר כלי קופסא חייבים בציצית דחובת טלית היא ולאו חובת גברא ואפילו הכי בעי התם טויה לשמה אע"ג דאם אין טלית אין ציצית. 

77 אבל יש לדקדק מהא דתניא בפרק התכלת (מב ב) תפלין יש להם בדיקה ואין נקחים אלא מן המומחה ספרים ומזוזות יש להם בדיקה ונקחים מכל אדם ופירש"י ז"ל שם דתפלין דבעו עבוד לשמן אין נקחין אלא מן המומחה היודע שצריכין עבוד לשמן אבל ספרים ומזוזות נקחין מכל אדם דלא בעו עבוד לשמן. ואותם ספרים לאו בספר תורה איירי דספר תורה בעיא עבוד לשמה כדאיתא בפרק הניזקין בגיטין (נד ב) אלא בשאר ספרים איירי. וכן משמע דמטעם לשמה קאמר דקתני התם (מב ב) תכלת אין לה בדיקה ואין נקחית אלא מן המומחה. ומיהו קשה מהא דתניא בתוספתא דעבודה זרה (פ"ג ה"ב) אין לוקחין תפלין אלא מן המומחה ואם לקח ממי שאינו מומחה ומצא בידו שנים ושלשה78 צוותין שלתפלין בודק הימנו תפלה שליד או שלראש בצוות הראשון וכן בשני וכן בשלישי וכן ברביעי. ולענין לשמה מה מועלת בדיקתו וש"מ כיון דבדק ומצאן מדוקדקין בחסרות ויתירות ודאי בקי גדול היה ולא חיישינן לעבוד שלא לשמן. ועוד יש לפרש דמומחה דהתם היינו דבקי בחסירות ויתירות. 

ומי שדקדק (הרמ"ה בסי' כ וסי' נג) מהא דתנן בפרק קמא דמגלה (ח ב) דאין בין ספרים לתפלין ומזוזות אלא שהספרים נכתבין בכל לשון ותפלין ומזוזות אין נכתבין אלא אשורית, דמשמע הא לכל דבריהם זה וזה שוין אלמא כלן צריכין עבוד לשמה ודחה אין למדים מן הכללות, שגגה היתה בידו בשתים. מי קתני אין בין מזוזה לספרים ותפלין. אין בין ספרים לתפלין ומזוזות קתני ולא אתי למיתני אלא דברים ששניהם חלוקים מספרים ובעבוד אין שניהם חלוקים מספרים אלא מזוזה לבדה. ומה שדחה דאין למדים מן הכללות, גם בזה שגג. דהא בריש מרובה (סב ב) אמרינן מי קתני אין בין מרובה קתני תנא ושייר. משמע בהדיא דאין בין דוקא ולא אמרינן תנא ושייר. וכן אמרינן נמי בשילהי פ"ק דתעניות (יג ב). 

ומיהו צריך ליישב השמועות דהא שייר הני דחשיב בירושלמי (הו' בסל"א) שהספרים נכתבין בשני דפים ובשני עורות ותולין בהם משא"כ בתפלין ומזוזה. ומיהו מהא דלא חשיב ספרים אין נכתבים שלא מן הכתב משא"כ בתפלין ומזוזות אין לחוש דספרים נמי ע"י הדחק נכתבין למאן דגריסן כגון רבי מאיר ורב חננאל כדאיתא בפרק שני דמגלה (יח ב). ועוד אשכחן דמשייר בשאר אין בין, דהתם (ח א) קתני אין בין נדרים ונדבות אלא שהנדרים חייב באחריותן ונדבות אין חייב באחריותן ואכתי איכא שהנדבה באה מן המעשר ונדר אינו בא אלא מן החולין משום דהוי דבר שבחובה כדתנן במנחות פרק התודה (פא א) וכן אין בין שבת ליום הכיפורים ואין בין יום טוב לשבת (מגילה ז ב) דאכתי איכא מילי טובא. והכל צריך ליישב. 

ומההיא דאין בין ספרים דדייק עלה בגמרא הא לתופרן בגידין ולטמא את הידים זה וזה שוין ולא חשיב עבוד בהדייהו אין לדקדק מזה דמזוזה לא בעיא עבוד לשמה. דהכי נמי לא חשיב נייר ודפתרא ודיו דכולהו מיפסלי אנייר ואדפתרא ושלא בדיו. 

והיה נראה לדקדק דבעיא עבוד לשמה מהא דתניא בפרק הקומץ רבה (לד א) נאמר כאן כתיבה ונאמר להלן כתיבה מה להלן על הספר אף כאן על הספר, ומהאי טעמא נמי נבעי עבוד לשמה. ואעפ"י שיש מפרש שם דמגט יליף, לא יתכן כלל דהא גט לא בעי ספר אלא כשר על עלה שלזית ועל קרן שלפרה כדתנן בפרק שני דגיטין (יט א) וספר דכתיב ביה מוקמינן לספירת דברים ועוד אמר רב יהודה התם (מנחות לב ב) כתבה אגרת פסולה אתיא כתיבה כתיבה. ומיהו יש לפרש דיליף מפרשת סוטה דלא מצינו שצריכה עבוד לשמה ובפרק שני דסוטה (יז ב) ממעטינן כתבה אגרת מדכתיב בספר. ומיהו ברוב ספרים גרסינן במילתיה דרב יהודה אתיא כתיבה כתיבה מס"ת. ואם תתמה למה לן למילף מגזירה שוה דבעיא ספר והתניא (מנחות לב א) הלכה למשה מסיני תפלין על הקלף מזוזה על דוכסטוטוס, לאו פירכא היא. דחד למצוה וחד לעכב. והמחמיר תבא עליו ברכה. 

אגרות הרמ"ה סימן סה 
=================== 
תשו' הר"ש בע' עיבור השנה 

כתב הרב בהלכות קדוש החדש (פ"ד הט"ז הובא לעיל סי' יא ועסי' כח מח) שזה שאמרו חכמים אין מעברין בשני רעבון ובשביעית שלא יעברו בהן מפני צורך הדרכים והגשרים וכיוצא בהן אבל אם היתה שנה ראויה להתעבר מפני התקופה ומפני האביב ופירות האילן מעברין. עוד כתב הרב (שם ה"ב) שמעברין על התקופה לבדה עכ"ל. 

ובעיא היא בפרק קמא דסנהדרין (יא ב) דקאמר רבן שמעון בן גמליאל אף על התקופה ואיבעיא להו על התקופה שמחין או על התקופה מעברין ועלתה בתיקו. ושמא סובר הרב דסמכינן אההיא דס"פ קמא דראש השנה (כא א) דשלח ליה רב הונא בר אבין לרבא כי חזית דמשכא תקופת טבת עד שיתסר בניסן עברה לשתא ולא תחוש לה דכתיב שמור את חדש האביב שמור אביב שלתקופה שיהא בחדש ניסן, אלמא קסבר דאתקופה לחודה מעברים. ואע"ג דהתם בתקופת ניסן ובסנהדרין איירי בתקופת תשרי מה לי הא ומה לי הא דבתרוייהו קראי קא דרשי. אבל שפירש הרב דמשום אביב ותקופה ופירות האילן מעברין אף בשני רעבון, סוגיא דשמעתא לאו כותיה ריהטא. דהא מייתי עלה מקרא דאלישע דכתיב ואיש בא מבעל שלישה שהיתה קלה שבכל ארץ ישראל ולא בכּרה אלא מין אחד וראויה היתה להתעבר ולא עברוה מפני שלא בכרה אף לאחר העומר אלא מין אחד, והשתא מנא ליה דהיתה ראויה להתעבר הא על האביב לחודיה אין מעברין כדתניא התם. ואם נפרש מדלא בכרה עדיין בההיא שעתא אלא מין אחד אם כן מסתמא לא הוו פירות האילן כתקנן, והלא לדברי הרב בשביל בצורת לא היה לו להניח מלעבר. ואם באנו לומר דפירות האילן ותקופה הוא דהוו כתקנן אלא דגדיים וטלאים וגוזלות לא הוו כתקנן לפי שלא מצאו מרעה ועושין אותן סעד לשנה, אין דבר זה נשמע לאוזן דבשביל כך ליהוו אימריא דקדקין וגוזליא רכיכין. דאטו לידת הבהמות והעופות העטופים והקשורים מי תליא בשובע ובצורת. ועוד דכמה פעמים יש בצורת באוכל אדם ואין בצורת באוכל בהמה. ואין לשום חכם ראוי לומר דבר כזה בלא טעם ובלא ראיה. 

אגרות הרמ"ה סימן סו 
=================== 
תשו' הר"ש בע' עיר הנדחת 

עוד כתב הרב בהלכות ע"ז (פ"ד ה"ו הובא בסי' יב כו מט) בענין אנשי עיר הנדחת כשתבקע העיר מיד מרבים להם בתי דינין ודנין אותם. כל מי שבאו עליו שני עדים שעבד ע"ז אחר שהתרו בו מפרישין אותו. אם נמצאו כל העובדים מיעוטה סוקלין אותן ושאר כל העיר ניצל. נמצאו רובה מעלין אותן לב"ד הגדול שבירושלם וגומרים שם דינם והורגים כל אלו שעברו בסייף ומכין כל נפש אדם אשר בה לפי חרב טף ונשים אם הודחה כולה. ואם נמצאו העובדים רובה מכין את כל הטף ואת כל הנשים שלעובדין לפי חרב. ע"כ לשונו. 

ונקט שיטתו כריש לקיש ודלא כרבי יוחנן לפי הספרים שבספרד דגרסי בשילהי חלק (קיב א) איתמר רבי יוחנן אמר דנין וסוקלין פי' ואחד משלים לרוב ומיתתו בסייף כעולא וריש לקיש אמר מרבין להן בתי דינין. ואעפ"י ששיטת הרב כריש לקיש אין לחוש מהא דקי"ל (יבמות לו א) כרבי יוחנן לגבי ריש לקיש בכל דוכתא בר מתלת. דהני מילי בדברים הנוהגים בזמן הזה ולא בהלכתא למשיחא, ושיטתיה דתלמודא בפרק חלק כריש לקיש79. 

ומה שכתב הרב דמכין נשים שלעובדין לפי חרב, בנשים שהודחו עמהם קאמר ולא בצדקניות. דצדקניות ודאי ניצולות הן ולבושיהן כדמוכח בפרק חלק (קיב סע"א). ולא בא הרב אלא לומר דנשי הרשעים שהודחו בסייף ונשי הצדיקים שהודחו כיחידים דאמו ובסקילה. 

ומה שכתב הרב דהורגין כמו כן את הטף, פלוגתא דרבי אליעזר ור"ע היא בתוספתא דסנהדרין פרק בתרא (ה"א) והכי מיתניא קטני בני רשעי עיר הנדחת שהודחו עמה אין נהרגין ר' אליעזר אומר נהרגין אמר לו רבי עקיבא ומה אני מקיים ונתן לך רחמים ורחמך והרבך אם לרחם על הגדולים הרי כבר נאמר הכה תכה את יושבי העיר אם לרחם על בהמתם הרי כבר נאמר החרם אותה ואת בהמתה אלא מה אני מקיים ונתן לך רחמים ורחמך אלו קטנים שבתוכה. ולא יפה כיון הרב שכתב שיטתו כרבי אליעזר, דקי"ל (שבת קל: וש"נ) ר"א שמותי הוא. ואפילו ר' אליעזר לא קאמר80 אלא בקטנים בני דעת ופקחים שהודחו גם כן בעדים והתראה דזימנין דמענשי אעבירות עצמן כדאשכחן בשלהי יוצא דופן (מו א) אי מופלא סמוך לאיש דאוריתא דאמר רב הונא הקדיש ואכל לוקה. ואשכחן נמי בפ' ארבע מיתות (נב ב, נד א) גבי אשת איש ואשת אב וזכור ובהמה איש פרט לקטן, ולמפטריה אתא קרא דכל עריות שבתורה מומתים על ביאת בן תשע כדתנן במס' נדה (מה א). ובריש ערכין (ג א) נמי גבי ואיש אשר יטמא ולא יתחטא ממעט נמי קטן. דאצטריך קרא למעוטי קטן בכל הני אע"ג דאשכחן בריש בן סורר ומורה (סח ב) דמקשי תלמודא היכא אשכחן דענש הכתוב דהכא ליבעי קרא למפטריה, לא מתמה אלא אהא דקא בעי תלמודא התם קטן מנא לן דפטור ואין רגילות לשאול כן בשאר מקומות אלא אי משכח דרשא מייתי לה. 

ומה שכתוב בספרי דבי רב הכה תכה את יושבי העיר ההיא לפי חרב מכאן אמרו חכמים אין מקיימין את הטפלים ויש כתוב בהן מכאן אמרו מקיימין את הטפלים, בכל מלכותינו אין כתוב לא זה ולא זה. ואין ראוי לגרסו כלל, דמאן דגריס מקיימין הא בתוספתא דריש ליה מדכתיב ונתן לך רחמים ורחמך, ומאן דגריס אין מקיימין אם כן הוה ליה דלא כרבי עקיבא וקיימא לן (סנה' פו א) דסתם מתניתין רבי מאיר סתם תוספתא רבי נחמיה סתם ספרא רבי יהודה סתם ספרי רבי שמעון וכולהו אליבא דרבי עקיבא, ומצינו שהתלמוד מקפיד על זה בשילהי השוכר את האומנין (פב א) דפריך אם כן הויא לה מתניתין דלא כרבי עקיבא. אלא מחוורתא דלא כרבי אליעזר. 

ועוד אשכחן סתם התלמוד בפ' ארבע מיתות (סא ב) הוציא הכתוב יחיד מכלל רבים ורבים מכלל יחיד יחיד מכלל רבים להחמיר על עצמו ולהקל על ממונו רבים מכלל יחיד להקל על עצמם ולהחמיר על ממונן, הא מילתא הוא דשאני אבל בכל מילי כי הדדי נינהו שמעינן מינה דאין חלוקים זה מזה בטפלים. דאע"ג דעל כרחין חלוקין נמי שזה בעשרים ושלשה וזה בשבעים ואחד וזה במדיחים מאותה העיר ומאותו השבט וזה בלא מדיחים, לא איירי אלא במידי דחיוב ועונש דהאי מיחייב והאי מיפטר לגמרי. ודברים הללו ברורים יתד היא שלא תמוט. 

אגרות הרמ"ה סימן סז 
=================== 
תשו' הר"ש בענין מגדף 

ועוד כתב הרב (ה' ע"ז פ"ב ה"ז, הו' בסי' יג כח נ) לענין מגדף אין המגדף חייב בסקילה עד שיפרש את השם המיוחד שם בן ארבע אותיות שהוא אלף דלת נון יוד ויברך אותו בשם מן השמות שאינם נמחקים עכ"ל. 

ולא משמע כלל שׁיֵחשׁב שם שלאלף דלת אלא כשאר כנויים. חדא מדנקט יכה יוסה את יוסה טפי משאר. דאע"ג דאשכחן בכמה דוכתי (מתני' ב"ב קעב. ובגמ' גיטין כד: ב"ב קסז ב) שני יוסף בן שמעון הדרים בעיר אחת ואמרינן נמי (מתני' קעב א) שטר שליוסף בן שמעון פרוע, התם ע"י מעשה שאירע נקט הכי וכתיב יוסף בפ"א אבל כאן משונה מכל אחריני דכתיב יוסה בה"א. משמע דנקטיה משום דיש בו רוב אותיות שלשם המיוחד ולא נשתנה ממנו אלא בסמ"ך לבדה דהיינו שם בן ארבע אותיות שליוד הא ואו הא. ומשמע בפ' ארבע מיתות (ס א) דלדיוקא נקטיה ולאו למילתא בעלמא גבי הא דאמר רב אחא בר יעקב אינו חייב עד שיברך שם בן ארבע אותיות ולאפוקי שם בן שתי אותיות דלא ופריך פשיטא יכה יוסה את יוסה תנן ומשני מהו דתימא מילתא בעלמא הוא דנקט קמ"ל. ועוד מדדייקינן התם דקורעים על הכינויים מדאמר רבי חייא השומע אזכרה מן הגוי אינו חייב לקרוע הא מעיקרא חייב לקרוע ואי שם המיוחד מי גמירי. והשתא אי בשם שלאלף דלת אמאי לא גמירי כמו הכנויים דבשלמא שם בן ארבע אותיות שליוד הא לא גמירי דלא כמו שהוא נכתב הוא נקרא. 

ומההיא דשבועת העדות נמי ראיה גדולה היא. דתנן המקלל בכולם חייב דברי ר' מאיר וחכמים פוטרים. דקאי אשמות דתנא ברישא גבי שבועת העדות וקתני בהדייהו שם שלאלף דלת. אעפ"י שיש לדחות דוחכמים פוטרים לא קאי אההוא, מכל מקום אי חשיב שם המיוחד אמאי איצטריך למיתנייה בהדייהו. דאפילו כינויים נמי קא משייר מינייהו טובא דלא תני להו. 

ועוד מה שפירש הרב דאם מברך בשם מן השמות שאינם נמחקים חייב, לא יתכן כלל. דבנקבו שם נמי בשם המיוחד איירי מהנך טעמי דפרישית מדנקט יכה יוסה את יוסה, ומדר' מנחם בר' יוסי נשמע לרבנן. דבסוף שבועות העדות מוקי בנקבו שם למקלל אביו ואמו ומוכח התם דלא מיחייב אלא בשם המיוחד. אלמא בשם המיוחד איירי. ומה לנו בדחיות הָפֵק פליליות, להוציא לשאיות מדות תרומיות. 

אגרות הרמ"ה סימן סח 
=================== 
תשו' הר"ש בענין זקן ממרה 

עוד כתב הרב בהלכות ממרים (פ"ג ה"ה הובא לעיל סי' יד כט נא) זקן ממרה אינו חייב אלא על דבר שזדונו כרת ושגגתו חטאת חוץ מן התפלין עכ"ל. והך מילתא לא כר' מאיר ולא כר' יהודה ולא כר"ש. דבפרק אלו הן הנחנקין (פז א) תניא אינו חייב אלא על דבר שזדונו כרת ושגגתו חטאת דברי ר' מאיר רבי יהודה אומר דבר שעיקרו מדברי תורה ופירושו מדברי סופרים רבי שמעון אומר אפילו דקדוק אחד מד"ס. וכי תימא דרבי יהודה מוסיף אדרבי מאיר כמו שר' שמעון מוסיף אתרוייהו דכל חד וחד לטפויי קא אתא. והא דקאמר התם (פח ב) ר' אלעזר א"ר אושעיא אינו חייב אלא על דבר שעיקרו מד"ת ופירושו מד"ס ויש בו להוסיף ואם הוסיף גורע ואין לנו אלא תפלין ואליבא דר' יהודה, בדבר שאין בו כרת קאמר דבדבר שיש בו כרת ילפינן (פז א) מפר העלם אע"ג דליכא כל הני, לא יתכן כלל לומר כן. חדא דאי רבי יהודה מוסיף אדרבי מאיר הוה ליה למימר אפילו כדקאמר רבי שמעון. ועוד דכי מפרש התם טעמא דגמר דבר דבר מפר העלם וקאמר דרבי יהודה על פי התורה אשר יורוך עד דאיכא תורה ויורוך, כיון דאיכא תורה ויורוך מיבעי ליה. ועוד דקאמר (שם) רב הונא בר חיננא לרבא תרגמה ניהלי להא מתניתא אליבא דרבי מאיר, אמאי נקט רבי מאיר טפי מרבי יהודה כיון דרבי יהודה מודה בדבר שחייבים על זדונו כרת דחייב בלא תורה ויורוך. ואע"ג דאשכחן בפ"ק דהוריות (ד א) דילפי מהדדי לרב אשי דלעקור את כל הגוף פטורין ולבטל מקצת ולקיים מקצת חייבין דיליף דבר דבר מזקן ממרא דכתיב ביה מן הדבר, מכל מקום לא ילפינן לחייב זקן ממרא בחייבי כריתות אם איתא דמעטיה קרא דבעינן תורה ויורוך וכדמפרש רבי אלעזר אמר רבי אושעיא דלא משכח אלא תפלין כי היכי (דר') [דלרבי] שמעון לא ילפינן להצריך חייבי כריתות משום דארבי קרא אפילו כל דהו. 

ואם תתמה כיון דלר' יהודה לא משכח אלא תפלין הא כתיב בין דם לדם בין דין לדין בין נגע לנגע. וכי תימא דהוה מוקי להו להזקיקם לעלות לבית דין הגדול שבירושלם ולא להתחייב מיתה, א"כ לר"מ נמי נימא הכי ומאי קאמר תרגימ' להא מתניתא אליבא דר"מ. ועוד מדקאמר תרגומנא אליבא דר"מ משמע דלר' יהודה ולרבי שמעון לא צריך לתרגומה דמיפרשא בפשיטות. ועוד דעיקר מילתיה דר' יהודה לא מיתנייא בברייתא. דלא קתני אלא עיקרו מדברי תורה ופירושו מדברי סופרים, ואילו יש בו להוסיף ואם הוסיף גורע לא קתני והוא עיקר מילתיה דמטעם זה הוא דלא משכח אלא תפלין. 

ועוד אמרינן בירושלמי (פי"א ה"ד) רבי זעירא רבי יוחנן בשם רבי אושעיא אינו חייב עד שיכפור בדבר שעיקרו מד"ת ופירושו מד"ס כגון הנבלה והשרץ שעיקרן מדברי תורה ופירושן מדברי סופרים אמר רבי זעירא לעולם אינו חייב עד שיכפור ויורה בדבר שעיקרו מד"ת ופירושו מד"ס והוא שיגרע ויוסיף בדבר שהוא מגרע הוא מוסיף. פי' שרץ ונבלה פירושן מד"ס כגון כזית מן הנבלה וכעדשה מן השרץ. אלמא ר' אושעיא דתלמוד שלנו מחייב בירושלמי בשרץ ונבלה ובעי בהו תורה ויורוך ור' זעירא נמי בירושלמי בעי יש בו להוסיף ואם הוסיף גורע ומחייב בשרץ ונבלה משום תורה ויורוך. על כן נראה לפרש דהכי קאמר ר' אלעזר א"ר אושעיא אינו חייב אלא על דבר שעיקרו מד"ת ופירושו מד"ס כלומר כרבי יהודה, והא דמסיים בה ויש בו להוסיף ואם הוסיף גורע אתא למימר דבמורה להוסיף אינו חייב אלא בדבר שאם מוסיף גורע ולא משכח אלא תפלין. והא דקאמר ואליבא דרבי יהודה, משום דלרבי מאיר לא מיחייב אלא בדבר שחייב על זדונו כרת ור"ש קא מחייב בכל דהו א"כ מיחייב לר' שמעון אפילו בגרוע ועומד. וטעמא דפטר ר' יהודה בגרוע ועומד משום דדריש תורה ויורוך דמשמע ולא בזקן ממרא דמורה לבטל תורה בכל מילי משכחת לה שפיר חוץ ממורה להוסיף דלא מיקיים בגרוע ועומד כגון לולב וציצית דלא היתה כאן מצוה מעולם אי סבירא לן דצריך אגד וקשר העליון דאוריתא. אבל תפלין העשויין כתקנן בארבע טוטפות והוא מורה לדבק ולחבר בהם עוד בית חמישי היינו לבטל מצוה דאם אין בית החיצון רואה את האויר פסול ואם רואה את האויר כשר. 

אגרות הרמ"ה סימן סט 
=================== 
חתימת תשו' הר"ש 

ומי כהחכם יודע פשר, כי נמרצו אמרי יושר. מקול נשאו צופי, רעשו ספי וסרעפי. ולבי נדון בקרבי אם דעי ורוחי אחוה ושיחי. והנה כחי סר מעלי ותסמר שערת בשרי, כי פחד קראני ורעדה מחצי גבורים השנונים, אחוזי חרב משיבי מלחמות. ומה אגיש עצומות, והנה ראמות לאויל חכמות, ואם אמרתי זמותי, הדברים יוקדים בלבי כאש בוערת הציקתני רוח בטני ולא יכולתי להתאפק ואפיק רצון וענות הצדיקים תרבני, שרי צבאות ישראל הרב ר' מאיר הלוי והרב ר' אהרן הגדתי עד הנה את אשר עם לבבי, יראתי פן ישרפוני בהבל שבפיהם, ודברתי רתת, ויצוו לתת מהודם עלי, ואם נעויתי ינהלוני לאט. ואל יהדפוני במעגלותם ולא באמת הבנין אשר בידם. ונפשי יודעת כי זנב זנבות שועלים אני לפני ראשי האריות האלה כְּסִפִּים לפני הכפתורים. ולא להשיב את הארי הגדול לאחר מיתה באתי הרב ר' משה אשכול הכופר ממנו פנה ממנו יתד שמענו שמעו כי נגלו לו שערי בינה. ותורה היא וללמוד אני צריך. לא תקעתי עצמי לדבר הלכה אך השומע ישמע וכל הרוצה להשיב יבא וישיב. 

ורבותי אלה הנקובים בשמות, עוקרי הרים וטוחנים, מכניסים עששיות של ברזל בפיהם ומוציאים אבק81, לא היה לי פנאי להשיב על כל דבריהם על כל קוץ וקוץ. כי הרבו איש אל רעהו תלי תלים של הלכות בארבעה קונטריסין. והחברים אשר עמנו82 מתלבטים לעתים המזומנים להם ביום ובלילה. ובשעות המובדלות לי יגעתי להתבונן בהם על סוד היסוד. ועניתי את הנראה בעיני, והדברים שמחים כנתינתם מהר סיני. והמתהפך מְסִבּוֹת למצוא חידות ולשנות סודות, לאמר זה שחור וזה לבן משים חשך לאור ואור לחשך ומעייל פילא בקופא דמחטא אין רוח חכמים נוחה הימנו. 

ואיש אל ישים יגיעו בספרים הסתומים. כי המסדר לא סדרם לעכב את הגאולה שאין בו דבר בשם אומרו כי אם ללמוד מהם להוראת שעה. וצא ולמד ממשנה ותלמוד ספרא וספרי ותוספתא שלא מסרו לאחרונים פסקי הלכות לבדם אך כתבו להם דברי המטמאים ודברי המטהרים דברי האוסרים ודברי המתירים טעמי אלו ואלו כלם נתנו מרועה אחד וההוגה בהם מקבל שכר על כלם, ופעמים נגלים לאחרונים הצפונים מראשונים, והוי רץ למשנה ולתלמוד כי יש תלמיד רואה מה שאין רבו רואה מדבריו מחכים את רבו ומכוין את שמועתו, ובמשנה ובתלמוד נזכרים שם התנאים ואמוראים וההוגה בהם זוכה ומזכה ודובב שפתי ישנים כהדין דשתי קונדיטון (ירוש' ברכות רפ"ב וש"נ) וכל האומר דבר בשם אומרו מביא גאולה לעולם (אבות פ"ו מ"ו), ושלום שמשון בר אברהם. 

אגרות הרמ"ה סימן ע 
================== 
אגרת ב 

הר"ש בענין הזאה 

ברזל בברזל יחד83, מלחמה ערוכה, המחדדים בהלכה, הרב ר' מאיר הלוי והרב ר' אהרן, איש יחד פני רעהו. הנה נמצא ביד החברים שעמנו מקצת ספרי הרב ר' משה. והמכתב כתב הנשתוון לא כהלין כתבא למקרי. וקראו לפני המכירים בכתב בארבעה וחמשה דברים. והתבוננתי מתוך עניניו כי רמו עיניו והביט נפלאות מתורת השי"ת, (אף) [אך] לפעמים אומר דברים שאין להם יד ורגל. ומי שיעמיד אחד מן הדברים שקראו לפני רופא אומן יקרא ושכר הרבה יטול. 

וזה הדבר שנמצא כתוב בספרו. כתב הרב בהלכות פרה בפרק אחד עשר (ה"ב) מי שהוזה עליו ביום השלישי ולא הוזה בשביעי ושהה כמה ימים טובל בכל עת שירצה אחר השביעי בין ביום ובין בלילה ומזים עליו בין קודם טבילה בין לאחר טבילה אפילו טבל בליל תשיעי או ליל עשירי ומזין עליו למחר אחר הנץ החמה עכ"ל. 

והרי יש כאן תמיהות הרבה. חדא דאפילו מזה בשלישי ובשמיני לא מהני כל שכן תשיעי ועשירי דאין יכול להרחיק הזיה שניה מן הראשונה אלא כמדת שלישי ושביעי כדאיתא בהדיא במסכת קדושין פרק האומר (סב א), דאמרי' והזה הטהור על הטמא ביום השלישי וביום השביעי למה לי איצטריך סלקא דעת' אמינא שלישי למעוטי שני שביעי למעוטי ששי דקא ממעט בימי טהרה [אבל] היכא דעבד בשלישי ובשמיני דקא מפיש בימי טהרה אימא שפיר דמי קמ"ל. ויש דגרסי התם אבל היכא דעבד ברביעי ובשמיני. ושבוש הוא. כמו שפירש"י ז"ל שם והביא ראיה מפ"ק דיומא (ח ב) [דלא] חיישינן במה שמשהה הזאה ראשונה אלא שלא ירבה ושלא ימעט בימים שבין הזאה להזאה דאמרי' גבי כהן הפורש שבעה ימים לפני יום הכיפורים בשלמא ראשון שמא שלישי שני שמא שלישי אע"ג דאיכא לספוקי נמי שמא עשירי או יותר. 

84 ועוד מה שפירש הרב ומזין עליו בין קודם טבילה בין לאחר טבילה, אי אפשר לומר כן, דשתי טבילות יש כמו שמפרש ר"ת אחת קודם טבילה כדי לקבל הזאה כדאמרינן בפרק החולץ (מו ב) וגמירי דאין הזאה בלא טבילה כלומר בלא טבילה קודם ההזאה כדאמרי' בפרק שני דכריתות (ט א) ומה אבותינו לא נכנסו לברית אלא במילה וטבילה והרצאת דמים דקתני טבילה ואח"כ הרצאת דמים ותנן בפ' בתרא דמסכת פרה (בסופו) אבל הוא עצמו טובל בלילה ומזה ביום. מכל הני משמע דטבילה קודם הזאה. ובכל הזאות קאמר גמירי דאין טבילה בלא הזאה בין בהזאת דמים בין בהזאת מי חטאת. ואותה טבילה דקודם הזאה בין ביום ובין בלילה בין בהזאת שלישי בין בהזאת שביעי. ויש טבילה אחרת לאחר הזאה בשביעי שהיא לטהר מטומאתם ואינה אלא לאחר ההזאה כדתניא בספרי (פ' פרה) ורחץ במים וטהר בערב מה תלמוד לומר מפני שהייתי אומר אם קדמה טבילה להזאה יצא תלמוד לומר וחטאו ביום השביעי ואחר כך וכבס בגדיו ורחץ במים וטהר בערב. ואותה טבילה אינה אלא ביום כדתנן בפרק שני דמגלה (כ א) אין מזין ואין טובלין אלא ביום ומפרש בגמרא משום דאתקיש טבילה להזאה ומשמע במסכת מנחות בסוף פרק רבי ישמעאל (עב א) דביום אין בלילה לא. ומיהו בירושלמי (מגילה פ"ב ה"ה) משמע דבטבילת האזוב קאמר דאתקש להזאה כדכתיב ולקח אזוב וטבל במים איש טהור והזה. וכן נראה. דבההיא דלא טובלין אלא ביום לא אשכחן פלוגתא ובפ"ק דיומא (ח א) פליגי ר' מאיר ור' יוסי אי מקשינן הזאה לטבילה לענין הזאה בזמנה מצוה ומאן דלא מקיש הזאה לטבילה לענין מצוה הוא הדין נמי דלא מקיש טבילה להזאה לענין ביום אבל אי בטבילת האזוב איירי ניחא. והא דתני רבי חייא בפ"ק דיומא (ו ב) זב וזבה בועל נדה וטמא מת טבילתן ביום, ההוא ביום לאו למימרא דלא מהני בלילה שלאחריו שהרי זב וזבה משעבר שביעי שלהם טובלים בין ביום בין בלילה דהא כל נשים ספק זבות שוינהו וטובלות בלילה ובפ' בתרא דנדה (סז ב) קאמר ר' שמעון אחר מעשה תטהר אבל אמרו חכמים אסור לעשות כן, וטבילתן ביום דקתני למעוטי לילה שלפניו ולמעוטי נמי דלא הוו כנדה ויולדת ואין צריכין להמתין עד לילה שלאחריו. 

וכמדומה דמה ששגג הרב להכשיר בשוהה כמה ימים להזות אחר הזאת שלישי, ברייתא דספרי אטעיתיה. דקתני אין לי אלא שביעי שמיני תשיעי ועשירי מנין תלמוד לומר וחטאו מכל מקום. וטעה לפרש שבא הכתוב לרבות שמיני ותשיעי ועשירי אעפ"י שהיתה הזאתו בשלישי. ואינו כך. כדמוכחא ההיא דקדושין (דלעיל ד"ה והרי). אלא מרבה שמיני אם הזה ברביעי ותשיעי אם הזה בחמישי ועשירי אם הזה בששי. והא דבספרי דריש ליה מוחטאו ובקדושין דריש ליה מביום השלישי וביום השביעי ומוקי וחטאו דלא תימא הני מילי לקדשים אבל לתרומה בחד סגי, סוגיא דקדושין כר' חנינא בן גמליאל דאייתר ליה חד קרא וברייתא דספרי כרבי מאיר וקסבר רבי מאיר דמחד קרא נפקי תרומה וקדשים. ותו לא מידי. 

אגרות הרמ"ה סימן עא 
=================== 
תשו' הר"ש בענין תחיית המתים 

ותמהני על הרב ר' אהרן שלקיים דברי הרב כתב [לעיל סכ"ב עמ' כז:] כמה תמיהות. דכתב ואיך יעלה על לב איש שנתן ה' חכמה בלבו לקחת דברי האגדה כפשטם והפסוקים כצורתם והנה אמרו רבותינו העוה"ב אין בו לא אכילה ולא שתיה ובמקום אחר אמרו עתיד הקב"ה לעשות סעודה לצדיקים מלויתן לעולם הבא שנאמר יכרו עליו חבּרים. ואנטונינוס שאל לרבנו הקדוש אם יאכילהו מלויתן לעולם הבא והשיב לו הן ואמר לו אנטונינוס מגדי הפסח אין אתה יכול להאכילני בעולם הזה ואיך תאכילני מלויתן לעולם הבא. ועוד אמרו חכמים עתידי צדיקי דאכלי בפתורא דארבע רגלי לעלמא דאתי. ועוד אמרו חכמים עתיד הקב"ה להוציא נחל מבית קדשי הקדשים ועליו כל מיני מגדים. מכל אלו הדברים נראה לדעת רבותינו שהעולם הבא יש בו אכילה ושתיה. אם כן דבריהם סותרים זה את זה. עד כאן לשונו. 

והך מילתא דעתיד הקב"ה לעשות סעודה לצדיקים מבשרו שללויתן איתא בפרק המוכר את הספינה (עה א) ואין כתוב שם בשום ספר לעלמא דאתי. וההיא נמי דפתורא דארבע רגלי היא במסכת תעניות בפרק סדר תעניות האלו בסופו (כה א) רבי חנינא בן דוסא דחזא בחלמא דכולי עלמא קא אכלי אפתורא דתלת כרעי ואיהו על דתרין כרעי, ואין כתוב בשום ספר לעלמא דאתי. ולימות המשיח איירי שיש אכילה לצדיקים שיחיו כדפרישית בתחלת דברי (לעיל סנ"ח עמ' פג) והבאתי ראיה מאהרן הכהן כדאיתא בריש חלק. אבל ההיא דאנטונינוס בסוף פ' חלק בירושלמי (ה"ה) כתוב שם בודאי לעלמא דאתי, דאמר ליה מן אימר פסחא לית את יכיל(ני) למיכל[ני] מן לויתן לעלמא דאתי את מיכל לי. והא ודאי דסעודת לויתן אינה לעולם הבא לבתר דחרוב חד אלפא או תרין אלפין למר כדאית ליה ולמר כדאית ליה בפרק חלק (צז ב) דהא אמר רבי יוחנן בפרק המוכר את הספינה שהקב"ה עושה מבשרו שללויתן סעודה לצדיקים והשאר מחלקים אותו ועושים בו סחורה שנאמר יחצוהו בין כנענים ואין כנענים אלא תגרים ולאחר שיחלק מעורו שללויתן לצדיקים פורס את השאר על חומות ירושלם וזיוו הולך מסוף העולם ועד סופו שנא' והלכו גוים לאורך ומלכים לנוגה זרחך. מכל הני משמע שהסעודה לימות המשיח. ועוד מדאמרינן התם (ב"ב עד ב) אימתי בהמות בהררי אלף בוטחות בזמן שמגיח ירדן על פיהו שללויתן, ש"מ דלעלמא דאתי דירושלמי לאו דוקא. דיש מקומות דקורא ימות המשיח עלמא דאתי לפי שיעשה לנו העולם חדש להנצל משעבוד מלכויות ולקבל שילום שכר. ובתלמוד שלנו נמי אשכחן התם (עג ב) באווזי דרבה בר בר חנה דקאמר אית לי בגוויכו לעלמא דאתי. ועוד התם (עד ב) קרטיליתא דדביתהו דר' חנינא בן דוסא דעתידא דשדיא בה תכלתא לעלמא דאתי. ובריש פרק בתרא דמסכת ע"ז (סה א) גבי בר שישך דהוה יתיב עד צואריה בוירדי ואמר ליה לרבא אית לכו כי האי לעלמא דאתי ואמר ליה דידן עדיפאטפי מהאי אמר ליה מאי היא אמר ליה אתון איכא עלייכו אימתא דמלכא אנן לית לן אימתא דמלכותא ואמר רב פפא איבעי ליה למימר מהאי קרא בנות מלכים ביקרותיך. 

ואיך יעלה על לב איש לומר שלא נקח דברי הגדה כפשטן. אם כן בפרק המוכר את הספינה (עה א) שדרש רבי יוחנן עתיד הקב"ה להביא אבנים טובות ומרגליות שלשלשים על שלשים ומעמידן בשערי ירושלם ולא האמין אותו תלמיד ולגלג עליו, למה לגלג. שמא מרגליות דאמר רבי יוחנן גוזמא כמו השקו את התמיד בכוס של זהב במסכת תמיד (ל סע"א). ועוד בפרק שני דמסכת תמיד (כט א) ובפרק גיד הנשה (צ ב) אמר רבי שמואל [נ"א יצחק] בר נחמני בשלשה מקומות דברו חכמים לשון הבאי. מה שייך למנות שלשה מקומות אי אמרת דאיכא טובא. אלא ודאי על דברי חכמים אין להוסיף וממנו אין לגרוע, כל דבריהם כדרבונות וכמסמרות נטועים. וצורנו יאיר עינינו בתורתו לפקוח עינים עורות במצותיו הברות מאירות עינים. ושלום שמשון ב"ר אברהם ז"ל. 

[עב] אחרי כתבי כל אלה מצאתי סעד לדברי בתשובות רבנו סעדיה ז"ל ובקשתי פני אחד מחבירי להעתיק לשונו. 

אגרות הרמ"ה סימן עב 
=================== 
רס"ג בע' תחה"מ 

שאלה השישית [מעשר השאלות שבספר האמונות סוף מאמר ז)85 היא כשיעמדו המתים יאכלו וישתו ויארסו נשים. נשיב ונאמר כן. וראיה לדבר בן השונמית (מ"ב ד) ובן הצרפית (מ"א יז) אשר חיו אחרי מותם, ואכלו ושתו ונשאו נשים. ולמדנו מענין נבואת יחזקאל (לז) היתה עלי יד ה' וכל הענין אשר מתו בגלות אי אפשר שיחיו בזה העולם כאשר חיו מתי בקעת דורא במספר ימי חיי בן השונמית ובן הצרפית, אבל לעתיד לבא מתי הישועה כשיחיו יחיו לעדי עד. ואם ישאל השואל ויאמר כיון שיחיו המתים ויבקשו לארס ולקדש הידע כל איש לאשתו אשיר החיה ה' אותה, נאמר לו תשובת זו השאלה כתשובת שאלת מי ששאל (נדה ע ב) כיון שיחיו המתים יהיו צריכים מי נדה אם לאו, ותשובת שתי השאלות אחת היא, וכן אמרו במקום שמשה רבנו ע"ה עומד אין לנו רשות שנורה הלכה לפניו86 [תשובת שאלה זאת כפי תינוקות ששאלו אנשי אלסכנדריא, אמר ר' יהושע שלשה דברי בורות ושלשה דברי חכמ'] ובלי ספק כי משה רבינו ע"ה ושאר הנביאים יחיו בימות המשיח והן יורו לנו האסור והמותר והם ישיבו על אלו השאלות. וכבר התנצלנו מן הספק הזה. 

שאלה השביעית (מהשאלות הנ"ל) איך יאכלו לעולם הבא ואיך יכנסו לתוכו. נשיב ונאמר ראוי לנו שנדע כי העומדים בתחיית המתים הם דומים לשאר הברואים במנהגם ושבתם וקימתם צריכים הם למקום וזמן כשאר בני אדם ולפיכך יחדש להם צורם מקום אחד והוא העולם הבא ויכנסו בתוכו בלא יגיעה ועמל אלא בנחת גדול כמי שיצא מארמון אחד ויכנס לארמון שני ומעת אשר יכנסו יכולת השי"ת שומרת אותם. ואם איש יאמר כיון שטבעם ומנהגם כשאר בני אדם אוכלים ושותים איך יוכלו לחיות במקום שאין לחם ואין מים, נשיב ונאמר יחיו בלא אכילה ושתיה כאשר חיה מרע"ה ארבעים יום וארבעים לילה והיה טבעו ומנהגו כשאר כל אדם. 

ע"כ בתשובות רבנו סעדיה גאון ז"ל. 

אלי הנא אנתהי ג'ואב אלרב [עד כאן תשובת הרב] רבנו שמשון זללה"ה. 

אגרות הרמ"ה סימן עג 
=================== 
פתיחה הרמ"ה להר"ש משאנץ 

והד'א נץ ג'ואבי לה באלרד עלי צפה' אקאוילה ואן כאנת לא תכ'ץ שי מן אגראץ' אלד'י יוסע פיהא אלאכתלאף ביני ובין רבי' אהרן ואנמא הי מזידה' אצ'טר נט'רה' אלי אלכלאם פיהא. [וזה לשון תשובתי על אגרתו שיש בה גם דברים שיש לעיין בהם שאינם שייכים למחלוקתי עם רבי אהרן]. 

לתורה ולתעודה, אם לא אמרו מְתֵי אהלי, ילדי תבונתי ושכלי. זכרו ימי שבתי בין (שמים) חשך לאור ואור לחשך שמים, וחתחתים מתולדות הימים, ואהי שם בתוכם משמים. יושב חשכים, כאבן שאין לה הופכים. והנה רוח נשאתני ותקחני, ועל רגלי וכפות ידי תניחני. ואלך מר בחמת רוחי, ולבי חמרמר בארץ מדוחי. ויד התשוקה עלי חזָקה בראותי חבלים נפלו לי בנעימים, אף נחלת שפרה עלי ממרומים, להתחמם כנגד אורן של חכמים. ולהתאבק בעפר רגליהם ולשתות בצמא את דבריהם. ואומר הפעם אודה את א - דני, כי הנחילני כבוד נגד זקני. ראו נא כי אורו עיני. כי טעמתי מעט הדבש הזה מפי חכם עדיף מנביא וחוזה. ארון עדות וחקים ומשפטים צדיקים, דולה מים מבארות עמוקים. הרב הגדול רבנו שמשון נר"ו. אשר פקדני בפקודת תשובותיו, וישלח אל אפי ריח בשמי תבונותיו. הנחמדים מזהב ומפז צרופים, ומתוקים מדבש ונופת צופים. ומה מתוק מדבש הענוה, אשר על מצח אויבי תו כלימה התוה. ומֶה עז מארי החכמה לחזק בדק האמת ועולו, להורות ולהרים נִסו ודגלו, ואשרי תלמיד שרבו מודה לו. להלבישני בגדי ישע וקמי תחתי להכריע, והלכה כדברי המכריע. ועל שִׂכְלוֹ והצליח חכמה בידו ועשה כרצונו והגדיל, לצרף כבּור כל סיג ולהסיר כל בדיל. 

הן אלה קצות דרכיו, ומה שמץ דבר נשמע בצבא שכלו ומערכיו. להחריד לב כל חכם וכליותיו ישתונן, ורעם גבורת חכמתו מי יתבונן. אכן פליאה דעת ממני נלאתי לבא על גבולה, נשגבה לא אוכל לה. וכדאי היה לי על פי זקן ורב המעוָת לתקן, ולומר כבר הורה זקן. ובמקום שאמר הרב לקצר לא הייתי רשאי להאריך, אבל מה אעשה ותורה היא וללמוד אני צריך. ואעפ"י שנתן הרב (לעיל סי' סט עמ' קא) רשות לכל הרוצה להשיב שיבא וישיב, הריני כשואל ולא כמשיב על דבריו. ומהש"י אשאל מענה לשון לומר על אחרון אחרון ועל ראשון ראשון. 

אגרות הרמ"ה סימן עד 
=================== 
הרמ"ה להר"ש בע' סוכה בשמיני 

על דבר סוכה בשמיני דקיימא לן מיתב יתבינן ברוכי לא מברכינן. דלא ליהוו מילי דרבנן כי חוכא, דאחר שעשיתו קודש לקדש קידוש תעשנו חול לברך אסוכה. וקאמר מר (לעיל סי' ס' עמ' פו: סד"ה וכל) "דלא דמי לספירת העומר שמתחילין בליל יום טוב שני שלפסח דהתם לאו בבת אחת אבל הכא אי מברך אסוכה מברך אכסא דקידושא כבשאר יומי טבי ועוד דתרוייהו בשעת סעודה", קשיא לי מה לי בבת אחת מה לי זה אחר זה. מכל מקום הא קא מברך ברכות שסותרות זו את זו. ועוד ליתקן ליה ברכה קודם זמן קידוש דסעודה. אי נמי ביממא דלא מדכר קידוש היום אלא בורא פרי הגפן ותו לא ולא מינכרא מלתא. דבחולא נמי אי בעי לברוכי קודם סעודה ומשתא כל כמיניה. דברכת הנהנין כל אימת דניחא ליה לאיתהנויי מצי לברוכי ואתהנויי. ועוד דספירת העומר גופה תיקשי לך דהא מברכינן בבי כנישתא סמוך לתפלת הערב וקא מצלינן תפלת יום טוב. 

ותמה אני למה הוצרך הרב לכל זאת. דודאי לא דמיא ברכה דסוכה בשמיני לספירת העומר. דהא דאורייתא והא דרבנן. דאילו בסוכה בשמיני דרבנן ומצות יו"ט בשמיני דאורייתא ואי מברכינן אסוכה דרבנן אתי לזלזולי בדאורייתא דאמרי חולא הוא וקא נגעי באיסור מלאכה דאורייתא, ואילו ספירת העומר בליל יום טוב שני דאורייתא ואיסור מלאכה דידיה דרבנן ולא שבקינן לברוכי על ספירת העומר דאורייתא משום חששא דאיסור יום טוב שני דרבנן. 

ומאי דקאמר מר (שם ד"ה ועוד טעם) טעמא משום "דלעבור על בל תוסיף בעי כונה ואם היה מברך אסוכה בשמיני היה נראה כמתכוין להוסיף", קשיא לי אם כן איום טוב שני לא ליבריך לא בקידושא ולא בתפלה דמתכוין להוסיף הוא. ועוד יו"ט שני דריש שתא נמי לא ליבריך אשופר דמתכוין להוסיף הוא. ולילי יום טוב שני שלפסח נמי לא ליבריך אמצה דמתכוין להוסיף. אלא מחוורתא דכל היכא דמתקני רבנן משום ספיקא, אי נמי משום חששא דזמנין דגזרי שמדא ואתי לאיקלקולי, לאו מוסיף הוא. דלקיים דברי תורה קא מיכוין. 

אגרות הרמ"ה סימן עה 
=================== 
הרמ"ה להר"ש בע' קרא למעוטי ספיקא 

ועל דבר אנדרוגינוס, דאצטריך קרא למעוטי דלא לידחי שבת וש"מ לאו ספקא הוא דאם כן אמאי אצטריך קרא למעוטי ספיקא דכי האי גונא פריך תלמודא בשלהי על אלו מומין גבי אנדרוגינוס גופיה ובפ"ק דחולין גבי תחלת הצהוב שבזה ושבזה ובפ' בתרא דיומא גבי כוי וכן בפ' דם שחיטה ובפ' קמא דחגיגה גבי טומטום, אלמא לא טרח קרא למעוטי ספיקא. וקשיא ליה למר (סי' ס עמ' פח ד"ה והא דאשכחן) "הא דאשכחן בפרק המפלת גבי ערכין וטומאת מקדש דממעט טומטום ואנדרוגינוס ואשכחן נמי בסוף מסכת נזיר גבי ספק קדמה בהרת לשער לבן דמטהר לה מדרשא דקרא ובפרק קמא דבבא מציעא גבי קפץ מן המנויין לתוכן דדרשינן עשירי ודאי אמר רחמנא ולא עשירי ספק, ולא מקשינן בכל הני אצטריך קרא למעוטי ספיקא". וניחא ליה למר "דלא דמי וזהו כללו שלדבר דכל דבר שאין הכתוב יכול לברר ספקו, כגון טומטום דיש מהם זכר ויש מהם נקבה וכן בהרת ושער לבן דפעמים שזה קודם ופעמים שזה קודם וכן עשירי ספק דיש שהוא עשירי ויש שאינו עשירי בכי האי גוונא אורחיה דקרא דממעט ליה כשנולד לנו הספק דאין ספק זה מחמת חסרון דעת אלא שאין בני אדם נביאים, אבל אנדרוגינוס וכוי ופלגס ותחלת הצהוב שכולם לעולם שוין הם ומחמת חסרון דעת הוא מה שאין אנו יכולים לברר באנדרוגינוס אם זכר הוא או נקבה ובכוי אם הוא חיה או בהמה ובתחלת הצהוב אם גדולים או קטנים ובפלגס אם כבש או איל בכי האי גונא לא אתי לעולם קרא למעוטי ספקא דקמי שמיא גליא דליכא ספקא קמי שמיא". וקשיא ליה למר (עמ' פח: ד"ה והא דקאמ') הא דקאמר רב חסדא בסוף על אלו מומין דטומטום ספקא הוא וקדוש מספיקא דלא אתי קרא למעוטיה אעפ"י שיש מהם זכר ויש מהם נקבה ואכל הני דפריך התם מסיק עליהו סמי מכאן טומטום. וניחא ליה למר דקא סבר רב חסדא דטומטום אם זכר הוא הרי הוא כשאר זכרים ואין לי למעטו דלא מוקמינן ביה מיעוטא דקרא כל כמה דאפשר לאוקומיה באנדרוגינוס. וקשיא ליה למר דבפ"ק דחגיגה דאמרינן זכורך להוציא טומטום ופריך עלה אצטריך קרא למעוטי ספיקא. וניחא ליה למר דכי פריך התם משום דבלאו קרא הייתי פוטרו מן הראיה משום דאינו יכול לסמוך דהא ספק אשה הוא. וקשיא ליה למר דסמיכה לא מעכבא מבהמה שנמצאת מירושלם למגדל עדר וספק מצורע. ומשני בהו כמה שינויי. 

וקשיא ליה למר (עמ' פט. ד"ה והא דאשכחן) הא דאשכחן בפרק המפלת דממעט רב אנדרוגינוס לענין ביאת מקדש מדכתיב מזכר ועד נקבה תשלחו זכר ודאי נקבה ודאית אע"ג דלטעמיה דרב ספקא הוא דקאמר בפ' הערל הלכה כר' יוסי באנדרוגינוס דלא הכריעו בו אם זכר הוא ואם נקבה היא והכא ממעיט ליה מקראי ולא אמרינן אצטריך קרא למעוטי ספקא. וניחא ליה למר דהתם תרי מיעוטי כתיבי דהוה מצי למיכתב מזכר ועד אדם או מנקבה ועד אדם ואתא חד מינייהו לאנדרוגינוס וחד מינייהו לטומטום, אבל גבי בכור חד מיעוטא כתיב ולית לן לאוקומיה אלא באנדרוגינוס ולא בטומטום וכדאמרן. וקשיא ליה למר (עמ' פט ב) מדפריך תלמודא לרב חסדא מערכין ומשלמים ואצטריך לשנויי ביה טובא. ואמר מר (ריש עמ' צ) ומצינן למימר נמי דמשום טומטום לחודיה אצטריך תרוייהו למעוטי בשנקרע, דאי נמצא זכר ממעט ליה מדין זכר ואם נמצא נקבה ממעט ליה מנקבה, והוא הדין לאנדרוגינוס לפי שהוא משונה משאר זכרים ומשאר נקבות, ולית ליה דרב חסדא, והתם בבכורות דממעט אנדרוגינוס מהזכר יתירא דכתיב גבי עולה ופריך מני אי רבנן [גירסא אחרת ת"ק] קא סברי ספיקא הוא ואצטריך קרא למעוטי ספיקא בתמיהא, התם פריך שפיר דאם בא למעטו אפילו הוא זכר משום דמשונה משאר זכרים א"כ מדממעטינן ליה מהזכר שמע מינה זכר הוא ולא ספיקא אלמא לא אתיא כתנא קמא דאמר ספיקא הוא. עד כאן דברי רבי ומארי בדרך קצרה. 

ואעפ"י שנתן הרב (סי' סט עמ' קא) רשות לכל הרוצה להשיב שיבא וישיב הריני כשואל ולא כמשיב על דבריו. 

מאי דקשיא ליה למר לפום כללא דכייל מר מדרב חסדא וס"ל דטומטום קדוש מספקא דלא אתי קרא למעוטיה אלמא לא אתי קרא למעוטי טומטום וקא מתרץ מר דכל היכא דמצי לאוקומי מיעוטא באנדרוגינוס לא ממעיט טומטום, לפום כללא דכייל מר לאו קושיא ידענא ולא תירוצא ידענא. לא קושיא ידענא דבשלמא אי הוה אמר רב חסדא דטומטום לא קדיש מספקא דלא אצטריך קרא למעוטיה הוה קשיא ליה למר לפום כללא דידיה אמאי לא אצטריך קרא למעוטיה דהא פעמים זכר ופעמים נקבה וצריך למעוטיה מדין זכר, אלא השתא דרב חסדא לחומרא קאמר לאוקומיה אדין זכר מאי קא קשיא ליה למר. הא ודאי כיון דצריך קרא למעוטיה מדין זכר מדלא מעטיה ש"מ דינא הוא למיחש ליה ולאוקומיה אדין זכר עד דמתברר דלאו זכר הוא. ותירוצא נמי לא ידענא, דניחא ליה למר למעוטי אנדרוגינוס, ולאו מי קאמר מר דספקא דאנדרוגינוס לא ממעיטנא דקמי שמיא גליא. והוה ליה למר למימר לפום הדין טעמא דס"ל לרב חסדא דאנדרוגינוס לאו ספק זכר הוא אלא זכר גמור הוא ומשום דמשונה הוא משאר זכרים הוא דממעיט ליה אי נמי קסבר דמקצתו זכר ומקצתו נקבה וכיון דאית ביה צד נקבות קא ממעיט ליה. 

מיהו ודאי הא דקשיא ליה למר מההיא דגרסי' בחגיגה זכורך להוציא טומטום ופריך עלה אצטריך קרא למעוטי ספקא אלמא ספקא דטומטום לא צריך קרא למעוטי, ודאי קושיא מעלייתא היא למדחא ההוא כללא דכייל מר. ותירוצא דתריץ מר משום דלאו בר סמיכה הוא לא ידענא מאי ניהו. חדא דלכאורה כי קא פריך משום ספקא קא פריך כדפריך בעלמא ולאו משום סמיכה [דאם כן לא הוה שתיק מיניה. ותו דמשום סמיכה] נמי לא מצי פריך כיון דאיכא דוכתי דסמיכה לא מעכבא אע"ג דאיכא לשנויי צריך קרא למעוטה דהא אפילו מילתא דאתיא בקל וחומר טרח וכתב לה קרא (פסחי' יח: וש"נ) וכל שכן הא. 

ודקשיא ליה למר נמי הא דאשכחן בפ' המפלת דממעט רב אנדרוגינוס לענין ביאת מקדש מדכתיב מזכר ועד נקבה זכר ודאי נקבה ודאית חד למעוטי אנדרוגינוס וחד למעוטי טומטום, לא הוה ידענא אי טומטום קשיא ליה למר אמאי איצטריך למעוטיה ואי אנדרוגינוס קשיא ליה למר אמאי איצטריך למעוטיה. והוה משמע לי דאנדרוגינוס קשיא ליה למר לפום כללא דידיה דלא צריך למעוטיה ואילו טומטום דזמנין זכר וזמנין נקבה צריך למעוטיה. אלא מדטרח מר בסופא לתרוצי דתרוייהו משום אנדרוגינוס אצטריך ליה למעוטיה אי נמי בטומטום שנקרע, משמע דאנדרוגינוס ניחא ליה למר דצריך טפי למעוטיה מטומטום שנקרע. ולפום כללא דכייל מר ברישא איפכא מסתברא. 

ועוד תמיהא לי דקא ניחא ליה למר מדהוה ליה למכתב מזכר ועד אדם א"נ מנקבה ועד אדם ולא כתב הכי ש"מ למעוטי טומטום ואנדרוגינוס. מאי נפקא מינה. סוף סוף קושיין בדוכתיה קאי. דאטו כל היכא דמקשינן בגמרא אצטריך קרא למעוטי ספקא מי מקשינן אלא אגופיה דקרא ואם כן הכא נמי נהי דכתיבי תרי מיעוטי כל שכן דתיקשי לך אמאי אצטריך קרא למכתב מיעוטא למעוטי ספיקא. 

ועוד תמיהא לי דקא דייק מר מדהוה ליה למכתב מזכר ועד אדם אי נמי מנקבה ועד אדם ש"מ תרי מיעוטי הוו חד למעוטי אנדרוגינוס וחד למעוטי טומטום. ותמיהא לי ואי הוה כתיב מזכר ועד אדם מי הוה יכיל למעוטי מידי כלל, הוה ליה פרט וכלל ונעשה כלל מוסיף על הפרט (ערובין כח. ועוד) ואתרבו להו כל מילי ואפילו טומטום ואנדרוגינוס דבכלל אדם נינהו ואם כן היכי הוה יכיל למכתב דלתמעיט מיניה אנדרוגינוס לטעמיה דמר ולא לתמעיט טומטום. אלא ודאי כוליה חד מיעוטא הוא ותרי מיני. 

ומאי דתריץ מר נמי דאיכא למימר דכי קא ממעיט טומטום שנקרע ונמצא זכר או נקבה קא ממעיט, קשיא לי דהא מדקאמר רב זכר ודאי נקבה ודאית שמעת מינה דבשלא נקרע קא מיירי וספקא הוא דאצטריך למעוטי דאי בשנקרע על כרחין ודאי הוי. 

ודקשיא ליה למר מההיא דבכורות דממעט אנדרוגינוס מהזכר יתירא דכתיב גבי עולה ופריך מני אי רבנן קא סברי ספיקא הוא ואתי קרא למעוטי ספקא, לא ידענא מאי קשיא ליה למר. דהא ודאי לפום כללא דידיה דכייל מר אנדרוגינוס לא צריך קרא למעוטיה דקמי שמיא גליא וכי פריך תלמודא איצטריך קרא למעוטי ספקא שפיר קא פריך. 

ומאי דאצטריך מר לתרוצי דהכי קא פריך דאם בא למעטו אפילו הוא זכר משום דמשונה הוא משאר זכרים א"כ מדממעטינן ליה מהזכר ש"מ זכר הוא ולא ספקא אלמא לא אתיא כת"ק דאמר ספקא הוא. ותמיהא לי טובא. דאי פשיטא ליה דאתי למעוטיה אפילו הוא זכר משום דמשונה הוא משאר זכרים הא פשיטא ליה דזכר הוא ולמה לי למידק מדממעטינן ליה מהזכר ש"מ זכר הוא, ואם נמי עיקר דוקייה מהכא קא דייק דזכר הוא ולא ספקא, ומי יכילת לאוקומה והא רב דסבירא ליה דאנדרוגינוס ספקא הוא וממעיט ליה מדכתיב מזכר ועד נקבה זכר ודאי נקבה ודאית ולא דייקינן מינה לטעמיה דרב דסבירא ליה זכר ודאי הוא דאם כן קשיא דרב אדרב. 

אלא מסתברא לי לפום עניות דעתי לתרוצי כל הני קושיי בחד כללא. דכל ספקא דאתחזק ביה ההוא דינא אפילו במק צת ממה נפשך צריך קרא למעוטיה וכל היכא דלא אתחזק ביה ההוא דינא אפילו במקצת לא אצטריך קרא למעוטי ספקא. הלכך גבי בכור דלא אתחזק ביה דין בכור כל עיקר בין בטומטום בין באנדרוגינוס דאימר נקבה הוא ולא קדיש. ותחלת הצהוב דלא אתחזק ביה דין תורים ולא דין בני יונה דאי תורים נינהו אימר קטנים נינהו ופסולים ואי בני יונה נינהו אימור גדולים נינהו ופסולים. וכן גבי כוי דלא אתחזק ביה דין חיה ולא דין בהמה. והוא הדין בטומטום ואנדרוגינוס לגבי ראייה דאימור נקבה הוי ולא שייכא ביה מצות ראייה כלל. והוא הדין גבי פלגס דאימור כבש ואימור איל והכשר בזה פסול בזה, הלכך כל היכא דצריך איל דוקא או כבש דוקא לא ס"ד לרבויי ספקא כי היכי דליצטריך קרא למעוטי וליכא לרבויי פלגס אלא בנדרים ונדבות לענין נסכים היכא דלא צריך איל דוקא או כבש דוקא. כולהו הני לא צריך להו קרא למעוטינהו ואמטול הכי פריך תלמודא בכלהו אצטריך קרא למעוטי ספקא. דכיון דלא אתחזק בהו ההוא דינא כל עיקר ממילא ממעיט להו מההוא דינא דבספיקא לא מיירי קרא. ודלא כרב חסדא דסבר ספיקא נמי מסתמא נמי קדוש בצד חמור שבו עד שיתברר שאינו קדוש. 

והוא הדין גבי עולה למאן דאמר אנדרוגינוס ספקא הוא פריך תלמודא בפרק על אלו מומין (מא ב) אצטריך קרא למעוטי ספקא ואצטריך לאוקומה כרבנן בתראי דסברי זכר הוא ואפילו הכי מעטיה קרא משום דמשונה דאי ספקא הוא לא צריך למעוטיה דהא לא אתחזק ביה דין עולה כל עיקר. דאי נקבה הוא לא שייכא גבי עולה כלל. 

והוא הדין גבי טומטום דלא מבעיא לרב חסדא דלא גריס ליה אלא אפילו למאן דגריס טומטום נמי אימא לך דאצטריך קרא למעוטי טומטום היכא דביציו מבחוץ כדמוקים ליה אביי גבי ראייה (חגיגה ד א). אי נמי במטיל מים ממקום זכרותו דאמרינן הואיל ואשתני אשתני כדמסיק בה התם בסוף פרקא (מב ב). והכי נמי מסתברא דאי ס"ד בספקא גבי עולה למאי אצטריך מיעוטא כלל והא אפשר דנקבה הוא וקא מעייל חולין בעזרה. אלא על כרחיך לא משכחת לה דצריך קרא למעוטי גבי עולה אלא בדאית ביה סימני זכרות וכי קא מקשי מינה לרב חסדא הכי קא מקשי דהשתא היכא דודאי זכר הוא ממעיט ליה קרא ממשמעותא דהזכר יתירא הכא גבי בכור היכא דספקא הוא לא כל שכן דהא גבי בכור נמי תרי קראי כתיבי זכר הזכרים ומשני סמי מכאן טומטום דקא סבר כיון דאפשר דזכר הוא וקדוש כשאר זכרים מספקא נמי לא ממעט ליה קרא מדין זכר עד דמתברר דנקבה הוא. 

והוא הדין גבי פלגס לענין נסכ ים בנדרים ונדבות היכא דלא צריך איל דוקא או כבש דוקא לבר פדא (חולין כג א - ב, מנחו' צא ב) דסבירא ליה דפלגס ספקא הוא מהאי טעמא הוא דאתרבי ליה לענין נסכים דכיון דאתחזק ביה דין נסכים מ"מ הוה צריך קרא למעוטי מדין נסכים ומדלא מיעטיה אתרבי ליה ממילא ולא צריך קרא לרבויה לטעמיה דבר פדא דאמר ספקא הוא ומייתי ומתנה וכי אצטריך קרא לרבוייה לטעמא דר' יוחנן דאמר לאו ספקא הוא אלא בריה בפני עצמו הוא הלכך אצטריך קרא לרבוייה לנסכי איל. אבל טומטום ואנדרוגינוס גבי ערכין דאתחזק בהו דין ערך ממה נפשך דאי זכר הוא אית ליה ערך ואי נקבה היא אית לה ערך (טובא) צריך קרא למעוטי דלא כרב חסדא דאמר סמי מכאן [אנדרוגינוס סמי מכאן] טומטום דקסבר כל היכא דאפשר לרבוייה לחומרא לא אתי קרא למעוטיה דאימור זכר הוא. 

והוא הדין גבי שלמים דזכר ונקבה כשרים צריך קרא למעוטי ספיקא. 

וכן לענין ביאת מקדש, כיון דבין זכר בין נקבה חייבין על טומאת מקדש אצטריך קרא למעוטי ספקא. 

וכן גבי ספק קדמה בהרת לשער לבן, כיון דבין הכי ובין הכי שייכא ביה טומאה במקצת, דאע"ג דליכא שער לבן נמי בעי הסגר, צריך קרא למעוטי ספקא. 

וכן קפץ אחד מן המנויין לתוכן, כיון דכולהו מעיקרא בני עשורי הוו ואתחזק בהו חיוב מעשר מעיקרא סלקא דעתך אמינא השתא נמי ניעשרינהו איצטריך קרא למעיטינהו ממעשר. 

ותו קשיא לי עיקר טעמא דההוא כללא דכייל מר דקא מפליג ביה בין ספקא דאתי מחסרון דעת דקמי שמיא גליא ובין ספקא דלא אתי מחסרון דעת אלא מחמת שאי אפשר לברורי ספיקיה דפעמים כך ופעמים כך. תמיהא לי מה לי הא מה לי הא. אי קמי שמיא הא והא גליא אי גבי אינשי הא והא לא גליא [וצריך למעוטי ספקא דהא כולא אורייתא קמי שמיא גליא] והוצרך הכתוב ללמדה לבני אדם ולא ניתנה תורה למלאכי השרת אלא לבני אדם שהם חסרים דעת. ותו לא מידי. 

אגרות הרמ"ה סימן עו 
=================== 
הרמ"ה אל הר"ש בענין פקוח נפש 

וההיא דגרסינן ביומא (פד ב) הא דפרוש כולהו הא דפרוש מקצתייהו, ופירש רבי ומרי (סס"י סב) הא דפרוש כולהו והלכו כל העשרה לחצר אחרת ונפלה שם מפולת על אחד מהם אע"ג דניידי כולהו לא אזלינן בתר רובא הואיל ואתחזק ישראל בהאי חצר ומפקחין עליו את הגל, הא דפרוש מקצתייהו ולא ידעינן אי הוה ישראל בהאי חצר אזלינן בתר רובא הואיל ולא אתחזק. והאי פירושא קשי לי טובא. חדא דקא מוקים לה מר לשמעתיה דשמואל דאמר אין הולכים בפקוח נפש אחר הרוב בדפרוש כולהו. ואם כן כי קא פריך תלמודא ומי אמר שמואל הכי והא אמר מר מצא בה תינוק מושלך אם רוב גוים גוי אם רוב ישראל ישראל מחצה על מחצה ישראל ואמר שמואל לא שנו אלא לפקח עליו את הגל טעמא דמחצה על מחצה הא רוב גוים דאין מפקחין דאזלינן בתר רובא, אי אמרת דכי קאמר שמואל לא הלכו בפקוח נפש אחר הרוב בדפרוש כולהו קאמר אבל פרוש מקצתייהו אין מפקחין דזיל בתר רובא מאי קושיין הא כי קאמר שמואל ברוב גוים אין מפקחין בדפרוש מקצתייהו קאמר דהא אמתני' דמצא בה תינוק מושלך קאי ומשמע דההוא תינוק בלחוד הוא דפריש. וכי תימא דלמא גמרא מוקים לה למתני' בדפרוש כולהו, לא ס"ד דבשלמא אי מצטריך גמרא לאפוקי מתני' מפשטה כי היכי דלא תיקשי לן ולא מידי ניחא אלא היכי מפיק לה מפשטה בכדי כי היכי דתיקשי לן. אלא ודאי ש"מ דכי קאמר שמואל לא הלכו בפקוח נפש אחר הרוב בדפרוש מקצתייהו קאמר [ד]הרי נשאר שם קבוע, וכל קבוע כמחצה על מחצה דמי, וכי היכי דאי נפלה שם מפולת במקום קביעותן על אחד מהם מפקחין עליו את הגל דכמחצה על מחצה דמי וספק נפשות להקל כי פריש חד מינייהו נמי כמחצה על מחצה דמי וספק נפשות להקל. דאע"ג דבעלמא אמרינן בדנייד חד מינייהו כל דפריש מרובא פריש הכא גבי פקוח נפש לא אזלינן בתר רובא אלא הוה ליה כמאן דנפלה עליו מפולת מקמי דפריש והיינו דאמר שמואל לא הלכו בפקוח נפש אחר הרוב אבל פרוש כולהו כיון דאיעקר קיבעייהו ליכא למימר כמחצה על מחצה דמו כלל וזיל בתר רובא. 

ודקא קשיא ליה למר (שם עמ' צג ב) "אם משום פקוח נפש הקלו מה לי [נשאר מקצת הקביעות מה לי לא נשאר", ולטעמיה דמר מי ניחא. אי משום פקוח נפש הקלו מה לי] הוחזק כאן ישראל בחצר זו מה לי לא הוחזק כאן. דהא אידי ואידי לא ידעינן אי נפלה מפולת אישראל ואי לא ומה לי הוחזק ישראל בחצר זו הואיל ולא נפלה מפולת אלא על אחד מהם והשאר הלכו להם ומה לי הוחזק ישראל בעיר. אלא מאי אית לך למימר כולי האי לא אקילו רבנן, לדילי נמי לא תקשי דכולי האי לא אקילו רבנן. 

אגרות הרמ"ה סימן עז 
=================== 
הרמ"ה להר"ש בע' עיבוד לשמה בסת"ם 

והא דתניא בפ' התכלת (מב ב) תפלין יש להם בדיקה ואינם נקחים אלא מן המומחה וספרים ומזוזות יש להם בדיקה ונקחין מכל אדם ופירש רש"י דתפלין דבעו עבוד לשמן אין נקחין אלא מן המומחה היודע שצריכין עבוד לשמן אבל ספרים ומזוזות נקחין מכל אדם דלא בעו עבוד לשמן ואותם ספרים לאו בס"ת קאי דס"ת בעי עבוד לשמה כדאיתא בפרק הניזקין בגיטין לא /אלא/ בשאר ספרים איירי, ומשמע ליה למר (סי' סד עמ' צה. ד"ה אבל) נמי "דמטעם לשמה קאמר דקתני התם תכלת אין לה בדיקה ואינה נקחית אלא מן המומחה". והאי פירושא קשה לי טובא. חדא דסתם ספרים היכא דתני להו בהדי תפלין ומזוזות בספר תורה קאי. ועוד דאי לאו בספר תורה קאי אדאשמעינן שאר ספרים סתמא דנקחין מכל אדם ליפלוג וליתני בדידיה במה דברים אמורים בשאר ספרים אבל ס"ת אינו נקח אלא מן המומחה אי נמי נערביה בהדי תפלין וליתני ספרי תורה ותפלין יש להן בדיקה ואינן נקחין אלא מן המומחה. ומאי דמייתי לה מר ראיה מתכלת, איכא למיפרך ממאי דמשום טעם דלשמה קאמר, דילמא משום טעימה קאמר. דחיישינן דלמא צבע ביה מידי מעקרא לדוגמא בעלמא ואמר מר (התכלת מב ב) טעמה פסלה, אי נמי משום שאר פיסולי דשייכי בה. 

אלא כך דעת תלמידכם נוטה לפרש. דהא דקתני תפלין אינן נקחין אלא מן המומחה במצופין קאי ולהניחן בלא בדיקה קא מיירי ומשום סרכא דחסרות ויתרות וכיוצא בהם נגעו בהו. דגבי תפלין כיון דמצופין ותפורין אתי למיסמך עליהו ומנח להו בלא בדיקה ואמטול הכי אין נקחין אלא מן המומחה אבל ספרים ומזוזות דלאו מצופין נינהו וניחא מילתייהו למבדקינהו נקחין מכל אדם. תדע דתניא בתוספת עבודה זרה אין לוקחין תפלין אלא מן המומחה ואם לקח ממי שאינו מומחה ומצא בידו שנים ושלשה צוותין של תפלין בודק הימנו תפלה שליד או שלראש בצוות הראשון וכן בשני וכן בשלישי וכן ברביעי. שמעת מינה דכי אמור רבנן גבי תפלין אין נקחין אלא מן המומחה לאנוחינהו בלא בדיקה קאמר. דהא כי לקח ממי שאינו מומחה ובדק מינייהו חדא בכל צוות וצוות כולהו כשרין. וכי תימא אם כן לכתחלה נמי ליזבון מכל אדם ולבדוק, שאני תפלין דנפישין מילייהו בכריכת שער ובדרך הנחתן ובסדר הנחתן ובתפירתן ואי מצרכת ליה למבדקינהו איכא טרחא יתירא ומאן דאזבין להו לא זבין להו אלא מצופין ותפורין אדעתא לאנוחינהו הכין ועלה קתני אין נקחין אלא מן המומחה דאי זבין להו שלא מן המומחה לא מיבעיא היכי דדעתיה לאנוחינהו בלא בדיקה דאסיר אלא כי זבין להו אדעתא דמבדקינהו נמי אסיר גזרה דלמא אתי למסמך עליה ואי לקח צריכין בדיקה במקצת כדאמרן דמשום גזרה לא פסלינן אבל לעבוד לשמה לא חיישינן דסתם מעבדי קלפים לתפלין אין מעבדין אלא לשמן ואמטול הכי קתני ספרים ומזוזות נקחין מכל אדם דלא טריחא מילתא למבדקינהו כדפרישנא ובס"ת קאי. תדע דבהדיא גרסינן בגיטין בפרק השולח גט לאשתו (מה ב) תניא לוקחים ספרים מן הגוים בכל מקום ובלבד שכתובין כהלכתן ומעשה בגוי אחד שהיה כותב ספרים בצידן והתיר רשב"ג ליקח הימנו ומתמהינן ורבן שמעון בן גמליאל עיבוד לשמן בעי כתיבה לשמה לא בעי ואוקימנא בגר שחזר לסורו מחמת יראתו, דשמעת מינה דאפילו ס"ת דבעי עבוד לשמה מותר ליקח מן הגר שחזר לסורו ואין צריך לומר מישראל שאינו מומחה היכא דבדקיניה ונמצא שכתוב כהלכתו כדקתני בהדיא ובלבד שכתובין כהלכתן ולא חיישינן לעבוד לשמן דמסתמא מעובד לשמו. וזו אין צריכה לפנים ולא לפני פנים. 

וצורנו יאיר עינינו ונוראות בצדק יעננו. להביט נפלאות מתורתו, ואוהביו כצאת השמש בגבורתו. ושלום רב כממזרח למערב לאוהבי תורת הרב. כחפץ כבודו וכחפץ לשון תפארת חכמתו והודו מאיר ב"ר טדרוס הלוי. 

אגרות הרמ"ה סימן עח 
=================== 
תשו' הר"ש אל הרמ"ה 

והדא נץ ג'ואב הרב ר' שמשון בר אברהם נ"ע עלי רסאלתי הדה אליה. [וז"ל תשובת הרשב"א נ"ע על אגרתי זאת אליו]. 

הגות לבך תבונות, אך תשובות לא נכונות השבת על דברי. ובמקצת דבריך אאיר עיניך החבר רבי מאיר המאיר עיני חכמים בהלכה. 

אשר אמרתי (סי' ס' עמ' פו: ד"ה וכל) על דבר סוכה בשמיני דיתבינן ולא מברכינן משום דלא ליהוו מילי דרבנן כי חוכא דאחר שעשיתו קודש לקדש קידוש היום תעשנו חול לברך אסוכה, וחלקתי בין זה לספירת העומר דמתחילים לספור ספירת העומר בליל יו"ט שני דהתם לאו בבת אחת אבל ברכת סוכה וכסא דקידושא הכל בבת אחת בשעת סעודה, והקפת (לעיל סי' עד) בתשובות שאין בהם ממש. ונתת טעם אחר ואמרת (שם קו: ד"ה ותמה) דלא דמיא ברכה דסוכה בשמיני לספירת חעומר דהא דאורייתא והא דרבנן דאילו סוכה בשמיני דרבנן ומצות יו"ט בשמיני דאוריתא ואי מברכינן אסוכה דרבנן אתי לזלזולי בדאוריתא דאמרי חול הוא וקא נגעי באסור מלאכה דאוריתא ואילו ספירת העומר בליל יום טוב שני דאוריתא ואיסור מלאכה דידיה דרבנן עד כאן לשונך. 

ואיך חשבת אם היו הדברים האלה אמת שלא הייתי מעלה על לבי טעם זה. ובתרי מילי אשתבשת. חדא דספירת העומר בזמן הזה דרבנן דהא כתיב מיום הביאכם את עומר התנופה מהחל חרמש בקמה ובהדיא אמרינן במסכת מנחות בפרק רבי ישמעאל (סו א) אמימר מני יומי ולא מני שבועי אמר זכר למקדש הוא. 

עוד אשתבשת. דלפי טעם שלך הבדלה דרבנן דאם היתה דאוריתא היינו מבדילין מיומא טבא לחבריה אע"ג דאיכא למיחש דלא לזלזולי ביה. ועל כרחין דאוריתא היא כדדרשינן בשלהי פ' שני דשבועות (יח ב) כל המבדיל על היין במוצאי שבתות הויין לו בנים זכרים כתיב הכא ולהבדיל בין הקדש ובין החול וכתיב התם להבדיל בין הטמא ובין הטהור וסמיך ליה אשה כי תזריע וילדה זכר. ואמרי' בריש מסכת נזיר (ג ב) גבי לאסור יין מצוה כיין הרשות מאי היא קדושתא ואבדלתא הרי מושבע מהר סיני הוא, כלומר ולא מסתבר למדרש קרא להכי. ואם הבדלה דשבת דאוריתא הבדלה דיום טוב נמי דאוריתא מדכתיב בין הקודש ובין החול מידרשי תרוייהו87. ואע"פ שרבינו תם מפרש ההיא דנזיר בתמיהא כלומר וכי מושבע ועומד מהר סיני הוא דאצטריך קרא להכי, הנה היה אומר רבינו תם אע"ג דקדושא ואבדלתא דאורייתא כדדרשינן מקראי מכל מקום על היין לאו דאוריתא דהא רב מקדש אריפתא כדאמרינן בערבי פסחים (קו ב) ואמרינן נמי התם (קז א) דמבדילין על השכר היכא דהוי חמר מדינה. 

וידע אוהבי כי כמו שנכוית בפושרין בדבר זה כן נכוית בכל הדברים אשר הקפת עלי תשובות חבילות. אך עמל הוא בעיני להשיב על כל הויותיך. ואין אדם עומד על דברי תורה אלא אם כן נכשל בהם (גיטין מג א). והשי"ת בעתה יחישנה ושלום שמשון בר אברהם ז"ל. 

אגרות הרמ"ה סימן עט 
=================== 
הרמ"ה אל הר"ש בע' ספירת העומר 

והד'א ג'ואבי אליה עלי רסאלתה הדה [וזו תשובתי אליו על אגרתו זאת]. 

מי זה מעלים עצה במילים לשאת משלים לפני ארי חכמות וכפיר מזמות. והוא בן חיל אשר לבו כלב האריה הִמֵּס יִמָּס כי יודע כל ישראל כי גבור חיל הרב רבינו שמשון ואנשי חיל אשר אתו, אף כי אנכי אעננו אבחרה דברַי עמו. אבל מה אעשה ומלאכת שמים היא. ואם מעלת הרב רמה ונשאה, הנה מעלת האמת גדולה הימנה ונפלאה. וחלילה לזלזל ולפקפק בכבוד הרב. כי אין דרכי להתכבד בקלון אחרים אף כי בקלון תלמידי חכמים אשר כבודם ומוראם חביב עלי כמורא שמים. ואם האריך הרב עלי לשון עטו בקִנצֵי מילים וילעג ואין מכלים, הנני כחרש לא אשמע, לא אעבור מועצות מוסרי ולא אפרע. כי האמנם אין לי חפץ בדברי קנטורין אשר לא יועילו ולא יצילו. כי בילדי נכרים ישפיקו, לא ירשיעו רשע וצדיק לא יצדיקו. ואין לי להשמאיל ולהימין, כי אם להלחם מלחמת אש דת נִתנה ביָמין, ולומר על השמאל שהוא שמאל ועל הימין שהוא יָמין. 

ובתחלה אסדר דברי הרב אשר כתב באגרתו האחרונה ואחרי כן אערוך עמהם משפט. למען יְצַדֵּק השומע בין שניהם בְּדָברוֹ יזַכה בשפטו. 

אמר הרב הגות לבך תבונות וכו' אות באות עד חתימת שמשון בר אברהם זצ"ל כאשר היא כתובה למעלה. עד הנה דברי הרב. ועתה אם אמנם שגיתי בשתים כאשר אמר הרב, וכי הקפתיהו חבילות תשובות שאין בהם ממש, היה לו תחלה להתיר החבילות ההם שאין בהם ממש, למען יצדק בדברו ובטעמו אשר אמר כי האמנם לא בחבלי השוא נקשרו ולא ברוח הקדים יותרו. כי אם בתירוצים נכונים וטעמים נאמנים. ור' אלעזר ברבי שמעון דאמר ליה לרבנו הקדוש (ב"מ פד ב) הקפתנו חבילות תשובות שאין בהם ממש, מעיקרא אמר ליה כך וכך יש לך להשיב זו היא תשובתך ובתר הכי א"ל הקפתנו חבילות תשובות שאין בהם ממש. ואף אם אמנם שגיתי בטעמי, עדיין הקושיא במקומה עומדת ואינה מיתרצת לא בטעמו שלרב ולא בטעם שלי. וכל שכן דכד מעיינת שפיר בה טעמא דידי טעמא מעליא הוא. 

ודקא קשיא ליה למר (סד"ה ואיך) מדאמימר דהוה מני יומי ולא הוה מני שבועי אמר זכר למקדש הוא (מנחו' סו א) מאי קושיא. דילמא ההוא טעמיה דאמימר הוא אבל אנן כאביי סבירא לן דאמר (שם) מצוה נמי למימני שבועי. והלכה לדורות קמ"ל, דאי בזמן שבית המקדש קיים הא קראי בהדיא כתיבי (ס"פ ראה) שבעה שבועות תספר לך וכתיב תחל לספור שבעה שבועות וכתיב (פ' אמור כג) וספרתם לכם וגו' שבע שבתות תמימות תהיינה, ואם כן אביי קראי אתא לאשמועינן. אלא ודאי על כרחין הלכה לדורות קמ"ל. ולית לך ראיה מדאביי לאוקומי מימריה מדרבנן, חדא דמצוה סתמא קאמר ומסתמא דאורייתא קאמר עד שיתברר לך דמדרבנן קאמר. ועוד דלכאורה מדאורייתא קאמר. דאי מדרבנן אם כן אמימר ואביי בהי טעמא פליגי. אלא לאו דאמימר סבר מדרבנן ואביי סבר מדאורייתא. אמימר סבר מדרבנן דאי מדאוריתא הא כתיב מהחל חרמש וסבר לה כתרגומיה וכתיב (שם) מיום הביאכם תספרו. ואביי סבר מדאוריתא ואי משום דכתיב מיום הביאכם תספרו [ההיא מבעי ליה לכדתניא (שם) יכול יקצור ויספור ויביא אימתי שירצה תלמוד לומר מיום הביאכם תספרו] שתהא הבאה ביום ספירה והוא הדין גבי מהחל חרמש שתהא ספירה בליל ששה עשר בניסן שהיא שעת קצירה כדתניא יכול יקצור ויביא ויספור אימתי שירצה ת"ל מהחל חרמש ולא נשנתה אלא לדבר שנתחדש בו. ועל כרח' ליתא לדאמימר דהא כולי עלמא האידנא מנינן יומי ומנינן שבועי ודלא כאמימר אלמא ליתא לדאמימר. 

ועוד דכד מעיינת בה שפיר אמימר ואביי כי פליגי בשבועי פליגי אבל גבי יומי אפילו אמימר מודה דלאו זכר למקדש הוא אלא מדאוריתא הוא ואפילו בזמן הזה. וכי קאמר אמימר זכר למקדש הוא אשבועי בלחוד הוא דקאמר. דאי איומי נמי אם כן מאי שנא יומי דהוה מני זכר למקדש ומאי שנא שבועי דלא הוה מני זכר למקדש. אלא משום דהוה ס"ל דמדאוריתא לאו מצוה למימני שבועי אלא בזמן שהעומר נוהג אבל יומי אפילו בזמן הזה נמי. דיקא נמי דכתיב מיום הביאכם וכי כתיב מהחל חרמש גבי שבועי כתיב גבי יומי לא כתיב דכתיב מהחל חרמש תחל לספור שבעה שבועות וכתיב נמי מיום הביאכם את עומר התנופה שבע שבתות וגו', ואילו גבי יומי לא תלהו רחמנא בהבאת העומר כלל דכתיב עד ממחרת השבת וגו' תספרו חמשים יום. ואי משום דכתיב בתריה והקרבתם מנחה חדשה לה', ההוא שיהו מקריבין שתי הלחם ביום חמשים. תדע דלא תלה רחמנא ספירה בשתי הלחם אלא שתי הלחם הוא דתלה רחמנא ביום חמשים דכתיב תספרו חמשים יום והקרבתם. ואין להרהר אחר טעם המקרא ולומר מאי שנא שבועי דלא חייב רחמנא אלא בזמן שבית המקדש קיים ומאי שנא יומי דחייב רחמנא אפילו בזמן שאין בהמ"ק קיים. דאם כן גבי לולב נמי תיקשי לן מאי שנא יום ראשון דחייב רחמנא אפילו בגבולין ומ"ש שאר שבעה יומי דלא חייב רחמנא אלא במקדש, אלא גזרת מלך היא. הכא נמי גזרת מלך היא88. וקא סבר דמני השתא שבועי זכר למקדש בעלמא הוא דעבד ואמימר לית ליה בהא מילתא זכר למקדש. אי נמי קסבר כיון דמדאוריתא מנינן יומי לא צריך למימני שבועי זכר למקדש דכיון דמנינן יומי מיחת לא משתכחא מצות ספירה וכי עבדינן זכר למקדש היכא דלא מיחייבינן בה מדאורייתא אפילו במקצת. ולא דמי ללולב דיום ראשון דאורייתא אפילו בגבולין ואפילו הכי עבדינן ליה שבעה זכר למקדש. דהתם כל יומא באנפי נפשיה הוא וכל חדא מנייהו מצוה באנפי נפשה היא אבל הכא יומי ושבועי בהדי הדדי הוו מנו במקדש וחדא מצוה היא וכיון דמנינן יומי תו לא צריך. ואביי סבר אפילו שבועי נמי דאורייתא כדברירנא טעמא לעיל וקיימא לן כאביי ואי אפילו תימא דאביי משום זכר למקדש קאמר על כרחיך לית לך ראיה לא מקרא ולא מגמרא דאיכא למימר דרבנן אלא גבי שבועי בלחוד, אבל יומי לכולי עלמא דאוריתא, וקראי נמי הכי דייקי כדברירנא. על כן עמד טעם תירוצי בו וריחו לא נמר אעפ"י שלא העלהו הרב על לבו. 

והנה הרב הגדול רבינו משה נ"ע הסכים לדעתי בספר עבודה בהלכות תמידין ומוספין בסוף פרק שביעי וזה לשונו מצוה זו על כל ישראל ובכל מקום ובכל זמן. וסתם דבריו דברי תורה עד שהוא מפרש מדברי סופרים. וכל שכן שראש דבריו בענין זה מוכיח. וכדאי הוא לסמוך עליו בשעת הדחק, אף כי הדברים נכוחים למבין ומחוורין כנתינתם מהר סיני, אעפ"י שלא העלה הרב טעם זה על לבו באמרו "ואיך חשבת אם היו הדברים האלה אמת שלא הייתי מעלה על לבי טעם זה". ואם כן כל מה שאין הרב מעלה על לבו אינו אמת. ומדה זו אפילו לרבן שלנביאים לא ניתנה. 

והנה נא הואלתי עוד לדבר כי האמנם אפילו לדברי הרב אשר אמר דספירת העומר בזמן הזה דרבנן היה לו להעלות על לבו לתרץ שני תרוצים אחרים טובים מן הראשונים אשר תירץ. חדא דסוכה בשמיני דרבנן ויום טוב דאוריתא ודחי דרבנן ואילו ספירת העומר אפילו תימא דרבנן ויום טוב שני מדרבנן תרוייהו דרבנן נינהו ולא דחינן חד מנייהו מקמי חבריה. ואידך דכיון דספירת העומר בזמן הבית נוהג בגבולין ואפילו היכא דלא מטו שלוחי ניסן דעבדי תרי יומי ואתיא ספירת העומר ודחיא יום טוב שני השתא נמי דחייא זכר למקדש. 

ומאי דדייק מר (עמ' קיד ד"ה עוד) מטעמא דידי דהבדלה דרבנן, לא ס"ד מעולם. ודקא אמרת דאי דאוריתא הוה מבדילינן מיומא טבא לחבריה, לא קשיא מידי. דשאני הבדלה דשויא חולא בפירוש לא משוינן, ואפילו תימא כיון דאוריתא הוא נעביד, הני מילי היכא דבלאו הכי קא מידחי דאוריתא מקמי דרבנן אבל הכא דאפשר לקיומי תרוייהו דהא מבדילינן ממוצאי יום טוב שני לחול וההיא הבדלה סלקא לתרוייהו שפיר דמי דהא מוצאי שבת נמי כי לא מבדיל במוצאי שבת מבדיל ואזיל למחר מקמי דליעביד מלאכה89 והכא לא עביד מלאכה האסורה ביום טוב עד מוצאי יו"ט שני, ותו לא מידי. אי נמי איכא לשנויי שאני ביטול הבדלה דשב ואל תעשה שאני כדקא משנינן ביבמות בפרק האשה רבה (צ א - ב). 

והנה עלו כל הדברים כנתינתם מהר סיני. ברוך השם אשר הקריב לבא עתה, והוציא משפט הענוה לאמתה, והנה שכרה אתה להשפיל חומת אנשי מלחמתה עד רדתהּ. 

אגרות הרמ"ה קינת הרמ"ה על מות הרמב"ם ז"ל 
======================================== 
נִבְלֵי דְמָעוֹת מֵעֲרֹף יִתְאַפְּקוּ /כִּי גַחֲלֵי - אֵשׁ בַּקְּרָבִים נִשָּׂקוּ 
מַה תִּשְׁאֲלוּ לָכֶם רְבִיבִים מִמְּקוֹר/ לִבִּי וּמוֹרָשָׁיו כְּתֹפֶת דָּלָקוּ 
דַּי לַלְּבָבוֹת דַּי לְכַבּוֹת מוֹקְדֵי /לִבָּם וְאֵיךְ מַיִם עֲלֵיהֶם יִצָּקוּ 
מַה - לַּלְּבָבוֹת נוֹאֲשׁוּ עוֹד מִמְּצוֹא/ מַרְפֵּא וְרוּחוֹתָם בְּקִרְבָּם נָבָקוּ 
נָא שַׁאֲלוּ אִם תּוֹלְדוֹת יוֹם פָּגְעוּ /בָהֶם וּמִשּׁוֹד הַזְּמָן יֵאָנָקוּ 
אוֹ בָעֲרָה בָּם אֵשׁ כְּתַבְעֵרָה אֲהָהּ/ כִּי - נֶאֱסַף מֹשֶׁה וְאֶל - מִי יִצְעָקוּ 
מִי זֶה יְכַבֶּה מוֹקְדֵי תוּגוֹת וּמִי /יוֹצִיא אֲסִירִים מוֹסְרֵהֶם חָזָקוּ 
מִי יַעֲבִירֵנוּ בְיַבָּשָׁה בְּתוֹךְ/ יַמֵּי מְלִיצוֹת מִתְּהוֹמוֹת עָמָקוּ 
מִי זֶה אֲשֶׁר יִבְקַע בְּצֻרִים נַחֲלֵי /חָכְמוֹת וּמֵי מָרָה בְּיַד - מִי יִמְתָּקוּ 
חִדְלוּ רְעֵבֵי הַתְּעוּדָה כִּי בְנֵי/ יָמִים גְּפָנֶיהָ כְּהַיּוֹם בָּקָקוּ 
וּבְכוּ לְשַׂר מוּסָר אֲשֶׁר הוּסַר הֲכִי /אַחְרָיו כְּהַיּוֹם רֹאשׁ - פְּתָנִים תִּינָקוּ 
הָיָה כְּגִבּוֹר בַּקְרָב יָשִׂישׂ לְיוֹם/ רִכְבֵי תְעוּדוּת בָּרְחוֹב יִשְׁתַּקְשָׁקוּ 
הָיָה פְּרִי חַיִּים בְּחֶבְרָתוֹ כְּמוֹ /חַרְבוֹת נְדוּדָיו הַלְּבָבוֹת בִּתָּקוּ 
הָיָה כְנֶפֶשׁ וַאֲנַחְנוּ גוּף רְאוּ/ מִי יִחְיֶה מֵהֶם בְּיוֹם יֵחָלָקוּ 
כִּתְבוּ בְּקִירוֹת הַלְּבָבוֹת זֹאת וְסוֹד /פֶּלִאי בְּמִצְחוֹת הַזְּמַנִּים חוֹקָקוּ 
אֵיכָה מְאוֹרִים יִשְׁכְּנוּ קֶבֶר וְאֵיךְ/ צוּרֵי מְלִיצוֹת מִמְּקוֹמָם יֶעְתָּקוּ 
הֵילֵל אֲשֶׁר נִקְבַּר וְכִמְעַט חָמְדוּ /אוֹרִים שְׁכָן קֶבֶר וְצֻרִים חִבָּקוּ 
עוּרָה גְּבִיר בָּחַל בְּצוּף תֵּבֵל וְהֵן/ הַיּוֹם רְגָבֶיהָ לְחִכּוֹ מָתָקוּ 
עוּרָה רְאֵה עַמִּים סְבִיבוֹת קִבְרְךָ /יִרְצוּ אֲבָנָיו וַעֲפָרָיו יִשָּׁקוּ 
עוּרָה רְאֵה חַכְמֵי זְמָן יַחַד עֲלֵי/ דַּלְתֵי תְבוּנָתָךְ כְּדַלִּים דָּפָקוּ 
יֶהְגּוּ בְּתוֹרָתָךְ וְיוֹם יוֹם יִלְקְטוּ /מִשְׁנֵה תְעוּדוֹת שָׁם כְּזָהָב זֻקָּקוּ 
יִרְאוּ בְמוֹרֶה הַנְּבוּכִים חַרְבוּת/ שֵׂכֶל בְּמַחְשַׁכִּים בְּרָקִים בָּרָקוּ 
שָׁם יֶחֱזוּ חַרְבוֹת מְבוּכָה לֻטְּשׁוּ /זַכִּים בְּשֶׁמֶן הַמְּזִמָּה חֻלָּקוּ 
מִלִּים כְּתַפּוּחִים יְצוּקִים מִזְּהַב/ חָכְמָה בְּמַשְׂכִּיוֹת תְּבוּנָה חֻשָּׁקוּ 
בָּם יָדְעוּ תוֹעֵי - זְמָן בִּינָה וּבָם /נִרְפִּים בְּיִרְאַת יוֹצְרָם הִתְחַזָּקוּ 
עוּרָה רְאֵה צֹאן אוֹבְדוֹת מִמִּשְׁכְּנוֹת/ בִּטְחָה כְּהַיוֹם אַחֲרֶיךָ נִתָּקוּ 
בָּנוּ בְךָ מִקְדַּשׁ תְּעוּדוֹת כַּאֲשֶׁר /עָפָר עֲלֵי רֹאשָׁם כְּהַיּוֹם זָרָקוּ 
אֶל - מִי יְנוּסוּן עוֹד לְעֶזְרָה וַעֲלֵי/ מִי אַחֲרֶיךָ בַּזְּמָן יִתְרַפָּקוּ 
לֹא - יִפְרְקוּ עוֹל אֶבְלְךָ לָעַד עֲדֵי /יָמִים אֲרוּרִים עוֹל נְדוּדָךְ יִפְרָקוּ 
הָהּ בִּשְּׂרוּ שָׂרִים לְחַכְמֵי יוֹעַצֵי/ פַרְעֹה וְחַרְטֻמֵּי זְמָן שֵׁן חָרָקוּ 
אַל - יִשְׁמְעוּ כָזֹאת בְּעִיר סִיחוֹן וְאַל - /נָא זַעֲקַת - שֶׁבֶר בְּחֶשְׁבּוֹן תִּזְעָקוּ 
לֹא יוֹם - בְּשֹׂרָה הוּא שְׁעוּ פֶּן - יִשְׁמְעוּ/ זָרִים וְכַפַּיִם עֲלֵיכֶם יִסְפָּקוּ 
מִי - יִתְּנֵנִי כַדְּרוֹר אָעוּף אֱלֵי /קִבְרוֹ וְעֵינַי לַדְּמָעוֹת יִשְׁרָקוּ 
אַשְׁקֶה בְדִמְעוֹתַי עֲפָרוֹ כַּאֲשֶׁר/ פַּלְגֵי תְעוּדוֹתָיו לְבָבִי שׁוֹקָקוּ 
אוֹ אֶשְׁחֲקָה אַבְנֵי זְמָן בָּם כַּאֲשֶׁר /מֵימֵי תְלָאוֹתָיו אֲבָנִים שָׁחָקוּ 
מַה - יַּעֲנוּ יָמִים אֲרוּרִים עוֹד וּמַה -/ יִתְאוֹנֲנוּ עַל - זֹאת וּמַה - יִצְטַדָּקוּ 
הַעוֹד בְּפִיהֶם לַתְּנוּאוֹת מַעֲנֶה /אוֹ יַחֲטִיאוּנוּ לְמַעַן יִצְדָּקוּ 
הַאִם עֲוֹנוֹת מֵי מְרִיבָה נִפְקְדוּ/ הַיּוֹם וְעוֹדָם אַחֲרֵינוּ יִדְלָקוּ 
אוֹ יַד זְמָן רָע חָזְקָה יוֹם תּוֹלְדוֹת /יָמִים חֲבָלִים בַּחֲרוֹנָם חִלָּקוּ 
טָרֹף בְּדֵי חוֹרָיו עֲדֵי כִי - נִמְלְאוּ/ טֶרֶף וְאִישׁ אָחִיו בְּחוֹרָיו יִדְחָקוּ 
וּקְבוֹר יְלָדִים בַּעֲפַר אָבוֹת וְאִם /לֹא אֵיךְ שְׁעָלָיו לַחֲלָלָיו יִשְׂפָּקוּ 
זֶה חֹק יְמֵי - קֶדֶם וְאֵלֶּה לָמְדוּ/ מֵהֶם וּמַיִם עַל - יְדֵיהֶם יָצָקוּ 
אַיֵה מְתֵי - קֶדֶם הֲלֹא הָעֵת מְעַט /קָט עָבְרוּ מִזֶּה וְאֵיפֹה חָמָקוּ 
הַאִם צְבָא לַיִל גְּנָבָם וַהֲלֹא/ מֵעִיר מְתִים גָּלוּ וְאֵיךְ לֹא נִזְעָקוּ 
אוֹ בָחֲלוּ בָנוּ וְעַל - כֵּן עָזְבוּ /לָנוּ נְאוֹת חֶמְדָּה וְצִיָּה עָרָקוּ 
אִם יוֹם בְּנֵיהֶם יִגְבְּרוּ לֹא יִצְעֲרוּ/ אוֹ דָלֲלוּ לָמוֹ כְּאִלּוּ עָתָקוּ 
אִם יִקְרְאוּ לָהֶם וְאֵין עוֹנֶה וּבֵין /שִׂיחִים בְּמַר שִׁיחָם כְּפֶרֶא יִנְהָקוּ 
מַה - תִּקְרְאוּ אַחַי בְּאָזְנֵיהֶם וְאֵין/ מַקְשִׁיב לְקוֹלְכֶם תִּנְאֲקוּ אוֹ תִשְׁתָּקוּ 
הַיּוֹם לְנוּדָם תֶּהֱמוּ וַהְלֹא מְעַט /מִזְעָר וְכָעֵת אַחֲרֵיהֶם תִּדְלָקוּ 
אַתֶּם כְּמוֹהֶם מִלְּבַד כִּי מִהֲרוּ/ הֵמָּה וְאַתֶּם לַעֲבוֹר תִּתְאַפָקוּ 
דוֹרֵשׁ בְּעַד תֵּבֵל שְׁאַל - נָא פִי שְׁאוֹל /כִּי שָׁם גְּדוֹלֶיה בְּזִקִּים רֻתָּקוּ 
.. רו רְאוּ חֶלְקַת מְחוֹקֵק כִּי לְאוֹת/ עַל - כָּל יְצוּרִים כִּי לְשַׁחַת נִתָּקוּ 
פָּנָה וְלֹא פָנוּ פְּנֵי גָדְלוֹ וְאִם /רָחַק נְגִידֵי מַעֲשָׂיו לֹא רָחָקוּ 
שָׁלוֹם כְּנַחַל צִדְקְךָ אוֹ כַחֲמַס/ יָמִים בְּנוּדְךָ הַנְּפָשׁוֹת עָשָׁקוּ 
שָׁלוֹם כְּחִשְׁקִי אוֹ כְחֵשֶׁק מַלְאֲכֵי /צֶדֶק בְּךָ הַיּוֹם לְאַהְבָה דָבָקוּ 
אִם - חָשְׁקָה נַפְשָׁךְ בְּצֶדֶק וַהֲלֹא/ כֵן מַלְאֲכֵי צֶדֶק בְּנַפְשָׁךְ חָשָׁקוּ 
שָׁלוֹם יְחוֹפֵף עַל בְּשָׁרָךְ כַּאֲשֶׁר /תָּמִיד בְּךָ צֶדֶק וְשָׁלוֹם נָשָׁקוּ 


 *   *   *   *   *   *   *   *   *   *   *   *   *   * 
