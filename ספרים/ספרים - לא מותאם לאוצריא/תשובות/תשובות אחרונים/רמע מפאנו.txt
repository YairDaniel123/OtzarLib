 
שו"ת הרמ"ע מפאנו סימן א
 
מתניתין ריש סדרי.
 
אית תנא תני משעה שהכהנים נכנסין לתרומתן, והכי אשתכח בספרי עתיקי, וקמ"ל דטבול יום פוסל את התרומה במגעו דבר תורה. ומאן דתני לאכול בתרומתן בא ללמדנו דאין כפרתו מעכבתו מלאכול בתרומה כדאיתא בגמרא. ולא שאני לן בין סתם מתני' דקתני נכנסין ובין חד סתמא דבריתא דקתני זכאין ור' יהושע ה"נ דתני התם מטהרין כלם אמרו דבר אחד. דכ"ע מיהת תנינן תרומתן למימרא דתרומת דגן תירוש ויצהר שהיא חובה עלינו ודידהון היא הותרה להם בהערב שמש אעפ"י שלא הביאו כפרתן, אבל לא תרומת הקדשים הבאה מנידר ונידב ל"ש מיני דמים ל"ש מיני דגן כגון המורם לכהן מחלות תודה ורקיקי נזיר וכן חזה ושוק וזרוע בשלה מן האיל, דהא שלמים גופייהו ומותר הלחם שבתודה אף על פי שנאכלים לכל אדם כפרה מעכבתן; ולהכי נמי דייק נכנסין לתרומתן, שמחוסר כפורים גם הוא פוסל במגעו תרומת הקדשים וקדשים גופייהו, כשם שהוא אסור בביאת מקדש. דהא טומאת מקדש וקדשיו כי הדדי נינהו דכתיב בכל קדש לא תגע ואל המקדש לא תבא, ויולדת בנין אב לכל הטמאים באזהרה הזאת, ואע"ג דיולדת טבולת יום ארוך היא מ"מ משנה שלמה שנינו בכוליה פ"ב דמעילה להשוות טבול יום ומחוסר כפורים בפסולן של קדשים, ואשכחן נמי שטבול יום גרידא אפילו לקדש דיו בהערב שמש אבל מחוסר כפורים צריך טבילה אחרת לקדש כדתנן בחגיגה כ"א ע"א.
 
ומדקתני הכא מאימתי במ"ם משמע דאתחלת זמן בלחוד קאי ורישא לאו ר' אלעזר.
 
ובסוף זמן שמעינהו ר"ג לרבנן דקאמרי עד חצות סתמא, בק"ש ובאכילת קדשים, ואיהו מפרש למלתייהו, דגבי ק"ש למצוה מן המובחר כ"ע לא פליגי דרישא דמתניתין דווקא ואף לכתחלה מצותה עד חצות, וסתם בריתא דקתני הלל שבלילי פסחים ואכילת פסחים וק"ש ערבית עד שיעלה עמוד השחר דרמינן אמתני' מדלא קתני אכילת פסחים מודה גם הוא בזה דעבוד רבנן תקנתא לק"ש והלל ואכילת הפסח אלא דהתם בתקנתא לא מיירי, וזה שלא כדברי הרשב"א בתשו' סי' תמ"ה, ומודה ר"ג שהאומר אוכל ואשתה ואישן קימעא ועובר על דברי חכמים במזיד חייב מיתה. ודכ"ע בדיעבד חייבין לקרות עד שיעלה עמוד השחר ובהא פליגי דרבנן לא שרו אלא במקום אונס ור"ג אפי' בלא אונס ורשב"י בבריתא קאי כוותיה, אבל במקום אונס, דעדיפא מנה שמעינן ליה לרשב"י משום ר"ע דאפי' אחר עמוד השחר קודם הנץ החמה יצא י"ח ק"ש של ערבית ומברך שתים לפניה אבל אינו מברך כי אם ברכה אחת לאחריה שלא יאמר השכיבנו כלל אלא כיון שחתם בגאולה פוסק והלכתא כוותיה בשעת הדחק, מכלל דפליגי רבנן עליה דאפי' במקום אונס קבעו זמנה עד עמוד השחר ותו לא. והלכתא דיעבד כר"ג ובשעת הדחק כרשב"י דאמר משום ר' עקיבא, ואע"ג דההיא שעתא התירו לכתחלה נמי לקרות של שחרית קודם הנץ החמה כרשב"י דידיה לא שנו אלא לצורך שעה דוקא כגון משכים לצאת לדרך, ובלבד שלא יקרא ביום אחד בשעה אחת בתרי קולי דסתרן אהדדי שהרי יכול לקרות שמע של שחרית עד שלש שעות. ואפילו לדעת הפוסקים גבי תפלה דתרי קולי אפילו בתרי יומי לא נעביד, ה"מ לכתחלה, +תרי יומי דאינון כעין חד יומא כגון שאמש התפלל ערבית מבעוד יום והשתא מתפלל מנחה באותה שעה+ אבל דיעבד כי הכא, בתפלה נמי עדיף טפי למעבד תרי קולי ולא תעבור עליו עונת תפלה, וכגון שהוא רגיל להתפלל ערבית אחר פלג המנחה ויום אחד עברה אותה עונה ולא התפלל מנחה מוטב שיתפלל מנחה אחר פלג המנחה ולא יתפלל ערבית שתים, וה"מ בתרי יומי כדאמרן, +שמנחה היא סוף התפלות של היום וערבית תחלת התפלות של מחר+ אבל בחד יומי תפלה נמי כק"ש דמי שאם התפלל מנחה אחרי פלג המנחה לא יתפלל ערבית עד הלילה דהא מירווח לה זימנא טובא.
 
ואכילת קדשים הנאכלים ליום אחד הכי נמי זמנה כל הלילה בדיעבד ותו לא כלל, חוץ מן הפסח דסתם לן תנא אינו נאכל אלא עד חצות לעכובא מדאורייתא כר' אלעזר בן עזריה שאין עשה שבו מתקיים באכילתו אחר חצות וממילא שאם אכל ממנו כזית אח"כ עובר בעשה, והכי תנן סתמא בשלהי ערבי פסחים ק"כ ע"ב הפסח אחר חצות מטמא את הידים, דהוה ליה נותר לטומאה מדרבנן כיון דאית ביה אסור עשה של תורה באכילתו, אע"ג דלית ביה לא תותירו מדאורייתא וחיוב כרת על אכילתו אלא משיעלה עמוד השחר, ואינו ניתק לעשה דבאש תשרופו עד בקר שלישי. וכי תימא הא איכא סתמא אחרינה במגלה כ' ע"ב כל הלילה כשר וכו' דאתי כר' עקיבא דקתני כל לאתויי אכילת פסחים דלא כר' אלעזר בן עזריה +ובפרק מי שהיה טמא (פסחים צ"ו ע"א) תנן: פסח מצרים נאכל בחפזון בלילה אחד אלמא פסח דורות אינו נאכל כל הלילה. ואע"ג דכי מתרצית לה אמרינן [אלא הכי קאמר לילה אחד] והוא הדין לפסח דורות - לאו דוקא הוא הדין לדורות, לאסור חמץ אתינן עלה שזה איסורו כל היום וזה אסורו כל שבעה; ועוד תנא כראב"ע וההוא דמהדר לתרוצה למתניתין סבר לה כר' עקיבא+ ועוד דהתם קאי גבי הלכתא פסיקתא, ועוד בפ' מצות חליצה אמרינן מה לי חד סתמא מה לי תרי סתמי, +תרי סתמי אמרינן תלת לא אמרינן+ אף אתה אמור מעתה לא יהא אלא ספק ולחומרא, כדברי הרשב"א בתשובה שזכרנו, וניחא לן נמי דכיון דכלהו סתמי בעלמא תלמידי ר' עקיבא אליביה סתמינהו אשתמיט התם חד תנא כותיה, אבל מ"מ שמעתא בכלהו דוכתהא דמיתנייא כראב"ע טובא עדיפא, דהיינו כמתניתין דהכא ובסוף פסחים ובשלהי פרק איזהו מקומן כדאמרן, והשתא ודאי ממילא רוחא שמעתא דהלכתא כותיה ולאו מספקא אתינן עלה.
 
ושלמים מיום שני ואילך הכי נמי שכל הלילה השני אסורין באכילה בעשה ולא תעשה, עשה דכתיב ביום זבחכם יאכל וממחרת, ולא תעשה דכתיב במלואים לא יאכל כי קדש הוא, ויש בו כרת והיינו נותר, ומששקעה חמה ביום ב' עבר זמן אכילתם, ובבקר ג' קיימי עליהו בעשה דתשרופו.
 
לפיכך אכילת הפסח לא קתני הכא דליתיה בכלל נאכלים ליום אחד כיון שאינו נאכל אלא בלילה ואינו נאכל אלא עד חצות, הא אינו שוה להם לא בתחלה ולא בסוף שזמן אכילתם מן התורה כל היום וכל הלילה ולא אמרו בהם חז"ל עד חצות אלא לכתחלה ומכאן ואילך בדיעבד שרי בין לרבנן בין לר"ג למר כדאית ליה ולמר כדאית ליה, דלא ניחא להביאם לידי נותר.
 
ובהקטר חלבים סבירא ליה להרמב"ם דאית ביה תקנתא דרבנן כפשטה דמתני' שכן כתב להדיא בפ"ד מהלכות מעשה הקרבנות, אבל רש"י פירש כאן שלא אמרו בו חכמים עד חצות ולא חשו להרחיק מאסורא דאורייתא שלא להביא קדשים לבית הפסול משום לינה ומסתבר טעמיה דהקטרה לכהנים מסורה ואימת מקדש עליהם ועוד דכהנים זריזים הם, ואשכחן סייעתא נמי לרש"י מסוף פרק הקורא למפרע דתנן כל הלילה כשר להקטר חלבים ואברים, וראיה מן התורה דכתיב כל הלילה עד הבקר ונראה דכיון דאיכפל קרא ואמר עד הבקר, דלימא כל הלילה וסגי, מכאן סמכו חכמים ולא עבדו בהו תקנתא, והכי פסיקא ליה להרשב"א. ולא אמרו כהנים זריזים הם אלא בעבודה א"נ באכילת תרומה שהיא אסורה לזרים, אבל באכילת קדשים, דאיכא מנייהו מותרים לזרים ואכילתם לכל מסורה נשים ועבדים וקטנים, לא פליג רבנן בין קדשי קדשים לקדשים קלים כגון תודה ואיל נזיר, אחד כהנים ואחד ישראלים מצות אכילתם עד חצות, דשם אכילה גבי קדשים חד הוא. ודוקא בנאכלים ליום ולילה אבל הנאכלים לשני ימים ולילה אחד שבנתים, כיון שסוף זמן אכילתם מן התורה משתשקע החמה ביום שני כמו שזכרנו, איכא היכרא טובא ולא צריכינן למגזר בהו ולא מדי. ואע"ג דאשכחן לינה בנאכלים דכתיב ולא ילין מן הבשר בפרשת ראה מ"מ סתם לינה לגבי מזבח משמע דכתיב ולא ילין חלב חגי עד בקר.
 
ותנא דמתניתין דהכא ודמסכת מגלה אקרא קאי דקתני מלמד ברישא דהיינו חלבים והדר למד דהיינו אברים, אע"ג דאברי עולה קודמים לאמורי חטאות ומשום הכי אשכחן לתנא ברא ריש פרק תפלת השחר דקתני אברים ופדרים זמנן כל הלילה דחייש לתדיר ומקודש והקדים עולה לחטאת.
 
ותו שמעינן לתנאי קמאי דתנו בערבין ובשחרין תרווייהו בנון, ובמערבא ה"נ, ונפקא מנה לבעלי אגדה אדיריהם ועצומיהם דרשה מעלייתא איננה מן המכוון בזה, אלא דיינו במה ששנינו לילי שבתות וערבי פסחים ודכוותייהו בדוכתא טובא בלשון רבים משום דנפישי וקביעי והכא הכי נמי.
 
ואית דמתנו ברכות ט' ע"ב וגומרה עד הנץ החמה ולדידהו תנינא להא דת"ר ותיקין היו גומרים אותה עם הנץ החמה, וכלה מתני' לפי זה משמע דעד ולא עד בכלל היא, אע"ג דבאידך ריש פרקא דתפלת השחר כ"ז ע"א כל התפלות לזמניהן עד ועד בכלל נינהו, אבל הכא זמני ק"ש לכלהו תנאי איכא למימר לא עד בכלל, דהא בעינן ייראוך עם שמש ועם נמי הוא סמוך להנץ החמה קודם שתנץ, כמו עם חשכה דכולה מסכת שבת, וכן בי"ה משנה פרק בתרא דכריתות כ"ה ע"א וכן עם השדרה דמס' תמיד פרק לא היו כופתין ל"א ע"א, ועד שיעלה עמוד השחר ה"נ דלא עד בכלל, ומנה נשמע לעד סוף דר"א ועד חצות דרבנן ועד ג' שעות דר' יהושע, וכל זה במשנתנו הכא דוחק מפורסם. אלא, ר' יהושע ודאי לא פליג אההיא דותיקין כי הם היו מתחילין בה בהשכמה ומאריכין בדקדוק אותיותיה לקיים ייראוך עם שמש ובהא מודה להו ר' יהושע, ולא נחלק על ת"ק אלא אסוף זמן גרידא, ולעולם כלה מתני' נמי דסוף זמן ק"ש עד ועד בכלל היא. והא דאמרינן בפרק אלו טרפות אשמעינן רב נחמן דכל היכא דקתני עד זיל ביה לחומרא חוץ מגריס של כתמים להקל אע"ג דקתני עד כגריס, היינו דווקא לשעורי טרפה ודכותה, וטומאה הכי נמי כדתנן בפרק י"ט דכלים החבל היוצא מן המטה עד חמשה טפחים טהור מחמשה עד עשרה טמא דאף חמשה בכלל טומאה, ברם הכא חומרא דאתיא לידי קולא היא לפטרו מק"ש בסוף זמן, תדע דקתני עד שיעלה עמוד השחר ולא עד שעלה אלמא עד דוקא ועד בכלל וכלהו הכי נמי, ומנה דאף ת"ק לא נחית הכא לדותיקין, ולא גרסינן וגומרה אלא אי תנינן עם הנץ החמה, ומאן דתני הכי סבר דרבי יהושע פליג אדותיקין, והא ודאי ליתא, ועוד ת"ק גופיה לא דייק לפי גרסא זו כותיקין, שהם אמרו להקדים גמר קריאתה בכדי שתהא תחלת התפלה עם הנץ החמה דהיינו ייראוך עם שמש. אלמא תנן סתמא עד הנץ החמה ולא גרסינן וגומרה.
שו"ת הרמ"ע מפאנו סימן ב
 
תשובה להתחלת זמן ק"ש של ערבית.
 
תנאי טובא איפליגו בהדה מלתא.
 
מאוחר שבכלם, כדברי רש"י, הוא ר' אחא, ואשכחן ליה בתנאי בראי בכמה דוכתי, הכא ברכות ב' ע"ב ובשבת ע"ט ע"ב ובתעניות ובפרק האשה בתרא ובס"פ הזהב ובב"ב ודכותיהו, קתני בשמעתין משעה שרוב בני אדם נכנסים להסב.
 
וקודם אליו, סתם ברייתא ותניא אידך נמי משמיה דרבי חנינא, בין שיהיה בן אנטיגנוס או בן חכינאי או בן אחי ר' יהושע אע"ג דחנניה שמו או שיהיה ר' חנינא בר חמא שהיה גדול בימי רבי ור' חייא ואינו רחוק שיחשב גם הוא תנא דברייתא וקאמר, משעה שהעני נכנס לאכול פתו במלח, וסתמא מסיים בה עד שעה שעומד ליפטר מתוך סעודתו, ופליג אסתם מתני' במשעה ובעד סוף, וחד מתרי תנאי אליבא דר' מאיר קתני משעה שבני אדם נכנסין לאכול פתן בערבי שבתות, ובירושלמי מתנו לה משמיה דרבי חייא, ומסקנא בגמרא דילן דעני ובני אדם חד שעורא.
 
וקודם לזמן זה, כהנים לתרומתן, וג' תנאים שוים בה דסתם מתני' נכנסין תנן וסתם ברייתא תני זכאין ור' יהושע מטהרין וכלם אמרו דבר אחד.
 
וקרא דלילה משמר ויום מלאכה הוי לדידהו זכר לדבר משום דדברי תורה מדברי קבלה לא ילפינן, וכך אנו מפרשים אין ראיה לדבר בכל מקום, ולא תקשי משם ראיה דתנן בסוף פרק המוציא יין פ"ב ע"א דהתם ה"ק ליה ר' יוסי לר' מאיר אם משם אתה למד ראיה גמורה היא לדברי.
 
ובירושלמי אמרו דכהן ובני אדם קרובין להיות שוין ע"כ, אלמא לאו חד שעורא נינהו ולעולם כהן מוקדם, ועני ובני אדם שוין כדאמרן, ומקשו איתא חמי כהנים לתרומתן יממא הוא ועם ככביא הוא ובני אדם בלילי שבת שעה ותרתי בליליא הוא, א"ר יוסי תפתר באלין כופרניה דקיקיא דארחתהון מסתלקא עד דהוא יממא דצדי לון מקמי חיותא ע"כ, אלמא קרובין הן וכהן קדים.
 
ולפי דרכנו למדנו מנהגן של רוב ישראל משנים קדמוניות שלא להיות נדחפים אל ביתם בשבת לסעודת הלילה תכף אחר תפלת הערב +לא כן דעת הרב הגדול כמוהרר"י קארו ז"ל בארוך ובקצר שלו בטא"ח ריש סימן רע"א (אי"ג) שכתב שכשיבוא אדם לביתו ימהר לאכול מיד בליל שבת+ אלא כל אחד לפי עונג שלו, והנח להם לישראל שבני נביאים הם, ושפיר מקיימינן זכרהו על היין בכניסתו כל זמן שאין נכנסים לסעודה אלא בקדוש היום, וכל שכן דיין ודאי דרבנן הוא ומצות זכירה שהיא דאורייתא קימנוה בתפלה בכניסתו דוקא דחתמינן בה מקדש השבת, ולא גרע מטבע זה שטבעו חכמים בתפלת ערבית של שבת לזכות על ידו לנשמה יתרה נגד נפש רוח ונשמה ממאן דאמרי באי כלה תלת זמני, וירא אלהים יצא ידי שניהם ויתפלל עם הצבור כדי שיהא מקדש השבת דידיה בלחש מעורר קדושת נפש יתרה, ומקדש השבת של ש"צ מעין שבע לרוח יתרה, ושעל שלחנו לנשמה יתרה. +ויש ללמוד מזה כי טוב לומר ברכה מעין שבע בלילי פסחים כיון שאנו צריכים אליה לכבוד הרוח, אלא דמשום הא בלחוד איכא לחדש דקדושת י"ט היא גופה מדת הרוח כמבואר במקומו, ועדיין דבר זה צריך תלמוד. והמסתבר לי אחרי העיון כי הלל גמור של ערבית דבית הכנסת משלים גם בשבת במקום ברכה מעין שבע ותו לא מדי+ ומכאן אתה למד כבוד עונג שבת וסעודותיה כי רב הוא דפתח במזבח וסיים בשלחן למי שמכוין בהן לשם מצוה ודי בזה. ומי שאמר למהר ליכנס לסעודת הלילה תכף אחר ערבית אפשר שהיה מתענה בערב שבת ונזהר שלא ליכנס לשבת כשהוא מעונה הרבה.
 
וקודם לזמן זה, תניא אידך משמיה דר' מאיר משעה שהכהנים טובלין לתרומתן, ואבין השמשות דרבי יוסי סמוך דסגיא להו למטבל פורתא מקמי הכי דתהוי להו הערב שמש. זאת היתה תשובת ר"מ לר' יהודה דאקשי ליה בשמעתין והלא כהנים מבע"י הם טובלים וא"ל ר"מ מי סברת אבין השמשות דידך קא סמיכנא.
 
וברירא מלתא דר"י לא חשיב ליה זמן שכיבה [עד] בין השמשות דידיה דבעי שיהא זמן ק"ש מאוחר טפי לעונת טבילה, אלמא פלג המנחה לתפלת הערב שעורה לחוד וזמן ק"ש לחוד, אעפ"י שאין כן דעת בעלי התוספות, ודידן ודאי עדיפא מדידהו מן הראיה הזאת שאין להשיב עליה. ופלוגתא דריב"ל ור' יוחנן, דמר אמר תפלות באמצע תקנום ומר בעי בערבית נמי גאולה ברישא ותפלה סמוכה לה אינה [ענין לכאן].
 
וקודם לזמן זה משעה שקדש היום בערבי שבתות דקתני ר' אליעזר בברייתא והיינו בין השמשות דר' יהודה כדאיפסיקא הלכתא בשלהי פרק במה מדליקין ל"ה ע"א.
 
וכי אתינן למפשטה לבעיין דעני וכהן הי מינייהו קדים מסקינן דעני מאוחר כדלעיל, דאי ס"ד דעני מוקדם ר' חנינא היינו ר' אליעזר פי' היינו סתם מתני' דקתני דברי ר' אליעזר, אי דכלה מלתיה היא ולא פליגי רבנן עליה אלא בסוף זמן, אי דרישא סתמא היא ולא פליג בה ר' אליעזר. והוה מצי למימר ר' חנינא היינו ר' מאיר דטובלין, ושבה ראיתו יותר חזקה כיון דר' מאיר ור' חנינא תרווייהו בחדא מתניתא מתנינן להו, אלא דקדימה דהרף עין לא חשיבא לי'.
 
ואין ספק דהלכה כסתם מתני' וכל שכן דסתם ברייתא נמי ור' יהושע הכי סבירא להו כדלעיל. וראינו לקצת חכמי הצרפתים בספריהם שכתבו כי המקדים להתפלל ערבית בכל יום תכף אחר המנחה ואפילו הרבה קודם פלג המנחה הרי זה משובח כי תפלת הערב אמרו ולא תפלת הלילה, ואוקמוה לההיא דר' יוחנן דבעי מסמך גאולה של ערבית לתפלה של ערבית בשמע מדבריהם. ואנו אין לנו בתקנת חכמים אלא ק"ש שעל המטה לא בתפלה כלל, אבל ברכות ודאי תקנו לפניה ולאחריה וכשם שברכות של שחרית אק"ש דאורייתא אסמכינהו רבנן אף ברכות ערבית כן, ועל כלן יחד קראו חכמים המקרא הזה שבע ביום הללתיך, הילכך מבעי לן לכווני לכתחלה דלא ניקרי ק"ש אלא בצאת הככבים. מיהו יחיד הנכנס לבית הכנסת ומצא צבור שהם רדופין לק"ש ותפלה ולא ניחא ליה לצלויי בתר הכי באנפי נפשיה דאמר מר אין הב"ה מואס תפלתן של רבים, אם לפני שקיעת החמה הוא לעביד כרב האיי גאון דקאמר מוטב יתפלל עם הצבור ואל יסמוך גאולה לתפלה, ובלבד בערבית, ואח"כ יקרא ק"ש בעונתה ויברך לפניה ולאחריה, ואם לאחר שקיעת החמה הוא יסמוך גאולה לתפלה ויתפלל עם הצבור +זכר לדבר ויפגע במקום כי בא השמש אין פגיעה אלא תפלה כדאמרינן פרק גיד הנשה והתם יחיד הוה (כך מצאתי בש"ת של הגאון המחבר כמוהר"ר מפאנו זצוק"ל) [בהגהת כ"י מכמוהר"ר יחיאל מילי זצוק"ל מוויאדנה בעל תפוחי זהב עצמו]+ שהרי כדאין הם כל הני תנאי לסמוך עליהם בשעת הדחק, והכי מורינן ודרשינן ועבדינן עובדא. +החילוק הזה שעשה המקובל האלקי הרב המחבר הרמ"ע ז"ל לא עשאו הרב הגדול רבינו יוסף קארו ז"ל בטא"ח סימן רל"ג סוף סעיף א' ובסימן רל"ה סוף סעיף א' בקצר שלו [שכתב] דאם הציבור מקדימים לקרות ק"ש מבעוד יום יקרא עמהם קריאת שמע וברכותיה ויתפלל עמהם וכשיגיע הזמן קורא ק"ש בלא ברכות הרי שאיפכא מסתברא ממה שכתב המקובל הקדוש הנ"ל כאן, וגם בסימן רל"ד סעיף ג' שכתב הרב הנ"ל שאם מצא צבור שקראו ק"ש ורוצה לעמוד בתפלה יתפלל עמהם ואחר כך יקרא ק"ש עם ברכותיה כשקראו הצבור ק"ש בעונתה והיחיד איחר לבוא לבית הכנסת עיי"ש (אי"ג).+
שו"ת הרמ"ע מפאנו סימן ג
 
מטה בין צפון לדרום פניית הימין, שני פשפשין, יסוד המזבח +עיין בספר דרך ימין מכמוהר"ר יוסף סאמיגה ז"ל הנדפס בויניציא בדף י' י"א י"ב מה שהקשה על תשובה זו, וגם על מה שכתב הגאון המקובל המחבר הרמ"ע ז"ל הלז בספר ימין ה' רוממה על ענין נענוע הלולב וסדר פניות האדם בנענועו. עיין בספר דרך ימין הנ"ל בספר משבית מלחמות שלי, ודע ימין ה' רוממה בקונטרס מלקוטים /מלוקטים/ הרבה דברים מקבלה מהרב ר' שלמה אלקבץ על מאמרי הזוהר בענין קבורת הצדיקים.+
 
ברכות ה' ע"ב אמר ר' חמא בר חנינא ואיתמא ר' יצחק כל הנותן מטתו בין צפון לדרום הויין ליה בנים זכרים, רש"י פירש ראשה ומרגלותיה חד לצפון וחד לדרום עד כאן, משמע דחייש לכבוד שכינה שהיא במערב כדחיישינן גבי נפנה וקלות ראש בפרק הרואה. ואין צורך, דלא דמו כלל, דאמר מר ברכות כ"ד ע"ב בכל מקום מותר להרהר חוץ מבית הכסא ובית המרחץ, ולאתויי מטה בשעת תשמיש הוא דאתא שמותר להרהר בה בכל כחו לדברים שבקדושה וכ"ש דמצוה קא עביד, ועוד לא אסרו קלות ראש כנגד שער המזרח אלא במקום שאין גדר ולא הותר תשמיש המטה כי אם במקום גדר ובכל גופו מכוסה.
 
אבל ראשונים פירשו דבעינן רוחב המטה בין צפון לדרום, וסימניך זרועי ידיו כנגד זרועות עולם, וניחא דבכה"ג אתיא יצירת הולד כיצירתו של אדה"ר, דאמר מר חגיגה י"ב ע"א אדה"ר מסוף העולם ועד סופו היה ובשעה ראשונה הוצבר עפרו מכל העולם ראשו מא"י גופו מבבל עגבותיו מאקרא דאגמא שבבבל ושאר אבריו משאר ארצות, ורגלוי דאניש מובילין ליה לאתר דמתבעי לקבורה שהוא מוצאו ותקופתו כפי הנגזר עליו באיפתו של אדה"ר הנדרשת במדרש רבה פ' שמות שכל היצורים תלויים בה, ואחרי שאבינו הא' נעשה גולם ונמתחו אבריו ונזרקה בו נשמה בשעה שניה שלישית ורביעית עמד על רגליו בחמישית, ומן הארץ עד לרקיע היה, דאידי ואידי חד שעורא הוא כרבנן דפליגי עם זקני הנגב במסכת תמיד ל"ב ע"א, והכי פסיקא לן בפרק אין דורשין, ואיתנהו לכל הני כללי בפרק אחד דיני ממונות ל"ח ע"ב, וכתיב אחור וקדם צרתני אלמא קומתו בין מזרח ומערב היתה מונחת לארכה וכשעמד על רגליו היו פניו למזרח וימינו לדרום, ותחלת פנייתו היתה לימין המזרח והיא פנייה פנימית לזרוע ימין שהרי אחוריו פונים למערב ופניית אחוריים לאו שמה פנייה וה"ה למצדד אצדודי.
 
ואחרי שידענו מקומתו של אה"ר שהיתה שוה למטתו דאידי ואידי חד שעורא כדאמרן, למדנו ממנו לערשו ערש ברזל דאתמר בעוג וכתוב בה תשע אמות ארכה וארבע אמות רחבה באמת איש דלאו באמתו קאמר, דאם כן עשיתו למלך הבשן בעל מום לבלי חק שהרי קומתו של כל אדם ענק או ננס או בינוני שיהיה היא שלש אמות בשלו, ובפשוט ידים ורגלים ארבע אמות, ואם כן או יהיה אורך ערשו בלי צורך או יהיה עוג מלך הבשן ננס באבריו שהרי זרועותיו היו פחות מחצי ארכן הראוי להן, ועוד אי באמתו קאמר קרא מנא ידעינן כמה הויא ודאי לא בא הכתוב לסתום אלא לפרש, הא מאי אית לן למימר דאמת איש פירושה אמת שחי של כל אדם כאותה ששנינו במסכת תמיד והיא עשרה טפחים, שאמה סתם של בנין אינו אלא ששה טפחים והיא מפרק הזרוע עד סוף אצבע אמצעית דהיינו אצבע צרדא דאמה קרינן לה, והשתא אתי שפיר דערשו של עוג היה ארכה תשעים טפחים ורחבה ארבעים במדת כל אדם זהו פשוטו של מקרא נכון וברור. ויש מדרשים לרבותינו בפרק הרואה ובפרק המפלת יערב שיחם לאזן שומעת ואינו מן המכוון הנה, ומיהו אף לפי פשוטן יש לי ללמוד שהתורה לא נתנה שעור אלא לעריסה קטנה שלו כשהיה תינוק. והנה אנקלוס תרגם באמת איש באמת מלך, ירצה באמה שהנהיגו בה המלכים מיסדי הדתות הנימוסיות, והיא אמת שחי שאמרנו, ואולי עוג היה הראשון למלכים שהנהיגו כן באמה שלמה של אדם בינוני והיינו אמת גרמיה שתרגם יונתן, השומע סבור שהיא אמת גופו ואינו אלא אמת נימוסיו, ואולי עצם קטן של עוג היה שעורו אמה שלמה של כל אדם והיא אמת גרמיה דוקא, לקיים כל האמור בענין, ודי בזה.
 
וממה שהיה ראשו של אדה"ר מא"י וגופו מבבל, יש ללמוד לשמעתין שני דברים: האחד, שיהיה ראש המטה במערב והיא המטה שהאשה מצעת לבעלה, מתני' היא בכתובות פרק אעפ"י נ"ט ע"ב והרי היא דוגמא לכותל מערבי דאתמר ביה הנה מטתו שלשלמה; והשני, שקרן צפונית מערבית מעליא טפי שהרי בבל לצפונה של א"י היא כדאיתא בריש גיטין ו' ע"א ובפרק לא יחפור כ"ה ע"ב דהיינו מזרחית צפונית, וקרא נמי דייק הכי דכתיב וצפונך תמלא בטנם, וכן מדתנן ביומא נ"ב ע"ב גבי שתי פרוכות החיצונה פרופה מן הדרום והפנימית מן הצפון למדנו דצפון עדיף לדברים שבצנעא, שמשם כהן גדול נכנס לקדש הקדשים לעבודות הפנימיות של יום הכפורים, וכן פשפש הצפוני משם היו נכנסים לפתיחת דלתות ההיכל כדתנן במסכת מדות, כי למה שהיתה מנורה חביבה ביותר ועוד שפריפה חיצונה מן הדרום הן הנה היו גרמא אל הפשפש הדרומי כי אלקי ישראל בא בו בבנין הבית השני להחזיר שכינתו לציון, שהיה כבוד שכינה מתעלם ומתחבא והיה סגור ומשהגיע כבוד שכינה לפריפת הצפון, וכהן גדול הכי נמי שמשם נכנסין לבית קדש הקדשים, פנה אל בין הבדים דרך ימין המזרח של יצירת האדם, כדרך שאנו בני ברית כותבים, כי אמנם בבית אשר בנה שלמה נגלה כבוד ה' להדיא אל פתח ההיכל לעיני כל ישראל, ומשם היה מדלג על מזבח הזהב ליכנס אל בין הבדים דרך פתח הדביר שלא היתה שם אלא פרוכת אחת ולא היתה פרופה, והכי נמי אחשביה רחמנא לצפון במעשה הקרבנות לכל עבודתם של קדשי הקדשים.
 
ויסוד המזבח לא היה שלם אלא בקרן צפונית מערבית כנגד פתחו של היכל, והיה זה בבית ראשון ובבית שני בשוה כשטת הירושלמי, דתני במסכת מדות פרק המזבח כשעלו בני הגולה הוסיפו ד' אמות מן הצפון, קסבר שלא היה שום הבדל בין שני הבתים אלא בדברים המפורשים וחוייב שיהיה כל התוספת בחלקו של טורף. ורש"י הגיה במסכת זבחים ה"ג הוסיפו ד' אמות מן הדרום ע"כ, וכך שונין בבבל, סבירא להו שבבית ראשון היה כל המזבח בחלקו של טורף, ולא היתה רצועה מחלקו של יהודה ממעטת את היסוד אלא בבית שני, ושפיר חשבינן ליה בכלל דברים המפורשים הואיל וחדושו בסבת התוספת, והוצרכו לכך משום שיתין ועוד שלא למעט מקום השחיטה לקדשי קדשים ושיהיה צפוני של מזבח לפני ה' בכוון אל פתח אהל מועד כראב"י בפרק קדשי קדשים וסתמא דמדות אתי כותיה, ובכה"ג אתי שפיר שנכחו ישתחוו העומדים בעזרה ושאר כל המוגבלים במחיצות ששנינו בפ"ק דכלים.
 
ותנן גבי יסוד במסכת מדות היסוד היה מהלך על פני כל הצפון ועל פני כל המערב אוכל בדרום אמה אחת ובמזרח אמה אחת, וטעמא דמלתא משום רצועה של יהודה שהיתה נכנסת אצל חלקו של בנימן כדאמרן. ואכתי צריכינן למנדע אמאי שוי לה גורל לההיא רצועה דוחקת אל יסוד המזבח, ופירשה ר"ש באגדתיה שהמזבח מרכז למחנה שכינה שיסודה שלום, והוא מעמיד את העולם והדגלים סביב למחנה שכינה יהודה למזרח ושני בני לאה ג"כ עמו שפגמו במדת השלום בשנאתם את יוסף, וכן ראובן לדרום ושמעון עמו, אבל דגל מערבי כלו לבניה של רחל, והצפוני לבני בלהה והקטן מבני זלפה שלא היו שונאים את יוסף. ולא הוצרכנו כאן לדברי אגדה אלא משום דהתם פירש ר"ש דכיון דיהודה וראובן כל חד מנייהו פלגי הצלה עבד, חד אמר אל תשפכו דם ולא סיים בהצלה אלא השליכו אותו וכו' וחד אמר מה בצע לכו ונמכרנו, לפיכך כל אחד מהם זכה ברוח שלו חצי אמה ולא אמה שלמה. ואני אומר דלא תימא רבי שמעון תנא הוא ופליג אסתם תנא דמדות דמר אמר אמה ומר אמר חצי אמה, אלא ר' שמעון תנא דווקנא הוא וקתני דאמה של יסוד איננה של חמשה טפחים ברחבו וגבהו, ואף סובב כן ברחבו בלבד, וכל שאר מדות של מזבח באמה בת ששה טפחים חוץ מקרנותיו, שגם הם חמישה בריש עירובין ובפ' שתי הלחם זה וזה לדרשה עמוקה שאין כאן מקומה, ואמה שאיננה שלמה רבי שמעון חצי אמה קרי לה, והצלת יוסף הכי נמי דקרי לה פלגי הצלה, והיא היתה הצלה מרובה ממות לחיים שהיא הרבה יותר מחצי הכל אלא שלא היתה הצלה שלמה, אלמא מר אמר חדא ומר אמר חדא ולא פליגי.
 
הדרן למטה החביבה דכל הני מלי מעלייתא בגינה אתמרו, הא כתיב בה עורי צפון על הנשמה בשעה שהיא נתונה באדם, ובאי תימן בשעה שמסתלקת ממנו, הפיחי גני שמהלכת כל פני רוח הדרום עד ג"ע, מקדם יזלו בשמיו בשכר מצות, ודי בכל זה הערה למשכיל.
שו"ת הרמ"ע מפאנו סימן ד
 
שמעתא דהכל הולך אחר חתום ברכות, עם ישוב כל מה שנאמר בו לפי חלוף הגרסאות והדעות.
 
ברכות י"ב ע"א פשיטא היכא דנקיט כסא דחמרא בידיה וכו'. כתבו תלמידי ה"ר יונה, מה שפירש בה רש"י, אף עפ"י שפירושו מיוחד לגרסא שלו שהיא פתח אדעתא וכו', לא יצדק לגרסת הרב כלל שהיא פתח ובריך וכו', כמו שהעידו הרמב"ן והרא"ש, ושניהם מסכימים לדעת הרב, והראב"ד עמהם, והיא שיטת הגאונים בהפרש מועט יעויין במלחמות, ואם יפורש פתח ובריך כאילו יאמר פתח לברך, לישב פרש"י על גרסת הרב, אין לך דוחק גדול מזה, ולנו בו דברים תשמעם לפנינו. עוד הביאו תלמידי ה"ר יונה דברי הרמב"ן והם כתובים במלחמותיו, אלא שטעה הסופר בין מ"ם לנו"ן וכתבם בשם הרמב"ם, זכרתיו להערת זולתי שלא נזהר בו כגון ספר אדם וכסף משנה. אמת שהרמב"ן גורס לשון אחר בהצעת המאורע ממה שנמצאהו בהלכות הרב, אבל עדין מחלוקת במקומה עומדת אם דעת המברך עיקר או מה שהוא מוציא מפיו, וזהו המכוון אלינו.
 
ואולם הרמב"ם בהלכותיו פ"ח סבר וקביל גרסת רש"י, וגם הר"ז הלוי קאי כוותייהו, דבתר דעתא אזלינן, אלא שהפריז הרמב"ם על המדה ואמר שאפי' פתח אדעתא דשכרא וסיים בדחמרא אשכרא ולא הזכיר בפיו דשכרא כלל יצא, ולא הודו לו.
 
ומוכח מדברי הרשב"א בחדושיו ההולך לשטתו של רש"י ז"ל, הביאם בית יוסף בטור הא' סימן נ"ט, שאין הכרח לפי דרכם להשוות חמרא ושכרא ליוצר אור ומעריב ערבים בדמיון גמור, דגבי מטבע קצר הם מפרשים אותה בעיא שטעה במחשבה בלבד, והברייתא השנויה במטבע ארוך מתוקמא שפיר בין שטעה במחשבה בין בדבור בכל גוונא יצא, הואיל וחתם בה בברוך כהוגן, וכך הם דברי הרמב"ם בהלכות ק"ש פ"א, ואע"פ שכסף משנה טרח לישבה בטעות המחשבה היינו לומר דכל אפייא שוים בדינם, כמו שהעלה שם בסמוך, ודבריו בכל זה נכוחים למבין.
 
ובכן בטלה מעקרה הקשיא שהרגישו תלמידי ה"ר יונה נגד הרמב"ן וסיעתו, דלדידהו נמי גבי מטבע קצר אחר שטעה חוזר ומתקן תוך כדי דבור בהכרח, וגבי מטבע ארוך בין שחזר ותקן לאלתר בפתיחה יצא, וכפי' ה"ר מנוח שהביא כסף משנה וכדברי הרא"ש בפסקיו הובאו בית יוסף, בין שלא תקן אלא בסוף מ"מ יצא. ע"כ גמירנא מעתיקי.
 
ותו אסברנא מחדתא, דבמטבע ארוך הא ליכא מלכות אלא בפתיחתה והוא עיקר ברכה, וכיון שאם טעה בפתיחה וחתם שפיר יצא, ומלכות דמעיקרא שדינן ליה נמי לבסוף כמו שיבאר, אף במטבע קצר אע"פ שטעה סמוך לאזכרה ומלכות ונזכר מיד והשלים כהוגן יצא, ומשום הכי מהדרינן למפשטה לבעיין דחמרא ושכרא מברייתא דיוצר אור ומעריב ערבים. מאי קאמרת דבמטבע ארוך אינו חותם אלא באחת ובמטבע קצר כיון שטעה וחזר לתקן הרי הוא חותם בשתים, והוא תמצית קשיתם של תלמידי ה"ר יונה, אנן לההיא דקאמר בטעות פתיחה קרינן לה, דאלת"ה לדידן דלא קפדינן אדעתא אלא אדבורא בלחוד מה זו פתיחה בטעות; וכ"ת דבמטבע קצר כיון שהשלים ענין ראשון היא גופה חתימה מקרי, אה"נ כל שלא חזר ותקן, אבל הכא גלי דעתיה דלא ניחא ליה בההיא חתימה, לפיכך פתיחה בטעות קרינן לה, והרי תקן לברכתיה בפתיחה מעלייתא תוך כדי דבור ושפיר דמי; וליכא למימר דשאני מטבע קצר שבמקום שטעה השלים ושוב ליכא חבור למאי דקאמר בתר הכי עם הפתיחה, דהא פשוט בפרק יש נוחלין, ב"ב קכ"ט ע"ב ובפרק שבועת העדות ובפרק כיצד מערימין ובדוכתי טובא דקי"ל בכל התורה כולה תוך כדי דבור כדבור חוץ מן המקדש ומגרש מקדיש וממר מגדף וע"א, ואיכא מאן דכייל להו בתרתי ואיכא מאן דמתני ד' וגמרי לכלה מהדדי ולא פליגי, ובפ' י"נ פירש הרמב"ן בחדושיו טעמא דתוך כדי דבור כדבור דמי שלא יהא כח הדיוט חמור מכח הקדש, דהא גבי ק"ש שואל מפני היראה ומשיב מפני הכבוד, א"נ מפני תקנת השוק לתלמידים שלא יהא הרב עובר ושואל בשלומו ובין כך הם נפסדים במקחם, וכיון דאיצטריך גבי שמע וגבי רווחא לתלמידי בשוקא לא פליג רבנן, ואע"ג דדחינן שאני התם דקאמר ברוך יוצר המאורות ומסקינן דכיון דבעי מימר מדת לילה ביום ומדת יום בלילה מלכות דמעקרא מהניא אתרווייהו, לאו למימרא דבמטבע קצר ההשלמה בטעות מעכבת, דהא לא מקריא השלמה כל תוך כדי דבור כדאמרן, אדרבה התם אצטריך ההוא טעמא דמדת יום ומדת לילה כי הדדי כיון דלא חתים בה עד לאחר כדי דבור הרבה, אלא למימרא דמהתם לא תפשוט. ודברים הללו לרווחא דמלתא אמרתים אפי' יונח שדברי הרמב"ן הן הן שנאמרו משמו, ומכל מקום מה שהקשו נגדו בחלק הבעיא אנו נסבלהו בא' מן הצדדים דפשיט ליה, ועם מה שבארנו הכל מתוקן.
 
ורוב הפוסקים אסיקו לה לבעיין דחמרא ושכרא לקולא, דכי היכי דאי טעה במטבע ארוך וחתם שפיר יצא, בהא נמי יצא, דאיכא בינייהו צד דמיון וכדכתיבנא. ועוד אדחויא בעלמא לא סמכינן בספק ברכות שדי' להקל, והטור הא' סי' נ"ט מסכים לדין זה שאע"פ שטעה בדבורו אם חזר ותקן יצא, ומפורש בדבריו ג"כ דה"ה אי בפתח אדעתא דחמרא וסיים בדשכרא אשכרא, דוקא ושלא כדעת הרמב"ם, יצא מכ"ש, מהטעמים שהזכירו תלמידי ה"ר יונה, ואי לאו דאינהו נמי חזו דכל הני מילי מעלייתא איכא למימר לסייועי להרמב"ן למה הכריעו כדבריו לענין דינא ומהיכא נפקא להו, אלא ודאי כדאמרן. וברירא מלתא נמי, שאם פתח וברך דשכרא אשכרא ואח"כ טעה בסוף וחתם בדחמרא, ההיא לאו חתימה היא אלא חזרה בטעות, ואינה פוסלת כמו שזכר הרמב"ן.
 
ולפי שראיתי דבריהם של חכמי לוני"ל בכסף משנה הלכות ק"ש פ"א אשר אמרו היות הרב הולך לשטת הרמב"ם, נ"ל שגרסתם בגמרא ובהלכות היתה זאת: פשיטא נקט כסא דחמרא בידיה פתח ובריך בדחמרא וסיים בדשכרא יצא אלא היכא דנקט כסא דשכרא בידיה פתח בשכרא וסיים בדחמרא מאי וכו'. ומדברי כסף משנה לקחתיה בחלוף מעט, ואני מוסיף כי הם היו מרכיבים על גרסא זו פירושו של רש"י, כתלמידי ה"ר יונה אשר אמרתי פתח דברי, דניחא להו לפרש פתח ובריך כמו פתח לברך, ולא מסתבר לקבוע עיקר הברכה על המחשבה בלבד בשעת הזכרה ומלכות, ושאלו את הרמב"ם, ומתוך הלחץ שזכרנו הגיה ה"ר משה הכהן על דברי הרמב"ם וז"ל בדוחק גדול אתי פי' ההלכה לפסק שלו ע"כ. דוק ותשכח כי סרו מהר עם זה רוב ההערות שהקשה כסף משנה נגד חכמי לוני"ל. הנחתי באורו לפשיטתו. ולמה שהרגיש על שאלתם דאי בשכר ענבים פשיטא דיצא, איכא למימר דדוקא יין גמור מפני חשיבותו קובע ברכה לעצמו ומקרי פרי הגפן, אבל תערובתו א"נ יין מגתו אימא לא עדיף מבוסר או ענבים בעלמא וסד"א לא יצא להכי מבעיא לן. ואולם מה שהשיב להם הרמב"ם לפרש הלכה זו בשכר ענבים דוקא לא שמיע לן, ואפשר דאיהו נמי לא אמרה אלא לדבריהם (או) דלפרושי בעיין אתו עלה והכי מיתשיל להו היכי תיסק אדעתין דבשכר שעורים יצא אבל למסקנא תקום להו דלא יצא כדברי רבינו חננאל והתוס' וה"ר ירוחם, או דהדר ביה הרמב"ם מההיא ולהכי סתם לן בספרו כוס של שכר ולא חלק א"כ אין להקשות מדידיה אדידיה כי דברי הלכותיו עיקר לפי שטתו. וקל להבין ג"כ כי מה שכסף משנה סובר בגרסת הרמב"ם הוא הדבר אשר אמרו הר"ש ן' וירגה הובא שם, ואע"פ שהחכם הזה מוסיף בה דברים אינו לא מעלה ולא מוריד, ופשוט הוא דמאן דנקיט כסא דשכרא ופתח בדשכרא מוכחא מלתא דסבר או ידע דשכרא הוא, ואני השמטתי מלת אדעתא מן הגרסא הזאת שמהם למדתיה אע"פ ששניהם שוים בהכי כי לדברי הכל הרב לא שנאה. וחכמי לוני"ל העידו עליו שמסכים עם הרמב"ם, א"כ אף אנו נאמר שהרמב"ם שונה כמוהו, ולהצדיק דבריהם ודברי הר"ש ן' וירנה ע"פ גרסתם הארכתי בכך כי מלאכת שמים היא ותכל מעליהם תלונות כסף משנה.
 
והאמת הברור בעיקר ההלכה מפורש בירושלמי, תראהו במלחמות והוא דעת הגאונים והרב, ואחריהם נועדו יחדיו הראב"ד והרמב"ן והרא"ש ואחרים, וזו אינה צריכה לפנים.
שו"ת הרמ"ע מפאנו סימן ה
 
ברכת השמן וההדס ואין הכרעה שלישית מכרעת.
 
בפרק כיצד מברכין מ"ג ע"ב איפליגו ב"ש וב"ה בברייתא בברכת השמן וההדס איזו מהן קודמת לגרסת התוס' והרא"ש, או איזו מהן פוטרת חברתה לגרסת הרב והרמב"ם. וקשיא לן בין למר ובין למר, דאי ברכותיהן שוות, כגון שמן זית שאין דבר אחר מעורב בו אלא שהוא לבדו מעלה ריח טוב כשמנה של יריחו ושל תקוע, הא איפליגו בכי הא מלתא ר' יהודה ורבנן במשנה באותו פרק מ"א ע"א ואסקה עולא מחלוקת באתרוג וזית, ואם במדי דבר אכילה שהיא בנין אב לכל ברכות הנהנים קי"ל כרבנן דחביב עדיף בשטת הרב כ"ש בריחני וקשיא לדידיה, ואי בשאין ברכותיהן שוות כגון שמן שמיני בשמים מעורבים בו הא לדברי הכל איזה שירצה יקדים כדעולא התם וקשיא להרא"ש.
 
ותו ר"ג הכריע כדברי ב"ש שמברך על השמן ופוטר את ההדס ויהיב טעמא שמן זכינו לריחו ולסיכתו הדס לריחו זכינו ולא לסיכתו ואמר ר' יוחנן הלכה כדברי המכריע ורב פפא דאמר משמיה דרבא הלכה כב"ה, משמע לכאורה דאשתמוטי קא אשתמיט מחמת כסופא ואכתי לא אתבריר לן הלכתא מאי.
 
הרא"ש אמר שהרב לא היה גורס דלאשתמוטי הוא דעבד ולא ניחא לשבש הספרים, והוא אמר ג"כ שאין ר"ג מכריע, ושוין הרב הרמב"ם והרא"ש וכל האחרונים לאסוקי כרבא דבתרא הוא. וקשיא לן טובא דהא ר"ג מכריע גמור הוא וליכא בשמעתיה הכרעה שלישית כלל, לא לפי' רבינו חננאל דשלישי לדורות קאמר, ולא לפרש"י דקאמר שלישי לדעות, דהא ר"ג לאו דור שלישי הוא אלא דור ראשון דוקא לב"ש וב"ה.
 
וטעמא דאין דור שלישי מכריע פי' ר' חננאל דדמי להא דאמרינן אם ר' לא שנאה ר' חייא מנין לו, אף כאן כיון שדור ב' לא הכריע דהיינו תלמיד יושב ומשמש לפני רבותיו החולקים ושומע מפיהם טעמם ונימוקם, כגון ר"ע לפני ר' אליעזר ור' יהושע, דור שלישי מנין לו. והיינו דבפ"ק דפסחים כ' ע"ב בפלוגתא דב"ש וב"ה בחבית של תרומה שנתגלית בש"א תשפך הכל, פי' לאלתר, ובה"א תעשה זילוף, ורבי ישמעאל בר' יוסי הכריע ואמר בשדה תשפך הכל בבית תעשה זלוף, אין הלכה כדברי המכריע, כדמייתי לה הר"ן פרק ראשית הגז, כי הנה ר"ע הוא דור ב' לב"ש וב"ה, ומאן נינהו ר"ג ור' אליעזר ור' יהושע וחבריהם שבטלה בימיהם לשכת הגזית ולא יכלו לשמש כל צרכם, אלה הם דור ראשון, ור"ע דור ב', ור' יוסי דור שלישי שאין בו כח להכריע, וכ"ש ר' ישמעאל בנו שהוא דור ד', לאפוקי מפירוש ה"ר אלעזר ב"ר נתן דקרי לר"ע דור שלישי לב"ש וב"ה, ור' יוסי דור ד' ישמעאל בנו ה', דאיהו חשיב ריב"ז דור א' לב"ש וב"ה, ולא היא כדאמרן.
 
וראב"ן מייתי סייעתא לפירוש רבינו חננאל מההיא דתניא בפרק כ"ג ונזיר נ"ג ע"א, א"ר אליעזר זקנים הראשונים מקצתם היו אומ' חצי קב עצמות לכל, פי' לתרומה וקדשים ולנזיר ועושה פסח, ורובע עצמות לא לכל, פי' לתרומה וקדשים מטמא באהל, אבל לא לנזיר ועושה פסח, ומקצתן היו אומר רובע עצמות לכל חצי רובע לא לכל, ב"ד של אחריהם אמרו חצי קב עצמות לכל ורובע עצמות לא לכל, כך שנאה ראב"ן בספר צפנת פענח סי' ו', ואיתא התם והא אין הכרעה ג' מכרעת ומשני מפי השמועה אמרוה מפי חגי זכריה ומלאכי ע"כ, ויש מסוגיא זו ראיה ברורה לדברי רבינו חננאל, דאי לפרש"י הכרעה גמורה היא ולא שלישי, שהרי הכריעו כדברי הזקנים דמתנו לקולא בלי תוספת ומגרעת ואין כאן דעת שלישי.
 
ודע כי בספרים שלנו כך היא שנויה אותה סוגיא: מקצתן היו אומ' חצי קב עצמות וחצי לוג דם לכל רובע עצמות ורביעית דם לכל, ומקצתם היו אומר אף רובע עצמות ורביעית דם לכל, ב"ד של אחריהם אמרו חצי קב עצמות וחצי לוג דם לכל, רובע עצמות ורביעית דם לתרומה ולקדשים אבל לא לנזיר ועשה פסח, ואין ספק דרישא משבשתא, והכי מבעי לה למתני חצי לכל ורביעית לא לכל, ותקון זה הוא מוכרח מן המפורסמות אין צורך להאריך בו, ולפי זה אתי שפיר נמי לדברי רבינו חננאל דוקא, וא"א להעמיד הנוסחא המשובשת לסיועיה מנה לרש"י, אמת שר"ח נדחק מעט לפרש בית דין של אחריהם שהוא דור ג' מתלמידי תלמידים שלא שמשו את הזקנים הראשונים, ואין בזה הכרח, אלא שאפשר לומר שאין לתלמידים להושיב ב"ד ולעמוד למנין נגד רבותיהם, אלמא סתם ב"ד שלאחריהם הוא ב"ד חדש אשר לא ידע את הזקנים הראשונים, ונכון הוא.
 
ואי איכא סיועא לרש"י היא מגרסת התוס' דנזיר נ"ג ע"א דתניא התם מקצתן אומר רביעית דם ורובע עצמות ומקצתן אומר חצי לוג וחצי קב, ב"ד שלאחריהם אמר רביעית ורובע לתרומה וקדשים, חצי לוג וחצי קב לנזיר ולמקדש, דהיינו ביאת מקדש לעושה פסח, וזו ודאי היא דעת ג' מפורשת כדברי רש"י, שהזקנים הראשונים לא חלקו בין קדשים לנזיר כלל.
 
ואשכחן במשנה אחת מחלוקת והכרעה גמורה ודעת ג', שהן ר"ע מכריע בין ר' אליעזר ור' יהושע במסכת שקלים פרק ד' הלכה ד' גבי המקדיש נכסיו והיתה בהם בהמה ראויה לגבי המזבח ור' פפייס קתני התם דעת ג' ולית הלכתא כותיה. והנה רבי פפייס דור אחד הוא שהיה בפני הבית עם רבי יהושע ואכל שלמים בירושלים כדתנן בבחירתא פ"ח ובתמורה פ"ג.
 
ואיכא למידק בפ"ק דסנהדרין מהא דתנן הזאב והארי והדוב והנמר והברדלס והנחש מיתתן בכ"ג ר' אליעזר אומר כל הקודם להרוג זכה רע"א מיתתן בכ"ג, ואיבעיא לן בגמרא ט"ו ע"ב ר"ע היינו ת"ק, ואסקינן נחש איכא בינייהו דלר"ע הקודם להרגו זכה והלכתא כותיה, וקשיא לן הא ר' עקיבא דעת ג' קאמר דסבירא ליה בנחש כר' אליעזר ובאחריני כלהו כתנא קמא, וי"ל דלהכי אמרה ר"ע למלתיה כלשונו ממש של ת"ק, למימרא שפיר קאמר ת"ק שכל המומתין דינו בכ"ג, אבל נחש כדי נסביה, דהא אפשר לאדם לדרסו ברגל לפי תומו, וממילא רווחא שמעתא שהקודם להרוג זכה, אלמא לית כאן דעת ג' אלא הכרעה גמורה.
 
ולקושטא דמלתא אין דור ג' מכריע ולאו דעת ג' מכרעת +בפרק ד' דתרומות תנן פלוגתא דר"א ור"י גבי תאנים שחורות מעלות את הלבנות, ור"א משמע דדעת שלישית קאמר ואעפ"כ הלכה כמותו, עיי"ש פרק ח' ר"ג הכי נמי, וי"ל אין אלו הכרעות אלא שלש מחלוקות, וכמהו הרודה פת חמה שם פ"י ורבים כן+ לקים דברי ב' המפרשים האדירים האלה שכל חכמי ישראל צריכים אליהם, ולא נאמרו דברים הללו אלא כתנאי כי הכא.
 
הדרן לשמעתין ולמאי דקשה לן בגווה, דהא ר"ג לאו דעת ג' קאמר אלא יהיב טעמא לדעת ב"ש לקיים דבריהם וקא מסהיד אנפשיה אני אכריע ודור א' הוא כדאמרן, ור' יוחנן הוא ניהו מאריה דההוא כללא, דאתמר בפרק כירה ל"ט ע"ב א"ר תנחום א"ר יוחנן א"ר ינאי אמר ר' כל מקום ששנים חולקים ואחד מכריע הלכה כדברי המכריע חוץ מקולי מטלניות, ואע"ג דדילמא במתני' בלחוד אתמר, הא ר' יוחנן הוא דאמר הכא בפירוש הלכה כדברי המכריע ואנן נקום ונימא ליה באפיה דלא ידע היכי דמי מכריע.
 
ומסתבר לן דהני תנאי בקדימת הברכות נחלקו ולא לפטור שהרבה מיני שמן יש, ומשום הכי בברכות מ"ג ע"א בפלוגתא דרב אדא בר אהבה ורב כהנא ונהרדעי, בברכתא של משחא כבישא ומשחא טחינא אי מברכין עלייהו בורא עצי בשמים או מיני בשמים, לא מסייעינן מהדא מתניתא לחד מינייהו ולא מותבינן מנה לאידך.
 
והרב והרמב"ם פשיטא להו דכשרתא הוא מין בפני עצמו, כדברי רבים מן המפרשים שהוא הקושט, ואף לדעת האומר שהוא שמן מוכשר עם עצי בשמים כבר פירש הראב"ד דכשרתא מקרי כל זמן שכל ההכשר הוא בעין ובדי העץ עדיין מונחים בתוכו, לפיכך מברכינן עלויה בע"ב כרב אדא, דליכא מאן דפליג עליה, וכן על משחא כבישא כרב כהנא, והוא השמן היוצא מן הזיתים הנכבשים לאכילה, דלא אשתני דהוי כיוצא גם הוא לאכילה, ומשחא טחינה ה"נ כנהרדעי אע"ג דאשתני למנורה.
 
והשמן בפני עצמו באיזה אופן שיצא מן הזתים והוא מעלה ריח טוב כדאמרן, הוא שנחלקו עליו ב"ש וב"ה, אי מקדמינן לברוכי עליה או על ההדס, ואע"פ שברכותיהן שוות לא אמרו לפטור זו את זו משום דאיכא למימר דלשבת אתשיל שאין שם מוגמר ומהדרינן למלויי ק' ברכות באספרמקי לפיכך מכווני שלא לפטור, וה"ה בחול, או כל היכא דמכוין לפטור שהקודם את חברו פוטר את חברו. וכל הני מילי מעלייתא אשמעינן הרב אגב אורחיה בתריצת' דמתניתא ואין כאן חלוף גרסא.
 
ואע"ג דבאתרוג וזית חביב עדיף אפשר דריחני שאני, דאיכא לכל חד מנייהו מלתא טפי מחבריה, שמן כדקאמר ר"ג זכינו לריחו ולסיכתו, שהסיכה גם היא לריחא עבידא, ומשום הכי לא קאמר זכינו לאורו ולטעמו, שהן עיקר תשמישו, משום דהוי טעמא לב"ה כמו שנזכיר, לפיכך שתק מהן ר"ג דלא שני ליה בין מה שנברא להריח למה שנברא לאכלה ולאורה אלא כל שיש בו טופיינא דריחא חשיב לה טפי, והוא דיוק מוכרח אמתי וברור, אמנם בחשיבותו של הדס היינו טעמא דב"ה דעיקר ברייתו להריח מש"כ בשמן, ובזה נתיישבו הגרסאות שתיהן, וטעמא רבה ומסתבר הוא הא דאמינא לעלויו של הדס בין לפטור בין להקדים אע"פ שלא פירשוהו בגמרא לפשיטותו.
 
ולעולם ר"ג מכריע גמור הוא, ואי לאו דאית לן הכרעה מעלייתא כב"ה מדרבא, כדפרישית, הוה סלק' ליה לר"ג שמעתא להלכתא, ועכשיו שהדבר שקול יצדק לומר כדברי הרא"ש שאין ר"ג מכריע. כי יפה הכריע לפי סברתו ואף ר' יוחנן נכנס בשטתו, אלא שיש לנו תשובה אלימתא בצדה להכריע בגוונא אחרינא, והתוס' אמ' ספ"ק דפסחים דאי ר"ג דהכא מכריע גמור הוא לא הוצרך ר"י לפסוק הלכה כמותו דהא הוא דאמר בפרק כירה הלכה כדברי המכריע אלא ר"ג מפרש ונותן טעם לדבריו, והוא הדבר אשר אמרנו, אע"פ שאין ראיתם מכרחת דהא מספקא לן התם בפרק כירה דילמא במתניתין דוקא ומשום הכי איצטריך למימר כאן בפירוש דהלכה כדברי המכריע אע"ג דברייתא היא, ואפ"ה לא תסתיים דליתי' לההוא (בעא) כללא אלא במתניתן דהא הכא איתיה להאי כללא לר' יוחנן גופיה אף בברייתא, ולמימרא דאיתיה בעלמא בברייתא נמי לא תסתיים דהיכא דאתמר אתמר. אלמא ר"ג מכריע הוא לפי דרכו כדאמרן, ולפי שמצינו תשובתו בצדו אין כאן הכרעה, וממילא אית לן למימר דהלכה כרב פפא דבתרא הוא, ועוד דלאסוקי שמעתא כב"ה לא צריכנן לטעמא אחרינא כיון דב"ש לגבייהו אינה משנה, אלא שאפילו אותו הטעם לשבח שאמרנו להכריע כב"ה תנא סתים ליה סתומי שכן דרכן של ב"ה לקצר בדבריהם שענותנים היו, כדאשכחן במתני' דתרומות פ"ה גבי סאה תרומה טמאה שנפלה לק' סאה תרומה טהורה דקתני לאחר שהודו, פי' ב"ש לב"ה, ולא פירש מי הודה למי אלא ברמז, וטעמייהו דב"ה נמי תנא דידן סתים ליה סתומי אלא דרבי הושעיא תני ליה בתוספתא. ובפ"ק דכריתות איפליגו פליגו במפלת אור לפ"א, ולא תנן כלה מלתייהו דב"ה, ופרשה תנא ברא, דתניא א"ל ב"ה לב"ש הרי הוא אומר או לבת לרבות אור לפ"א. ובבחירתא נמי לא תנן מה שהודו ב"ש לב"ה, כי היכי דמתנינן אלו דברים שחזרו ב"ה להורות כב"ש, דתלמידי בית הלל אנן ומתנינן כי אורחייהו.
 
ורב פפא מסברא דנפשיה פליג על רבי יוחנן, ולא מחמת כסופא הוא דבעא לאשתמוטי אלא ממדת חסידות, ותלה הגדולה ברבו, ואי לאו דקים ליה דהכי הלכתא לא עבד עובדא כנפשיה, והכי קי"ל בכל דוכתא מעשה רב.
שו"ת הרמ"ע מפאנו סימן ו
 
שמעתא דאין חותמין בשתים.
 
ברכות בפרק שלשה שאכלו מ"ט ע"א, רבי אומר אין חותמין בשתים, איתיביה לוי לרבי על הארץ ועל המזון ארץ דעבדא מזון, על הארץ ועל הפרות ארץ דעבדא פרות, מקדש ישראל והזמנים ישראל מקדשי לזמנים, מקדש ישראל וראשי חדשים ישראל מקדשי לראשי חדשים, מקדש השבת וישראל והזמנים אי נמי מקדש השבת וישראל וראשי חדשים אמר לי' חוץ מזו, ומאי שנא, הנך כל חדא וחדא באנפי נפשה כתיבא אבל הכא הא בהא תליא ע"כ. והתימה מפורסמת בכפל הבבות הראשונות, שתים שהן ארבע בשווי גמור, דאיכא למידק מאי פריק ליה רבי בקמייתא ומאי אוסיף ליה בבתרייתא זוג זוג, ומאי אולמיה דפרוקא בתרא ליתובי טפי דעתיה דלוי, לשמעיניה מאידך, ואמאי ערבינהו ואותבינהו באחרונה.
 
והכי פירושה, סבר לוי למימר כההוא פרוקא קמא, בשלמא מזון שאין בו חלוק ברכות מ"מ שפיר דמי, אבל על הארץ ועל הפירות אין חותמין כן אלא חוצה לארץ, כרב חסדא וכדפריש לה רב עמרם בסוף פרק כיצד מברכין מ"ד ע"א דאילו בארץ חותמין על הארץ ועל פירותיה כר' יוחנן, וניחא דמברכינן על הארץ גופה והיא עבדא פירותיה, ולכן חזר ושאל: בבבל מה אתה משיב, דהתם משמע ליה ללוי דמיקרי חותמין בשתים, על הארץ דהיינו ארץ ישראל שלעולם מוחזקת היא בידינו מאבותינו, ועל הפירות שאנו אוכלין בבבל, ופשיט ליה רבי דלא שנא, וטעמא מפורש באגדתא שתמצית א"י בבל שותה נמצאת א"י דהיא עבדה פרות לבבל.
 
ומלתא אגב ארחין, שמעינן ליה לאנקלוס במינין שנשתבחה בהן ארץ ישראל, דבדידהו עסקינן הכא, שתרגם ארץ זית שמן ודבש ארעא דזיתהא עבדי' משחא והיא עבדה דבש, למד שהתמר עצמו הוא הדבש האמור בתורה ועליו מברכין מעין שבע, אבל דבש תמרים זיעא בעלמא הוא ומברכין לפניו ברכת שהכל ולאחריו ולא כלום דהיינו בורא נפשות.
 
וכי איתיביה לוי לרבי מקדש ישראל והזמנים ופריק ישראל מקדשי לזמנים, סבר לוי למימר בשלמא זמנים אתי שפיר דאמור רבנן לא בד"ז פור ולא בד"ו פסח וכלה תקנתא ואדר הסמוך לניסן לעולם חסר ואייר כמוהו ולא מצינו אלול מעובר נמצאו כל הזמנים וראשי חדשים שלהם ישראל מקדשים אותם, אבל ראשי חדשים דעלמא שאין בהם מועדות זמנין שאין ב"ד נזקקים לקדש כדתנן ר"ה כ"ד ע"א אם לא נראה בזמנו אין מקדשין אותו שכבר קדשוהו שמים, ופשיט ליה רבי דלא שנא, לא מיבעיא לסתם משנה דאמר לעולם מקדשין את החדש בב"ד, אלא אפי' לר' אלעזר בר צדוק דמיניה אותיביה לוי לרבי, כדפרישית, אתי שפיר, כי מי מפיס אם נראה החדש בזמנו אלא מונין הימים מהחדש הקודם אליו שכבר קדשוהו ב"ד, הילכך לעולם איכא למימר ישראל מקדשי לראשי חדשים ומנייהו תסתיים לקביעות המועדות. ולפי שקדושות אלו מסורות לחכמים חייבים אנו להקביל פניהם חדש ושבת, חדש כמשמעו, ושבת דאתי מחמתיה, דהיינו רגל, אם הוא בעיר אחרת, ושבת גופיה באותה העיר ללמוד מהם תורה. והדר איתיביה בבת אחת משבת וישראל בהדי זמנים או בהדי ראשי חדשים, למימרא, דקבלה מניה דראשי חדשים לעולם נטפלים אל תקנת המועדות לפניהם ולאחריהם ומשבת בלחוד הוא דקא מותיב ליה, אמר ליה חוץ מזו, דהא בהא תליא, כמה דאתמר באגדה דאמר לה הקב"ה לשבת כנסת ישראל תהא בת זוגך ושלשה מעידים זה על זה הב"ה שבת וישראל. הא למדת צריכותא רבתי לכל הני תיובתי דלוי, אע"ג דסליק להו פרוקא חדא כמה זמני, כי הם המדברים על אזן שומעת, ברוך שבחר בהם ובמשנתם.
שו"ת הרמ"ע מפאנו סימן ז
 
מתניתין בפרק שלשה שאכלו.
 
ברכות מ"ט ע"ב כיצד מזמנין. מתניתין דייקא דקתני סיפא יושב הכרובים, גבי בענין שהוא מברך כך עונין אחריו, ולא תני ליה רישא בבבא תליתאה מהני דרבי יוסי הגלילי דמוסיף בהו ואזיל והכי קתני ברבוא אומר נברך לה' אלקינו אלקי ישראל אלקי הצבאות ותו לא. ואיכא מאן דשביש לה לרישא ומוסיף, ואיכא מאן דשביש לה לסיפא וגורע, וטעות הוא ביד שניהם, אלא הכי פירושה: מדשמעינן ליה לת"ק דקתני אחד עשרה ואחד עשרה רבוא ש"מ דר' יוסי עד כאן מוסיף והולך ותו לא, וסיפא דקתני כך עונין אחריו יושב הכרובים אתאן לעשרה רבוא ולא תני ליה רישא דלאו כי רוכלא ליתני וליזיל, ומקרא יליף שית מקהלות דאית ביה שית תיבין: אי בעית אימא שלש, עשרה, מאה, אלף, רבוא, ועשרה רבוא; ואי בעית אימא שית זמנין עשרה רבוא שכלם יחד שש מאות אלף כמנין יוצאי מצרים, וטעמא דליכא לאוסופי עלייהו, משום דבעינן מקהלות טובא וכלן ממקור ישראל שהם ששים רבוא שעמדו בסיני, דהא פסיקא ליה להאי תנא שאין מוסיפין בתארים אלא בכפלי העשרות כנגד כלם.
 
ואע"ג דאיפסיקא הלכתא כר' עקיבא דהוא ת"ק, מ"מ מדר' יוסי הגלילי למדנו דרך ארץ, דאפילו בסעודת שלמה בשעתו לא ירבו המזמנין על שלחן אחד יותר מי' רבוא שהם אחד מששה למקבלי התורה. והיא עצמה לא נתנה לידרש ע"י רב, א"ל יותר מס' רבוא ק"ו ממשה שכן זו נתנה לו' ימים, היינו שלחן ערוך כמעשה בראשית, וזו למ' יום של לוחות הברית, וו' ימי בראשית המה להם אחד מו' ופרוטרוט, ואף ר"ע מודה בה מדקתני אחד עשרה ואחד עשרה רבוא ולא קתני הכי אחד מרובין ואחד מועטין כדתני סיפא גבי בית הכנסת, שמע מינה, ומתניתין דייקא כדאמרן.
שו"ת הרמ"ע מפאנו סימן ח
 
מתניתין בפרק עושין פסין.
 
עירובין כ"ג ע"א ר' אלעזר אומר אם היה ארכה יתר על רחבה אפילו אמה אחת אין מטלטלין בתוכה, ואוקימנא דהכא קתני אם היה ארכה יתר ע"פ שנים ברחבה כדתני בברייתא להדיא, ומתמהינן אי הכי היינו רבי יוסי דקתני אפילו ארכה פי שנים ברחבה מטלטלין בתוכה, אלא רבוע דרבנן איכא בינייהו. והקושיא מפורסמת היכי נקט האי תנא דידן לישנא קטיעא, משבש לנו לכאורה דעתו של רבי אלעזר, עד דאתי תנא ברא ומתרץ לה, יציבא בארעא וגיורא בשמי שמיא. ולפי שיש בריבוע דרבנן ב' פירושים צריך לישב את שניהם כהוגן שיהיו מפורשים במשנה באר היטב בלשון חכמים לא יחסר כל בה, ותנא ברא הוא דלא חכים כולי האי ומאריך בלשונו שלא לטעות.
 
רש"י פי' דשעור בית סאתיים דאורייתא הוא ק' על חמשים כחצר המשכן ורבנן רבעוהו (היו) ושערו בו ע' אמה ושיריים על ע' ושיריים. והנה לרבי אלעזר עדיף שיהא ארכה כשנים ברחבה כעין של תורה ובלבד שלא יוסיף באורך ולרבי יוסי עדיף רבוע שרבעוהו חכמים, ולפי זה תנא דמתני' אקרא קאי ודוקא קאמר אם היה ארכה, המפורש בתורה, יתר על רחבה, שהוא גם כן מפורש בתורה, אפילו אמה אחת אין מטלטלין בתוכה.
 
והרב פירש רבוע דרבנן, ואיכא בינייהו דר' אלעזר סבר כלהו אמות דתחומי שבת בעינן עגולות כר' חנינא בן אנטיגנוס במשנה פ' מי שהוציאוהו, ורבי יוסי סבר מרובעות כרבנן דאמרי שיהא נשכר את הזויות, והרמב"ם דקדק בשעור התמונה דרבי אלעזר לדרך זו שיהא אורך השטח צ"ג אמה וא' מכ"ז באמה ורחבו נ"ג ושליש ואז יהי האלכסון ק"ז וחצי וכל אלה החשבונות בקרוב שא"א לצמצם בהם מטבע המספר הבלתי גדור, ולפי זה תנא דמתניתין הכי קאמר אם היה ארכה של תמונה זו, יתר על רחבה הראוי, אפילו אמה אחת אין מטלטלים בתוכה, והוא לא ישער אורך השטח לפי שבתמונות הכודרות השטחיות על פני הארץ אשר אין להן זויות, יחשב האורך שלהן שהוא הקוטר הנמשך משני קצוות התמונה היותר מרוחקים זה מזה, והרוחב הוא הקוטר של שני קצותיה הקרובים יותר, ואלו היה הקוטר הקצר פחות מחצי הקוטר הארוך אין זו תמונה ראויה למקום אשר נחשבהו מוקף לדירה, וראיה לדבר חצר המשכן, כי אמנם זה הדבר יסכימו בו התנאים האלה, שאילו היה אריך וקטין, דהיינו ארכו יתר על פי ב' ברחבו, ברבוע לרבי יוסי, או בעגול לרבי אלעזר, אין מטלטלין בתוכו, וזאת ההסכמה תשים השעורים האלה ידועים עד שידוקדק לשון התנא באמרו ארכה יתר על רחבה דהיינו הרוחב הראוי, וכאילו אמר על פי שנים ברחבה. קצרו של דבר לפירוש רש"י הכי קתני, אם היה ארכה הידוע, דזיל קרי בי רב, הוא יתר על רחבה, הידוע הכי נמי, אפי' אמה אחת אין מטלטלין בתוכה, ולפירוש הרב הכי קתני, אם היה ארכה הראוי להקף דירה, יתר על רחבה הראוי, אפי' אמה אחת אין מטלטלין בתוכה. ותנא דמתני' דוקנא הוא לדברי שניהם ובחר לשון ערומים והוא כפתור ופרח.
שו"ת הרמ"ע מפאנו סימן ט
 
בפרק כיצד משתתפין.
 
תנן עירובין פ"ז ע"ב שתי גזוזטראות זו למעלה מזו עשו לעליונה ולא עשו לתחתונה שתיהן אסורות עד שיערבו. זו היא הגרסא האמיתית וכאן סוף המשנה בלי חלוקה אחרת וכן צריך להגיה בכל הספרים, וה"פ משנתנו, כשנשתתפו בתקון העליונה, שאז התחתונה אוסרת עליה, ואעפ"כ, אם התחתונה עשתה אח"כ מחיצות לעצמה בזה נסתלקת מן העליונה ואינה אוסרת. דייקא נמי דקתני עשו לעליונה, פי' בשותפות, דהכי אוקמה רב ששת בגמרא, ולא עשו לתחתונה אז שתיהן אסורות, הא אם עשו לתחתונה ג"כ אע"פ שיש להן שותפות בעליונה אינן אסורות זו על זו, והדבר ברור שאותה הגזוזטרא שלא נעשה לה שום תקון אסורה בכל גוונא.
 
אבל הרמב"ם גורס במשנה בבבא הא' שזכרנו, עליונה מותרת ותחתונה אסורה עם כי נתהפך במשנה בספרי הדפוס והוא טעות סופר צריך תקון כמו שהגהנו, ואח"כ יפורש בשלא נשתתפו בעליונה אלא העליונה תקנה לעצמה והתחתונה לא עשתה כלום, והדין אמת שעם זה עליונה מותרת ותחתונה אסורה, אבל אינו מן השנון.
 
עוד הוסיפו בספרים בבא אחת לסיפא שגם היא אינה מן השנון, והדין אמת חדשוהו המפרשים, וזה לשון הבבא הנוספת: עשו לתחתונה ולא עשו לעליונה שתיהן אסורות עד שיערבו ע"כ. והכונה שתקון התחתונה לבדה בין בשותפות בין בפני עצמה אינו מספיק אפי' להתיר אותה, ונמצאת העליונה אסורה מפני שאין לה תקון, ותחתונה מפני שהעליונה היא רגל האסורה במקומה ואוסרת עליה, ואעפ"י שהעליונה נשתתפה בתחתונה לא סלקה עצמה מן הגזוזטרה העליונה לשפוך ולמלאת הימנה לפיכך אוסרת על התחתונה כאמור.
 
והרב והרא"ש לא זכרו אוקמתיה דרב ששת לפשיטותה כדדייקינן ממתני', וכבר זכרה ה"ר ישעיה הזקן בפסקיו, ורמזה ה"ר יהונתן בפירושיו, ויש לה"ר ישעיה בר אליה חדושי דינים יוצאים ממשנתנו ונתלין בה. ולנו יספיק במקום הזה מה שצריך לאמות הגרסא ולפירושה.
שו"ת הרמ"ע מפאנו סימן י
 
תשובה בשיעור עשרון ורביעית של תורה +יגוד"ו על נפש צדיק סימן: החומר עשר איפות, האיפה שלש סאין, הסאה ששה קבין, הקב ארבעה לוגין, הלוג שש ביצים+
 
בפרק ערבי פסחים ק"ט ע"א גבי שעורין דעשרון לחלה ורביעית לד' כוסות, כתב הר"ן שטפח על טפח ברום אצבעיים וחצי אצבע וחומש אצבע מחזיק לוג והוא רובע קב, ושה' רבעים קמח שעור חלה יכילם כלי שארכו טפחיים ומחצה ברוחב טפחיים ברום אצבעיים וחצי אצבע וחומש אצבע עכ"ד, והיינו כלי שהוא טפח ומחצה בג' מרחקים, ואולם שכח בשבורו זה מה שלמדנו ממנו בפ' אלו עוברין כי אלו הם ה' רבעים מדבריים ואינם רק ל' בצים, והעשרון ראוי להיות ז' רבעים מדבריים שהם ו' ירושלמיים, וה' צפריים הם ג"כ ד' רבעים לקבא מלוגנאה, ודברים פשוטים הם במשנה ריש מסכת עדיות ובהרבה מקומות.
 
הרי כאן ד' מדות, כל אחת מהן מ"ג בצים וחומש ביצה, בגימטריא חל"ה. צא ולמד משבור הכלי ששער הר"ן שאינו אלא רי"ו אצבעות, וכלי המחזיק עשרון של תורה יהיה טפחיים ומחצה על טפחיים ברום ג' אצבעות וקי"א חלקים מקכ"ה באצבע, יעלה שבורו של כלי זה לשבורו של כלי כיוצא בו ששער הרמב"ם ז"ל בפי' המשנה פ"ב דחלה, היינו שי"א אצבעות ואחד מכ"ה באצבע בדקדוק גמור, וגם בפ"ו בהלכות בכורים שיעור כלי דומה לזה בקירוב.
 
ובדרך קצרה, ידוע כי רביעית של תורה היא ביצה ומחצה, ושעורה אצבעיים על אצבעיים ברום אצבעיים וחצי אצבע וחומש אצבע, נמצא שבורו של כלי מחזיק אותה הוא עשר אצבעות וארבעה חומשין, והעשרון הוא מ"ג בצים וחומש ביצה שהן כ"ח רביעיות וד' חומשין של רביעית, וכשאתה מודד כלי אחר מחזיק כ"ח כלים וארבעה חומשי כלי של אותה מדה המחזקת רביעית, יעלה בשבורו שי"א אצבעות ואחד מכ"ה באצבע לא פחות ולא יותר.
 
וכבר נשאלנו מדוע לא נקטין מדה זו שליש, מדתנן כל המחזיק ארבעים סאה בלח מחזיק כוריים ביבש, וטעות הוא ביד השואל, שאין ההבדל בתוך דפנות הכלי אלא למעלה מהן, דאמר אביי האי גודשא תילתא הוי, וידוע שאין גודשין בלח. וההיא דאביי לא מתוקמא אלא בכלי שיהיה רחבו פי שנים בעמקו, כמו שהיה הים שעשה שלמה לטבילות כהנים שאמת המים מעין עיטם נמשכת תחתיו ורגלי שנים עשר בקר היו פתוחין כרמונים וכתיב במלכים אלפים בת יכיל, שהיא איפת הלח, ובדברי הימים כתיב הים שלשת אלפים, והיינו ביבש, אף אנו לפי דרכנו למדנו שהים היה מחזיק בלח ק"נ מקואות, והמשכן שעורו אלף מקואות, והמקדש י"ב משכנות, נמצא הים אחד משמנים במקדש.
 
ורבינו תם זמר ואזיל לשוויי בה סימנה ברביעית של תורה, וכך היה אומר, רביע הנמצא השלך חוצה, ומן הנותרים קח אחד מעשרים, ופעמיים יוסר חלק שנים עשר. פירוש, הנמצא הוא ארבעים סאה שעור מקוה, השלך מהן עשר סאין, וחלק העשרים מן הנותרין, שהן שלשים סאין, הוא סאה ומחצה דהיינו תשעה קבין שהם שלשים וששה לוגין, ואתה קח לך חלק שנים עשר מהם והוא שלשה לוגין שהם י"ח ביצים, ואחד משנים עשר מהם דהיינו ביצה ומחצה, היא רביעית של תורה. ע"כ פי' החידה לשיעור משקה, מכאן ואילך לשיעור הכלי: הנמצא הוא אמה על אמה ברום שלש אמות וגובה החלל הוא י"ח טפחים שהן ע"ב אצבעות בגודל, השלך מהן י"ח אצבעות, וחלק העשרים מן הנותרים שהם נ"ד אצבעות הוא אצבעיים וחצי אצבע וחומש אצבע בגובה החלל שארכו אמה ורחבו אמה, וכשתקח אחד משנים עשר מן האורך וכן מן הרוחב שהוא אצבעיים על אצבעיים ברום אצבעיים וחצי אצבע וחומש אצבע שלקחת מן הגובה, הוא החלל הכלי המחזיק רביעית.
 
אמנם ראינו אחד מחכמי הצרפתים בחבורו משכיל על דבר זה ושש ומתפאר בנוסחה משובשת נזדמנה לו בירושלמי, וז"ל: לוג של תורה אצבעיים על אצבעיים וכו', וזה החכם אמר שיש לו חברים מפרשים רביעית של תורה דגמרא דילן כמו רובע הקב. ואלה דברים בטלים הם הבל הבלים הכל הבל, על כן עמדנו על מקום טעות שלא יכשל בו זולתם, והוא זה כי כשבאו לשער אמה על אמה ברום ג' שהן בית מ' סאה וכל סאה כ"ד לוג נמצא ארבעים סאה תתק"ס לוגין, הנה הם חשבו כהוגן רי"ו טפחים לאמה על אמה ברום אמה, אבל כשבאו לשער מהו טפח על טפח אמרו שהוא י"ו אצבעות ואין הדבר כן, אלא כשם שאתה מונה לאמה אחת ששה טפחים על ו' טפחים, פעמיים, בראשונה הם ל"ו טפחים ובשניה הם רי"ו, כך אתה צריך למנות לטפח אחד ד' אצבעות על ד' אצבעות בגודל, פעמיים, בראשונה הן י"ו ובשניה הן ס"ד. הרי לך למ' סאה ד' רבוא ואלף תע"ב אצבעות, ומהם לכל כ' לוגין תתס"ד אצבעות, ומהן ללוג אחד מ"ג אצבעות וחומש אצבע, ומהן לרביעית הלוג חד סרי נכי חומשא לא פחות ולא יותר. ובירושלמי ה"ג רביעית לוג של תורה אצבעיים על אצבעיים וכו', ודי בזה עיין תשובת המזרחי סימן צ"ז אעפ"י שנדפסה בשבוש וקל להבין.
שו"ת הרמ"ע מפאנו סימן יא
 
בפרק טרף בקלפי.
 
יומא מ"ג ע"ב תני רישא הרובד הרביעית שבהיכל והדר תני סיפא שבעזרה, ושניהם אחד לפי שטתנו, כדמתנינן לה בסדר עבודת היום דידן, והוא הרובד הרביעי העליון שבמעלות האולם, כשנתחיל למנות מן הרובד התחתון שרחבו שלש אמות מיסוד המזבח עד מעלות האולם. והן אמנם י"ב, ג' מהן אמה אמה אמה, והרביעית היא רובד של שלש אמות, הרי שני רובדין, ועוד אמה אמה אמה, והשמינית רובד שלש, והוא הרובד השלישי, ועוד אמה אמה אמה והי"ב רובד ארבע, וזהו הרובד הרביעי העליון.
 
ובמס' מדות פרק המזבח, אחרי שזכר שלחה אמה תנא ברחבן של מעלות אמה אמה שתי פעמים בלבד והדר רובד שלש, וכלהו הכי נמי, שכן דרך התנא לקצר דלאו כי רוכלא ליתני וליזיל, ודכותה במסכת מנחות גבי קצירת העומר, וכן במסכת פרה פ"ג, ויצדק לומר ברובד הזה שבעזרה כדקתני סיפא לפי שהוא סוף גבולי העזרה לשחיטת קדשי קדשים בצפונה, והוא לפני ההיכל כדמסיק בגמרא תני של היכל, ויצדק ג"כ לישנא דרישא דקתני שבהיכל, לפי שהוא משלים לכותל האולם וסמוך לו, ואותו הכותל נכלל בשעורי ההיכל כדתנן במסכת מדות, ההיכל מאה על מאה ברום מאה, ואלה המאה שמן המזרח למערב תחלתן מכותל האולם, ואעפ"י שגדולי המפרשים תפשו להם דרך אחרת במשנת יומא ובמעלות האולם, הנה אנחנו נחשוב בכל מקום הפירוש הנכון מה שיאמתהו מציאות הנושא עצמו, וכבר אשתכח כותין בחשבון מעלות האולם לאחד מחסידי ארץ ישראל מהרה תרוחם, בציור המקדש אשר לו, וכ"ש שנצדק בדברנו על ההיא דיומא כשתהיה המשנה האחת מפרשת חברתה, מה שאין כן לדרכן של ראשונים, ודכותה בפרק המדיר: בעיר חדש אחד יקיים, ג' יוציא ויתן כתובה, ור' יהודה היא, רישא בישראל וסיפא בכהן, ולעולם סבירא ליה שנים בישראל ושלשה בכהן כדקתני לעיל בהדיא.
 
ובפרק הנשרפין תנן מי שלקה ושנה מאכילין אותו שעורים, והדר תנן לחם צר ומים לחץ להורג נפש בלא עדים, ואידי ואידי סריך בכלהו.
 
ובפרק עד כמה, תנן החשוד על הבכורות והדר תנן החשוד על השביעית, ומסיימינן בהו חד טווי ואריג וחד טווי ובגדים, והדין שוה בשניהם שזה וזה מותר, לפיכך נתחלפה בהם הגרסא בספרים והכל אמת, אע"ג דדייק טפי בגדי גבי צמר לאתויי נמטי ודייק נמי אריג לגבי פשתן דשביעית לאתויי תיכי, כדאיתא בגמרא.
 
ובריש מקואות תני חדא כשרים לחלה וליטול מהם לידים, והדר תני כשרים לתרומה וליטול מהם לידים, והא קמ"ל דהיינו חלה היינו תרומה, אע"ג דתרומה שמה עליה מעקרא וחלה בשעת לישה אין שמה עליה, שהקמח הוא עצמו חולין מתוקנים ומשנתגלגל נתחייב בחלה, וקיימא לן חולין הטבולים לחלה לאו כחלה דמו, מ"מ דינן שוה לכל מלי, והא נמי במסכת יומא דכוותייהו.
 
והשתא ידענא ודאי דשפיר קאמינא אחרי שמצאתי ברייתא מפורשת כדברי בספרא דבי רב, דתניא ושחט את פר החטאת אשר לו נותנו לאחר למרס את דמו על הרובד הרביעי שבהיכל כדי שלא יקרוש, ולקח מלא המחתה והביא ונתן שם במקום שהוא נותן לאחר למרס על הרובד הרביעי שבהיכל ע"כ, כך היא שנויה בספר קדמון ומוגה והיא הנוסחא המדוקדקת שקיימה וקבלה ה"ר הלל ז"ל בפי' לת"כ, ויש לו שם ג"כ גרסא בגמרא דיומא מפורשת על הדרך הזה והוא הנכון בלי ספק.
שו"ת הרמ"ע מפאנו סימן יב
 
בדין מגלת תענית.
 
שאלה בסוף פ"ק דמגלה יש תוספת בהלכות הרב וזה נסחה: תנן התם כל הכתוב במגלת תענית וכו', אמרו שהיא מהגהות ה"ר אפרים תלמידו ויש בה מן המבוכה והבלבול בחלוף הגרסאות, וההבנה לפי' אנו צריכים.
 
תשובה סבור היה ה"ר אפרים שנס מועט יספיק לאסור את ההספד בלבד, אבל לא נאסור התענית אלא בנס גדול, שאז יאסר גם ההספד מק"ו, כי היה ההספד אצלו כבד מן התענית להיותו מעורר את האבל, לפיכך היה גורס במימריה דרב אשי כל שלאחריו אסור בהספד ומותר בתענית, ירצה כל יום שקדושתו תופסת לאחריו ג"כ אעפ"י שהיום עצמו אסור בשניהם אין מחרתו אסור אלא בהספד שהוא זלזול רב בקדושה שלפניו אבל בתענית מותר שאינו כ"כ זלזול, ותענית שלפני פורים הוא דקשיתיה והזקיקו לכך מאי דאסקינן לא בטלה מגלת תענית בחנוכה ופורים, וקסבר אף לפניהם ואחריהם לא בטלה, ומעקרא נמי הספד הוא דאתסר לפניהם ולאחריהם אבל לא תענית. ורב אשי דאמר לאחריו משום ר' יוסי נקט לה, דלת"ק דמתני' לית ליה אסור לאחריו כלל, וממילא דלר' יוסי הא דתנן לפניו ולאחריו אסור, לפניו ולאחריו שוין.
 
אבל בשטה דמתני' אתי דלא כדברי ה"ר אפרים, דהא גזרתנו דלא למספד חמירא טפי מדלא דלהתענאה, וממילא שתכבד התענית על הצבור יותר מן ההספד, שהרי נס מועט אוסר עלינו את התענית שהוא צער הגוף ולא יאסר ההספד אלא בנס גדול, שאז נאסור התענית ג"כ מק"ו, ורב אשי ה"ק כל שלאחריו בתענית אסור ובהספד מותר, ור"ל אע"פ שי"ט גופיה אסור בשניהם אין היום שלאחריו וה"ה שלפניו חמור כל כך אלא אסור בתענית בלבד, וממילא דפורים שיש לו לפניו ולאחריו יהיו זה וזה אסורים בתענית ומותרים בהספד, וחנוכה כמוהו. אבל אנו מתענים לפני פורים לפי שבטלה מגלת תענית לגמרי חוץ מחנוכה ופורים גופייהו, ולא עדיפי לפניהם ולאחריהם של אלה משאר י"ט שהם עצמם בטלו, ועוד ששבו אצלנו חנוכה ופורים מן המפורסמות ואינם צריכים חזוק, ופורים עדיף שהוא דברי קבלה ודברי קבלה כדברי תורה.
 
וההוא מימרא דכתב ה"ר ישעיה בר ברתיה דה"ר ישעיה סבא מטראני במסכת תעניות, שי"ט של עצרת שחל באחד מימי השבוע חוץ מיום שבת אז יום שלאחריו אסור בהספד ובתענית, שלא התירו אלא לאחר השבת מפני הצדוקים, משמע לן דליתה למילתיה אלא לב"ש דאית להו יום טבוח אחר י"ט, אבל לב"ה דלית להו יום טבוח אלא כשחל עצרת בשבת דוקא לעולם יום של אחר עצרת מותר בהספד ותענית, כדאמור רבנן ד"ת אינם צריכים חזוק, ואעפ"כ מן הדין כשחל עצרת בשבת ראוי שיהיה מחרתו אסור בהספד ותענית כיון שהוא יום טבוח מן התורה אי לאו משום צדוקים כדתנן בפרק אין דורשין, ואעפ"י שאין זה מענין השאלה מלתא אגב אורחין אתינא לאשמועיה לשואל דרחמתיה עזיזא וקים לן בגויה דמעילא אלבשיה יקירא.
שו"ת הרמ"ע מפאנו סימן יג
 
בשמעתי דאוקימו רבנן בשטה.
 
שאלה, הא דאמור רבנן כל ישראל בני מלכים הם זמנין משמע בגמרא דהלכתא היא, כדתנן גבי סוף זמן ק"ש של שחרית, וזמנין משמע דליתיה להדין כללא, כגון גבי שמן ורד בס"פ ח' שרצים ובדוכתי טובא, עד דאוקמוהו רבנן בשטה, ובעינן למיקם עלה דמלתא שפיר.
 
תשובה, פעמים רבות נמצא בתנאים שאמר עליהם בגמרא פלו' ופלו' ופלו' כלהו ס"ל כך, כגון הא דאמר אביי בפרק מפנין קכ"ח ע"א רשב"ג ור"ע ור' ישמעאל ור"ש כלהו ס"ל כל ישראל בני מלכים הם, ואיהו דאמר בפ"ק דסוכה ז' ע"ב ב"ש ור"ג ור"א ורבים זולתם כלהו ס"ל סוכה דירת קבע בעינן, ובפרק ר"ג נ"א ע"ב א"ר יוחנן ר"ג ור"ש ובן עזאי ור' נחמיה כלהו ס"ל מאמר קונה קנין גמור, ודומיהם רבים. והיא מסורת ביד הגאונים דכל כה"ג שטה ולית הלכה כחד מינייהו. ומגמרא דאיזהו נשך למדו הכלל הזה כמו שכתב הר"ן בסוכה. וטעמא דמלתא כי הנה התנאים הנז' בכל אחת מאלה הכתות כלם מסכימים על כלל אחד אבל בדינים הנמשכים ממנו אינם שוים, דהתם בב"מ ס"ח ע"ב שוים רשב"ג ור' יהודה ור' יוסי בר' יהודה דסגי דבר מועט בשכר עמלו של מקבל עסקא, חד אמר אפי' לא טבל עמו אלא בציר דהוא ממועט מכלם אלא שהוא דרך כבוד, ואשכחן דכותיה בפרק האשה שנפלו לה נכסים גבי הא דתנן המוציא הוצאות על נכסי אשתו הוציא הרבה ואכל קימעא וכו' וכמה קימעא אמר רב אסי אפי' גרוגרת אחת והוא שאכלה דרך כבוד, וחד חשיבי ליה גללים דמרובין נינהו ותדירי, וחד חשיבי ליה נסיובי ותותרי דמין חלב וגזה הם, ואמר רב הלכה כר' יהודה והלכה כר' יוסי בר' יהודה והלכה כרשב"ג, ורב זביד מנהרדעא פירשה דשטה אתמר, וקבלה מניה רב כהנא וקאמר ה"נ מסתברא דאלת"ה הלכה הלכה הלכה למה לי לימא הלכה כמאן דמקל מכלהו, פירש כיון דקי"ל אין קובעין הלכה אלא ע"פ המנהג, אלו היה מנהג קבוע להקל בדבר לימא כמאן דמקל, אלא רב ה"ק לפי רבוי העסקאות הנעשים בכל מקום ובכל זמן יש מנהג לרבים כחד תנא ומנהג לרבים נמי כאידך ומנהג לאחריני כאידך, אלמא המנהג נמי רופף ושטה היא, וממילא רווחא שמעתא שראוי לחזור לדברי חכמים דבעו שכר עמלו ומזונו כפועל בטל מאותה מלאכה דבטיל מנה.
 
והנה לפעמים הכלל אמתי בעצמו, כמו כל ישראל בני מלכים הם, וראיה לדבר מדברי ר' יהושע במשנה בריש ברכות ט' ע"ב ומדברי רב ספרא בפרק במה אשה גבי אבנט של מלכים, דהני הלכתא נינהו, אמנם רשב"ג בפרק מפנין סבר שמן הכלל הזה יהא מותר לנו לטלטל שברי זכוכית בשבת שהוא מאכל לנעמיות ולא הודו לו חבריו, ור' שמעון סבר שמותר לסוך שמן וורד ע"ג המכה בשבת אע"ג דלא שכיח כדאיתא בסוף שמנה שרצים ואין כן הלכה, אלא היכא דשכיח שרי דלא מוכחא מלתא דלרפואה קא עביד לא שכיח אסור, וכאיצטלא דר' ישמעאל ור' עקיבא בבבא מציעא קי"ג ע"ב הכי נמי שהם אמרו כל ישראל ראוים לאותה אצטלא ואין בעל חוב גובה ממנה ואין הלכה כאותו הזוג.
 
ואבעיא לן עלה דהתם בפרק המקבל, אהא דתנינן רשב"ג אומר אף לעצמו אינו מחזיר אלא עד שלשים יום מכאן ואילך מוכרין בב"ד, ואקשינן ממאי דמוכרן לגמרי קאמר דילמא ה"ק עד תלתין יומין הדר בעיניה מכאן ואילך מזבין מאי דלא חזי ליה ומהדר מדי דחזי ליה, ופשטינן אי ס"ד אית ליה לרשב"ג האי סברא ליכא מדי דלא חזי ליה, דאלמא מודה להו רשב"ג לר' עקיבא ור' ישמעאל גם באותו ענף הפרטי דכל ישראל ראויים לאותה איצטלא, וניחא לן למימר דקים להו לרבנן דרשב"ג מוכרן לגמרי קאמר ולית ליה כל ישראל ראויין לאותה אצטלא, והכי קא מדחו ליה לההוא מקשן לטעמיך דלמא רשב"ג ור' ישמעאל ורבי עקיבא סבירא להו הכי ולעולם עקר קשיא ליתה, ומדברי אותו מקשן יתאמת מה שאמרנו דאפי' נימא דרשב"ג קאי כאותה שטה בהדי ר' ישמעאל ור' עקיבא מכל מקום הוה סלקא דעתיה דמפליג רשב"ג בין מדי דחזי למדי דלא חזי, ודחינן דאי הכי אכתי אפשר דמודי רשב"ג לר' ישמעאל ור' עקיבא באצטלא ומיהו אינהו לא מודו ליה בשברי זכוכיות, וכלהו פליגי עליה דר' שמעון בשמן ורד ואיהו נמי פליג עלייהו בזה ובזה, אלמא עדיין כלה שטה במקומה עומדת ולא סלקא אליבא דהלכתא כלל, וניחא דלא אצטריך למימר דההוא מקשן שטה עצמו לא גמר, מיהו הכלל הוא אמתי בעצמו כמו שזכרנו שכל ישראל בני מלכים הם.
 
ודכוותה בפרק כשם סוטה ל' ע"א אמר רב אסי אמר רב ואמרי לה אמר רבה בן אסי אמר רב רבי מאיר ור' יוסי ור' אליעזר ור' יהושע ור' אלעזר כלהו סבירא להו אין שני עושה שלישי בחולין, והנה הכלל אמת והני תנאי קמו להו בשטה בפרטי הדינים בלבד כדאיתא התם.
 
אמנם הכלל שהסכימו עליו רבים בסוכה דבעינן דירת קבע הוא עז"ה שנחלקו בענפים היוצאים ממנו אלא שאנחנו ע"פ ההלכה לא נשמע אל הפרטים ההם ולא אל הכלל המקבצן, דקיימא לן סוכה דירת עראי בעינן. והרב בהלכות הוציא מן השטה ההיא מאן דאתבריר ליה דלאו משום דירת קבע אמרה למלתיה יעויין שם.
 
וכן ההיא דיבמות ליתיה לההוא כללא אליבא דהלכתא, והר"ן בסוכה העת' בגדר שטה מאי דאיתא בפרק האשה רבה, ומייתי לה הרב בפרק שנים אוחזים, אמר רב נחמן בר יצחק רב הונא כרב ורב כר' ינאי ור' ינאי כר' חייא ור' חייא כרבי ורבי כר' מאיר ורבי מאיר כרבי אליעזר בן יעקב ור' אליעזר בן יעקב כרבי עקיבא דאמר אדם מקנה דבר שלא בא לעולם, אף על גב דהתם לא גרסינן כלהו סבירא להו, משום דכל חד מנייהו בשטת רביה אמרה למלתיה, ומשום הכי שרי באמוראי, דלאו ארחא דגמרא לאוקמינהו בשטה, אלא שכל אחד מהם אמר מלתא באנפי נפשיה דנפקו מנו ההוא כללא, תדע דבקדושין פ' האומר ס"ב ע"ב אמר אביי רבי אליעזר בן יעקב ורבי ור"מ כלהו ס"ל אדם מקנה דשב"ל, ואפילו ר' חייא לא קא חשיב משום דאשכחן ליה באמוראי, כגון בשמעתא דהילך פרק שנים אוחזין וביבמות ל"ג ע"א באסור כולל מוסיף ובת אחת ודכותה, והא דלא חשיב ר' עקיבא בהדייהו משום דאביי סבר כרב הונא בריה דרב יהושע דאוקמה לר' עקיבא אליבא דהלכתא דתנן בפרק בתרא דנדרים פ"ה ע"א קונם שאיני עושה וכו' ר"ע אומר יפר שמא תעדיף ופרישנא באומר יקדשו ידי לעושיהם וידים איתנהו בעולם כדאיתא התם, ובדבר שלא בא לעולם נמי ליתיה להדין כללא, דבשטה אתמר.
 
אבל כשנאמר פלוני ופלוני שניהם אמרו דבר אחד אפשר דהלכתא כוותייהו, דבכה"ג מר אמר חדא ומר אמר חדא ולא פליגי, והיינו דכריתות פ"ג י"ד ע"ב משנת הבא על חמותו, דא"ר אלעזר א"ר אושעיא ר' יוחנן בן נורי דמתני' וסומכוס דאותו ואת בנו שניהם אמרו דבר אחד, ודחי רבא דר' יוחנן בן נורי לא מחייב אלא בשמות מוחלקין, ודחי נמי רב נחמן בר יצחק דסומכוס לא מחייב אלא בגופין מוחלקין, אלמא פליגי ולא אמרו דבר אחד.
שו"ת הרמ"ע מפאנו סימן יד
 
בדיני תפלה.
 
בפרק לפני עדיהן ע"ז ז' ע"ב ומייתי לה הרב בפרק אין עומדין, תניא רבי אליעזר אומר לעולם ישאל אדם צרכיו ואח"כ יתפלל, רבי יהושע אומר לעולם יתפלל אדם ואח"כ ישאל צרכיו, וכל חד מייתי לה מקרא, וחכ"א לא כדברי זה ולא כדברי זה אלא שואל אדם צרכיו בשומע תפלה ע"כ. הנה רבי אליעזר סתמו כפירושו דחש לה לתפלת המנחה, ביותר מהטעם שנזכיר בסמוך, ואשכחן בגמרא דכוותיה שכן הקדימוה נמי לענין כונת הלב בפ"ק דברכות.
 
אמרו לעולם יהא אדם זהיר בתפלת המנחה, וזכרו אחריה תפלת ערבית שהיא רשות וקבעוה חובה לפי שלא תקנה יעקב אבינו אלא בגלותו, ובכל גלות שנגלה קצו רצו מתפללין ערבית רצו אין מתפללין, ואצ"ל בזמן שאין גלות ויש שלום, כי בזאת יתהלל איש חמודות בגולה ומקדמת דנא. אבל בגלות החל הזה שלא נגלה קצו +גלות החל הזה לא נגלה קצו כך אמרו בגמרא מועד קטן ר' יוחנן ור' אלעזר קאמרי תרוייהו ראשונים שנתגלה עונם נתגלה קצם ואחרונים שלא נתגלה עונם לא נתגלה קצם (אי"ג)+ חובה עלינו להרבות בתפלה, לפיכך כשנפלה מחלוקת בתפלת הערב, תכף אחר החרבן הב', אודי ליה רבי יהושע לר"ג בפרק תפלת השחר שראוי לקבוע אותו חובה, ואף אותו תלמיד ששאל את הזקנים ומנו רשב"י לא הסכימה דעתו לדברי האומר רשות, כי הנה רבי יהושע היה מבקש לקבוע הלכה מעכשיו לגאולה שהיא קרובה לעולם והגואל חי וקיים, ואולם אין החי מכחיש את החי, שאלמלא היה המושיע חי שכבר מת עבר ובטל הצורך להתנדד בגלות והגורם אליו, אז בלי ספק היה החי מכחיש את המת.
 
ובפלוגתא דבכורות ל"ו ע"א ה"נ כי אמנם כשהיה ב"ה קיים חלקנו בין כהן חבר לכהן ע"ה, שזה חשוד על בכור בהמתו להיות מכוין וגורם שיפול בו מום וזה אינו חשוד, ואחרי החרבן לא חלקנו, אבל אשמים אנחנו ומטורדים בשעבוד מלכות, לפיכך החי שאינו ותרן אינו מכחיש את החי עד שיהא גבי דיליה להביא צדק עולמים, וכן כתיב בעתה אחישנה הכל לטובתנו ואין הדבר תלוי אלא בנו, ברוך נורא עלילה אשר שם שמות בארץ.
 
מ"מ צריך ליזהר בה הרבה בתפלת הערב, כיון דמעקרא אינה אלא רשות, והאידנא נמי הכי אסקא רבא להלכתא, שעל מנת כך תקנה יעקב אבינו, והכי דייק קרא דכתיב ויפגע במקום דיהב דעתיה ואתרמי ליה כדאיתא בפרק גיד הנשה, אלא דפרישו רבנן דמאן דמצלי לה חדא זמנא שויי' חובה אנפשיה מסתמא, וכל דקדוקי תפלה עליו, אף הוא צריך ליזהר בעצמו דלא ליקום בלמה לי רוב זבחיכם.
 
ואחריה הזהירונו נמי בתפלת שחרית שאז הוא עת רצון ויש סיוע, סלד"א אינה צריכה חזוק קמ"ל, והדבר ידוע שתפלת מוסף בכלל שחרית, והרמז בקר דאברהם ובקר דיוסף הנדרש בזוהר פ' מקץ, ותפלת נעילה לנדון זה היא בכלל ערבית בין לרב בין לשמואל דסוף יומא והרמז וילן שם שמשמעו זמן שכיבה הראוי לתפלת הערב שהיא סמוכה לק"ש וגאולה אריכתא של אחריה, כי כבר בא השמש זו נעילת שערי שמים.
 
הדרן לשמעתין, הנה רבי אליעזר בכל מקום מטין דבריו לדעת ב"ש דמחדדי, לפיכך מעין קפדנותו של שמאי אף הוא היה מעמיד על מדותיו וחבריו לבסוף בדלו ממנו ולקה כל העולם שמדתו גרמה לו וכן אמרה ליה דביתהו קום קטלתיה לאח, והיא המדה הנותנת להזהיר על תפלת המנחה שאין ראוי לבקש צרכיו אחריה הואיל ופחד יצחק מתעורר בעולם, ולהשמר מזה השוה מדותיו בכל התפלות; ורבי יהושע נטה אחרי בית הלל שענותנים ונוחים היו ולפיכך למד מתפלת השחר שהיא בעת רצון חסד לאברהם כי התחנונים הסמוכים לה לאחריה קרובים להתקבל, ויש עוד בזה בחינה כוללת ורצויה מאד להקדים צרכי צבור לצרכי עצמו בכל התפלות, מה שלא נזהר בו רבי אליעזר שהי' סבור כיון שקרוב לשמוע תפלת הרבים נוח לו לעני זה שיקדם אליהם פן יעטוף אלא יתקבל עמהם ודרכו יחפץ; אבל חכמים יביטו יראו בתפלת ערבית שאין בה זמן תחנונים לא לפניה ולא לאחריה, לפיכך אמרו לא כדברי רבי אליעזר ראוי להורות שאפילו במנחה אית בהו פרכא כדאמרן, ולא כדברי רבי יהושע שאינם עולים כהוגן אלא בשחרית בלבד ואם בשאר תפלות יעשה כן יהיו תחנוניו לא לרצון, הצד השוה בכל התפלות הוא לכלול בקשותינו בשומע תפלה לעולם, דאי בערבית אין שם קטיגורים בהיותו עוסק בתפלה שומר מצוה במטבע ברכות שטבעו חכמים אע"פ שמאריך בהן באמצע, ואי בשחרית אין עת רצון יותר ממנו, ובמנחה ג"כ לא יקדים צרכי עצמו לצרכי צבור, ומכאן למד רב התם לכלול צרכיו בסוף כל ברכה עם צרכי צבור דחד טעמא הוא, ורבי יהושע בן לוי שהתיר לומר אחר כל תפלה אפילו כסדר יום הכפורים כדאיתא התם פשיטא דקודם עקירת רגליו קאמר, דבכי האי גוונא נמי סבר דחשיב כתפלה עצמה ולית בה קטיגורים, ואתי כלישנא בתרא דרב נחמן בר יצחק בפרק תפלת השחר לקושטא דמלתא, אי נמי בסדר יום הכפורים דוקא קאמר שהוא לבקש מחילת העון אבל לא שאלת צרכיו, וכל זה כפתור ופרח בדברי השלמים האלה.
 
עוד ידוע ומפורסם כי יחס התפלות הללו שתקנו לנו אבות העולם כנגד התמידין, דהא והא איתא עם סדור ההנהגה הכוללת הצריכה פיוס כטעם היה לך לעזרני, הוא יחס התמידין עצמן והתפלה שהיתה נלוית אליהם בפני הבית לצורך הפיוס הנז' שהקרבן היה מעורר בעולם מדת שעתו וראוי להתפלל בעת רצון כפי האפשר תמיד ודבר בעתו מה טוב. לפיכך פירש רבי יהושע בברייתא פרק החליל שהיו נוהגים בבית המקדש להקריב תחלה תמיד של שחר ואח"כ מתפללים תפלת השחר, וכן קרבן מוסף קודם לתפלת מוסף, אבל במנחה היו מתפללין תחלה ואח"כ מקריבין תמיד של בין הערביים שלא לעורר פחד יצחק לפני התפלה, ולא זכר תפלת ערבית כלל, והוא דבר נחמד לאמת כל מה שאמרנו. ויש בזה תקנת המזבח להקדים תמיד של שחר ולאחר של בין הערביים דבכי ה"ג מירווח זמנא כל היום לנדרים ונדבות ולחובות שאין זמנן קבוע, ואי משום הא בלחוד לא היה להם להקפיד במוספין אלא מחוורתא כדאמרן, וניחא נמי היכא דאפשר שהקרבן אשר הוא באמת חיי עולם וריח ניחוח למי שאמר ונעשה רצונו יהי' קודם אל התפלה שמפורסם ממנה חיי שעה להדיוט, ועוד שהקרבן דאורייתא מצוה בשעתה והתפלה זמנין תלתא ולעתים מזומנים היא דרבנן, ושאני תפלת המנחה דלא אפשר וניחא לגבוה ולהדיוט כדפרשי'.
 
ומפני מה אמרו תפלת הערב אין לה קבע שהרי אברים ופדרים קרבים והולכים כל הלילה. ולפי שהיו כהנים זריזים ומקדימים כפי כחם להדר בם את המזבח קודם נעילת שערי ההיכל ולקיים בהם ג"כ לפני ה' בין בחול בין בשבת, אנן נמי לצורך מצוה מצלינן של מ"ש בשבת כרבי יאשיה, ואין צ"ל של שבת בערב שבת כרב, שאין לך מצוה גדולה מזו, כי הא דתנן לא חלבי שבת קרבין ביה"כ ולא של יה"כ קרבין בשבת, אלמא של שבת דוחין שבת, אע"פ שאינן מעכבין כי עיקר הקרבן אינו אלא בזריקת הדם, ושל יה"כ נמי דוחין קדושת היום ופשוט הוא.
 
ולפי דרכנו למדנו לכל הבא לעסוק בסדר הקרבנות שיקדימה לתפלת השחר וגם לתפלת המוסף כל אחד בשעתו, ובמנחה איכא למימר שיהא סדר עבודה מאוחר לתפלה, ואמנם ישראל בני נביאים לא נהגו כן אלא כך ראוי להורות כדפי' ה"ר יונה, וכמנהג מקצת קהלות שיהא תהלה לדוד קודם לכל דבר והוא מוסכם לדעת הזוהר כיון דכתיב ביה פותח את ידיך להקדים התהלה והפיוס על הפרנסה בטרם יתעורר הדין ואחריו מנהג כל ישראל להקדים פ' התמיד לתפלת המנחה, ומה טוב להזכיר פטום הקטורת עם התמיד ואחריהם סדר עבודה דידן הכולל אותם בכל תקוניהם, שהרי בודאי אינם מעוררים כ"כ מדת שעתם כמו העבודה עצמה שנהיה רדופים בשביל זה להקדים התפלה אליהם, אדרבה הרי אלה מסייעים גדולים ללמד סנגוריא על התפלה הבאה אחריהם שתקובל ברצון. והמקדים סדר התמיד ומאחר סדר הקטרת ומתפלל בנתים נמצא מסדרן לחצאין, דהא דת"ר תפלות כנגד תמידין תקנום משפטו כנגד עבודות היום וקטרת עצמה שחרית ומנחה ממכשירי התמיד היא, כי הא דתנינן קטרת של שחר היתה קרבה בין דם לאברים ושל בין הערבים בין אברים לנסכים, ומהאי תנא נשמע למחלוקתו שכלם שוים כמ"ש, ושירי הלוים לבדם המה מאוחרים לכל תפלה כראוי לה, תהלת ה' ידבר פי ויברך כל בשר שם קדשו לעולם ועד.
שו"ת הרמ"ע מפאנו סימן טו
 
וכתתו חרבותם לאתים.
 
בפלוגתא דתנאי במסכת שבת פרק במה אשה ס"ג ע"א גבי סייף קשת ורומח, דתנן רבי אליעזר אומר תכשיטין הן לו וחכ"א אינם אלא לגנאי שנאמר וכתתו חרבותם לאתים, גרסינן בגמרא א"ל לרבי אליעזר מפני מה בטלים לעתיד לבא, לחד לישנא א"ל מפני שאינם צריכים, ואסקה אביי דאפילו לנוי נמי לא, דומיא דשרגא בטיהרא, ופליגא דשמואל דאמר אין בין העה"ז לימות משיחנו אלא שעבוד מלכיות בלבד שנאמר כי לא יחדל אביון מקרב הארץ, ולחד לישנא א"ל רבי אליעזר אף הם אינם בטלים והיינו דשמואל, וכאן שאל השואל וגברא רבא הוא, האי קרא דוכתתו חרבותם לאתים שמואל במאי מוקים ליה.
 
תשובה, אמר לך שמואל שבקיה לקרא דאיהו דחיק ומוקים אנפשיה, הא כיצד, אחרי שהמלך משיחנו ישפוט בין העכו"ם ויוכיח לעמים רבים הנה המה מעצמם יכתתו חרבותם לאתים, לא שיהיו בטלים בדבר ה' אלא מי שירצה לקיימם לנוי ולתכשיט יהיה רשאי, דייקא נמי דכתיב לא ישא גוי אל גוי חרב ולא ילמדו עוד מלחמה אלמא עתידים להשאיר מהם לנוי אך לא תהיה חרב איש ברעהו אלא שלום לרחוק ולקרוב. וא"א לפרש קרא לשמואל דמיירי לע"ה בשום פנים דאי הכי אתים ומזמרות למה, אלא ודאי כדאמרן.
שו"ת הרמ"ע מפאנו סימן טז
 
תשובה למת בי"ט. ודין עבד כנעני. והתושב.
 
בפרק ביצה שנולדה בי"ט ו' ע"א אמר רבא מת בי"ט ראשון יתעסקו בו עממים. פירש לכל מלי, אפילו לטלטול בעלמא אל יתעסקו בו ישראל כלל, ולא יזיזו עפר ממקומו לכסותו בקבר. כך היא הסכמת רוב הפוסקים, ובקושי התירו מקצתן, אחרי שהנכרי יחם לו חמין, שיהו ישראל קדושים מטהרים גופו ובלבד על ידי קש או בידיהם ועל גבי עור או טבלא, ולא בסדין וכל מדי דהוי בו כבוס וסחיטה, ואין מלוין אותו אלא עד התחום.
 
ועבד כנעני שמל וטבל הרי הוא כישראל לכל עונשין שבתורה, ויש אומרים שגם רבו מצווה על שביתתו אע"פ שהוא גדול, שהרי אתקש לבהמה והרי רבו מצווה עליו, +צ"ל: ואפי' עבד ערל שלקחו רבו בין השמשות ולא הספיק למולו עליו נאמר וינפש בן אמתך (הגהת כמוהר"ר יחיאל מילי ז"ל מויאדנה מכתיבת יד מעלתו ממש)+ אבל הוא אינו בר עונשין אפי' גדול עד שלא מל וטבל לשם עבדות, לדעת הרב לרצונו דוקא, ולדעת רש"י אפילו בעל כרחו, כל זה פשוט בפרק החולץ.
 
והגר זה עבד תושב שהתנה שלא למול, או שמגלגלין עמו שימול ואינו רוצה, אלא קבל עליו שבע מצות בני נח, והרי זה מותר בשבת במלאכת עצמו כישראל בחול, ורבו מצווה עליו בעשה של תורה שלא יעשה מלאכת רבו, דכתיב וינפש, ולדברי בעל הלכות הוא הדין בום טוב, אבל הרמב"ן אמר בתורת האדם דבשבת דוקא אסור במלאכת רבו, ונראין דבריו לגבי עשה שבי"ט אין בו אסור תורה, אבל מדרבנן סברא הוא ודאי דאסורא איכא כדברי בעל הלכות.
 
והוא הדין בכל זה לגר תושב בין שהוא שכירו ולקיטו של ישראל בין שאינו שכירו אנו מצווים עליו במלאכה שלנו, דהא פסיק ותני והגר זה גר תושב, אלמא אין שום הפרש בין מלאכת רבו ובין מלאכת ישראל דעלמא, ואינו קובר את המת בי"ט, ולא מיטפל בשבת וי"ט בחולה שאין בו סכנה, כי שבות דאמירה לנכרי התירוה לצרכי חולה, דוקא, אבל עשה אפילו של דבריהם דוינפש הגר לא התירו, אלא בעושה שלא לדעת ישראל שאז אין אנו מצווין להפרישו ובלבד שלא נהנה ממלאכתו בו ביום.
 
לא קבל שבע מצות בני נח והוא עבד קנוי לישראל להרשב"א ואחרים דינו כתושב, ולהרמב"ם והרמב"ן והמגיד דינו כעממין והוא הנכון, ואסור לקיימו בארץ ישראל שידנו תקפה.
 
ואיתא התם בי"ט שני יתעסקו בו ישראל ואפילו בב' י"ט של ר"ה. פירש אין הפרש בזה בין מת בי"ט עצמו או מערב י"ט ולא היה שהות לקברו, אבל אם אפשר בי"ט א' והמתינו עד מחר אל יתעסקו בו אלא עממין. והיכא שלא כיונו מלאכתם לי"ט כלל אלא דאתרמי להו הכי, מורינן להו כרבא וכרב אשי דאמר בזה ובזה אע"ג דלא אשתהי, ואיהו פסקה למלתיה י"ט ב' לגבי מת כחול שויוהו רבנן אפילו למיגד גלימא ולמיגז אסא, אלמא התיר לעקור נטוע לכבוד בעלמא וכ"ש חפירת הקבר ועשיית ארון וכל צרכי קבורה מלפניה שרגילים לעשותם בחול על ידי ישראל, אבל כיפה שבונין על גביו וכל דלאחר קבורה לא התירו. וכל היוצאים ללוותו אפילו כמה פרסאות אע"פ שאין למטה צורך בהם הרי אלו יוצאים ברשות וחוזרים למקומם, ונראה שאם מת אצל קברי ישראל בכל מקום שהן אין מרחיבין לו הדרך אפילו להוליכו למערת אבותיו. ובנפל, אפילו מת ביום ל' ולא קי"ל שכלו לו חדשיו, בקושי גדול התרנו משום עגמת נפש למסור אותו לגמרי לעממין בי"ט בין בא' בין בב'.
 
בד"א במקום בני תורה קובעי עתים ויש שם חבר עיר שסומכים עליו בדיני אסור והתר כך ראוי לו להורות הלכה למעשה, הא לאו הכי משדרינן להו כדר' מנשיא לבני בשכר בפרק תולין קל"ט ע"א מת בי"ט לא יתעסקו בו לא יהודאין ולא ארמאין לא בי"ט א' ולא בי"ט ב', ומסתברא לן דה"מ היכא דלא אשתהי אבל אי אשתהי יתעסקו בו עממין לכל מילי כדלעיל אפי' בי"ט ב', שאין מוסרין דקדוקי ההוראה לע"ה, ואף במקום שיש חבר עיר אם באמת ובתמים הוא יודע באנשי מקומו שתורה יבקשו מפיהו על כל המאורע דבר יום ביומו ינהוג עמהם בתורת חסד ובלבד כהלכה, כבית אביו של ר"ג במשנה דמסכת י"ט פ"ב, אבל אי חשידי בעיניה דמסרכי ככותאי ומדמו מלתא למלתא יחמיר עליהם בכל משפטי ההוראה, כרב מנשיא שהורה לאסור במת ובכילה ובכלאים, וזאת התעודה בישראל.
שו"ת הרמ"ע מפאנו סימן יז
 
מתניתין בפרק אין דורשין.
 
חגיגה י"ח ע"ב טבל לחולין אסור למעשר, וכלה מתני' עד סוף הפרק סוגיא דשמעתא לרבנן, דחולין ומעשר ב' שוים בהלכות טומאת לכל מלי חוץ מן הטעון ביאת מים מד"ס, שאפילו טבל לחולין ואפי' הוחזק לחולין, אע"ג דגבי חולין לא בעינן הוחזק, מ"מ לא מהני למעשר ואסור באכילתו, ומשמע לן דמש"ה תנינן הוחזק לחולין ולאו כדי נסביה; ואע"פ שלא טבל כלל מגעו טהור ומותר אף למעשר, מתני' היא במס' פרה פרק י"א, וכדרבנן שלא אסרוהו אלא באכילת מעשר, ואפילו רחיצת ידים אינה צריכה למגע פת מעשר כדפסיק ותני בבכורים פרק שני ואם טבל לחולין אע"פ שלא הוחזק כלל הנה מגעו בתרומה ג"כ טהור ומותר.
 
והא דתנן טבל ולא הוחזק כאלו לא טבל דייקא לן מתני' דאאכילה קאי, ואדסליק מינה טבל לחמור הותר לקל אלמא לחמור דאיכא קל מיניה הוא דאי לא הוחזק כאילו לא טבל, אבל בקל גרידא דהיינו חולין לא בעינן הוחזק כלל, ואפי' למגע תרומה [לא בעינן הוחזק כלל].
 
ותו דקנן ואשכחנן דמתני' סוף פרקא נמי ניחא בכי ה"ג ולא תקשי דקתני בגדי פרושין מדרס לאוכלי תרומה, דהא אליבא דרבנן דמתנו רישא חולין מעשר ותרומה הוו להו בגדי פרושין מדרס אף למה שהוא קל יותר מן אוכלי מעשר +דאלו לרבי מאיר בגדי פרושים מדרס לאוכלי תרומה דוקא+ ואפי' מידי דעדיף מבגדי פרושין מדרס לאוכלי מעשר, ומש"ה אצטריכו בגמרא לאוקמה למתני' דחסורי מחסרא והכי קתני בגדי פרושין מדרס לאוכלי מעשר בגדי אוכלי מעשר מדרס לאוכלי תרומה ואיכא באמוראי מאן דתני לה בהדיא, ועם מה שבארנוהו אתי שפיר דנקט האי תנא לישנא קלילא ללמדנו דאע"ג דמתרומה ואילך מחמרינן בגברי נמי, +ר"ל למעלה מתרומה מחמרינן בגברי נמי, אבל לא בתרומה עצמה כדמסיים הרמ"ע ז"ל מכל מקום לא חמירא לן תרומה כולי האי (הערת המו"ל)+ כמו שנפרש בסמוך דבגדיהם מדרס לקרוב וגופם מדרס לרחוק, מ"מ לא חמירא לן תרומה כוליה האי +לפיכך פסיק ותני בגדי פרושים מדרס לאוכלי תרומה, אבל פרושים עצמן מגען טהור לתרומה.+
 
תדע דבפ' השוחט אמר עולא האוכל שלישי של חולין שנעשה על טהרת תרומה נפסל גופו מלאכול בתרומה ע"כ, +כדפרש"י, דבשלישית של חולין אלו קאמר הא שלישי לתרומה הוי, וכיון דשלישי הוי פסול מקרי, ונהי דמצי למיגע בתרומה מיכל מיהא לא מצי אכיל (חולין ל"ד ע"ב)+ אלמא מאכילה איפסל אבל לא ממגע, ואיתא נמי התם א"ר יונתן אמר רבי האוכל שלישי של תרומה עצמה אסור לאכול בתרומה ומותר ליגע +והיינו נמי כדעולא אלא דעולא מיירי בשלישי של חולין שנעשו על טהרת תרומה ור' יונתן מיירי בשלישי דתרומה עצמה ואיצטריך דעולא ואיצטריך דר' יונתן דאי מדעולא ה"א הני מילי, דאמרינן נפסל מלאכול במשמע אבל מותר ליגע, בחולין שנעשו על טהרת תרומה, היכא דשלישי שאכל היה חולין, אבל תרומה (לא) בנגיעה נמי אסור איצטריך דר' יונתן, ואי מדר' יונתן ה"א הני מילי תרומה אבל חולין באכילה נמי שרי צריכי (בגמרא חולין ל"ה ע"א)+ ופירשוה בפ' טבול יום דבאכילה עבוד רבנן מעלה בנגיעה לא עבוד רבנן מעלה עד כאן, אלמא ברירא מלתא דבגדי פרושין וה"ה לבגדי אוכלי מעשר מדרס לאוכלי תרומה אבל פרושין עצמן ואוכלי מעשר לא כמפורש בירושלמי.
 
ואעפ"כ מוכחא לן מלתא שאלו ואלו כזבין לקדש ואוכלי תרומה כזבין לחטאת, דאע"ג דמגע פרושין שטבלו ולא הוחזקו טהור בתרומה לא ימשך מזה שאם טבלו והוחזקו אפי' למעשר יהא מגען טהור לקדש, דכיון שעדיין הם אסורים באכילת תרומה אף הם פוסלים את הקדש במגען.
 
ואיכא בקדש נמי מעלה באכילה ולא בנגיעה, כגון אונן ומחוסר כפורים שהם צריכים טבילה לקדש, מתני' בפ' חומר בקדש, ופירשוה בפ' טבול יום דדוקא לאכילה, ותניא נמי התם כהן גדול מקריב אונן ואינו אוכל ואינו חולק לאכול לערב כיון דלא ראוי לאכילה, ותנן התם אונן נוגע ואינו מקריב ואינו חולק, אלמא עשו מעלה באכילה ולא בנגיעה, ומחוסר כפורים הכי נמי; וכן מצינו בחלת חוצה לארץ נדה קוצה לה חלה ואכיל לה כהן קטן שאין טומאה יוצאה מגופו במס' בכורות, אלמא חמירא אכילה מנגיעה לכל מילי; וכן אוכלי תרומה מגען טהור לקדש והשוו אסור אכילתו למגע חטאת.
 
ואתיא מתני' דבגדי עם הארץ כלה בתכלית הדקדוק, ואפי' לרבנן לא יחסר כל בה, דהא חמש מעלות מרישא שמעינן להו, והוא כפתור ופרח. וכלהו מדרסות דקאמינא הכא בין בגופן בין בלבושיהן ה"מ למנות מהן כדרך שמונין משאר אבות הטומאה, אבל אין לנו טומאת שבעה אלא באבות מן התורה, חוץ מטמא מת בחבורין שמטמא חברו טומאת שבעה אע"פ שזה האדם השני איננו אב הטומאה אלא מדרבנן.
שו"ת הרמ"ע מפאנו סימן יח
 
בדיני הבדלה.
 
בפרק אלו דברים בסעודה ברכות נ"ב ע"ב, ת"ר אור ששבת מברכין עליו, פי' ששבת ממלאכת עברה לאפוקי עמוד ראשון שהדליקו נכרי בשבת הואיל וההבערה אסורה לנו אין מברכין עליו במ"ש, הדליקו ישראל בשבת לחיה ולחולה שיש בו סכנה מברכין עליו דברשות קא עביד, נכרי שהדליקו בשבת ממדורה שלו לחולה וחיה דידן אין מברכין עליו, דהא אפי' הדליקו במוצאי שבת גזרו עליו משום נכרי ראשון ועמוד ראשון, ואפשר דנכרי שהדליק בשבת לחולה דידן מאור דידן ששבת ממלאכת עברה הכי נמי דשרי אפי' שלא במקום סכנה דברשות הוא, ודמי לנכרי מישראל במוצאי שבת, והוא הדין ישראל מנכרי דשרי לאבדולי ביה.
 
ועל האור היוצא מן העצים ומן האבנים אוקימנא בפ' מקום שנהגו שמברכין עליו במוצאי שבת, שאז היתה תחלת בריאתו.
 
אבל במוצאי יום הכפורים גרידא, בעינן אור ששבת, וכאן לא סגי לפרש ששבת ממלאכת עברה, אלא בעינן נמי שהיה לו מציאות בשבת זה דהיינו יוהכ"פ, לאפוקי היוצא במוצאי יוהכ"פ מן העצים ומן האבנים, אבל יצא מהם ביוהכ"פ עצמו לחולה דידן, בין ע"י נכרי בין ע"י ישראל האי כדיניה והאי כדיניה, מברכין עליו, שהרי הי' לו מציאות במקצת שבת בלא עברה קודם שעת הבדלה.
 
הוציאו נכרי במ"ש מן העצים ומן האבנים ודאי אין מברכין עליו, הדליק נכרי ממנו את הנר אחר שהוציאו מן האבנים מברכין עליו, דליכא למיגזר ביה משום עמוד א' שנעשה בו מלאכה, שהרי זה עמוד ב' מעמוד א' שלא נעשה בו מלאכה, ואם באנו לאסור אותו הויא לה משמרת למשמרת.
 
כל אלו החלוקים בין שבת ליוהכ"פ יש להם על מה שיסמוכו לענין אור ששבת, דאתמר בפרק מקום שנהגו, דהיינו שהיה לו מציאות קודם מוצאי שבת. אבל בדין ששבת ממלאכת עברה, ודאתמר בפ' אלו דברים, אין בין שבת ויוהכ"פ כלום, כפשטה דגמרא וכשטת הגאונים כל גדולי המפרשים והפוסקים, אבל המגיד כתב בשם הרמב"ן שאין מברכין במוצאי יוהכ"פ על אור שהדליקו ישראל מנכרי, דלא שרינן ליה במוצאי שבת אלא משום שעל תוספת ההתר מברכין, וקסבר דהך תוספת דמי ליוצא מן האבנים. ואין הנדון דומה לראיה, דהאי ראוי והאי לאו ראוי, שאין האבנים אור ולא היתה להם שעת הכושר, אבל עמוד א' ראוי הוא מצד עצמו והיתה לו שעת הכושר, אלא שאסור מלאכת עברה דרביע עליה וכשהדליק ממנו ישראל אכן סר האסור ונסתלק המונע ובמלתיה קמייתא קאי, לפיכך שרי לברוכי עליה, וליכא למימר נראה ונדחה שוב אינו חוזר ונראה אלא על עמוד א' בלבד, אבל תוספת זה לא נדחה לעולם, ודברים ברורים הם הלכה ומורים כך לדעת כל הפוסקים הראשונים ועיקר. ואפי' יוצא מן האבנים מברכין עליו במוצ"ש ויוהכ"פ כי הדדי דהא בלילה הזה תחלת בריאתו הוא.
 
ובפרק ערבי פסחים ק"ד סבר רב שחותמין בהבדלה כל מוצאי שבת מקדש ישראל, וטעמיה דכיון דנפקא לה קדושת שבת לא תסק אדעתין דפקעא לה קדושתייהו דישראל, ואביי לייט עלה דלא נימא שתתחדש תוספת קדושה לישראל ביציאת השבת, חלילה לזלזולי במחשבתנו בשבת כוליה האי. וחתימת ההבדלה משבת לי"ט שהיא המבדיל בין קדש לקדש נ"ל מקרא, דכתיב והבדילה הפרוכת לכם בין הקדש ובין קדש הקדשים. וזו אחת מז' הבדלות האמורות בתורה, והנך: ויהי מבדיל בין מים למים, הבדיל את שבט הלוי, ויבדל אהרן, ועוד ג' מעין המאורע שהן בין אור לחשך ובין ישראל לעמים ובין שבת לחול, לפיכך לא יפחות מג' ולא יוסיף על ז' שאין עוד הבדלות בתורה, ואם בא להוסיף על ג' ה"ה שלא יפחות מז', דכיון דגלי דעתיה דלא סגי ליה להזכיר ההבדלות שהן מעין המאורע בלבד אף הוא לא יזלזל במקצת שאר ההבדלות, והיינו דקא מתמהינן על רבא דלא תלת אמר ולא ז' אמר עד דפריק דתלת הוא דאמר אלא שהוסיף מעין חתימה סמוך לחתימה.
 
ובמוצאי שבת לי"ט לא סגי לן דלא נוסיף על ג'. דהא בעינן התם המבדיל בין קדש לקדש וסדר הבדלות של כל השנה הרי ד', לפיכך לא נפחות מז' כדברי ר"ת, אלא שיש לנו לפרש הנוסח השגור בפי כל ישראל שיהא מכוון לכל שבע הבדלות שזכרנו, וכיון שאין אנו פותחים בה מעין חתימה +ואפילו לדידן שלא [ס"ל] כמאן דבעי מעין פתיחה סמוך לחתימה, כל היכא דאפשר ניחא שתהא פתיחה מעין חתימה+ יצדק לפרש בין קדש לחול דרישא שהכונה בין מים עליונים למים תחתונים, והדר בין אור לחשך בין ישראל לעמים ובין יום השביעי לששת ימי המעשה הרי ד', וההבדלה בין קדש לקדש כוללת ג' דברים בין שבת לי"ט שזה קדש וזה קדש קדשים ובין כהן ללוי ובין לוי לישראל כפיר"ת בסוף הנוסחא, ושפיר הויא מעין חתימה סמוך לחתימה כדאמרן כיון ששלשתן הם בכלל ההבדלה בין קדש לקדש, אבל מ"מ אין צורך לכפול ולומר ואת יום השביעי הגדול והקדוש מששת ימי המעשה הבדלת וקדשת, אלא כך הנוסח המתוקן ומקובל: בא"י אמ"ה המבדיל בין קדש לחול בין אור לחשך בין ישראל לעמים בין יום השביעי לששת ימי המעשה ובין קדושת שבת לקדושת י"ט הרי ה' כלן בתר המבדיל דרישא גרירי והדר אמר והבדלת וקדשת את עמך ישראל בקדושתך פירש הבדלת לוים וקדשת כהנים, וחותם בא"י המבדיל בין קדש לקדש, הרי דבר זה נפתח בגדולים ונסתיים בקטנים והוא דרך נכון וברור.
שו"ת הרמ"ע מפאנו סימן יט
 
צבור בקרבן נדבה ותפלת נדבה ליחיד בשבת.
 
שאלה, פשיטא להו לרבוותא שאין צבור מקריבין נדבה, וקשה לן קרבנות קיץ דמזבח דהוו תיובתייהו; עוד, יחיד שהוא רשאי בקרבן נדבה ובתפלת נדבה מהו שיתפלל מוסף נדבה ואם יש חלוק בזה בין שבת לר"ח.
 
תשובה, קמייתא, רבינו יונה ותלמידיו בשמו הקשוה על הרב בפרק מי שמתו ולא קושיא היא, דמותר שקלים דוקא אמרו דמעקרא מסורים לצבור לשם חובה, ואי ליכא מותר שקלים אין מתנדבין קרבן צבור אלא קרבן יחיד +או יחידים.+ ובמותר שקלים דוקא לב ב"ד מתנה עליהם שיהו קרבין לקיץ המזבח כיון דשקלים גופייהו חובה נינהו, אבל נדבת צבור כלל כלל לא +וששה שופרות נדבה שהיו במקדש וכן כל המותרות של חטאות ואשמות הנופלים לנדבה קרבים לשם מי שהם לא לצורך צבור כלל עיין הראב"ד וכסף משנה הלכות שקלים ריש פרק ב'.+
 
גם בתפלת מוסף שאין יחיד מתפלל אותה נדבה נראים דברי הרב שאמר כן, ולאו מטעמייהו דתלמידי רבינו יונה, אלא שכיון שהוא רשאי להתפלל סתם בתורת נדבה באיזו שעה שירצה בין בחול בין בשבת, והיא דעת הרב, לא ידחוק עצמו להזכיר קרבן מוסף בתפלתו, ועוד שאלו היינו מזכירים את התמידין בשאר התפלות היה אסור לאומרן נדבה משום בל תוסיף, לא התירו להתפלל נדבה לעולם אלא בסתם לא שנא בחול או בשבת, ועובדא דרב אשי בפרק תפלת השחר סייעתיה דהוה מצלי בהדי צבורא ביחיד מיושב והדר צלי בביתיה מעומד, ופרש"י שהיה עושה כן בשבתא דריגלא [בשחרית], ופשיטא לן דישיבה אינה מן הדברים הפוסלים את התפלה ולא זכרה הרמב"ם בהלכות דאי הכי לא הוה רב אשי מצלי מיושב כלל ומשנה שלמה שנינו היה יושב בספינה או באסדא יכוין את לבו וכו', אלא מאי אית לך למימר דרב אשי נדבה בעלמא הוה מצלי מעומד ושפיר דמי.
שו"ת הרמ"ע מפאנו סימן כ
 
משנה במסכת תמיד ובשלהי חגיגה ירושלמית.
 
ריש פ"ג תמן תנינן נכנסו ללשכת הכלים והוציאו משם תשעים ושלשה כלי כסף וכלי זהב, ר' שמואל בר נחמן בשם ר' יונתן כנגד תשעים ושלש אזכרות שבפרשת חגי זכריה ומלאכי, אמר ר' הונא חשבתים ואינם אלא שמנים ושלשה כנגד שמנים ושלשה חותמות שכתוב בעזרא שהיה כל אחד מיחד שמו של הב"ה וחותם, אית דבעי מימר כיום מרובה של תמיד כנגד י"ג פרים י"ד כבשים אילים שנים ושעיר אחד.
 
פירוש, חגי זכריה ומלאכי היו מתנבאים יחדו בבית שני, ומשום הכי חשבינן למלייהו פרשה אחרי שהיו בפרק אחד, וכיון דכלהו תרי עשר נביאי לא חשיבי אלא ספר אחד אין זאת רק פרשה מן הספר, והנה צ"א פעמים יש בדברי שלשה נביאים אלה ה' צבאות כמנין אמ"ן, ותרי מנייהו ה' צבאות אלהיהם דהואיל ואשכחן בעלמא אלהים צבאות האי צבאות נמי לקמיה ולאחוריה מידריש, וצב"א בגימטריא צ"ג דהיינו מג"ן אבות וכן אדו"ן יחי"ד וכן יגדל נא כ"ח אדנ"י וכן ה' בהיכ"ל קדשו, וכל אלה סימן בתוך סימן.
 
ואידך דקאמר חשבתים אפשר דכלים קחשיב, ואפילו תימא אזכרות קחשיב, לא דריש מדי במנין הכלים ולא סבירא ליה למדרש אלהיהם לחוד דהכא לדידיה כלה חדא אזכרה היא, ופשפש לדרוש במנין האזכרות כיון שניתן לידרש משום דמחזיא מלתא שזה השם היה עקר ההנהגה בבית שני, ולא מצא סמך זולתי מנין החתימות כדמסיק, ודחק להעמיד האזכרות על מספר החותמות באופן זה שכל פסוק שבאו בו שתים שלש אזכרות לא מנאן אלא אחת, ואכתי בציר ליה אזכרה אחת וישלימה פסוק אחד דכתיב ביה ה' אלהיהם ויגיד עליו ריעו דהיינו כאלו אמר ה' צבאות אלהיהם, אי נמי האי דבציר ליה ממלא ליה בפסוק כי שנא שלח דגרסינן בבראשית רבה רבי יוחנן בשם רבי חנינא בכל ספר מלאכי כתיב ה' צבאות חוץ מהאי קרא כי שנא שלח אמר ה' אלהי ישראל וקרוב לזה בירושלמי פ' האשה נקנית אלמא משפטו להיות גם הוא ה' צבאות אלא דאשתני, כדמייתי להו לתרוייהו בילקוט מספר מלאכי יעויין שם, מיהו סוגיא דשמעתא רהיט כפי פירושנו הראשון, דכלים קא חשיב ר' הונא נמי, ולא סליק ליה חושבנייהו אלא במנין החותמות, ולא פליג אתנא דמתניתין לא משמה דגמרא ולא מסברא אלא חשבתים קאמר, פירש ביקש חשבונם על פי סדר העבודה שהיה ידוע לו, ואפשר דאיהו לא חשיב אלא צורך עבודה ותנא קא חשיב מכשיריה נמי ולא פליגי ואף הוא מצא סיוע מכוון למנין שלו ותרוייהו איתנהו.
 
והשלישי כפל מדרשו של ראשון ועשה לו סמיכות ביום מרובה של תמיד, דהיינו ראשון של חג שחל בשבת, ולא זכר זולת קרבנות החג, שהתמידין ומוסף שבת ידועים והחשבון מחייב צרופם בכאן אע"פ שלא זכרם דלאו כי רוכלא ליתני וליזיל. והא לך פרטם: י"ג פרים ול"ט עשרונים דידהו י"ד כבשים וי"ד עשרונים שני אלים וארבעה עשרונים ושעיר אחד לחודיה, הרי אלה פ"ז, הוסף עליהם תמיד של שחר ועשרון אחד שני כבשים למוסף שבת ושני עשרונים, הרי אלה צ"ג בדקדוק. ותמיד של בין הערבים אינו מן המנין שהרי חלוף המשמרות מפסיק, תדע דבההיא דתנן מנחה של ששים עשרון בפרק י"ב דמסכת מנחות, שהיה כמנין המנחות של יום זה המרובה כדאמרן, לא חשיבא בהדייהו מנחה של בין הערבים, וקתני דיו ליחיד שיהא פחות מן הצבור אחד, ולכאורה הלכתא בלא טעמא היא, אלא אף הצבור שהיו מקריבים באותו היום ששים ואחד עשרון היה להם היכר בחלוק המשמרות, שהמשמר הנכנס היה מקריב לבדו עשרון אחד של בין הערבים, ועוד עד ששים יכולים להבלל, וכל דברי חכמים קיימים.
 
ודע כי במוסף יום ראשון של חג בפרשת פנחס נקוד על מלת ועשרון, ודרשו בו חכמים בפר' שתי מדות, למימרא שלא ימוד לא בשל שלשה לפר ולא בשל שנים לאיל אלא מודדן עשרונות. ואכתי ניחא לן למדרש דמשום הכי איכוון קרא לדרשה ביום מרובה של תמיד, לאפוקי ממאי דהוה סלקא דעתין דדוקא עשרון עשרון לכבש האחד לעכב אמר רחמנא ואם נתערבו פסולין, בא הנקוד במקום הזה ללמדנו שלא נאמר אלא למצוה, ומכאן סמכו חכמים עד ששים עשרונים שהם ראויים לבילה ואין בילה מעכבת בהם.
שו"ת הרמ"ע מפאנו סימן כא
 
תשובה לדיני חלב הקרב.
 
+מצאתי מתוקן מידו זצוק"ל. זה הסימן כלו כי ניימנא ושכיבנא כתיבנא ליה והמדפיסים גם הוסיפו בקלקולו הרבה ועלי מוטל לתקנו לכוננו ולסעדו בס"ד, יעויין בחלק השני. כליותי יסרוני על הסימן הזה ולא היה הספר ראוי לו אלא שלא תזוח דעתי עלי.+ נקטינן מאי דכתיב החלב המכסה את הקרב דא פריסא דחפי קרבא, ושם קרב במקום הזה כולל הכרס שהוא הכלי ראשון המתמלא מן הושט, ואחריה קיבה ואחריה המסס ובית הכוסות ואחריהם הדקים. חלוף הסר בשמותיהם של כלים הללו הבא במדרש קהלת על פסוק והחכמה תעוז לחכם מעשרה שליטים לא יטרוד המעיין, שהרי בגמרא אמרו דאיכא מאן דקרי להובלילא בי כסי ולבי כסי הובלילא. והנה תחת הפריסא קרום ותחת הקרום חתיכות של שומן על הכרס ממש שנחלקו בו ה"ר יואל וה"ר אפרים פרק אלו טרפות +שהוא אסור לדברי הכל דר' יואל אמר לחומרא בעלמא וה"ר אפרים אמר מדינא+ המחמיר בו תבא עליו ברכה והמקל נתלה באילן גדול אלא במקום שנהגו בו אסור שאסור לפרוץ גדר.
 
ואת כל החלב אשר על הקרב זהו שעל המסס ובית הכוסות, והם הכלים התחתונים לקרב כדאמרן, וכאן חייבים אנו להזהיר ביותר את הטבחים וכל נשי ישראל שיש בדבר חיוב כרת, וכן בחלב הדקים המחובר לבית הכוסות דמרבינן ליה לאסורא ממלת כל כדברי ר' עקיבא בתורת כהנים, וכדמפכינן בגמרא למאי דהוה מיתני לן הכי מעקרא משמיה דרבי ישמעאל, +ר' ישמעאל משום אבותיו היה דורש את הרבוי לחלב שעל הדקין שהוא אסור לדברי הכל וממילא שאר חלב שעל יתר הקבה להיתרא אמר ר' עקיבא לא כי אבותיך היו דורשים את הרבוי לחלב שעל יתר הקיבה וכל שכן שעל הדקין וכאן לא פירש ר' עקיבא דעתו, ומשקבל ר' ישמעאל דבריו של רבי עקיבא שאמר משום אבותיו (אינה) [שינה] בתו"כ לחומרא דדרש מה חלב המכסה את הקרב קרום ונקלף אף כל קרום, אמר ליה רבי עקיבא מה חלב הקרב תותב קרום ונקלף אף כל תותב קרום ונקלף, ודאיתרא לא תותב הוא+ ועליה אמר רב יהודה ריש מעיא באמתא בעיא גרירה, ואיכא דדריש האי כל החלב שעל הקיבה, ואסקה הרב דאקשתא אסיר דאיתרא שרי. +נקטינן דמאי דכתיב החלב המכסה את הקרב דא פריסא דחפי קרבא, ושם קרב במקום הזה כולל הכרס שהוא הכלי ראשון המתמלא מן הושט, ואחריה המסס ובית הכוסות ואחריהם הדקים, ואדם שאני כדאיתא במדרש קהלת על פסוק והחכמה תעוז לחכם, שהרי בגמרא אמרו דבבהמה נמי איכא מאן דקרי להובלילא בי כסי ולבי כסי הובלילא. והנה תחת הפריסא קרום ותחת הקרום חתיכות של שומן על הכרס ממש שנחלקו בו הר"ר יואל (מתיר) והר"ר אפרים (אוסר) בפרק אלו טרפות יעו"ש המחמיר בו תבא עליו ברכה והמקל נתלה באילן גדול אלא במקום שנהגו בו אסור שאסור לפרוץ גדר. ואת כל החלב אשר על הקרב זהו שעל המסס ובית הכוסות והם הכלים התחתונים לכרס כדאמרן, ובהן (ור' יחיאל מילי מויאדנא תיקן בספרו וכאן בכ"ף מכ"י מעלתו ממש) חייבים אנו להזהיר ביותר את הטבחים וכל נשי ישראל שיש בדבר חיוב כרת לד"ה, וכן בחלב הדקים המחובר לקיבה דמרבינן ליה לאסורא ממלת כל ועליה אמר רבן יהודה ריש מעיא באמתא בעיא גרירה, ואיכא דדריש האי כל החלב שעל הקיבה, ואסקה הרב דאקשתא אסור - שהוא בכלל החלב שעל הקיבה - דאיתרא שרי. נ"ב: סימן זה כולו מוטעה ואין למדין הימנו.+
שו"ת הרמ"ע מפאנו סימן כב
 
מתניתין ריש פרק תפלת השחר, ומנחה גדולה וקטנה.
 
שאלה, בריש פרק תפלת השחר ברכות כ"ו ע"א גבי מוספין כל היום איכא דמתני סיפא ר' יהודה אומר עד שבע שעות, ונראית גרסא נכונה מדתנינן פלוגתא דרישא ומציעתא הכי נמי, ואתמר לן משמיה דמר דסמייה לפלוגתא דסיפא ממתניתיה, ולא אתבריר לן טעמיה; ועוד מנחה גדולה ומנחה קטנה דאמור רבנן מיבעי לן מהו לשון זה, שכך שמענו סתם ואין לנו לפרש.
 
תשובה, הך סיפא דר' יהודה ברייתא היא וליתה בספרי המשנה המדוייקים, ומדלא שנאה רבי גלי דעתיה דברישא ומציעתא כר' יהודה מסתברא, תדע דבבחירתא תנן כוותיה בתמיד של שחר, ובמנחה אסקינן בגמרא דעבד כותיה שפיר עבד, דאתיא כסתמא דתמיד נשחט שלא היו מאחרין את העבודה אלא בשעת הדחק, כגון ברוב עם מביאי תודה בית ה' ושאר קרבנות יחיד דאמר מר על תמיד של שחר השלם כל הקרבנות כלם כדי שיהא תמיד של בין הערבים סוף עבודה, אי נמי שבאו עדי החדש סמוך למנחה ומאחרין את התמיד של בין הערבים בשביל מוסף החדש, אע"פ שאם באו אחר המנחה לפני תקנה היה עשה דרבים, דהיינו מוסף ר"ח שהוא חובה על כל ישראל, דוחה עשה דיחיד, ומאי ניהו עשה דהשלמה דרמי אבית אב שבכל יום. וכיון שלפעמים ראוי לאחר את התמיד של בין הערבים היכא דאפשר לקיים את שניהם לפיכך בתפלה נמי דעבד כרבנן שפיר עבד.
 
אבל במוסף ליתה לדרבי יהודה, דסתם לן תנא דלא כותיה גבי הלכתא פסיקאתא בפרק ב' דמגלה כ' ע"ב, ועוד מהא דתנן ר"ה ל' ע"ב בראשונה היו מקבלים עדות החדש כל היום מוכחא מלתא שהיו מקריבין מוסף החדש אחר שבע שעות. ואפשר דרבי יהודה נמי בתר תקנה ראשונה אמרה למלתיה ולית הלכתא כותיה, דטעמא מאי תקון רבנן בפני הבית שלא יקבלו עדות החדש אלא עד המנחה משום קלקול הלוים בשיר, אלמא לקרבן מוסף גופיה בין שבע שעות לשמנה ותשע לית לן בה, וכן לתפלה.
 
מנחה גדולה ומנחה קטנה זמנן: שש שעות ומחצה לגדולה, ותשע ומחצה לקטנה, אלו ואלו מן השעות הזמניות שבכל יום הגדול לפי גדלו והקטן לפי קטנו; והנה המאוחרת נקראת קטנה לפי שאז יקטן ויערב כחה של חמה, ועוד שעמה מועטים בהקבצם לתפלת בכל יום ויום, והאחרת נקראת גדולה שעדין החמה באמצע הרקיע והיא בתוקפה וגבורתה, ועוד שעמה מרובין כשהיו מתפללין מנחה זאת בירושלים בערב פסח שחל להיות בערב שבת ואז נוסדו יחד קהל ועדה וישראל להתפלל בזריזות על שחיטת התמיד של בין הערבים והפסח אחריו.
 
פירשנו גדולה וקטנה, עתה נפרש מנחה, והיא מלה נגזרת מדכתיב לרוח היום ומתרגמי' למנח יומא, וזה שהיום, והוא השמש המשער אצלנו מדת יום, נוטה באותה שעה ללכת למנוחתו להשתחוות לקונו במערב, וגופה של חמה שהיא קבועה בגלגל בהגיעה לנקודת המערב היא עצמה קרבן מנחה לקונה, וממנה הדוגמא אלינו שנקריב עצמנו ונפשנו לשמים.
 
והמקריב אותה בבאה להשתחוות הוא הגלגל היומי העשירי כהן שמים, והדוגמא לזה ט' וכהן דתנינן במס' מגלה, והוא חלוק לכן בלא שום כוכב, ואף על פי שגלגל ט' כמוהו לענין זה מ"מ יתר עליו העשירי שאין לו אימרא, פי' שפת הבגד שהיא גבולו, שהרי אזור המזלו שבשמיני אין כחו אלא מן התשיעי, שהוא המגביל והמגדיר תמונת המזלות וכל יתר הצורות הידועות בשמיני למצב הכוכבים הקיימים התקועים בו, על כן יתעלה העשירי ממשפטי הוראותיהן ומבטן כולל או פרטי שיהי' עלוי רב. לפיכך מרע"ה שפניו פני חמה, פי' פנים המאירות לחמה, היה גם הוא מכהן פאר בחלוק לבן שאין לו אימרא.
 
והנה השמש דרך הלוכו הוא קרב, כדתנן בעולה משום בן עזאי בפ"ב דיומא, והוא סובב אל צפון לעולם בלילה מאחורי כפת הרקיע דרך החלון הנפתח בכל יום בכניסתו ויציאתו לפי מקומו ושעתו, כידוע אל העומדים בסוד הבריאה על אמות מסדרה ב"ה, שגלה סודו לעבדיו הנביאים וכל סדרי בראשית צדקו יחדו, וכתיב ביה צפונה לפני ה', לפיכך באכילת קדשים והקטר חלבים ואברים הלילה הולך אחר היום.
שו"ת הרמ"ע מפאנו סימן כג
 
בפרק קמא דקנין.
 
גבי חטאת או עולה שנתערבה בחובה, דן רבינו משה את המתערב אצל המחצה שאינו מינו, כדין מין בשאינו מינו שקדם במשנה אפילו אחד ברבוא ימותו כלם, משמע דלדידיה נמי הא דקתני אין כשר אלא במנין וכו' פירושו למזבח ולכתחלה, כדעת כל המפרשים. אבל אחר כך הרכיב בזה דרך אחרת שבה יפורש אין כשר אלא וכו' בדיעבד אחרי שהוקרבו כלם, משום דכוליה פ"ב רהיט הכי, ואיהו סבר דכלה מכלתין ה"נ, מדלא קתני יקרבו ולא יקרבו, ולפיכך סמך בהלכותיו על הדרך השנית, והיא גרמה לו לפרש נמלך דריש פ' בתרא באשה ולא בב"ד, ולהכי אסמכיה אבבא רביעית דפ"ק דקתני המועט כשר.
 
אל תתמה דקתני בד"א ולעיל מנה קאי, ארישא מופלגת, דעדיפא מזו אשכחן בריש מסכת כריתות, דחשבי לה למתני' דהוריות פ"ב דקתני אין חייבין על שמיעת הקול וכו' כאלו היא סמוכה לההיא דתנן התם בכריתות פרק תניין חמשה מביאין קרבן עולה ויורד, וקרן לההיא דהוריות סיפא דאידך, ואפשר דאיכא תנא ברא דמתני להו בהדי הדיי.
 
וקסבר הרמב"ם דההיא דאותיב מנה רב הונא בר' יהודה לרבא בפרק התערובות ברייתא היא, ונמלך דהתם דעל כרחין בב"ד קאמר דאי לא תימא הכי לא הוה תיובתיה דרבא, ארישא אסמכיה דעלה קאי דקתני ימותו כלם.
 
ולפי דרכו בנמלך דמתני' קלס כהלכותיו את הכהן העושה כלן במקום הכשר למתערב, שבהכרח יוכשר במנין אותו המין והוא ג"כ. ועם זה כל תמיהות הראב"ד וכסף משנה עברו יחדו. ועדיין ההשגות לא סרו דכלה שמעתא ודאי בנמלך ואינו נמלך בב"ד מיירי ולא באשה, דאי מעקרא הויא לה קן מפורשת כלן ימותו כדקתני כדידה פ' תנין, ואי לבסוף מאי רבותה דאשה טפי מכהן הרי נתערבו קודם שיקרבו. ואולם לראשונה יאמר הרמב"ם: דאה"נ דקן מפורשת שנתערבה כלם ימותו, אבל ה"מ לכתחלה דאי דיעבד לא סגי דלא נכשר מקצתייהו, ולפי זה אפשר ג"כ לדחוק ולפרש דברי הרמב"ם דקלסיה לההיא כהן תרי זמני אפי' יפורש נמלך בב"ד, על דרך אותה ששנינו הגונב את הקסוה וחבריו קנאים פוגעין בהן בסוף פרק הנשרפין שאין קנאים נמלכים בב"ד ואם נמלכו בשעת מעשה אין מורין להם כן ואעפ"כ שבחום חכמים כדאשכחן גבי פנחס דא"ל משה קריינא דאגרתא ליהוי פרוונקא והלכתא ודאי אסתיים ליה ולא רשותא דהא עדיין לא בא אחרי זמרי אל הקובה ולא ראה את מעשיו, והכא הכי נמי, ולישנא דהרמב"ם דייק שפיר לדרך זו, שכתב ונראה לי שהוא עושה וכו' פירוש סברא היא שמעצמו יהא עושה כך ותהי לו לחכמה, אע"פ שאם נמלך בב"ד אין מורין כן; ועל השניה ישוב שפיר: דכהנים שלוחי דרחמנא נינהו, ומשום הכי שאני כהן שנמלך בבעלים ממי שעושה לדעת עצמו, שהנמלך דין הוא שהמועט לבדו כשר דבעלים לא סמכא דעתייהו בטפי מהכי, אבל אינו נמלך אימור שליחותיה דרחמנא עביד ומדליכא ספקא קמי שמיא לפיכך המרובה כשר.
שו"ת הרמ"ע מפאנו סימן כד
 
לפתחי נדה. +[למהר"ר שמעיה שלמה ספורנו].+
 
ידענא ביה במר שהוא בקי בחדרי תורה ולא צריך לן לא לגמרא ולא לסברא, והא דבדיק לן במה שכתב הרמב"ם בפ' ז' מהלכות אסורי ביאה, שהרואה ארבעה ימים טמאים וארבעה טהורים משמשת יום שמיני בלבד, והרואה חמשה טמאים וחמשה טהורים משמשת שמיני תשיעי ועשירי בלבד, והרואה ששה טמאים וששה טהורים משמשת חמשה ימים משמנה עד שנים עשר, ושוב אין אחת מהן משמשת לעולם. ולפי שטתי היה לה לראשונה שתשמש גם כן יום ס"ד, ולשניה שתשמש כ"ח כ"ט ול', ולשלישית שתשמש חמשה ימים ממ"ד עד מ"ח, ותמיהא ליה למר מלתא טובא, ועוד שהראב"ד לא השיגו על הפרט הזה, והמגיד לא פירש טעמו.
 
תפתר שמעתיה דהרמב"ם ז"ל, שביום אחרון לראייתה, והיא בימי נדה שמפסקת בהן בלבד על פי דרכו לא עולין ולא סותרין, נמשכה ראייתה עד בין השמשות, וכן יום ראשון לנדותה אם תראה בו בתחלתו בין השמשות שהוא סוף ימי זיבה סותרת. +והוא הדבר שפירשו הרמב"ם עצמו באשה שרואה יום טמא ויום טהור שאם היתה רואה הדם בכל יום טמא שתחלת הלילה אינה משמשת אלא בשמיני בלבד+ ואין זה דוחק כל עיקר שהרי כלהו פתחי נדה באפשרי רחוק מאד מתני להו ובמאורעות הזרים בתכלית, אלא שלא נמנעו חכמים ללמדנו גופי תורה בכל אופן שיעלה על הדעת המציא צורך ההוראה בכל חלקיה, וגם כדי לחדד את התלמידים כמו שאמרו בפירוש בגמרא במקומות רבים במסכת זבחים ובירושלמי דנדרים וזולתם ג"כ.
 
ועוד שהרי אנו צריכים לפרש בכלהו הני בבי, ובאינך נמי שלא הוזכרו בשאלה, שהראשון מהימים טמאים יהא טמא לעולם מתחלתו דוקא, בכדי שלא תהא לה בו שעת הכושר כלל, דאם לא כן פשו להו טבילות טובא שהיא יכולה להטהר ולשמש בהרבה לילות ראשונים ומקצת הימים גם כן, אף אנו נאמר בפשיטות גמורה שהאחרון טמא בסופו דוקא דהיינו בין השמשות, וה"ה לתחלתו דוקא אשר אמרנו שכן משפטו בין השמשות, והוא דרך נכון וברור.
 
אבל גבי בבא קמא אכתי איכא ס"א שהוא סוף ימי נדה ואינו סותר אלא טמא מספק וסופרת אחריו ס"א ס"ב ס"ג ס"ד להשלים שבעה נקיים ושוב אין לה שעת הכושר שהרי בתחלת ס"ה חוזרת לטומאתה, וגבי בבא תניינא יום כ"ה שראתה בו והוא סוף ימי נדה כשנמשכה ראייתה עד בין השמשות הויא לה ספק זבה וסותרת, וגבי בבא תליתאה חוששין אנו שמא תתחיל ראיתה בין השמשות באורתא דל"ו נגהי ל"ז והויא לה ספק זיבה דיום ל"ו וסותרת.
 
ע"כ היה לי לעשות לפרושה בעלמא למלתיה דהרמב"ם, לא למשכוני נפשין אמאי דלא סבירא לן, וכבר הגיה עליו הראב"ד בהשגה שלא נדפסה אמר זה הדרך כלו חשך ולא אור, והמגיד פירש יפה יפה מה הוא השטה הנכונה שהסכימו בה כל חכמי ישראל, ולדידהו ממילא רווחא כלה שמעתא וא"צ להאריך.
שו"ת הרמ"ע מפאנו סימן כה
 
בעשרה מאמרות. +[למהר"ר עבדיה ולמהר"ר הלל].+
 
בדיק לן מר והריני משיב על ראשון ראשון:
 
האחד - מה בין תניא לתנו רבנן. תשובה, גם אני הייתי מסופק בדבר הזה ימים רבים ושאלתי לחכמים ואין מגיד לי, זולתי מה שראיתי בלקוטים שכל תניא הוא מת"כ, ופשפשתי ומצאתי דלאו כללא הוא וספקא דילן אעקריה קאי, ואתבונן אליו במשנה סוף פ"ה דעדיות וראיתי ההבדל שלמדנו עקביא בן מהללאל בין הנשמע מפי המרובים לנשמע מפי היחיד, ומשם יש לי ללמוד שכל ת"ר היא ברייתא שגורה בפי הכל מקובלת מן המרובים, וכל תניא ברייתא ששנאה יחיד בבית המדרש דאייתי מתניתא בידיה וקבלוה מניה, והא ודאי כללא היא לפי סברתי, דחזינן לברייתא דסדר עולם שהכל בקיאין בה, ובפ' במה מדליקין איתא מאי חנוכה דת"ר וכו', וכן פעמים אין מספר, ואשכחן נמי בכולה גמ' תנינא להא דת"ר +פי' שבכלל דברי המשיב המשנה יש דברי אותה הברייתא השנויה בפי הכל+ רוצה לומר שבכלל דברי המשנה דברי אותה הבריתא השנונה בפי הכל, וכל היכא דמקשינן והא תניא אינו אלא להבחין מה ששונה היחיד אי קיימא אי לא קיימא, וזמנין נוקים ליה בפלוגתא כגון תניא כותיה דרב תניא כותיה דשמואל דפ' מי שהוציאוהו ובמקומות אחרים רבים, וזמנין נעמיד את שתיהן עם איזה חלוק כגון דפרק יציאות השבת תני חדא שמש בודק קערות וכוסות לאור הנר ותניא אידך לא יבדוק ולא קשיא אי בקבוע ושאינו קבוע אי בדמשחא ודנפטא, וכן ספ"ג שאכלו תני חדא בולען תני אידך פולטן תני חדא מסלק וכו' אי במשקין אי במדי דמימאיס אי במידי דלא מימאיס. ולפעמים בברייתא אחת השנויה לעצמה גרס ביה ת"ר ובמקום אחר מייתי לה אגב לאקשויי מנה או לאתויי סייעתא וגרס בה תניא, ואפשר דמאן דמייתי לה שמעה מפי היחיד, וזו לפי דעתי אינה צריכה לפנים.
 
שני - בשירי הלוים שאנו נוהגים לאמרם בבית הכנסת אני מנעתי במקומי שלא יפתח ש"צ בלשון המשנה דסוף תמיד המתחלת השיר שהיו הלוים אומרים וכו' אלא יתחיל מראש המזמור, שאם הוא מכוון עם מה שהיו הלוים אומרים בעת ההיא מוטב ואי לאו לא גרע ממזמור בעלמא ואינו מוציא מפיו שקר; וכדי שיהיו הדברים ערבים על שומעיהם מיבעי לן לאודועי דסמכינן בהדה מלתא על ההיא דמסכת סופרים, דקתני מי שאינו בקי בהם אומר אודה ה' בכל לבב ודיו, דהוי דומיא דעל הכל אם אמר שהכל יצא, והרשינו לעצמנו לתקן בב"ה סדר קבוע לרבים עם חלוף מה ממנהג הלויים, כי אמנם במוסף שבת תמורת הזי"ו לך וכן במנחה במקום שירת הים והבאר, סדרנו כאן וכאן אודה ה' בכל לבב; ובחול המועד של סוכות סדרנו בכל יום את האמור בגמרא ליום א' שלו, מפני הטירוף אשר יגורנו שיארע לצבור ולשליח בסדר הומ' בה"י כנראה מתוכו; בר"ח למוסף ולמנחה סדרנו ברכי נפשי גדלת מאד עפ"י המדרש הנעלם, כי לא מצאנו לו בגמרא סדר השיר, ונכון הוא, ואע"פ שבמסכת סופרים זכרו בו וישב עליהם את אונם, מ"מ ברכי נפשי עדיף לן; ובמוצאי הפסח ושבועות ויוה"כ וראשון של סוכות ושמיני עצרת סמכנו בהן על מסכת סופרים ששנו בה מזמורים מיוחדים לכל אחד מהם, וכ"ש דהתם מוכח מלתא דמיירי בשירי בית המקדש, ויש סמך בירושלמי לשל שמיני עצרת כמו שזכר הר"ן בסוף סוכה, וילמד סתום מן המפורש, ובשל יום הכפורים שנו שם ברכי נפשי ואנו מפרשים שהכונה על אותו מזמור המתחיל לדוד ברכי נפשי שהוא מעניינו של יום דכתיב ביה הסולח לכל עוניכי וקבענוהו בסדר שלנו, וחוץ מאלו שאנו סומכים בהם על מה שאמרנו אין אנו מחלפים כלום ממה שבא מפורש בגמרא במסכת סוכה ובמסכת ראש השנה. אמת כי אע"פ ששיר של ר"ח דוחה של שבת במוסף ובמנחה, וכן של ר"ה, לפרסם שקדשוהו ב"ד, אין הדבר כן ברגלים ששיר של מוסף שבת דוחה שיר של י"ט; ואין שיר מיוחד לרגלים במנחה אלא אומר השיר של חול; וכשחל י"ט בשבת ראוי היה לנו לומר שיר של שבת בכל התפלות, אלא כיון שאנו רגילים לומר במוסף ובמנחה אודה ה' בכל לבב שאיננו מיוחד לשבת אלא מושאל אלינו במקום הפסוקים של תודה, אף אנו אומרים שירי המועדות בלבד במוסף בין בחול בין בשבת וחוזרים לאודה ה' בכל לבב במנחת שבת שחל בו י"ט, ואם חל בחול לשיר של חול. - ואיברא פשיטא לן שבמקדש היו אומרים שיר על הקרבן גם לתמיד של בין הערביים, שלא כדברי הטור מדעת רב עמרם, והראיה המכרחת לדברינו מן המשנה פעם אחת נשתהו העדים לבא ונתקלקלו הלוים בשיר. - ואולם בכל יום שיש בו קרבן מוסף, הש"צ שלנו אומר השיר של שחרית קודם הוצאת ס"ת ואחריו קדיש, ולאחר תפלת המוספין אומר השיר המיוחד לקרבן מוסף; וגם אתה ידעת כי פטום הקטרת שחרית ומנחה אנו אומרים אותו קודם התפלה אצל פרשת התמיד, כי הנה בשחר מקומו ידוע, ובמנחה פותחין באשרי והתמיד אחריו והקטרת אחריו קודם העמידה, וכבר שמעת מפינו טעמו של דבר וזכו בו רבים תהלה לאל.
 
שלישי - טומאת מקדש להתחייב בה בזמן הזה נלמד מההיא דשבועות אשר אמרת ריש פרק ידיעות הטומאה י"ז ע"ב דבעי רבי ירמיה בן בבל שעלה לארץ ישראל וכו', והאריך בזה בעל ספר כפתור ופרח בפרק ששי. ומה שבקשת לפטור מטעם דכיון שחללוהו פריצים פקע קדושתיה, לאו מלתא היא, דהתם במסכת אלילים פרק רבי ישמעאל גבי אבני מזבח ששקצום מלכי יון מיירי באבנים שסתרו מן המזבח ושקצום לאלילים, דומיא דכלי שרת דכיון שנכנסו אויבים להיכל יצאו כליו לחולין ואינהו מהפקרא קא זכו ולא מיקרו אוסרים דבר שאינו שלהם, כמו שפירש"י, ואפי' לא סתרו את המזבח הרי יש בו תפיסת ידי אדם ונאסר, אבל קרקע אינה נגזלת ואינה נאסרת וליכא למימר שתצא לחולין; וכן כניסה דרך גגות שפטרו בה התם בשבועות י"ד ע"ב ניחא דלאו שמה ביאה, אבל ההולך במישור ביאה מקרי אע"פ שאין חומה, שכן כתיב הנה בעל החלומות הלזה בא והם היו רועים בשדה, הגע עצמך שמקריבין אעפ"י שאין בית כדתנן בשלהי בחירתא, יהא א"כ כהן עומד ומשמש בטהרה וטמאין באין ויושבין בצדו חלילה; הא ממילא רוחא שמעתא כדברי בעל הספר שזכרתי, והזהר בו שאדם גדול הוא, אלא שיש לי קשיא באותו פרק, לא ידומה רק שטעה בו הסופר, כי הכניס החיל בשעורי עזרת הנשים, ובמשנה דכלים פרק קמא תנן בהדיא שהחיל מחיצה לעצמו ועזרת נשים מחיצה לעצמה, מ"מ כל דבריו גבי ביאת מקדש הם באמת כפתור ופרח.
 
רביעי - שלש מצות נאמרו בערבה: ראשונה, שבלולב דבר תורה, וידוע שכל ארבעה מינים מצותם כל שבעה במקדש ובמדינה יום אחד והתקינו חכמים לעשות זכר למקדש; שניה לה, לזקוף אותה בצדי המזבח וראשיה כפופים על גבי המזבח, מתניתין היא שמצותה כל שבעה, והיא הלכה למשה מסיני כמו נסוך המים, וכיון שבחטאינו נחרב מזבח ובטל נסוך המים לית כאן אפילו זכר למקדש; שלישית, מנהג נביאים היא בשביעית בלבד ואפילו בפני הבית ליטול אפי' עלה אחד בבד אחד ואמרו עליה חביט חביט ולא בריך, וכבר דקדקנו מלישנא קמא דגמרא, דאמר [אפילו] עלה אחד ובד אחד, שמצותה מן המובחר בשני בדין שיהיו נפרדין בידו, וכל בכל שעה שהוא חובטן בקרקע, ולא אחשה מה שהעידו תלמידי החכם ה"ר יוסף ן' שרגא ז"ל על רבם שהיה נוטל קלח אחד בלבד של ערבה למנהג נביאים זה והיה מדקדק שיהיו בו שבעה עשר בדים, כמנין שם הגדול במספר קטן, ואין צורך להאריך במדי דמנהגא בעלמא הוא, כי כל דרך איש ישר בעיניו ואחר כונת הלב הם הדברים.
 
חמישי - יחיד ששכח ולא הזכיר קדושת היום בתפלת שחרית ואחר שהתפלל מוסף חזר והתפלל שחרית, ודאי אינו צריך לחזור ולהתפלל מוסף, שאפי' בקרבנות גופייהו אם הקדים את שאינו תדיר מה שעשה עשוי. ואי לאו דמסתפינא אמינא דלא אמרו בגמרא להחזיר את היחיד שטעה אע"פ שיש לפניו תפלת המוספין אלא קודם שהתפלל מוסף כיון שבידו לתקן יתקן לגמרי, הא אם התפלל מוסף הרי הזכיר קדושת היום ואין צורך לחזור ולהתפלל שחרית, דלא גרע דיעבד ליחיד ממאי דשרינן לכתחלה לרבים, ודברים של טעם הם להלכה מהתם, הגע עצמך שש"צ יהא נזקק להוציא עשרה שאינן בקיאין ידי חובתן ושכח ולא הזכיר שחרית מעין ר"ח ועם תפלת מוסף פוטר עצמו וחבריו לכתחלה ולא אחד בהם חוזר ומתפלל שחרית, לא יהא יחיד הבקי בדיעבד אלא כעשרה שאינן בקיאין ולכתחלה.
 
ששי - האי מאן דאמר מגדף היינו עובד אלילים תנא הוא מן התנאים הגדולים המפורסמים, ופליג אסתם דכריתות וסנהדרין.
 
שביעי - בפ' הבא על יבמתו מוכח מקראי דערירים ימותו ערירים יהיו, שאם יש לו בנים קוברן אין לו בנים הולך בלא בנים, וכלהו כרתות ילפינן מהדדי. ורש"י תרתי קאמר חדא מת ועוד בלא בנים ותרווייהו מדין כרת, ויש בזה לבעלי התוספות שטה אחרת עיין בסמ"ג חלק הלאוין סי' ק"ט.
 
שמיני - דוק ותשכח דלקרבן בעינן מעשה דכתיב ביה לעושה בשגגה, והאומר אלי אתה בשגגה אינו מביא חטאת אלא אם כן זקף לבנה תחלה וכיוצא, אבל לסקילה לא בעינן מעשה ובדבורא בלחוד מחייב, והיינו טעמא דמגדף לרבנן.
 
תשיעי - מי שרובו זכיות מיקרי שלם במעשיו. על כן אמרו הוא שלום הוא צדקיה, אע"פ שנקרא חלל באותו מעשה בלבד של נבוכדנצר אשר השביעו באלהים לפי שבא לידי חלול ה', כדאמרינן הנשבע זה צדקיה כאשר שבועה ירא זה שמשון. ודמי נמי למאי דאשכחן בפ' כיצד מברכין, דקרינן עושין רצונו של מקום למאן דכתיב בהו ואספת דגנך לגבי אין עושין רצונו כלל דכתיב בהו ולקחתי דגני בעתו, והדר קרינן אין עושין הני דואספת דגנך לגבי אחריני דעדיפי מינייהו דכתב בהו ועמדו זרים ורעו צאנכם. לישנא קמא ערבינהו ותנינהו לעושין ואין עושין כי הדדי כדברי התוספות, פי' עושין, כהוגן ובשלמות לשם שמים, ואין עושין פי' לא שאינן עושין כלל דהא ליתנהו באסיפה אפי' ע"י עצמן אלא שעושין שלא לשמה, ולא נחית ההוא לישנא קמא להבדל שבין מלאכתם נעשית ע"י אחרים לנעשית ע"י עצמן, לפי התרוץ הב' שכתבו התוס' בישוב ב' הלשונות; אבל בתירוץ הא' היו סוברים דההוא לישנא קמא לא ערבינהו כלל ולא מיירי אלא בעושין אבל לא בשלמות שאינם צדיקים גמורים. וצדקיהו שלם היה במעשיו ובכלל עושים רצונו של מקום כי ההיא דואספת דגנך ולכלל בני נכר אכריכם לא בא מההוא מעשה כדאמרן.
 
עשירי - הא דתנן בגדי קדש מדרס לחטאת מעלה הוא, וכלהו מדרסות אבות דרבנן נינהו, א"כ אין כאן חמשי לטומאה כלל ועקר, +ואפילו לר' עקיבא דאית ליה חמשי בריש אהלות לאו חמשי לטומאה קאמר אלא ראשון שהוא חמשי לארבעה, ותנן פ"ב דטהרות החמשי נאכל בנזיר הקדש+ ועוד אין מונין לחטאת כדתנן בפ' י"ב דפרה ומטמא את חברו וחברו את חברו אפי' הן ק', דל חמשי מהכא. ובסתרי תורה צריך אני להודיעך כי כל המדות מתפעלות הריח רע שיש לו עיקר למטה בחוץ, אלא ששלש עליונות אין בגבולן קלפה כלל, ואל שבע התחתונות ישנה כנגדן למטה בחוץ, לפיכך הללו אינן אלא מתפעלות מהשבתת הרחמים והללו מתהפכות לפעמים לדין, אמנם לפעמים מדת החסד גוברת על הקלפה ומבטלת אותה, שאין אבות הטומאה ולא המת שהוא אביהן פוסלין את המקוה לעולם, וכן הוא אומר באברהם ואתה תבא אל אבותיך בשלום תקבר בשיבה טובה, שתרח וישמעאל שניהם עשו תשובה וגם עשו לא יצא בימיו לתרבות רעה. ועם זה שבו דברי הה"ר מנחם זצ"ל בפי' התורה כלם נכוחים למבין.
שו"ת הרמ"ע מפאנו סימן כו
 
שאלה במסכת נדרים +[למוהר"ר עבדיה].+
 
נדרים ד' ע"א כתב רש"י שהאומר הרי זו עלי חטאת אפי' לא נתחייב בה דבריו קיימים והלא מתני' דמגלה ושקלים וסוף פרק שני דחולין הוו תיובתיה שאין חטאת באה בנדר ונדבה.
 
עוד שם ריש פרק שני י"ד ע"ב גבי קונם עיני היום אם אישן למחר כתב רש"י שאם ישן למחר לוקה על מה שיישן אתמול וקשה דזו אכליה לאסוריה והדר אכליה לתנאיה היא והויא התראת ספק כדרבא בפ' שבועות שתים.
 
עוד שם בסמוך גבי קונם שאני ישן ופרשינן קונם עיני בשינה, ופרכינן אי דלא יהיב שעורא מי שבקינן ליה עד דעבר על בל יחל והאמר רבי יוחנן שבועה שלא אישן שלשה ימים מכין אותו וישן לאלתר - וקשה לן מאי פירכא, הא אמרינן בפ' שבועות שתים דאישן ולא אישן בטוי הוא ופרכינן מהא דרבי יוחנן דאלמא שבועת שוא היא ומשנינן דשמעתין בסתם רבי יוחנן בדמפרש, והכא נימא הכי נמי.
 
עוד שם בפרק שלישי כ"ט ע"א תניא שור זה עולה כל שלשים יום ולאחר שלשים יום שלמים - לאחר שלשים יום שלמים, ואוקמה רב פפא אפי' לבר קפרא דאמר קדושה בכדי לא פקעא, הכי קאמר אם לא אמר מעכשיו שלמים לאחר שלשים יום עולה (עולה) הוה, מידי דהוה אאומר לאשה התקדשי לי לאחר ל' יום דמקודשת אעפ"י שנתאכלו המעות, פשיטא לא צריכא דהדר ביה, הניחא למאן דאמר אינה חוזרת אלא למאן דאמר חוזרת מאי איכא למימר, אפי' למאן דאמר חוזרת שאני הכא דאמירתו לגבוה כמסירתו להדיוט, ופירש"י למאן דאמר אינה חוזרת שאם עמדה ונתקדשה לשני בתוך שלשים יום אינה מקודשת לשני וכו' וזה תימה, דעד כאן לא פליגי רבי יוחנן ור"ל התם בפ' האומר נ"ט ע"א אלא דלא קדשה עצמה וחזרה בה, אבל דכ"ע יכולה היא לקבל קדושין משני תוך שלשים יום וקדושין גמורים הם, דק"ל כרב דאמר מקודשת לשני לעולם.
 
ובמסכת נזיר פ"ד כ' ע"ב תנן +עיין משניות קדומות ועיין הרמב"ם הלכות נדרים פי"ג+ הריני נזיר ושמעה אשתו ואמרה ואני מפר את שלה ושלו קיים, הריני נזיר ואת ואמרה אמן מפר את שלה ושלו קיים - וקשיא לן בתרווייהו ושלו קיים מאי קמ"ל פשיטא. +ובבבלי מוקים לה אביי כגון דאמר לה הריני נזיר ואת מאי, ואצטריך לומר ושלו קיים לאפוקי מברייתא (נזיר כ"ב ע"ב) דקתני ואמרה אמן שניהם אסורים ואם לאו שניהם מותרים, התם הוא דשניהם (אסורים) [מותרים] שלא אמר אלא הריני נזיר ואת שתלה נדרו בנדרה הכא [דאמר הריני נזיר ואת מאי] הוא אסור והיא מותרת שלא תלה נדרו בנדרה. עיין כ"מ הלכות נדרים פי"ג.+
 
תשובה, על הראשונה, דילמא הכי קאמר נדר הוא, אבל לא יביא אלא ישאל על נדרו, ודכותה כל צריך ואין לו תקנה דעלמא, וכגון אותה ששנינו בסוף מנחות הרי עלי עולה שאקריבנה בבית חוניו יקריבוה במקדש ואם הקריבה בבית חוניו יצא, פי' השלים נדרו, אעפ"י שעשה שלא כהוגן והקריב קדשים בחוץ דאסור כרת הוא ונוח לו שלא יקריב +אלא ישאל על נדרו+ עכשיו שהקריב יצא ידי נדרו וילקה על חיוב כרתו, אף כאן חטאת הבאה בנדר ולא נתחייב בה מעקרא דבריו קיימים וישאל על נדרו שלא יביא, ואם הביא עשה שלא כהוגן ויצא ידי נדרו.
 
על השנית, ודאי ק"ל כרבי יוחנן דאמר התראת ספק שמה התראה. ובפ' כסוי הדם תנן חש"ו ששחטו בינן לבין עצמן אסור לשחוט אחריהם ואם שחט אינו סופג את המ', ופירש"י והר"ן משום דהתראת ספק הוא, והא גופה קשיא דהא ק"ל שמה התראה, וי"ל דכל היכא דליכא לברורי ספקא כההיא דאותו ואת בנו דליכא למיקם עלה דמלתא אי הני חש"ו שחטו שפיר או לא אין לוקין עליה +ועוד כולה מילתא ליתא למאן דאסר לשחוט אחריהם, ואורי רבי כרבי מאיר שמתיר לשחוט אחריהם, אלמא אפשר דרבנן דפליגי עליהם סברי כר"ל בהא וליתא למילתייהו אלא באותו ואת בנו ולא בהתראת ספק והעיקר שבפנינו+ אבל אם אפשר לברורי כגון התראת ספק דלא תקח האם שאם קיים עשה שבה ושלחה פטור לא קיים חייב +פטור ממלקות ומ"מ צריך לפייס, כמו שכתב רא"מ בפרשת ויקרא על פסוק ונרצה לו לכפר עליו שהעולה מכפרת על עשה ועל לאו הניתק לעשה ואם לא קיים [העשה] ודאי אינה מספקת, אלמא אינה מרצה אלא לאחר שקיימה+ אע"ג דבשעת התראה ספקא הוי הויא התראה ולוקה; ועם זה יובן מה שכתב הרמב"ם בפ"ב מהלכות שבועות שאין לוקין על התראת ספק אלא א"כ היה לאו שבו מפורש בתורה, ופירש דבריו בהלכות סנהדרין פי"ו שחייב מלקות על התראת ספק דשלוח הקן לפי שהלאו שבספק הוא מפורש, אבל הלאו שבספק שחיטה אחר חש"ו איננו מפורש דדילמא קמייתא לאו שחיטה היא, והכא נמי כיון שהתרו בו שלא ישן היום שמא ישן למחר ואיכא לברורי ספקה של התראה כשיישן למחר הרי זה לוקה, שהוא לאו מפורש בתורה ולא תשבעו בשמי לשקר והיא אזהרת לשבועת בטוי, שהשבועה והנדר שוין לדין זה, ועיין תשובת הר"ן סוף סי' נ"א.
 
ויש התראת ספק בגוונא אחרינא ששמה התראה, והיא התראה על אסור ידוע שיש בו מיתת ב"ד אבל לא התרו על איזו מיתה, וראיה ממקושש כי לא פורש מה יעשה לו, וכשם שלדעת רבי יהודה דסבר אם לא התרו בו למיתה ידועה אינה התראה צריך לישב דגבי מקושש הוראת שעה היתה, כך מוכרחים אנו לומר גבי מקלל אליבא דרבנן הוראת שעה היתה דאפי' למיתה סתם לא התרו בו; אבל התראת ספק אם החיוב היא משם זה או משם אחר, כגון שעשה מלאכה בשבת ולא ידע תולדה דמאי היא, לאו שמה התראה, שכן ב' אבות לגבי שבת שוין לב' שמות משאר אסורין דהכא תרתי מיחייב והכא תרתי מיחייב, ולפי שטת התוספות בפ' התערובות אם התרו בו משום שניהם כגון שאמרו לו זית זה שאתה אוכל ספק פגול ספק נותר ואין בית מנוס לך ששניהם במלקות ועל אחת מהם אתה לוקה, שפיר הויא התראה.
 
על השלישית, אם חלקנו בשבועה בין שוא לביטוי, בנדרים לא חלקנו, וכלהו נדרי לעולם ביטוי נינהו, הילכך בעינן למנדע מאי תקנתיה דלא ליקום בבל יחל, ופשטינן דאמר קונם עיני בשינה היום אם אישן למחר, ליזדהר באסוריה מדרבנן דילמא לא ליקיים תנאיה דאורייתא.
 
הרביעית, קשיא חזקה היא, וי"ל דכיון דר"ל הוא דאמר אינה חוזרת ולא קיימא לן כוותיה לא דייק רש"י במלתיה, א"נ אפשר דמדרבי יוחנן דברישא אמר לא בא אחר וקדשה חוזרת ובסיפא אמר אפי' ק' תופסין בה, כדמייתי לה הר"ן לכל הסוגיא באורך, שמעינן לר"ל דכיון דברישא אמר אינה חוזרת בסיפא נמי לימא אין קדושי שני תופסין בה.
 
א"נ התם בנדרים באומר מעכשיו מיירי, ופסקה למלתיה ואמר דאי אמר שור זה עולה ולא אמר מעכשיו דמי למקדש בלא מעכשיו, והדר בתר הכי למלתיה קמייתא ואמר הא דקאמרן מעכשו שלמים לאחר ל' יום דבריו קיימין ניחא למ"ד אינה חוזרת, וקשה ליה לרש"י ז"ל דהא פלוגתא דחוזרת ואינה חוזרת לא קאי אמעכשיו אלא ארישא דפ' האומר, ופירש חוזרת ואינה חוזרת דנדרים אפלוגתייהו דרב ושמואל דמעכשיו, דשמואל דאמר פקעי קדושי שני הוי כאלו אמר אינה חוזרת ולדידיה מיקרי אינה מקודשת לשני, או אפשר דשמואל קאי כשטתיה דר"ל ורב כשטת רבי יוחנן ולפי שרב ורבי יוחנן שוים שהיא חוזרת החמירו במעכשיו למר מספקא ולמר משום דשוו נפשייהו בשרגא דליבני.
 
כל זה דחקתי להעמיד אותו הפירוש כדי שלא יהא האומר טועה בדבר משנה אבל האמת הוא שבפירושי רש"י הנמצאים בכתיבת היד, והמה מוגהים ונאמנים הרבה יותר מן הדפוס, במסכתא הזאת אין בהם אותו הלשון ודבריהם מכוונים לפשט ההלכה ככל דברך הטוב.
 
ועל החמישית, קמייתא דקתני ושלו קיים אצטריך, דלא תימא כיון שהתפיסה בנדרו והפר תוך כדי דבור לנדרו הויא חזרה לשלו נמי קמ"ל דלא; +במשניות קדומות ומוגהות בשטת הירושלמי.+ וסיפא אתון שלו קיים מתניתו לה, ואנן שלו בטל מתנינן לה, ופירושו, מה שאמר ואת הוא הדבור הבטל, אבל הריני נזיר הא תני ליה רישא שהוא קיים. והא דקתני שלו בטל, קמ"ל דהא לא דמי לאידך סיפא דקתני הריני נזירה ואתה ואמר אמן אינו יכול להפר משום דאמן דידיה מתפיס בנדרה וקיים לה, אבל הכא אמן דידה מאוחר למאמרו ואין כח במאמר מוקדם לקיים נדר מאוחר כדתנן סתמא בפרק נערה המאורסה.
שו"ת הרמ"ע מפאנו סימן כז
 
תשובה בביטול האסורין. +[למהר"ר שלמה טאראלינג].+
 
המלח הנאכל במלכות שלכם +היא מלכות ומדינות דוכוס מפארמ"א, שמעתי שהדת ניתנה במדינות פרמ"א ופייצימינצ"א מאת מע' הדוכוס ההוא שכל הטבחים שהורגים וממיתים או שוחטים כל הבהמות והחיות במקומות ההן יביאו מן הדם שלהן על מקום המיוחד שסידר מע' הדוכוס הנ"ל כדי להעמיד בדמים ההם את מימי המלח שלו לעשות מהם מלח טוב (אי"ג)+ אשר אמרתם שמעמידים אותו בדם נבלה, ואם יאמר אדם להביא לו מן החוץ מלח הנעשה בהתר אחת דתו להמית מדינא דמלכותא, אין ספק שהאסור המעורב במלח הוא שעור מועט יש בהתר כדי לבטלו באלף ויותר הרבה, אלא שהמעמיד אינו בטל בד"א בזמן שאין במלח מעמיד אלא הוא, ובכה"ג אסור בלי ספק לאכול מלח בעיניה כמו לטבל בו צנון או ביצה. +אינו דומה המלח הזה שמשימים בו דם נבילה כדי להעמיד המלח הנ"ל שאז המעמיד אינו בטל ואסור לאכול אותו המלח בעיניה, למה שכתב המרדכי פרק אין מעמידין: דכיון שאמרו שם בש"ס האי כותי דשדי חמרא לבי מילחא שרי לפי שכשמרתיחין אותו המלח ביין ההוא מתייבש והולך לאיבוד, כך יש ללמוד מכאן היתר על המלח שנותנין בו דם כשמרתיחין אותו כדי שיתלבן מפני שהדם מתייבש ואינו אלא הנאה בעלמא, דהתם שאני שהדם לא הושם שם להעמיד את המלח רק ללבנו ויש דבר אחר של היתר המעמידו ולכן מותר לאכלו, אבל הכא בנד"ד במלח הזה שעושים במדינת פארמיגיאנו שהדם שמשימים בו הוא להעמיד את המלח כדאמרן כיון שהמעמיד אינו בטל הלכך אסור לאכלו בעיניה כגון לטבל בו צנון או ביצה או לשום אותו אל ארוחת ירק; אבל לערב אותו בכל מיני תבשיל מותר לכתחילה בשעת הדחק הגם שהוא עשוי ליתן טעם, ואין לגזור במקום זה שלא לבטל איסור דם הלז ע"י תבשיל דהא אין גוזרין גזירה על הציבור אא"כ רוב הציבור יכולים לעמוד בו; ואם יכולים אנו לידע שיש במלח זה דבר אחר עם הדם לסייע בהעמדה אז הוא זה וזה גורם ומותר אפילו לאכל המלח בעיניה, כמבואר הכל באר היטב בתשובת הקדוש החסיד המקובל הרמ"ע ז"ל המחבר. ומחמת החילוק שעשינו בין הדין שכתב המרדכי בדם המלח המלבן ובין דם המלח המעמיד דאמרינן בתשובה הזאת על כן לא הביא הרב המחבר [בשו"ע] זה דין ההיתר של המרדכי הנ"ל כאן כמו שהביא מהרמא"י בהגהתו בטי"ד סימן קי"ד סעיף ד' ובסוף סימן קל"ד, וגם החכם המגיה הנ"ל לא כתב דין הדם שהוא במלח להעמידו ככתוב כאן כיון שאינו ידוע לו טבע וסגולת הדם במלח שהוא מעמידו ושאז יהיה אסור לאוכלו בעין, והטעם הזה גם כן שייך לומר מפני מה המרדכי לא הזכיר האיסור זה התם בפרק אין מעמידין [ועוד] שמא התם דין היתר אכילת המלח כשהושם בו דם כדי ללבנו (אי"ג).+ וכן המלח שנותנים על ארוחת ירק הנאכל בעין כמות שהיא חי אסור, אמנם לערב אותו המלח בכל מיני תבשיל מותר לכתחלה בשעת הדחק אעפ"י שהמלח עשוי ליתן טעם, והיינו מתבל דלא בטיל.
 
ומשנה שלמה שנינו, אין המדומע מדמע אלא לפי חשבון ואין המחומץ מחמץ אלא לפי חשבון, אלמא אף ע"פ שב' התערובות משם אחד אין הראשון אוסר את השני באיסור ודאי, ל"ש מדומע שיש לו שיעור ול"ש מחומץ שאין לו שיעור, וכ"ש הכא שהן ב' שמות, ודמי קצת לאותה ששנינו הערלה מעלה את הכלאים והכלאים את הערלה והערלה את הערלה, וקל מהם הא דידן שהמתבל הוא התר גמור דהיינו גופו של מלח שהוא מן המים המלוחים ואין המעמיד נותן טעם בתבשיל, שהרי אין הנאסר חמור מן האוסרו, יעויין טור יורה דעה סוף סי' ק"ה ובית יוסף שם.
 
וניחא לן למימר שמותר בנ"ד לבטל אסור הדם לכתחלה ע"י התבשיל, כיון שהוא נמנע גמור לאכול תפל מבלי מלח, ואין צבור יכולים לעמוד בגזרתנו אם באנו לאסור, ובכה"ג לא אמור רבנן אין מבטלין אסור לכתחלה, ואע"פ שהחמירו על המזיד לאוסרו עליו, אין דנין אפשר משא"א, וכ"ש הכא דקליש אסוריה שהרי בטל מהרבה יותר מאלף, וכתבו גדולי המחברים דחד באלף דמי לריחא דלאו מלתא היא בשאר אסורין, והכא ודאי אפילו ריחא בעלמא ליכא בשביל רבויו הגדול של התר ראשון כנגד האסור, ואין התערובת נאסר אלא משום שהאסור הוא מעמיד, והתערובת עצמו מתבטל פעם אחרת בהרבה יותר מס' ואינו נאסר אלא משום מתבל, וזה וזה מדרבנן והיכא דלא אפשר לא גזרו בו.
 
אבל אם יש במלח דבר אחר עם הדם מסייע בהעמדה ה"ל זה וזה גורם ומותר אפי' לאכול המלח בעינו, ובכל כה"ג סמכיני אנכרי מל"ת. וכל שאין הדם מעמיד את המים אלא ע"י האור היינו זה וזה גורם, אף ע"פ שהגורם של התר איננו נכנס בגוף התערובת כמו הגורם של אסור, דהא אמרינן בפ' כל שעה כ"ז ע"ב גבי תנור שהסיקו בקליפי ערלה ואפה בו את הפת דיש שבח עצים בפת כיון שאבוקה כנגדו, והכא ה"נ, דל"ש בכי הא מלתא בין הגורם של התר לגורם של אסור כלל. +ולא מבעיא שאין להחמיר בזה שלא להתיר בשבח עצים אלא אפי' אין אבוקה כנגדו ושבח עצים ליכא מקרי גורם של היתר כיון דלא סגי בדם בלא אור להעמיד כלל, ושבח עצים נמי אפילו לאסור ליתיה אלא באסורי הנאה כגון קלפי ערלה, יעויין הרא"ש ריש השוכר את הפועל (לא מצאתי שם וראה הרא"ש בסוף פרק כל הצלמים - הערת המו"ל)+
 
ודעדיפא מנה תנן בפ' האלילים מ"ח ע"ב גבי אשרה זורעין תחתיה ירקות בימות הגשמים, אף עפ"י שהנביא של עצי אשרה נושרת עליהן והוה להן לזבל, וכ"ש בימות החמה לר' יוסי שהירקות נהנות מצלה, משום דס"ל זה וזה גורם מותר, והלכתא כוותיה, וזורעין תנן דמשמע לכתחלה, והא נמי דכותה.
 
ותנן נמי במס' תמורה ל' כל האסורין לגבי המזבח ולדותיהן מותרים, ותני עלה ר' אלעזר אוסר, ואמר רבא מחלוקת שנרבעו ולבסוף עבדו דר"א סבר זה וזה גורם אסור, פי' האב הוא גורם של התר והאם גורם של אסור, וסתם מתני' סבר זה וזה גורם מותר והלכתא כותיה, והא דקתני ולדותיהן מותרים משמע לכתחלה דלא מאיס לגבוה כלל. ופליגי נמי התם במתני' להדיא גבי ולד טרפה ואוקימנא לפלוגתייהו בזה וזה גורם אליבא דמ"ד בפ' א"ט אפשר לטרפה שתלד, ולמ"ד אינה יולדת בעובר ירך אמו פליגי.
 
ודי בזה דאלמא הלכה רווחת היא להתיר לכתחלה זה וזה גורם אפי' לגבוה וכ"ש להדיוט. ובנ"ד להתיר כוליה האי, צריך שיתברר במל"ת כדלעיל שלא יהא כח בדם להעמיד כלל שלא ע"י האור, אבל אם היה הדם לבדו מעמיד אפי' פורתא ובמים מועטים ולאחר שעה, וע"י האש מעמיד טובא ובמים מרובים ולשעה קלה, לא מקרי זה וזה גורם, דהא דם לחודיה מעמיד הוי, ודמי לגבינת הנכרי שמעמידים אותה בדבר האסור ואוסרה אעפ"י שמלאתכם נגמרת ע"י האור, ואם הדבר כן במלח שלכם דינא הוי כדאמרינן מעיקרא דבעיניה אסור ובתבשיל מותר אפי' לכתחלה.
שו"ת הרמ"ע מפאנו סימן כח
 
מתניתין במסכת דמאי פרק שני.
 
ר' מאיר אומר את שדרכו וכו'. ראינו חלופים והפוכים רבים והגרסאות שונות בספרים במשנה הזאת, וניחא לן שלא לשבשם אלא יהיו כל דברי חכמים קיימים, וניישיר את כל הנוסחאות על דעת מי ששנאן, נבינה לאחרים טעמן ונימוקן, בקצור ברור מעיד בעצמו על אמתתו, ודע כי בכ"מ שנמצא נוסחת התוספתא מיושבת ומדוקדקת אין לנו על המשנה פי' מכוון אל האמת יותר ממנה, ומשם נקח ראיה אל הנרצה לנו בזה בשלמות.
 
תנן רבי מאיר אומר את שדרכו להמדד בגסה ומדדו בדקה טפלה דקה לגסה, את שדרכו להמדד בדקה ומדדו בגסה טפלה גסה לדקה. כך שנאה הרמב"ם, והם דברי רבי מאיר בתוספתא שהשוה מדותיו אחר המנהג, להקל ולהחמיר, ונראה מפירושו שהוא מסיים בה בשם חכמים המוכר בדקה הרי היא כדקה ובגסה הרי היא כגסה, והם דברי ר' נחמיה בתוספתא, וקבעם להלכה בפי"א מהלכות מעשר, השוה מדותיו גם הוא אחר מעשיו להקל ולהחמיר, כי הקלו חכמים על המוכרים בשופע שהם מוותרים ללוקח ואינם משתכרים הרבה והלוקח חייב להפריש, אבל חנוני המוכר בדקה מצמצם ומשתכר ומוכר לתנוקות שאין בהם דעת לעשר לפיכך המוכר חייב להפריש.
 
ומפרשים אחרים גורסים [במשנתנו]: רמ"א את שדרכו לימדד בדקה ומדדו בגסה טפלה דקה לגסה, ותו לא, וסברי דתרי תנאי נינהו אליבא דר"מ. ואפשר לדבריהם [נמי] שההפך [הוא] בהפך ושכשם שאמרו להקל כך יאמרו להחמיר, ואין במשנתם מחלוקת ואתיא כרבי נחמיה והלכה כדבריו, וראיתי אחר כך ספר מוגה דקתני בה סיפא בלשון זה: את שדרכו לימדד בגסה ומדדו בדקה טפלה גסה לדקה, והוא מה שביארנוהו.
 
ובמערבא מתנו: רמ"א את שדרכו לימדד בדקה ומדדו בגסה בגסה ומדדו בדקה טפלה דקה לגסה, וזה מסכים עם דברי חכמים בתוספתא: את שדרכו לימדד בדקה ומדדו בגסה משפיעו ומוכרו דמאי ואם מדדו בדקה ה"ז חייב, טעמא דאיכא תרתי לחיובא הא לאו הכי מקולי דמאי שנו כאן.
 
ויש דעת רביעית בתוספתא לרבי ישמעאל בנו של רבי יוחנן בן ברוקה: הנמכר בדקה ה"ז חייב, פי' אם דרכו בכך אפי' לא מדדו אלא בגסה, או מכרו בדקה ואין דרכו בכך, בכל גוונא חייב, ומה שיכריחנו לפרשו כך בחומרא יתרה הוא, דאי לא תימא הכי היינו חד מהנך תנאי דלעיל, וסבר האי תנא שעשו חכמים חזוק לדבריהם, ובקשתי לו חבר בשוני הלכות ולא מצאתי.
שו"ת הרמ"ע מפאנו סימן כט
 
מתניתין במסכת שביעית פרק כלל גדול קמא.
 
צדי חיה ועופות ודגים שנתמנו להם מינים טמאים מותר למכרם רבי יהודה אומר אף מי שנתמנה לו לפי דרכו לוקח ומוכר ובלבד שלא תהא אומנותו בכך וחכמים אוסרים. סבור מנה מפרשי המשנה וקצת הפוסקים דהך סיפא נמי דרבי יהודה ומחלוקתו דרך צדה מיירי אלא שאינו צייד קבוע ואנן קשיא לן אמלתייהו, אי לת"ק לפלוג וליתני בדידה בד"א בצייד קבוע אבל צייד שאינו קבוע אסור, ואי לרבי יהודה מאי לוקח ומוכר שייך ביה ה"ל למתני צדן ומוכרן או רבי יהודה מתיר. וה"ר שמשון מסתייע לפי שטתו מן הירושלמי דאמר, תמן אין מלכות אונסת הכא מלכות אונסת, ופירש דבצייד קבוע איכא אונס לגבות ממנו מס אבל לא בשאינו קבוע, והיינו טעמייהו דרבנן דאסרי למי שאינו צייד וקשה א"כ למה לא יאסר אפי' לצייד קבוע היכא דליכא אונס, וכי תימא הכי נמי, הא לא אשתמיט חד מכלהו רבנן קמאי ובתראי דלימא הכי, ותו פשטה דמתניתן לא משמע כן כדאקשינן מעקרא.
 
ומאי דחזיא לן בפירושה דמתניתן הוא, דרישא דברי הכל היא ואין בה מחלוקת שמותר לכל אדם להעשות צייד בלי אונס המלכות לצוד במכמרתו מה שיזדמן לו הטמא והטהור, ואפי' נתמנו לו מינים טמאים בלבד מותר לזכות בהן מן ההפקר שאין לך מציל לעצמו גדול מזה, ובלבד שימכור אותם לאוכליהם בזריזות לפי מקומם ושעתם ולא ישהם אצלו לפטמם ולהשתכר בהם, הא למה זה דומה למי שנפלו לו כלבים וחזירים בירושתו דאמר מר בפרק מרובה פ' ע"א אין מחייבין אותו למכור מיד אלא מוכר על יד על יד, עד כאן. ולא אסרו חכמים אלא לכוין מלאכתו לטמאים דאסור לכתחלה מדבריהם, ואסמכוהו אקרא דכתיב ושקץ יהיו לכם יהיו בהויתן יהיו, פי' לא תחזר אחריהם לצודם, וכשהם נצודים ועומדים מותרים בהנאה דכתיב לכם, בפ' כל שעה כ"ג ע"א. ורישא דמתניתן דמיירי בצייד לא שנא קבוע או אינו קבוע מלתא דפשיטא היא, לא אצטריך גמרא דבני מערבא לפרושי בה מדי, וההוא מימרא דיליה דאייתי ה"ר שמשון ראיה מיניה לפי גרסת הספרים שלפנינו אינו מתפרש כדבריו כלל, אלא אסיפא קאי דמיירי במקח וממכר.
 
ור' יהודה לטעמיה גבי פסולי עדות בפ' זה בורר כ"ד ע"ב, דחשבינן בהו סוחרי שביעית וחבריהם וא"ר יהודה אימתי בזמן שאין להם אומנות אלא הוא אבל יש להם אומנות שלא הוא כשרים, והכא נמי הכי קאמר שלא בלבד הותר לאדם לצוד לפי דרכו מה שתעלה מצודתו הטמא והטהור כי גם בדרך מקח וממכר מי שנתמנה לו לפי דרכו שהוא נושא ונותן בדברים טהורים אלא שדרך אקראי בעלמא עלה בידו דבר טמא לוקח ומוכר ובלבד שלא תהא אומנותו בכך. וגבי הני תרתי מתנייתא רהטא סוגיא דשמעתא לבני מערבא, שאם הוא יושב ובטל כל שש ובשביעית עושה סחורה בפירות עברה, אם יש לו אז מלאכה אחרת כשר ומותר, ואם לאו אסור ופסול, אבל היה עוסק במלאכתו כל שש ובשביעית נושא ונותן בפרות עבירה, אפי' אין לו מלאכה אחרת כשר ומותר, והכי איפסיקא להו הלכתא. והתם נמי תני רבי חייא לחומרא שאם הוא עוסק במלאכתו כל שש ובשביעית משתכר בפרות עברה אם יש לו מלאכה אחרת כשר ומותר ואם לאו אסור ופסול, אבל יושב ובטל כל שש ובשביעית עוסק בפרות עבירה אפי' יש עמו אז מלאכה אחרת אסור ופסול ויש בסוגייא זו בספרים טעות סופר ודא ברירא דמלתא וקל להבין ובפירוש אתמר התם שכשם שהלכה כרבי יהודה בסנהדרין כך הלכה כמותו בשביעית ואתא רבי יוסי בר בון למימרא דהא דתני רבי חייא לא פליג אסתם גמרא דידהו, דתמן, פי' בבבל אתריה דר' חייא כדאמרינן בפ"ק דכתובות השיב בבלי אחד ורבי חייא שמו, אין מלכות אונסת, פי' לעבוד את האדמה בשביעית, ולפיכך מתנו לחומרא, הכא במלכות אונסת ומתנו לקולא. ואפילו הכי עדיין יקשה, דכשר ניחא אע"ג דליכא אונס, אבל מותר לכתחלה היכי משכחת לה, וצריך לומר שנתמנו לו לפי דרכו כדקתני הכא במינים טמאים ורבי יהודה היא, אבל רבנן פליגי עליה ואוסרים, אלא דאי עבר כשר לעדות, שאין אימתי אלא לפרש. ובראשונה כשהיתה מלכות אונסת, פי' בכ"מ, הורה רבי ינאי שיהיו חורשין חרישה הא', פירוש דמקמי זריעה בלבד דלא סגי בלאו הכי, אבל חרישה דלבתר זריעה שהיא להשביח את הזרע אינה בכלל האונס אם לא פור'. זו היא שטת הירושלמי בלא קשיא ובלא ספק.
 
ומדאיפסיקא הלכתא בגמרא דילן בפ' זה בורר כרבי יהודה, סבר הרמב"ם בילדותו דבמתניתן נמי דמינים טמאים הלכתא כותיה, כמו שכתב בפי' המשנה, אבל בזקנתו פסק בהלכות מאכלות אסורות דלא כרבי יהודה דיחיד ורבים הלכה כרבים. לפיכך בדרך מקח וממכר אפי' בהזדמן ואקראי בעלמא אסור לקנות מהם, אלא שאם עבר ולקח לא קנסוה רבנן שיהא אסורן אסור הנאה.
 
וכבר יקשה עלינו מאי הלכה כרבי יהודה דאיתמר התם בפ' זה בורר, דהא קיימא לן אין אימתי אלא לפרש, כרבי יוחנן וכרב חסדא ורב שזבי סוף פ' חלון לא כריב"ל דסבר אף בד"א לפרש ולא כרמי בר חמא דסבר אף אימתי לחלוק, והרי הלכה מכלל דפליגי. ואפשר לומר דאצטריך, מדשמעינן להו לרבנן דפליגי הכא עליה דרבי יהודה ואסרו לישא וליתן במינים טמאים אפי' נתמנו לו לפי דרכו ואין אומנותו בכך, סד"א אפרושיה דהתם נמי פליגי, דחד טעמא הוא, ורבי יהודה גופיה קתני התם בברייתא משום רבי טרפון דאפי' יש לו אומנות שלא הוא פסול, קמ"ל דסתמא (דהכא) [דהתם] לאו כר"ט אלא כדמפרש לה רבי יהודה מסברא דנפשיה והלכתא כוותיה. ומצאתי לכסף משנה בהלכות גזלה ובהלכות עדות דאיהו נמי דייק כדדייקינן הלכה מכלל דפליגי, ותפס לו שטה אחרת לדינן של גזלנין, ואיברא לענין סוחרי שביעית מחוורתא כדשניין.
שו"ת הרמ"ע מפאנו סימן ל
 
תשובה בדין סחורה מאסורי מאכל.
 
[לבריסיל]
 
ישראל השוכר שדה מן הנכרי וחוזר ונותנה לנכרי אחר באריסות ודרך הנכרים לגדל עליה בהמות טמאות וטהורות מכללן מה שנקרא שמו חזיר, שעתיד השוכר להחזיר מאותו המין לבעל הקרקע, שכן דרך המשכיר להיות שם אותם לשוכר ע"י האריס והשבח לשוכר ולאריס לאמצע, וכמשלם זמנו מחזירים חזירים למארי דארעא בשומא לא חזו למעבד הכי ולא סגי שיאמינהו השוכר לאריס לישא וליתן בדבר האסור אף על פי שאין הישראל מתעסק בו דהא שליחותיה עביד, ואפילו האמינו גם בדבר המותר לא הועיל בתקנתו כמו שחשב השואל; אלא ראוי לנקיי הדעת להתנות תחלה עם המשכיר שיהא שם אותם לאריס, ואפילו יסמוך המשכיר על אמונתו של ישראל שיהא לו ערב בדבר אין בכך כלום.
 
ואם אין רצונו של משכיר שיהא לו עסק עם האריס כלל, יתנה השוכר תחלה עם האריס שתהא שומת המשכיר עולה בגורלו בין בתחלה בין בסוף, ובכהאי גוונא כי טרח אריס בדידיה קא טרח בין בשעת השומא בין במקח וממכר, ומותר לשוכר לעשות כן לכתחלה וליטול כנגדם מתנה מן האריס הואיל והתנו מעקרא ולא באו לרשות ישראל, כי הא דתנינן במסכת דמאי פרק ו' טול אתה אליל ואני מעות אתה יין ואני פירות ואף על גב דאסורי הנאה מן התורה נינהו ובדאורייתא אין ברירה מכל מקום כיון שעדיין לא באו לרשות הגר לא נאסרו ולית כאן ברירה. ולא דמי למושיט אבר מן החי לבן נח שאסור משום לפני עור לא תתן מכשול דלא קאמר ליה שיטול אלא לסחורה והנאת דמים שלא נאסרה לו אלא נכריה עבודתו, ואפילו ילכד בה הא לא קיימי בתרי עברי נהר וה"ק ל"ה הרי שלך לפניך, ולא חוייבנו לעשות משמרת אלא לבני ברית מטעם הערבות כי הא דאמרין לנזירה סחור סחור לכרמא לא תקרב, והושטת אבר מן החי לבן נח לאכילה לא הותרה אף על גב דדרשינן ראה ויתר התיר להם ז' מצות דה"ק הותרו להם ועתידים ליתן עליהן את הדין ודכותה עבר ושנה הותרו לו בארנוהו במקומו לא הותרו רק בכדי שלא יטלו שכר על שמירתן מכאן ואילך אלא כמי שאינו מצווה ועושה ומכל מקום ידנו אל תהי בם להחטיא אדם בדבר חס ושלום.
 
ואם לא התנו מעקרא ושם אותם המשכיר לשוכר ה"ז חייב למכרם, וכן אם לקח חזיר מן הנכרי בחובו שהוא מותר להציל מידו כמו שכתב הרשב"א בתשובה הביאה בית יוסף חייב למכרו. ובתוספתא דשביעית פרק חמשי גבי לקח בכור למשתה בנו או לרגל ולא צריך לו מותר למכרו תניא רבי אומר אומר אני לא ימכרנו אלא לדמיו ומשמע לן דתרתי קתני לא ישהא אותו להשתכר בו אבל לדמיו מותר להשהותו וידוע דבבעל מום מיירי. ובמשנה שביעית פרק ז' השוו בדין זה כלהו אסורי סחורה דקתני התם אין עושין סחורה בפירות שביעית ולא בבכורות וכו' דהיינו אסורי תורה דוקא כמפורש בירושלמי וכשהם עומדים לאכילה לאפוקי חמור למשא וסוס לרכוב עליו חוץ מן החלב שבפירוש אמרה תורה יעשה לכל מלאכה לפיכך לא גזרו בו רבנן, אבל אסורין של דבריהם שאין בהן אסור הנאה מותר לישא וליתן בהם כגון גבינות הנכרים ושלקות שלהם ודומיהן. ימשך מזה שכל מה שהותר לנו במכירת הבכור הכא נמי גבי בעיין ל"ש. ובפ' מרובה תנו רבנן רועה שעשה תשובה וכן מי שנפלו לו כלבים וחזירים בירושתו אין מחייבין אותו למכור מיד אלא מוכר על יד על יד הא קמן שאין מחמירין עליו למכור בפחות משוויו עד שימצא את ההגון לו ואפילו בהרבה פעמים ואז לא ישהה. ואסור הכלבים דלאו לאכילה נינהו הוא משום גזל שהן אונסים יונים שבישוב ועוד שנושכים ומנבחים ומפילים את העוברות, אלמא כלבים קטנים בני תרבות אינם בכלל האסור.
 
ובעובדא דידן אם בא השוכר להסתלק מסחורה זו שיהא השבח כלו לאריס אפילו יהנהו האריס ממקום אחר בשביל סלוקו זה מותר, שלא אסרו אלא לשהותן אצלו כדי להשתכר הא נשתכר ממילא שפיר דמי.
 
ואם לא ירצה האריס להתחייב באחריות, אף על גב דמגדלי חזירים קרובים לשכר ורחוקים מהפסד כמלוי רביות נינהו אם בא השוכר לימלך אחר שקבלם בשומא נימא ליה למוכרם על יד על יד וכמשלם זמנא יסלקנו למשכיר בדמים, ואם רצה להחמיר על עצמו ולמכור אותם מיד ה"ז זריז ונשכר; אבל לנמלך מעקרא בהדא שומא דדברים טמאים אף על גב דלפי דרכו נתמנו לו שהרי אגב שכירות אתו לידיה בהדי מינים המותרים עגלים וסייחים רחלים ועזים, מכל מקום מורינן ליה מצות פרוש, כרבנן דרבי יהודה שם בשביעית פ"ז דאסרי בכל גוונא בדרך מקח וממכר.
שו"ת הרמ"ע מפאנו סימן לא
 
בנדרים ושבועות. [מנטובה לה"ר דוד מהטוב] +(באמצע התשובה נרשם בכת"י למהר"ר עזרא).+
 
שאלה ארוכה שאלת וזהו תמציתה דאמור רבנן הקצור יפה: סוכה שאיני עושה, שהנדר חל לאסור עליו מצותה, נראין הדברים דדוקא באומר ישיבת סוכה עלי, שאם לא אסר על עצמו ישיבתה תאסר סוכתו בהנאה ויהא מותר בישיבה של מצוה, דלא ליהוי חומרו קולו.
 
תשובה, תמן תנינן בפ' ב' י"ו ע"א חומר בנדרים כיצד סוכה שאיני עושה וכו', ופשיטא לן דעשיית מצוה תנן דהיינו ישיבתה, דומיא דנוטל בלולב ומניח בתפלין. וכי תימא אמאי שני בלישניה, יש לומר דתפלין ולולב אין בהן תשמיש אחר אלא למצותן, אבל סוכה אם אמר קונם סוכה עלי נאסר בהנאתה דהא סתם קונם הנאה משמע, ומותר במצותה כדברי התוספות משום דמצות לא ליהנות ניתנו, לפיכך נקט בה לישנא דעושה דהיינו עשיית מצותה; וכי תימא ליתני שאיני יושב, יש לומר דישיבה לאסורא לא פסיקא ליה דהא איכא ישיבה לפוש; וכי תימא הא איכא עשייה ממש שאין עשייתה גמר מצותה, כבר הגעת אל המקום אשר הכינותי להוציאך מידי ספק דהא בסוכה מושלמת כהלכתה עסקינן דומיא דתפלין ולולב וקתני בה שאיני עושה אלמא סתם עשייה גמר מצוה משמע, ואם אמר קונם תפלין ולולב שאיני עושה הוא הדין והוא הטעם שנאסרו למצותן, אלא דקתני סיפא בהו בהדיא דאסר להו למצותן אנפשיה ומנייהו נשמע לסוכה דקתני ברישא דחד טעמא הוא דאי ס"ד גבי סוכה דעשיה ממש קאמר, אלמא ליתה לסוכה בשעת הנדר ואינו חל, כי הא דמקדיש מעשה ידי אשתו דאי לאו דידיה איתנהו בעולם לא אמר כלום.
 
ותו: לא גרע סוכה שאיני עושה מנדר סתם והא תנן סתם נדרים להחמיר והכא נמי באומר סתם נדרתי דאי פריש למלתיה פשיטא דפירושו להקל וכיון דקי"ל נדרים חלים על דבר מצוה אתסר עליה ולית לך למימר חומרו קולו.
 
ולענין שגגת שבועת ביטוי סוגיא דשמעתא בפרק ג' דשבועות כדנקטה הרמב"ם בפרק ג' מהלכותיו דמפליג בין להבא ולשעבר: דאי לשעבר מוקמינן לה שזכור לשבועה ושוגג בקרבן, ואי להבא כגון שסבור שנשבע להטיב והוא לא נשבע אלא להרע ובשעה שנשבע היה יודע מהו נשבע וכיון ששכח אכל את הככר כסבור לקיים שבועתו והרי הוא זוכר הדבר שעליו נשבע זו היא שגגת ביטוי להבא שחייבין עליה קרבן. ודא ברירא דמלתא ואי קשה לך בדברי המפרש כלום לא תיתי קמן אלא בציונים מיוחדים דלא ניחא לן בעמל החפוש אחרי שנבתרר לנו אמתה של שמועה.
 
ובמתניתין דשבועות תניין, לא אוכל לא אוכלנה אינו חייב אלא אחת, אוקימנא טעמא דאמר לא אוכל ברישא, אבל אי אמר לא אוכלנה והדר אמר לא אוכל בכזית קמא לוקה משום בטוי ב' ובמשהו בתרא משום א'. והאי משהו בתרא ל"ש אכלו בהתראה אחת על שניהם או בב' התראות, וה"ה לעולה ויורד ל"ש העלם אחד או ב' העלמות. ואתה אמרת שלפום חורפייהו של אילים המנגפים בהלכה איבעיא להו היכא דאיכא כזית באכילה אחרונה אי מלקינן ליה משום בטוי קמא או משום בטוי בתרא, ולכאורה אין זו שאלה דכי איבעיא לן בכה"ג משום מאי מתרינן כגון משמר דשבת פ' תולין ודכוותא היינו היכא דאיכא לאתרויי משני שמות אבל הכא ביטוי וביטוי נינהו, [ואעפ"כ] ניחא לן למימר דמשום קמא מתרינן דחייל ברישא ותו דלא בעי שעורא.
שו"ת הרמ"ע מפאנו סימן לב
 
תשובה בדין מים שלנו. [למה"ר יחיאל טרבוט] +בן הגאון סיני ועוקר הרים הר"ר ר' עזריאל. עיין בתשובת כ"י אשר אצלי מהגאון מופת הדור כמוהר"ר יחיאל טרבוט מאסקול"ו זצוק"ל הנ"ל על דין מים שלנו בסי' ט', י', י"א, י"ב, י"ג, ט"ו, י"ו, שהם פסקים ממע' הרב ר"י טרבוט נ"ע הנ"ל, ומרבנים אחרים ז"ל ועיין עוד בתשובת הנ"ל סי' קכ"ג, ק"ע. (אי"ג).+
 
לא מהיותך מפליג בשפלות רוח כדרכן של חסידים ולא מכבוד והדר תעטרני יותר מלמודי תסתתמנה טענותי, בדבר שאיבת מים למצות אשר דמית לחלוק על דעת מורי חמי נר"ו +הוא החכם השלם תורה וגדולה במקום אחד כמוהר"ר יצחק פואה זצ"ל+ שאילו אנו מחמירין והוא מקל אליו ראוי לשמוע דמרי אתרא הוא בכל הגליל וכל שכן במה שהוא מחמיר, ונימוקו עמו שחובה עלינו לחוש ליה לסבא, ועוד שהרי כל רבני פירר"ה ווניצי"א הודו לו, אף אנן נמי לא נאבה ולא נשמע לדברי המקל דאי מר רבה מר רבה דרבה, ועוד שבאת לסתור מנהג ותיקין קבוע מתוקן ומקובל משנים קדמוניות, ולא אעשה בנפשי שקר להאמין שהמנהג לשאבן בין השמשות יהיה להקל כאשר אמרת +המנהג לשאוב המים בין השמשות לעשות המצות אינו להקל אלא להחמיר, מרדכי בשם בה"ג פ' כל שעה ובפ"ק דפסחים כתב שלא יקדים ולא יאחר אדם לשאוב המים למצות אביני שמשי וככבי+ וכבר הפרזת על המדה אחרי שדעת שפתיך ברור מללו שלפי סברת מעלתך לא בלבד מותר לשאוב אותן בחצי היום אלא שהיא מצוה מן המובחר, והלא דברי בה"ג, הביאם המרדכי פ' כל שעה, שאמר מצוה לממלי ביני שמשי וככבי, והמרדכי עצמו סוף פ"ק [דפסחים] שכתב שלא יקדים ושלא יאחר משתקין אותך להדיא, ולאו כל כמינך לההביל דברי בה"ג על בלי היותן כתובים בספרו המצוי אצלנו כי חסרונות הרבה ראיתי בו בכמה מקומות, ולא נחשד המרדכי לומר משמו מה שלא ראה ולא ידע. ובדברי ה"ר אליעזר ממיץ אין לנו אלא פי' ה"ר אליה מזרחי ופי' מהר"י קארו, ואם הם על שני פנים מ"מ יחדיו יכונו להאמין שאין ראוי לשאוב אותן ביום, אלא שלדעת המזרחי אם נשאבו ביום אין לשין בהם לעולם ולדעת בית יוסף צריך שיעבור עליהם שאר היום וכל הלילה.
 
אים איפא חכמיך ויגידו לך שהמנהג לשאוב אותן בין השמשות הוא להקל ולא להחמיר ודאי לא כדידך ולא כערכך +נ"א לא בדידך ולא בעדבך+ ממי ששונה הלכות אין גם אחד שיורה +נ"ב שיודה+ בכך, ודברי הרא"ש בתשובה שכתב ז"ל: ולפי זה מותר לשאבן מיד בתחלת הלילה, לפי שטת מעלתך שתקעת עצמך לגרוס בדבריו מותר, כך הם מתפרשים: ולפי זה שהמעיינות בין השמשות אינם לא צנונים /צוננים/ ולא רותחים מותר לשאבן וללוש בהן מיד, לא שיובן מהם שאם הוא מותר בין השמשות כ"ש בעוד היום גדול, אבל פוק חזי מאן גברא רבא הוא מהר"י קארו דקא מסהיד על לשון הרא"ש שראוי לגרוס בו צריך ולא מותר, ואפי' בעל שלטי הגבורים שבקשת להסתייע ממנו שפי' דברי ה"ר אליעזר ממיץ לא כדברי המזרחי ולא כדברי בית יוסף וכתב שאם נשאבו ביום מותרים מיד מודה הוא שמצוה מן המובחר לשאוב אותן בין השמשות.
 
ועל דבר המנהג אקצר כמנהגי ואדמקיפנא דרי אהדר אעול בהא, שאם מנהג ארצות מגוריו של מהר"י קארו היה לשאוב אותן אפי' מבעוד יום הנה מנהג מקומות הללו אינו כן אלא כלנו שואבין אותן אחר שקיעת החמה להחמיר ולא להקל +מנהג מקומות הללו מודינ"א ואגפיה הוא ששואבין המים למצות אחר שקיעת החמה להחמיר, ולא מבעוד יום כמנהג ארצות מגורו של מהר"י קארו ז"ל+ כי בין לפי' רש"י על ההיא דדרש רבא אין לשין אלא במים שלנו בין לפי' ה"ר אליעזר ממיץ יש קולא וחומרא, שלדעת רש"י שואבין המים אפי' ביום וזו היא הקולא ובלבד שישהו אותם י"ב שעות, ואפי' ישאבו אותן בין השמשות אין להם היתר עד שיעברו עליהם י"ב שעות וזו היא החומרא, ולדעת ה"ר אליעזר ממיץ יש להקל שאם נשאבו בין השמשות מותרים מיד ואם נשאבו אחר תחלת הלילה צריך להמתין עוד עד שיעבור עליהם יום ולילה ואם נשאבו ביום צריך להמתין שיעבור אותו היום וכל הלילה שלאחריו, והיא החומרא שלנו דלא סגי לן בהמתנת י"ב שעות בלבד לפי שטת מהר"י קארו בפי' דבריו, א"כ מיסדי המנהג שלנו המדקדקים לשאוב המים בין השמשות ומשהין אותן כל הלילה עושין כדברי שניהם להחמיר +מנהג הראשונים המדקדקים בימי החכם כמוהר"ר יצחק פואה וחתנו המקובל קדוש וחסיד הרמ"ע מפאנו מע' המחבר זצ"ל היה לשאוב המים למצות בין השמשות ומשהין אותן כל הלילה, כפי' רש"י על ההיא דדרש רבא אין לשין אלא במים שלנו, וזו היא חומרא, ולפי' ודעת הר"א ממיץ אם נשאבו ביום צריך להמתין שיעמוד אותו היום וכל הלילה שאחריו, וא"כ מיסדי המנהג זה הוא לעשות כדברי רש"י והר"א ממיץ להחמיר, כדכתב הרב המחבר ז"ל בפירוש בתשובתו זאת עיין עליה+ זו היא השטה הנכונה וקלסה מורי ה"ר ישמעאל חנינא נר"ו אשר ידעת דמחדדן ונהירן שמעתתיה טובא, ומכאן נתפשט המנהג שלא ללוש מצות לאחר השבת אלא במים שנשאבו אור ליום ו' שאפשר לצמצם בו לשאבן ביני שמשי וככבי מה שאין כן בתרי בין השמשות של ע"ש ומוצאי שבת, והמקום שנהגו אין להקל אם לא בשעת הדחק או הפסד מרובה +נתפשט המנהג שלא ללוש מצות באחד בשבת אלא במים שנשאבו אור ליום הששי, מפני שאפשר לצמצם בו ולשואבן ביני שמשי וככבי (למצוה כדעת בה"ג והמרדכי כדכתב הרב מרדכי בפ"ק דפסחים ובפ' כל שעה) מה שאי אפשר לצמצם ולדקדק לשואבן בין השמשות של ערב שבת ובין השמשות של מוצאי שבת, ואין להקל במנהג זה אם לא בשעת הדחק או הפסד מרובה. (בסימן חתימת הרמ"ע)+ ולו הואלת להודות על האמת עמים יהודוך לעולם ועד.
שו"ת הרמ"ע מפאנו סימן לג
 
ישוב פסק הרמב"ם בריש הלכות שבת.
 
בפרק במה מדליקין כ"ט ע"ב ריש כנישתא דבצרה גרר ספסלא לעילא מרבי ירמיה רבא א"ל כמאן כר"ש אימור דאמר ר"ש בגדולים דלא אפשר בקטנים מי אמר ופליגא דעולא דאמר מחלוקת בקטנים אבל בגדולים דברי הכל מותר מתיב רב יוסף ר"ש אומר גורר אדם מטה כסא וספסל ובלבד שלא יתכוין לעשות חריץ קתני גדולים וקתני קטנים קשיא לתרווייהו עולא מתרץ לטעמיה מטה דומיא דכסא ורבי ירמיה רבא מתרץ לטעמיה כסא דומיא דמטה מתיב רבה מוכרי כסות מוכרין כדרכן ובלבד שלא יתכון בחמה מפני החמה ובגשמים מפני הגשמים והצנועים מפשילין במקל והא הכא דאפשר למעבד כצנועים דכי קטנים דמו וכי לא מתכון שרי ר"ש לכתחלה תיובתא דרבי ירמיה תיובתא. ופסקה הרמב"ם דלעולא בריש הלכות שבת להתיר בכל גוונא כרבי שמעון.
 
והשיג עליו ה"ר משה הכהן דלוניל ומייתי לה כסף משנה, דאם איתא דבגדולים דברי הכל מותר כגרסת הספרים ונקטי לה רש"י והרמב"ם עיקר, מאי מקשה מההיא דגורר אדם לימא דההיא כר"ש דמתיר בכל ענין שאינו מתכון אפי' בגדולים [אע"ג] דדמי לפסיק רישיה, וכתב שבספרים המדוייקים נמצא מחלוקת בקטנים אבל בגדולים דברי הכל אסור דדמי לפסיק רישיה וצ"ע ע"כ. וצריך לפרש לפי הדרך הא' (שלו) דמודה ר"ש בפסיק רישיה ממש לא במאי דדמי ליה ולפי הדרך הב' במדי דדמי ליה נמי מודה ר"ש שהוא אסור. ונראה דעיקר ההשגה הוא מדמתרץ עולא לטעמיה מטה דומיא דכסא דמשמע הא מטה גדולה אסירא אפי' לר"ש, דאם בגדולים דברי הכל מותר לישני ליה אין הכי נמי דר"ש היא ואיהו שרי בכל גוונא, ואע"ג דעולא סבר בגדולים לא פליג רבי יהודה ניחא לן למשקל ולמטרי אליבא דהלכתא.
 
וכבר קדמהו רבינו שלמה להשמר מקושיא זו שפירש ז"ל: קתני גדולים מטה וקתני קטנים כסא ורבי יהודה פליג עליה דתנן במסכת ביצה ר' יהודה אומר כל הכלים אינם נגררים, דאי לאו משום פלוגתא למה לי למתני גדולים השתא קטנים שרי ר"ש גדולים מיבעי' אלא תנא קטנים משום ר"ש ותנא גדולים משום רבי יהודה, מטה דומיא דכסא קטנים ובהא הוא דאסר ר"י אבל בגדולים שרי, כסא דומיה דמטה גדולה ובהא הוא דשרי ר"ש אבל בקטנים אסור עכ"ל. אלמא הא דאותביה רב יוסף לעולא היינו מדרבי יהודה, דכיון דאצטריך ר"ש למתני שריותא דגדולים משמע דבהו נמי איכא למיחש לאסורא ולא שרי ר' יהודה, והיכי קאמר עולא בגדולים דברי הכל מותר, וכי מתרץ מטה דומיא דכסא היינו למימרא דכי היכי דבמטה שרי אפי' לר"י כך בכסא שרי לר"ש; ולרבי ירמיה קא מותיב מדרבי שמעון גופיה. ופשוט הוא והכי נמי מסתברא כי היכי דלא ליפלגו עולא ורבי ירמיה כדמרחקי שמיא מארעא.
 
ולגרסת הרמ"ך דלוני"ל קשה היכי קאמר דגדולים דמו לפסיק רישיה טפי מקטנים, דהא כל שרגלי הכלי יותר קטנים עושין חריץ בנקל, ותו, אפי' נימא איפכא משום דדמי לפסיק רישיה אסר ר"ש וכי היכן מצינו לו שיאסור בדדמי, אימור דשמעת ליה לר' שמעון דקאמר בפסיק רישיה ודאי אבל בדדמי ואינו מתכוין לא אסר, תדע דהא קטנים דמו לפסיק רישיה טפי כדאמרן ובהו נמי להדיא שרינן גרירה כר"ש, ותו לא מדי.
שו"ת הרמ"ע מפאנו סימן לד
 
רבי שמעון לית ליה מוקצה.
 
בפרק מפנין קכ"ז ע"א תנו רבנן תבואה צבורה כל זמן שמתחילין בה בערב שבת מותר לטלטלה בשבת ואם לאו אסור דברי ר"ש ורבי אחא מתיר, כלפי לייא, אימא דברי רבי אחא ור"ש מתיר. פי' כלה מתניתא אתיא כשטת ר"ש דלית ליה מוקצה, כי פליגי בתבואה צבורה, דאיכא למיחש דילמא אפי' מאן דלית ליה מוקצה אסר בה דכיון דצברה ולא התחיל בה אסחיה לדעתיה מנה והוי כאלו דחאה בידים, וכלה רבי אחא היא, דקתני סתמא משמייהו דרבנן דאפי' לר"ש דלית ליה מוקצה אסור לטלטלה משום חשיבותא דאוצר ורבי אחא מתיר מסברא דנפשיה דכי היכי דלית ליה מוקצה בשטת ר"ש הכי נמי לא חשיב ליה אוצר לר"ש לענין מוקצה כלו, ע"כ פי' הברייתא עצמה. אלמא רבי אחא קתני אסורא והוא אמר דר' שמעון מתיר זהו פי' תריצתה. וכלה שפיר וברייתא דייקא ולאו משבשתא, ומתריצתא למדנו דהלכה כמאן דשרי וקסבר דלא אסר בה רבי שמעון.
שו"ת הרמ"ע מפאנו סימן לה
 
מתניתין במסכת כלים פרק י"ז.
 
החמת שעורה בפקעיות של שתי, אם אינה מקבלת של שתי אע"פ שמקבלת של ערב טמאה ומדתנן בסוף פרק אע"פ ומה היא עושה לו משקל חמש סלעים שתי ביהודה שהן עשר סלעים בגליל או משקל עשר סלעים ערב ביהודה שהן עשרים סלעים בגליל מוכח שמטוה השתי קשה לטוות ודק משל ערב וממילא שהפקעיות של שתי הן יותר קטנות, ותמיהא לן טובא דהיא גופה קשיא מאי אעפ"י דקתני ליתני הואיל ומקבלת של ערב טמאה אעפ"י שאינה מקבלת של שתי; וכן בבבא השנית: בית קערות שאינו מקבל קערות אעפ"י שמקבל תמחוי טמא הוא הדין והיא השאלה, שהרי מה שהוא מקבל תמחויים גורם לו טומאה דהוה סליק אדעתין לטהרו הואיל ואינו מקבל קערות; וכן בבבא השלישית: בית הרעי שאינו מקבל משקין אע"פ שמקבל את הרעי טמא כ"ז הפוך מפורסם ראוי להתבונן בו, והמפרשים כלם תקנו כל הצורך לענין הדין ולא חששו לתקון הגרסא.
 
ולנו שלא נסבול דבר בטל בלשון התנאים ובמשנתם צריך ליתן טעם נכון לסדר זה, הואיל והוא מתמיד ומתרבה זה שלש רגלים כדי שיהיה ג"כ משתלם ולא ישפט בו גם אחד מגדרי המקרה כלל חלילה לתנאי האמת והצדק: ומדקתני סיפא רבן גמליאל מטהר מפני שאין מקיימין אותו, מסתברא לן דכלה מתניתן רבן גמליאל קתני לה ולא פסקה למלתיה הלכתא מאי עד סיפא למימרא דהלכה רווחת היא קבוע ושוה לכלם, ולדידיה אתי שפיר שתהא שבירה מועטת מספקת לטהרן ואין צורך לשבירה מרובה, וחד תנא שיננא דשמעיה לרבן גמליאל דקא מסדר לה למלתיה כי האי גוונא ובעי מיתני סיפא שכלן טהורין אקדמיה בכלהו בבי ולא חש לסדוריה אלא טמא טמא בלחוד פסיק ותני בכל חדא מנייהו לאפוקי מדר"ג. תדע דהאי תנא מסיים בה מפני שכן מקיימין אותו כפי חלוף הגרסאות והא והא איתא שמקיימין אותו לפי שעה ואין מקיימין אותו לזמן מרובה, והוא מן החריצות והחדוד לההוא סתם תנא מה שלא יעלם ורבי הכי שמעינהו וגרסינהו.
שו"ת הרמ"ע מפאנו סימן לו
 
בתקון ספר תורה. +עיין בתשו' חביב סי' צ"ח.+ [פירר"ה לר' אלחנן הסופר] +נ"ל שהי' ר' אלחנן מריקאנטי ז"ל.+
 
שאלה, ספר תורה שה"א וקו"ף דבוקות בו וכל אחת מהן גולם אחד +עיין באורי הר"ר אייזיק על הסמ"ג דף רל"ג, לשמצה בקמיהם העומדים על הפקודים (שמגיעין הסופרים ברגל השני קופי"ן הללו וכתב שהיא קבלה איש מפי איש)+ ואפי' באזכרות מהו, ואם תמצא לומר שהוא דבר הפוסל צריך לדעת אם אפשר לתקנו ואופן התקון דלא ניחוש ביה מאזהרה למוחק את השם, ואם סופר שאינו נמלך קדם והפריד אותן בסכין מאי נדון ביה.
 
תשובה, בפ' הקומץ רבה כ"ט ע"ב אמר רב אשי חזינא לספרי דווקני דתלו לכרעה דה"א. ומכאן דקדק הר"י קולון בתשובותיו סימן ע"א וצ"ח שאין הדבוק פוסל בה"א שהרי הני בלחוד קפדי בהכי לא כולי עלמא, וכתב בית יוסף בטור א"ח ריש סי' ל"ו שכבר קדמוהו רבנן ואמרוהו להאי דוקיא קמי ה"ר יצחק בר ששת ודחאו מההיא דפ' הבונה ק"ג ע"ב דת"ר וכתבתם שתהא כתיבת תמה שלא יעשה ההי"ן חתי"ן וכו' ולעכובא קתני, שאין חולק. ולפי זה צריכים אנו לפרש דרב אשי הכי קאמר אע"ג דמהתם סגי לן בהקף גויל כל דהו שיהא רגל הה"א נפרד בחוט השערה מ"מ ספרי דוקני חששו למדרש חכמים ותלו לכרעה להדיא כדי שיראה בו פתח, דאי הדר ליעול כדדרשי התם בפ' הבונה בקו"ף ובפ' הקומץ בה"א. ואחרי מה שכתבתי ראיתי תשובתו של בר ששת בסי' ק"ב שפירש מימריה דרב אשי כדפרישית והוא פירוש אמתי ומוכרח, ויש לו שם דרך אחרת בהבנתו והיא רחוקה מפשט המאמר אין צורך להאריך בה ואיהו נמי לא אמרה אלא לחדד את התלמידים.
 
ואולם שערו חכמי המכתב שלא תהא רגל הה"א מופלגת מהגג יותר מעובי הקולמוס בראשו שכותבים בו ולא סמוכה אלא בכדי שאדם בינוני בהשגת חוש הראות שלו יראה אותו פתח קטן ברחוק ד' אמות ויכירנו, וכן הובא בבית יוסף שם בשם הסופר ה"ר יצחק ברוך, ולי נראה דד' אמות לאו דוקא אלא בבציר מהכי נמי סגי בכדי שאדם בינוני יכירנו היטב מעל ס"ת שע"ג הבימה כשהוא קורא בו, והיא תמונה נאה ומוסכמת לקיים דברי חכמים.
 
ועם זה הדבר ברור שלא עלה על דעת הראשונים להכשיר בה"א וקו"ף דבוק הרגל אל הגג בשום אופן חלילה, ומה שכתב רש"י בפסוק אלה תולדות השמים שהה"א סתומה מכל צד ופתוחה למטה, שהקשה ממנו השואל באורך אלא שקצרנו ולקחנו תמצית שאלתו בלבד, אינו ענין לכאן, שאין למדין הלכה מדברי אגדה, אדרבה אותה דרשה דפ' הבונה בנויה על ההלכה. ולקושטא דמלתא האגדה שזכר רש"י תחשוב פתחא זוטא כאלו הוא סתום לגבי פתחא רבה ואין משיבין על הדרש, אלמא בעינן מיהת פתחא זוטא, להעמיד מה שדרשו בו בפרק הבונה, וכל דברי חכמים קיימין.
 
וממילא משמע שהמפריד בסכין הוי חק תוכות, כיון שאותו התוך שאנו קוראים אותו פתח קטן אי ליתיה כלל הרי הוא מעכב, אף ע"ג דבדיעבד אין לו שעור ובכל דהו סגי.
 
ויש לי ללמד זכות על הר"י קולון דלא נחית לה התם אלא לענין גטין, אע"פ שראיתי כתוב לגדולי תלמידיו בתשובותיהם +עיין מה שכתב לקמן בתשובה זו עצמה מע' הגאון המחבר ז"ל על דעת גדולי תלמידי מהרי"ק ז"ל זקניו של,,, והראיות שהביאו להנ"ל להפריד בסכין רגל הה"א והקו"ף אף בס"ת ובפרט באזכרות (אג"י)+ שהמה מקילין בה גם בס"ת ותלו בהוראת רבם, מ"מ רהטא שמעתיה התם בגיטין, שכל שהאות ניכרת בהן שלא ישתנה פתרון המלה כשרים אף ע"פ שאינו כתב אשורי כדמסיק בשם הרשב"א, וכן דעת הרמב"ן זכרו הריב"ש בתשובה סי' קמ"ו, וכתב שכיון שדרך הסופרים להשתמש באותיות דבוקות במקום ה"א אינו מעכב בגטין בדיעבד כגון שהלך המגרש למדינת הים, אלא בה"א דלמהך דהתם ודאי מעכב דלא לשתמע מלשון חוכא ואיטלולא וכן כל כיוצא בזה, דהא ליכא למדרש בגטין כתיבה תמה כדדרשינן במזוזה ודכותה. זוהי כוונתו שם בלי ספק אלא שנפל טעות סופר בדבריו משבש הבנתם למי שאינו נשמר מזה וקל להבין.
 
עוד דקדק מהררי"ק ז"ל בסי' ע"א, וכן ה"ר ישראל בכתביו סי' מ"ה, מן התוספות בפרק המגרש לפירושם הראשון במאי דדייקי רבנן בה"א דלמהך, ורצו ללמוד מדבריהם דבשאר ההי"ן אין הדבוק פוסל בדיעבד לפי אותו הלשון, אבל אין זה דקדוק נכון כי התוס' אמרו שהרחקת הרגל באותה ה"א דלמהך אינה צריכה רק בכדי שלא יחובר לה הגג כדסגי נמי בשאר ההי"ן אלא שיש מהן דלא נפיק מנייהו חורבא כגון זו שהוא יכול לבטל הגט ולומר שרצה לשחק בה.
 
ועכשיו נהגו לכתוב כל הגטין בכתב אשורי ע"פ האור זרוע דקפיד בהו אפי' בקוצו של יו"ד, לפי פירש"י שר"ל הרגל הימני שלה, ופירשו האחרונים דלאו משום כתיבה תמה קפדינן בהכי אלא שלא לשנות מצורת האותיות שנאמרה בסיני כמו שדקדק ה"ר ישראל שם, אע"ג דלדידן משמע דחדא מלתא היא דמהיכא גמרינן כתיבה תמה מאי היא אלא מסיני, ובכל גוונא שמעינן מנה שהדבוק פוסל בגטין גם כן ואפי' בדיעבד, וכבר נהגו הסופרים וכל החכמים מסדרי גטין ואחזו חומרו של אור זרוע ואין לשנות אלא בשעת הדחק.
 
ואם בגטין כך ק"ו לס"ת שאין להקל בו דלא שייך למימר ביה שעת הדחק, שאין לו התר כלל אלא אם כן הוא עשוי כהלכתו, וכן בתפלין ומזוזות. והקו"ף ג"כ פשוט בכל הספרים שדבוק הרגל מעכב בה והוא פסול גמור בגופן של ב' אותיות אלה וצריך תקון ואופן התקון צריך למוד.
 
ואל תטעה בדברי הרשב"א בתשובה נדפסה בקצרות שלו סי' פ"ז ולהרמב"ן סי' רל"ו, כי באמת גם הוא מודה למה שאמרנו, ולא הכשיר שם רק בשתי אותיות סמוכות ודבוקות זו לזו בשולי השטה שהוא סוף האות כגון ארצנו תפארתנו וסמך בזה על הירושלמי. אמנם שאר הפוסקים אמרו שאינו מסכים עם גמרא דידן וכן אמת, שהרי במקום הדבק כל היכא דאיתיה מבטיל ליה להקף גויל, ובפרק הקומץ רבה אמר רב יהודה אמר רב כל אות שאין גויל מקיפה מארבע רוחותיה פסולה, ומשמע בין בתחלה בין בסוף. ואולי הרשב"א יפרש דכיון שהדבוק הוא באופן שאינו מפסיד צורת האות הוי ראוי לבילה ואין בילה מעכבת בו, אחר כך מצאתי שכתב כן בפירוש בתשובה סי' תרי"א, ודוחק רב ועצום הוא שאי אפשר לשמוע.
 
ויותר נכון אצלי לפרש הירושלמי באופן אחר להחמיר, שלא הכשיר אלא על ידי גרירת הדבק בשולי השטה דהיינו סוף האותיות שכבר נגמרו בהכשר ואחר כך נדבקו אבל בתחלתן אפי' בגרירת הדבק אין לו הכשר דהויא חקיקה, ובדבר הזה אף הרשב"א מודה לעכובא שהרי לא הכשיר הדבוק מלמטה אלא לפי שהוא ראוי לגרור אבל מלמעלה בפירוש אמר שאין גרירה מועלת בו, ולדידן כשהדבוק מלמטה ולא הושלמה צורת האות עד שנדבקה גורר כל הירך וחוזר וכותב וכשהאות השניה היא אחת מן הארוכות שנדבקה לאות שלפניה מספקא להו משום דאיכא למימר מותר להפריד כיון שהגיע לסוף שטה שהרי נגמר הירך כשעור אות קטנה ואיכא למימר דלא מהני שם גרירה כיון שאורך הכ"ף לא נשלם בהכשר ולעולם אינו כשר אפי' לא נדבק אלא בסוף האות עד שיפריד, וזה שלא כדברי הרשב"א, וכן כתב ה"ר מנחם המאירי בשם הגאונים שפירשו הירושלמי דלא כותיה, והביא דבריו ה"ר לוי ן' חביב בתשובותיו סוף סימן א'.
 
והכי נמי מסתברא, דגרסינן התם רבי זעירא בשם רב נקב ירכו של ה"א אם גוררו ונשתייר שם ירך קטנה כשר ואם לאו פסול, רבי זעירא בשם רב חסדא היה הגימ"ל מכלה את הגויל אם גוררו ונשתייר שם ירך קטנה כשר ואם לאו פסול, רבי זעירא בשם אשיאן בר נדבך נקב באמצע בי"ת אם היה הגויל מקיפו מכל צד כשר ואם לאו פסול, אמר רבי זעירא אתיא דרב חסדא כרב ותרויהון פליגין על שטתיה דאשיאן בר נדבך, חבריא אמרין אתיא דאשיאן בר נדבך כרבי יוחנן דתני ערב את האותיות אית תניי תני כשר אית תניי תני פסול רבי אידי בשם ר"ש בשם רבי יוחנן מן דמר כשר מלמטן מן דמר פסול מלמעלן כגון ארצנו תפארתנו ארצך צריכה תפארתך צריכה, עד כאן ולפי שלא למד הרשב"א מה שכתב אלא מדברי רבי יוחנן הוכרחנו להציע כל הסוגיא כי אחרי שהונח מנה ובה היות אשיאן אומר מה שנאמר על שמו בשטת ר' יוחנן ממנו נקח לפרש דבריו של רבי יוחנן וברירא מילתא שאין אשיאן מכשיר אלא אם כן בשעה שניקב נשאר שם גויל מקיף בלי שנצטרך לגרור להמציא לו הקף גויל שהרי לא שמענו לאשיאן דמיירי בגריריה כלל, ור"י אוקי' להני תרתי ברייתי, חדא מלמעלה ופסול דלא סגי בגרירה כאשיאן, וחדא מלמטה וכשר בגריריה ודאי קאמר, דהשתא ומה מבפנים בעי אשיאן הקף גויל אעפ"י שאין שם פגישה באות אחרת ולא בחלקי האות מעצמה אל עצמה אלא בנקב, בהקף גויל מבחוץ לא כל שכן שהפגישה באות אחרת מעכבת, דהא מסקינן בריש זבחים דבת מינה מחריב בה דלאו בת מינה לא מחריב בה גבי חטאת ששחט לשם עולה פסולה לשם חולין כשרה ומהתם גמר הר"ן טעמא לתקיעות של ר"ה דתוקע לשיר יצא מתעסק לא יצא, אף אנן נמי נדון קל וחומר: אי נקב באות דלאו בת מינה מחריב בה, הפגישה באות אחרת דבת מינה כל שכן דמחריב בה, וה"ה מעצמה אל עצמה ופשוט הוא. ובמה שכתב הרשב"א עצמו שר' יוחנן הטיל פשרה בין אשיאן ורב חסדא יתאמת יותר הפירוש הזה, דאשיאן כמאן דתני פסול ור"ח כמאן דתני כשר, עם אוקמתיה דר' יוחנן לעשות שלום בין התנאים שלום יעשה גם כן לאמוראים הללו, וכיון דרב חסדא לא הכשיר אלא בגרירה אף ר' יוחנן לדעת אותו תנא לא הכשיר הדבוק מלמטה אלא על ידי גרירה, וחברייא סברי דנקב באמצע הבי"ת הוי כמו ערוב האותיות מלמעלה שאין לו תקנה בגרירה, ואין ספק דרב ורב חסדא לא היו מכשירין פסול הבא באמצע הבית על ידי גרירה שאין לנו חק תוכות גרוע מזה. וכבר הושלמה הראיה בבירור גמור ונתאמת הפירוש אשר אמרנו שהסכימו בו הגאונים בשטת הירושלמי.
 
אבל לקושטא דמלתא נראה שכל אותה סוגיא דבני מערבא אתיא דלא כגמרא דילן ובכל כי האי גוונא לא משגחינן בה. דהא אשיאן דידיה אמר שהנקב פוסל באמצע הבי"ת אם אין גויל מקיף מכל צד ולא שני ליה בין שעת כתיבה לאחר זמן ואנן מתנינן בפרק הקומץ אמר אשיאן בר נדבך משמיה דרב [יהודה] נקב תוך הה"א כשר, ואין בדין זה בין ה' לבי"ת כלום, ולאחר כתיבה מיירי, דהא רב הוא דאמר כל אות שאין גויל מקיף אותה מארבע רוחותיה פסולה וע"כ לומר דשטה בין השטין אפילו לאחר כתיבה נפסלת בערוב מארבע רוחות עד שיפריד אות ה' אם נדבקה אחר כתיבה כמו שיבאר דבת מינה מחריב בה כדאמרן, אבל אם היה לה הקף גויל בשעת כתיבה ואח"כ נקב כשרה. והשתא דאתינן להכי דהקף גויל בשעת כתיבה הוא יסוד מוסד לגמרא דילן לעכובא לכל מלי, אף אנו נאמר דלא שנא ארצנו תפארתנו לא שנא ארצך תפארתך לעולם ערוב האותיות בשעת כתיבה פוסל ואין לו תקנה בסכין כיון שלא היתה לו שעת הכושר, לא אמרו להפריד אלא היכא דמעקרא נעשו בהכשר ואז הדבוק הוי פסול החוזר להכשרו, אבל אם לא היה לו הכשר תחלה הוי חק ירכות ופסול; עוד הרי אמרו בשם רב שהירך הניקב צריך גרירה ושיור ובגמרתנו דייקינן מדקאמר תוך הה"א כשר הא ירכו פסול, ופירשו רב הונא ורב יהודה למלתיה וקבלוה מנייהו ר' זירא ור' יעקב דסגי שיור כמלא אות קטנה ואין צריך גרירה, ולאו משום ראוי לבילה דא"כ נבעי טפי פורתא מאות קטנה בכדי שיוכל לגרור אלא כיון שנכתב בהכשר תו לא מפסיל בהכי: עוד כשהיה הגימ"ל /ג'/ מכלה את הגויל, פירוש בסוף שטה ובשעת כתיבה, בהא נמי אינהו בעו גרירה ושיור ואנן בשעת כתיבה בעינן הקף גויל מארבע רוחות ולא מכשרינן בגרירה אפילו בשיור דכל שהשיור מעכב הגרירה ג"כ מעכבת בו דהויא חקיקה ופשוט הוא. ונקט גימ"ל משום תפלין (ומזוזות) שאין בהם שיור גליון אלא מעט מזער דאילו בכ"ף ונו"ן /כ' ונ'/ ובשטה אחרונה אינו כ"כ מצוי שיהיו מכלין את הגויל +ויש בפ' קדש חג, ויש ויהרג בפ' כי יביאך דתרווייהו אי אתרמו בסוף שיטה צריכי לשמעתין.+
 
ואע"פ שיש לדקדק מלשון רש"י שהנקב אינו פוסל אפי' בתחלה כבר זכרו בית יוסף בא"ח סי' ל"ב קרוב לסוף השליש הראשון מהסימן והעלה מדעת הרמב"ם והרמ"ה ואחרים רבים שהוא פוסל בתחלה כמו שאמרנו.
 
ובדבוק האותיות זו לזו התקון מועיל בהן ובלבד שנדבקו אחרי שנגמרה צורתן, ולדידן לא מיקרי צורה נגמרת עד שיהא גויל מקיף אותה מכל צד אחר שהגביה ידו וקולמוסו מעל הקלף כמו שפירשנו, שאז בין שהדבוק למעלה בין שהוא למטה מותר להפרידן, אבל אם נדבקו קודם שתגמר צורת אחת מהן צריך לגרור כל האות שלא נגמרה עד אחר הדבוק, כי אין זה דבוק אות לאות אלא דבוק מה שאינו אות ונעשה אות אח"כ ע"י סכין, ובכגון זו לא התירו הרב הרמב"ם והרא"ש כסברת בית יוסף ולא שום א' מהפוסקים שזכר שם כאלו יש בדבריהם סניגרון לדעתו, ואין הדבר כן, כי המה התירו סתם דבוק אות לאות כדאמרן ואין ללמוד מהם קולא אחרת שאינה בכלל דבריהם לא בפירוש ולא ברמז, ובש"ע הסביר פנים להקל כיון שבשעת הגרירה היתה האות מושלמת וצורתה עליה אבל כ"ז איננו שוה כיון שלעולם לא היתה לה שעת הכושר אלא ע"י סכין, ודברים פשוטים וברורים הם, הא מאי אית לן למימר שהנקב פוסל בתחלה ולא בסוף, והערוב דהיינו דבוק פוסל בתחלה ובסוף אלא שאם נדבקו עד שלא נגמרה צורת האות פסול ואין לו תקנה בגרירת הדבוק בלבד, ובדבר הזה צריך שיזהרו הסופרים מאד ולא יזלזלוהו להקל בו שלא כהלכה, אבל לאחר שנגמרה מפריד בין ב' אותיות בכל מקום ושפיר דמי. אמת שבא מעשה לידינו בס"ת שהיה רגל נו"ן פשוטה דבוק לגגה של ה"א המכוונת תחתיה והיתה הה"א מגופו של שם והכשרנו בשעת הדחק ע"י גרירת קצת רגל הנו"ן ובלבד שלא יגע הסכין באותה נקודה אחרונה ממנו הדבוקה בה"א אלא יניח משהו להתרחק מגרירת השם ואע"פ שאות הה"א נראתה דבוקה מעקרא ושלא היה לה הקף גויל אלא עכשיו מ"מ הכשרנו דלא כשמעתין כיון שהורה זקן, ודוקא בשעת הדחק כי האי גוונא לא זולת שאין דנין אפשר משאי אפשר, ועוד דאיכא למתלי שמא אחר כתיבה נדבקה +הקושי העצום בתקון ס"ת הוא כשהיודי"ן /י'/ גדולות ונראות ווי"ן /ו'/ כי ביו"ד שבשם איני יודע איך יתוקן. שהגורר בין ממטה למעלה בין ממעלה למטה הרי באמצע הגרירה נשארה שם נקודה משלמת ליו"ד שבשם, ואע"פ שהיא ע"י חקיקה מ"מ אסור למחקה ולגררה, וכ"ש אם אינו ברור שמעיקרא תהיה וא"ו גמורה שאסור ליגע בה, ובעל נפש יחוש למלתא. ואם הדבר ברור שאין בו יו"ד אלא וא"ו אז אין לאותה אזכרה תיקון אחר אלא לגרור הרגל התלוי בה"א /ה'/ ראשונה באופן שישאר דל"ת /ד'/ ואח"כ יגרור כל הוא"ו ראשונה שהיא במקום יו"ד, ויאמר אני כותב לשם קדושת השם ומתוך הכתב יכתוב היו"ד בתחלה ואח"כ ישלים הה"א.+
 
ופשוט הוא שכשם שאמרו בקו"ף לגרור את כל הרגל ולתקנו בכתיבה ולא בחקיקה כך אמרו בה"א ואין שום חלוק ביניהן לדין זה, ולא שמענו מרבנן קשישי מי שהתיר להפרידן בסכין אלא בגט ולא הודו לו ק"ו לס"ת מעתה, ואיתא התם בירושלמי ר' זעירא בשם אמי בר חנינא ככתב ספרים כן כתב תפלין ומזוזות, ולא יהו ספקות המרדכי קצר כודאות שלנו אף כי במקום שהוא מקל ואנחנו מחמירין ע"פ האמת הברור לא לחומרא בעלמא, ועוד שהר"י קולון בסימן צ"ה חזר והכריע להחמיר אף בגטין כדעת א"ז ואחרים שזכר שם ואין דבריו סותרים אלו לאלו דהכא לכתחלה והתם דיעבד.
 
אלא שהוא סובר היות רש"י מקל בדבר ואני לא כן אדמה וז"ל בגטין, הובא שם סי' ע"א: לא לכתוב למהך וכו' צריך הוא להבדיל רגל הה"א שיהא אויר בין הרגל לגג דלא ליתחזי כחי"ת /ח'/ ע"כ, ודקדק שם מהרי"ק ז"ל מדקאמר דלא לתחזי ולא אמר דלא תהוי משמע שאינו מעכב אלא מפני מראית העין. ואנן איפכא דייקינן מדקאמר דלא לתחזי שמע מנה דאפי' ודאי אינה כחי"ת כגון שהיא מובדלת כחוט השערה או בציר נמי, שבזה די בשאר ההי"ן לספרי דלאו דוקני כדאמרן, כל זה איננו מספיק במלתא למהך עד שיהא רגל הה"א נפרד להדיא באויר מורגש ונראה לעינים דהיינו פתח ניכר לעין כל שלא די דלא תהוי חי"ת אלא בעינן נמי דלא לתחזי, וברור הוא דלית לן למתלי בוקי סריקי ברש"י ז"ל אביהן של ישראל, ואעפ"י שהוא לא דבר שם אלא לענין גטין מוכחא מלתא שהדבוק פוסל לדעתו וא"כ אפי' בדיעבד אין להפריד בסכין, דאע"ג דלא בעינן בגט כתיבה תמה הא בעינן וכתב ולא וחקק. וזה שלא כדברי הר"י קולון שפסל לכתחלה בלבד והכשיר בדיעבד. ולא דמי לתשובת הרא"ש שהביא שם דההיא כתיבה מעלייתא הוית לא חקיקה.
 
אמנם תלמידי הר"י קולון +היינו הגאון הגדול כמוהר"ר עזריאל טרבוט צרפתי הזקן זצוק"ל, והחכם השלם הותיק כמוהר"ר יחיאל טרבוט בן הזקן, ר"י במציראט"א ז"ל וגם גדולי ישיבת מהרי"ק, כולם כאחד היו תלמידים והיו מתקנים הס"ת ומפרידין הדבוקות בסכין בין הההי"ן והקופי"ן /ק'/ ולא היו חולקין בין אותיות השם לשאר אותיות כדכתב בפירוש הרב המובהק ר' יחיאל טרבוט צרפתי ז"ל בתשובותיו כתיבת יד אשר אצלי בסי"ו ע"ש (אי"ג) גם הרב הגדול ר' נתנאל טרבוט ז"ל שהיה ריש מתיבתא בעיר מודינא בכמ"ר בנימין ז"ל ראה תשובה זו של המקובל החסיד הרמ"ע מע' המחבר נ"ע עם תשובת הגאון זקנו ר"י טרבוט הנ"ל וכתב פסק על זה+ עשו מעשה פעמים רבות להפריד בסכין רגל הה"א והקו"ף אף בס"ת ובפרט באזכרות שלא התירו בהן גרירת הרגל מחשש מוחק את השם וישתבחו בתשובותיהם אשר כן עשו כנתלים באילן גדול +עיין לעיל בתשובה זו דף ל"א עמוד ב' (אג"י) (בדפוס ויניציאה)+ אבל בדבר הזה אין אנו שומעים אליהם אעפ"י שמימיהם אנו שותים בהרבה גופי הלכות, ואי הוה ידיע לן גופן של ספרים שנתקנו על פיהם מהדרנא עובדא ופסילנא להו. כי המה מסברא אמרו שבהיות האותיות ההן דבוקות בעוקץ דק אינן דומות בזה לא לחי"ת ולא לשאר אותיות וזה יספיק אליהם להכשירן כיון שמשלילת זולתן נקראות כהלכתן, ואסמכוה לדברי הרמב"ם שמנה מן הדברים הפוסלים שנפסדה צורת האות שלא תקרא כל עיקר או תדמה לאות אחרת וכך הם דברי הטור יו"ד סימן רע"ד ולקושטא דמלתא כל שמעקרא לא נכתבה האות כהלכתה אעפ"י שאינה דומה לאות אחרת אין לך הפסד הצורה וקלקול התמונה גדול מזה, אבל אם נכתבה כהוגן ואח"כ אירע בה טשטוש די בינוקא דלא חכים ולא טפש שידע לקרא את התיבה שאותה האות בקרבה ואין הטשטוש פוסל בחי"ת אא"כ נדמית לגמרי לה"א או לשני זייני"ן וכיוצא, אך אם ידוע לנו שמתחלה לא נכתבה היטב כראוי +והוא הדין אם נפסדה צורתה בכל אופן אחר כיוצא בזה שאין די כשידע התינוק לקרותה+ לא נכשיר אותה בשביל ינוקא שידע לקרותה, ולא מפני שאינה דומה לאות אחרת, אלא נפסול ונאמר אינה חי"ת ואינה ה"א והקורא אותה ה"א הרי זה קורא על פה או על ידי סימניות בעלמא או שהן כתב בלתי אשורי והמכשיר בחד מהני גווני אינו אלא מן המתמיהין +משמע מכאן שהההי"ן שבשם נראין שנדבק הרגל בגג שלה ולא נראית יפה שנוגע ונדבק לגמרי, שאין ראוי להפריד הרגל ההוא בסכין משום דהויא חקיקה ואז נקרא זה חק תוכות ויהא עובר אלאו דלא תעשון כן לה' אלקיכם, והיא דעת הר"י אסכנדרוני הביאה הרב ב"י טי"ד סי' רע"ו שכתב שם דהיכא דה"א אחת מאותיות השם לא תליא כרעיה כדקא יאות כגון דדבוקה לגגה כחוט השערה וכ"ע קרו לה ה"א שאין תקנה לגרור הדבק ההוא דהוה ליה חק תוכות, ואי מנח לה הכי הא לא תליא כרעיה דה"א כדקא בעיא להיות נראית תלויה בבירור, וכמו דאמרינן בהקומץ, ולכן גונזין את היריעה ההיא כדכתב בשם הרמב"ם והרא"ש בתשובותיהם, וכן מהרמא"י בהגהתו בש"ע טי"ד סי' רע"ו הנ"ל סעיף י"א כתב וז"ל: ה"א של שם שכרעה נוגע בגגה, אם נוגע ממש עד שנראית כח' מותר למחוק או לגרור הרגל ולתקנה, אבל אם נוגעת רק מעט נסתפק בדבר אם מותר עכ"ל, ודלא כמ"ש מהר"ר שבתי (באר) [באר חוט] השני זצ"ל בס' באר עשק שלו סי' ו' בזה. וכבר כתבתי לעיל בהגה"ה שהגאון המופלא כמוה"ר נתנאל טרבוט מ"ו וקרובי זצ"ל היה חושש מאד בדין הלז לדברי המקובל הקדוש מהרמ"ע מפאנו נ"ע מע' המחבר, והיה חוכך להחמיר כסברת הר"י אסכנדרוני הנ"ל כדי שלא ליגע חלילה באיסור תורה, באזהרה שלא למחוק את השם. וזכורני שהתשובה הזאת כתבה אל מוהר"ר שבתי באר ז"ל הנ"ל והרי היא אצלי בס"ד ועיין שם פסק בעל הלבושים ביו"ד סי' וסעיף הנ"ל כדעת רבו מהרמא"י שם, והעלה שם שיגנוז אותה היריעה שנכתבות שם השמות הדבוקים שנוגעים ואינם נוגעים כדי לכתוב יריעה אחרת במקומה אבל לא יקדור את השמות ההן מן היריעה ויכתוב שמות אחרים במקומן (אג"י).+ ואם הדבוק מעכב בכל שהוא גם ההפרדה בסכין פוסלת שהרי היא חקיקה בתוך האות. והמקילין השוו הפרדת הדבוקות בסכין לדבוק הנפרדות בקולמוס ולאו מילתא היא כי זה כשר וזה פסול, ואם במקום שחלו בו ידי סופר נמלך ועושה מעשה בהוראת חכמים לא ניחוש להו לסבי סמיכי דכל כגון זו אין חולקין כבוד לרב משום דאסור תורה הוא והפוסל ודאי אגמריה סמך, כל שכן בסופר שאינו נמלך דמבעי לן למחויי' ולנזופיה לאהדורי עובדא.
 
ואם באזכרות אירע כן ונדבקו הההי"ן בתחלת כתיבתן ואח"כ נפרדו ע"י סכין אותו הספר אין לו תקנה עולמית אלא יגנז, שהרי אי אפשר להכשירו אלא אם באנו לקלוף כל האזכרות שלמות מה שהוא כמעט נמנע לפי דעתי דלא ליהוי הקולף ארבעין בכתפיה שמכניס עצמו לספק לאו חמור ולא עוד אלא שהוא קרוב לודאי ברבוי אזכרות להכשל באחת מהן או הרבה יותר ועל כל אחת ואחת מתרינן ביה (לא ספיקת) [על הספק] וכל שכן אחרי שנגררו במקצתן שיהיה הקלוף בהן קשה אם אינו נמנע בהחלט לפיכך אני אומר יגנז, כי אעפ"י שלא נתקדש השם מעקרא מחמת הדבוק ובסוף ג"כ לא נתקדש בקדוש ס"ת משום דהויא חקיקה כאמור, מכל מקום קדושת השם לחול עליו האזהרה למוחק אותו לא זזה ממקומה, דהא תניא היה כתוב על ידות הכלים יגוד, ולא שני לן התם בין חק תכות לחק ירכות כמו בגט ונבארהו בסמוך, אלמא כל שצורת אותיות השם מוכחת עליו ונעשית בכוונה שהוא שם אסור לקלקלו, לאפוקי ממי שנתכוון לכתוב יהודה ושכח ולא כתב בו דל"ת שמותר לו לתלות הדל"ת למעלה ואז התליה מוכחת עליו שאינו שם כלל ואין בו אזהרה למוחק.
 
ומלתא אגב אורחין אית לן למנדע במאי דאמור רבנן שאם הי' לו לכתוב שם וכתב יהודה עושה מהדל"ת ה' ומוחק ה"א אחרונה, דלא שני לן בין עשה מהד' ה"א תחלה או מחק הה' תחלה, דלא מיקרי נטפל לשם אלא מה שצריך לו כגון נ"ו מאלהינו, אבל אם כתב אלהי וסמך לו קו"ף או פ"א שאין לו ענין ודאי אינו נטפל ונמחק, וכן אזכרה שנכפלה בה ה"א אחרונה מוחק את התוספת ואינו חושש, וכן אם הוסיף יו"ד בתחלת השם מוחק את הראשונה, אבל תוספת באמצע כגון שנכפלה ה' ראשונה או נכפלה הוא"ו ראוי להחמיר בזה כי אנחנו לא נדע איזו מהן נכתבה שלא בכוונה לפיכך יגוד ויגנוז.
 
ודע כי יש במרדכי בהילכות ס"ת בשם ר"י וז"ל: אם הדביק אות של מ"ם יכול למחות הדבק ע"כ. ואומר אני חלילה לו שיתיר אלא דבוק אות לאות לא דבוק אות אחת בעצמה במקום שאינו ראוי, והזהר בזה שראיתי אדם גדול לא נזהר בו. וכן ראוי לפי' כל לשון הדומה לו בלי ספק, והראיה הגמור שהרי בשם ר"י אמרו שם במרדכי וסמ"ג וספר התרומה שאם נפלה טפת דיו תוך בי"ת /ב'/ ונעשית פ"א /פ'/ או מ"ם /מ'/ פתוחה שנדבק החרטום השמאלי למטה ונעשית סתומה אין תקנה לגדור /לגרור/ בסכין כו', ומאי שנא מאות ה"א של שם שנדבקה ונעשית חי"ת, אלמא אין לפרש דברי ר"י הראשונים אלא כדפרשינן, ודברים פשוטים הם לא הוצרכתי לבארם אלא לאפוקי מדברי ההוא גברא רבה שצרפם לדעת אחרת +ומה שיבא [בסוף סימן זה] בשם ר"י אסכנדרוני מבית יוסף פשוט וברור הוא לקיים דברינו.+
 
ולסופר נמלך כראוי לו שבא לתקן באזכרות את הדבוק דמעקרא, מלמדין אותו שאין דרך להמלט מכל המבוכות אלא בגרירת הרגל השמאלי כלו ממטה למעלה, שעם זה הרי הוא מוחק את החי"ת או מה שאינו ה"א מתחלה ועד סוף ולא הגיעה לעולם אותה התמונה הנמחקת להיות ה"א לא בכתיבתה ולא בגרירתה, והוא תקון נכון מאד לא ישאר שום ספק שהוא מן המובחר.
 
ולפי ששמעתי מאיזה סופרים מוחזקים למומחים והעמידו תלמידים הרבה שהם ותלמידיהם מתחכמים לגרור תחלה הקצה התחתון ולכתוב כרעה דתלי קודם שיגמרו גרירת הקצה העליון מהרגל השמאלי הדבוק לגג, ונותנים טעם לדבריהם שבאופן זה תמונת אותיות השם אינה בטלה ביני ביני ולא מחקוה לעולם הריני מודיעם שאנו חייבין למחוק אותה תמונה הראשונה ולבטלה כיון שאינה כדאי להתקדש השם בה ובלבד שנזהר במה שבארנו שלא תראה לעולם כצורת ה"א; ועוד לו חכמו ישכילו שלא הועילו כלום בתקנתם, שאם אותו שיור מהקצה העליון הדבוק לגג אינו מפסיד צורת הדל"ת ואפי' שלא יגררוהו אח"כ הרי זה כשר, הנה המה בגרירתם הראשונה עשו מה שנעשה אנחנו בגרירת כל הרגל, ולא די אלא שקלקלו אחר כך באסורא דאורייתא שהרי כשהם חוזרים וגוררים אותו שיור אחר שנכתב ההוא כרעא דתלי הרי המה גוררים חלק מתמונת הה"א שכבר נתקדש השם בה כיון שהשיור לא היה מפסיד צורתה, והרי זה חצי שעור אסור מן התורה בגרירה כלל, ואם לא יגררוהו כ"ש שקיימו את דברינו שעשו בגרירתם חלק מהרגל מה שנעשה אנחנו בגרירת כל הרגל והפסידו בהדור מצוה מה שלא יעלם; ועוד אני מתרה בהם מודעא רבא שהם קרובים לקלקל בדבר הפוסל, שאם אותו שיור מפסיד צורת הדלי"ת כשחוזר וגוררו הרי זו חקיקה גמורה לא כתיבה שהגג לא היה כשר ועכשו כשר לפי שטתנו ואין הכשר האותיות בא לעולם ע"י סכין.
 
וראיתי מן המפרשים שיקראו חק תוכות לכל מי שיגרור צורת האות בסכין אעפ"י שאינו גורר אלא חוץ לאות כגון דלי"ת שנעשית רי"ש על ידי גרירת העוקץ שלאחריה, ואנו לפי האמת נקראהו חק יריכות או גגות ונפסלהו, כי לא חלקו בגמרא בפרק המביא תניין בין חק תוכות לחק ירכות אלא בגטי נשים ושחרורי עבדים דאפשר בטסין של מתכות וכל שהמעשה בגוף האות מיקרי חק ירכות וכשר אבל רישמא מחרץ חריץ דהוו חק תוכות ופסול והיינו חותם המטבע, וכן על גבי טבלא אם האותיות שוקעות כשר בולטות פסול, ובס"ת תפלין ומזוזות שאינן נכתבים אלא על העור ובדיו אי אפשר בחקיקה כל עיקר הלכך לא שנא חק תוכות או חק ירכות כל שצורת האות נגמרת בסכין פסול.
 
והכא בנ"ד הוי נמי חק תוכות כמשמעו, שהתוך הראשון ששיירו תחלה בכתיבתם ההוא כרעא דתליא לא היה תוך של ה"א כיון שהד' מן הה' איננה כהלכתא ועכשו ע"י גרירה נעשה תוך של ה"א והרי תמונת האות נגמרת ע"י סכין. מה תאמר שאחרי הגרירה יגביהו מעט אותו כרעא דתלי ויבא גמר הצורה ע"י קולמוס הרי אתה אומר שהתוך הזה משוייר חציו בקולמוס וחציו בסכין ומי התירו לנו. ועוד אני אומר שכיון שהתוך הזה אין לו שעור למעלה, כל שהיה תחלה ההוא כרעא דתלי צורתו מוכחת עליו, כשאתה גורר אח"כ הרי אתה מוחק את השם וגומר התוך בסכין או לפחות אין להמלט מאחת מהנה, והחוזר ומגביה אותו הרגל ע"י קולמוס אינו לא מעלה ולא מוריד.
 
ודברים פשוטים הם לא הוצרכנו להאריך בהם אלא להוציא מלבם של סופרים הללו ההרגל ששב אצלם טבע קשה ההסרה וישתבחו בין החכמים אשר כן עשו וכבר נתפתו בו כ"כ שאין דברינו נכנסים באזניהם, עד שיעשו אותם כאפרכסת לשמוע לקולנו באסור תורה המזדמן לפניהם תמיד ויזהרו מאד במלאכתן כי מלאכת שמים היא ואל ישעו בדברי שקר.
 
אבל אם נכתבו האזכרות כהוגן ואח"כ נפסלו בדבוק הדיו מן הרגל לגג שהוא דבוק האות בעצמה אחרי שכבר נקרא שם ה"א עליה בכל אופן שיהיה אין לנו אלא דברי הר"י אסכנדרי הובאו בית יוסף בטור יו"ד סימן רע"ו שאמר יגנזו כי חוייבנו להזהר מאד באותיות השם מנגוע בקצהו ואין זה דומה לדבוק אות באות כלל.
 
ואולם אם כל הההי"ן שבספר או רובן דבוקות ולא נודע איך ומתי נדבקו יש לסמוך להתיר התקון בהן אפי' בשמות הקדש על חזקת הסופרים כלם שמושכים רגל הה"א בקולמוסם ממעלה למטה וכבר אמרנו דבכה"ג שהוא דבוק מתחלתו לא נתקדש השם והמתקן על הדרך שזכרנו הרי זה זריז ונשכר ובלבד שיגרור את כל הרגל ממטה למעלה ויכתוב אותו אח"כ מחדש לשם קדושת השם. וכי תימא אי מעקרא אזלא לה לקדושת השם בשביל דבוק רגל הה"א לגגה היאך יספיק עכשיו לכוין בתקון הרגל, י"ל דמצא מין את מינו ונעור להכשיר, כי אעפ"י שאסור להפסיק בכתיבת האזכרות ואפי' מלך ישראל שואל בשלומו לא ישיבנו ומצוה מן המובחר לכתוב אותן כבן קמצר אלו רצה ללמד מכל מקום אין זה מן הדברים הפוסלים והשם מתקדש לחצאין שישנה הקדושה מתחלה ועד סוף ואינה משתלמת אלא לבסוף או בשם קטן משם גדול כגון אל מאלהים י"ה מיהו"ה, ולא נחלק אדם בדבר והרי זה דומה למי שנתכון לכתוב שם וכתב יהודה וכבר זכרנו מזה למעלה.
שו"ת הרמ"ע מפאנו סימן לז
 
תשובה לסופר הזקן בתקון תפלין. [למנטובה, לה"ר מאיר הסופר] +עיין במהר"ם פדובה ז"ל בתשובותיו סימן פ' (אי"ג).+
 
חן וכבוד יתן אומר אל הסופר הזקן ומומחה ה"ר מאיר שהעיר לנו אוזן, על פרשת והיה אם שמע הקודמת בהנחתה לפרשת שמע בתקון ר"ת וראב"ד, שראוי להניח מקום חלק בסוף שטה אחרונה של והיה אם שמע להשלים תנאי הפתוחה בפרשת שמע המונחת אחריה, וזה לפי דעתנו למצוה מן המובחר, ואין בו הרמת מכשול ממה שלא נהגו כן קצת סופרים, כי הנה הפתוחות והסתומות שבתפלין משתלמות בתקון עצמן שתהיה הפתוחה מתחלת בראש השטה והסתומה באמצע השיטה ואין לפרשיות יחס בחיוב עם הקודמות אליהן כמו בס"ת, ואפי' בתפלין של יד שרובן כתובות על קלף אחד כראוי למצוה מן המובחר אין פרשה מאוחרת מצטרפת לפרשה שקדמה לה לפי שאינן סמוכות זו לזו בתורה, ופרשת קדש המתחלת בראש שטה ראשונה כמנהג כל הסופרים שבעולם תוכיח, ולא מן השם הוא לומר שהוא כעין תחלת ספר אם לא נאמר שגם התחלות החומשים הן פרשיות פתוחות, ומה שלא מנאם הרמב"ם עם הפתוחות אינה ראיה כי הוא נותן סימנים אל הסופרים שלא יטעו ובהתחלות הספרים אי אפשר לטעות, והסופר הקדמון אשר הוגד לו שדקדק להתחיל פרשת קדש בתחלת שטה שניה לא הפסיד.
 
ואנחנו נחשוב גם כן כי מה שנהגו הסופרים בתפלין שפרשיותיהן כסדרן להניח חלק בסוף והיה כי יביאך שלאחריה שמע כדי שתהיה פתוחה גם זה אינו מעכב, אלא שכך תקנו להם חכמים אחרונים יודעי פשר דבר כדי שתהיינה השלש ראשונות פתוחות לכ"ע.
 
וכיון שלא מצאו כל אנשי חיל ידיהם תקון מוסכם לדעת הכל בסתימתה של והיה אם שמע הניחוהו לדעת הרמב"ם, וזהו מה שהיינו סבורים היות הסופר הזקן מזכיר ומזהיר אותנו ברמיזותיו דבדיק לן בהו בטרם יפצה פיהו לפרש דבריו, ואז אמרנו שאם אינה סתומה לדעת מקצת מן הקדמונים שסדרו ההויות להדדי מ"מ רבים מהגאונים או כלם מסכימים בצורת הסתומה עם הרמב"ם, עכשיו שהסופר ודעת שפתיו ברור מללו הודענו היום מסברתנו מה שיספיק לעת כזאת ומי חכם ויודיענו שגיאות מי יבין מי בעל דברים יגש אלינו.
 
עוד ראוי שידע ולא על חנם כי החברים שלנו מניחים ב' זוגות תפלין [יחד] כמנהג מהר"ם והרא"ש ורבים אחריהם וממקום שבא מהר"י קארו ז"ל ללמוד וללמד שלא יעשה כן אלא מי שהוא מפורסם ומוחזק בחסידות משם ראיה שקהל ועדה וישראל היו נוהגים כך להדיא בזמן אותו חכם אשכנזי בעל התשובה שהביא בבית יוסף, ובודאי ברוב עם שבאותו זמן היה איזה מהם הדיוט או תלמיד ולא מחו בהם שאר הגדולים, כי מי שלבו נוקפו בספק תפלין שהיא מצוה תדירא ומקודשת מאד לא יחוש לספק יוהרא שהוא דבר המסור ללבו של אדם, ונמצאת הברכה עובר להנחת תפלין שפרשיותיהן כסדרן גם כן, וע"ז אין במעשה החברים משגה אפילו לדעת הסופר הפוסל בהויות אהדדי אם אין שיור חלק בסוף והיה אם שמוע; וקצתם שאינם מניחין ב' זוגות תפלין יחד אלא זה אחר זה כפי הדרך הב' שבא בבית יוסף ובש"ע אינם מברכין על תפלין של ר"ת, וחסידי א"י במהרה תרוחם למדונו שיהיה תלמיד אחד מניח תפלין כסדרן ומברך עליהן ומכוין להוציא בברכתו השומע ועונה ומכוין לצאת ומניח תפלין דהויות להדדי, ואחר כונת הלב הן הן הדברים.
 
עוד הוקשה לו לסופר השואל מה שהוגד לו מן ההזמנה שאנו נוהגים לפשוט רצועות שני הזוגות של תפלין אלה כלן של יד ושל ראש שתהיינה מוכנות לפנינו על השלחן בשעת הנחתן ולא תרבה ההפסקה בין של יד לשל ראש, ואמר שהוא חושש בזה לאין מעבירין על המצות והן אמת לא יטעה בזה קטן היודע לשמור תפלין שאביו יחנכנו בלי ספק דלא לעבורי דדרעא אטוטפתא, אך ידוע ומפורסם שלא נאמרו דברים הללו אלא במי שנוטלן ע"מ להניחן ונמלך ומעביר את זו לקיים את זו, אבל אנו מכוונים בשעת הוצאתן מן הכיס שלא להניחן אלא לאחר שעה ולהזמנה בעלמא אנו נוטלין אותן בידנו, ועל הרוב זאת ההזמנה היא בשעה שאנו פטורין ממצות תפלין, כגון שעדיין לא קיימנו בעצמנו הכון לקראת אלהיך או דרחושי מרחשן שפוותין בסדר קרבנות או בזמירות או שאנו לבושים תפלין דמר ומזמינים באותה שעה תפלין דמר להניחן אחר חליצת הראשונות, ובכה"ג ליכא למיחש למדי אליבא דכולי עלמא.
 
עוד שאל הסופר החשוב הזה אם אנו חוששים למה שהקפיד הרא"ש בכיסים שיהיו מובדלים בסימן מובהק שלא יוחלפו, והריני משיב מפני הכבוד כי יש לנו טביעות עין וסימן מובהק דתרתי נינהו להזהר עוד בדברי הרא"ש, אעפ"י שאיני רואה לזה הכרח ולא שמיע לן למימר שאחד מהזוגין הוא חול כדבריו, שהרי נכתבו לשם קדושת תפלין ואזכרותיהן לשם קדושת השם ובשעה שנכתבו בכונה זו נתקדשו אלו ואלו.
 
ועוד פשיטא לן כי מי שתחלת תשמישו אצלן הוא עם הספק הזה מסתמא הוא מכוין שתחול הקדושה בהן על תנאי אע"פ שלא פורש הואיל ומעקרא לא סמכא דעתיה אחד מנייהו, וה"מ לשנותם מבלי תת תמורה לראשונים.
 
אבל אם לכל יש תמורה, שאינו משנה עד שיזמין אחרים כמותן, פשוט בפ' בני העיר שכל תשמישי קדושה חלופינהו שרי דפקעה קדושתן וחיילא אאינך. ע"כ ראיתי להסביר פנים דאפי' הפרשיות והבתים עצמם מותר להחליפם אלו לאלו ממה נפשך: אם נאמר שקדושתן שוה איך שיהיה ניחא, ואפילו לדעת הרשב"א שאסר להשתמש לספר תורה זה במטפחת שהונחה לספר תורה אחר דבעינן עלויא אף על פי שלא נהגו כן הני מילי בלי חלוף דלא פקעא קדושתיה דקמא ברם הכא הא קאמינא דחיילא קדושה אאינך; ואם איכא עלויא יאי ויאי, ואע"ג דלגבי אינך הויא ירידה הא פקעה קדושתייהו. מה תאמר נפשך דלא ניחא להו בהנחת תפלין שלא מן המובחר +נ"ב דלא ניחא להו בתפלין שלא מן המובחר ותיבת בהנחת נמחק+ הא לאו כלום הוא דליכא בהו ירידה אלא אם כן אלה הם התפלין הבלתי מוסכמים להלכה ואל תחוש לחלוף הבתים היכא דאיכא למיחש לטפי מהכי, ואי סבירא לך דאפשר שאלו הם התפלין המובחרים הא נמי עלויא הוא וזה ברור.
 
מיהו כיון דנפק מפומיה דהרא"ש לחוש לכך אפי' בכיסים וכ"ש בבתים וברצועות ובפרשיות אורויי לא מורינן להתירא אלא בתנאי מוקדם, ואי איכא איניש דלא קפיד לא נמחי בידיה. ולמצוה מן המובחר אשכחנן סייעתא להרא"ש היכא דאפשר, דדמיא למאי דכתיב והקמות את המשכן כמשפטו ואמור רבנן קרשים שזכו להנתן בצפון ינתנו בצפון, אע"ג דמהתם נמי איכא למימר דלא איריא ומשכן שאני משום דכתיב ביה כמשפטו ולעולם שכינה במערב.
 
ואפשר דהרא"ש נמי לא אמרה למלתיה אלא שלא יחליפם שלא לדעת, דעקירה בטעות לאו שמה עקירה בין להקל בין להחמיר כדמוכח בפרק אלו דברים בפסח, אבל חלופינהו דומיא דזבונינהו דכי הדדי נינהו בפרק בני העיר לא יעכבהו על ידינו.
 
ואם יהי' החלוף בין רש"י ושמושא רבא מזה לזה ובין של ר"ת וראב"ד מזה לזה דליכא בינייהו אלא ימין דמאן, יש ללמוד שאין לחוש מאד בדבר ממה שכתבנו על ההיא מתניתא דפ' הקומץ דקתני כיצד סודרן לפי פשט ההלכה.
 
וזה כלל גדול בתורה שכל מעשינו יהיו לשם שמים ולא נחליפם ולא נמיר אלא לצורך הדור מצוה וכיוצא ועל זה נאמר באהבתה תשגה תמיד, והרוצה להחמיר על עצמו שלא להחליפם כלל וכל שכן בהיותו חושש למילי דאגדתא שבארנו במאמר הטוטפות תבא עליו ברכה.
 
[למהר"ר עזרא].
 
עוד שאל מה אנן ביה בעור השליל אם הוא כשר דוקא בדיעבד או אפילו לכתחלה, ונסתפק בזה דילמא אוכלא הוא שהרי נמנה במשנה בהדי הנך שעורותיהן כבשרן ולא יצלח למלאכה. תשובה, לא כי אלא מצוה מן המובחר בעור השליל אע"פ שאחר עבודו מקבל טומאה כשאר עורות, לא כמו שהי' סבור רעהו הסופר הבחור שותפו של שואל ששמע מפי חכמים קצת שבחיו של שליל וכמדומה לו שגם זה כאחד מהם שאינו מקבל טומאה ולאו מלתא היא. לבד זה מצאתי שכתוב בספר התרומה שעור השליל יותר הגון למצוה משאר עורות לפי שלא נהנה מן העה"ז +עור השליל יותר הגון למצוה משאר עורות לפי שלא נהנה מן העה"ז, ועיין כאן מעלת ושבח השליל, מלבד שאר סגולות ששמעתי אומרים שיש לו בדברים אחרים (אי"ג).+
 
ובטעמי המצות לקנה זצ"ל אמר שעור העוף אע"פ שהוא כבשרו משובח לכתיבת תפלין יותר מעור בהמה לפי שרוחות קדושות נושבות בעוף הטהור כי על כן דמו טעון כסוי. ויש ללמוד מטעם זה שעור חיה משובח משל בהמה אע"פ שהעוף משובח יותר ויגיד עליו קלות העופפות. עוד הוסיף לשבח עור השליל יותר מכלם למצוה מן המובחר, כי אמר שאין בריה יוצאה לאויר העולם שאינה מקבלת דין שהעה"ז נברא בדין והשליל פטור מן הדין שלא יצא לאויר העולם ע"כ. ואין ספק דשליל של חיה עדיף משל בהמה, ובתרוייהו של שחוטה מעלי טפי ששחיטת אמו מטהרתו ואין לה דין לגבי עובר, אבל נבלה בין בידי אדם בין שמתה מאליה משמע שהוא דין קשה גם לשליל, ושל בהמה שחוטה עדיף משל חיה נבלה. וידוע שמדין הגמרא כל מין טהור כשר אפי' נבלות וטרפות שבו, ולא הוציאו מכלל זה עור דג טהור שיש במינו חזקים ובריאים אלא משום דנפיש זוהמיה. ושוה עלויו של שליל לקלף של כתיבה ולבתים של תפלין ולכל מדי דמלאכת שמים.
שו"ת הרמ"ע מפאנו סימן לח
 
תשובה לנז' בתקון תפלין ובתגין בכל מקום. [למנטווא].
 
השתא ודאי איכשור דרי דשארו ספרייא למהוי כחכימיא כי ראיתי כבודך יוצא לקראת נשק בחבילות של לשונות מועתקים מהטור ונורא על כל סביביו, אשר חשבת היותם מכריחים שאותו דקדוק האמתי כי אתה הוריתנו לשייר חלק בסוף והי' אם שמוע בתפלין של ר"ת יהיה לעכב ולפסול את שאינו משוייר, ולבבנו לא כן יחשוב, והנה הספר ההוא מצוי ביד כל אדם תהלה לאל וגם התבוננו בדבריו ובדברי השלמים המובאים ביתה יוסף ואין בם מה שדמית, ומלתי כבר אמורה מי בעל דברים מן הרגילים בישיבה מה שגיתי יבין לי, אלהים הוא יודע וישראל הוא ידע מן החברים המכובדים הרגילים אצלי גם מפי הסופר שלי הדר בפיררה כמה מהרתי לצוות עליו שיתקן כל התפלין אשר לי ולחברי עם אותו הדקדוק כי מי יחוש למצות תפלין מן המובחר ומי יחוס לתקונן והדור מצותן חוץ ממני והריני למד מכל אדם יותר מכל האדם. ע"כ אעשה עצמי כאלו לא ידעת לקראת אותה שטה הבאה בכתבך אשר נמלכת אחרי כן להעביר עליה קולמוס ומאז עלתה במחשבה לפניך העברתי מעליך עונך ואל יכעוס הלל עלא' ח"ו.
 
ודע כי על כל אלה במקומי אני עומד להאמין מה שכבר אמרתי, שאין צורך לשייר חלק בסוף והי' אם שמוע בשביל פתיחתה של שמע הסמוכה לה אלא למצוה מן המובחר לא זולת. וכבר בא לידי תפלין דהויות באמצע כתובים משני גדולי עולם בחכמה וחסידות ופרשת והי' אם שמע משלמת לסוף שטה בשניהם בלי שום שיור, וגם מהם אקח לצורך עצמי לחבת סופריהם הואיל ויצאו מתחת ידם. אמת כי אחד מהם עודנו חי באדמת הקדש והסכמתי להעיר את אזנו מזה כי ידעתיו שומע לעצה זכור אזכרנו עוד. וממה שפסלו חכמי דורנו בתפלין של רש"י היות והי' אם שמע בריש שטה, אין למדין לנדון הזה כלל כי הם אמת ודברי אמת וסדר הבדלות אי אתה מונה.
 
ועל אשר גלית את אזני כי בא חכם אחד מעבר לים בויניציא"ה ופסל איזה תפלין של ראש מן הנעשים באיטליא על בלי היות הבתים נפרדים היטב ונבדלים עד למטה, יפה כתבת למי שהודיעך כדברים האלה כי מה שהכשיר הרמב"ם מאין חולק מי הוא זה ואי זה הוא אשר ירים קול נגדו, ואלה דברי הרמב"ם: וצריך שיגיע החריץ של תפלין של ראש עד מקום התפר ואם הי' החריץ ניכר כדי שיהיו ארבעה ראשים נראים לכל ואע"פ שאין החריץ מגיע למקום התפר כשרות ואם אין חריץ ניכר פסולות ע"כ, מן הלשון הזה מוכח כי מה שאמר תחלה צריך שיגיע החריץ וכו' אינו לעכב אלא למצוה; וכן מה שאמר אח"כ: וצריך להעביר בתוך כל חריץ וחריץ ע"ג העור חוט או משיחה להבדיל בין בית לבית, עצה טובה קמ"ל שינסה הסופר בחוט או משיחה אם יש בעומק החריץ כדי להכניס בו חוט כל שהוא, דייקא נמי דקאמר להעביר, ואותו הבדל יספיק להכשירן.
 
גם מה שגנה או פסל אותו חכם מחוכם הבתים של קלף לא ידעתי מאין לו, כי מן המותר לפיך אמר רחמנא ולא נאסר אלא עור הדג דנפיש זוהמיה.
 
אחר הדברים האלה בקשה נפש כבודך להליץ בעד אותן התפלין מאיטלי"ה שגנה אותו אורח וברוך היודע מי עשאן, ואמרת שראית אותם הבתים שהם נבדלים למעלה וגם מן הצדדים הנראים לכל ואם אינם מגיעים עד החריץ עד מקום התפר מפני הקמטים מהקלף אבל הם בתוכם ד' בתים, ולא כמו שרגילים לעשות מעבר לים שאינם עושים לתפלה של ראש רק בית אחד מבפנים ומבחוץ עושים החריצים יפים ומגיעים עד מקום התפר והחריץ אינו נכנס בפנים רק כמו צלע סכין ונראה רק בית אחד והפרשיות נוגעות זו בזו, ושלזאת הסבה לא רצה מהר"ם פרווינצאל"י זצ"ל מהם ולא עשה פרסום מזה ע"כ דבריך יודע כל שער עמי כמה חביבה עלי מצות תפלין אשר לא אשא פנים לזקן יושב בישיבה אם אמצא פסול בתפליו ולא אעשה בנפשי שקר ואולם קובל אני על כל מי שיתכבד בתת דופי במעשה חבריו או רבותיו ולהמיר כבודם בקלון בין שיהי' המתכבד אשר אמרתי מן העיירות סביבותינו בין שיהיה זקן וסופר מעיר גדולה של חכמים ושל סופרים ארץ רחוקה כדבריך, תנוח על משכבו בשלום נפש מהר"ם אשר אמרת שעם היותו בוחר בתפלין עשויים ע"פ מדותיו שיהי' החריץ בוקע ויורד כל האפשר שהיא מצוה מן המובחר, בלי ספק לא הוציא לעז על התפלין מעבר לים ומי כמוהו מרים מכשול מדרך עמו לו חשב היות בהם פסול ח"ו, אין ספק כי כל חריץ שיהי' נכנס בפנים כמו צלע סכין יספיק להכשיר דלא גרע מחוט ומשיחה שכתב הרמב"ם, ואם בסוף דבריו שאמר מנהג פשוט להעביר גיד מגידי התפירה בכל חריץ וחריץ משלשתן ע"כ רצונו בזה מה שראיתי גם אני בכמה תפלין מצפת שאותו הגיד קבוע ומונח בחריץ, לא כדרך העברה כמו שפירשתי בדבריו אצל חוט ומשיחה, איברא שאין זה לעכב שאין לו סמך בגמרא ולא בשמושא רבא ולא במקום אחר, ועוד חוט ומשיחה שאמר הרמב"ם תחלה מאי עבידתיה להיות קבוע בתפלין שהרי אינו מן הבהמה טהורה כמו הקלף והעור והגידין והשער, אלא ודאי לא כיון רק להשערת החריץ שיכנוס בו לפחות כל שהוא כאשר אמרתי, שאם יהי' החריץ אוגד אותו וקולטו הרי זה הפסק הנראה לעינים, וכל תפלה של ראש שיהיו הבתים שלה מובדלים כך ודאי יהיו כתלי החריץ מפסיקים להדיא בין פרשה לפרשה, ואני ידי פתחו תפלין הרבה מצפ"ת תוב"ב ומערי הישיבות הגדולות מעבר לים ולא אחד בהם נגרע מחריץ כזה. ואם בזאת יאותו לי המואסים בתפלין הבאות משם לשלוח לי הבתים אשר המה מלינים עליהם אולי אבחין מה בין הבתים האלה לאותם אשר ראיתי כבר, ולפי שהחוש לא יכזב אומר אני שלא יבצר מאחד מב' אם שהבתים שהזכירו האנשים האלה לגנאי הם על האופן שראיתי גם אני אחרים כמותם ואין בהן דופי, שרי ליה מאריה למוציא לעז עליהם ועל סופריהם וחכמיהם העושים והמכשירים אותם ועל רובם של ישראל שלבשום מעודם עד היום הזה, ואם שנזדמנו להם תפלין של רוכלים המחזירים בעיירות וכדי להשביח ממכרם אומרים תפלין הללו של צפ"ת הם ושל פלוני מומחה הם ומי פתי יסור לקנותם לא יבחין שאולי נעשו בארץ לא עבר בה איש מבין עם תלמיד וגם מתפיליהם ראיתי פעמים רבות ולא ישרו בעיני כי נדמו לי כגלמי תפלין שלא נגמרה מלאכתם. ומה שראיתי ובדקתי כמה פעמים בתפלין שעשה המומחה הר"ר יוסף ויטאל דידיע הקאלבריסי ז"ל אביהן של בי בר חבו בצפ"ת ושעשו סופרים אחרים בשאר ערי הישיבות המפורסמות ומצאתים כהוגן יספיק לומר דאתמחו גברי ואתמחו תפלייהו והמערער עליהם עתיד ליתן את הדין, ונוסף על זה מעיד אני על האמת כי אם היה בתפליהם חריץ מעט משנים קדמוניות הנה זה כמה שנים שראיתי וקניתי מהם עם חריץ בוקע ויורד כל עומק הבתים אשר יגעו ומצאו דרך ישרה לעשותם בתכלית המובחר, וזה לא יפסול התפלין הקדמונים שכבר נהגו העם בכך ואפי' יבא אליהו לפוסלם אין שומעין לו בכל כהאי גוונא מנהגם של ישראל תורה היא.
 
ועל כלל התפלין שמעבר לים שמעתי שקצת מחכמי הארצות האלה לא יחפצו בהם בשביל השי"ן /ש'/ שעושין אותה בדפוס, ואני שואל לראשונים שיצא מפיהם להקפיד בכך משום דהוי כחק תוכות מדי כתיבה נאמרה בשי"ן דנימא וכתב ולא וחקק, ועוד ודאי מעשה הסופרים המומחים ההם אינו אלא חק ירכות שהכשירוהו בגט בפ' המביא תנין אע"ג דבפירוש אמרה תורה וכתב לה, והרי קמטין וכפלות שלכם שאתם עושין ביד או במלקט ודאי חקיקת ירכות היא, ומקריא כתיבה בכ"מ חוץ מכתב תפלין לפרשיותיהן וכן מזוזה וס"ת דל"ש לן בהו בין חק תוכות לחק ירכות ובכל גוונא פסול; אבל אני הוא המזכה ומזכה אני במקומי את המהדרין מן המהדרין במעשה השי"ן על ידי דפוס שהן חוקקין בה תוכות וירכות להשלמת צורתה בנויי מצוה. דלא אתמר בה כתיבה בשום דוכתא כדאמרן, אני שלום וכי אדבר השומע ישמע והחדל יחדל צעיר אני לימים ואתם ישישים וחובה עלי להאמין שכונתכם רצויה ומעשיכם לש"ש ויש שכר לפעולתכם מן היודע תעלומות לב.
 
ואני לא זזתי מחבב את המצוה המעולה הזאת עד שבדקתי וחפשתי בכל מקום שידי מגעת, ושמעתי שיש במצרים אדם אחד שהוא גדם וכותב בפיו תפלין ומזוזות וס"ת ואין מוחה. ואני אומר בברור שהן פסולין, לא אמרו גדמת חולצת בשניה אלא משום שאין חליצה צריכה ימין מן התורה כמ"ש סמ"ג ורבנן הוא דתקון והיכא דמעקרא חליצה דאורייתא לא תקון רבנן, אבל כתיבה בימין לדברים שבקדושה היא מן הדברים הפוסלים מן התורה כמ"ש בספר התרומה, והביא ראיה מן הגמרא בפרק הבונה ופ' הקומץ והובא בהגהות מיימוניות רפ"ב מהלכות תפלין, ופסול זה אומר אני שהוא נכלל בדברי הרמב"ם רפ"י שצרף כל האנשים הפסולים יחדו בבבא אחת ואין לי בדבר זה ספק, ואם בפירוש אמרו בפרק הבונה ק"ז ע"א אין דרך כתיבה בשמאל +אפילו למי ששולט בשתי ידיו+ כל שכן שאין דרך כתיבה בפה +שאין דרך כתיבה בפה כלל אלמא תנן הכותב בפיו בשבת פטור.+ גם אחרי הסופרים המומחים לא מנעתי עצמי מן החקירה והדרישה להרבות בכבוד שמים ובהדורן של מצות ומצאתי למומחה אחד מן המפורסמים שתפליו יפים ונאים בכתיבתם ובהדור הבתים כל צרכן, אך קשה עלי מאד כי בפתחי רבים מהן ראיתי בכלן דבר מבהיל אותי כי הי"ב תפירות שלהן לא היו כמעט נוגעות בגוף הבתים בהיותם הולכים ומתמעטים אצל התפירות ואינן אלא עוברות בכפלי המעברתא שהתחתון מהם הוא התיתורא, וכבר אירע למי שהי' לובשן שפעם אחת נשאר הבית בידו כי נשמט מן המעברתא מאליו, ולהיות הסופר ההוא לפי הנשמע מופלג בחסידות ומוחזק בהמחאתו לא פסלתי את תפליו כי אמרתי אין ספק שגדולי החכמים שבארצות מגוריו מסכימים על ידו, אף כי אחרי שבאו לידי תפלין של זולתו מן המומחים וקצתם היו על האופן ההוא שזכרתי מהתפירות. אע"ג דלא הניין לי אמרתי הלא דבר הוא. וכבר שמתי דברי בפי הנזיר החסיד ה"ר עמרם דכי סליק להתם לימא להו מלתא ושכן מצאתי בספר התרומה סי' ר"י שהקפיד בתפירות להיות הבתים והתיתורא מהודקים יחד, ואני החמרתי על עצמי שלא ללבוש תפלין הללו שנעשו דלא כשמעתין, וגם אחרי כן נשמעו דברי אל הסופר החסיד הנזכר וקבלם בספר /בסבר/ פנים יפות וכל תפליו עכשיו הן כתקון ספר התרומה וכדאמרן.
 
עוד שמעתי שיש כאן מתחכמים לעשות הבתים של ראש בארבעה עורות, ואפשר שיצא להם זה ממה ששנינו במסכת כלים פי"ח תפלה ארבעה כלים וכו', ואין זה דקדוק נכון שהרי מפורש בברייתא בפרק הקומץ רבה כותבן על ארבעה עורות ומניחן בארבעה בתים בעור אחד, ופסקוה כל בעלי הלכות ואין ספק שכך היא מצותן, ותנאי לא פליגי שאין זה לעכב אלא אפילו על ארבעה עורות כשרים ובלבד שיהו תפורין זה לזה, ואם לא תפרן עד שישובו כעור אחד פסולין, כי אין ללמוד יותר מזה מאותה משנה. וכן היא שטת בית יוסף א"ח סי' ל"ב מסכים עם ספר התרומה.
 
עוד דקדקתי אחרי קצת מסופרי מקומנו שאינם מדביקים התגים לאותיות בס"ת תפילין ומזוזות וגערתי בהם בנזיפה רבה, כי אפילו לדעת הרמב"ם שאין התגים מעכבים היינו בין אינו לישנו כהוגן אבל התג שאינו נוגע נראה בעיני יתרון אותיות קטנות בין השטין ופוסל, ומצאתי כדברי בספר יראים ובמרדכי בסוף הלכות קטנות בשם מהר"ם ובספר התרומה סי' ר"א ג"כ בשם רגמ"ה ורש"י ופירש שהוא כאדם שאוחז כלי זיין ומניפו הילך והילך א"כ צריך שיהא התג דבוק באות, וכן ברור גם לדעת הנקדן שזכר שם הוא ה"ר יוסף הנקד"ן שהגיה הסמ"ג ואיש חכם ומומחה היה בדורות הראשונים ההמה, ועוד ראיה עצמי וגדולה היא אלי ממאמר חכמים דקרו ליה קשירת כתרים לאותיות, ופשוט הוא וצויתי לתקן; עוד הזהרתים שיהיו התגים מגיעים כל אחד מהן לגוף האות נפרד כל תג מחבירו במקום דבוקה באותיות, שלא יהיו אלא זייני"ן /ז'/ לא עייני"ן /ע'/ או שיני"ן /ש'/ כמו שראיתי רבים מהם, וכל שכן שהוספתי לסופרים זהירות כשלא יהיו נפרדים לגמרי מהאות ועושין אות אחרת שהיא שי"ן לעצמה או אפי' יו"ד קטנה לעצמה. ע"כ יש לי לדון בתיבות הנקודות בתורה כגון ויאמרו אליו בריש פרשת וירא כמו שזכר שם רש"י נקוד על אי"ו ודומיהן לשבח את הספרדים שלא נהגו בנקוד, והמנקד יזהר שלא תהא בנקודותיו צורת יו"ד או אחד משאר גלמי אותיות, וה"ה והוא הטעם בתגין, וכבר קלסתיך באומנות התגין באזני שאר הסופרים וחבבתי מעשיך בפניהם. ועם היותי פוסל כל שאינו עשוי בתקון הזה מ"מ אם בכתיבתך או במעשה שאר המומחים בכך אמצא איזה תג נפרד תלינן בטשטוש אחרי שנעשה בהכשר ומכשרנא.
 
עוד הזהרתי את החברים שלא יעשו סימניות של אותיות בגוף התפלין להכיר בין של רש"י לשל ר"ת, כי ראיתי מי שחשב לחקוק בשולי התיתורא ש' לשל רש"י ות' לשל ר"ת ומחיתי בידם, אלא ימציאו להם סימניות אחרות שתהיה בהן טביעות עין וסימנים מובהקים בגדלן ובקטנן של בתים או ברצועותיהן וכיוצא לא זולת.
 
ולנו עוד דקדוקי הלכות במתניתא דכיצד סודרן, ובמה שכתבנו יש בו די לפי המכוון שאמרנו, אין לגרוע.
שו"ת הרמ"ע מפאנו סימן לט
 
תשובה להנחת תפלין במנחה. [למודינה]
 
לא דיינו שמצות תפלין רפויה היא בידנו משנים קדמוניות אלא שקמו מן המוחזקים בחכמה וחסידות להפריע את העם ממנה בשעת התפלה, ותשובתנו אליהם:
 
על ראשון ראשון, כי ודאי הנחתן במנחה מדת פרושים היא ואין להפלא מדוע לא נתאמצו רבנן בתראי להזהיר עליה לכלל ההמון כי נרפים אנחנו הלואי ולא נעיד עדות שקר בעצמנו ולא יעבור עלינו ק"ש שחרית בלעדיהם, אבל כל אדם המוני שיהיה או תלמיד אם אין לבו פנוי לתפלין אף מנחה לא יתפלל, כי התפלה צריכה נקיות הגוף וטהרת המקום וזוך הלב הרבה יותר מן התפלין, שהרי הבית האמצעי שבמרחץ אסור להתפלל בתוכו ומותר לעמוד שם ותפלין בראשו כדתניא בפרק יציאות השבת הביאה הרב במסכת ברכות; ואין נשיאות כפים ראיה, שהיא חמורה יותר מן התפלה ונאסרה אחרי שתיית רביעית והתפלין לא כן אלא מניחן על שלחנו עד זמן ברכה ולובשן קודם ברכת המזון ואח"כ מברך על מזיגת כוס יפה; ומותר לאדם לעסוק במלאכתו ותפלין בראשו וכל שאינו מפנה לבו לבטלה מיקרי אינו מסיח דעתו מהן כדברי הרא"ש אם כן מותר למי שטרוד בעסקיו להניח תפלין כל היום, אדרבה הוא לבדו מצווה בהם כי חכמים ותלמידיהם פטורין מהם בטעם העוסק במצוה פטור מן המצוה וכן כל העוסקים במלאכת שמים הא במלאכת הדיוט חייבים, אבל לתפלה חלילה לנו מהיות טרודים בדבר אחר וכך אמרו חכמים לעולם ימוד אדם עצמו ומבעי ליה ליתוביה דעתיה קודם שיתפלל ופשוט הוא.
 
ועל אחרון אחרון, אמרו שבשביל המתפללין ערבית אחר פלג המנחה בטלו התפלין במנחה עצמה הם לא ידעו כי גם תפלת ערבית מצות תפלין נוהגת בה, כדהוו עבדי רב חסדא ורבה בר רב הונא דהוו מצלו בהו באורתא כדאיתא בפ' הקומץ רבה הביאוהו הרא"ש והמרדכי, ור' אבהו מתני בהו ברמשא כדאיתא בירושלמי, והלכה ומורין כן שלא לחלצן עד שתכלה רגל מן השוק אבל בתר הכי לא מורינן. ומה שכתב הרמב"ם זמן תפלין ביום ולא בלילה צריך למוד רב, יעויין כסף משנה וקרית ספר ותשובתנו לזמן תפלין כדלקמן, ולא נטעה בשטחיות דבריו כפי העולה בתחלת העיון בלי התבוננות. והגאונים בב' ישיבות לא די שהיו מתפללין מנחה עם התפלין אלא אף ק"ש ערבית היו קורין בהן עד סוף ב' פרשיות כדאיתא בהגהה מימונית ספ"ד בשם העטור, ושם בתשובתינו הנז' בארנו יפה יפה מדוע לא היו משלימים בהם תפלתם כרב חסדא ורבה בר רב הונא כי לא היו חלוקים עליהם ודאי.
 
ולא שמיע לן מ"ש חד מדרבנן כי שער של עגל מעכב במנחה, דכ"ע ידעי שלא הונח שם בכל עת אלא לפיוס הדין, ואבותנו שהיו עסוקים תמיד במלאכת שמים היו יכולים לפטור עצמם לפעמים ממצות תפלין, ומקום הניחו לנו להתגדר בה מרוב חסרונותינו אחר שהם היו גדורים ועומדים ומוחזקים במצות אחרות יותר ממנו, הלואי ונרבה במצות והתברכו בנו במנוחתם בג"ע ירננו על משכבותם.
 
וגם מנין הק' ברכות אינו ראיה לדבר הזה, כי לא מנו אותם לפרושים שמרבים עליהן בכל יום מעין ברכותיו אלא לקלי עולם שלא יפחתו מהן.
 
והמתענה מעיד על עצמו שהולך בדרך טובים אעפ"י שאינו ת"ח וכשנאמר אליו להניח תפלין במנחה ישמע לעצתנו וארחות צדיקים ישמור. כללא דמלתא אם יאמר לכם יהושע בן נון מפומיה ובלבד מסברא שלא להניח תפלין במנחה בכגון זו לא אמרה תורה אליו תשמעון, והמונע רבים מעשות מצוה ומבקש טצדקי למפטר נפשיה צריך כפרה ודאי.
שו"ת הרמ"ע מפאנו סימן מ
 
ברכת חתנים בסעודה. [לפיאמונטי].
 
שאלה, אלמון שנשא אלמנה ביום ה' ולא הסבו בסעודה עד הלילה אם נברך להם ז' ברכות אחרי ברכת המזון אם לאו; גם המנהג לקצת מדקדקין להכין ב' כוסות לברכת המזון של חופה מה עניינו; וסעודה ג' של שבת מה דינה לענין ז' ברכות; ואם ראוי להזכיר בה של י"ט בזמנו.
 
תשובה, בפ"ק דכתובות ז' ע"ב תניא מברכים לבתולה שבעה ולאלמנה יום אחד, ומסקינן דהכי קאמר ליכא בתולה דבצרה משבעה, פי' אם באו פנים חדשות, וליכא אלמנה דבצרה מיום אחד. מהכא משמע שיום אחד דאלמנה ושבעה דבתולה שוים דחזו לברכה ולשמחה וכשם דליל שמנה לבתולה לא חזי לברכה כך ליל שני לאלמנה, ואפי' לסברת המתירים לברך שבעה לבתולה בלילה דאיהו אורתא דיום ראשון נגהי שני אם היא סעודה ראשונה בלא פנים חדשות כמו שיבאר, איני רואה שנוכל להקיש אליה דין אלמנה שהרי לא פסקו לה חכמים אלא יום אחד לברכה אחד ואין שני הבו דלא לוסיף עלה, לא כן לבתולה דיומא קמא דילה לסברא זו אינו פוסק והולך בכל סעודה ראשונה אפי' למחר, אבל באלמנה אפי' המתירים לברך לה בלילה הנה בדין זה לדידהו כבוד לילה עדיף מכבוד יום שלאחריו כמו שנזכיר, א"כ א"א לומר שיום אחד לאלמנה ויום ראשון לבתולה שוים בדינם כדעת זולתי.
 
ואני אבחרה דרכו להתבונן בדין הבתולה ואוכיח במישור דיומא קמא דילה אינו תופס לילו, בין לדעת המפרשים יומא קמא ממש בין לדעת המפרשים סעודה קמייתא כפי מה שיסכימו עליו רבים, ואם לבתולה כך לאלמנה לא כל שכן, דאיתא התם רב אשי אקלע לבי רב כהנא יומא קמא בריך כלהו מכאן ואילך אי איכא פנים חדשות בריך כלהו ואי לא אפושי שמחה בעלמא היא מברך שהשמחה במעונו ואשר ברא, וכתב עלה הרא"ש יומא קמא יש מפרשים סעודה קמייתא כדאמרינן בפסחים יומא קמא לא תלושי לי בחלבא דהיינו סעודה קמייתא ומיהו אם לא אכלו עד הלילה מברכים משום דלא גרע מפנים חדשות כיון דאכתי לא אכלו בני החופה ע"כ, ולרווחא דשמעתא צריך להקדים שיש ג' דעות חלוקות בפירוש יומא קמא כאן וגבי הבראה סוף מ"ק כ"ז ע"ב דאמר רב יהודה אמר רב אבל יום ראשון אסור לאכול לחם משלו: שדעת התוספות הוא שכל יום ראשון בכלל ואפי' סעודות הרבה, ואחרים פירשו יום ראשון סעודה ראשונה, ונחלקו לב' כתות, כי בעל הטורים ריש סי' שע"ח מהי"ד פירש סעודה ראשונה אפילו בליל שנייה, והביא אחר כך פירוש אחר מהירושלמי ודעת הרמב"ן וסמ"ג דסברי בפירוש סעודה קמייתא למעוטי שנייה באותו היום לא לרבות סעודת הלילה אפי' היתה סעודה ראשונה, וכך הם דברי המרדכי בשם ר"ת וריב"א הביאו בית יוסף שם, ולפירוש זה אתי שפיר דומיא דיומא קמא דפסחים ופשוט הוא, והנה בעל הטורים התם באומרו שהדבר צריך למוד וזה (פשוט) מנטייתו לסברא האחרת שכן כתב בא"ה סי' ס"ב נמשך לשטתו ז"ל: לא היו שם פנים חדשות אין מברכים שבע ברכות אלא בסעודה הראשונה לא שנא אכלו בו ביום או בלילה שלאחריו ע"כ, ואעפ"י שאביו ז"ל מסכים עמו בדין זה לא תימא שהוא סובר שהיום תופס לילו אלא דלא גרע מפנים חדשות כמו שזכרנו ונפרש דבריו בסמוך, וגבי אבלות דליכא האי טעמא יודה הרא"ש לדעת הרבים, לפיכך לא הביא בעל הטורים שם סיוע לדעתו מדעת אביו כלל, וירא כי לא יכול להכריע נגד הרבים הוא עמד בשמועתו והם עמדו בשמועתם ואולם פירוש דברי הרא"ש ביומא קמא שהעתקנו למעלה כך הוא: יש מפרשים סעודה קמייתא כדאמרינן בפסחים, פי' דהתם ודאי למעט סעודת הבקר הוא דאתא לא לרבות סעודת ליל שני אפי' לא אכל לחם עוני בלילה הראשון, ומיהו שאני דין ברכת חתנים לבתולה שאם לא אכלו עד הלילה מברכים דלא גרע מפנים חדשות.
 
ושמעתי מדקדקים מדלא קאמר [הרא"ש] מברכים מטעם פנים חדשות אלא דלא גרע מפנים חדשות שמע מינה דמברכים מטעמא אחרינא נמי והוא שסעודה א' לדידהו אין כחה פוסק והולך עד הלילה, ואיני רואה מזה הכרח דאי הכי הוה ליה לפרושי, ועוד מאי ומיהו דקאמר אדרבה משום הכי מברכין הוה ליה למימר מלבד דלא גרע מפנים חדשות ואמנם מה שהזקיקו לומר דלא גרע ולא פסק הדין מטעם פנים חדשות להדיא, אומר אני שראה הרא"ש דברי הרמב"ם ז"ל פ"ב מהלכות ברכות שאפי' סעודה ראשונה ביום ראשון אין מברכין שבע אפילו לכתחלה אלא אם כן היו האוכלים אחרים שלא שמעו ברכת הנשואין בשעת נשואין ע"כ, נראה שהוא מפרש שרב אשי לא היה קרוא בי רב כהנא ולא היה שם בשעת החופה אלא אקלע בהדייהו בין חופה לסעודה, ולפיכך יומא קמא בריך כלהו לכבוד עצמו מכאן ואילך אי איכא פנים חדשות בר מיניה וכו', ולא ערבו לו דברי הרמב"ם להרא"ש לפיכך אמר לא מבעייא סעודה ראשונה באותו היום אלא אפי' ביום אחר לא גרע מפנים חדשות אעפ"י ששמעו ברכת הנשואין בשעת נשואין כיון דאכתי לא אכלו בני החופה; וזה ודאי דקדק בלשונו זה האחרון, שהוא כפל מבואר אחרי אומרו בתחלת דבריו ומיהו אם לא אכלו עד הלילה מברכין וכאן הוסיף לומר לא אכלו בני החופה כלומר אפי' השושבינים עצמם הם כפנים חדשות כיון דאכתי לא אכלו, וזה פשוט.
 
והן הן דברי ה"ר ירוחם תלמידו שכתב נתיב כ"ב ח"ב: יום ראשון לעולם מברכים כל שבע ברכות כלומר בסעודה ראשונה אחר ברכת המזון ואפילו לא אכלו עד הלילה וכתבו המפרשים דכל סעודת יום ראשון מברכין שבע ברכות ואם היא אלמנה ולא אכלו עד הלילה אין מברכין ע"כ, הנה מבואר מזה שלא נחלקו המפרשים אלא בבתולה, ולהכריע כדעת הרא"ש רבו אמר לעולם מברכין וכו' לאפוקי מדברי הרמב"ם וכדכתיבנא, אבל באלמנה כלם שוים, ואין לפרש שדין האלמנה על דעת פרושא בתרא נקטיה שאם כן היה לו לפרש ולומר ולדידהו אם היא אלמנה כו' ועוד מאי איריא אלמנה אפי' בתולה נמי לפי דעתם אין מברכין לה בלילה.
 
דברים אלו ברורים אצלי ובהם יצאתי לישע בעלי סברא זו והסכימה דעתי עמהם כאמור, אבל מה נעשה במקום שנהגו לברך שבע ברכות בסעודה ראשונה שאכלוה בלילה גם לאלמנה שנשאת לאלמון ונתלים באילן גדול הוא ספר אגודה שכתב זה לשונו: אחד בתולה ואחד אלמנה טעונה ברכה כל שבעה והני מילי שנשאת לבחור ודאיכא פנים חדשות אבל ליכא פנים חדשות לא, אבל באלמון שנשא אלמנה אפי' אי איכא פנים חדשות ופנים חדשות אינו אלא יום אחד, פנים חדשות פירש רבי יצחק דוקא דחביבין ומרבה שמחה בשבילם ובמיימוני פירש דוקא שלא שמעו הברכה, ושבת קרי פנים חדשות במדרש שוחר טוב על מזמור שיר ליום השבת, ואם התחיל בתוך יום רביעי ונמשכה עד הלילה או הותחלה בלילה מברכין בלילה ולא ביום שלאחריו כן משמע מדרב אשי לקמן, ובשבת מברך לילה ויום כי כבוד יום עדיף ולא לסעודה שלישית ודוקא שחתן וכלה שם עיין בפרק שלשה שאכלו, ובאלמון שנשא אלמנה ביום ו' נראה דאין מברכין אלא לסעודת הלילה ולא למחרת בשבת דלא תלי בפנים חדשות, עכ"ל. נראה שהוא מפרש יומא קמא דבתולה סעודה קמייתא וכדברי בעל הטורים, ויום אחד לברכה דאלמנה ה"נ שהוא תופס לילו כדין אנינות לילה לאסור אכילת קדשים פרק טבול יום, ומנה לדין הבראה שנוהגת בלילה, וכן עמא דבר אחרי סברת בעל הטורים וכשר הדבר בעיניהם לשמח אלמון ואלמנה בברכת חתנים פעם אחת בסעודה אפי' בלילה שלאחריו דלא ליחזי דערבה כל שמחה לגבייהו; ולולא פשט המנהג שלא לחלק בין נשאת ביום ה' לנשאת ביום ו' ולעולם מברכין לה בלילה ז' ברכות היה אפשר לומר דלא פליג ספר אגודה אהני אשלי רברבי דלעיל ושאני יום ו' שלא הותר לקבוע בו סעודה, וכבר מצאתי פתח לחלוק זה וכיוצא בו מדברי קצת חכמי דורנו שכתבו כדין זה בפנים שונים, אבל המנהג שהוקבע על פי זקנים מוכיח דל"ש, ולפי זה צריך לומר דלא נקט ספר אגודה יום ו' אלא לרבותא שאעפ"י שמקצת שבת הוכשר לברכה כלו לא הוכשר לאלמנה.
 
ומ"ש בפסקי תוס' התחיל סעודה בלילה והוא יומא קמא מברך גם למחר ז' ברכות עכ"ל, מיירי בין בבתולה בין באלמנה שנכנסה לחופה בלילה כמו שראיתי מעשה בשתיהם; וכבר קדם פירש התוס' יומא קמא ממש, ולא נהגינן כדבריהם; ומ"ש שם בסמוך שאפי' הותחלה סעודה ביום ולא נגמרה עד הלילה מברכין ז' ברכות בלילה וביום, אנן פלגינן דבורא בלילה שהיא גמר סעודה ניחא אבל ביום שלאחריו לא.
 
ומצאתי למורי הה"ר ישמעאל חנינא זצ"ל שכתב ז"ל: לרווחא דמלתא נ"ל נכון לחלק ולומר כי באלמון שנשא אלמנה אם היו יכולים לאכול הסעודה ראשונה מבעוד יום כגון שעשו החופה בבקר בהשכמה ולא רצו לאכלה אלא בלילה אז אין לברך ז' ברכות אעפ"י שהיא סעודה ראשונה כיון שבכונה ורצון דחו אותה שלא לעשותה בזמנה, אבל אם אחרו החופה עד סמוך למנחה קטנה כמו שנוהגים בקצת מקומות שאין פנאי לאכול מבעוד יום אז מברכין ז' ברכות בלילה כיון שהיא הסעודה ראשונה שלאחר החופה ואכתי לא מטה זמן חיובה של סעודת נשואין עד השתא וכו' והביא סיוע לדבריו +זכורני בבחרותי שהגאון כמוהר"ר נתנאל טרבו"ט זצ"ל מ"ו וקרובי בזקנותו נשא שתי אלמנות ומעלתו ג"כ היה אלמון ועשה את הנשואין שלו בבקר בהשכמה והיו שם מגדולי ק"ק מודינ"א ואחר הנשואין עשה הסעודה ואז ברכו השבע ברכות אגב, אני הצעיר נהניתי מאותה סעודה מחמת הקורבה אבל הלילה שלאחריו לא ברכו השבע ברכות הנ"ל ועיין בש"ע טא"ה סי' ס"א סעיף ו' (אג"י).+
 
ואולם בדברי ספר אגודה שמעט סעודה ג' של שבת מדין פנים חדשות איני מודה לו כלל, אי משום דאיהי נמי טעונה פת ומקדשין בו דכלהו סעודות אתקוש בקרא להדדי, ועוד יש סוד עצום לחכמי האמת בפנים חדשות של שבת שייך בסעודה שלישית בשוה לשאר סעודות. ומיסדי התפלות שלנו קבעו במנחת שבת פסוק פני ילכו והניחותי לך לרמוז העברת פנים של זעם המתעוררים בחול, כי ינטו צללי ערב מפחד יצחק שתקן תפלת המנחה, ובסוד פנים חדשות המתחדשות ברחמים בשבת באותה שעה מנוחה וקדושה לעמו נתן.
 
ואיני רואה שום ספק שראוי להזכיר של י"ט בברכת המזון לסעודה שלישית גם כן, דומיא דיום הוא שנתחייב בחמש תפלות, וזה פשוט אצלי, ולא דמי לתפלה מעין שבע שהיא מן התקנה ולא מן הדין ואפילו אותה תקנה ליתא השתא אלא משום אל תטוש תורת אמך, ואכתי יש לנו בברכה מעין שבע חבילות של הלכות כהררים תלוין בחוט השערה ואין כאן מקום להאריך.
 
ובמה שנהגו המדקדקים לברך ברכת המזון על כוס אחד ושבע ברכות על כוס שני +עיין טא"ח סי' ס"א סעי"ג (אי"ג)+ מסתברא לן כמאן דאמר דהואיל ותקינו רבנן שבע ברכות בברכת המזון ליכא למיחש למצות חבילות, ולא דמיא לברכת המזון וקדוש היום דלא שייכי אהדדי כלל.
 
גם הנזהרים שלא להפסיק בין בורא פרי הגפן לשתיית הכוס ומקדימים שש ברכות לברכת היין לא נתחוורו לנו דבריהם, כי מן הסוגיא דברכות על משנת נר ומזון ובשמים הבדלה יש ללמוד בבירור שמברכין ברכת המזון תחלה וברכת היין באמצע ושאר ברכות בסוף, לא שנא של סדר הבדלה ולא שנא של חתנים, והמנהגים שונים לגליות ישראל זכרום פוסקי הלכות יעויין משם המה וטעמיהם, ואין צורך להאריך בכך בהיותי מדבר על אזן שומעת יהא רעוא דתזכי לחוסן ישועות חכמה ודעת.
שו"ת הרמ"ע מפאנו סימן מא
 
נוסח כתובה למאן דאירכסא לה קמייתא +עיין בס' העטור באות כ' כתובה דף ע"ה ע"ב שגם מעלתו כתב נוסח כתובה דאירכסא (אי"ג) ועיין בב"י טי"ד סי' ס"ה ובש"ע סי' הנ"ל סעיף ג' ובספר נחלת שבעה דף נ"ח עמוד ה' סי' י"ג.+
 
ברביעי בשבת בעשרים וששה [ימים] לירח תשרי משנת חמשת אלפים ושלש מאות וארבעים ושמנה לבריאת העולם למנין שאנו רגילין למנות פה קרית מלך אתא קדמנא כבוד ר' שלמה יצ"ו בכ"ר יצחק ז"ל ואמר לנא איך מר"ת צרויה בת עזרא אינסיבא ליה מקדמת דנא כד הות בתולתא וכדו ארכסת כתובתא דהות לה מעקרא כהלכת' בנות ישראל +צ"ל בנות בוי"ו וכן כתב מהר"י מילי בספרו זה+ דמינסבן לגוברין יהודאין על ידי חופה וקדושין, ואמרו רבנן דאסור לבר ישראל לאשהויי אתתיה בלא כתובה אפילו שעה חדא +אמרו חז"ל דאסור לבן ישראל לשהות עם אשתו בלא כתובה אפילו שעה אחת, וכן כתב לקמן בסוף סי' ס"ה (אי"ג)+ בגין כך אימליך בהדן למעבד לה אחריתי בחריקה דההיא דארכסת, ובכן השתא קדמנא אמר לה רבי שלמה דנן למ' צרויה אתתיה דא מן יומא דצבית ברעות נפשייכי והוית לי לאנתו כדת משה [וישראל] קבלית עלי דאפלח ואוקי' ואזון ואפרנס יתיכי כהלכת גוברין יהודאין דפלחין ומוקרין וזנין ומפרנסין לנשיהון בקושטא ויהיבנא ליכי מהר בתולייכי כסף זוזי מאתן דחזו ליכי ומזונייכי וכסותייכי וספוקייכי ומיעל לותייכי כארח כל ארעא ואודי קדמנא ר' שלמה דנן דנדוניי' דהנעלת ליה אנתתיה מבי נשא הוו ארבע מאות סקודים זהב ודאיהו נמי צבי בההיא שעתא ואוסיף לה מדיליה מממוניה מאה סקודים זהב וקנו מיניה סהדי והאידנא נמי שעביד נפשיה עלייהו וסכום כתובתא דא כעין קמייתא בין נדונייא ובין תוספת חמש מאות סקודים זהב בר ממאתן זוזי דחזו לה, וכך אמר לה רבי שלמה דנן אחריות וחומר שטרא דנא קבילי' עלי ועל ירתאי בתראי להתפרעא מן כל שפר ארג נכסין וקנינין דאית לי תחות כל שמיא דקנאי ודאנא עתיד למקני נכסין דאית להון אחריות ואגבן דלית להון אחריות כלהון יהון אחראין וערבאין (לפרוע) [למפרע] מנהון שטר כתובתא דא עד גמירא ואפי' מן גלימא דעל כתפאי בחיי ובמיתא מן יומא דנן ולעלם כאחריות וחומר כל שטרי כתובות דנהיגי בבנות ישראל הבתולות והצנועות והכשרות דלא כאסמכתא ודלא כטופסי דשטרי, וקנינא מיד רבי שלמה דנן לזכות מרת צרויה דא על כל מאי דכתיב ומפורש לעיל במנא דכשר למקניא ביה והכל שריר וקים.
שו"ת הרמ"ע מפאנו סימן מב
 
תשובה לדין מחילה בטעות. [לפירר"ה].
 
ראינו והתבוננו מאד השטרות שהקריבו ראובן ושמעון לפני ברורים תחלה, הסדור שעשה ביניהם לוי גיסם, ושני שטרות בקנין ושבועה יוצאים אח"כ ביום אחד זה אחר זה, עם המסופר ממה שבקש שמעון לעכב על העדים ומחה בהם שלא יחתמו אותם עד שקבל עליו ראובן לפני חכם העיר וכששמע שניהם יחד מדברים לא גילה דעתו להיכן הדין נוטה, וכשיצא שמעון לאחר זמן לגור בארץ אחרת הלך ראובן והזמין את העדים לפני אותו חכם שלא מדעת שמעון והואי כשגגה שנחתמו השטרות מהסכמת החכם, והנה הראשון מהם הוא השובר שעשו האחים זה לזה ובטלו בו פסק לוי, שני לו שטר התנאים שהתנו יחדיו על פרעון מקצת חובות אביהם על מנת לצדק החשבון ולהשוות המדה ביניהם +לצדק המדה להשוות החשבון ביניהם+ וכמו כן על פרעון חובות אותו העסק שהיה משותף אליהם, אשר הוא לפי ההצעה רובא דמנכר בנכסים שהמה מתדיינים עליהם, ושמענו מה שטענו שניהם שעור מספיק ועתה יקבל השואל האח הנכבד שהוא אחד מן המבוררים את תשובתו.
 
אין ספק שאם נעמיד השובר על תלו, יהיה פסקו של לוי בטל מעקרו בכל מה שהוא מחוסר מעשה בין לשעבר בין להבא, ואין זכות לשמעון מחמתו לא במה שחייב לוי את ראובן שבועה ולא במה ששעבד אותו ליקח החוב שהוא מחוסר גוביינא מסך שלש מאות זוז לחשבון נדוניית אשתו וכן כל כיוצא בזה, כלל הדברים קיום השובר הוא בטול הפסק ובהתבטל השובר יתקיים הפסק אמנם הדעת מכרעת לבטל השובר מטעמים:
 
ראשון לכלם דאנן סהדי כי מתחלה ועד סוף היה ראובן מעול וחומץ, הוא עשה שלא כהוגן דין הוא להוציא בלעו מפיו אפילו בהצטרף לעשות לו שלא כהוגן, וזה פשוט בגמרא בכמה דוכתי יעויין בתשובות הרא"ש כלל ע"ח סימן ג', וכל שכן היכא דממילא רווחא שמעתא לזכות שמעון, כי הנה בשטר משמוש ראשון שהקריב ראובן ללוי שהאמינוהו עליהם העלים פרקמטיא ידועה ללוי בדבר חשוב מאד, ע"כ פקד עליו לוי לעשות שטר משמוש אחר ולהוסיף בו אותה פרקמטיא ולפרט בו פרטי הפרטים מכל הנמצא בדקדוק רב והרבה להכביד עליו חומר שבועה אחת שישבע ראובן שלא העלים ושלא יעלים בלי ערמה ובלי מרמה ובלי שום תחבולה וחייבו להחזיק חשבון צודק מהקרן ומהשבח וההוצאה, ולא שמע ראובן אלא שב על קיאו גם במשמוש הב' ולא זכר בו אותה הפרקמטיה וכמדומה לנו שלא ראה לוי אותו המשמוש השני אלא אתפטר מעלמא ביני ביני, ושמעון שהוא פתי יאמין לא שת לבו גם לזאת, ולא כיון ראובן חשבונותיו כל עיקר אלא הטעה את שמעון עד שנתפייס בדבר מועט.
 
ואין לך מחילה ומתנה בטעות גדולה מזו דלא עביד אינש דשקיל מגמלא פלג אונא, וכשם שהטעות מבטל את הקנין כך הוא מבטל את השבועה, ואפילו הקדש טעות אינו הקדש כב"ה; ולא יספיק מה שכתב בשובר לשופרא דשטרא מחילה בכוונה שלא בטעות, כי הוא עצמו מקום הטעות; ומה שמחלו ונתנו במתנה זה לזה כל מין טעות ואונאה שנפלה ושנמשכה בחלוקתם אפילו מסך מסויים, כיון שלא סיימו הסך שבאה עליו המחילה והמתנה אינו כלום, דתניא בפרק הזהב נ"א ע"א האומר לחבירו אין לך עלי אונאה אין לו עליו אונאה ואותבינן מנה לרב דאמר יש לו עליו אונאה ופריק רבא כאן בסתם כאן במפורש ותניא נמי הכי במה דברים אמורים בסתם אבל במפורש לא ע"כ, ולא תימא דמאי דכתיב בשטרא דנא אפילו מסך מסויים מפורש הוי, דתנא מסיים בה התם מוכר שאמר ללוקח חפץ זה שאני נותן לך במאתים יודע אני בו שאינו שוה אלא מנה ע"מ שאין לך עלי אונאה אין לו עליו אונאה וכן לוקח וכו', אלמא מיקרי מפורש עד שיפרש סכום האונאה, וכ"ש הכא דק' זוז או נ' ובציר מנייהו נמי מיקרו דבר מסויים ולא אסיק שמעון אדעתיה להסתלק מנכסי אביו בידים ריקניות ולמחול בדבר מופלג דמסויים לחוד ומופלג לחוד, וסלוק גמור כי הכא גרוע משניהם.
 
ובפרק חזקת הבתים מ"א ע"א מעובדא דרב ענן דשקל בידקא בארעיה ואהדריה רב נחמן מוכח דכל מחילה בטעות חוזרת, אע"ג דסייע ההוא גברא בהדיה, וכבר הרגישו המפרשים דקשיא ליה לרב נחמן מדידיה אדידיה דאיהו אמר בפרק איזהו נשך גבי פירות דכל מחילה בטעות הויא מחילה, ותרצו דהתם ידע דפרי דידיה קאכיל אבל הכא לא רב ענן ידע ולא ההוא גברא ידע וכל שלא מדעת ודאי חוזר.
 
והרשב"א בתשובה הביאה בית יוסף בטור ח"מ סוף סי' י"ב אמר בברור וז"ל: אע"פ שהוא כותב לו הריני מוחל לך בדלא שנוי בדלא אנוס כדרך שנהגו כותבי טופסי שטרות לכתוב אין בדבריו כלום, והביא ראיה מההיא דקאמרן מפרק הזהב, ואע"פ שכתב הרשב"א עד שיכתוב לו יודע אני שיש לי בידך יותר, ולא פירש סך כך, היינו טעמא דהתם אתרתי קפיד הרשב"א, חדא היא עקרית באותה תשובה שיאמר יודע אני בברור לא כעין שופרי דשטרי, ועוד שיהא הסך מפורש ובזה סמך על הברייתא ולא הוצרך לפרש, והנדון שלפנינו פשוט יותר ממה שהשיב בפשיטות מהר"י קולון בסי' קי"א יעויין שם ואין צורך להאריך.
 
והנה עינינו הרואות שאין זה טעות נפל מאליו אלא אונס ומרמה ותחבולה שחשב ראובן לבלע ולהשחית נחלת אחיו ולסלוקיה בלא זוזי, ואי לאו דקנו מניה דשמעון על השובר הנה ראובן העושק אפילו פורתא מדיליה נמי לא הוה יהיב ליה, ונראים הדברים שלא גמר שמעון להקנות בשעה שעשה שובר אלא להציל מה שיוכל שהרי מחה, וכתב הרא"ש בתשובה כלל ס"ו סי' ה' מי שנטל קנין והתנה ע"מ שיכתב ויחתם ומחה בטרם נכתב, כל תנאי שבממון קיים ואם לא נכתב ונחתם ומחה בו קודם כתיבה יכול לחזור בו ע"כ, והרי כל הקנינים שלנו ע"מ ליכתב הם, וזה שאנו דנים בו יותר מכלם שהרי העדים הלכו להראות השטרות שניהם לראובן ושמעון קודם חתימתם והיו נושאים ונותנים בתנאים הראויים להכתב בהם לפי ההצעה, דומיא דעסוקין באותו ענין, ויכול למחות מאין חולק ודעדיפא מנה השיב שם הרא"ש בתחלת הכלל ההוא יעויין במקומו.
 
ועוד אפילו יונח שלא מיחה או שלא פורש התנאי ע"מ שיכתב ויחתם ה"ז אונס גמור, וכשם שהאונס מבטל את הקנין כך הוא מבטל את השבועה דכתיב האדם בשבועה פרט לאנוס כדאיתא בפרק שבועות תניין, ואע"פ שלא מסר מודעא, דהא פשוט בגמרא פרק חזקת הבתים לפני כל המפרשים והפוסקים שאפילו המוכר באונס אינו מתקיים אלא היכי דאיכא מתן מעות, והרבה מן הגדולים ס"ל דבעינן נמי שהמוכר לא יפסיד, אבל אם אנסוהו למכור בפחות הוי כמתנה שהיא בטלה לדברי הכל, ויש למהר"י קולון דברים בתשובה סי' קפ"ה צריכים ישוב עם האמור כאן וא"צ בנ"ד להאריך בכך.
 
ואולם רוב הפוסקים שוים במתנה ומחילה דכי הדדי נינהו שא"צ מודעא לבטלה, כי פליגי בזביני ופשר כמכר, ודכ"ע נמי איכא גווני בזביני דמנכר אונסא ולא צריכי מודעא, ועובדא דידן ודאי מתנה היא ולא זביני דהא ההוא מעט מהרבה דשקיל שמעון דידיה קא שקיל ולא יהיב ליה ראובן מדיליה כלום, ואפילו בזביני אם לא ראו העדים שקבל המוכר כל המעות אלא הודה בפניהם שקבל ועכשיו אומר שלא קבל מהימנינן ליה יעויין בית יוסף בטור ח"מ ריש סי' ר"ה, עוד כתוב שם בסעיף א' מן המחודשים בשם הרמב"ן ואחרים רבים שלא הוצרכו חז"ל למסור מודעא אלא במי שמגזם להזיק את חברו בגופו או בממון אחר חוץ מן המקח, אבל מי שמוחזק במקח ומגזם לכבוש אותו א"צ מודעא אפילו בזביני, ונפקא להו מעובדא דההוא פרדסא דפרק חזקת הבתים, וקרוב לזה כתב הר"י אדרבי בתשובה סי' קנ"ט יעויין בית יוסף באורך בסעיף י"ב שבטור עצמו שם. ומ"ש מהר"י קולון שם בשם אחד מן המחברים שהמודעא לאחר שנתקיים המעשה אינה כלום אפילו במתנה ואפילו ידעי סהדי באונסיה, משמע לן דפליג עם רוב הפוסקים וגדוליהם שזכרנו ולא משגחינן ביה, כי הם לא הצריכו מודעא במתנה ומחילה אלא היכא דליכא אונס, וכך הם דברי הרמב"ם ז"ל בהלכות מכירה פרק עשירי: אבל באונס ידוע אפילו בלא מודעא המחילה והמתנה בטלה כאמור דאנן סהדי דלא גמר ומקני, ואף מהר"י קולון לא חס לדברי היחיד אלא שלא להוציא ממון מחזקתו ברם הכא אוקומי ממונא הוא, דבחזקת יורש קאי עד דידעינן ביה דגמר ואקניה לאחריני.
 
הרי בטלנו השובר ונתקיים על האחים פסקו של לוי, ואילו היה השובר קיים ברירא מילתא שגם השטר שנעשה אחריו קיים, ונתחייב ראובן לפחות למסור חשבון מכל אותו העסק המשותף שהוא רובא דמינכר בנכסיהם כמו שזכרנו. כל זה דין תורה הוא ומאן דלא דאין הכי לאו דיינא, הרחמן יזכנו בנחמת עיר הצדק קרית נאמנה.
שו"ת הרמ"ע מפאנו סימן מג
 
לדיני מסים. [למנטווה, לה"ר שמואל מינצי].
 
שאלה, בני העיר שהתנו ביניהם להיות המסים ועולות הקהל נפרעין לפי ממון אפילו ממנה קבור שאינו מרויח אבל לא מן החובות, ובתוך זמן הערכה אחת נגלה לו לאחד מהם מנה גנוב שנתיאשו הבעלים ממנו ולא פרע הגנב מסים עליו ומן שמיא רחימו על מרי ממונא וחזר וזכה בשלו, מהו שיחוייב לפרוע מס עליו בעד כל אותן השנים שנעלם ממנו והוא לא ידע, ועוד טוענים בני העיר שיפרע תחלה ואח"כ ירדו לדין עמו כי הא דתנינא ב"ב כ"ד ע"ב אם האילן קדם קוצץ והדר נותן דמים, ומפני זה מעכבים אצלם ממעותיו שנתחייבו לו ממקום אחר.
 
תשובה, אין ספק שראוי לנו בדיני מסים לקבוע מסמרות כמנהג המדינה וכ"ש במה שהוא מפורש בתקנות הקהל באר היטב, אך במה שלא פורש חייבים אנו לקרב הדברים לדין תורה כל האפשר.
 
וקודם כל דבר צריך לדעת כי יחיד המדיין עם הרבים עשאוהו כנתבע לפרט אחד בלבד, היינו להוציא משכון מתחת ידו כי היכי דלא תהוי גביה קדרה דבי שותפי שיאכל הלה וחדי, אבל לכל שאר פרטי הטענות מוקמינן ממונא אחזקתיה, כמו שכתב יפה בעל תרומת הדשן סי' שמ"א שברר את הסלת מדברי הראשונים ואחריו נמשכו כל בעלי התשובות שהגיעו דבריהם אלינו, ואעפ"י שחלק שם במנתא דמלכא להחמיר על היחיד שיהיו הרבים מוחזקים בה לכל מלי וידם על העליונה מטעמא דמוהרייהו דהני בטפסא דמלכא מנח, הא איכא מהר"ר מנחם דמשתבח ביה טובא מהר"י וי"ל בתשובותיו סי' קל"ג דגברא רבא הוא, שכתב בנמוקיו שפיל לסיפיה דספר תשובות הויי"ל הנזכר, דלא אמרן אלא היכא דאיכא למימר שהרבים שליחותיה דמלכא עבדי, ופשוט בגמ' פ' הגוזל בתרא גבי מאן דאשתכח בבי דרי פרע מנתא דמלכא דאי חליף שתא הא איפייס מלכא, והכא נמי ל"ש ובכה"ג הני רבים לגרמייהו עבדי, ואין חלוק בין מנת המלך לשאר צרכי צבור הם המדברים ובאים להוציא ממון ועליהם הראיה, ואם הרבים תופסין בתורת משכון בלבד במה שנתחייבו ליחיד ממקום אחר עד התגלע הריב שפיר דמי.
 
ולעיקר דינא אי איכא למיקם עלה דמלתא דההוא גנבא גנובי גניב אחרי שנעשית ההערכה למרי ממונא ולא מקמי הכי ושלא נתחדשה הערכה אח"כ, פשיטא שאין לרבים על בעל הממון כלום שהרי פסקו על כלו בזמן שהיה ברשותו ולא נגרע אח"כ מערכו כלום, ועכשו שהגנבה חוזרת לבעליה כלה או מקצתה לית כאן פנים חדשות; ולא עוד אלא אף אי ליכא למיקם עלה דמלתא, ואפילו ודאי קדם גנבה להערכה, נראין הדברים שאפילו גנבה חוזרת בעיניה אין להם עליו כלום, דהא פשיטא להו לרבנן בתרא בתשובותיהם דמנה קבור אינה נערך כלל לא מן הדין ולא מכח המנהג כיון שודאי אין בעליו מרויח בו, ומה שהחמירו בנ"ד להעריך מנה קבור, אין לנו בו אלא חדושו דדוקא כשהוא קבור במקום המשתמר ברשות בעליו נתחייב במס, הבו דלא להוסיף עלה ובמנה גנוב לא תקנו, ועוד מפורש בתקנותיהם שלא לפרוע מס מן החובות, אלמא שניהם לא נתחייבו לפרוע מס עליו זה לפי שאינו שלו וזה לפי שאינו ברשותו; ועוד שהרי נתיאש ממנו והיה מפגין וצווח וי לחסרון כיס, השתא ודאי מציאה אשכח, לפיכך אם יש בתקנת הקהל להוסיף עול חדש תוך זמן נוסף על הערך הראשון למי שמוצא מציאה יוסיפו על היחיד הזה מכאן ולהבא בלבד, ואי לא לא, אבל למפרע פטור אליבא דכולי עלמא בין מדין התורה בין מהלכות מדינה, ואין לחשוב שיחלוק אדם בדבר.
שו"ת הרמ"ע מפאנו סימן מד
 
תשובה לבי קברי. [פיררה לאחי יצ"ו].
 
על השאלה הא' כתוב בהגהות אשרי פרק אלו מגלחין בשם א"ז, והביאה בית יוסף סי' שס"ג מהטור הב', היכא שאין המת משתמר בזה הקבר שיש לחוש שמא יוציאוהו אנסים או יכניסו בו מים או קבר הנמצא אז ודאי מצוה לפנותו מפני צער ובזיון המתים ע"כ, ובעובדא דאתשילנא יש צער גדול הרבה יותר מדאי, שאם יוציאוהו למת [מן הקבר הראשון] הרי יותר טוב שנוציאהו אנחנו, ואם לא יוציאוהו טובתם רעה היא, שהרי אפילו צדיק וצדיק אין קוברין זה על זה אלא בהפסק עפר ו' טפחים כדברי רב האי גאון ז"ל, ורשע אצל צדיק אפילו בכותל מפסיק אין קוברין, ואפילו רשע קל אצל רשע חמור אין קוברין, כ"ש היכא דאיכא למיחש לערבוביא או אפילו קירוב עצמות בלבד עצם אל עצם דלאו בר מיניה חלילה, והזריז לפנותו ה"ז משובח, ותניא באבל רבתי אין מפרקין את העצמות ואין מפסיקין את הגידין, ואמר ר"ע מלקט עצמות כאו"א לעצמו ונותנן בארונות של ארזים ואל ילקט אדם עצמות אביו שלא יהיו בזויים בעיניו אלא נכנס וקורע עליהם.
 
ועל השנית +עיין לקמן תשובה נכתבה לנכבדים מק"ק מודינ"א בסי' נ"ו (אי"ג)+ כתב הרא"ש שאין האבן שמכסין בה הקבר אלא ציון בעלמא ואינה נחשבת מן הקבר, וכ"ש במצבות שלנו שאינן אפילו כסוי לקבר אלא עומדות על חודן מן הצד, ואע"פ שהרא"ש והרשב"א בתשו' סי' רצ"ו לא פירש ההיתר בהן אלא לישב עליהן לאפוקי מדרבינו ישעיה דאסר, והוא אסר למכור מצבה שנשברה והם לא נחלקו להדיא עליו בזה, ה"מ היכא דבדילי אנסים מאותן השברים וליכא למיחש לבזיון, אבל כשהם רדופים לגנוב אותם ולשקעם בבנין בבתי תיטראות שלהם וע"ג מתיהם ואין מציל ודאי לא עלה על דעת הפוסקים שנסבול עלבונם של מתי ישראל שיהיו הציונים הידועים להם ונקרא בהם שמם ושם אבותיהם מוטלים בבזיון רב בראש כל חוצות עוד כל ימי הארץ כל שיש בידנו למחות; והאומר להכניסם אל מקום משתמר ולנעול בפניהם כונתו רצויה, אי לאו דאוושא מלתא טובא לפי רוב הציונים וגודלם הצריכים לכך, ויד שכנגדם תקיפה בעונותינו להחזיק ולהתעולל בהם בתחבולות שונות אם באונס או בפתוי כעין אונס כגון דאיכא למיחש משום איבה, ואם יאמרו ליתן דמיהם הלואי ויוציאו מנה על שוה כמה מנים, ועוד שאני קורא על אותו מקום המשתמר לפי דבריו ערביך ערבא צריך; אלא מוטב ימכרום טובי העיר למפסל אבנים בתנאי שיבטלו מיד פתוחיהם ויעקרו שם הבעלים מהם דאנן סהדי דהכי ניחא להו טפי, ודמיהם יפלו לתקון קברי ישראל, דהא התיר הרשב"א בתשו' סי' תקל"ז לעשות מהן ציון למת אחר, ומסתברא לן דאף שאר צרכי צבור מותר, כי הא דתנן במסכת שקלים פ"ד אמת המים וחומת העיר ומגדלותיה וכל צרכי העיר באין משירי הלשכה, והא אסורי הנאה נינהו וחמירי ממת, דקדשים בהזמנה בעלמא מיתסרן ואילו תכריכי המת וכל תשמישיו לא מיתסרו עד דאזמנינהו וצר בהו כמו שזכר רב אחא משבחא בשאלתות פ' חקת ודברים פשוטים הם, ועוד יש מעילה בקדשים מש"כ בכל שאר איסורי הנאה, ואם שירי הלשכה הותרו לצרכי צבור ק"ו לאסורי הנאה הבאים מחמת מת, וכ"ש הכא דסברה הוא שכן לב ב"ד מתנה עליהם בכל המקומות שאנו מתגוררים בהם כיונה תקנן בעברי פי פחת עד ישקיף וירא ה' משמים. יעויין מה שכתב הר"מ אלשכר בתשובה סי' פ"ו מתיחס לכיוצא בזה ואין צריך להאריך.
שו"ת הרמ"ע מפאנו סימן מה
 
משנה בבבא בתרא.
 
שאלת ממני ידידי האלוף ה"ר יצחק בר מרדכי +נ"ל שהוא האיש שהדפיס ס' תשובות הללו מהר"ר יצחק בכ"ר מרדכי ז"ל איש פולוניי"א+ לכתוב לך את הדברים שנאמרו בישיבתנו יום אשר עמדת אצלנו והיה עסקנו במשנה דפרק המוכר פירות, והנני מפרש בקצור ברור למצא חן בעיניך:
 
מסקינן בית קטן ורפת בקר אליבא דהלכתא תרוייהו ד' אמות על שש, דסגי ליה לאניש בביתיה מאי דסגי לבקר ולרועה יחדו, ובבית קטן דפליג רבי ישמעאל לית הלכתא כוותיה; בית גדול ח' על י', וטעם לרחבו ח' בכדי שיוכל לחלקו לב', וכיון דהשתא מיהת בית אחד הוא סגי ליה באורך י' שאפילו אם יחלקהו הוי טפי מארבע על ארבע שהוא שעור בית למזוזה ולמעקה: ולא מצינו אורך י"ב לא בבית ולא בטרקלין אלא בקנטינר, ואולם סתם בית הוא פתוח לחצר, אבל טרקלין הוא מלשון טרוקו גלי ופירושו לינה נעולה שיש פרוזדור לפניו.
 
ושעור טרקלין י' על י', והראיה ממשכן של משה, והיה רומו ג"כ בפנים בקדש הקדשים כחצי ארכו וחצי רחבו, אבל פחות מזה באהל מועד, וההפך בהיכל [של בית עולמים] שהיה רומו כחצי ארכו וחצי רחבו בחוץ ויותר ממנו בפנים, ותנא תני בבנין היכל דחדא מנייהו נקט, ודייק היכל טפי לפי שקדש הקדשים היה בו הנס המפורסם תמיד שמקום ארון אינו מן המדה, והכתוב האריך מאד בספר מלכים להעיד שהכותל המערבי היה כ' אמה מצומצמות ובאותה שעה ממש היה מן הארון לצפון י' ומן הארון לדרום י' וכן למזרח ומערב, ולפי שאין למדין ממעשה נסים הנה ממעלה לראשי הכרובים של עץ שמן שהיתה קומתן י' אמות נשאר קדש הקדשים גם הוא רומו כחצי ארכו וחצי רחבו ואין שם נס למעלה מקומת הכרובים, ואע"פ שיש ללמוד שעור הגובה בפשיטות מקדש הקדשים של משה ניחא ליה לתנא למילף מהיכל שהוא כעין בית משמש כניסה ויציאה לכל הכהנים הנכנסים להשתחוות בכל יום מש"כ בקדש הקדשים.
 
ומן ההיכל עצמו למדו דייני גולה בפי' המשנה האחרת, שדרך היחיד היא ב' גומדים ומחצה, כשעור שבין הכותל הצפוני והשלחן ובין כותל דרומי והמנורה שהיא דרך היחיד ודאי, בין היחיד המטיב המנורה בכל יום ובין היחידים הנכנסים לסדר לחם הפנים בשבת ולסלק של שבת שעברה; ומדקתני התם בתרי בבי דרך המלך אין לה שעור ודרך הקבר אין לה שעור, ילפינן שאין דינן שוה דאי הכי ליערבינהו ולתנינהו.
 
ובפרק בית כור תנן בסימניו ובמצריו פחות משתות הגיעו, וברייתא מסייעא ליה לרב הונא דשתות כפחות משתות, דתניא פחת משתות או הותיר שתות כשום הדיינים הגיעו. וקשיא לן הא שום הדיינים גופיה שתות לא הגיעו אלא ינכה, ופשיטנא הכי: שום הדיינים דנקט בברייתא אינו אלא לגלויי מלתא דאיכא שתות בעולם בדין קרקע, דלא תנן ליה בפרק הזהב אלא במטלטלין, ודי להם לדיינים שמשום מה כח ב"ד יפה דין הקרקע אצלם כדין המטלטלין לכל אדם שהשתות עצמו אינו נמחל, ועוד שאף במטלטלין ובפחות משתות אין מחילה אלא בבעלים והדיינים הרי הן כבעלים, אבל כיון שלמדנו משום הדיינים שיש דין שתות בקרקע, לא נדון מנה ומנה אלא נדון מנה ונוקי באתרה, דהתם במכר ילפינן ממכר והכא במדה ילפינן ממדה, מה מדת קרקע אם פירש ואמר הן חסר הן יתר דברובע לסאה משערינן הוי רובע כפחות מרובע, אף בסימניו ובמצריו דבשתות משערינן הוי שתות כפחות משתות.
 
וגבי טפי מרובע תנן נמי התם לא הרובע בלבד הוא מחזיר אלא כל המותר ומתמהינן כלפי לייא ומהדרינן תני רבין בר רב נחמן לא המותר בלבד הוא מחזיר אלא את הרובעין כלן, ואנן דלא ניחא לן במתניתא משבשתא אמינא האי תנא ודאי דוקנא הוא וכולל בבבא זו כל דיני הפרק דהן חסיר והן יתיר, וקתני: אין הרובעים המצומצמים ואפילו טובא בדין חזרה כלל, כרב נחמן לגבי רב הונא אלא כל המותר והרובעין בכלל איתיה בחזרה.
שו"ת הרמ"ע מפאנו סימן מו
 
מכר כל נכסיו נכנס לוקח תחת הבעלים.
 
בפרק ארבעה אבות ח' ע"א, מי שמכר כל נכסיו לאחד בזה אחר זה ועדית באחרונה נכנס לוקח תחת הבעלים ומגבינן לנזקין מעדית לב"ח מבינונית ולכתובת אשה מזבורית, ופריך בגמ' וליגבו כלהו מעדית ומשני דאמר להו אי שתקיתו ושקליתו כדינייכו שקולו ואי לא מהדרנא שטרא דזבורית למריה ושקליתו מזבורית, והדר פריך אי הכי בנזקין נמי נימא הכי אלא הב"ע ביתמי דלאו בני פרעון נינהו ושעבודא דיליה עליה דידיה רמיא הילכך ליכא למימר הכי, אלא משום דא"ל אי איפשי בתקנת חכמים, ע"כ מן הסוגיא כצורתה.
 
ומנה נקטינן דאי אפשי טענה אלימתא היא ואית בה פתח פיך לאלם לאוקמיה ממונא אחזקתיה, דומיא דאיני ניזונת שהאשה מוחזקת במעשה ידיה, והכא ה"נ לאוקומיה עדית גבי לוקח שלא יהא משלם אלא כדין הבעלים בין בחיי לוה בין ביתמי, ודוקא בזו אחר זו ועדית באחרונה, וכן אי האי לוקח קמא מכר עדית ושייר בינונית וזבורית לפניו לא אמר רבא מה מכר ראשון לשני אלא לאוקומי בעל חוב וכתובה אדינייהו, הא ניזק דמוכר קמא גבי מעדית לעולם.
 
אבל במהדרנא יש בה חלוקים: שאם הלוקח טוען כך להעמיד את התובעים על הדין דמעקרא כאילו לא נמכרה העדיות מעולם, כגון כתובת אשה דהכא וחד דאתי מכח ד' בפרק שני דייני גזרות, היא גופה טענה מעלייתא ואע"ג דאיהו לא טעין טענינן ליה שלא ישלם אלא כדינו של מוכר, בין שלקח זו אחר זו בין שלקחן כלן כאחד, כמו שפירשו שם התוס' ולא נחלק אדם בדבר אע"פ שבעל שלטי הגבורים לא כתב כן, וה"ה לבעל חוב בבינונית דדיניה הוא, דאי לאורועי חיליה דחבריה כגון נזקין שדינן בעדית לסלוקינהו אפילו בבינונית אנן לא טענינן; אלא אם קדם לוקח ואהדר שטרא דזבורית למריה בכתיבה ומסירה +אחרי כן חדשתי דין אחר מכאן והוא המחזיר שטר מכר לחבירו בלא כתיבה אלא במסירה בלבד נהי דלא גמר את הקנין מ"מ כמאן דא"ל חזק וקני דמי דלא גרע ממסירת מפתח ואם החזיק בה קנה+ דא"ל קני שטרא דא ושעבודיה, או אפילו אקני ליה ללוה זבורית שלא היתה שלו מעולם, דינא הוא דמגבינן לכלהו מזבורית אפילו לנזקין דהשתא אית ליה ללוה נכסים בני חורין, הא אי לא עביד וגזים, לא אמרינן כיון דמצי אהדורי כמאן דאהדר דמי אלא נזיקין ובעל חוב יכלין מימר לכי תהדר, ואי אתו קמן אמרינן ליה השתא מיהת לא אהדרת זיל שלם כדינייהו, ושוב אינו יכול לטעון אחר מעשה ב"ד, דכגבוי דמי, לא משום שהוא עומד ליגבות אלא משום מה כח ב"ד יפה, ואפילו אהדר או אקני בתר הכי זבורית ללוה לא עשה כלום.
 
וכללא הוא דלא אמרינן כל מהדרנא כמאן דאהדר דמי אלא לאוקומי לכלהו תובעים אדינייהו דמעקרא כדפרשינן, דליכא למיגמר טפי מהכי מפשטא דמתניתא. וכי פריך בנזקין נמי נימא הכי אסיק אדעתיה דאיכא למימר בהו כדעת רש"י דלקמן דלגבו מבינונית או אפילו מזבורית כדעת הראב"ד וקשיא ליה אמאי פסיק ותני דגבו מעדית כדינם עם הבעלים הראשונים, וכבר למדנו רבינו חננאל שהוא מסורת ביד הגאונים דלא דחינן שמעתא מכח קשיא אלא מכח תיובתא, ורש"י גם כן קיימת /קיימה/ וקבלה בפרק בן סורר במשנת המחתרת, אע"פ שרשב"ם בפ' חזקת הבתים גבי אחד מהאחים שאונות ושטרות יוצאות על שמו ואמר עליהן שנפלו מבית אבי אמא וכו' ס"ל דדחינן מימרא מכח קשיא נמי, והרב בגטין פרק מי שאחזו פסיקא ליה מלתייהו דקמאי וחש לה להרשב"ם, והכא לתרוצה למתניתא אתינן לה, והכי קאמר: לדידי בניזקין ליתיה להאי טעמא, דקאתי לאורועי זכותא דחבריה ותנא שפיר קאמר, אבל לטעמיך מדלא יהבינן לנזקין בציר מדיניהו ש"מ דליכא טעמא דמהדרנא, אלמא סברת דביתמי עסקינן דאע"ג דמהדר להו לא אהני דאמר ליה ניזק הני לאו בני חרי דמזיק נינהו וטריפנא כדיני ממשעבדי הילכך ליכא למימר מהדרנא, אפי' הכי סוף סוף מתניתא ניחא בטענת אי אפשי דמהניא בחיי ובמותא. ובס' כריתות כתוב דזמנין סגיאין מצי למפרך ולטעמיך ולא פריך. וכן בתוספות במקומות רבים, וזה לנו אחד מן המקומות דפריך ליה במלות שונות.
 
וההיא דכתובות נמי ליכא למגמר מנה אלא לאוקומיה למי שאבדה לו דרך שדהו אדיניה, ורבנן מלתא וטעמא קאמרי (ליה) כשם שאלו היה תובע את הבעלים הראשונים קודם שמכרו יקח לו דרך במאה מנה והשתא נמי אלו אהדר לוקח דינא הכי, כך נידייניה אנן כאלו אהדר ואיכא למימר ביה נמי מה מכר ראשון לשני כל זכות שתבא לידו, דכל כמה דלא מצי אידך אמר לכי תהדר היינו מהדרנא היינו מה מכר. לא כמו שתרץ שם המרדכי דהתם טענת ספק וליכא למימר בה מה מכר, ולאו הכין מלתא, דכל חד מנייהו בריא /ברי/ קא טעין דירכא דידך ליתיה גבאי, אלא כדשניין. תדע שהרמב"ם צרף שתי הטענות בסוף פרק ט"ו מהלכות טוען ונטען, ויפה דקדק מהר"י קארו, דהתם בכסף משנה נקטה כפשטיה, ובח"מ סימן קמ"ח, שהן הם דברי הרמב"ם הן הם דברי הטור, כתב עליו בב"י דבשיטת אביו שנזכיר לפנינו אמרה למלתיה, למימרא דשמעתייהו דרבנן דאדמון הרא"ש וחבריו גם הם מתרצי לה לטעמייהו כדידן. ועם זה סרו כל תמיהות המרדכי דאית בה מה מכר וליכא למימר בה לכי תהדר כדכתיב.
 
ובשמעתין דהכא, אי אמר ליה לוקח לניזק לסלוקיה בבינונית ואי לא מהדרנא זבורית למזיק, אם פקח הוא ניחא ליה לאסתלוקי בבינונית עד לא יהדר, אבל אי אתא לוקח קמן וקטעין מהדרנא לאו דינא ולאו דיינא כדאמרן ולעולם משלם מעדית, כדברי בעל המאור ולאו כטעמיה.
 
וממילא רווחא שמעתא לרבינו האיי גאון בספר המקח, והיא דעת הרב בהלכות, שסתמו דבריהם ואקמוה /ואוקמוה/ למתניתא דאנן טענינן ללקוחות אי איפשי, בין ביתמי בין בחיי לוה דלא שנא, ותו לא צריכינן הכא למהדרנא דטענה קלישתא היא כדברי רבינו חננאל ז"ל, ואף הוא לא אמרה אלא לשמעתין, דאע"ג דאלימתא היא לכתובת אשה ולב"ח לאוקומינהו אדינייהו ה"מ היכא דליכא טענה אחריתי כי ההיא דסוף כתובות, אבל הכא איכא למימר אי אפשי דעקר לה לטענתייהו דהנך דקא תבע מניה עדית שהיתה אחרונה ברשותו של לוה ומדקאמר להו אי אפשי בתקנת חז"ל הדר דינייהו כדמעקרא זה בינונית וזה זבורית, וכל טענה שהיא סותרת אמתלאתו של חברו מעקרה מעליא טפי, דאילו כי טעין מהדרנא מקיים טענת חברו ומבקש אמתלא חדשה להחלישה.
 
ויש בזה שטה אחרת לרש"י ותוס' ונלוים אליהם סמ"ג ומרדכי והגהות אשר"י, דבטענת מהדרנא מסלקינן לנזקין נמי בבינונית, כיון דאי בעי מצי לאפסודיה טפי, ורש"י סמך כל כך על טעם זה דבההיא דבכתובות נדחק לפרש דה"ק לוקח אי צייתת מוזילנא גבך ואי לא מהדרנא; ואין צורך, כדפרשינן דאיהו נמי מודה דלאוקומי אדינא אמרינן מהדרנא, וכתובת אשה דשמעתין ראיה מכרחת, אלא מדפריך מנזקין סבירא להו דלסלוקינהו בבנונית בלחוד קא פריך, אלמא פשיטא דדינא קאמר, ולדידהו בתרי גווני טענינן מהדרנא: חד לאוקומינהו לתובעי אדינייהו כדלעיל לשטת הראשונים, וחד הא דאמרן שבא לגרוע כחו של חברו ולא ביד חזקה דהא גזים לאפסודי טפי אי לא ציית. ואין הראשונים שומעים לטענת מהדרנא לגרוע כלל, ומזה תבין שרש"י ושאר מפרשים מבעלי שטה זו שוים בשמעתא דהכא ודרבנן דאדמון, אעפ"י שבעל נ"י לא אמר כן, אלא מהדרנא לדידהו טפי מאי אפשי, ולאו דינא הוא כמו שפירשנו.
 
וכל שכן שאין האזן יכולה לשמוע לסלוקינהו לנזקין וב"ח בזבורית כמו שחשבו הראב"ד ובעל העטור והרא"ש ובנו. ואף הרמב"ן במלחמות הפך בה והיפך בה ונטה לסברתם, וזו קשה מכלם שפתר שתיקת הרב כדבורם של אלה אנשי עצתו של הראב"ד שאמרו דכל מהדרנא כאלו אהדר דמי בלי שום שיור וחלוק ואנן נמי טענינן ליה, ודאי אינם אלא מן המתמיהין לא אמרה הרב מעולם ולא עלתה על לבו. אמת שעל חנם תפס בעל ש"ה על הטור במה שכתב שאם לקח בינונית באחרונה ניזקין וב"ח בבינונית, כי הוא לא אמרה אלא ביתמי ולא נחלק אדם בדבר, וכל מבין ימצא בכלל דברינו תשובה מספקת למה שהאריך בו הרא"ש בקיום סברתו. ואף מה שזכר דעדיפא תקנת לקוחות בחיי לוה מתקנת יתומים, אינו ענין למחלוקת זו, כי אעפ"י שאמרו שאין מלוה על פה גובה מן הלקוחות וביתמי אוקמוה אדינא דשעבודא דאורייתא, לא ימשך מזה דגבי יתומים בלחוד נימא כלן נכנסו תחת הבעלים ובחיי לוה כלן יגבו מזבורית, אדרבה כשם שאין נפרעין מנכסים משועבדים במקום בני חורין אפילו הן זבורית כך אין נפרעין מנכסי יתומים אלא מן הזבורית כדתנן בפרק הנזקין, ורבא דסבר התם שטר שכתוב בו שבח גובה מן העדית, לא משום דהורע כחן של יתומים אלא משום דבחיי לוה משעת כתיבת השטר נשתעבדה לו לב"ח עדית נכסיו, וגבי לקוחות ליכא למימר הכי דהשתא מיהת לאו נכסיו היא. הילכך אנו אין לנו אלא דברי הראשונים +רב האי ר' חננאל והרב+ שהם שנון ערוך והסכימו עמהם הרמב"ם והרשב"א והמגיד.
 
ומסתברא לן דאע"ג דהכא ליכא למימר מהדרנא אפילו לכתובת אשה אלא בחיי לוה, לא גמרינן מנה לההיא דפרק שני דייני גזרות, אלא התם טענה קיימת היא ואנן טענינן לה בין בחיי המוכרים בין ביתמי, דמקח טעות הוא דקטעין לוקח וה"ק אי דירכא דידך גבאי היא הויא לה לגבי בעלים הראשונים כמו נמצאת שדה שאינה שלו דפרק חזקת הבתים ולפיכך מהדרנא, דעד כאן לא פליגי התם רב פפא ורב זביד אלא במוכר מפורש שלא באחריות אבל סתמא לעולם חוזר עליו ועל היורשים.
שו"ת הרמ"ע מפאנו סימן מז
 
תשובה באונאה. [מנטווה, להר' יוסף].
 
שלשה דרכים יש בדיני אונאה: הא', מחילה בפחות משתות, כגון שוה ח' בז' ונתאנה מוכר, או שוה ז' בח' ונתאנה לוקח, לעולם קנה ואינו מחזיר; הב', ביטול מקח ביתר על שתות כגון שוה ד' בה' או שוה ה' בד', ובכה"ג לא קנה כלל; הג', הוא גדר האונאה בשתות, וזו היא שאמרו קנה ומחזיר.
 
ולא ימצא מקח וממכר בעולם שיהא שתות דוקא אלא מצד אחד, ושכנגדו יהיה או פחות או יותר בחיוב, כגון: שוה נ' בס' יש בו שתות בדמים ויתר בחפץ, ובשוה ס' בנ' שתות בחפץ ויתר בדמים, ואם מכר שוה ע' בס' יש בו שתות בדמים ופחות בחפץ, ובשוה ס' בע' שתות בחפץ ופחות בדמים. זה הכלל כל שיש בו שתות מצד אחד, לא משגחינן באידך ל"ש חפץ או דמים, לעולם קנה ומחזיר אונאה, כל זה פשוט בגמ' ומוסכם לכל הפוסקים.
 
והרמ"ך אמר שאם יהיה המכר יתר על שתות מצד א' ופחות ממנו בצד ב' לעולם אזלינן בתר החפץ לא בתר דמים, שאם מכר שוה נ"א בס' דיינינן ביה בטול מקח שההפרש יתר על שתות בחפץ אעפ"י שהוא פחות ממנו בדמים, ואם מכר שוה ס' בנ"א דיינין ביה מחילה דהיינו קנה ואינו מחזיר שההפרש פחות משתות בחפץ אעפ"י שהוא יתר עליו בדמים, כן כתב המרדכי משמו בפ' הזהב והביאו ב"י ריש סימן רכ"ז.
 
וזה הדין האחרון פשוט להרמב"ם ריש פי"ב מהלכות מכירה שאם מכר שוה ס' דינר בנ' ופרוטה קנה ואינו מחזיר.
 
והמגיד הקשה עליו קושיא חזקה מטבע המציאות וסגולת המספר כי איך ידומה לדון קנה ואינו מחזיר באונאה מרובה כגון זו ובאונאה מועטת כגון מכר שוה ששים דינר בחמשים וא' ועשר פרוטות ושליש פרוטה [ושלש שביעיות] בקרוב דהיינו שוה ז' בו' נימא קנה ומחזיר, ומכח קשיא זו הגיה בלשון הרמב"ם שוה שבעים בששים ופרוטה.
 
והטור זכר בזה שוה ששים בנ' ופרוטה כדברי הרמב"ם, או בשבעים פחות פרוטה והיא דרך המגיד בשמירת הטעמים לא המלות, שבזה נתאנה לוקח ובזה נתאנה המוכר, ולפי שאין בהם שתות משום צד, לא במה שהגיה המגיד ולא במה שהגיה הטור תחתיו, אלא פחות ממנו, מחילה הויא. והאמת כי לפי סדור דברי הרמב"ם באותו פרק היתה הגרסא יותר מדוקדקת להניח דין מחילה בפחות משתות משני צדדין, כשם שהניח דין בטול מקח ביתר על שתות משני צדדין, אבל הדין אמת בזה ובזה ומוסכם מהטור כאמור.
 
וכבר התבונן המגיד בישוב סברת הרמב"ם, ולפי שלא אמרה כלשון חכמים אלא נכנס בה בגדרי המספר ובדרכיהם של בעלי התשבורת לא נתקררה דעתו בדברי עצמו עד שהחליף את הגרסא ואנו מהפכים קשית /קושית/ המגיד דתקשי ליה גופיה ע"פ דרכו, דאם מכר שוה ששים בחמשים ופרוטה מאי דעתיך: קנה ומחזיר ליכא למימר דהא שתות אין כאן, המחילה אמרת לא דבהפרש פחות מזה בעי שלומי, הא לית ביה אלא בטול מקח, אלמא בתר דמים אזלינן דלגבייהו הוי יתר משתות, השתא מיהת זיל לאידך גיסא דאי מכר שוה חמשים ופרוטה בששים, לטעמיך דאזלת בתר דמים מאי נדון ביה: בטול מקח ודאי לא דלגבי דמים אינו יתר על שתות, קנה ומחזיר נמי לא דשתות אין כאן, אלא מאי מחילה והא שוה חמשים ואחד דינרים וי' פרוטות ושליש פרוטה שמכרו בששים קנה ומחזיר ובהפרש מרובה נימא קנה ואינו מחזיר. מה תאמר בטול מקח בזה ובזה, מאי חזית דהתם אמרת בתר דמים אזלינן והכא בתר חפץ, כוליה האי לא אמר שמואל כדלקמן, וברירא מלתא דאף לרב כהנא דאמר שתות מקח שנינו הואיל ומשיכה קונה ולא מעות אם מכר שוה חמשים דינרים ופרוטה אחת בששים דינרין צריכין אנו לדון בה מחילה ואם מכר שוה חמשים ואחד דינרין ועשר פרוטות ושליש פרוטה בס' דינרים היינו שוה שית בז' קנה ומחזיר אונאה, אם כן קשיא מלתיה דמגיד אליבא דתרוייהו ולית לה פתרי.
 
[אמנם הרי אמת כמו שזכרנו] ועם מה שהקדמנו מיסוד ההלכה שכל מקום שיש בו דין אונאה דהיינו שתות דוקא מצד אחד לא משגחינן בחסיר ויתיר שכנגדו, כיון דלא סגי בלאו הכי שאין במציאות שום אונאה בשתות דוקא לשני צדדים, ממילא רווחא שמעתא, דאי איכא שתות אזלינן בתר שתות, ואי ליכא שתות משום צד אזלינן בתר מקח כדברי הרמ"ך, דלא אמר שמואל בגמרא פרק הזהב שתות מעות שנינו, ופירש"י אף שתות מעות, אלא בשתות דוקא וכדאמרן דליתיה לעולם אלא מצד אחד, אבל בפחות מצד אחד ויתר מצד אחר לא אמר בה שמואל ולא מדי, ואנן דייקינן לישנא דמתניתין דמקח עקר ובתריה אזלינן, דמודי ליה שמואל בכי האי גוונא לרב כהנא, ותו לא מדי.
שו"ת הרמ"ע מפאנו סימן מח
 
בהתר שבועות. [למילא"ן].
 
שאלה, ראובן שמעון ולוי נתמנו פרנסים על הצבור, ואחד מהם קפץ בשבועות חמורות כפולות עד כמה פעמים קודם המינוי וגם אחרי כן שלא להמנות עמהם אם לא יטילו מלאי לכיסו במנה ראויה להתכבד, וקצת מאותן השבועות היו ע"ד המקום ב"ה וע"ד חביריו ועל דעת רבים, ולפעמים הוסיף עליהן בשבועה שלא יהא התר לשבועותיו, ויהי היום נחם על כל אלה ומורה התר לעצמו כי הוא היה נשבע לבטל את המצוה, ואת"ל שהשבועה חלה יצמצם בהוצאת מאכלו ומשקהו הנעשים ממעות הצבור כל זמן שהממונים האלה לנים בפונדיק /בפונדק/ אחד ימים רבים להיות קרובים לחצר המלכות ורוצה שהצבור ישלימו לו בדמים עד כדי הוצאת חבריו שאינם מרעיבים עצמם כמוהו ויחשבהו לו לאותו מותר מנה ראויה להתכבד, ומבעי' לן למנדע מאי נדון ביה.
 
תשובה, מצוה זו לאו עליה רמיא, כי הא דמלמד תנוקות שנשבע לבטלם מלמודם אם לא יפרעוהו אבותיהם והשיב הר"ש בר צמח שהשבועה חלה מטעמא דכתיבנא וכן פסק מהר"י קארו ז"ל, ושבח האמתלא הא לא בטלה מעקרה; האמתלא השניה שצמצום המזונות יחשב שכר, אם קדמה קצבת המזונות אל הממונים לאותה שבועה האמתלא בטלה, שהרי לא נשבע אלא על שכר נוסף מבלעדי המזונות ומה שהוא מצמצם בהוצאות וחוסך עצמו מאותה קצבה אין זה שכר נוסף, ואם השבועה קדמה לקצב המזונות אפשר שיש באמתלא זו ממש, וצריכים אנו לעמוד על בוריו של דבר קודם שנפסוק על הפרט הזה.
 
ואם ימצא שאין ממש באמתלא כמו שהדעת נוטה והשבועה חלה כדלעיל, ודאי התרה יש לה על ידי פתח או חרטה, ובהסכמת אותם שאמר להן על דעתכם אם רבים נינהו דהיינו שלשה, וי"א שאם אמר על דעת רבים סתם בפני שלשה הוי כנדר על דעתם, וכן אם היה בפני יותר משלשה צריך דעת כלם בהתרתו, וגם בדבר הזה צריך להתיישב מאד לפי רבוי הפעמים שקפץ ונשבע אולי היה בפני אנשים שונים כפעם בפעם ואין ההתרה נגמרת אלא לדעת כלם.
 
וצריך להתיר תחלה מה שנשבע שלא יהא לשבועתו התר דהוי כנשבע שלא להשאל עליה, כיון שנשבע על זה לעצמו, שאלו היה כולל תנאי זה בשבועתו הראשונה היה אפשר לומר שהתנאי בטל כדעת הריטב"א והריב"ש שהביא ב"י סוף סי' רכ"ט, אבל אם אמר בפירוש שלא להשאל עליה אפילו כלל הפרט הזה בשבועתו הראשונה צריך להתירו תחלה, והנה רבים וגדולים מחמירים להתיר שבועה ששנה ושלש בה כל אחד מהן לעצמה, ראשונה ראשונה, דילמא כיון שאין שבועה בתוך שבועה מיקריא שניה שבועה שלא חלה כי אם בהתר הראשונה, ואין מתירין עד שתחול וה"ר לוי ן' חביב בתשובותיו סי' ק"מ דקדק מלשון הרמב"ם שהשבועות חלות זו על זו לאסורא ולשאלת חכם, ולא אמרו אין שבועה בתוך שבועה אלא לחיובא שאם עבר על שבועתו אינו חייב אלא אחד, משא"כ בנדר דיש נדר בתוך נדר לחיובא נמי, יעויינו ש"ה פ' שבועות תניין על ההיא דתנינן שבועה שלא אוכל ככר זו שבועה שלא אוכלנה ומודו כל המקלין שצריך לפרש לחכם כל הפעמים שנשבע או יפליגם, בכדי שידע שלא נשארה אצלו שבועה שלא הותרה, ולדעת הנוהגים להחמיר צריך להתיר אסור ההתרה פעמים הרבה לאיש זה עד שיאמר ודאי לא נשבעתי על זה עוד, ויתירו אותן ראשונה ראשונה, שבהתר הראשונה חלה השניה וכן כלן, ואח"כ יתירו השבועה העקרית כ"כ פעמים גם היא עד שיתברר שלא נשבע יותר מהם, וגם הן ראשונה ראשונה כאמור, ומ"מ טוב ויפה לכלול בהתרה האחרונה של כל אחד משני מיני שבועות אלה כל כפלי הפעמים, דאיכא לספוקי דילמא אישתלי לשיולי עליהו.
 
וההתרות האלה צריכות אומדנא שיהיה בהן צורך מצוה, כגון שאין במדינה ראוי להיות ממונה עם שני ריעיו יותר ממנו, ודאינהו בלחודייהו לא ספקי, בכדי שיהיו רבים ודאי צריכים לו, הא לאו הכי ראוי להחמיר עליו שלא ינהג קלות ראש בשבועות, ובכגון דא החמירו הגאונים הרבה לאסור ההתרה אלא במקום מצוה או צורך גדול כאמור; וגם אם יראה בעיני המתירים אחרי שירצו קולר זה בצואר שראוי להתיר לו, יחמירו עליו בקנס עינוי נפש או ממון הרבה או זה וזה, כפי רוב השבועות וכפי גודל הקלות ראש שהונהגו בהם והכל לפי מה שהוא אדם, ויקבל על עצמו חומר הקנס תחלה ואח"כ יתירו לו, ויזהר בעצמו שלא יגרע מכל אשר יושת עליו הלואי ויספיק לכפרת נפשו; ובשום אופן לא יהיו המתירים מבני המדינה שכלם נוגעים בדבר, ולא מהני סליקי נפשייהו אלא בעדות ממון או לדון בו, אבל בכי הא מלתא הוי' הנאה דאתיא ממילא ואין סלוק מועיל, דומיא דס"ת הואיל ולשמיעה עביד, כדאיתא בפרק חזקת הבתים +עיין טור ח"מ וב"י סוף סי' ל"ז.+
שו"ת הרמ"ע מפאנו סימן מט
 
תשובה בשבועות.
 
תנן התם נדרים כ"ז ע"ב נודרים להרגים ולחרמים ולמוכסין שהיא תרומה וכו' וב"ה מתירין אף בשבועה, ואמר רב עמרם באומר יאסרו כל פרות /פירות/ עלי אם אינה של בית המלך, ודוקא דאמר בלבו היום ומוציא בשפתיו סתם, ואע"ג דבעלמא דברים שבלב אינם דברים מ"מ לגבי אונסים אי אפשר דלא עקר ליה לנדריה, אלמא בעינן שיהא צד קיום לנדר ולשבועה אותו היום שאמר בלבו +וכך הם דברי הסמ"ג בפ' הגוזל בתרא+ ועוד אין ההרגים מכירים בדבר ואין בזה חלול השם, ובמאי דאתשילנא יעשו דרך בקשה להרבות ריעים על האונס והיא עצה טובה ומן השמים ירחמו.
שו"ת הרמ"ע מפאנו סימן נ
 
בדין מתנת שכיב מרע על תנאי וירושה אין לה הפסק.
 
[לויאדנ"ה].
 
שאלה, יהודה בן אליקים צוה מחמת מיתה ומנה שלשה אפוטרופסים על בנו גדול שהיה חסר דעת ועל בתו קטנה, והרשה אותם שבהעדר אפוטרופוס אחד השנים יבררו שלישי עמהם, ונתרצה שהאחד מהאפוטרופסים ימנה מורשה במקומו, ואמר שבהגיע תור הנערה להנשא יתנו לה סך קצוב, והשאר יהא מונח ברשות האפוטרופסים עד שיהא הבן שפוי בדעתו, ושאם ימות הבן ינתן הכל אל הבת לתוספת נדוניא בדין נחלה, אבל שלא תתקדש ולא תנשא בלי רשות האפוטרופסים או ב' מהם, ואם תתקדש מעצמה לא תקבל אפילו שוה פרוטה, ואם תמות בלי זרע של קיימא חצי הנדוניא וכל הנוסף עליה בשביל מות אחיה ישוב לרשות האפטרופוס ולבזבז קצתם בין קרובי המצוה ומקצתם יעשו סגולה להשיא בתולות מפרותיה ושעל תנאי זה תנשא בתו לא באופן אחר, זהו תמצית הצואה ככתבה וכלשונה.
 
ויהי אחרי מות המצוה מת אפוטרופוס אחד, ושני רעיו בחרו להם שלישי כראוי, ולאחר זמן נשתפה הבן והאפוטרופוסים נסתלקו לרצונם +נ"א לרצונם ונ"א מרצונם+ מהטפל בנכסיו ובהסכמת ב"ד חשוב מסרו לו נחלתו, אלא שאחד מהאפוטרופוסים נשאר מוחזק בהרבה מן הנכסים מדעת הבן שהניחם אצלו בפקדון, ובכללם היה חלק מסויים מן הירושה שאותו בית דין בררוהו ומסרוהו לו לאפוטרופוס ההוא לשם נדוניית הבת, אחר כך חזר הבן ונשתטה ומת, והגדילה הבת ועמדה ונתקדשה לבנו של האפוטרופוס השלישי מדעת אמה ובפניה והסכמתה, והיה זה בהסכמת מורשה מאותו האפוטרופוס אבי המקדש ואחד משני האפוטרופסים הראשונים, אך השני דהיינו הנפקד לא הסכים למעשה הקדושין. עמדה הבת ועשתה מורשה להוציא הנכסים מיד הנפקד, באו אחי אביה וערערו והנפקד עצמו [מעכב], ונשאל לחכמים מה לעשות.
 
תשובה, כיון שפירש המצוה שאחר מיתת הבן תזכה הבת בחלקו בדין נחלה, לא מבעיא לדעת הגאונים והר"ב והרמב"ם שאמרו שאפילו לשון מתנה למי שראוי לירש ירושה היא ואין לה הפסק, אלא אף לדעת רשב"ם והרז"ה ורא"ם החולקים בלשון מתנה, מודו הכא שזכתה הבת בלי שום מחלוקת במאי דמכח הבן קאתי לה, להוריש ולהנחיל וליתן ולצוות על נכסים הללו ואינש לא ימחא בידה.
 
ובכגון זו לא שייך למימר מצוה לקיים דברי המת, דליתה אלא בשליש שנתמנה ממנו מתחלה לכך ואתפסיה בנכסים עודנו בריא ומת, או במה שצוה ליורש בפניו עשה כך וכך ושתק כדעת הרא"ה והריטב"א, אי נמי בשכיב מרע ובמאי דיהיב איהו גופיה למקבל מתנה אע"ג דלא אתפסיה דדברי שכיב מרע ככתובין וכמסורין דמו וכשמת אין לך תפיסה מעולה מזו, כל זה פשוט בתוספות סוף פרק מציאת האשה ובספר משרים ריש נתיב כ"ד והטור ח"מ סי' ר"נ ורנ"ב; אבל במה שהוא כתוב ומסור לבן שכבר בא לידו כי הכא ולא זכתה בו הבת אלא מחמתיה, לא שייך למימר ביה גבה מצוה לקיים דברי המת, יעויין ג"כ במרדכי סוף פרק יש נוחלין, ואפילו אם היה כאן שליש שתפס מחיים ירושה זו ודאי אין לה הפסק, דהא תניא התם סוף פרק מציאת האשה ס"ט ע"ב אמר אם מתו יירשו אחרים תחתיהם אין נותנים להם אלא שקל, לאו משום דאפסקה אדרבה לא אפסקה דהא יירשו אחרים קאמר, אלא משום דהני אחרים נמי ראויים לירש וקפיד שלא יבזבזו בניו אלא שקל, והכי אוקמה רב ששת אליבא דכלהו אמוראי בפרק יש נוחלין דאתיא כרבי יוחנן בן ברוקה במתניתן דאמר במי שראוי ליורשו דבריו קיימין, נפקא מנה שאם אמר אם מתו ינתנו לאחרים הוי כאומר ואחריהם לפלוני ואין בדבריו כלום דאיהו סבר לאפסוקה ורחמנא אמר ירושה אין לה הפסק כדאיתא התם בגמרא ולא אמרינן מצוה לקיים דברי המת אפילו בהשליש נכסיו מחיים להפסיק נחלה דאורייתא.
 
וגם אותו סך ידוע שהניח האב לבתו לשם נדונייא הרי הפרשנוהו לשמה והיא תכניס אותו לבעלה ונתקיימו דברי המת; אבל מה שהתנה עליה האב שלא תתקדש אלא ברשות האפוטרופסים תנאי בטל הוא והמעשה קיים, שלא שמר בזה משפטי התנאים אין גם אחד, דיו לשכיב מרע שיהיו דבריו ככתובים לזכות בקרקעות וכמסורים לזכות במטלטלים, ועוד ככתובים וכמסורים כי הדדי לקנין שטרות דקיימא לן אין אותיות נקנית בבריא אלא בכתיבה ומסירה אבל דברי שכיב מרע ככתובים וכמסורין דמו ואפילו שטרות נמי מיקנו, דכירושה שויוה רבנן למתנתו, ברם הבו דלא לוסיף עלה ותורת התנאי במקומה עומדת חקה אחת לבריא ולש"מ לא נחלק אדם בדבר, וכבר כתב הרשב"א בתשוב' סי' [תש"ד] שאין מוסיפין גורעין ודורשין בדברי ש"מ אע"ג דאנן סהדי שהיה בדעתו לומר דבר אחד ולא אמרו באופן מספיק, אין לנו לילך אחרי אומדן דעתו, והאריך ג"כ בפירוש ירושה אין לה הפסק יעויין שם; ועוד הרי נתקדשה הבת ברשות, ואפילו לאחד מהאפוטרופסים היתה יכולה להתקדש בהסכמת אחד מחבריו, כ"ש לבניהם ולאחריהם שאין קרבת הדעת פוסלת אלא לדון ולהעיד, ופשוט הוא.
 
ועדיין צריכין אנו לצאת ידי ספק ממה שהניח האב בפשיטות שאם תמות בלי זרע של קיימא ישוב חצי הנדונייא למקומה ושעל תנאי זה תנשא הבת לא באופן אחר, והדברים פשוטים בעצמם שאין בזה תנאי בין אב לבתו כדי שנאמר אם לא תנשא בתנאי זה הפסידה נדונייתה, אפילו היה התנאי ככל חקותיו, אלא עצה טובה קמשמע לה שתנשא על תנאי זה בינה לבין אישה, ואם לא היתה הבת שומעת לעצה אין בכך כלום, תדע שלא אמר המצוה ועל תנאי זה תקבל הנדונייא כמו שאמר בהסכמת האפוטרופסים, אלמא בתנאים הראויים בין איש לאשתו משתעי ואזיל, ולא משגחינן ביה.
 
ובר מן דין שנון ערוך הוא בפ' עירובי תבשילין, ומייתי ליה הרב בפ' מי שמת, ההוא גברא דאמר הבו ארבע מאה זוזי לפלניא ולינסב ברתי, אמר רב פפא ארבע מאה זוזי שקיל וברתיה אי בעי נסיב ואי בעי לא נסיב, טעמא דאמר הבו ליה ולינסיב, אבל אי אמר לינסיב והבו ליה אי נסיב שקיל ואי לא לא, ומהכא גמר בעל העטור הלכה למעשה ברביעי משערי התנאים שלו דבעינן תנאי קודם למעשה בממונא נמי כדעת גדולי הגאונים הראשונים והרמב"ם ור"ת ור"י והרא"ש וסמ"ג והמגיד, ואע"פ שהרב התם בפרק מי שמת פירש בה לפי שטתו דלית ליה גדרי התנאי בממון כלל, מ"מ הלכה רווחת בישראל בהדא מלתא דלא כוותיה, ואין לאפוטרופוס לטעון קים לי כדעת הרב, שהרי תפס אחר שנולד הספק ועוד דכי תפס לשם הבת תפס, ומעשה ב"ד יוכיח.
 
ועוד שהרי כתב הטור שהזוכה למתנת ש"מ קנה לכשימות למפרע משעת נתינה אפילו בלא קנין והקשה עליו ב"י שהרי אמרו מתנת ש"מ אינה קונה אלא לאחר מיתה, ולאו קשיא היא שהרי אמרו ג"כ דברי ש"מ ככתובין וכמסורין דמו, והן ב' גזרות הפכיות, הא מאי אית לן למימר דקנה למפרע לכשימות ואם עמד חוזר, ודברים ברורים הם, והא דאתמר בפרק יש נוחלין מתנת ש"מ מאימת קונה אביי אמר עם גמר מיתה, ורבא אמר אחר גמר מיתה והדר ביה אביי לגבי רבא, היינו למימרא שלא הוברר דקונין למפרע אלא לאחר מיתה, אלמא ישנה למתנת שכיב מרע מתחלה ועד סוף ואינה משתלמת אלא לבסוף ומכל מקום זכתה הבת בחלקה קודם שבאו הנכסים ליד האפוטרופוס, דהא קנין הבת ממילא קאתי ותפיסת האפוטרופוס עד שישא ויתן ביד דהוי דבר מחוסר מעשה.
 
וגדולה מזו כתב המגיד בפרק ו' מהלכות אשות בשם הרמב"ן שאפילו למאן דלא בעי תנאי כפול בממונא מכל מקום בכל דוכתא ודאי בעינן תנאי קודם למעשה, שהרי משנה סתומה היא בפ' הפועלים גבי הלכתא פסיקאתא והכי מכרען סוגיא דגמרא ע"כ, וכך מטין דברי א"ז ס"פ הפועלים, ולא נתקבלו דברי הרמב"ם בפרק ו' מה' אשות שהוא מפרש הא דתנן כל תנאי שיש מעשה בתחלתו תנאי בטל מעשה דוקא, יעויין באה"ע ריש סי' ל"ח.
 
ומה שהקשו עלי חבירי ממ"ש ש"ע שם סעי' ד' דלא בעי ד' גדרי התנאי אלא להחמיר ולא להקל והכא משמע להו דאנא דאמרי לקולא להפקיע מידי הקדש, לאו מלתא היא דבכל הני שמעתתא לדברי הכל ההקדש וההדיוט שוים ולעולם בספק ממון אמרינן חומרא לתובע וקולא לנתבע ומנו יורש, ועוד לאו לענין ממון אמרה ש"ע לשמעתיה אלא לענין קדושין והן דברי התוס' שזכר ה"ר ירוחם יעויין בי'.
 
ואפילו תימא דהרשב"א דלא בעי תנאי כפול בממון תנאי מוקדם נמי לא ליבעי, הא פליגי רבנן עליה בזה ולא פליגי כמ"ש בתשובה סי' תש"ד. ונקוט מיהא חדא במה שלא נחלקו עליו שאין מפרשין דברי ש"מ באומד הדעת, דלאו מלי דתליין בהדדי נינהו אלא כל חדא מנייהו קיימא באנפי נפשה ולא שייכא בחברתה הילכך הא איתא והא ליתא, וכיוצא בדברים האלה כתב הרב בשמעתא דתוך זמן כלפני זמן דמייתי לה ביבמות פרק ב"ש בשטת ר' שמעון ודכוותייהו טובא; ועוד בנ"ד לית לן למיזל בתר אומדן הדעת, שהרי אנו באים לעקור נחלה דונתתם נחלת שארו לו, ובפי' אמר הרא"ש כלל פרק ד' סי' ד' דמשום דברים שבלב ואומדנא לא מיעקרא נחלה.
 
ועוד כתב בעל העטור בשם רב האיי גאון בתשובה, שדעתו ודעת רב שרירא אביו ודעת הגאונים הראשונים דהא דאזלינן בתר אומדנא היינו לאפוקי דין מרומה, שיש בו עול וגזל ע"כ, ומייתי ראיה מדר"ש בן מנסיא דב"ב קל"ב ע"א דאם שמע שמת בנו וכתב נכסיו לאחרים ואחר כך בא בנו אי נודע שהיה בנו קיים באותו שעה ומת אח"כ אין מתנתו מתנה, אלמא מיקרי דין מרומה כל היכא שאין מחשבתו מסכמת לאותה פעולה בין לדעת בין שלא לדעת, וברירא מלתא דכל היכא דליכא למיחש להכי אין אנו צריכין לאומדן הדעת, והיכי דמי דין מרומה: כגון מברחת שהוא לדעת, וכגון שמע שמת בנו והוא קיים, ומתנה ש"מ בכלה, וזבין ולא אצטריכו ליה זוזי, וכלהו הני שלא לדעת, ובכל כה"ג אפילו גלויי דעתא לא צריכינון כמו שזכר הרא"ש ריש פ' האשה שנפלו לה נכסים, והן הם דבריו בתשובה כלל פ"א; וה"ה נמי ההיא דריש פר' אעפ"י שלא כתב לה אלא על מנת לכנסה ומסיים בה התם הרא"ש בתשובה דהיכא דליכא אומדנא דמוכח כי הני דקאמרי וגם אין מחשבתו נכרת מתוך מעשיו כי ההוא דזבין נכסי אדעתא למיסק לא"י בעינן תנאי כפול, והם דברי התוס' ג"כ בקידושין פרק האומר אמתניתין דאעפ"י שאמרה בלבי היה להתקדש לו וכו', אלמא פשיטא להו דתנאי שאינו כפול אף על פי שפירש דעתו לא מקרי אומדנא למעקרא למלתיה קמייתא דדילמא לזרוזי בעלמא הוא דעבד, והיינו טעמא דתנאי שאינו כפול למ"ד תנאו בטל, ולא שייך למימר כאן אין אדם משטה בשעת מיתה כדעת זולתי. ובנ"ד ליכא ודאי דין מרומה, שהרי פירש המצוה כל מה שהיה בדעתו ונתקיימו דבריו, אלא דאיהו סבר דאתני תנאה מעלייא ואמור רבנן לאו תנאה הוא דהא איכא מעשה בתחלתו והתנה עליו בסופו ודינא הוא המעשה קיים והתנאי בטל.
 
ולא הוצרכנו לכל זה אלא לרווחא דמלתא אפילו היה תנאי חזרת מחצית הנדונייא בין אב לבתו, וכבר ביארנו בפשיטות גמורה שאין הדבר כן, וזו אינה צריכה לפנים.
 
עוד אמרו החולקים שמעשה ב"ד קיים את הצואה בשעה שהפקידו חלק הבת אצל האפוטרופוס, ואני אומר אם אמת היה הדבר שקיימו אותה, אין כח ב"ד יפה בזה וקא משוו להו ב"ד טועין, אמנם ראיתי אותו מעשה ב"ד ולא עשו אלא מה שהי' מוטל עליהם לעשות לא פחתו ולא הותירו.
 
בהא נחיתנא ובהא סליקנא, שירושה אין לה הפסק וכיון שירש הבן את חלקו ומת אחותו תירשנו בלי שום תנאי, והסך קצוב שנתן האב לבתו זכתה בו הבת מדין מעשה קודם לתנאי שהמעשה קיים והתנאי בטל, ועוד אין תנאי חזרת המחצית בין אב לבתו אלא זרוז ועצה [טובה] להתנות בה בין איש לאשתו, וממילא רווחא שמעתא שהבת רשאה ושלטת בעצמה ובנכסיה וכל אשר היא עושה ה' מצליח.
שו"ת הרמ"ע מפאנו סימן נא
 
תשובה בדין מלוה ולוה. [לויאדנה].
 
הנושה בחברו מנה לזמן קצוב על מנת לסגלו ולא נתקיים התנאי, כל יומא זמניה הוא, ואם מחמת האיחור נתמעטו זכיות המלוה או נגרע בטחונו אע"פ שעדיין המנה בעין וביד הלוה לקיים תנאו, לאו כל כמיניה, שלא על מנת כך הלוהו, וכל שנשתעבד מעכשו על קיום התנאי הרי הוא כאלו כפלו בארבעה גדריו ובהבטל התנאי בטל המעשה, ודבר זה שנון ערוך ומוסכם לכל, בארו הרמב"ם מהלכות אישות פרק ו' ובהלכות זכייה ומתנה פ"ג, וכ"ש אם בזבז המעות בדברים אחרים ושנה בהן מדעת הבעלים, יד המשנה לעולם על התחתונה; ואם יש לחוש לנכסי הלוה שיהיו הולכין וכלין, עבדינן ליה תקנתא למלוה לעכב מנכסיו בכל מקום שהן, אעפ"י שלא הגיע זמנו ואפילו לא היה שם תנאי כלל, שכן הורו הרב והרא"ש והטור ונמוקי יוסף והרבה מן האחרונים והעיד מהר"י קארו בח"מ סי' ע"ג שהוא וחבריו היו דנים כך בכנופיא.
 
ומלוה שלא נמלך וקדם לעכב ממון הלוה על ידי ערכאות במודעא רבא לסדר אחר כך טענותיו לפני דייני ישראל, יש חלוק רב בין מקום פסידא כגון דעד דאזיל לבי דינא הלה עושה צרכו במעותיו ולא יהא לו במה לפרוע או שלא במקום פסידא שיכול להשכים לב"ד, והרא"ש בתשובה הביאה הטור ח"מ סי' ס"א השוה העושה דין לעצמו להולך לדון בערכאות של נכרים ובפרק המניח את הכד אמרינן דבמקום פסידא כולי עלמא לא פליגי דעביד איניש דינא לנפשיה, ופירש מהר"ם בתשובה דדוקא בחפץ מבורר שהוא שלו והודו לדבריו (גדולי) רבני ספיר"א, אף אנו נאמר דבמקום פסידא וחפץ מבורר כי האי גוונא מציל את שלו בערכאות של נכרים אם הם מזומנים להציל יותר מדייני ישראל. וכי תימא לאסורא מדמי להו הרא"ש ולא להתרא, לאו מלתא היא, דהא כשם שהתיר לדון בערכאות של נכרים אי חבריה לא ציית לדידן כך התיר לעשות דין לעצמו אפילו בחפץ שאינו מבורר אם התנו מעקרא, והשתא האיך לא ציית דינא.
 
ועוד לא גרע לדון בעש"נ ממאי דשרי רב נחמן למאן דדלי ביומא דחבריה דלימחייה במאה פנדי דמרא, ואע"ג דהיכא דליכא פסידא נמי הלכה כרב נחמן דעבד איניש דינא לנפשיה ובכה"ג ודאי לא שרינן לדון בערכאות של נכרים +ק"ס (=קרית ספר= אולי הכוונה לה' סנהדרין, הסימן מטושטש)+ תדע דאי מחי לחבריה קנסינן ליה דלא אמר רב נחמן לימחייה אלא במקום פסידא, ה"מ במקום שבתי דינים יושבים, אבל אם אין כח בדייני ישראל לכוף את הנתבע התירו לו לתובע לדון בערכאות של נכרים שלא יפסיד ממונו, כדמסיק שם הרא"ש.
 
ובלבד שיהא בזה תנאי מפורש כגון דכתוב בשטרא בין בדיני ישראל בין בדיני האומות וא"צ ליטול רשות, אבל אי ליתיה להדין תנאה לא מבעיא שצריך ליטול רשות מב"ד קודם שידון עם חברו בערכאותיהם כדברי הרמב"ם סוף הלכות סנהדרין אלא אפי' לכוף את הנתבע בערכאות של נכרים לעמוד בדיני ישראל צריך רשות הקהל או גדולי המלכות כדברי מהר"ם הובאו במרדכי פרק הגוזל בתרא, ואמר להלקות או להעניש העושה כן בלי רשות ומסיים בה הכל לפי מה שהוא אדם, ויפה אמר אלא שאנו מפרשים אותו אחד התובע ואחד הנתבע לפי מה שעינינו רואות אם קשה עורף הוא אם לאו.
 
ואחרי שבעונותינו הרבים אזלת יד מישראל ורבו המבריחים את נכסיהם ונועלים דלת בפני לווים +עיין כאן על המבריח נכסיו ודיני העכוב, הסיגואיסטר"ו בלע"ז+ ראינו לכל גדולי רבותינו נותנים רשות לעכב בדיני האומות ממון הנתבע ביד הנפקד שמא יעשו קנוניא על נכסיו של זה, ואח"כ יסדרו טענותיהם לפני ברורים בדינינו, ופשיטא שלא הוצרכו לכך אלא במקום שאין דבריהם נשמעים כל הצורך ובכה"ג סברא היא ותורה שלמה ליכא לספוקי עלה, ועל זה סמכנו פעמים רבות שבא מעשה לידינו. ואם נכסי הלוה מתמוטטין ויש סיפק ביד שופטי ישראל אל יעכבו תחלה את הממון ביד הנפקד אעפ"י שלא הגיע זמן הפרעון, ויש להם על מה שיסמוכו כדלעיל, ואם נכון לבם בטוח על העכוב שלהם שלא יחושו לקנוניא אז המלוה יסר שבטו ואימת הערכאות מעל הנפקד תחלה, הא לאו הכי אין אומרים לו להפסיד ממונו כדברי הרא"ש, והכי שמיע לן מתלמידי מהר"ם מפדווה +עיין תשובת מהר"מ ב"ב ססי' שמ"א (הערה זו מכ"י אחר, נראה שהיא מר' צבי הירש שהחזיק הספר הזה)+ שהיה דן הוא ובית דינו להדיא, והיה אומר שהמעכב ממון חבירו על ידי ערכאות אפילו בלי רשות, אעפ"י שעשה שלא כהוגן, אין זה פוטר מים ראשית מדון שנרשה את חברו בשביל כך לדון עמו בערכאות חלילה אלא יבאו לדון בדינינו ודייני ישראל ישפוטו הם על העכוב עצמו ועל עיקר הדין כדלעיל, והם דברים של טעם לפי המקום והזמן עד יבאו ימים אשר לנו בהם חפץ.
 
אכן מודעא רבה יש בדברינו ובדברי רבותינו המכובדים שזכרנו, שלא יעשה התובע רק עכוב גרידא ולא יזוזו נכסי הנתבע מיד השליש הנמצאים אתו, או כיוצא בזה, אבל אם יש בדיני הערכאות מיני עכוב על נכסי הנתבע עצמו בביתו וברשותו ומתאנה הוא לו התובע שאם לא ימצא ערב עליהם יוציאום הערכאות מרשותו להשלישם לא כאלה חלק יעקב, ואין שום אמתלא להתיר הדבר הזה אפילו בדיעבד דאין לך נקטיה בכובסיה דלשבקי' לגלימיה גדול מזה וכופין את התובע לתקן המעוות תחלה ואח"כ נעסוק בתקנתו להציל את שלו כדיני התורה ואיש על מקומו יבא בשלום.
שו"ת הרמ"ע מפאנו סימן נב
 
בנזקין. [לויאדנ"ה].
 
שאלה, המלוה מעותיו לנכרים ברבית בחנות חברו המוחזקת בו, ובשם בעל החנות וברשותו שאונות ושטרות יוצאים על שמו, ואחר כמה ימים העלילו השרים על בעל החזקה בשביל דברים אחרים עד שנטלו חלקו וחלק חברו אשר נקרא שמו עליו ואין מציל, מהו להתחייב בתשלומי נזקו.
 
תשובה, בעל החזקה ודאי פטור לגמרי שהרי לא הזיק ממון חברו בידים ואפילו גרמא לא הוי, ואם המכניס כליו ושורו לחצר ב"ה וברשותו והזיקו שורו של ב"ה ק"ל כרבי דאמר במשנה פרק הפרה מ"ז ע"ב בכלם אינו חייב עד שיקבל עליו ב"ה לשמור, וכשמואל בדיני דפסק כותיה, רואה אני שהדברים ק"ו. ולא אשכחן בשום דוכתא שבשביל הנאה יהא אדם גומר ומשתעבד, אא"כ נשתעבד בפירוש כגון שותף וערב בשעת מתן מעות ודכוותייהו שאעפ"י שלא שמרו דרכי ההקנאה אלא בדבורא בעלמא אנן סהדי דכל חד מנייהו גמר ושעביד נפשיה, אבל כגון זו שלא נשתעבד כלל לא בפועל ולא בדבור הוה ליה כגון הנח לפני שומר חנם מתני' פ' האומנים, ותנן בפ' הפועלים ובפ' השומרים ש"ח נשבע על הכל; ואפילו יהיה בעל החזקה נהנה ומשתכר בדבר אינו אלא ש"ש והרי הוא פטור מן האונסים, ומהיכא תסק אדעתין לחיובי בתשלומין, שעבוד אין כאן ולא דינא דגרמי דמחייב ביה ר' מאיר, ואפי' גרמא ליתיה שהוא פטור לדברי הכל, ולא דבר הגורם לממון פלוגתא דר"ש ורבנן, נתבארו שלשתם יחד במרדכי פ' הגוזל קמא, אלא ודאי נסתפחה /נסתחפה/ שדה שניהם המקום ימלא חסרונם, ואם ירצה בעל המעות להשביע לבעל החזקה שלא שלח ידו במעותיו להתחייב באונסין הרשות בידו.
שו"ת הרמ"ע מפאנו סימן נג
 
תשובה לשבועת השליחין והשותפין ולמלוה ולוה. [לקסאלי].
 
כתב הרמב"ם בפ"ט מהלכות שותפים, המשלח ביד חברו חפץ למכרו או ששלח מעות בידו לקנות לו פירות או סחורה אעפ"י שלא נתן לו שכר על זה ואין לו חלק ולא הנאה בשליחות זו הואיל ונשא ונתן בממון חברו ה"ז כבן בית ויש לו להשביעו מספק וכו', והן הן דברי ן' מיגא"ש רבו, וכן בתשובות הגאונים ופסקה טור ח"מ סי' צ"ו, ושבועת המשנה היא מהנהו דתנינן ואלו נשבעין שלא בטענה ומפרש בגמרא שלא בטענת בריא אלא בטענת שמא שהם נשבעים ונפטרין, והיינו רבויא דריש ההוא פרקא שבועות מ"ה דתנן כל הנשבעין שבתורה נשבעים ולא משלמין לאתויי הנך דמתניתין סיפא ואלו נשבעין שלא בטענה שגם הן נשבעין ולא משלמין, ואיכא נמי בכלל שבועת המשנה אלו נשבעין ונוטלים שכיר וחבריו פוגמת כתובתה וחברותיה וכלן כעין של תורה.
 
וזה כלל גדול שאין בשבועת המשנה נשבע ונפטר אלא מי שיש לו הוראת התר בדבר, הא לאו הכי לא נחשדו ישראל על הגזל ח"ו. אלא דעבוד רבנן תקנתא בשבועת הסת משום חזקה דאין אדם תובע ממון אא"כ יש לו ולפעמים שהנתבע אשתמוטי קא משתמיט או ששכח ולא בדילי אנשי מספק ממונא +כיון שאפשר בחזרה+ רמו רבנן שבועה עליה דמספק שבועה בדילי.
 
ודמי קצת למה ששנינו בריש מציעא זה ישבע שאין לו בה פחות מחציה וכו' ואמר בגמרא מאחר שזה תופס ועומד וזה תופס ועומד שבועה זו למה א"ר יוחנן תקנת חכמים היא וכו', וזו אינה לא שבועת התורה ולא שבועת המשנה מהנהו דפ' כל הנשבעין בתלת בבי שזכרנו למעלה, שהרי אין כאן לא נשבע ונוטל ולא נשבע ונפטר דכל חד מנייהו מאי דתפיס דידיה הוא ולא אמרו יחלוקו בשוה אלא כדתפיסי בכרכשתא, ואם לחשך אדם לומר אין שבועת הסת במשנה כלל אף אני לא אמרתי אלא שהיא דומה לה, ואולי מכאן יצא לו לרש"י ז"ל שלא חלק בין שבועת המשנה לשבועת הסת כלום. ואם זו דשנים אוחזין הוא בכלל שבועת המשנה אף אתה אמור שהיא לבדה יצאה מן הכלל שאמרנו, וחוץ מזו אין לנו במשנה אלא נשבעים ונוטלין או נשבע ונפטר בטענת שמא שיש לחוש בה להוראת התר, הא אין בה הוראת התר כל שבועה ליפטר הסת היא, זו שטת הרב בכל מקום יעויין בהלכות בפ' האיש מקדש ובפי' הר"ן והמאור והמלחמות שם וכסף משנה פ"א מהלכות שלוחים, ומשם תראה שיש חולקין ודברי הרב עיקר בלי ספק.
 
וממה שבארנו יתאמת לך שלא אמר הרמב"ם להשביע שליח סתם אלא שליח שיש לו הוראת התר, כגון שהוא סבר שמהשתדלותו נמכר חפצו של חברו יותר מכדי דמיו וכיוצא, ואין לשליח הפורע חובו של חברו הוראת התר דזוזי יהיב ליה לוה לשליח וזוזי בעינייהו יהיב ליה שליח למלוה, ובטלה הטענה העקרית שטען הרשב"א בתשובה סי' תתק"כ על הרמב"ם יעויין שם, ורש"י לא פירש בן הבית בדוקא כמו שחשב הרשב"א אלא ארחא דמלתא נקט. והפירוש המקובל להרשב"א במשנת הנשבעים שלא בטענה, והוא שיש ביניהם טענת שתי כסף, די להשיב על מה שטען הוא עצמו נעלת דלת בפני כל השלוחים, והאמת הברור בכל זה שדברי הרמב"ם עיקר ומנייהו לא נזוע.
 
ומדקאמר הרמב"ם אע"פ שלא נתן לו שכר, אלמא אם נהנה בשליחותו כ"ש שנשביעהו ולא נחוש דלמא מימנע ולא אזיל בשליחותיה, א"כ אין השכר מעלה או מוריד בדבר; ואף הרשב"א בתשובה שם סי' תתק"כ שהוא סובר שאין שבועה לשליח כל עיקר כמו שזכרנו וכן כתב בסי' תתקכ"ד, לא נחלק על הרמב"ם בשותף כלל, שאין השכר פוטרו משבועה, דהא ודאי איפכא מסתברא וכדכתיבנא, ואף ר"ת בתשובה זכרוה התוס' וספר אגודה ומרדכי במס' שבועות וסמ"ג בהלכות שותפין לא פטר משבועה בשביל דמטיא ליה הנאה אלא בעסקא, דהיא פלגו מלוה ופלגו פקדון ואין כאן שתוף כלל לפי האמת אלא דעבוד רבנן תקנתא דניחא לתרווייהו ובמאי דתקון תקון, ומי שיפטור משבועה את השותף הנוטל שכר טועה בדבר משנה ובדברי ר"ת ועובר על דעת הגאונים וכל הרבנים שזכרנו למעלה, והוראה רווחת היא בישראל ומעשים בכל יום שמשביעים את השותף בטענת שמא אעפ"י שהוא נוטל שכר עמלו יתר על חלקו.
 
ולענין גביית מלוה דאמרי אינשי ממרי רשוותך פארי איפרע ולא מחייבינן ליה ללוה למטרח ולמזבן ואתויי זוזי, הני מילי היכא דלא אתנו אהדדי אבל אי קביל עליה חומר מנתא דמלכא דלא מסתלק מעולם אלא בזוזי הוה ליה תנאי שבממון ותנאו קיים.
שו"ת הרמ"ע מפאנו סימן נד
 
תשובה לדין שטרות העולים בערכאות +[עיין] ן' לב ח"ג סי' ק"י.+ [לפירר"ה].
 
הנה הנכבדים ומעולים כה"ר יצחק ן' ברוך וכה"ר אברהם ישראל והם הברורים מהחלקים ישאלוני משפטי צדק להעמיד את שני בני הויטיריא"ו הלא המה רבי דוד ואחותו מרת חנה על האמת והשלום אשר קרבת אלהים יחפצון על דברי ריבות נפלאו מהם בשביל נכסי עזבונו של ר' שם טוב אחיהם נ"ע, כי הוא צוה זה פעמים על חלוק נכסיו, ראשונה עברית ועדיה ר' עמנואל מנחם ור' מאיר צרפתי, ואחריה החליף הכוונה בצוואתו העולה בערכאותיהם של אדוני הארץ, ואעפ"י ששתיהן יוצאות ביום אחד ובמקומן אין כותבין שעות ליכא למימר בכי הא מלתא דאפילו הובררה השעה לית לן בה, דה"מ בבריא דלא מצי הדר ביה אבל בשכיב מרע דמצי הדר מיבעי לן למינדע ממאי הדר וכל כהאי גוונא קפדינן אשעות בכל מקום, ובנדון שלפנינו יש הוכחה מן העברית שהיא קדמה למה שבסוף דבריה אומרת שצוה לפלוני סופר הערכאות לעשות שטר וכו', ואין העברית מפרטת אם אותו השטר הערכי שהוא מאוחר אליה כאמור יהיה מכוון עם דבריו הראשונים אם לאו, אלמא נמלך המצוה ועשה בדבריו האחרונים דייתיקי מבטלת דייתיקי +כך איתא בפ' יש נוחלין בש"ס+ שכן בתחלת דברי הצואה ערכית אומרת היות המצוה רוצה לעשות דייתיקי אחרונה אשר יקראוה צוואה בלי מכתב ושתהיה מבטלת בטול גמור כל צואה זולתה, אלה הם דבריהם ממש מתורגמים בלי חלוף ותמורה כלל.
 
ועל הצואה הזאת הערכית היו מולים ושאינם מולים מכללם השנים שהיו כבר עדים בצוואה העברית, וידוע לבקי במעשה הערכאות שאין עשייתם העיקרית רק ספור דברים ופרסומם לפני המצוה וכל העדים, והוא הנקרא אצלם סטיפולאציונ"י +פי' מלה סטפולאציאונ"י בלשונם ר"ל קבלת דברים, ועיין כאן (אי"ג)+ שמשפט המלה בלשונם בעצם וראשונה ר"ל קבלת דברים; ואולם החלופים היותר עצמיים ונראים מתורף הצוואות עצמן הם אלה: ראשונה, העברית אומרת שהק' סקודים מפיס"ה יוציאום בבניינים ויפויים, והערכית מחלה להם תנאי זה בשתיקתה ממנו; עוד, העברית מחייבת להדליק ז' נרות כל ע"ש שנה אחת לא זולת, והערכית מחייבת עוד שכבוד יעשה לו במותו משך חדש אחד כמנהג הספרדים +מנהג הספרדים הוא לעשות כבוד לנפטר במותו משך חודש א' (אי"ג)+; עוד, העברית אומרת שהק' סקודי מפירר"ה יתנום לעניים או לצרכי בית הכנסת והערכית שותקת מכל זה אם כן יוכלו פרנסיהם וממוניהם להוציאם בכל צרכי הצבור או כטוב בעיניהם אפילו חוץ [לצרכי] ב"ה; עוד, בעברית חיוב הנרות בלבד ובערכית חיוב הנרות וכבוד החדש כאמור; עוד, העברית אומרת שיחולקו בפיס"א שלשים סקודים לעניים עוברים ושבים או לבנות מהם מלון אורחים והערכית החליפה כוונה זו וסדרה שינתנו לענים יתומים ספרדיים מתת, ולא זכרה שום מקום נוסף על מה שיחדה בזה שיהיו יתומים דוקא וספרדים דוקא אפילו לא יהיו אורחים מה שדייתיקי ראשונה היתה לארחים דוקא אפילו שלא יהיו לא יתומים ולא ספרדים; עוד, החמשה מקום מצפת רוצה העברית שיוחלקו ע"י פרנסי פירר"ה, והערכית אומרת שינתנו לעניי צפת סתם; עוד, [העברית] האמינה את הקוואלייר"ו על מה שיאמר שהוציא, והערכית שתקה מהנאמנות הזה ומסתמא עליו להביא ראיה כמה הוציא. ולא הייתי נזקק לכל האריכות הזה אלא לחזור הדברים כשמלה שהרי השעה צריכה לכך.
 
עוד יש ערעורים גדולים לצוואה העברית מתוכה: ראשונה, שאחד מעדיה קרוב תכלית הקרבה לאחד ממקבלי מתנה וגרסינן בירושלמי הובא בהלכות בפ' ההזמנה כתב כל נכסיו לב' בני אדם והעדים כשרים לזה ופסולים לזה רבי יוחנן פוסל ורשב"ל מכשיר אר"ש בן אליקים מתניתא מסייעא לר"י מה שנים ומצא אחד מהם קרוב או פסול עדותן בטלה אף שלשה וכו', וזה אינו מעלה ולא מוריד אעפ"י שהיו במעמד עם האחרים במעשה הצואה הערכית שאין פסולי עדות פוסלים בה כיון דלאו אעדים סמכינן אלא אהימנותיה דספרא בלבד; ועוד, מהיותה אומרת שהמצוה היה ש"מ ושסדר דבריו כדרך מתנת בריא ובלשון הנחה ומסירה והיה זה בלא שום דרך מדרכי ההקנאה ואח"כ חזר ללשון ירושה. ולבי ראה הרבה מהבחינות בדברים האלה הכרחיות למי שירצה לדון דין אמת לאמתו, ואם הייתי מרבה לחקור את העדים דליתינהו קמן דלנשיילינהו אבינה לאחרית כונת המצוה, מלבד כמה צדדים שיש בלשונות הללו שנתנו לידרש להעמיד דברי הצואה העברית הנז' אלו היתה מאוחרת לערכית או בדבור אחד נאמרו, אלא שבטול הצואה העברית ימשך מנה ובה בהיותה מקיימת בדבור אחרון את אשר יאמר הערכי בשטר שלו והוא מנגד לה בכמה חלופים שזכרנו ובפירוש בטל כל צואה מוקדמת, א"כ המתבונן בפרטיה עוסק בדברים בטלים.
 
ויסוד דברי ש"מ זה, אחרי שיודה בעל הריב דאתפטר מגו מרעיה, הלא הוא כמוס בצואה הערכית שהוכשרה במשנתנו פרק המביא קמא בכלל שטרי דלאו אקנייתא, ולא נפסלו אלא כעין גטי נשים.
 
ויש מרחיבים עוד מקום אהלי ערכאות הללו ואומרים דהיכא דאיכא דינא דמלכותא שלא יועיל שום שטר אלא העולה בערכאותיהם כשטת הרא"ש +עיין בזה [סוף סי'] פ"ט ותש' רשב"א תרל"ז ובקצרות קמ"ז ור"כ לשטרי עש"נ+ אך שטרי מתנות והקנאות [בלבד] כשרים, אלא דהאידנא ליכא דינא דמלכותא בהא מלתא לבטל מה שיכתבהו זולתם ועכ"ז רוב האחרונים סוברים שהנאמנות הנתונה לסופריהם אשר יאמר היום הורמנא דמלכא יספיק לדון בשטרותיהם דינא דמלכותא דינא ובלבד שיתבאר מתוכם היותם דרכי ההקנאות בדיננו מושלמים כהלכה, אמת כי מדברי הרב בהלכות יש ללמוד שאפילו בדרכי הקנין סובר שמואל דינא דמלכותא דינא, אבל אין אנו צריכים למשכוני נפשי בכל החולקים הללו גבי האי עובדא דידן כמו שיבאר.
 
ואתהלכה ברחבה לדון בו כמו שאמרנו דלאו שטר הקנאה הוא וכשר כדברי הגאונים והרמב"ם והסכים עמהם הרב בתשובה וכלישא /וכלישנא/ בתרא דגמרא מאין חולק, שהרי ידוע למתחילים דדברי ש"מ ככתובין וכמסורין דמו פירוש דלשון שטרות דבעו כתיבה ומסירה וכן ככתובין לקרקעות וכמסורין למטלטלין, וכירושה שוויוה רבנן למתנתו, ומדחזקת ערכית לא מרע נפשיה וקושטא קאמר, ימשך מכל אלה ששטר זה העולה בערכאות גלויי מלתא בעלמא הוא וכשר, ומעשים בכל יום מזמן קדמונינו בכל הממלכות הללו להכשיר כיוצא בו בבתי דינין מומחין, ולא תקשי לך מעובדא דאתא קמא הרי"ן לב וה"ר דימידינ"ה שבטלו את הצואה כנראה בתשובותיהם דהתם שטר הדיוטות הוה, ועוד אתריה דהרמב"ם הוה שנהגו להורות כדבריו לעולם.
 
ומלתא אגב אורחין מודענא לשואלים, שכל התנאים שזכר הרמב"ם בהלכות מלוה ולוה פרק כ"ו נתקיימו בשטר הזה, שהרי הסופר הערכי שכתבו הוא עצמו שופט כנראה בפירוש מחתימתו, ולאו עלה סמכינן אלא בגלוי מלתא בעלמא, מלבד דכלהו הני ספרי אית להו הורמנא דמלכא שיאמנו דבריהם כאמור ויש בשטרותיהם אשרתא דדייני הנקראת בלשונם ליגאליט"ה +ליגאליט"ה בלשונם ר"ל אשרתא דדייני (אי"ג)+ וחזקתם ברורה דלא מקבלי שוחדא אוי לנפשם אם יהיו חשודים בכך מאימת מלכות שמכים ועונשים על זה מכל חטאות האדם, ובר מן דין יש כאן עדי ישראל כמו שהקדמנו, אעפ"י שאחד מהם קרוב הא אמרינן דבגלויי מלתא סגי ועל גלויי מלתא די בעד אחד ובפסולי עדות נשים וקרובים ואפילו עבד או שפחה, אם כן לא מבעיא לדעת הרא"ש הנלוים אליו שהקלו בתנאים ההם, אלא אפילו לדעת הרמב"ם וסיעתו לא יהיה פוצה פה ומצפצף מן המעיינים הישרים בלבותם שיגמגם בדבר דהאי שטרא מעליא הוא וכשר לדברי הכל.
 
ואלה הם דברי הצואה הזאת האחרונים מתורגמים ככתבם וכלשונם: וכך צוה וסדר ורצה ואם היותו רוצה שיהיה רצונו האחרון ורצה שיועיל כדין צואה ואם לא יספיק יועיל מדין קוניציל"ו +פי' קוניציל"ו שכותבים סופרים בערכאות מסדר המצוה בשטרי הצוואות שלהם, ופתרון המלה הנז' הוא אגרת עיין (אי"ג) ועיין על מלה זו בפסקים כ"י מהגאון כמוהר"ר יחיאל טרבוט מאסקול"ו ז"ל (השני) בן הגאון המופלא כמוהר"ר עזריאל טרבוט ז"ל בסי' ע"ב ופירש שמלה זו כותבים הסופרים לשופרא דשטרא, ור"ל בלשונם שיהיה יכולת ביד המצוה לקיים ולבטל כל מה שעשה הכל כרצונו ע"ש+ (שפתרונו אגרת) או מדין מתנה מחמת מיתה ומדין כל שאר צווי ורצון אחרון וזה אומר היום סוף רצונו ורצה שיועיל וכך צוה וסדר בהיותו מחלה אותי וכו' ע"כ. ואולם הדבור הזה האחרון שהוא קטיע לישנא וסופר משוייר ונכחד תחת סימנא בעלמא כאמור, אנו מפרשים אותו בפחות שבלשונות לעשות שטר אי"ן פובליק"ה פורמ"ה ותו לא דהוי כעין כתבוהו בשוקא וחתמוה בברא +שאנו כותבים בשטרות שלנו הוי כעין מה שכותבים סופרי המלכות אי"ן פובליק"א פורמ"א+ וכן אמרו חכמיהם שאין הכרח להוסיף בבאורו אלא כך, וכבר ראינו שטרות הרבה שלהם הבאים בארוכה שזה נסתם וילמד סתום מן המפורש.
 
ואין לנדון זה ענין כלל עם תשובת הרשב"א סימן תש"ד אשר שמעתי היום מן החכמים דלבשי מדאה מי שרוצה ללמוד הימנה לבטל צואה זו כי בראותו זה הלשון קטוע ומופסק ובלתי מושלם, כאשר פתרי אותו ביושר ובאמונה, הנה הוא חוכך להאמין שדעת המצוה היתה שלא להקנות אלא בשטר וידוע שאין שטר לאחר מיתה - ואני מוסיף על דבריו שאין המטלטלין נקנין בשטר ואפילו מחיים כלל, ובפרק יש נוחלין חדא ועוד קאמור רבנן גבי כתבו ותנו שאין כותבים ונותנים, חדא שאין מנה נקנה בשטר ועוד שאין שטר לאחר מיתה, ואעפ"י שיש מפרשים בענין אחר מ"מ פשטה דגמרא משמע לן הכי בברור, - והנה לדברי בעל הריב ישתנה דין שטר זה לדין שטרי אקנייתא, ולא היא, כי אפילו לפי סברת המפרשים אותו לשון הקטוע שר"ל אי"ן ואליד"ה פורמ"ה +אין ואלידה פורמ"ה שכותבים סופרי ערכאות בשטרותיהם הוי כנרשם באופן מועיל+ שפירושו באופן מועיל מי מודיע אם המצוה עצמו אמר כך בפירוש, ולו יונח שכן הוא לא נתכוון אלא ליפות את כחם של מקבלי מתנה ולא למען יועיל כמו שתרגמוהו החולקים, ומדברי הרשב"א בתשובת הנז' למדו לפרש כן ולא עוד אלא שתקעו עצמם לפרש בו למען יועיל הוא לבדו לדונו. שגם זה הבל ואין בו מועיל וזה אינו, שהרי המצוה בפיו מלא גמר אומר עד כמה פעמים היות רצונו שדבורו בלבד יועיל בכל אופן היותר שוה ומספיק וזו הוכחה ברורה שאין השטר הזה אלא לראיה בעלמא, כ"ש אם נאמר שהם דברים נהוגים לסופרים אפילו שלא אמרם המצוה ביחוד ומשופרי דשטרי שאנו כאן תחת העלמו של שאר קטעא לא זולת כידוע לכל הבקי בשטרות אלה, ואין בערכאותיהם ולא היה שום שטר בעולם בלי תקון זה שיהיה המסדר מבקש את הסופר לעשות שטר מפורסם בפני עדים אחליו יכונו על כך וזולת זה יהיה כל מעשהו כחרס הנשבר שאין בו ממש. אבל בההוא שטרא של תשו' הרשב"א היה כתוב בפירוש למען יועיל א"כ אין הנדון דומה לראיה כלל, ואם כדבריהם שטר צואה עולה בערכאותיהם שהכשירוהו כל האחרונים היכא משכחת ליה, והטוען שאין אחריותם עלינו היה לו ללמוד מר"ע ולא למד כי הוא משנה פ"ב דזבים ולא בטל אפשרות המציאות עם מיעוטו. ואין זה אלא מקום שראוי לקצר בו ולא הואלתי להאריך ובפרט בהיות שתי הצוואות מתאימות ושוות במתייחס לזכותה של מרת חוה ואישה בנכסי המצוה הנ"ל וכי איתשיל לדידהו אתשל, וכ"ש שנצדק בדברנו נזכה בשפטנו שיש להליץ על השטר עברי כמה שאין הערכי מנגד לו ועד עתה לא היה נודד כנף לערער על ההקדשות.
שו"ת הרמ"ע מפאנו סימן נה
 
בדין המורדת. [לפירר"ה].
 
נשאלתי מפי ב' החלקים, הר"י גאלינדו לשם אחותו מ' שמחה אלמנת הרופא רבי רפאל זלה"ה, וה"ר אברהם ן' ארוייו לשם היורשים, להבין ולהורות על תביעת האלמנה שהיא שואלת מותר שעבודו עמה מדין כתובתה ותוספת, והיורשים טוענים עליה שהיתה מורדת על בעלה והעידו עליה עדים אשר לא מבני ישראל המה שאישה היה מתרעם לפעמים שאשתו היתה מגרשתו מביתו ולא עוד אלא שכמו ג' חדשים לפני מותו אחרי שגבתה קרן נדונייתא מחיים ע"י ערכאותיהם הלכה אל בית אביה ואח"כ חלה אישה את חולייו אשר מת בו ואף כי אמר להביאה לא יספה שוב אליו עוד. ואני עמדתי על בוריין של דברינו ע"פ הצעת המעשה נעשית במצות המעמד מהק"ק יצ"ו ובמצות הברורים ע"י הסופר ה"ר שלמה הכהן שנחקרו לפניו על זה רבים אשר ישנם בתורת עדות אחרים ג"כ לבקשת ב' החלקים, וגם בדקתי בשכניו גרי ביתו של הרופא הנז' והם אנשי אמת נכבדי ארץ נתברר לי ששנים רבות כלכלה האשה ההיא את שיבתו בכבוד והדר אשר היה באמנה אתה כגמול על אמו אע"פ שהיה כל ימיו כילי הפכפך וזר, ואף כי העלימו קרוביה מיתתו ממנה ימים מה לא מנעה קולה מבכי תמרורים ועיניה מקור דמעה כאשר נודע לה וכבוד עשתה לו אחרי מותו כמנהג הנשים היקרות, ומה שגבתה הנדוניא מחיים היה עם אמת לא נכונה בשביל קלא דלא פסיק מהיות כל נכסי הרופא אישה הנז' משועבדים לא"י מכח תנאי כתובה נעשה בינו ובין אשתו ראשונה איך שיהיה +עיין בזה סי' ק"ג+ ועל כך נתבאר בתנאי כתובה מהרופא הנזכר לזכות אשתו זאת מרת שמחה שראיתיו מקויים בחותמיו וזה נסחו: שכל סך כתובתה הכולל נדוניה ותוספת יהיה מיוחד תמיד לשם האשה ויקרא שמה עליו בין על כל המעות בין על כל הרכוש למען לא יהיה בשום זמן דין ודברים לשום אדם בעולם לא לדרי א"י ולא לדרי ח"ל על הסך ההוא לא מחמת שום שעבוד וכו' בתנאי שרבי רפאל יסגל תמיד המעות ויאכל הפירות עם אשתו אמנם הקרן יהיה נקרא בשמה ומיוחד לה תמיד בתנאי שלא תוכל להוציאו מתחת שולטנות בעלה וכו', זהו לשון התנאי באמת וישר, ועוד אחד מממוני המעמד מעיד שהוא וחבריו הלכו אל בית הרופא לבקשתו לעשות שטר משמוש מנכסיו ושאמר להם היותו רוצה לפרוע לאשתו נדונייתה פן תשאר אחריו מוחזקת בכל אשר לו, ויש דברים הנכרים שהאמת כן הוא מפי השופט הערכי וסופריו שאמרו היותם מסדרים פרעון קרן הנדונייא ההיא אף ע"פ שאין בנמוסיהם חיוב מזה בשביל ששמעו היות הבעל חפץ בכך ופירשו שלפי שלא הסכימה דעתו לפרוע לה התוספות שתקו ולא פסקו על הפרט ההוא, וכבר יצאתי ממדת הקצור עד בלי די שלא כמנהגי ולא על חנם השתא אתינא לענין דינא.
 
פשוט בדין המורדת בפ' אע"פ ובכל הפוסקים +יעויין אלפסי זוטא דידן+ שאין לה לא כתובה ולא תוספת ולא נשאר לה שום זכות זולתי על כל הנמצא בעין מנכסי מלוג שלה ואם קדמה ותפסה בלאותיה הקיימים מנכסי צאן ברזל תפשה, וי"א דדוקא באומרת מאיס עלי אבל אם אמרה בעינא ליה ומצערנא ליה אין תפיסתה באותן הבלאות כלום ומוציאין אותן מידה, ויש מחמירין עוד עליה להפסידה מיד אחרי שעברו עליה ארבע שבתות הקצובות לה כמו שנזכיר, משא"כ במואסת שאינה מפסדת כלום עד לאחר שנים עשר חדש שדנו אותה כאנוסה שאין דעתה סובלתו ואינה כשבויה לפיכך אינה צריכה לא התראה ולא הכרזה, וכבר העלו האחרונים והסכימו פה אחד לדעת ר"ת שאין כופים לגרש, והרשב"א בתשובה הובאת בית יוסף בסי' ע"ו מטור א"ה אמר משמייהו דקמאי מה שפסק הרב ג"כ והרמב"ם והרא"ש מאין חולק דק"ל כרב הונא דאמר מורדת מתשמיש ולא ממלאכה, דאמימר נמי קאי כותיה, והשיב על אשה שהלכה לבית אביה שאין קונסים אותה בממון אלא החמיר עליה לנדותה או לשכור עליה מי שישמשנו לא להפסידה כתובתה, וכן כתב הר"ן משם גאון.
 
ועתה יאמרו נא הטוענים להפקיע זכות האלמנה הזאת מדין מורדת מנא להו שמרדה מתשמיש, כי האומרים שאישה היה מתרעם עמהם לפעמים מהיותה מגרשתו מביתו, אפילו יהיו בתורת עדות דליתינהו כמדובר הרי לא אמרו שראו כך אלא ששמעו מפי בעל דין, ויונח שהי' כדבריהם לא שמענו אלא קטטה שביניהם לא מרד מתשמיש, ולו הואלנו להאמין שהיתה הקטטה על כך מי מפיס אם היא מרדה עליו ומאסה בו או כיונה לצערו שיש בזה הבדל רב נוסף על מה שזכרנו: כי אמנם המצערת צריך להכריז עליה בבתי כנסיות ובבתי מדרשות ארבע שבתות רצופות וישלחו להתרות בה לפני הכרזה ולאחריה ושוב נמלכים בה הדיינים עצמם שלא על ידי שליח כדברי הר"ן ואם לא תשמע אליהם אז יכתבו לו עליה אגרת מרד כדין וכהלכה ובלי שמירת כל הסדר הזה אינה מפסדת כלום וה"מ נמי כשהקפיד הבעל וקבל לפנינו עליה, והנה לא שמענו עד כה ואפשר ג"כ שהוא מרד עליה או פירש ממנה מחמת חולי או תשות כח שכבר נתפרסם הרופא בכך ובכלם יוציא ויתן כתובה אם במרד לאלתר ואם באונס ימתין ו' חדשים בלבד כעונת הספנים אולי יבריא כדברי הרמב"ם פי"ד מהלכות אישות מוסכמים בטור הנ"ל סוף סי' ע"ו.
 
ופשוט בגמרא ריש פרק אע"פ דמתני' מסייעא ליה לרבי איבו דאמר משום רבי ינאי תנאי כתובה ככתובה ונפקא מינה למוכרת למוחלת למורדת ולעוברת על דת וחברותיהן דאיתמרו התם, ופרישו רבנן שכל המפסדת כתובתה כגון מורדת ועוברת על דת אבדה התוס' וכל תנאיה, וכל שיש לה כתובה יש לה תוספת, אף על פי שאפשר לה שתפסיד קצת מתנאיה שאין להן תובעים בנ"ד כגון מזונות וכיוצא בהן לפי חלוקי הדינין שנתבארו לכ"א מתנאי כתובה במקומן.
 
וקרוב מאד להאמין שמחמת כסופא הסתירה האשה הזאת סבת הקטטה והרי לא באו לב"ד על כך ולא הובררו טענותיהם, ועוד אפייסו אהדדי כפעם בפעם, וכשנפרעה נדונייתה הלכה אל בית אביה כאמור.
 
ואין לדונה במורדת אח"כ, אי משום שלא באה לשמשו, הרי כתבנו בשם הרשב"א שאין קונסין אותה בממון דלא אימרדה אלא ממלאכות שאשה עושה לבעלה וליתא לדר' יוסי בר חנינא דאמר אף ממלאכה הויא מורדת, - אי אמרת בשלמא שהאיש המוציא את אשתו מביתו מחמת כעס מיקרי מורד מתשמיש כדברי הרשב"א בתשובה סי' תרצ"ג ניחא, שאם בא ליתן לה מזון וכסות ע"י שליש רשאי כדתנן בפרקין ולא פש לה גביה אלא עונה, ואפילו לדעת המפרשים משנתנו דהמשרה את אשתו ע"י שליש כשטת הירושלמי דבעינן שיהא מרצונה ה"מ כשעושה מלאכה עמה בעיר אבל השכיר עצמו לאחרים בעיר אחרת ואוכל עמה מלילי שבת ללילי שבת ליכא מאן דפליג, אלא אי אמרת באשה שאין לה דרך ליפטר ממלאכות אלו שהן לצרכו ששנינו שם כלן או קצתן על כרחין יש לנו לדון כיוצאת מבית אישה שמורדת מהן בלבד, דאי לא תימא הכי תקשי להרשב"א מדידיה אדידיה -; ואי משום שתבעה כתובתה, הא אית לה אמתלא גדולה ותו לדידיה נמי היה בדבר קורת רוח והן לה, אף אתה אמור שהיא עשתה שלא כהוגן אבל אינה מורדת בשביל תביעת ממון; ואם תמצא לומר מתשמיש אימרדה - ובאת לישב הסתירה הנראית לכאורה בתשובות הרשב"א שלא אמר על אשה שהלכה לבית אביה שאין מפסידין לה כתובתה בלתי אם הדבר ברור שאינה מורדת מתשמיש אלא ממלאכה כדמוכח לישניה התם, אבל הנפרדת מעליו סתם מחמת קטטה נימא דאין לחלק בין האיש המוציא לאשה המוציאה עצמה ונניח דמתשמיש אימרדה - מ"מ לא זכו היורשים בטענתם דאימור מדלא צוח הבעל אחולי אחיל גבה דכל כי האי גוונא דאיהו שתיק אנן ודאי לא טענינן ליה ואינהו נמי לאו כל כמנייהו; ואפילו יהיבנא להו שטתייהו, אי מאיס עלה לא עברו עליה שנים עשר חדש, אי צעורי מצערא ליה הא לא הותרית ולא הוכרזה ולא אימלוכי אימלוך בהדה.
 
והנה ראיתי מגדולי הדור מי שחשב להפריז את המדה על העלובה הזאת ואמר כי לאשה שמרדה על בעלה בשב ואל תעשה בלבד אולי יש תקוה שע"י התראה והכרזה תשוב ותתפייס, אבל כיון שהתריסה כולי האי ודאי לא תשמע לקול מוריה ואטרוחי בי דינא בכדי להכריז ולהתרות לא מטרחינן - ולנו בפשיטות תשובתו בצדו שזה כלל גדול בתורה אין עונשין אא"כ מתרין, ועוד דבריו אלה הנה הנם חדוש הלכה אחר סוף הוראה כי אין להם עיקר בגמרא ולא בתקנות הגאונים ולא בהסכמות הקהלות ולא בשום מנהג ואין גם אחד מן הפוסקים שזכר מכל זה כלום, ואם באנו להפסידה כתובתה באומדנא בעלמא ואנן הדיוטות אנן האם עדיפנן אפילו מנשיא שבא"י שאין כחו יפה אלא בקנסות המפורש בתורה ובגמרא לא תהא כזאת בישראל.
 
עוד אמר כי א"צ להתרות בה שתפסיד כתובתה אחרי שכבר גבתה אותה - לזה אשיב שאם בירושה שהיא דבר שאינו מצוי כדדייק בירושלמי, ואפילו תפול לה אחר המרד קודם הגרושין היתה מפסדת הכל לדין המשנה כרבי יוסי, ק"ו לנדונייתה שאם גבתה שלא כדין צריכה התראה שתתחייב להחזיר לדעת הכל. א"כ לא נעשה עול היום לדונה במורדת פן נכשל למחר בשכר עברה עברה ח"ו.
 
עוד אמר שלא נתקן התוספת אלא לפי שהוא משתכר במעות הנדונייא - אף היא תשוב אמריה שכבר נשתכר הבעל בהן שנים רבות, שלא גבתה אותן אלא זה כמשלש חדשים ומדעתו, ומה יאמר על הכתובה דתקינו לה רבנן.
 
עוד מתשובת הר"י קולון סי' נ"ח שבעל הבריח נכסי אשתו בטענת מורדת, וגזר עליו להחזיר הכל במקום שיד שניהם שוה בו עד שירדו לדין, כי אמר דלאו כל כמיניה למימר שמרדה עליו ולא מפיו אנו חיין, דייק ההוא מרבנן וז"ל: וכאן הבן החכם שואל תפוק ליה דאפילו לפי דברי הבעל לא הפסידה כלום דהא לא התרו בה בי דינא ולא הכריזוה, אלא ע"כ לומר דאין כל המורדות שוות אלא יש מפסדת כתובתה תכף אפילו אי לא אתרו בה, דיש חלוק בין מורדת בפועל למורדת בשב ואל תעשה, עכ"ד - ובאמת גדולתו מחייבת שיהיו דברי מועטים, אבל אני מצווה בקום עשה להשיב עליו דכתיב מדבר שקר תרחק, ומה אעשה ולא אמר הר"י קולון אלא שירדו לדין, ולעולם לאפוקי מהאי דוקיא גזר עליהם שיבררו טענותיהם והדיינים יצדיקו את הצדיק אולי אפי' התראה לא תבעי להקל עליה אם יתאמת שהיא לא הרגילה הקטטה, וזה פשוט מעצמו ומוכרע ממקומו.
 
אני הוא המזכה את האשה הזאת ומזכה אני במקומי, הלכך שורת הדין כשם שגבתה נדונייתה בחיי בעלה כך תגבה כתובה ותוספת מן היורשים.
שו"ת הרמ"ע מפאנו סימן נו
 
לאסור הנאה מבית הקברות. [למודינ"ה].
 
שאלה, קברות של רבים שהגביהו עפר על גבן כגובה ו' טפחים ויותר לקבור אחרים מלמעלה. ויש מצבה ידועה על אחד מהמתים של מטה מכוסה לגמרי עד שאין ציונה משמש כלום למי שנעשית בשבילו, ואחד מן השרים שפתויו כעין אונס מבקש לקנותה, וקרוביו של מת שואלים אם יספיק להתיר להם מכירת המצבה מה שקבלו עליהם להוציא את דמיה בתקון המקום עצמו.
 
תשובה, גרסינן בפרק נגמר הדין מ"ז ע"ב קבריה דרב הוו שקלי מניה עפרא לאשתא בת יומא, אתו אמרו ליה לשמואל א"ל יאות עבדין קרקע עולם היא ואינה נאסרת, וכלהו שמעתתא דאותיבו מנייהו לשמואל איתוקמו בקבר בנין דאסור בהנאה אבל חפירה לא מתסרא, והכי אסקיה הרב והרא"ש כפשטה וכך העלה ה"ר ירוחם נתיב כ"ה בשם הרמב"ן. אבל ה"ר ישעיה אסר בעפר שמכסין בו המת בתוך הקבר מטעם תלוש ולבסוף חברו, ולא מיקרי לדידיה קרקע עולם אלא בסלע שלא נתלש, הובאו דבריו בטור הב' סי' שס"ד ודחאן, והמה באמת רחוקים מפשטא דגמרא, דאי הכי הוה להו לפרושה בההוא עובדא דקבריה דרב היכי הוה. ואע"ג דב"י מספקא ליה הדין פסקא משום דמשמע ליה דרבי' שלמה מסכים לדעת ה"ר ישעיה ולפיכך סתם דבריו בש"ע ג"כ, מ"מ יש לנו ללמוד מדעת הרבים דרבי שלמה לא אמרה למלתיה אלא בקבר של בנין דוקא דהוי תלוש ולבסוף חברו, דומיא דבית שבנאו לאלילים דמנה גמרינן לדין הקבר מדכתיב וישלך את עפרה על קבר בני העם כדאיתא התם, אבל עפר שהוזז והוחזר למקומו שמיע לן דלא (הוי חבור) [מתסר] ממעשה בצידן ששנינו בפ"ג ע"ז מ"ח ע"א באילן נעבד ומצאו תחתיו גל וכו' שאפילו לת"ק לא נאסר אלא האילן אבל הגל עצמו לא עלה על דעת אדם לאסור אותו, דומיא דלא ההרים אלהיהם, ואותו הגל ודאי נעשה בידי אדם לעבודת הצורה שתחתיו, וזה פשוט לדעת הרב וחבריו שזכרנו.
 
עוד אסר ה"ר ישעיה האבן שעל הקבר אפילו לישב עליה, ותמה א"ז מזה דא"כ יהא אסור לדרוך ע"ג בית הקברות, אבל מ"ש בתשובה שכל הנעשה לצורך המת ולכבודו אסור בהנאה כגון למכור מצבה שנשברה לא נחלק עליו, וגם ה"ר אשר התיר לישב על האבן דציון בעלמא הוא, וב"י אחרי שהביא כל הדעות האלה אסיק דמסתברא כדעת ה"ר אשר במאי דשמעינן ליה דפליג אבל במכירת המצבה לא שמענו שהתיר. ואם יסופק מה בין הנאת ישיבה להנאת דמים או הנאה אחרת מגוף האבן, נאמר כי ציון זה לקבר הוכן ומה קבר גופיה אפילו של בנין מותר לדרוך עליו שאין זה דרך הנאתו אף האבן כן, ומה קבר אסור בהנאת דמים אף האבן כן, ואסור אפי' לשומו ציון למת אחר דמאן מחיל זכותיה דקמא ומאן פייס, ואע"ג דמת שני לאו בר מעבד אסורין הוא דבמתים חפשי הא איכא הנאת דמים לקרובים כדברי הר"י ן' גיאת הובאו בב"י פרק נגמר הדין.
 
ובעל ש"ה האריך שם לפרש דברי גדולי הפוסקים שלא הקלו בחפירה - למימרא דלא מתסרא משום קרקע עולם - אלא בקבר של יחיד, אבל מקום קברות המוכן לרבים החמירו עליו בברייתא פרק בני העיר כעין קדושת בית הכנסת שאין נוהגים בו קלות ראש, ואפי' במקומות ממנו שעדיין אין שם מתים הואיל ואדעתא דהכי אקצייוהו לכליה מעקרא, דומיא דשדה בוכין ששנינו בסוף אהלות אינה נזרעת ואינה נטעת, וקבריה דרב בין שהיה קבר יחיד בין שהיה במקום קברות הרבים לא חשיב קלות ראש למשקל מניה לרפואה אדרבה חשיבותא היא דצדיקים גדולים במיתתן יותר מבחייהן. עוד הוסיף בעל ש"ה על קברות הרבים מחומרי היחיד אם קנו מקומו בדמים דמאן מחיל ומאן שביק.
 
מיהו לנ"ד במאי דאיתשילנא מסתברא דליכא איסור בדבר לכ"ע שהרי כל מה שזכה המת באויר הקבר מחול הוא לרבים עם העפר שהגביהו עליו והאבן הזאת שבטל ציונה נמי לא שנא ואם יוציאו את דמיה בצרכי בית הקברות או בשאר צרכי רבים אין להרהר בדבר אפילו למשנת חסידים.
שו"ת הרמ"ע מפאנו סימן נז
 
לאסור הנאה מאבני בית אלילים מה שנפל. [לויאדנ"ה].
 
שאלה, בית שבנאוהו מתחלה לאלילים והכניסום לתוכו ונפל לאחר זמן ויש מאבניו ועציו עומדים לימכר וקצתם הניחו להפקר אם יש לחוש בהם לאסור הנאה.
 
תשובה, סתם בית אלילים אין הבית נעבד, ודין תקרובת לא שייך בהו - למימר דלא בטלי - דבעינן כעין פנים וליכא, א"כ אינן אלא משמשין ובטולן סגי להתירן; ואפי' נרצה לחוש לחמה ולבנה ככבים ומזלות המצויירים ע"ג הכותל כאלו הכותל עצמו יהא נעבד ובנשבר האליל מאליו אמר רב ע"ז מ"ט ע"ב צריך לבטל כל קיסם וקיסם, הא אתמר עלה איכא דאמרי דכ"ע שברי שברים מותרים ולא אסר רב אלא בשל חוליות שהדיוט יכול להחזירו הא לאו הכי מותרים כדאיתא בפרק ג', ואם התירו בדידיה כ"ש במשמשיו דבטול זה סגי להו אפילו לא בטלו עובדיו שום חלק מהם כדעת הראב"ד באליל עצמו בהשגות פ"ח, ואפילו להרמב"ם ואחריני בהדיה דסברי כדידיה דבעי בטול אבר אחד להתיר כל השברים אפשר לחלק בין איהו גופיה דאיכא למיחש לעובדים לשברים ובין משמשיו ובין שבריהם שאינם עושים מעין מלאכתם דתו לא חזו ליה למדי, וכ"ש אם שברו עובדיו במקצת משמשין דבכי האי גוונא שברי שברים מותרים לדברי הכל, וליכא משום מקלקל על מנת לתקן שלא נאמר אלא לענין שבת הואיל ומלאכת מחשבת אסרה תורה, ועוד תניא נכרי ששפה אותה לצרכו היא ושפאיה מותרים לצרכה היא אסורה ושפאיה מותרים.
 
ודין זה לא שייך בחלוף הגרסא דמתנינן גבי אשרה שהעמיד תחתיה וכו' אי נטלה תנן או בטלה תנן להתירה, דהא אפילו למאן דתני בטלה דממילא בטל משמשיה הא בטול מעליא חזינא הכא אי משברי שבריה או משמש האיך שיהיו. איברא דלגרסא זו [דגרסה בטלה] קשיא לי טובא חדא דגבי בתים הוציאה תנן וגבי אבנים סלקה תנן מ"ו ע"ב מוכחא מלתא דהכא נמי נטלה תנן, ותו אי בבטול גופה פשיטא והא תנא ליה באידך פרקא המבטל אותה בטל משמשיה והתם עיקר דתני ואזיל כל דיני בטול, ואי בבטול אשרה בלבד הא נמי פשיטא ותנן נמי בטל משמשיה משמשיה מותרים והיא אסורה, ולא תימא דבטול משמשיה סגי להתירן אף על גב דלא סלקה שהרי טובל ושרץ בידו הוא; ואי תימא דאצטריך לאשמועינן דבאשרה דבעיא בטול עסקינן וכגון שנטעה מתחלה להעמיד תחתיה כדברי הר"ן, הא מפלוגתא דרבנן ורבי יוסי הגלילי בפרקין שמעינן לה, ואפשר דרבותא קמ"ל דאפילו העמידה תחתיה עראי כפי הפירוש הא' שכתב הר"ן הוי אזמניה וצר ביה ובעיא בטול, משא"כ באבן תלושה - וגבי בית ה"נ שדינו כאבן דתלוש ולבסוף חברו הוא וכתלוש דמי - לפי מה שהחמרנו עליהם ליאסר מבלי שתהא תחלת מלאכתן לשם כך הקל עליהם שלא להצריכם בטול למשתמש בהן עראי דהוי צר ביה ולא אזמניה. מיהו בכלהו נסחי עתיקי דקמן שונים נטלה, משמע דס"ל דאפילו נטעה מתחלה לכך הואיל ולא נשתמש בה אלא עראי הוי אזמניה ולא צר ביה ולא בעיא בטול, וזה דוחק, ולפי הפירוש הב' [שכתב הר"ן] דהני תלתא בבי כלהו בתשמיש קבע עסקינן ומדין בטול משמשיה שרינן להו שפיר גרסינן נטלה, ולא תקשי למימר הא תנא ליה חדא זמנא שכן דרך התנא למנקט חומרי מתנייתא, וכוליה פ' כ"ד דמס' כלים דכוותה הכא נמי קתני כל מידי דשייך גבי בתים לחוד אבנים לחוד אשרה לחוד וזה פשוט.
 
ומה שפלפל כסף משנה על לשון הרמב"ם באילן שמעמידים אותה תחתיו ולא זכר מ"ש הר"ן, כיוצא בו הובא ב"י סי' קמ"ה, ושאל השואל אולי אינו ענין לדעת הרמב"ם ומאי בינייהו. נראה דטובא איכא בינייהו: כי השמיענו כסף משנה דההוא דיוקא שייך נמי לגרסת הרמב"ם ששונה נטלה, והר"ן לא אמרו אלא לגרסת רש"י ששונה בטלה; עוד הוסיף כסף משנה שני למודים, האחד להתיר התוספת והשני שיש צד להחמיר יותר במעמידים תחתיו דאוושא מלתא ממה שנחמיר באילן שהוא עצמו נעבד דלא מנכר; עוד, לא שמענו להרמב"ם שום חלוק בין נטעו יחור לנטעו גרעין, כמו שיפה דקדק הר"ן מלשון רש"י, א"כ אין דברי הר"ן מספיקים ולא שייכי אצל שטת הרמב"ם כלל.
שו"ת הרמ"ע מפאנו סימן נח
 
תשובה בדין הכותב כל נכסיו לאשתו. [באתרין בריי"ו].
 
בפרק יש נוחלין קל"א ע"ב אמר רב יהודה אמר שמואל הכותב כל נכסיו לבנו לא עשאו אלא אפוטרופוס, לאשתו לא עשאה אלא אפוטרופא.
 
וכתב בעל העטור תשובה מריש מתיבתא דוקא דאית ליה בני אבל לית ליה בני מתנה מעלייתא היא, וכן כתב בהגהת אשרי בשם מוהרי"ח.
 
וזה שלא כדברי הרמב"ם ורשב"ם ואחרים רבים, הסוברים דהוא הדין בכותב לאשה במקום אחים, ונפקא להו מנוסחא שיש להם בגמרא: איבעיא להו אשה אצל אחים ובת אצל בנים ואשה אצל בני הבעל מהו ופשטה רבינא דכלה לא קנו, ומפירוש רשב"ם מוכח דאשה במקום אב לא קמיבעיא לן דאפטרופא שווייה, ומשמע לן לפי סברתם דבתר דפשטה רבינא ה"ה אח או אחות אצל אחים ואחות אצל אחיות ואשה או בת אצל בנות דכל הני מדמינן להו לאשתו ובנו אצל בנים, אבל בת במקום אחים קנתה הכל אליבא דכ"ע ממה נפשך אי משום דכתב לה ואי מדינא דאורייתא +דליכא מאן דאסיק אדעתיה שתהא כתיבה זו לגרוע כחה ואצטריך מדי דהוה אבריא עם אשתו שיבא בסוף דברינו+ ובעלי שטה זו אומרים בפירוש דאשה אצל יורשים שהם רחוקים יותר מן האחים מתנה גמורה היא, ובמלתיה דרב עוירא דפליג עליה דרבינא צריך לגרוס לפי זה: בכלהו קנה לבד מאשה אצל אחים ואשה אצל בני הבעל. וקשיא לן אמלתייהו דהא בבנו ובאשתו הלכתא בלא טעמא שויוה רבנן הבו דלא נוסיף עלה ומנא לן להפריז בה כולי האי, ועוד דאי הכי נתת דבריך לשעורין.
 
ויש ללמוד סיוע לריש מתיבתא, מדאסמכינהו שמואל לבנו ואשתו אלמא כי הדדי נינהו ונימא הכי כשם שהכותב לבנו לא שייך למימר ביה דשוייה אפוטרופוס אלא במקום בנים אף אשתו כן, ועוד מדאיבעיא לן אשה אצל בני הבעל משמע דבנים דוקא בעינן אלא דמספקא לן אי בניה (נמי) [דוקא] דשייך שפיר מימר בהו שתהא האם אפוטרופא עליהם או אפילו בני הבעל ואסקה רבינא דלא שנא ואפילו עם בני הבעל לא קנתה; לפיכך נראה לקיים את הגרסא שאין בה באותה בעיא אשה אצל אחים, לפי שאין דעתו של אדם קרובה אצל אחיו ואפי' אצל אביו ואצל בנותיו כמו אצל בניו, לפיכך גבי בניו בלחוד אומדן דעתא כל דהו סגי שלא להעביר נחלה מהם, וניחא מאי דאיבעיא לן בת בין הבנים דומיא דאשה בין הבנים, וממילא דבת בין הבנות וכל הני דדמו להו כדלעיל כלהו קנו קנין גמור דאי ס"ד בת בין הבנות אפוטרופוס שוייה מאי קמיבעיא לן בת בין הבנים, וזה שלא כדברי הרא"ש. והא דריש מתיבתא ודאי עדיפא, וגם הרב בהלכות מודה לו בהכרח דהא פשיטא ליה דבת בין הבנות ואח בין האחים בכתיבה נמי קנו הכל, דכאחד דמו, וכך הם דברי ר"י הביאם א"ז.
 
אמנם נשתבשה לו להרא"ש גרסת ההלכות, וכך היא נוסחת הרב המדוקדק: איבעיא להו בת אצל בנים ואשה אצל בני הבעל מהו רבינא אמר לא קנה רב עוירא אמר בכלהו קנה בר מאשה אצל בנים ואשה אצל בני הבעל ע"כ, אלמא לרב עוירא בת אצל הבנים קנתה ולית הלכתא כותיה. ומה שהקשה הרא"ש לרב עוירא לפי זאת הנסחא דלא אצטריך למימר דאשה אצל בנים לא קנתה כיון דעיקר מימריה דשמואל הוא ולא איבעיא לן בגווה מדי, לא קשיא היא דה"ק בכלהו קנו בר מאשה אצל בנים דקאמר שמואל והיא גופה הלכתא בלא טעמא וליכא למיגמר מנה אבל לא שני ליה לשמואל בין בני הבעל מאשה זו לשאר בני הבעל מאשה אחרת, ובהא מודה ליה רבינא לרב עוירא ולא פליגי אלא בבת בין הבנים בלחוד והלכתא כרבינא.
 
ודע כי כשבא הרב לחלק בין אשתו ובנו לשאר קרובים נקט בהו בת בין הבנות ואח בין האחים, ובעל העטור נקט בת בין הבנים ואח בין הבנים, ולא פליגי וא"צ לשבש הספרים, אלא הרב ישב מימריה דשמואל עם ר"י בן ברוקה וה"ה לרב הונא בריש מלתיה דאמר אם ראוי ליורשו נוטלן משום ירושה, ובעל העטור ישב מימריה דשמואל עם סיפא דמלתא דרב הונא שאמר ואם לאו נוטלן משום מתנה, ופשוט הוא.
 
וכבר זכר בעל העטור סברת מי שרצה לישב מלתיה דשמואל באשה אצל בניה דוקא ודרב הונא באשה אצל בני הבעל, ויפה אמר שפירוש זה דחוי מעקרו, אף אנו נאמר שמזה נשמר רב עוירא כשהזכיר אשה אצל בנים עם אשה אצל בני הבעל לומר ששקולים הם ויבואו שניהם כדאמרן.
 
ויש לבעל העטור וא"ז ולראב"ן בס' צפנת פענח ולאחרים ג"כ גרסות מחולפות בבעיא שזכרנו למעלה שכלן קשה מאד להולמן ומה שבארנוהו הוא ברירא דמלתא בלי ספק.
 
דכ"ע מיהת אמירה בלשון מתנה הקנאה גמורה היא לא אמרה שמואל לשמעתיה אלא בכותב סתם, ופי' הרב בתשובה הביאה בעל העטור דוקא שיש בשטר לשון זה: וכך אמר לנו כתבו לפלונית אשתי כל נכסי, אבל אם היתה צואה בלבד החזיקה בנכסים ע"כ, וכן אם פירש שתהא יכולה למכור ולתת לאחרים וה"ה לכל לשון דאית ביה גלויי מלתא דמבטל לאומדנא דילן קנתה הכל כמו שפי' הרא"ש בתשובה הביאה טור א"ה סי' ק"ז.
 
ובעובדא דאיתשילנא ביה אשה אצל אחים היא, ועוד אמירה הות ולא כתיבה והבעל גלי דעתיה דלאו ליקרא בעלמא הוא דעבד אלא למתנה גמורה איכוון, ועוד נמלך עליה באותה שעה לגרשה על תנאי (אם לא מתי) אם מתי אם לא מתי כי היכי דלא תפול קמי יבם והיה רוצה לגרשה לאלתר אלא שלא היה שהות ביום להזמין סופר ועדים וחכם ממונה אגטין ולמחר גרשה ודמיא א"כ לאשתו גרושה שקנתה לדברי הכל אפי' בכותב, אלמא בנ"ד ודאי לא עשאה אפטרופא אלא זכתה האשה בנכסים זכיה גמורה וליכא לספוקי עלה.
 
וגרסינן התם בעי רבא בבריא היאך, ת"ש כתב כל נכסיו לאשתו ויצא עליו שטר חוב תקרע כתובתה ותעמוד על מתנתה ונמצאת קרחת מכאן ומכאן טעמא דיצא עליו שטר חוב הא לא יצא עליו שטר חוב קנתה וא"א לומר כן אלא בברי דאי בש"מ הא אמרת לא עשאה אלא אפוטרופא, ודחינן לעולם בש"מ - [פי'] ולא תידוק מנה הא לא יצא עליו שטר חוב קנתה אלא דייק הכי הא לא יצא עליו שטר חוב אינה קרחת מכאן ומכאן הא אפטרופא מיהת הויא ממאי דכתב לה, ועוד לא הפסידה כתובתה לגמרי כיון שלא זכתה בנכסים, והא דקתני תקרע כתובתה כבר פירש רשב"ם דלאו דוקא דהא אי קנה בעל נכסים לאחר מכאן גובה מהם, לא מחלה אלא לגבי נכסים שיש לו עכשו שיהא ב"ח מאוחר לכתובה גובה חובו תחלה, - ואב"א אפי' בש"מ שפיר דייקינן מינה הא לא יצא עליו שטר חוב קנתה והכא במאי עסקינן באשתו גרושה ואשתו ארוסה. וגמר חד מתרי טעמי קאמר כדאמרינן ביבמות פרק החולץ.
שו"ת הרמ"ע מפאנו סימן נט
 
בדין תפלין במבוי מטונף וברכה שאינה צריכה. [לחסיד הר' נתן].
 
מחזיקנא טיבותא ואפריין /ואפריון/ נמטייה לאילנא רבא דשפיר עפייה החסיד העניו היושב ממולי ולחדודי שכלי שואלי דבר הלכה במלתא דממילא רווחא ואיברא פשיטא ליה כביעתא בכותחא, והכי איבעיא לן: אי שפיר דמי להולך במבואות המטונפות ותפלין בראשו, או דילמא אפי' אין לו דרך אחרת נחייבהו לחלוץ ואפי' פריס סודרא עלייהו לא סגי, ואם בא לחלצן במבואות ההן ולשוב להניחם חושש הוא לעצמו מברכה שאינה צריכה: אם יוצא בברכה ראשונה שבביתו כיון שהוא מניחן ע"מ לחלוץ קודם שיקרא בהן ק"ש בברכותיה ויסמוך גאולה לתפלה או צריך ברכה שניה כשחוזר ולובשן, ועוד שהשואל כל ימיו היה נוהג לברך ברכה אחת בלבד לשתי תפלין מספק ברכה שאינה צריכה וזוהי דרך ישרה שיבור לו שלא להניחן כי אם בעזרת בית הכנסת אלא שלא יהא משולש במצוות בצאתו מפתח ביתו.
 
תשובה, יש לי ללמוד היות מבואות המטונפות שוים בדין זה לבית האמצעי שבמרחץ, דתניא בפרק יציאות השבת י' ע"א ושנאה הרב ס"פ מי שמתו נכנס למקום שבני אדם מקצתם עומדים ערומים ומקצתם עומדים לבושים יש שם שאלת שלום ואין שם ק"ש ותפלה ואינו חולץ תפלין ואינו מניח לכתחלה, ומדפסיק ותני אין שם ק"ש משמע דאפי' מניח ידו על פיו וקורא אסור אפי' ליכא שהות ביום ואם היה קורא ובא פוסק כדתניא פ' מי שמתו גבי מהלך במבואות המטונפות, ואעפ"כ אינו חולץ תפלין הכא נמי אינו חולץ, וכשם שאסור להרהר במקום מטונף ואסור לת"ח לעמוד בו שלא לצורך שא"א לו בלא תורה כדאמר רב הונא התם כך אני אומר שאסור בבית אמצעי שבמרחץ, אלא שהנכנס שם לשעה קלה לא הצריכוהו לחלוץ תפליו, כשם שלא היינו מחייבים לחלוץ לנכנס לבית הכסא קבוע ואפי' להטיל מים כדמוכח מההיא דאיבעיא להו התם אלא שמא יפנה או שמא יפיח בהן כדפשטה רבא ורב אדא בר מתנה, וגם מדעת רבינא דשרי הוא ברור יותר, והא דת"ר הנכנס לבית הכסא חולץ תפליו וכו' לעשות צרכיו משמע דלאו בשפטני עסקינן שיכנס שם שלא לצורך.
 
ועדיין יש להסתפק משאלת שלום שהותרה בבית האמצעי שבמרחץ ובמקום מטונף ודאי אסור, ואפשר לומר שהתירוה שם משום דרכי שלום הואיל ומקצת בני אדם עומדים בו לבושים (ואין שם ידוע) ואין שם טנוף ידוע ואין ספק שאם הוא מקום מטונף להדיא ודאי אסור ובכה"ג נמי לא נתיר לו שלא לחלוץ תפליו אם בא לשהות שם, וכדמפלגינן בדרב הונא גבי הרהור כאן במהלך כאן בעומד, והזריז ונשכר ומכסה תפליו תחת הכובע מדי עברו במבואות ההם אפי' במהלך שאין סופו לעמוד זו משנת חסידים לצאת ידי הספקות כלם.
 
והרוצה להחמיר על עצמו לחלוץ תפליו ולחזור ולברך עליהם כשהוא לובשן במקום נקי, נראה שאין לחוש לברכה שאינה צריכה דעדיפא מינה איתא פרק לולב וערבה והביאה הרב בהלכות תפלין רבנן דבי רב אשי כל אימת דממשמשי בהו מברכי, ואע"פ שרבו הפירושים והדעות בדבר זה יעויינו בפי' הר"ן במס' סוכה מ"מ מוכחא מלתא בנדון דידן דהויא ברכה צריכה והמברך מתברך.
 
ומההיא דרב פ' במה טומנין דלא הוה מסגי ארבע אמות בלא תפלין יש ראיה ברורה דשפיר דמי להניחן בביתו בברכה ולחזור ולברך עליהם כשהוא חוזר ולובשן בעזרת ב"ה, וכמר זוטרא התם פ' לולב וערבה דאמר חזינא ליה לרב פפי דכל אימת דמנח להו מברך, ורבא נמי לא עביד כשמעתיה וכל אימת דמנח מברך, וכל ששהה בהן כדי הלוך ד' אמות עשה מצוה, ואין ספק בדבר.
 
והואיל ואתא לידן דבר ברכה שאינה צריכה לא אמנע טוב מבעליו, דההיא דפ' בא לו כ"ג דתנן ובעשור שבחומש הפקודים קורא על פה ולא מייתי ספרא אחרינא דאיכא למ"ד משום ברכה שאינה צריכה, אנו מפרשים אותה דקמייתא שברך על פ' אחרי מות ואך בעשור היא עצמה אינה צריכה, שכבר בירך על התורה שחרית ועוד אפשר שנפטר באהבה רבה והתחיל לשנות על אתר כדברי הירושלמי, וזו אינה אלא משום כבוד הצבור ולברך אחרת משום כבוד הצבור לא תקון רבנן. ואשכחן כגון זו בפ' הקורא עומד אמר עולא מפני מה המפטיר בנביא צריך שיקרא בתורה תחלה מפני כבוד התורה ומש"ה איכא למ"ד התם שאינו עולה למנין שבעה.
 
אבל שאר ברכות שהן עצמן צריכות ולא נתקנו מפני הכבוד אין בהן ברכה שאינה צריכה, שהרי ברכת הנהנין אין ברכה אחת פוטרת כל היום אלא כל זמן שהוא נהנה הנאה שנתכוון אליה בשעת ברכה לאפוקי נמלך דאמימר פ' ערבי פסחים ודכותיה, הגע עצמך שבכוס ראשון לא שת לבו לדעת אם ישתה עוד או אפי' יודע שעתיד לשתות ולא נתכוון לפטור כוס שני ואם שתהו בלא ברכה מעל הרי ברכתו של שני צריכה היא בשעתה ואי אתה אומר שמשעת ברכה ראשונה נעשית ב' אינה צריכה דמאן יימר שישתה כוס בי, ואין לך דבר שמועלין בו בלא ברכה וכשיברך נחשוב אותה ברכה שאינה צריכה; וכן אין ברכה אחת פוטרת כל היום אלא כל זמן שאינו פוסק מהנאתו, כגון הני דכשהן יוצאין טעונין ברכה למפרע וכשהן חוזרין טעונין ברכה בתחלה כדאיתא התם, וכן בברכת המצות כל זמן שאינו פוסק ממצותו, לאפוקי תפלין וכיוצא בהן דכל אימת דמנח להו מברך הואיל ופסק ממצותו בנתים. הא למדת שאין בכל אלה ברכה שאינה צריכה, ואל תקניטני מדברי קצת מפרשים ואפי' מגדוליהם וחשוביהם בפירוש ברכה שאינה צריכה במקום שדעת הגמרא ושפתי תנאים ואמוראים ברור מללו.
 
ואולם המברך ברכה ראשונה של תפלין ע"מ שלא לפטור את של ראש כשהוא חוזר ומברך על מצות תפלין אינה ברכה לבטלה ולא שאינה צריכה כדאמרן, ויש לו לסמוך על בה"ג ורב עמרם ורבי' גרשון ורבינו יהודה בר קולונימוס ור"ת ותלמידיהם אחריהם בעל התרומ' ומהר"ם בנו וסמ"ג והרא"ש ואחרים רבים וכן נמצא במדרש ילמדנו ובשמוש רבא כדבריהם, אבל בירושלמי משמע להדיא שאין לברך על שתיהן אלא להניח אם לא סח, וכל שהבבלי סובל שני פירושים ויתברר האחד ע"פ הירושלמי מיניה לא נזוע ומצוה מן המובחר היא, וכן דעת רב אחא משבחא בשאלתות שהוא רב מובהק לגאונים ודעת רבינו האי בחור שבכלם, והסכימו לדבריהם הרב דהוי מאריה דגמרא ורש"י רבן של בני גולה ובעל הערוך אוצר בלום, וכן חתמו גדולי הפוסקים הרמב"ם והראב"ד והרשב"א ובעל העטור ואור זרוע ואחרים רבים ראשונים ואחרונים, וכן ראוי להורות ולדרוש הלכה למעשה.
שו"ת הרמ"ע מפאנו סימן ס
 
בדין תפלין לחולי מעים.
 
שאילתא שאילנא קדמיכון, על חולי מעים שאינו יכול להשמר שלא יפיח אלא בכדי שיחלוץ תפלה של ראש אך אם נצריכהו לחלוץ את של יד ג"כ יתבטל פעמים רבות ממצות תפלין, אם יסמוך על התרו של הקדוש מקורביל זכרוהו התוספות פרק במה אשה יוצאה פסקא דילמא מיפסק שבת ס"א ע"א, ודבריהם נמי בפרק מי שמתו דייקי כותיה דהא אפי' בשל ראש ליכא אסורא אלא משום שי"ן שלהם כדאיתא התם בגמרא דמסכת שבת להדיא, אבל דל"ת ויו"ד /ד' וי'/ שברצועות לא חשיבי אותיות לדעתם, ועוד תפלין של יד יכול לכסותם בבית אונקלי שלו וכן הדור להן, דלא אמר אמימר במקום לך לאות אתמר אלא במה שהוא לעכובא למעוטי גובה הכתף או פס היד אבל מודה למצוה מן המובחר לך לאות דוקא ולא לאחרים. והא דאמר רב יהודה פרק כל הבשר ק"י ע"א חולי מעים פטורים מן התפלין ולא חלק בהן לא תקשי, דלהכי לא קאמר אסורים משום דלא פסיקא ליה, ומדאמר רבי ינאי תפלין צריכין גוף נקי כאלישע בעל כנפים מוכחא מלתא דבשל ראש בלחוד בעינן גוף נקי כי אותה הוצרך אלישע להעלים מן הקסדור, ואע"ג דלא פלוג רבנן ברכות כ"ה ע"ב בין של יד לשל ראש גבי אסור תשמיש המטה עד שיוציאם או יניחם כלי בתוך כלי שאני התם דשכיח קלות ראש דמהאי טעמא החמירו בשני כלים וחד מנייהו שאינו כליין משא"כ בבית הכסא.
 
ואם תמצא לומר דהלכה כדברי המתיר יש להסתפק אם שומעין לו בצנעא דוקא דעבדין בה עובדא אבל אין מורין כן, כדאתמר גבי לילה זמן תפלין ודכותה טובא, או אם אורויי נמי מורינן להו לתלמידים אבל לא דרשינן בפרקא מפני עמי הארץ.
 
ברם שמעינן ליה למר דקאמר דמדלא אשתמיט חד מכלהו רבנן לחלק בדין חולה מעים בין של יד לשל ראש אנן נמי לא נפלוג, ומדאשכחן בפ' מי שמתו בדין הנכנס לבית הכסא קבוע שלא חייבוהו לחלוץ אלא של ראש כדנקטי לה התם בעלי התוספ' והרא"ש ובנו השתא סבר מר לחלק בדיניהם ולמימר הכי: דבריא שהניחן ברשות והוצרך אח"כ לנקביו הוי כעין דיעבד ולא חייבוהו לעולם לחלוץ אלא של ראש משום דאיכא בשל יד טרחא יתירא בחליצתה ולבישתה, אבל חולה מעים דגברא לא חזי לכתחלה הוי ואסור בשתיהן - וקשיא לן אמלתיה דהא אין בעולם חולה מעים שאין לו שעת הכושר ואי הכי יניחם ברשות באותה שעה ושוב לא יחלוץ אלא של ראש, ולית לן לאסור תחילתן משום סופן דהא משום טרחא בעלמא אמרת דשרי בשל יד לבריא ואין לך התר לכתחלה גדול מזה, וכמדומה לי דמר נמי חש לה ואסקה לבעיין לאסורא בכל גוונא ממאי דמספקא ליה לר"י מאורליינ"ס וסמך על הרב והרמב"ם וסמ"ג דאמרי סתמא חולץ תפליו. ועדין צריכים אנו למודעי מנא להו כולי האי בחומרא דאתיא לידי קולא להשבית מרבים מצות תפלין, ועוד לבעלי התוספות והנלוים אליהם מאי איכא למימר.
 
לפיכך בתר דבעינא פשיטנא לה דמדינא ודאי לדברי הכל ליכא אסורא בשל יד כלל, וגמרינן לה מפרק אלו מגלחין דגרסינן התם קם ר' אבא לאפנויי שקלה לטוטפתא אנחה אבי סדיא ואין תפלין של יד נכללין בשם טוטפות לעולם, והכי נמי אשכחן לרב ז"ל בפרק במה אשה יוצאה דמייתי לה להא דאמרינן דחומרא דתפלין משום שי"ן בלחוד היא, והרשב"א בחדושי ברכות מותיב מנה למאי דאצרכינן התם בפרק מי שמתו כיס טפח לתפלין בלילה אם הוא כליין ליכנס בהן לבית הכסא והקשה אמאי אינו מציל אפי' פחות מטפח מי גרע מעורן של תפלין דאי לאו שי"ן מציל ואע"פ שסתם הדברים מ"מ משמע דבשל יד ליכא למיחש ואין לנו לחלק בין חולה לבריא כלל ומשום הכי אמר רב יהודה חולי מעים פטורים מן התפלין ולא אמר אסורים כדדייקנא מרישא. ולדידן לא קשה מידי האי דאקשי רשב"א ולא פריק, דכיס של תפלין שהוא משמש כניסה ויציאה אי לית ביה שעור חשוב ודאי אינו מגין עליהם, וכל שאינו כליין הואיל ודעתיה עלויה לתשמיש דחול ולא בטליה גבי תפלין אפי' פחות מטפח נמי מציל, ועורן של תפלין דקביע ומיהדק ולא עביד לאנתוקי חפוי מעליא הוא הילכך כי ליכא שי"ן /ש'/ שרי למיעל בהו לבית הכסא.
 
מיהו מדרב יהודה גמרינן הלכה למעשה להחמיר, ועליו סמכו הסותמים דבריהם להשוות מדתם שאין לזלזל בתפלין של יד +וסוף סוף יש בה יו"ד בקשרי הרצועה יעויין הר"ן בפ' במה אשה, וכיון דבמקום לך לאות אתא ואין חיוב גמור לכסותם חששו חכמים למי שיניח אותה מגולה והחמירו בקדושתה+ ולא מבעיא דלא דרשינן בפרקא האי כחא דהתרא אלא אפילו לתלמידים לא מורינן ואנן נמי לא נעביד בה עובדא היכא דאפשר, דגרסינן בפרק יש נוחלין ק"ל ע"ב ת"ר אין למדין הלכה לא מפי גמרא ולא מפי מעשה עד שיאמרו לו הלכה למעשה אמר ליה רבי אסי לרבי יוחנן כי אמר לן מר הלכה נעביד מעשה א"ל עד דאמינא לך הלכה למעשה +זכור דילמא הוראת שעה היתה+ ובפרק אין צדין כ"ט ע"א אמר אביי השתא דאמר שמואל אסור, פי' למדוד קמח לעסה ביו"ט אע"ג דמבעי ליטול חלה בעין יפה, ותנא דבי שמואל מותר שמואל הלכה למעשה אתא לאשמועינן, ואית דכותה בפרק במה בהמה יוצאה ובכמה דוכתי, הכא נמי נימא השתא דאמור רבנן טעמא דתפלין שאין נכנסים בהם לב"ה משום שי"ן שלהם הא בשל יד שרי ובחולה מעים לא פלוג ודאי הלכה למעשה גמרינן מנה דבעינן גוף נקי גם בשל יד בלי שום חלוק בין חולה לבריא מיהו הני מילי לכתחילה.
 
לפיכך, בריא הנזקק לצרכיו מבעי ליה לחלצן, וחולה מעים שיש לו שעת הכושר פטור ומותר בלבישת תפלין ובשעת דחקו חולצן, ואם נאנס ולא חלץ את של יד אסורא נמי לא עבד ויחלוץ אי מימשיך אונסיה דלא לשווי' לכתחלה, ועל דרך זו צריך לדון בבריא דכל דיעבד דיליה שהוא כעין אונס שרי.
 
ולית כאן מצוה הבאה בעבירה, דעדיפא מינה אשכחן בפ' החולץ ל"ו ע"ב בשמת הולד בתוך שלשים יום ונתקדשה אח"כ לכהן שהתירו לו לכנוס בלא חליצה משום דלא אפשר אעפ"י שכבר נולד הספק קודם שקדש, ובפרק בתולה נשאת י"ג גבי מעוברת מה טיבו של עובר זה מאיש פלוני וכהן הוא דרבן גמליאל מכשיר בה ובבתה כדאסקה רבי יוחנן ואמר ליה שמואל לרב יהודה שיננא הלכה כר"ג ואת לא תעביד עובדא עד דאיכא רוב כשרין אצלה אמר רב יוסף הא גופה קשיא הלכה ואת לא תעביד עובדא אלא הא לכתחלה והא דיעבד, וגמר מנה להכשיר את העובר בההוא ארוס וארוסתו היא אמרה מניה והוא אמר מנאי וקאמר רב יוסף הכא נמי כדיעבד דמי דהא ארוס וארוסתו נינהו פי' הואיל ולית להו תקנתא אחריתי דיינינן ליה כדיעבד, והא דאכשר ליה לעובר ודאי להשיא לכהונה לכתחלה קאמר ולא חש לנדנוד עבירה אע"ג דאיכא רוב פסולים אצלה דאי לא מהימנן לה יפסל העובר אפי' מלבא בקהל כמו שפי' הר"ן ז"ל, וכן כתב בפרק כל שעה גבי תנור שהסיקו בקלפי ערלה בין חדש בין ישן יוצן כרבי יוסי דסבר זה וזה גורם מותר ז"ל: וה"מ דיעבד אבל לכתחילה לא וכל דלית ליה תקנתא אלא בנתיצה כדיעבד דמי ע"כ, והרא"ש כתב בפ' אלו טרפות דהקלו בספק דרוסה כיון שא"א לבדוק הושט מבחוץ וסמכינן אבדיקת פנים אע"ג דהוה לן למיחש לה ע"כ, ובדוכתי טובא דכותה. ובנדון דידן נמי כל כעין אונס דלית ליה תקנתא אלא בבטול מצות כדיעבד דמי, ועובדא דר' אבא דפ' אלו מגלחין ודאי בשעת הדחק הוה, וכל כי האי גוונא בתפלין של יד שאינן מתבזין לא ניחוש לאיסורא כלל, ובלבד שיקדש אדם עצמו בכל כחו ועל כל כיוצא בזה נאמר ויראת מאלהיך.
שו"ת הרמ"ע מפאנו סימן סא
 
שמעתא דגלודה.
 
בפרק אלו טרפות נ"ה ע"ב ת"ר גלודה שנשתייר בה כסלע כשרה, אמר רב נחמן אמר שמואל על פני כל השדרה, ופירשה רב נהוראי משמיה דשמואל כרוחב סלע על פני כל השדרה, רבי אלעזר בן אנטיגנוס משום רבי ינאי אמר עד מקום טבורו, רבה בר בר חנא אמר אראשי פרקים; בעי רבי ינאי ברבי ישמעאל ניטל מקום כל השדרה או מקום טבורו או ראשי פרקים וכלו קיים מאי תיקו; אמר רב כל העור מציל בגלודה חוץ מעור בית הפרסות ורבי יוחנן אמר אפילו עור בית הפרסות ור' אמי קבלה מניה, ומתני' דפ' העור והרוטב דחשיב עור בית הפרסות עם אלו שעורותיהן כבשרן אוקמה רבי יוחנן כיחידאה.
 
בעל הלכות כתב דהדר ביה רבי יוחנן לגבי רב והוא ובעל העטור פסקו כמותו שכל העור מציל חוץ מבית הפרסות, והרב אמר לא היו דברים מעולם ולא הדר ביה רבי יוחנן, ואפשר דבמהדורא קמא דרב אשי סברוה כדברי בעל הלכות, ומדלא אסיקו הכי בגמרא דילן - דהוא מהדורא בתרא נפה עצמה שמוציאה את הקמח וקולטת את הסלת - שמע מינה דאסתיים להו דקם ליה ר' יוחנן בשטתיה ולא הדר מנה, ובעלי התוס' והרא"ש פסקו כמותו, ואיכא מאן דפסק כשמואל ורבי ינאי, והרמב"ם הרשב"א והר"ן הוסיפו עליהם רבה בר בר חנא ופסקו כחמרי שלשתם.
 
ועוד אסקה הרמב"ם לבעיין לקולא מהנהו טעמי דאתמרו בכסף משנה.
 
אבל הרב פסק כשמואל, ונוסף על כל מה שנאמר לזכותו בבית יוסף והם דברים נכוחים יש לי ללמוד בקיום דעתו טעם כעיקר דהא רב נחמן או רב יהודה כפי חלוף הגרסאות ורבי נהוראי קיימו בשטתיה וכל חד מסהיד אחבריה דהכי אמר שמואל, ותו אפשר דרבה בר בר חנה אראשי פרקים חוליותיה של שדרה קאמר כפירוש רש"י בתחלתו, ולמעט משעורא דשמואל, לא כמו שהחמיר בסופו לפרש גם בפרקי השוק והירך, ותו איכא נמי לפרושי מלתיה דרבי אלעזר בן אנטיגנוס משום רבי ינאי דקאי אדשמואל וממעט בשדרה דסגי מן הצואר עד המקום שבה כנגד הטבור דאי לא תימא הכי מאי עד ומאי מקום דקאמר לימא על טבורו, ואי גרסינן מקום טבור בלא עד משמע טפי דכסלע בלחוד סגי ובשדרה כנגד הטבור כדאמרן, ובעיין נמי מתפרשת יפה לדרך זו דהכי קא מיבעיא לן ניטל מקום כל השדרה או אפילו ראשי פרקים בלבד או כנגד הטבור בלבד וזה וזה כמו שפירשנוהו מאי, ואפילו נימא דריהטא דבעיין לא משמע הכי לא שבקינן מאי דפשיט ומיסבר לן בשביל סירכיה דמאן דמהדר אספקי וכל שכן אי ניחא לאסוקינהו לקולא כהרמב"ם, ותו בהדיא קתני בתוספתא הביאה הרב מבית חללה ולא משאר אבריה והא כותיה דשמואל דייקא וכרבה בר בר חנה ולפי פירושנו וכרבי ינאי מק"ו לפי שני הדרכים שנאמרו בו, ובגמרא לא סייעוהו לשמואל מנה ולא אותביה לרב ורבי יוחנן משום דמצו למדחייה ולמימרא דרשב"ג היא דקתני רישא וכמה כדי להעלות ארוכה עד כאיסר האיטלקי, ולדידך הך סיפא מלתא באנפי נפשה היא ודברי הכל, ושפיר מיתוקמא נמי לשעורא דמתניתא דילן דקתני כסלע.
 
ולרווחא דמלתא איכא למימר דאפי' היה רב אשי בעצמו ובכבודו חתים עלייהו דהנהו קונטריסין שהורישו רבנן סבוראי לגאונים מההיא מהדורא קמא ואפילו איתא בגמרא דילן דהדר ביה רבי יוחנן, אכתי הוו להו רב ור' יוחנן תרי ושמואל ורבי ינאי ורבה בר בר חנא רבים גבייהו דבעו מקום מיוחד להציל בגלודה ודייקא מתניתא כוותייהו, ועוד דרבי ינאי עדיף מרב ורביה דרבי יוחנן הוא, ועוד הני רבים דקיימי בחדא שטתא שבו להיות דברי כלם בכלל דברי שמואל שהוא מחמיר בשל תורה והלכתא כותיה.
שו"ת הרמ"ע מפאנו סימן סב
 
נשאלין על ההקדשות. [פיררה - למהר"ר יעקב מפאנו].
 
שאלה, אם יש התרה לנדרי הקדש.
 
תשובה, יש ויש התרה להקדש לא שנא קדשי בדק הבית ולא שנא הקדש עניים ואפילו קדשי מזבח נשאלין עליהם דאתיא מגזרה שוה, דזה הדבר האמור בפרשת נדרים ובפרשת שחוטי חוץ מה להלן ראשי המטות אף כאן ראשי המטות ואמרינן בפ' נערה המאורסה ע"ח ע"א שבא ללמד שיש שאלה להקדש לצאת לחולין.
 
ודע שאין שאלה לתמורה לפי שהיא גזרת הכתוב יהיה קדש מכל מקום, וטעמא מאי נשאלים על ההקדשות אפילו להפקיע מידי מזבח משום דחכם עקורי עקר והוי כאלו לא חלה עלייהו קדושה מעולם, ותנן סוף פ"ב מס' תמורה ר' יוסי בר יהודה אומר עשה שוגג כמזיד בתמורה ולא במוקדשין פי' שאם הוא סבר להמיר בשור שחור והמיר בשור לבן חלה תמורה עליו וסופג את הארבעים. וטעמא דקרא אמור רבנן דחמירא תמורה, דהויא הקדש הבא מכח הקדש, מהקדש דאתי מכח חולין.
 
וכבר האריכו בתשובותיהם ה"ר לוי ן' חביב בסימן ד' וה"ר בצלאל בסימן ט"ו להביא ראיות מן הפוסקים להקדש עניים שנשאלין עליו, ושב דין זה אצלנו מקום שאמרו לקצר כיון שהוא מבואר מאד יעויין שם, אלא שנדרי הקדש אין להתירם בחרטה מעקרא דהוה ליה תוהה על דבר מצוה כי אם ע"י פתח וחרטה דמשוי ליה לנדרו טעות וכן להקדשו, ובהקדש עניים דהיינו צדקה איכא למ"ד דאפילו בחרטה מעקרא נשאלין עליו, ויש חולקין כמבואר שם באורך עמוד עליו.
 
ואי קשיא לך דרבי אליעזר אדרבי אליעזר מתרומה לקדשים דהוא סבר כבית שמאי ערכין כ"ג ע"א אין נשאלין על ההקדשות דהקדש טעות הקדש ובחלה בפסח פסחים מ"ו ע"ב סבר אי בעי מיתשיל עלה, לאו קושיא היא דשאני הקדש דבי גיזא דרחמנא יתיב כמו שאמרת ולפיכך סברי ב"ש שאין נשאלין עליו - והיא דעתך שהקשית בשטת בית שמאי ואינה משנה, דבי גיזא דרחמנא הוא כל אימת דלא אתשיל עליה - וחלה ממון בעלים היא דאי בעי יהיב לה לבן בתו כהן לפיכך אי בעי מתשיל אפילו לבית שמאי. ודרבי יהושע אדרבי יהושע נמי לא תקשי דלית ליה הואיל ואי בעי מתשיל אע"ג דסבר נשאלין על ההקדשות דהשתא מיהת לא אתשיל.
 
ומה שאמרת גבי קדושת דמים דכיון דאמירה לגבוה כמסירה להדיוט כאלו מטה ליד גזבר דמיא - הא ודאי ליתא, וכבר ביארו נ' חביב, ועוד בפרק מרובה ע"ו ע"א אהא דתנן גנב והקדיש ואח"כ טבח משלם תשלומי כפל ואינו משלם תשלומי ארבעה וחמשה מקשינן מה לי מכרו להדיוט מה לי מכרו לשמים ומשנינן התם מעקרא תורא דראובן והשתא תורא דשמעון הכא מעקרא תורא דראובן והשתא תורא דראובן, אלמא אסורא בעלמא הוא דרביע עליה וכי איתשיל פקע אסוריה, ודעדיפא מנה משמע לן מהתם דאפילו היכא דלא מצי מיתשיל כגון שמכרו לשמים ע"י תמורה או שמסרו לגזבר או לבדק הבית אקדשיה פטור מתשלומי ד' וה' מההוא טעמא דהשתא נמי תורא דראובן מיקרא עד שיקרב או עד שימכרוהו גזבר. ואין צורך להאריך בזה.
שו"ת הרמ"ע מפאנו סימן סג
 
תשובה להקדש מפקיע מידי שעבוד.
 
[פיררה - למהר"ר יעקב מפאנו].
 
תחלת תשמישך אצלי בחבה יתרה נודעת לי בחנת לבי פקדת שלום אהלי, בעובדא דפ' מפנין קכ"ז מאותו בעל הבית ומנו רבי אליעזר הגדול שכבש שכר שכיר ומנו רבי עקיבא, כדמפורש בשאלתות, ואין ספק שאירע זה בזמן שהיה עם הארץ ויש ללמוד מהאי עובדא כמה צניע ומעלי הוה גם בעת ההיא שככה היה דן לכף זכות על כל דבר ודבר את בעל הבית גם האמתלא האחרונה שהקדיש מטלטליו לשמים.
 
ויפה אמרת דהא דאמר רבא הקדש חמץ ושחרור מפקיעין מידי שעבוד בדקדיש קדושת הגוף בלחוד היא וכגון תכריכי המת דפ' אלמנה לכ"ג וכל דכותייהו, כדברי נ"י שם בשם הריטב"א וכדאמר בפר' המדיר שאני קונמות דכקדושת הגוף נינהו, אבל כרים וכסתות דההוא עובדא קדשי בדק הבית נינהו ולא פקעי.
 
ואולם לא ניחא לי מה שהואלת לישב דמשום מדת חסידות נגעו בה שלא לישבע להקדש, לפי שאין מקום בזה לשבועה כלל כמו שיבאר; גם התירוץ השני אשר אמרת שמא לא שייר בעל הבית לעצמו פרוטה לפדות בה מן ההקדש, אינו כלום, דהא (אמו') דאמר שמואל הקדש שוה מנה שחללו על שוה פרוטה מחולל ה"מ כשרצה הגזבר וכאן מאן לימא לן שירצה; ואמרת מוסיף דינר ופודה בו ולא שני בין רצה הגזבר בין לא רצה, לא שנו אלא בהקדיש צ' מנה והיה חובו ק' מנה כדתנן בערכין כ"ג ע"ב.
 
ולדידן לא תקשי כלל, דמאי דאמור רבנן קדשי בדק הבית לא פקעי הני מילי בשעבוד קודם להקדש אבל הקדש קודם לשעבוד אין לך הפקעה גדולה מזו, וההוא עובדא לא מטא זמן חיוביה עד ערב י"ה לסוף ג' שנים וק"ל שכירות אינה משתלמת אלא לבסוף אם כן לא חל שעבודא עלייהו דכל היכא דאיתינהו בי גזא דרחמנא נינהו ואין כאן מקום לשבועה; ואף על גב דישנה לשכירות מתחלה ועד סוף וכמלוה חשבינן לה בין לענין קדושין שאין האשה מתקדשת בה בין לענין הגיע לכפה פ"ק דע"א שאעפ"י שאסור לבנותה אם בנה שכרה מותר, ה"מ במקום שאינו חב לאחרים, אבל כיון שאינה משתלמת אלא לבסוף מסתברא שאין נכסי בעל הבית משועבדים לה בחצי היום, וכך הם דברי רש"י ז"ל בפ' המקבל גבי ההיא ברייתא דמנין לשכיר יום שגובה כל הלילה ומנין לשכיר לילה שגובה כל היום דאמרינן עלה שכירות אינה משתלמת אלא לבסוף וכתב רש"י ז"ל הילכך לא משתעבד לשכיר יום עד שתשקע החמה ע"כ, וכ"ש הכא דלא משתעבד להפקיע מידי הקדש ואפילו בקדשי בדק הבית שהרי זכה בהן גיזא דרחמנא בשעה שידי השוכר מסולקות מהן.
 
וכמה הוא רחוק מן הדעת שיוכל אדם לפדות הקדש שוה מנה בפרוטה ואפי' שוה מנה במאתים שלא מדעת הגזבר אלא בשעבוד קודם ומרובה על ההקדש כפשטה דמתני' פ' שום היתומים ערכין כ"ג, ע"ב וממקום שבאת בפרק המקדיש שדהו שם כ"ט ע"א דשלא בפני הבית מחללין את ההקדש בפרוטה ואפי' לכתחלה משם ראיה דבעינן דעת גזבר דהא אפי' פרוטה לא צריכא +כנראה היתה גרסת הרמ"ע ז"ל אי הכי אפילו פרוטה נמי לא אבל הגירסא בגמרא שלנו אי הכי אפילו פרוטה נמי ועיי"ש בשיטה מקובצת. (הערת המו"ל)+ אלא משום פרסומי מלתא ואי ליכא גזבר מאי פרסומי מלתא איכא בעודה בינו לבין עצמו ועוד מי יזכה באותה פרוטה לשם ההקדש, אלא ודאי דעת הגזבר בעינן, ובזמן הזה הקלו עוד ואמרו שכל אדם שליחותיה דגזבר עביד.
שו"ת הרמ"ע מפאנו סימן סד
 
תשובה למעלין שכר להקדש בית הכנסת. [קרימונה - להרב אשר].
 
אם בשעה שקנה ראובן מצוה לזמן שנה כבר נשמע דבר המלך ודתו לגרש את היהודים - אף על פי שהיו משתדלים לבטל את הגזרה הוה ליה לאסוקה אדעתיה ומדלא אתני איכא למימר אחולי אחיל, ובעינן נמי תנאי קודם למעשה וכל שאר דקדוקי תנאים דאי גרע חד מנייהו המעשה קיים והתנאי בטל, ואמירה לגבוה חשיבא מעשה לענין זה דומיא דמסירה להדיוט, וכ"ש היכא שהתחיל במצוה וזכה בה זמן מה דאית בה אמירה ומעשה כי הדדי שכבר נתחייב בשכרה משלם. ובמקומות הללו שאנו נשאלין עליהם דהיינו מלכות מילאנ"ו ואגפיה שהיתה הגזרה ידועה ומפורסמת ומתחדשת עליהם יום יום פשיטא דהוה להו לאסוקי אדעתייהו מראשית השנה.
 
והני מילי במצוה שרגילין לקנות אותה בסכום מקח; אך אם היה קצוב לה פשוט אחד לכל פעם כמו שנוהגים בקצת מקומות, יש לה הפסק בלא ספק דכל יומא זמניה הוא.
שו"ת הרמ"ע מפאנו סימן סה
 
תשובה לדין כתובה ושטרי חוב המוקדמין. [לפירר"ה].
 
הנהו תרי תלמידי אמרוה קמיה דמר דההיא כתובתא דאיכתיבא ביממא ואיחתימא בליליא אורינא בה לעכובא שלא יתיחדו חתן וכלה עד דאיכתיבא אחריתי, וקשיא להו מפ' המביא תניין י"ח דאמר שמואל כתובה כמעשה ב"ד דמיא מה מעשה ב"ד נכתבין ביום ונחתמין בלילה אף כתובה נכתבת ביום ונחתמת בלילה, ורב נמי לא אמר מדי בכתובתיה דחייא בריה דאתרמי ביה הכי ואע"ג דלא ס"ל כשמואל מ"מ שתיק רב דהתם עסוקין באותו ענין הוו כדרבי אלעזר בר צדוק דמכשר בהכי אפי' בשטרי חוב, דלא שנו מוקדמין פסולין אלא שאין עסוקין באותו ענין, ובעובדא דידן נמי סברוה הנהו תלמידי דעסוקין באותו ענין הוו מדרמו עלה תגרא על ההיא כתובה ולסוף עשו פשרה ביניהם, ולפי הצעתם תיתי לי דעברתי אדרב ואדשמואל. ואולם העבודה כתרויהו עבידנא.
 
וצריך אני לפרש תחלה דעסוקים באותו ענין אינו כמו שחשבוהו, דהתם מיירי בשטרי חוב דאין בהם קנין אלא הודאות והלואות דעלמא אי נמי בשטרי אקנייתא ובקרקע הנקנה בשטר דכתיב ביה שדי מכורה לך או שדי נתונה לך ותו לא ומסר ליה ביד הזוכה בו בעדי מסירה ומשעת כתיבה קלא אית להו כאלו חתמו כיון שהם מזומנים לחתום שהרי אין עדים חותמים אלא מפני תקון העולם וכי אתי למטרף לקוחות כדין טורף, דאי בשטר שכתוב בו קנין ומעקרא קנו מניה אעפ"י שאינן עסוקין באותו ענין כשרים דמההוא שעתא שעביד נפשיה וסתם קנין לכתיבה עומד, - וכן כתב הרב בפרק מי שהיה נשוי בעובדא דאמיה בר חמא ורב עוקבא בר חמא דשאני שטר קנין משטר דעלמא, דאלו שאר שטרות במקום שאין כותבין שעות אעפ"י שנודעה קדימה לכתיבת שטרו של אחד על חברו דינא הוא דחולקין בהודאות והלואות ושודא דדייני בקרקעות דכיון שמנהג המקום שלא להקפיד אשעות בכתיבה מסתמא אינהו נמי לא קפדי ואפי' כתוב בשטר אחד בצפרא ובשטר אחר בפניא אמרינן אתרמויי הוא דאתרמי להו הכי ובתר עדי מסירה אזלינן, אבל אית ביה קנין אפילו קדימת שעה אחת סגי בכל מקום, וה"ה למסירת השטר אע"ג דלית ביה קנין דק"ל עדי מסירה כרתי כרבי אליעזר בין בגט אשה בין בשאר שטרות, ומהאי טעמא נהגו לכתוב בשטרות כתבינן וחתמינן ויהבינן ליה לבעל השטר דמהני נמי דלא נימא מפיהם ולא מפי כתבם וה"ה לכתבו ותנו דמהני, וכי היכי דמהני קנין לזכות בו ע"י קדימה אפי' שעה אחת ה"נ מהני לשוויה לשטרא מוקדם ולמפסליה אפי' בשביל שעה אחת -, ובכתובות לדור ראשון לא הצריכו בהן קנין דממילא הוה חייל שעבודא משעת כניסה לחופה משום קרובי דעתא דחתנות תדע שהיו להם מקומות שאין כותבין כלל ולפיכך הצריכו בירושלמי לכונסי אלמנות בע"ש שיתפיסו להן מטלטלים בכדי כתובתן שאין דעתו של אדם קרובה אצל אשתו אלמנה עד שיבא עליה +הכונס אלמנה בע"ש מכניס לה מטלטלין בכדי כתובתה לפי שאין דעתו של אדם קרובה אצל אשתו אלמנה עד שיבא עליה+ ונמצא שעבודו נגמר בשבת, אבל בכתובות שלנו משעה שקנו מידו חל שעבודו ואין צורך להתפיס לה מטלטלים בכתובתה וזה הדבר פשוט הוא לכל מבין, ועסוקים באותו ענין במקום שכותבים ובלא קנין ר"ל שבשעת חופה ביום נכתבה ונמשך ביניהם אח"כ משא ומתן על פרטיה ונחתמה בסוף לאחר שעה בלילה.
 
אבל בנ"ד לא נכנסה לחופה עד לבסוף אחר שעשו פשרה ביניהם בלילה ונכתבה ביום בשעה שלא היה שם קרוב דעת כלל ולא חבת חתנות לאחולי שעבודא אדרבא היו מגזמים לרחק ולא לקרב ובכגון דא לא הוה שתיק רב, ולא עוד אלא שנהגו עכשו כ"ע קנין בכתובה כדאמרן ובההוא עובדא דידן לא קנו מניה עד לאורתא בשעת החופה כמו שפשט המנהג ואיך נכשיר שטר דכתיב ביה וקנינא ביום, מוקדם ושקרא הוא ומזוייף מתוכו, האלהים כגון דא ודאי [לא] אכשר שמואל יעויין הר"ן שם.
 
ואיכא בעובדא דידן ממונא ואסורא דמקום שכותבין הוא ואסור לשהות את אשתו שעה אחת בלא כתובה כרבי מאיר דאמר רב נחמן אמר שמואל הלכה כרבי מאיר בגזרותיו +אסור לשהות את אשתו שעה אחת בלא כתובה כר' מאיר דהלכה כוותיה בגזירותיו (אי"ג) כ"כ לעיל בסי' מ"א (אי"ג)+ והאי שטרא כמאן דליתיה דמי כיון דמוקדם הוא ופסול, ואיכא נמי למיחש ביה טובא למטרף לקוחות שלא כדין דהיינו ממונא, ומאן דלא דאין הכי לאו דיינא.
שו"ת הרמ"ע מפאנו סימן סו
 
מתניתין בשלהי נדרים.
 
נדרים פ"ט תשע נערות נדריהן קיימין: בוגרת והיא יתומה, נערה בגרה והיא יתומה, נערה שלא בגרה והיא יתומה, בוגרת ומת אביה, נערה בוגרת ומת אביה, נערה שלא בגרה ומת אביה, נערה שמת אביה ומשמת אביה בגרה, בוגרת ואביה קיים, נערה בוגרת ואביה קיים, ר' יהודה אומר אף המשיא בתו קטנה ונתאלמנה או נתגרשה וחזרה אצלו עדיין היא נערה. גמ', אמר רב יהודה אמר רב זו דברי ר"מ אבל חכ"א ג' נערות נדריהן קיימין בוגרת ויתומה ויתומה בחיי האב ע"כ.
 
והכי פירושה הא דקתני ט' נערות אע"ג דקחשיב בוגרת בהדיהו משום דכל חדא מנייהו היתה נערה, כשנתקדשה וקצתן בשעת הנדר וקצתן ג"כ בשעה שאנו נשאלין על ההפרה.
 
ולדעת רש"י והר"ן שבא ג"כ בדברי ה"ר עובדיה, תלת קמייתא הן מסוג יתומה [מבעלה] בחיי האב שזה עיקר הסבה לעכב ההפרה אעפ"י שבקצתן נצטרפו לה סבות אחרות, וכן על דרך זה הוו תלת מציעתא מסוג יתומה שמת אביה, ותלת בתרייתא מסוג הבוגרת, והוסיף הר"ן שרבי יהודה בא ללמדנו בכלהו בבי דקתני נערה וה"ה קטנה שקדשה אביה ושהגיעה לעונת נדרים בשעת הנדר, ושונים בדרב יהודה אמר רב זו דברי רבי יהודה, ונראה מדבריהם דת"ק ור"י דמתניתין וחכמים שהוזכרו בגמ' כלם אמרו דבר אחד. וזה לכאורה קשה להולמו כי משנתנו במחלוקת היא שנוי', וכן מפורש בירושלמי דגרסינן התם א"ר יוחנן שתים הן ולמה תני ט' לחדד את התלמידים וכר"י ג' ע"כ א"כ ר"מ ור"י ודאי פליגי, וכן אמרם בגמרתנו אבל חכ"א משמע דפליגי רבנן אהני תרי תנאי דמתניתין ולאו אמניינא בלחוד דאי הכי מאי נפקא לן מנה אי ליכא בינייהו לענין דינא ולא מדי. ולקמן במסקנא דשמעתא נימא מלתא דניחא לכלהו.
 
והרמב"ם פירש יתומה דמתני' [מי שנתגרשה או מת בעלה] בחיי האב שנתקדשה לשני, ונדריה שקדמו לקדושי שני קיימין לת"ק אבל מה שנדרה עכשו באין לכלל הפרה, ור"י סבר אלו ואלו יכולין להפר, ורבנן סברי אלו ואלו קיימין. ואי קשיא לך על פי זה ממתניתין דריש יבמות דקתני ט"ו נשים, ולא חשיב אמו בהדייהו דר' יהודה היא האוסר באנוסת אביו כדאיתא התם בגמרא, וקתני סיפא וכלן אם מאנו צרותיהן מותרות ומפרש תמן בירושלמי הביאו הרב בהלכות ובתו ממאנת ולאו נשואי תורה הן תפתר בקטנה שהשיאה אביה ונתגרשה, והכי אסקה נמי רב כהנא בגמרא דילן פ' האיש מקדש, דשמעת מנה דאית ליה לר' יהודה יתומה בחיי האב וקשיא לפי' הרמב"ם - אפשר היה לדחות דשאני נדר מנשואין דגבי נדר כתיב כי הניא אביה אותה מ"מ ובנשואין איכא מעוטא את בתי נתתי לאיש הזה. ויותר נוח לי השתא למימר דמתניתין דריש יבמות רבי היא ונסיב ליה כתנאי רישא ר' יהודה וסיפא רבנן כדאמרינן בגמ' בדוכתי טובא, אבל לקושטא דמלתא כלה מתניתין רבי יהודה ולא תקשי כדבעינן למימר לקמן.
 
והתוספות והרא"ש פירשו יתומה בשעת הנדר מת אביה לאחר הנדר, ות"ק ביתומה בחיי האב לא מיירי ור' יהודה קתני שנדריה קיימין. ועדיין יקשה לדבריהם רבנן בגמרא למאי אתו היינו רבי יהודה.
 
אולם אני אדרוש פירש /פירוש/ המשנה תחלה מנה ובה ואחר כך אשוב לישוב דברי המפרשים בס"ד עם /אם/ כי באו דבריהם בספרים שלפנינו בלתי מסודרים לרוב טעיות הסופר ומ"מ האמת יורה דרכו.
 
והנה התבוננתי על דברי רבי יהודה שאמר אף המשיא בתו קטנה ונתאלמנה או נתגרשה וחזרה אצלו עדיין היא נערה, זו היא הגרסא בספרי הבבלי, וכך פירושה: מדשמעיה ר' יהודה לת"ק דקתני כל הני שאין שבח נעוריה לאב בדין זה כאלו אינן נערות, אמר דלא תיסק אדעתיה שנשואי קטנה יפקיעו זכות אביה הפקעה עולמית אלא עדיין היא נערה וזו היא הגזרה בפסוק דינה, דלית ליה לר' יהודה יתומה בחיי האב כלל [כדפירש הרמב"ם] אלא אפי' השיאה קטנה וזחרה אצלו - לאפוקי שומרת יבם - מפר לאחר כמה שנים מה שנדרה קודם נשואין ראשונים, ובהא פליג עליה ת"ק דקסבר כיון שיצאה מרשותו שעה בין הנדר וההפרה שוב אינו יכול להפר, אבל במה שתדור אחרי שחזרה אצלו מודה לרבי יהודה ממאי מדאמר רב יהודה אמר רב זו דברי רבי מאיר אבל חכמים אומרים שלש נערות נדריהן קיימין ואי לאו דמודה בהא לר' יהודה אי הכי ר' מאיר היינו רבנן, וליכא למימר דלית ליה יתומה בחיי האב כלל דא"כ היינו ר' יהודה אלא ודאי כדאמרן, ומדלא פסיקא ליה לר"מ יתומה בחיי האב שבמקצת נדריה יכול להפר ומקצתן קיימין לפיכך בדידה לא מיירי כדברי התוספת והרא"ש, והוו להו הנך תשע: שתים בנערות מתחלה ועד סוף שהן שלשית וששית, שלש בבגרות מתחלתן ראשונה רביעית ושמינית, ארבע היו נערות בשעת הנדר ואח"כ בגרו שניה וחמשית שביעית ותשיעית +בדפוסים הקודמים נדפס כאן הפסקא ודע כי במשניות הקדומות וכו' המובאת להלן בסוגריים מרובעות, אין כאן מקומו והצבתיו במקומו הראוי כנלע"ד (המו"ל).+ ולר"מ שתים הן: הבוגרת והיתומה שמת אביה, ודינן שוה בפנים שונים: הבוגרת אם שבגרה קודם הנדר או אחר כך שהן שמינית ותשיעית, והיתומה אם שמת אביה קודם הנדר או אח"כ שהן שלישית ושביעית, או שהיתה בוגרת ויתומה בשעת הנדר והיא הראושנה, ואם שבגרה ומת אביה או מת אביה ואח"כ בגרה ושתיהן אחר הנדר והן חמשית וששית, או בוגרת בשעת הנדר ואח"כ מת אביה שהיא הרביעית, או יתומה בשעת הנדר ואח"כ בגרה והיא השנית.
 
ובא החדוד מבלבול הסדר וממה שהוכפלו מקצתן בשביל מעט קדימה ואיחור שבהן בלבד, ועל דרך זה היה אפשר להרבות עליהן, כגון השלישית שמת אביה קודם הנדר ולא בגרה נוסיף חלוקה אחרת כמוה אלא שבגרה אח"כ וכיוצא, למדנו דמניינא לאו דוקא אלא תנא הכי שמעינהו וגרסינהו +בדפוסים הקודמים נדפס כאן הפסקא וכיון שכן וכו' המובאת להלן בסוגריים מרובעות, אין כאן מקומו והצבתיו במקומו הראוי כנלע"ד (המו"ל).+
 
[ודע כי במשניות קדומות המוגהות בכללן ע"פ הגרסא הירושלמית מצאתי חזרה אצלו ועדיין היא נערה בוא"ו, וראיתי לבעל התוספ' והר"ן ששונים כך, והיא מתפרשת יפה לפי (הירושלמי)] מה [שזכרנו דלית להו שלש מחלוקות בדבר אלא רבי יהודה מוסיף יתומה בחיי האב להחמיר עליה דקתני אף המשיא בתו קטנה וכו' חזרה אצלו ועדיין היא נערה, פי' ומהו דינה רישא דמתניתין שנדריה קיימין בכל גוונא כי היכי דלא מפלגינן בין בגרה בנתים לבגרה בתחלה]. [וכיון שכן, אפשר דר' יהודה נמי מוסיף ולא פליגי, דהא דר"מ לאו דוקא, ור' יהודה דוקא קתני דליכא לאוסופי עלייהו לקושטא דמלתא בר מנה, ודעת שניהם כדברי חכמים דאתמרו בגמרא דילן, כשטת רש"י והר"ן].
 
ומתניתין דריש יבמות כלה רבי יהודה היא, והכי נמי מסתברא מדתנן בפרק נערה שנתפתתה מ"ג השיאה ונתאלמנה כתובתה שלה רבי יהודה אומר הראשונה של אב ואיכפלו תרי תלמידי לפרושי טעמא דרבי יהודה אי משום שיקפוץ אדם ויתן לבתו בעין יפה כדברי הירושלמי ואי משום דכתובה ראשונה נכתבת בעודה ברשות האב כרבה ורב יוסף בגמרא דידן, ולא אשתמיט חד מנייהו למימרא דביתומה בחיי האב פליגי.
 
ובהכי סלקא שמעתין בכל גוונא אליבא דהלכתא בלא מחלוקת ואתיא ככלהו תנאי וככלהו אמוראי, דהא דר' יוחנן לא פליגא למסקנא אדרב יהודה אמר רב אלא רבי יוחנן פרושי קא מפרש ב' הן או ג' למר כדאית ליה ולמר כדאית ליה, ורב יהודה אמר רב נמי מסיק שהן ג' ושזו המשנה המבולבלת או המחודדת דברי רבי מאיר היא - שאמרו עליו בערובין פרק קמא י"ג ע"ב גלוי וידוע לפני מי שאמר והיה העולם שאין בדורו של ר' מאיר כמותו ולמה לא קבעו הלכה כדבריו מפני שלא ירדו חבריו לסוף דעתו והכא נמי ליכא למיקם עלה דמלתיה - ורבי יהודה בשטת ר"מ הוסיף קטנה במשנתנו כמו שבארנו עד שיצדק לומר זו דר"י כפי חלוף הגרסא, אבל חכמים שונים דבריהם בברור ובדרך קצרה בלא קושיא ובלא ספק, ורוב דברי המפרשים גם הם אמת צדקו יחדו.
שו"ת הרמ"ע מפאנו סימן סז
 
תשובה על החזקות.
 
שני מיני חזקות יש בלשון בני אדם:
 
אחת היא כגון בית, או חנות, או רשות הלואה שנוהגים השרים להשכיר ליהודים שגם היא נקראת חזקה. כל אלה ודומיהם, דבמשלם זמנייהו יש כח למשכיר לסלק את השוכר, אינם נחשבים לשוכר אלא כדין מטלטלים שאין לו בגופו של קרקע כלום רק טובת הנאה כנגד מעותיו.
 
ונפקא מנה, שאם הם של יתומים לא משתעבדו לב"ח מדינא דגמרא א"נ שאפוטרופוס רשאי למכרם בלא רשות ב"ד וכיוצא. - וגם זה דוקא מן הדין, אבל האידנא מנהג העולם לאחשוביה לרשות ההלואה כקרקע לענין זה וטפי נמי ויש לנו להחמיר על האפוטרופוס שלא ימכור אותו אא"כ נמלך בב"ד -.
 
ואף על פי שכל אלה דינם כקרקע לשני חזקה שטבע המציאות כן חייב, וכן לדין שכירות שנקנין בכסף בשטר ובחזקה, מ"מ זכות השוכר בהם - דקרו ליה אנשי חזקה כדלעיל - איננו קרקע אלא מטלטל, וכן הוא לדין מצרנות יעויין במהרי"ק סי' נ' וקפ"ו +עיין בספר זה סי' פ"ז+ ולא מבעיא במקום שאין בו תקנת הקהל אלא גם במקום שיש הסכמה שקבלו עליהם שאפי' נסתלק השוכר שלא מחמת יהודי חברו לא יכנס שם יהודי אחר בלי רשותו עד שישאר המקום פנוי כך וכך זמן דיינינן להו כמטלטלי עד שיהא מפורש בתקנה שיהיו כקרקע לכל מילי, ודין זה מבואר מאוד בתשובות רבות למהר"י ן' לב בספרו הא' והב' ואין למהר"י קולון סי' כ' וקי"ח וקפ"ז ולא למהר"ם מפדוב"ה בתשובותיו דבר מנגד לזה.
 
ורשות ההלואה דקאמינא יש לנו בו חלוקים נכוחים למבין בשטת רבינו הזקן מה"ר משה בסולה זצ"ל שכך היה אומר: אם יש לשר תנאי עם ראובן שלא יוכל השר ליתן רשות לזולתו להלוות בעירו אז אם ימצא משיג גבול רעהו קאי בארור בלא ספק, ואם אין תנאי זה ביניהם לא הוה פסיק ליה דליקום בארור - +דליקום בארור אם אין שם הסכמות הקהלות למגדר מלתא+ והשתא נחזי אנן דהא פשוט בפ' לא יחפור כ"א שכל מי שפורע מס גולגלתו לאותו השר נקרא שכנו של ראשון ואינו כופהו שלא ירד לאומנותו, ונראה שה"ה אם אין שום אחד מהם פורע מס לשר אלא דרים בעיר בחנם כל הנכלל בחסד הזה שעושה השר עמהם הוי שכנו של ראשון. וה"מ +נ"ל דצ"ל וה"ה (הערת המו"ל)+ ברשות ההלואה אשר לא עלה עליה עול מיוחד, אך פרעון המשתדלים והסופר על כתב אשר נכתב בשם השר לא מיקרי עול, אבל +נ"ל דצ"ל וגם (הערת המו"ל)+ אם יש עול מיוחד על ההלואה, כל מאן דשייך בעול הזה מעקרא - לדעת רש"י - או מי שירצה להיות שייך ביה להבא - לדעת ר"ת - נקרא שכנו של ראשון ואינו מעכב עליו.
 
אבל להוסיף עול חדש אפי' על עצמו בלבד, או אפי' לשני בחנם ואינו מקל [את העול] מן הראשון, לא שמענו מי שיתיר, שהרי פסק ליה לחיותא דחבריה ואינו נושא עמו בעול הוה ליה כמאן דלא שייך בכרגא ומצי מעכב, וכ"ש עם מ"ש מהר"ם מפדווה בתשובה סי' מ"א בשם א"ז שהלכה רווחת כרש"י שצריך להיות נושא בעול מעקרא, ושכן פסק מהר"י מינץ ז"ל: וזהו מה שנהגו קדמונינו בתקנת חרם הישוב למי שאינו נושא בעול עם חברו, וכ"ש למי שמגרש חברו מבית תענוגיו, דפסק דמים ואכתי לא נקט הורמנא בידיה דהיינו עני המהפך בחררה ובא אחר ונטלה ממנו שנקרא רשע כדאיתא בקדושין פ' האומר, אבל אי נקט הורמנא בידיה אף בדינים מוציאים אותה ממנו.
 
ואף מה שאמרנו דכי לא נקיט הורמנא ופסק דמים אידך שקדם ונטלה נקרא רשע, לא אמרו אלא במקח וממכר כשטת ר"ת שהרבים מודים לו בזה דאי טרח אידך משכח וזבן אבל מציאה לא, ובזמן שהנהיגו קדמונינו חרם הישוב היה רשות ההלואה מצוי הרבה בכל מקום כמפורסם אבל האידנא נתקיים בנו בעונותינו הרבים וידל ישראל מאד ואין רשות ההלואה אלא כמו מציאה הבאה בהיסח הדעת דבר שאינו מצוי כלל, וכ"ש למי שאינו מסלק את חבירו ממנו - דומיא דחררה דנטלה ממנו קאמר - אלא זה מלוה וזה מלוה אינו נקרא רשע, ואפי' אחר שהחזיק הראשון בזכותו אם הוא במקום שאין תנאי להרבות במלוים כמו שבארנו במקום שאין פרעון מס או שהשני נמי הוה שייך באותו המס מעקרא יכול השני בכל זמן לומר לראשון אתה עושה בתוך שלך ואני עושה בתוך שלי.
 
וכל אלה גופי הלכות ישתרגו עלו בחלוקה הראשונה שזכרנו באתרא דמסלקי במשלם זמנייהו.
 
והשנית היא באתרא דלא מסלקי המשכירים את היהודים, וגם בזה יש חלוקים: שאם הוא מחק המלכות שגזרו שלא לסלק כגון חצר היהודים שבויניציא"ה וכל דכוותיה, חזינן אם יש כח למשכיר לסלק יהודי אחד ולהושיב יהודי אחר (ולהושיב יהודי אחר), אעפ"י שאין יהודי זה רשאי או שיכול המשכיר או בניו אחריו להרבות בקצבת השכירות כרצונו, גם זה מטלטל יחשב; אך אם יש קצבה ידועה לשכירות שאינו יכול להוסיף עליו ולא להוציא ממנו יהודי זה ולהכניס בו יהודי אחר, בין שהוא מחק המלכות בין שאינו רק תנאי שביניהם לחק עולם כגון אלו שקורים ליויל"י +עיין בדין חזקת הבתים הנלקחים בליויל"י היינו שיש תנאי בין המשכיר והשוכר לחוק עולם לפרוע בעד שכירות החצר סך כו"כ מעות מדי שנה בשנה, שדין קרקעות יש להם. וכן הוא הדין באותם הבתים שמחוק המלכות הוא שיש קצבה קבועה לשכירות ואינו יכול הבע"ה להוסיף עליו ולא להוציא מן הבית ההוא יהודי זה השוכר ולהכניס בו יהודי אחר דין קרקע יש לבתים ההם לענין החזקה (אי"ג).+ בכי האי גוונא ודאי יש להם דין קרקע לכל מלי, שהרי זכה השוכר בסדנא דארעא וכעין טסקא בעלמא הוא דיהיב ליה למריה.
 
איברא שאפילו באותן שיש להם דין מטלטל לא עשו בהן תקנת השוק, ובמאי דאתמר אתמר הבו דלא לוסיף עלה, וכן א"א להשביע עליהן אפי' הסת אם לא בטענת בריא שדין הקרקע והמטלטלים שוים בזה, לא אמרו שאין נשבעים על הקרקעות אלא שבועה דאורייתא אבל שבועת הסת ואף שבועת המשנה תקנום גם על הקרקעות נגד רמי בר חמא במסכת כתובות פרק הכותב פ"ז ע"ב, ומייתי לה הרב בפרק שבועת הדיינין ג"כ שהלכה פסוקה היא. ואחרי שהודענו למבוררים את כל הדברים והאמת האלה עליהם המצוה דאמר רחמנא שמוע בין אחיהם ואיש על מקומו יבא בשלום.
 
+ראיתי בפסקים כ"י של הגאון כמוהר"ר נתנאל טרבוט מ"ו וקרובי זצ"ל חתומים מן החכמים שלמים אחרים הר"י המקובל החסיד כמוהר"ר אהרן ברכיה ממודינ"א וכמוהר"ר יהודא אריה פוייטי וכמוהר"ר יוסף ברוך מאורבינ"ו מב"ע, שחששו מאד לתקנת רגמ"ה הכתובה בס' הכל - בו סי' קי"ג דף קל"ד ע"ב אשר החרים שלא להשיג גבול בשכירות בתים מן הכותים, וה"ה במקום שנהגו לשכור ההלואה מן הכותים, וכדכתב מהרמא"י בהגהותיו בטח"מ סי' רל"ג סעיף א' בשם מהר"ם מפדובה ז"ל שכתב כן בתשובותיו סי' מ"א, וכל זה בלתי רשות של השוכר עד מלאת לו שנה אחרי יציאתו מן הבית ההוא כפי מה שנתבאר בתקנת הגאון רגמ"ה הנ"ל פסק (א'), וכן דכירנא כך הוינא טליא, שהיו נוהגים לשמור מאד ולעשות להזהר בחומרת רגמ"ה הנ"ל כל הקהלות הקדושות של למרקה גדולה וקטנה ולא היו עושים שום הסכמה בקהלות ההן לקבל את התקנה הנ"ל, שלא כדעת הרב הגדול המקובל הרמ"ע מפאנו זצוק"ל בתשובתו זאת שכתב שבמקום שאין בו תקנת הקהל והסכמה שקבלו עליהם תקנה זו דאין להן לחזקות אלא דין מטלטלי לפי שאין לו לשוכר בגופו של קרקע כלום, רק טובת הנאה כנגד מעותיו וכד משלם זמנייהו יש כח למשכיר לסלק את השוכר, והוסיף לכתוב הרב המחבר זה שאפי' במקום שיש הסכמה שלא דיינינן להון לחזקות הללו אלא כמטלטלי עד שיפורש בתקנות והסכמות הקהל שיהיו כקרקע לכל מילי, כסברת מהר"י ן' לב ז"ל בתשובותיו ודעמיה, האמנם צריך לעיוני טובא בדיני החזקות אלו שפלוגתא רבוותא איכא בעינינים אלו בין הראשונים ז"ל אם החזקות דינם כמטלטלין או כקרקעות כדכתבו בפסקיהם מוהר"א מזרחי בתשובותיו ח"ב סי' מ"ז ומהרי"ט סי' ט"ל ובעל משפטי שמואל סי' ל"א, והגם שנהגו בקצת מקומות לתת לחזקות דין מטלטלין כשלא עשו הסכמות ברורות נגד זה, אפ"ה באותן המקומות שנהגו בסתם [להחמיר כתקנת רגמ"ה] ולא עשו שום הסכמה, נראה דאין ראוי להן לזוז ממנהגן, דהא מנהג אבותיהן בידיהן, דכתורה היא, כיון דמסתמא סברו וקבלו כך והתמידו לנהוג כמנהג זה כימי עולם וכשנים קדמוניות.+
שו"ת הרמ"ע מפאנו סימן סח
 
טוב אשר לא תדור.
 
בריש חולין מסקינן דהא דקתני הכל נודרים בשמעתא קמייתא דערכין דיעבד הוא, דכתיב וכי תחדל לנדור לא יהיה בך חטא והאי קרא מלתא פסיקתא קאמר לאגמורן לכתחלה דלא, ובתר הכי מייתינן טוב אשר לא תדור לדרשה ולברורי אי איכא שום צד בנדרים דשרי לכתחלה, ותניא טוב מזה ומזה שאינו נודר כל עיקר דברי ר"מ ר' יהודה אומר טוב מזה ומזה נודר ומשלם.
 
פירוש: ר"מ יש לו שלשה דרכים בפסוק אחד, והראשון משובח והוא טוב אשר לא תדור כלל, משתדור והוא השני, ואצ"ל השלישי הגרוע והוא לא תשלם שפירושו מיד, כי כל שעה ושעה קאי בלא תשלם ועם שיהיה אחור מעט ובאיזו אמתלא כסיל קרייה שלמה בקרא דלקמיה שמביא עצמו לידי ספק ואין חפץ בזה אפי' כשישלם - אבל מי שעברו עליו ג' רגלים רע הוא שהרי עבר על בל תאחר מן התורה ולא הוצרך שלמה להזהירנו מזה ולא דבר בו ר' מאיר, שאינו נכנס בגדר הטוב להתחלף בפחות ויתר כי אפילו כשישלם אח"כ וקיים עשה שבו כבר עבר על לא תעשה כדאיתא בריש ר"ה - לפיכך אמר קהלת את אשר תדור שלם פי' מה שיעלה בדעתך לנדור שלם מיד עד שלא נדרת כי טוב אשר לא תדור כדאמרן; ופירשו התם בשמעתין בגמרא דרבי יהודה מודה בנדר, אבל בנדבה שגם היא מין ממיני הנדר אתי ליה קרא כפשטיה: טוב אשר לא תדור משתדור ולא תשלם מיד, אבל טוב מזה ומזה את אשר תדור שלם את דייקא לגופו של נידב ומשמע ליה שהן שתי מצוות: הנדר וההבאה.
 
וההיא דהלל הזקן בפרק אלו דברים בפסח ס"ו ע"ב שמימיו לא מעל אדם בעולתו אתיא אפי' כר' יהודה, דמצי אמר הרי זו לעולתי ואין קדושה תופסת בה עד שאביאנה לעזרה, ובלבד שיתכוין לכך [לכתחילה] שאין נמלך מועיל בקדשים אפילו תוך כדי דבור כדתנן בפרק כיצד מערימין כ'.
שו"ת הרמ"ע מפאנו סימן סט
 
בפרק ארבעה אבות.
 
ב"ק ח' אין לו אלא עדית וכו' +ומסיים בו התם בינונית וזבורית נזקין וב"ח בבינונית וכתובת אשה בזבורית, תניא אחריתי בינונית וזבורית נזקין בבינונית ב"ח וכתובת אשה בזבורית+ רבינא אמר בדעולא קמיפלגי כו' מר אית ליה תקנתא דעולא ומר לית ליה תקנתא דעולא. פירשה הרב מ"ד בעל חוב וכתובת אשה בזבורית לית ליה דעולא ומאן דאמר ניזקין וב"ח בבינונית אית ליה דעולא, ולזה הסכימו רש"י ותוס', אלא שרש"י כתב דמאן דלית ליה דעולא סבר דיטול ב"ח מזבורית אפי' כשיש עדית ובינונית - וקשה מאד לפירושו שאם אמרו היכא דליכא עדית מנא לן להרבות במחלוקת, דאפי' מ"ד ב"ח וכתובה מזבורית היכא דליכא עדית לא שמענו דפליג אסתם מתניתין דריש פרקא במסכת גיטין מ"ח ע"ב דהיינו סתם ברייתא דהכא דקתני היו לו עדית ובינונית וזבורית נזקין בעדית ב"ח בבנונית וכתובת אשה בזבורית.
 
ואולי מכח קושיא זו כתב בעל נמוקי יוסף בשם הרמ"ה דמאן דאמר ב"ח בבינונית לית ליה דעולא ומ"ד בזבורית אית ליה דעולא, ועשה מטעמים להפוך זה יעויינו במקומם - ופסק דלא כעולא מדרב פפא ורב הונא בריה דרב יהושע, וכן כתב המגיד בשם בעל העטור והראב"ד +עיין היטב המגיד משנה על הרמב"ם הלכות מלוה ולוה פי"ט ה"ד דלא כתב כן (המו"ל)+ ונראה שכלם הוזקקו לכך מריהטא דסוגיין דמוכחא כמ"ד נזקין וב"ח בבינונית מדמותבינן מנה ומתרצינן לה למ"ד בשלו הן שמין, ויחתרו לישבה, עם ממריה דעולא (כפירש"י) ולא יכולו, והמה בקשו חשבונות רבים לבטולי הא +דעולא+ מקמי הא +דסוגיא דידן+ - ואע"ג דלכ"ע ב"ח בבינונית ולא מן הדין אלא מתקנתא דרבנן מ"מ יש לחלק בין היכא דעבוד רבנן תקנתא ליופי כחו של ב"ח או להרע כחו לכי יימר אי אפשי בתקנת חכמים דלעולא בלבד שומעין לו.
 
ומסתברא לן דהא דרב פפא ורב הונא בריה דרב יהושע לא שייכא בדעולא כלל, ותרוייהו הלכתא נינהו, דאע"ג שפחות שבכלים מיטב חשבינן ליה לניזקין ועדיף ממיטב שדהו לאזמוני זוזי לניזק בלא הכרזה אין משם ראיה לב"ח שיהיה דינו מן העדית אי לאו תקנתא דרבנן, דהא אפי' לעולא דאמר דבר תורה ב"ח בזבורית ולא אהני ליה תקנתא דרבנן אלא לאשתלומי בבינונית, מודה היכא דאית ליה ללוה מטלטלי ומקרקעי דלב"ח נמי מגבינן ליה ממטלטלי ואי איכא זוזי לא מסלקינן ליה אלא בזוזי, אבל אי ליכא אלא מקרקעי לב"ח מיהת לא זכתה תורה מיטב כלל, ואף לנזקין היה המזיק יכול לשלם פחות שבקרקע מקרא דיוציא אליך העבוט החוצה אי לא כתב רחמנא מיטב - וכן משמע מדברי התוס' דכי היכי דבדליכא זוזי בפחות שבכלים מסלקינן ליה אפי' לנזקין, הכי נמי בדליכא מטלטלי הוה מסלקי ליה בפחות שבקרקע, ומפני מה אמרה תורה מיטב שדהו מפני החמסנין כדקתני התם טעמא בברייתא, ורבנן לא עבוד להו תקנתא לפיכך אוקמינהו אדינייהו ושמין להן בעדית - אבל לב"ח פחות שבכלים אמרה תורה וה"ה פחות שבקרקעות דלא כתיב ביה מיטב ורבנן עבוד תקנתא מפני נעילת דלת, ואפ"ה בבינונית דוקא ולא בעדית שלא יתן אדם עיניו בשדה חברו. ומר דלית ליה תקנתא דעולא דוקא היכא דלית ליה עדית כפי' התוס'.
 
וממילא רווחא שמעתא כדעולא וסלקא אליבא דהלכתא כדעת הרב, והר"ן נמי ריש פ' הנזקין והרמב"ם פי"ט מהל' מלוה ולוה פשיטא להו הא דעולא.
 
ולישנא דגמרא מר אית ליה תקנתא דעולא ומר לית ליה תקנתא דעולא מוכח דלא איפליגו תנאי בריש מלתיה ודכ"ע דבר תורה ב"ח בזבורית, אלא בהא פליגי אי עבדינן תקנתא היכא דליכא עדית דמר סבר הואיל ובעלמא נמי משיירינן ליה ללוה מיטב שדהו ה"נ היכא דבינונית לדידיה מיטב הוא ליכא נעילת דלת אדרבה חיישינן לאותה ששנו בברייתא שלא יאמר אדם אקפוץ ואלונו ואגבנו בחובי הואיל וזו מעולה שבנכסיו, ומר סבר כיון דליכא עדית לא חיישינן להכי וכל היכא דאיכא בינונית מגבינן ליה מנה כתקנתא דרבנן וכן עיקר לדעת כל הפוסקים מאין חולק.
שו"ת הרמ"ע מפאנו סימן ע
 
לעבד עברי. [ויאדנה].
 
שאלת לפרש לך מה שכתב הרמב"ם בפ"ב מהלכות עבדים שהמוכר עצמו לנכרי יש לו ללוות ולגאול עצמו מן הנכרי וגואל לחצאין, וכתב עליו כסף משנה תמהני על פסק זה וכו' ולא נראה לי הכרח אחר וכו' ואכתי קשיא וכו' ונטה לשטתו של סמ"ג שאינו לווה וגואל ואינו גואל לחצאין ע"כ.
 
ואולם רואה אני את דברי הרמב"ם, ומטעמו של כסף משנה שנקטינן כאביי שהוא בתרא. ומה שהקשה כסף משנה שאין בדברי אביי לדחות פשיטותו של רב ששת, יתורץ במה שנתכוון [רב הונא] בצדדי הבעיא, והם אלו: גאולתו גאולתו משדה אחוזה גמר, ואינו נגאל לחצאין, או דילמא לקולא אמרינן לחומרא לא אמרינן קידושין דף כ' ע"ב ופירש ר"ת דלאו גזרה שוה היא אלא גלוי מלתא +כלומר: צדדי הבעיא הם אם הגלוי מלתא משדה אחוזה דאינו נגאל לחצאין אמרינן גם היכא דהוי לצד חומרא - כדמפרש לה אביי - או דהגלוי מלתא אמרינן רק לצד קולא (כדאמר קרא גבי והשביח והכסיף דאזלינן לקולא כדפירש רש"י, ועיין בלחם משנה על הרמב"ם בסוף הדבור וגואל לחצאין)+; וכן מוכח לי מדברי רב ששת דהאי גלוי מלתא לא משמע ליה וקאמר שכשם שהנמכר בגנבתו נמכר כלו ולא חציו אף כאן נגאל כלו ולא חציו; +כלומר: דרב ששת לא נראה לו כלל הגלוי מלתא דרב הונא וקאמר גלוי מלתא אחריתי דמניה משמע להחמיר: שכשם דהחמירה התורה על הנמכר בגנבתו דנמכר כולו ולא חציו כך נלמד להחמיר עליו דנגאל כולו ולא חציו+ ולאביי נמי לא משמע ליה גלוי מלתא דרב ששת והכי קאמר: לעולם נגאל לחצאין ולאו [גלוי] מלתא היא לא שדה אחוזה ולא נמכר בגנבתו, דלרב ששת מי ניחא +כלומר: דמגלוי מלתא דרב ששת נשמע דאינו נגאל לחצאין רק היכא דהוי לצד חומרא בלבד, וליכא ללמוד מכאן דאינו נגאל לחצאין היכא דהוי לקולא+ אי סברת דלאידך גיסא נמי +(תיבת נמי נראה מיותרת, אך יש לישבה דכמו שר"ה אמר הכי כמו כן לרב ששת נמי)+ זמנין נגאל לחצאין זמנין לא +כלומר: אי סברת דכיון דפשט רב ששת מהגלוי מלתא דאינו נגאל לחצאין משום דאזלינן לחומרא, כמו"כ יש להשוות המדה והיכא דנגאל חציו הוי לחומרא ג"כ נידון אותו לחומרא וייגאל לחצאין+ אין צדדי הבעיא שוין +כלומר: דעצם הדין דאינו נגאל לחצאין הוא צד חומרא, ומכיון שכן אין ללמוד מזה דינא דנגאל לחצאין - היכא דהוי לחומרא - דהא עצמו של דין זה צד קולא הוא+ ועוד נתת דבריך לשעורים +כלומר: מכיון דמגלוי מלתא דרב ששת נלמד הדין דאינו נגאל לחצאין, אין לנו לדון מכאן דין הפוך דנגאל לחצאין, דסברא היא להשוות הדין+ - והיינו דקאמר: אם תמצי לומר נגאל לחצאין משכחת לה לקולא ולחומרא ואיהו דאפסיד אנפשיה +כלומר: דלאביי סבירא ליה דיש לדונו לקולא וייגאל לחצאין ואף שמשכחת לה גם לחומרא איהו דאפסיד אנפשיה+ - ומהתם ליכא למיגמר.
 
ואמרם עבד עברי הנמכר לנכרי יוכיח שם דף כ"א ע"א לא תסייעיה לסמ"ג מנה, דהתם [הכי קאמר:] הואיל ולא כתיבה גביה גאולת חצאין אלא סברא היא, ורב ששת נמי סבר לה שאינו נגאל, אימא הכי נמי ומקדיש דכותיה קמ"ל קרא גבי מקדיש ואם גאול יגאל שלווה וגואל וגואל לחצאין. +הערה: כל הביאורים על פרק זה הם מהמו"ל.+
שו"ת הרמ"ע מפאנו סימן עא
 
האב שהוא תלמיד בנו. [שם].
 
עוד שאלת על מה שכתב [הרמב"ם] בפ"ו מהלכות ממרים: האב שהיה תלמיד בנו אין האב עומד מפני הבן אבל הבן עומד מפני אביו אעפ"י שהוא תלמידו, וכן דעת רבינו חננאל. וסבר הר"ן לתת טעם לדבריהם כמו שהעתיק כסף משנה והקשה על ראיתו של הר"ן קשיא חזקה, ואמרת כי לא נתקררה דעתך באותם הצדדין שבקש כסף משנה לישב בהם דעת הר"ן, ולנו עוד בדבריו קושי עצום במה שאמר זה לשונו: ובודאי קימה דרבו אינו אלא מדין חכם ע"כ, דהא ודאי ליתא דאי הכי דיו לבא מן הדין להיות כנדון ואנן מחייבי ליה הכא ד' אמות והכא כמלא עיניו ועוד אפשר לומר דכבוד חכם אינו אלא מדין רבו דסתם חכם שצותה תורה עליו הוא כדי שתורה יבקשו מפיהו.
 
ומ"מ הדין דין אמת, ודלא כדפסק ה"ר אשר ז"ל דאמר ספק של תורה הוא ויעמדו זה מפני זה, וגם הרב בהלכות לא זכר הבעיות כלל מנטייתו לסברת רבינו חננאל והרמב"ם. והטעם ברור מריהטא דשמעתא קדושין ל"ג ע"ב דכד איבעיא לן מהו שיעמוד הבן מפני אביו מייתינן עובדא דרב יהודה דא"ל שמואל קום מקמי אבוך, ואע"ג דדחינן דמהתם ליכא למפשט דמצינן לפרושי מלתיה דשמואל לאידך גיסא סוף סוף מעשה רב ולא סמכינן אההוא דחויא דאי הכי לא ה"ל למימר סתמא קום מקמי אבוך אלא קום מקמיה דבעל מעשים איהו, [ועוד] דאי משום הא בלחוד היו שמואל ורב יהודה שוים להתחייב בכבודו של רב יחזקאל והא ודאי ליתא דרב יהודה בקימה ושמואל בהדור בלחוד: וכד איבעיא לן מהו שיעמוד אביו מפניו מייתינן מימריה דריב"ל אני איני כדאי לעמוד מפני בני אלא משום יקרא דבי נשיאה, והכא נמי פסקה [הרמב"ם] למלתיה שאין לו לעמוד מפני בנו לעולם, ואע"ג דבעינן למידק מנה טעמא דאנא רביה שפיר קא מסיק הכי קאמר ואפי' רבאי, דאי דוקא בגין דאנא [רביה] לא ה"ל למימר מקמי בני דמשמע הואיל והוא בני בלבד איני כדאי לעמוד מפניו לעולם אלא ה"ל למימר מפניו או מפני פלוני בני דהוה משמע מפני פלוני איני כדאי לעמוד שהוא בני ותלמידי אבל אחר אע"ג דהוא בני הואיל והוא רבי ראוי לעמוד מפניו, הילכך פשיטא לן שדברי הרמב"ם עיקר. +ומסתברא לן שלא נאמרו דברים הללו אלא כששניהם ת"ח ויפה כח הבן מכח האב - אבל אם הבן לבדו ת"ח הוא חייב בכבוד אביו לדברי הכל ואביו ג"כ חייב בכבודו, וכ"ש אם הוא רבו, ונסתייעו דברי הרא"ש - וההקש בזה לכהן שאם הוא ת"ח ראוי לישראל ת"ח אפי' עדיף מניה לקיים בו עשה דכתיב וקדשתו, והא לאו הכי יקרה היא מפנינים וכל דברי חכמים קיימים.+
שו"ת הרמ"ע מפאנו סימן עב
 
מתנה. [שם].
 
ובמאי דאיתשיל קמיה דמר על מתנה סתם ומודה המקבל שתנאי היו דבריו עם הנותן ונדר לו לחלק אותה מתנה לעניי א"י, לא ידענא מאי איכא לספוקי בה שהרי למברחת לא דמיא שאין דעתה להקנותה, לדבית חורון ב"ב קל"ד ע"א לא דמיא שפירש ואמר ואינם לפניך וכו' אלמא סעודה לאוכליה הוה בעי לה [לפיכך] חצר תחזור לבעליה ואין כאן למקבל כלום, ברם הכא איכא למימר הרי זיכה אותם נכסים לעניים זכייה גמורה והאמין עליהם את המקבל וכיון שהוא יכול לחלקם כרצונו בין עניי א"י הרי טובת הנאה זו שלו היא ואפי' לא הרשהו על כך אלא האמינהו על חלקים ידועים שאינו רשאי לשנות מ"מ הרי המקבל הזה יד עניים הוה וזכה בנכסים לשמם.
שו"ת הרמ"ע מפאנו סימן עג
 
דברו חכמים בלשון הבאי. [קנדיאה להר"ר אבא].
 
שאלה, הא דאמור רבנן בשלשה מקומות דברו חכמים בלשון הבאי, קשה דאמר מר אפי' שיחתן צריכה שנון (ומאי דברה גמרא) [ומהו הלמוד] בלשון הבאי.
 
תשובה, לא חכמים בלבד אמרו, אלא דברה תורה בלשון הבאי ערים גדולות ובצורות בשמים, דברו נביאים בלשון הבאי ותבקע הארץ בקולם בשעה שנמשח שלמה, ובג' מקומות דברו חכמים בלשון הבאי: תפו"ח במסכת תמיד פ"ב גפ"ן במסכת מדות פ"ג ופרכת במסכת שקלים פרק ח', ואתא מניינא למעוטי כוס של זהב שבו משקין את התמיד [בפ"ג דתמיד] דאיכא למ"ד גוזמא ומרא דשמעתין קסבר אין עניות במקום עשירות.
 
וכבר פירשו מרי דאגדתא כי ערים גדולות ובצורות בשמים הוא כמשמעו שהן בצורות במרום שאין ע' שרים של מעלה נכנסים באוירה של א"י, אף אנו נאמר ותבקע הארץ בקולם [פי'] כי א"י שהיא פעמים מתקפלת כטעם הארץ אשר אתה שוכב עליה פעמים מתרחבת כטעם ורחבה ונסבה למעלה כי על כן נקראת ארץ הצבי אז במלכות שלמה בקעה ורחבה כל האפשר בחק מציאותה של אותה שעה כיון שהיה עתיד לישב על כסא ה'; וההיא דתפוח הכי קתני אין מדשנין, שהוא נוי למזבח, ואעפ"כ א"א להיות עליו יותר מש' כור אבל טפי מהכי אינו נוי למזבח אלא מטריד במקום המערכה וצריך לפנותו, ומ"מ כיון שא"צ להגביה את התפוח כ"כ עד שנצטרך לדשנו מחמת דוחק שלא יצר המקום למערכה גוזמא או הבאי קרינן לה; וגפן שזהבה משמש לג' קדושות, וכן פרכת יש לפנים הימנה ג' קדושות אולם היכל ודביר, דייק ההוא מניינא דש' כהנים אלא דלא איכפת לן, וקושטא קתני דנמנו על הגפן ביום אחד כ"כ מתנדבים ונמנו כן בטבילת הפרכת שהיו מתקבצים לראות טבילתה משום חבוב מצוה.
 
הנה ברכו את ה' ר"ת הבאי שאין בדבריהם דבר בטל אלא ודאי שיחתן, והיינו הבאי שלהן, צריכה למוד בלי ספק.
שו"ת הרמ"ע מפאנו סימן עד
 
עומד כפרוץ. [קנדיאה למהר"ר אבא].
 
שאלה, תנן בכלאים פ"ד גדר שנפרצו בו פרצות הרבה אם העומד מרובה על הפרוץ מותר אם הפרוץ מרובה על העומד כנגד הפרצה אסור. וקשיא לן דיוקא דרישא דמשמע הא כי הדדי אסור אדיוקא דסיפא דמשמע מותר.
 
תשובה, בפ"ק דערובין ט"ו ע"ב איפליגו רב פפא ורב הונא בריה דרב יהושע בפרוץ כעומד ואיפסיק הלכתא כרב פפא לקולא דקאמר הכי אגמריה רחמנא למשה לא תפרוץ רובא ודייקא ליה התם מתני' כותיה דתנן ובלבד שלא יהו פרצות יתרות על הבנין הא כי הדדי שפיר דמי, והתם נמי אמתני, דריש פרקא ה' ע"ב אתמר לחי הבולט מדפנו של מבוי פחות מד' אמות נדון משום לחי וכו' ואמר רב הונא בריה דרב יהושע לא אמרן אלא במבוי ח' אבל מבוי ז' ניתר בעומד מרובה על הפרוץ רב אשי אמר אפי' מבוי ח' וכו' מאי אמרת כי הדדי נינהו הוה להו ספק דבריהם ולקולא - והקשה ה"ר יונתן דהא אפי' בדאורייתא פרוץ כעומד מותר, ולאו קשיא, דרב אשי לדבריו דרב הונא בריה דרב יהושע קאמר מאי אמרת כי הדדי נינהו אפי' לדידך דקאמרת הכי אגמריה רחמנא למשה גדור רובא הכא ספקא דרבנן לקולא, ועיין דברי המגיד בדין זה פי"ז מה' שבת שלא דחה הא דאמרינן לדבריו קאמר אלא דלא נימא דרב אשי אפי' במבוי ט' קאמר - ומדתנן בסוף ערלה הכלאים מד"ס ברירא מלתא דפרוץ כעומד גבי כלאים ליכא מאן דאסר ביה, וה"ק: אם העומד יפה כחו מן הפרוץ שלא פרץ רובא אף הפרוץ מותר, ולגלויי דרישא לאו דוקא עומד מרובה משום הכי קתני סיפא שלא אמרו כנגד הפרצה אסור אלא דוקא בפרוץ מרובה על העומד הא כי הדדי נמי מותר.
שו"ת הרמ"ע מפאנו סימן עה
 
טרשא דפרק איזהו נשך.
 
טרשא משפטו נטר מרישא או כמו שפירש הרמב"ן ז"ל הלואה חרשת +וראשון עקר+ והא דאמר רב נחמן ב"מ ס"ה ע"א טרשא שרי והוא דאמר כללא דרביתא כל אגר נטר לי אסירי, ההבדל הוא: שכל מקום שיש קצבה לחוב תחלה, ואח"כ מוסיפין עליו בשביל הרחבת הזמן בקצבה ידועה מעכשו, אסור - שאלו בדרך הלואה אפי' בקצבה בלתי ידועה היה אסור ולפי שהטרשא היא דרך מקח וממכר קליש איסורא דלא איכפת לן בה אלא בקצבה ידועה כדאמרן -; אבל אם ההלואה חרשת שאין התוספות ידוע עד הזמן המוגבל לפרעונה, אע"פ שהקצבה הא' ידועה, אשתכח דמרישא נטר האי מוכר ללוקח ושרי, ודמיא להא דתנן לקמן ופוסק עמו בשער הגבוה. וליתא לדרב נחמן אלא אפי' דרך מקח וממכר כיון שהוא סכום ידוע מעקרא אסור להוסיף עליו בכל גוונא.
 
ואפשר לפרשה להא דרב נחמן דלא קץ בתחלה לומר אם מעכשו בכך וכך אלא קץ בסוף ופירש לזמן פלוני בכך וכך, ודמי להאי דאסרינן במתניתן במוכר את השדה ואמר לו אם מעכשו באלף זוז ואם לגורן בי"ב מנה, הצד השוה בהני עובדי - לפי הפירוש הב' - דקץ בסוף, אלא דבמתניתין קץ נמי בתחלה ואסור וטרשא לא קץ בתחלה ושרי, ולפי פירוש זה אפשר דהא דרב נחמן הלכה היא כדפסקוה רב האי גאון ואחריני בהדיה.
 
ואם נפרש לה דלא קץ לא בתחלה ולא בסוף אלא קבע זמן לפרעון בשעת העתיד להתיקר, הא ודאי דמיא להאיך דרב פפא וגריעא מנה לפיכך אמר רב פפא טרשא דידי שרי למעוטי דרב נחמן.
 
וכך היה מנהגו של רב פפא: מוכר שכר בזמן הזול ולא קץ לא בתחלה ולא בסוף אלא בשער של זמן היוקר, ובשביל זה היה סבור רב פפא דשרי הואיל וברשותיה אייקר ושיכרא לא פסיד ולזוזי לא צריך ואיהו עביד נחת רוח ללוקח דסמכא דעתיה על שכרא מעליא.
 
ואסיקנא דלית הלכתא בטרשי פפונאי, ושפיר אותבוהו לר"פ דכיון דלית ליה זוזי ללוקח שקיל כי יוקרא דלקמיה אפי' יהיה דבר מופלג; וכ"ת דעיקר תיובתא דמותבינן ליה לרב פפא מריש מלתיה דרב שישא בריה דרב אידי בלחוד מותבינן ליה דאילו הוו ליה זוזי ללוקח הוה שקיל כדהשתא ולפי זה בכל גוונא אסור הן שפירש הקצבה שלבסוף והן לא - ליכא למימר הכי, דאי מאחריני הוה שקיל [פשיטא] לית לן בה, ורב פפא ודאי לא היה רוצה למכור האידנא ובתחלה לא קץ אלא טעמא דמלתא משום דאפשר שיתיקר השער לבלי חק ובכה"ג מוכחא מלתא דמשום דרווח ליה זמנא ללוקח אפסדיה בדבר מופלג ואסור.
 
ומדליתא לדרב פפא ממילא אידחיא מלתיה דרב נחמן לפירוש בתרא. ואכתי שריותא דפירוש קמא כדקאי קאי דהא לית לן למימר דטרשא אסור אלא דומיא דמתני' דקץ בתחלה ובסוף, ברם איכא לפלוגי דמתני' איירי בקרקע השוה כל כסף ואי לאו דקץ בתחלה כל מאי דיהיב ליה לבסוף דמי קרקע נינהו מש"כ בפירות ולפיכך אסור +[אפילו לא קץ בתחלה]+ בין שפרש הקצבה שלבסוף בין שלא פירש כדעת הרב דפסק הלכתא כרב חמא לחודיה.
 
ודקאמרת מ"ל לוקח הפוסק בשער הגבוה מ"ל מוכר בשער הנמוך - הא איכא טעמא רבא ומסתבר דפירי פסדי ולזבינא קיימי, ואע"ג דאמר רב פפא שכרא לא פסיד לא פלוג רבנן דומיא דסריקי ובתוס /ובייתוס/ בן זונן בפרק כל שעה /ל"ז, א'/, אבל זוזי לא פסדי ומרייהו הוא דעבד נחת רוח למוכר הפוסק על הגדיש ומהשתא זבינא הוי ולא הלואה.
 
ורב חמא היה מוסר פרקמטיא לתגרים במקום הזול שיוליכוה לאחריות בעליה למקום היוקר והתגרים מתחייבים ליתן לו בחזרתו כל מה שירויחו במכירתם ואינם נוטלים כלום בשכר עמלם אלא קונים בדמיה פרקמטיה לעצמם ומביאים אותה לאחריותם וגם בחזרה שבקי להו מכסא ונקטי להו שוקא לכבודו של ר"ח כדי שימצא תגרים קופצים להתעסק בסחורתו.
שו"ת הרמ"ע מפאנו סימן עו
 
החמרים מעלין במקום היוקר כבמקום הזול.
 
עוד שם ב"מ ע"ג ע"א החמרים מעלים במקום היוקר כבמקום הזול ואין חוששין. מאי טעמא, ר"פ אמר משום דמגלו להו תרעא [ורב אחא אמר משום דמוזלי גבייהו].
 
פירש"י [דמגלו להו תרעא] החמרים ניכרים תגרים ע"י מעותיו של זה, לפיכך ספסירא חדתא נמי, פי' חמר המתחיל עתה לקנות במקום היוקר וע"י דזבין וזבן ספסירא אקרי, לרב פפא שרי; ולרב אחא דאמר משום דמוזלי גביה ונותנין בפחות משער השוק הדבר ידוע כי דרך מוכרי תבואה דלא מוזלי אלא לרגיל אצלם ולספסירא חדתא לא ולפיכך אסור.
 
אבל הרב מפרש ספסירא מוכר תבואה שבמקום הזול ודרך השוק להיות שם אדם קבוע למכור ולמדוד תבואתם של בעלי בתים ומתוך בקיאותו מקדים ומודיע השער לחמרים שבעיירות אחרות, אבל ספסירא חדתא אינו בקי ואינו יכול להודיעם לפיכך לרב פפא אסור, דאי מגלי להו תרעא לחמרים משעת מתן מעות נעשו שלוחיו של בעל הבית לקנות בההוא תרעא אבל השתא זוזי הוו הלואה גבייהו וכי הדרי יהבי ליה תבואה בשער מקום הזול מיחזי כרבית ואסור; לרב אחא ספסירא חדתא נמי שרי, שדרך החמרים לקנות תבואה הרבה ואם יצא השער ללוקח סאה סאה בד' זוזי לסאה כל ספסירא מוזיל גבייהו דחמרים בתלתא זוזי לסאה כדי שיקנו לתך או כור בבת אחת ועל זה סומכים החמרים ומשעת מתן מעות נעשו שלוחיו של בעל הבית על שער שבשוק של מקום הזול בין שהוא ידוע להם בין שאינו ידוע הואיל ולעולם מצוי להם לקנות בפחות משער השוק וכדאמרן.
שו"ת הרמ"ע מפאנו סימן עז
 
מתניתין בפרק הפועלים.
 
ב"מ פ"ז ע"א ואלו אוכלים מן התורה העושה במחובר לקרקע בשעת גמר מלאכה ובתלוש מן הקרקע עד שלא נגמרה מלאכתו בדבר שגדולו מן הארץ, ובתר הכי תניא שם פ"ט ע"א דיש מה דיש מיוחד דבר שגדולי קרקע בשעת גמר מלאכה פועל אוכל בו אף כל וכו' יצא המנכש בבצלים. וקשה שהרי דיש בתלוש הוי ודינו לאכול עד שלא נגמרה מלאכתו.
 
ולכאורה הוה סלקא דעתין לתרץ דהכי קאמר מה דיש תרתי בעינן גביה שבתלוש לא נגמרה מלאכתו אבל כשקצרוהו נגמרה מלאכתו ואף כל כיוצא בו יצא המנכש וכו', ולפי זה מאן דשליף קטיני מביני אלימי לא מבעי מדין קוצר דלא אכיל אלא אפי' יעשה בהן אחר כך מלאכה בתלוש ולא נגמרה מלאכתו אינו אוכל הואיל ובשעת קצירה לא היה לו גמר מלאכה במחובר, ועדיין לא נתקררה דעתי שהרי מן הברייתא לא שמענו להחמיר על המנכש אלא בשעת ניכוש דוקא.
 
לפיכך אפשר לתרץ דה"ק מה דיש מיוחד דבר שגדולי קרקע בשעת מלאכה פועל כבר אכל בו אף כל וכו' יצא מנכש שאין פועל אוכל בשעת ניכוש, וקרוב הדבר לידרש באם אינו ענין לדיש שהוא בתלוש תנהו ענין לקמה שהיא במחובר.
שו"ת הרמ"ע מפאנו סימן עח
 
תשובה לברכת הלבנה.
 
כי איתשיל בההיא דמסכת סופרים דתניא אין מברכין על הירח אלא במוצאי שבת כשהוא מבושם, אמאי בלילי שבת ויום טוב לא שהרי האדם יותר מוכן ומקודש להקביל פני שכינה.
 
קדמונינו אמרו דחיישינן לדברי האומר יש תחומין למעלה מעשרה, וכן כתוב בספר אגודה, פירוש לדבריהם: כי גבהו שמים לרום מהלך ת"ק שנה מעומק הארץ הלזו, הנה הפלגת המרחק מן המרכז לעגולה גורם לקוים ישרים המרומים מכאן לשם ריחוק עצום ורב בין זה לזה בגובה שמים אפי' אין ביניהם אצל המרכז אלא כמלא נימה, וכשיראה האדם עצמו למעלה מעשרה בנקודה הנכחית על ראשו הנה בצאתו כלפי הירח לברך ליוצרה מחזי כיוצא חוץ לתחום.
 
ועוד אני אומר דכיון דעדיף כבוד שבת כלה מלכתא וקדושת יום טוב גם כן בלי ספק מהקבלת פני לבנה, אין מערבין שמחה בשמחה; וניחא במוצאי שבת ובמוצאי יום טוב כגון עצרת ויום הכפורים לילך מחיל אל חיל, ויש בהקבלה זאת נחת רוח מסלוק נשמה יתירא הנלוית אלינו בשבתות ויו"ט שהן עצמן אות, ובאותה שעה האדם מבושם שלוה את המלך והיינו דאמרי אינשי אלקפתא נקטן ריחא אתילידא.
 
ומה שאנו מזכירים עמוסי בטן העתידים להתחדש כמותה אינו ענין לחרבן הבית שהיה במוצאי שבת כדעת השואל, אלא לחדוש הנשמות בכלל מעשה בראשית ממה שנתמעט בעטיו של נחש.
 
גם אין צורך למה שאמרו קצת שלא לברך על החדש בשבת ויו"ט משום שאלת צרכים שנהגו לומר לא יוכלו אויבינו ליגע בנו, שהרי אין זה מן המטבע, והנכון מה שבארנוהו.
 
ואיכא דגרסי במסכת סופרים אין מברכין על הירח עד שתתבשם - ופירשו רבנן עד שלשה ימים, והלכתא בלא טעמא היא - ולדידן קרוב לשמוע מאי עד שתתבשם עד שבעה, לפי שפגימתה גנאי הוא לה ואז אינה נכרת כל כך, ועוד א"א לשבעה ימים בלא שבת. וליל שביעי [נגהי דליל שמיני] ראוי לברך בו, וכשלא נברך קודם שבעה למולד ולא אחר ששה עשר, וששה עשר בכלל השלילה, כי גם ליל חמשה עשר כשר לברך שהרי לא עברו עליה אלא ארבעה עשר ימים שלמים, יצאנו ידי שתי הדעות דפרישו מלתיה דרבי יוחנן סנהדרין מ"ב ע"א דאמר עד שתתמלא פגימתה ואיכא מ"ד עד שבעה ואנן דחקינן ומוקמינן ליה אליבא דהלכתא דלא פליג אאידך דאמר עד ששה עשר אלא מר אמר חדא ומר אמר חדא, ועוד שבית יוסף המתיק עלינו את המליצה בסוף סימן תכ"ו עמוד עליו +עיין אם כל חי סי' י"ט, וגם בסימנים הקודמים והמאוחרים לו+ ולנו עוד במלי דאגדתא סיוע שיש בו ממש למה שבארנו. ולפי דרכינו למדנו שתשעה ימים רצופים ראויים לברכה זו וסימניך תשעה רקיעים חוץ מגלגל הירח שהוא עשירי לכלם, ישמע חכם ויוסף לקח.
שו"ת הרמ"ע מפאנו סימן עט
 
לשומרים לבוקר. [קרימונה למהר"ר אבוהב מנחם הכהן].
 
שאלה, המשכימים מתחלת חדש אלול להתחנן קודם עמוד השחר אם יגונה המתחיל בראש חדש עצמו לומר תחנות.
 
תשובה, לא נהגו הקהלות להתחיל אלא ממחרת החדש והוא הנכון, ואם חסידים ואנשי מעשה עשו להם כפור קטן ויום צום בכל ערב ראש חדש לא יצדק אותו השם אפילו בהשאלה לשום ר"ח כאשר דמית וכמו שבא בשאלה באורך, שאם באנו לדון כן בשביל שעיר החטאת מה נאמר על שעירי הרגלים דכלהו בחדא מחתא פסיק ותני בריש שבועות כל השעירים כפרתן שוה על טומאת מקדש וקדשיו, ואם פשטן של דברים ידוע על מגע השרץ וכיוצא אין נסתר מנגד עיניך שנתתקן על המקדש העליון ועל טומאת הנחש הקדמוני, וכשם שאין תחנה ברגלים כך אין תחנה בר"ח, [והנח] להם לק"ק וירמי"ש שע"י מעשה קבעו להם ר"ח ניסן יום תחנה ואין למדין המנו, והשומרים לבוקר שבויניציאה שהם עדת אבירים משכימים בתחנות כל ימות השנה בב"ה אינם אומרים בשום ראש חדש אלא פזמונים כגון ברכי אצולה לרבי יהודה הלוי ואעירה שחר לראב"ע ומרבים במזמורי השבת וההלל לא זולת, ואין ספק דכלהו ראשי חדשים אתקוש להדדי וראש חדש אלול מכללם אין נגרע.
 
ולא אכחד מאדוני כי הנוהגים להתענות ערב ר"ח ג"כ מרבים בכבוד הלילה ויום המחרת, שהרי הקישו הנביאים ר"ח לשבת בכמה מעלות טובות גבי שער החצר הפנימית ויבא כל בשר להשתחוות, והתורה הקישתהו למועדי השמחה לתקוע בחצוצרות על הקרבן, ותנן ר"ה כ"ד ע"א ראש ב"ד אומר מקודש ועונין אחריו מקודש מקודש, ואם לא נראה בזמנו כבר קדשוהו שמים, גם אנשי כנסת הגדולה קבעו לו חתימה שוה לרגלים ואמרו ישראל מקדשים לרגלים ולראשי חדשים, לפיכך יזהרו המתענים לפניו שלא יכנסו בו כשהן מעונים אלא ראוי למהר בסעודת הלילה; ומה טוב וישר בעיני להקדים להתענות ביום הכנסה שלפני ר"ח סמוך או מופלג שיהיה כי על הרוב זה וזה יתקיים בידו, ויש עוד בתקון זה השלמת הכונה למסדרי אותו כפור קטן בירידת הירח כי לפעמים יקדם אליהם המולד לתענית ונמצאו מתענים בחדושה וכשהקדמנו להתענות ביום הכנסה שלפני המולד הכל מתוקן ומקובל, אלא שלא נהגו כן פרושים שבישראל.
שו"ת הרמ"ע מפאנו סימן פ
 
תשובה לספק פדיון פטר חמור.
 
שה שהופרש לפדיון פטר חמור ויצא מיד ישראל ליד כהן פטור ממעשר בהמה, אבל כהן שפדה פטר חמור שירש מאבי אמו ישראל והשה לעצמו אותו השה חייב במעשר בהמה.
 
ספק פטר חמור ביד ישראל, פודהו והפדיון לעצמו וחייב במעשר בהמה דתנן בפ"ק דבכורות י"א ע"א נכנס לדיר להתעשר. ומכאן פשיטא לן בריש בבא מציעא ו' ע"א שאם תקפו כהן מוציאים מידו דאי ס"ד אין מוציאין מידו אלמא כי לא תקפו נמי דינא אית ליה עלויה והוי האי ישראל פוטר עצמו בממון חברו.
 
ומדלית ליה לכהן דינא בהדיה ממונו של ישראל ודאי הוא, דהוה ליה כהן מוציא מחברו ואין לו ראיה להביא וכל היכא דמוקמינן ממונא אחזקתיה ודאי ממון הוא אצל המוחזק; וליכא למימר ספק ממון הוא זה דהא ספקא לאו בר עשורי הוא, דתנן בפר' מעשר בהמה נ"ח ע"ב קפץ מן המנויים לתוכן כלן פטורים משום דעשירי ודאי אמר רחמנא ולא עשירי ספק וזה המנוי נפטר במנין הראוי, אף כאן אם +[ספק]+ של כהן הוא נפטר מן המעשר, ולא מבעיא בדיר של ישראל שאינו נכנס משום פוטר עצמו בממון חברו אלא אפי' בדיר של כהן משום דבקרך אמר רחמנא ולא לקוח ולא מתנה וכשנכנס לדיר להתעשר הוה ליה עשירי ספק, אלא ודאי ממון בעלים הוא וספק פדיון פטר חמור הוא וכיון דאפי' ודאי פדיון כל שאין בו שנוי רשות חייב במעשר בהמה אף ספק פדיון וכיוצא בו שממון בעלים הוא ואין בו שנוי רשות.
שו"ת הרמ"ע מפאנו סימן פא
 
שטר שדוכין שיש בו קנס. [פיררה להר' נחמיה כהן].
 
שאלה, האב ששדך את בתו גדולה עם פסוק ממון לנדוניא ובקנס מאתים זוז שהותנה עם המשודך בתורת חוב גמור וקנו מידם מעכשו ובשבועה וכבר שלחו סבלונות והבת הסבירה פנים לבחור פעמים רבות בתבונה ודעת, ואחרי זמן רב רוח אחרת היתה אתה כי בעצת אמה וקרובותיה הפכה לו עורף ולא /הסבירה לו/ פנים ונותנת אמתלא לדבריה שחוששת היא לו מחמת הבריאות, ומורשה הבחור תובע פריעת החוב ובקש האב להפטר בטענת אונס דאדעתא דהכי לא נשתעבד, ומורשה הבחור טוען ודוחק להשביע או להחרים אם יד האב היתה במעל.
 
תשובה, כל מקום שיש אונס אין קנס אע"פ שהוציאוהו מדין אסמכתא וקבלוהו עליהם לחוב גמור, כי אונס אשר כזה שהבת אפי' בוגרת תמאן במעשה האב וכ"ש אחרי שנתפייסה בכך וקבלה את הבחור בסבר פנים יפות הוא בלי ספק מעוטא /מיעוטא/ דלא שכיח ולא ה"ל לאב לאסוקי אדעתיה ולאתנויי עליה, ולא מבעיא לדין ממון אלא אפי' לענין גטין יש בו טענת אונס, כדברי התוספות והרא"ש בריש כתובות שהעלו מן הגמרא מסוגיות שונות שלש מדות באונסין, זכרן הר"ן גם כן בסוף פ' כל הגט ובפרק מי שאחזו וסמ"ג עשין נ' והמגיד אמר בפרק ט' מהלכות גרושין שכן הסכימו הרמב"ן והרשב"א; ואפי' נאמר דאונס זה שכיח, איברא דבכגון זו אין אונס בגטין כמו שפסקו ר"ח והרב בריש כתובות בלישנא קמא וכן חתמו הרמב"ם והרא"ש ורבים זולתם מן הפוסקים חדשים גם ישנים, מכל מקום סוגיא דשמעתא לגטין הוא דאינו אונס הא לענין ממון יש לעולם טענת אונס, אלא במדי דשכיח טובא דאמרינן מדלא אתני עליה אחולי אחיל וגמר ומקני. ודעדיפא מנה כמה וכמה כתב הרשב"א בתשובה סי' תשע"א, הובאה בית יוסף א"ה סי' נ', בזקן ששדך את בת הבת דאונס דלא שכיח הוא שתתן כתף סוררת, ולא עוד אלא אפי' בשאר קרובים אמר שדרך הכשרות להיות נשמעות למאמרם, ומי לא ידון ק"ו לבת הבן וכ"ש לבתו ממש שהרי זכתה תורה שבח נעורים לאביה וכאשר היתה באומנה אתו וסומכת עליו לכל דבר אינו מצוי כלל שתהא ממאנת למאמרו אפי' משבגרה, וזה מספיק להוכיח במישור שנפטר האב מפרעון הקנס.
 
ומה שטוען הבחור שלפחות ישביעו ב"ד או יחרימו אם הבת מאסה בו מעצמה או בפתוי האב, לכאורה נראה לומר דעל דא ודאי אמר הרשב"א וז"ל בתשובה ההיא: מיהו אין דברינו במי שמסבב וגורם האונס עד כאן - אמנם בטוב ההתבוננות לא כיון בדבריו אלא כי אם על דינא דגרמי דלא דיינינן ביה לחיובא אלא במסבב דהיינו גירי דידיה וגורם ואונס דבריא הזקיה /דברי הזיקה/, והתם מעשיו מוכיחים של אותו זקן כי הוא היה הגורם ועושה בידים מעשה לסתור השדוכין הראשונים ושדכה לאחר קודם שנתפרסם מאון בת הבת וכל מה שאנו מפליגין מן המציאות היות בת הבת מנגד לכונתו אנו מחזיקים ההזק בגירי דידיה, ומ"מ חתם דבריו הרשב"א ואמר הלב יודע אם לעקל אם לעקלקלות ולא עלה על דעתו להשביע או להחרים כי הרבה צריך להתישב בדינא דגרמי, כמו שהאריך בו הרמב"ן בחדושיו סוף בתרא, ואחד מתנאיו הנכללים באמרנו בריא הזקיה הוא שלא יהא ההיזק תלוי בדעת אחרים, והכא אלו אמרה הבת בעינא ליה מאי אהנו מעשיו לסבא אלמנא בדידה תליא מלתא, הילכך ראה הרשב"א לגנות בלבד את המערים לעות אדם בריבו ולא החמיר עליו לא בממון ולא בשבועה, וכבר הורה זקן ורב מובהק הוא, כ"ש בנ"ד שהאב שותק והבת מקרקרת אין לנו לחוש לטענה זו, [כי] יונח היותה מלומדת שתמאן אין זאת אפי' גרמא בנזקין אלא בשתוף השם וגרמא גופה לית בה חיובא, ופשוט הוא שאין נשבעין ע"ד שאין בהודאתו חיוב ממון כמו שזכר הרמב"ם פ"א מהלכות טוען ונטען וטור ח"מ סי' פ"ז, ויש כיוצא בזה משנה בפרק שבועת העדות אין חייבין אלא על שבועת ממון בפקדון.
 
וכ"ת והלא בטלה עם זה טענת האונס והוא הדין להתחייב האב בתשלומי הקנס, אה"נ אם יתברר הדבר בב"ד חשוב שהמעכב אביה ולא היא שפיר קאמרת, אבל אם הועילו עם הבת עצות מרחוק עד שהושמטה כר מתחתיו אף שידע האב ולא מחה עד שבחרה רצתה נפש לרחקה ולא לקרב וכ"ש שיש לה אמתלה רבה מן המפורסמות יכולה היא שתאמר סבורה הייתי שאיפשי לקבל משום כבודו של אבא עכשו אי אפשי לקבל, ואין לך אונס אצל האב גדול מזה, מצורף דאנן סהדי שהאב היה מחבב את הבחור הרבה וחפץ בו להיות שניהם בני תורה וסוף סוף אינה כשבויה שיהא כופתה לפניו והרי אמרו חכמים אסור לאדם שיקדש את בתו עד שתגדיל ותאמר בפלוני אני רוצה ואין האשה נקנית אלא מדעתה, ומעתה כדאי הוא האב הנכבד הנתבע בנדון דידן שיצא מב"ד זכאי.
שו"ת הרמ"ע מפאנו סימן פב
 
לדיני השותפין.
 
שאלה, ראובן יש לו חזקת חנות בעיר אחרת ונשתתף בסגול עם שמעון למחצית שכר ושמעון הוא לבדו דר שם ומתעסק בחנות ונוטל שכר מן השתוף ולאחר זמן הלוה ראובן לשתוף סך מה בתורת עסקא וזה היה בימי שר ישר אוהב משפט, ויהי מקץ ימים קם על השר מרצח אחד מקרוביו ויהרגהו לרשת משכנות לא לו וגם על אנשי העיר היה מגזם עלילות ברשע ומנע מהם שליחות אגרות חוץ לעיר, ושמעון הודיע לראובן על פה בחשאי שמאז מת השר הראשון השותפות בטלה מאליה וקרא לו שיבא לחלוק ולא בא, וכבר היה שמעון מתעסק והולך והשתדל בחריצות גדולה לגבות בכל כחו והיה מבריח המעות סתם ביד ראובן עד שהגיעה ההברחה לסך יש בו כדי חלק הקרן אשר לשמעון בשתוף או קרוב לו, ובין כך הוצרך שמעון לפייס השר ברצי כסף ולהרבות בהוצאות עד אשר באו ימים שהשר השודד שם נפל שדוד ביד גואל הדם והעיר שקטה. ושמעון טוען: שכל ההוצאות היו להצלת ממון ראובן שהשר נתן עיניו בכמות הסגול, שהיה רובו מן העסקא והקרן לראובן, ושכל אשר גבה לעצמו הציל ולא שלחו ליד ראובן אלא בתורת פקדון, וראובן משיב: כי לא שלם זמן השותפות ושלא בטלה במות השר, ושהעסקא היתה לתועלת השותפות והקרוב לשכר ראוי שיהיה קרוב להפסד, ושהמעות באו לידו בהברחה לשם שניהם. כל הדברים האלה הוצאו לפנינו ממורשה שמעון והוא השואל הדין עם מי.
 
תשובה, אחרי ששמעון האחד בריבו בהשפטו יצא חייב על הדין ועל האמת שרי לן למשרי תגריה מבלי שנשמע שניהם יחד מדברים כי יש בטענות הדורש משפט מה שיספיק לפטור את בעל דינו וקיימנו משפט לזה וצדקה לזה שלא יצטרך לבא לב"ד.
 
והנה ראיתי מ"ש חד מן קמייא בדין זה אשר לבבו פונה לזכות שמעון ומסתייע מההיא דפ' הגוזל בתרא קט"ו ע"ב ת"ר שיירא שהיתה מהלכת במדבר ועמד עליה גייס וטרפה עמד אחר והציל לאמצע ואם אמר לעצמי אני מציל הציל לעצמו, ואוקמה רמי בר חמא בשותפין דבכגון זו שותף חולק שלא מדעת חברו אמר מפלג פליג לא אמר לא פליג - ואני אומר שיש משם ודאי ראיה ברורה לזכות ראובן דהתם בעינן שיאמר מעקרא לעצמי אני מציל ושמעון לא אמר כן אלא בסוף, ותו התם איכא ודאי פסידא ואבוד הכל שעמד עליה גייס וטרפה ומשום יאוש נגעו בה הכא ליכא חדא מנייהו, תדע דיאוש אין כאן שהרי כל הסגול היה בעין ביד המתעסק ומיד מי היה מציל אם לא מיד עצמו לעצמו, ועוד לא מבעיא שלא אמר שמעון מעקרא לעצמי אני מציל כחולק שלא מדעת אלא דגלי דעת שלא לחלוק אלא מדעת חברו דא"ל תא ונפלוג - וכן בדין, הואיל ואין כאן יאוש בעלים - ולא עוד אלא שאפי' נתיאשו כגון שטרפה גייס או טבעה בים הא קאמר ליה תא נפלוג וגריע טפי ממי שהציל סתם דאמרינן הציל לאמצע, דכל היכא דלא אמר בפירוש לעצמי אני מציל לא פליג שלא מדעת וכל שכן הכא שפירש בהפך ואחר כך הציל סתם ושגר בסוף ליד השותף ולאו כל כמיניה דשמעון השתא דלימא לשם פקדון נתכונתי דלא עביד אניש דמפקיד גבי בעל דינא.
 
ומדברי מהר"ם שהביא שם המרדכי יש ראיה ג"כ לזכות ראובן, דדוקא בזמן שכעס השר על אחד מן השותפין ולא על חברו או שאחד מהם רוצה לפייס בממון והשני אינו רוצה יכול האחד לומר לעצמי אני מציל הא לאו הכי לאו כל כמיניה, וזה הנ"ד דומה לראיה הזאת בכל חלקיה ע"ש.
 
ומה שהרבה ההוא מרבנן להאריך בדברים ולהוכיח שבמיתת השר הראשון בטלה השותפות ורצה לדמות למת אחד מן השותפים - הכל הבל ורעות רוח שודאי לא בטלה השותפות בשביל מיתת השר וכ"ש בהיות שמעון מתעסק והולך כל ימי השר השני.
 
ועל דבר העסקא שפיר קאמר ליה ראובן לשמעון שכיון שהיא מסוגלת לשם שניהם וקרן השותפות משועבד לבעל העסקא דינא הוא ששניהם בכתף ישאו עול ההוצאה, ודברים ברורים הם שהדין עם ראובן בכל חלקי הנדון ואין צורך להאריך בהם מרוב פשיטותם.
שו"ת הרמ"ע מפאנו סימן פג
 
להלכות דרך ארץ. [קנדיא"ה למה"ר אבא].
 
שאלה, שני קלי עולם המתגאים זה על זה ועל אחרים בצבור וספר תורה פתוח לפניהם, ומאשר לא יוכלו יגעו - כמובן לחבריהם - בסדר הקריאות כי חזן הכנסת מסדרן על פי ראשי הקהל ואתי לאינצוי כשזה נכנס וזה יוצא מי יעבור לפני חברו, אם יש דרך ישר לפנינו לנחותם במעגלי צדק ואיש על מקומו יבא בשלום.
 
תשובה, ראוי להוכיחם בדברים כפי מה שהם נוחים לקבל, אמור להם כי קדושת המקום וכבוד התורה ואימת הצבור לא יסבלו גאוה ובוז בשום פנים, והא תנן איזהו מכובד המכבד את הבריות וכך אמרו חכמים יהא כבוד תלמידך חביב עליך כשלך וכבוד חברך כמורא רבך. והא דתנן יהא כבוד חברך חביב עליך כשלך במקצת נוסחאות דגרסינן הכי בדברי רבי אליעזר /אלעזר/ אבות פרק ב' לא פליג בתרתי אההיא דרבי אליעזר /אלעזר/ בן שמוע דאמרן ברישא כפי העולה באומד הדעת, וא"צ למחוק ולהגיה, אלא רבי אליעזר כלפי עם הארץ דבר שאין לו לא רב ולא תלמיד ואין חברו שהוא ע"ה כמוהו חייב לירא מפניו אלא אקרא קאי ואהבת לריעך כמוך, תדע שהרי אומר לו שישוב יום אחד לפני מיתתו והתלמיד מוחזק שודאי עשה תשובה לאלתר שסרח. וכך הא דקתני והוי מתחמם והוי זהיר אין לנו תלמיד שאינו זהיר בגחלתן, ואינו צריך להתחמם כנגד אורן אלא באורן ממש, לא שנו כנגד אורן אלא במי שעומד מרחוק כזר לא יקרב אליהם.
 
וכבר נשאלנו בהפך מזה על שני תלמידי חכמים ענותנים וגדולי עולם שתמיד כל היום היו מפצירים זה בזה יותר מדאי וכל אחד מהם מבקש בלב שלם לחלוק לו לחברו כבוד בכך ולא שמעו, והטלנו פשר ביניהם שהוכרחו לקבלה בסבר פנים יפות בשביל כבוד התורה ולא נשאר להם מקום לא לסרב ולא לסרהב שכן אמרנו להם עד שאנו עוסקים בכבודן של בריות באו ונעסוק בכבוד המקום.
 
וזאת התעודה כי מי שקרא ראשון יפנה מקום לחברו ויהא נדחה מפניו בבאו לקרות בתורה אחריו ונמצא הנכנס לעשות מצוה עובר לעולם לפני היוצא, וזה חבוב מצוה וכבוד שמים מתרבה וגם כבוד שניהם במקומו עומד, כי מי שזכה לקרות ראשון כבר נתכבד כל צרכו ומעתה ראוי לו שיחלוק מכבודו לעולה לקרות אחריו עד שאפי' הרב ותלמידו כשזה נכנס לעשות מצוה וזה יוצא שעשה מצוה לעולם ידחה היוצא מפני הנכנס, וקרוב לשמוע שהנכנס עדיף מדתנן בשלהי במסכת סוכה נ"ו ע"א רבי יהודה אומר הנכנס נוטל שבע והיוצא נוטל חמש, ואע"ג דפלוג רבנן עליה להשוות המדה בחלוק החלות דכולי עלמא מיהת הנכנסים חולקין בצפון שהוא ימין אל [פני] הקדש והיוצאים בדרום שהוא שמאל, ויש כאן כבוד התורה והלכות דרך ארץ בלא ספק.
שו"ת הרמ"ע מפאנו סימן פד
 
לדין ברכו בתרא וזמון דבי ריש גלותא.
 
[לסיל].
 
שאלה, ראינו מנהגות רבות לענין ברכו בתרא ודתיהם שונות שחרית וערבית בחול ובשבת, ומבעי לן למיקם עלה דמלתא איזה דרך יתכן, לא לשנות היכא דנהגו מפני המחלוקת אלא להבין ולהורות היכא דליכא מנהגא, ובפלוגתא דר' ישמעאל ור"ע במשנה בפ' שלשה שאכלו מ"ט ע"ב אמאי נהגו העם כר' ישמעאל, ומאי איכא למימר בברכת זמון דליכא מאן דמסיים בה המבורך; ואמאי אמר רבא שם נ' ע"א דהוו מזמני בי ריש גלותא תלתא תלתא דלמא שמע ומיקפד.
 
תשובה, רבנן קשישי לא הנהיגו כלום בבתי כנסיות מפני המחלוקת כאשר אמרתם, אלא כה משפטם ביני עמודי היכא דיתבי וגרסי שבשביל עשרה ראשונים וכל הנמצא אתם בשעת ברכו קמא של ברכת יוצר אור שוב אין אומרים ברכו כלל, אך אם היה אחד מהם שלא התפלל עם הצבור אלא האריך בסדר התמיד ופסוקי דזמרה ומבעי ליה למימר יוצר אור באפי נפשיה ואיכא עשרה דאזמין גביה שרי ליה למפתח ברכו אעפ"י ששמע וענה בתחלה, איברא דלאו שפיר עבד דניחא טפי לצלויי בהדי צבורא מיהו כיון שהוא סומך ברכו ליוצר אור שפיר דמי, ובשביל יחיד שלא שמע ברכו כלל הכי נמי שהתירו לומר ברכו בשבילו אפילו בלא סמיכות יוצר אור, אבל אם שמע מאחד מן העולים לקרא בתורה דיו ואין חוזרים בשבילו אלא היכא דלא ברך על שמע כדאמרן דבכל גוונא שרו ליה רבנן למפתח ברכו איהו לנפשיה ובלבד בצבור או אחריני בגיניה. ואין הפרש בזה בין שבת לחול, אבל שחרית בלבד +ואפי' אחר שהתפלל מוסף שפיר דמי+ וכל כך למה משום מאי דאתמר בספרי דאגדתא כי במה נחשב הוא בכל בקר האדם אשר נשמה באפו ולא מתישבא גביה עד דעני ברכו, ובערבית דליכא האי טעמא לא הנהיגו בו ברכו בתרא כלל ולא שמענו מעולם מי שפרס בה על שמע. וקטן, שהתירו לו קדיש יתום, ברכו לא התירו לו ולא לאחרים בשבילו אע"ג דבעידן מיפטרי' איהו נמי פתח ברכו בברכת התורה מפני כבוד הצבור, וגדול שלא שמע ברכו אלא מפי קטן העולה להפטיר אע"פ שענה אחריו מסתברא דשרי ליה ולאחריני למימר ברכו בגיניה ושפיר דמי.
 
ומה שנהגו העם כר' ישמעאל לומר המבורך בבית הכנסת פשוט בגמ' דניחא בהכי לומר ברכו שאין שליח צבור מוציא עצמו מן הכלל, כי תיבעי לכו דליכא מ"ד המבורך בברכת זמון ומשום הכי נברך עדיף, וטעמא דמלתא משום דכתיב ביה בקב"ה טוב עין הוא יבורך יש אם למקרא וסברא הוא דהכי דייק בב"ה שאין שם הנאה לגוף, ויש אם למסורת על השלחן יברך כתיב, שאין לפניו אכילה ושתיה אבל הוא משלח ברכה במזון אפי' במעיו של אדם, דכ"ע מיהת המברך חוזר ועונה כמו שהם עונים בין בב"ה בין בברכת המזון וכן עמא דבר.
 
וריש גלותא דהוי מיקפד שלא יזמנו בביתו י' משום פרסאי הוא דעבד דאוושא מלתא, ומי שיש לו אוכלים מרובים מסתמא יש לו נמי נכסים מרובים והיה חושש להם שלא יתנו עיניו בממונו, לפיכך אמר רבא דהוו מזמני תלתא תלתא בחשאי וממילא דלאכילה נמי לא הוו מיכנפי בי עשרה דלא ליתו לידי חיובא, א"נ כיון דבזמן דריש גלותא אוושו [מילתא] כוליה עלמא [נמי] לאו ארח ארעא לאיכנופי בי עשרה בדוכתא אחריתי משום יקרא דריש גלותא.
שו"ת הרמ"ע מפאנו סימן פה
 
מכירת שטר חוב, ומתניתין דפרק מרובה, כלים ופרה. [לה"ר יצחק ב"ר מרדכי].
 
שאלה, בפרק הכותב פ"ה ע"ב ובפ' מי שמת קמ"ז ע"ב אמר שמואל המוכר שטר חוב לחברו וחזר ומחלו מחול ואפילו יורש מוחל ומודה שמואל במתנת שכיב מרע שאינו יכול למחול, פירשה הרב שהיורש אינו מוחל, - וקשיא לן דלא עדיפי דברי ש"מ דאינון ככתובין וכמסורין ממכירת שטר חוב בבריא דאותיות נינהו ואינן נקנות אלא בתרוייהו בכתיבה ומסירה ממש, והיכי תיסק אדעתין דיורש מוחל בבריא ולא בשכיב מרע.
 
ועוד, הא דתנינן בסוף מרובה ע"ט ע"ב אין מגדלין תרנגולים בירושלם מפני הקדשים - תהוי תיובתיה דמ"ד במס' יומא כ' ע"ב מאי קרא הגבר קרא תרנגולא ואמאי לא אותבוהו, וסיעתיה דמ"ד קרא גברא ואמאי לא סיעוהו מנה.
 
ועוד, אהא דתנינן בפ"ט דכלים משנה ז' היה עגול אין רואין אותו ארוך - וקשה והלא פי מרדע עגול הוא ואיפכא ה"ל למתני היה ארוך אין רואין אותו עגול.
 
ועוד אהא דתנן בפי"א דפרה משנה ח' אזוב שלקטו לחטאת כנלקט לאוכלין דברי רבי מאיר ונחלקו עליו חבריו רבי יהודה ורבי יוסי ורבי שמעון - ותמיהא לן טובא לתני וחכמים אומרים וכו'.
 
תשובה, מה שהקשית נגד הרב היא שאלה חזקה נבוכו בה מקצת מן הראשונים והיא גרמה להם לפרש במלתיה דשמואל דברים דחויין מעקרא, כמפורש בהלכות פרק הכותב, ובתרוץ אותה קשיא אמינא בה מלתא דממילא רווחא שמעתא: דע כי כל מקח וממכר שיש לו יסוד מן התורה הוא בדברים שגופו ממון בלבד, כגון שדה עפרון בנכסים שיש להם אחריות וכן או קנה מיד עמיתך כשאין להם אחריות דהיינו דבר המיטלטל מיד ליד; אבל מכירת שטרות שאין גופן ממון דומה לקנין דברים אלא דמשום רווחא דאנשי בשוקא אמרו חכמים כתיבה ומסירה מיהת לקני, ואעפ"כ אם חזר ומחלו מחול ואפילו יורש מוחל דבמקום אב קאי, שהרי מכירה קלישתא היא כיון שאין גופן ממון כמ"ש ובכל מה שהאב מוחל הבן יכול למחול. אבל מתנת שכיב מרע אלומיה אלמוה רבנן כדי שלא תטרף דעתו עליו וכירושה שויוה אצל מקבל, וזה שהיה ראוי להיות יורש אחרי שנסתלק ממנה לגמרי לא שייך בגווה כלל והרי הוא כאיש נכרי לגבי שטר חוב זה לפיכך אינו יכול למחול.
 
שנית - מתניתין דמרובה בירושלם קתני פי' להניח תרנגולין ברשות עצמן לילך במבואות העיר, וכן הא דקתני סיפא ולא כהנים בארץ ישראל מפני הטהרות לא שנו אלא במקום שאינו משתמר, אבל בלולין נשמרים מותר לכהנים לויים וישראלים אפי' בירושלם לגדלם ולהתפרנס מהם וברבורים אבוסים דשלמה יוכיחו, וההיא דקרא תרנגולא הכי נמי סייעתא לפירוש זה, ומרישא דמתניתין שמעינן הכי דקתני אין מגדלין בהמה דקה בארץ ישראל דהיינו דוקא בשלוח הרגל אבל במכניס לה מזונות במקום שמור לא גזרו דאי הכי תכבד העבודה ללשכת הטלאים ועוד הויא לה גזרה שאין רוב הצבור יכולין לעמוד בה +ובירושלמי בסוטה פ"ט נמנה לחטא ועון לר' יהודה בן בבא שגדל עז עם היותה קשורה בכרעי המטה ועם היות הדבר לסבת חולי ע"ש, והתם משום דגברא רבא הוא דקדקו אחריו כל כך [רוב הגה"ה זאת מצאתי כתובה מידי אביר יעקב הגאון המקובל כמוהר"ר מנחם עזריא המחבר זצוק"ל ממש] (אי"ג).+ וסיפא דקתני לא יגדל חזירים בכל מקום לא שייכא בטעמא דהנך בבי כלל ולא גמרינן מנה.
 
שלישית - אני שאלתיה לחברי ימים רבים ואין מגיד לי ובתר דבעי' פשיטנא לה דהכי קתני: היה עגול כטבעת אין רואין אותו עגול משוך או עגול ארוך כמו פי מרדע שהוא סגלגל כביצה לא ככדור לפיכך אם היה הנקב עגול ככדור וכטבעת אין פי מרדע נכנס בתוכו ואין משערין בו.
 
רביעית - מיום שעמדתי על דעתי אני שונה בה: דברי רבי מאיר ורבי יהודה ופליגי עלייהו רבי יוסי ורבי שמעון, ובדוכתי טובא הכי נמי.
שו"ת הרמ"ע מפאנו סימן פו
 
על דבר המגרש +עיין בקונטרס ובספר מעשה הגרושין הנדפס בויניציא"ה בעובדא דהוה במגרש הזה שכתב כאן בפסקו האשל הגדול ומופת הדור כמוהר"ר יצחק פואה בכמו' ורדימאס ז"ל, והאיש שכתב גט הנ"ל היה שמו ר' שמואל המכונה וינוירוציי"א בכמוהר"ר משה מפידוטה ז"ל שגרש נערה המאורסה לו שמה מרת תמר בעיר ויניציא ח' לחדש תשרי שנת השכ"ו ליצירה. ועיין בספר קול ששון וגבורה על המאורע הלז בדף מ' עמוד ג' בפרט, ובדף מ"ו עמוד ב' נדפס שם פסק גדול מהגאון הצדיק והחסיד מורי מע' זקנו של האלוף א"א זצ"ל כמוהר"ר עזריאל טרבוט זצוק"ל ר"י בק"ק אסקולי המתחיל אי שמים צאו והפגינו ביום ובלילה וכו' (אי"ג) אשר פסק בנדון זה. (אי"ג).+ [פיררה].
 
אשר הוציא לעז על הגט והוא רב את ריבו כהיום הזה נגד הפטיש החזק מהר"ר ברוך עזיאל יצ"ו ורוצה לכופו בערכאות לחזור בו ממה שנמנה עם המנדים אותו. היה מחסד השר אדוני הארץ שרצה לשמוע דעתי אני הכותב אם שמר הרב הנז' משפטי התורה בנדויו או אם העביר את הדרך על המגרש למען יעמדו דברי השומר אמת לאמתו כי הטוב והישר אהב לא ישא פנים לזקן יושב בישיבה ודל לא יהדר והנני מציע טענות התובע כפי מה ששמעתי ממנו ואשיב על ראשון ראשון:
 
תחלה, טען המגרש על מה שהסכים הרב נר"ו עם חביריו לגזרת כנוס או פטור, כאלו הוא סובר שהפוסק מעות לחתנו אפי' שהיה באופן מועיל לחייבו על פסיקתו - וכאשר יניח הטוען שכן הוא בנדון שלו - אם ירצה חתנו לכנוס יחוייב לעשותו קודם שתנתן לו הנדונייא, ומאשר יאמר המגרש כי ראוי לעשות דין תחלה לחותנו על דבר הנדונייא ומביא ראיה על זה מתשובת הריב"ש סימן קכ"ט הנה כי כן יבקש להכריח את הרב הנזכר על החזרה.
 
אמר הכותב לכאורה היה נראה להביא ראיה לדברי המגרש גם מלשון רבינו ישעי' אחרון בפ' מציאת האשה משנת הפוסק מעות לחתנו ומת חתנו שכתב: נראה בעיני שאם היה חתנו קיים אינו יכול לומר לו תכנוס ואח"כ אתן לך אלא נותן לו מה שפסק ואח"כ כונס והוא שהיה יכול לכנוס מיד ואם רצה ליתן לו ע"י שליש הרשות בידו עכ"ל, אמנם הדבר ברור דלא מיירי אלא כשהחתן מוכן ומזומן והוא תובע לכנוס ושתנתן לו הנדונייא, אבל בעומד ושותק ואינו מבקש להעמיד בדין את חמיו ליכא מ"ד שתשב הארוסה עד שתלבין ראשה או עד שתגיע לידו מעות הנדונייא, וראיה מדברי התוספת פ"ק דקדושין ט' שהקשו על מאמר רב גידל כמה אתה נותן לבנך וכו' ממשנת הפוסק מעות לחתנו ופשט לו את הרגל בפרק שני דייני גזרות ק"ט - ואינהו סברי דחכמים ואדמון פליגי כשיש לו לפוסק ושהיתה פסיקתו באופן מועיל לחייבו והקשו דתימה הוא כיון דק"ל שהן הן הדברים הנקנין באמירה איך אמרו חכמים תשב עד שתלבין ראשה אם יש לפוסק להשלים חיובו - ותרצו דפלוגתא דחכמים ואדמון היא כשאין החתן רוצה למטרח בבי דינא, ומדחכמים שאמרו בכה"ג תשב עד שתלבין ראשה נשמע לאדמון דפליג עלייהו והלכתא כותיה שבדין היא אומרת כנוס או פטור אחרי שהוא אינו רוצה לטרוח ולעמוד בדין, א"כ כל שהוא אינו תובע את חמיו ואינו מזרז לכנוס יכולה היא שתאמר אבא פסק עלי מה אני יכולה לעשות או כנוס או פטור וכ"ש אם היה הארוס מכוין לעגנה כמו שהעידו חכמים שקדמו בגזרתם למהר"ר ברוך עזיאל יצ"ו, אלמא יפה הסכים ונמנה כדין וכהלכה והן הן דבריו שכתב ז"ל: חייב הארוס לכנוס או לפטור וכופין אותו על זה ואם יש לו טענה על אביה שפסק לו נדונייא או הפרשות אחרות הרי יש דין ביניהם עכ"ל, ומלתא דפשיטא היא דכאיב ליה כיבא ליקדים לבי אסיא ואם הוא שותק מי יתעבר על ריב לא לו, וכ"ש שלא אמר הרב שיכנוס קודם ואח"כ יעמוד בדין עם חמיו אלא שיעמידנו בדין אימתי שירצה אעפ"י שעשה שלא כהוגן לעגן זמן רב את ארוסתו כמו שהונח בפשיטות בהצעת המעשה, לפיכך אינו ראוי דלשתמיט מגזרתם עד עמדו בדין עם חמיו, ואף הריב"ש לא אמרה למלתיה בחתן השותק וכל שכן במכוין לעגן אלא בחתן המזרז ותובע מה שפסקו לו כדמוכח מלשון השאלה וזה פשוט.
 
שנית, על מה שהניח המגרש כי מחלוקת חכמים ואדמון היא דוקא בזמן שפשט לו את הרגל שאין לו לפוסק להשלים חיובו אבל בנדון שלו היה חמיו אמיד נכסין ושאין ראיה לחפצים בגזרה מן המשנה הנזכרת, אומר אני דמדברי התוס' דלעיל מוכח להדיא שהם מפרשים פלוגתא דחכמים ואדמון בעשיר שפסק בכל אופן מועיל לחייבו ומכל מקום הדין אמת, כמו שכתבנו, וגם רש"י בלשון ראשון שפי' פשט לו את הרגל לשון בזיון לא חלק בין יש לו לאין לו.
 
שלישית, טען המגרש נגד הרב יצ"ו שעשה עצמו כעורכי הדיינים כי גזר עליו שיבא לכנוס ארוסתו במקומה וצעקת אותה ריבה לא באה אליו, אך מתאנה הוא המגרש בזה אחר שהמופלא בדורו מהר"ם מפאדוא זצ"ל היה ראשון לבעלי הגזרה והעיד נאמנה שהיתה הארוסה קובלת לפניו ותובעת עלבונה ומעתה כל מסכים לאותה גזרה אעקרא קאי.
 
רביעית, טען הטוען שלא היה לו לרב ליחד מקום האשה אל הנשואין אחרי שהר"ש בר צמח הובאו דבריו ב"י טור א"ה סי' ע"ה פסק בהפך וכן מעשה רב של מהר"ם בר ברוך בתשו' מימונית דהלכות אישות סי' כ"ח, וע"ז אשיב כי רבו החולקים על מהר"ם ז"ל כמו שהעיד על עצמו בתשובה הנזכרת ומלתא דפשיטא היא בתשובות להרמב"ן סי' רע"ח ולריב"ש סי' קע"ז כי המקדש אשה סתם במקומה אינו יכול להוציאה משם עד אחרי הנשואין, וגם הר"ש בר צמח בתשובה שזכרנו לא דבר אלא במקדש סתם אבל בנדון דידן יש תנאי מפורש ע"ז מהודאת בעל דין שידור זמן מה אחר הנשואין ג"כ בבית חמיו וליכא מאן דאמר דבכי האי גוונא יוציאנה ממקומה בשעת הנשואין, ואעפ"י שמהר"ם הפריז על המדה באותו מעשה ואמר שאפי' פסק הבחור על עצמו לבא שם היה פטור מלקיים תנאו הרי פירש טעמו בצדו כי גם חמיו פסק לו כמה תנאים ולא קיים כנראה שם בתחלת התשובה ומי הגיד אל הרב יצ"ו שכן הוא בנדון דידן, ועוד כבר אמרנו כי לא הודו לו חביריו למהר"ם ודי בזה.
 
חמשית, טען המגרש על מהר"ר ברוך עזיאל יצ"ו שהוא וריעיו גזרו בארץ לא להם ושפסקו בלי הזמנה לדין ושלא שמעו טענותיו ושאין לשום רב לפסוק דין אלא לסדר לעמוד לדין ועל כל אלה מבקש ממנו שיחזור בו, אמנם יפה השיב הרב שלא נאמרו דברים הללו אלא היכא דמספקא לן מלתא שמא יש לנתבע דברים של טעם שיש בהם ממש להשיב לתובע אבל בדבר מבואר ופשוט שהדין עם התובע אין מענין את דינו לשמוע שריקות טענות של הבל, ומעשה רב בכיוצא בזה בתשובת מהר"י ויי"ל סי' קמ"ח וקמ"ט יעויין שם כי הרבה חבילות של אמתלאות היו לנתבע להשמט מן הדין ועכ"ז כתב לו הרב הפוסק במשפט חרוץ וגזירת נח"ש שיפייס את התובע אעפ"י שהיתה התביעה גם על נכסי יתומה קטנה, ועוד מה לו למגרש כי נזעק על מהר"ר ברוך עזיאל יצ"ו הרי הוא נגרר בגזרתו אחרי המופלא מהר"ם מפדווה והנלוים אליו שידעו בטוב המאורע שהיה בעיר קצה גבולה בויניצי"א ונתבררו להם התנאים שנעשו בין החלקים בשעת הארוסין והלכה רווחת בפי"ג קל"ח ובפ' חליצה ק"ו בי דינא בתר בי דינא לא דייק (הגהה ומהאי טעמא קאמר רבא התם אין חולצין אלא אם כן מכירין ואין ממאנים אלא אם כן מכירין, - ועל כרחין רבא קאמר אליבא דסתם מתניתין דסנהדרין כ"ה ודפרק כיצד אשת אחיו דקים להו מיאונין בשלשה, וליה לא סבירא ליה דהא קיימא לן כרב יוסף בר מניומי אמר רב נחמן יבמות ק"א דאמר הלכה כאותו הזוג ומאן נינהו ר' יוסי בר יהודה ור' אלעזר בר' יוסי דמתנו בברייתא מיאון בשנים, ואשכחן לרבא דכייל כללי אליבא דסתמא וליה לא סבירא ליה כמו שפי' הרב בהלכות ריש פרק המילה גבי מאי דאתמר בפסחים בפרק האשה ערל הזאה ואיזמל +דבאיזמל קי"ל כר' שמעון ריש פ' כל גגות דשרי דרך גגות וקרפיפות והאידנא דקי"ל מיאון בשנים ממאנין אעפ"י שאין מכירין דבי דינא בתר עדים דייקי, אבל אין חולצין אא"כ מכירים ודאי הלכה פסוקה היא לד"ה+ העמידו דבריהם במקום כרת -, ע"כ הגהה +בפ' האומנין תנן המעביר חבית וכו' היכי משתבע אמר רבא וכו' ופירש הרב דרבא אליבא דר"מ אמרה לשמעתיה ולית הלכתא כוותיה דנתקל פושע אע"ג דלענין שבועה אתי סתמא כוותיה והלכת' כוותיה+) ואסיק רבא התם נמי ביבמות וב"ב פרק יש נוחלין דלא חיישינן לב"ד טועין, ועוד אפי' היכא דאיכא למיחש דס"ל כיחידאה - כי ההיא דפ' האשה שנתארמלה כ"ב ע"א: דילמא רבנן דבי רב אשי כשמואל ס"ל דאמר ב' שדנו דיניהם דין - מסקינן דאי ידע רב אשי בעובדייהו ליכא למיחש למדי, ורב אשי לאו דוקא כמ"ש שם הר"ן וכן כתוב בנ"י פרק זה בורר גבי ההיא אודיתא דכתיב בה בכל לישנא דבי דינא ולא הוה כתיב בה במותב תלתא כחדא הוינא, והא הכא דמהר"ם מפדוו"ה שהוא גדול הדור מוסכם לכל היה ראשון בסדור אותה גזרה כאמור וכבר כתב הרא"ש ז"ל שאדם כיוצא בו הוא במקום ב"ד הגדול אלמא כ"ע אתריה הוא, ועוד איהו גופיה חתים עלה דהא דידן ועדיף טפי ממאי דאתמר התם אמר לנא רבנא פלניא לאזדקוקי ליה.
 
ששית, טען המגרש כי נדהו הרב יצ"ו ע"פ העדות בלתי מבוררת באו אליו מן הכת המנגדת ושאין לנדות בא"כ הוא, ויפה אמר בהאי כללא דכייל לכוליה עלמא, אבל תקן לאחרים ולעצמו לא תקן שהרי כתב הרב בנדויו שהיו הדברים מחוורים לפניו כשמלה והא אסיק רבא בי דינא בתר עדים דייקי ולא חיישינן לבית דין טועין כדלעיל.
 
שביעית, טען המגרש כי נכלל בנדויו מאי דאתפקד בשלוחא דרבנן וכחש בו שלא היה שליח ב"ד ועוד שקדמו ונדוהו בטרם ישמעו אם עשה שליחותו ומה ישיב שלוחו דבר, והנה הטענה הראשונה הבל היא כי נתאמת היות רבי ברזלי שליח בית דין נעשה בויניציאה בפומבי ואין צורך להאריך בזה, והשנית נדחית מאליה במאי דאתמר בפרק הגוזל בתרא קי"ב ע"ב דיהבינן זמנא אפומא דאתתא ואפומא דשכבי וכתב הרא"ש וז"ל: סמכינן עלייהו דעבדו מאי דאמרי להו ב"ד אעפ"י שאינם שלוחים בדבר וכ"ש אשליח ב"ד ואפי' לא חזר לב"ד ע"כ, אלמא כיון שהגיע הזמן שקבעו לו ב"ד ולא בא רשאין לנדות ע"פ חזקת שליח שעשה שליחותו, וכ"ש הכא דאתבריר לבי דינא דאתפקד המגרש בשלוחייהו ואם הוא לא חזר לב"ד כי נפל פחד המגרש וגזומיו עליו הנה עוף השמים הוליך את הקול ובעל כנפים הגיד דבר וא"א למגרש להכחיש את האמת תדע שהרי הוא מתנצל באומרו שלא היה שליח ב"ד אלא שליח אבי הבת ומודה שזלזל אותו ואין להאריך בכך.
 
שמינית, טען המגרש על מה שלא שמר גזרת כנוס או פטור במועדה כי אמרו לו חכמיו הסמוכים לעירו שלא היה חייב לקיים אותה גזרה מפני היותה שלא כדין, ויש בזה לכל הפחות שווי נפשיה שוגג לפי שטתו עד שלא יהיה מקום לחול עליו נדוי כמו שכתב מהר"ר דוד כהן בתשובותיו בית כ"ו חדר ה', וכל זה איננו שוה להאשים את הרב על זה דלא הוה ליה לאסוקיה אדעתיה, ואפילו הודיעו המגרש תחלה ולא הראה לו אגרת המקילים לימא ליה הרב לכי תיתי כדאמרינן גבי אגרתא ממערבא דלית הלכתא כר' שמעון בן אלעזר בפרק חזקת הבתים מ"א ע"ב דמנה כתב מהר"י קולון ז"ל בתשובותיו סי' א' שאין לחוש לטוענים האומרים שיש להם הסכמות.
 
תשיעית, טען המגרש כי אמר הרב שנתבררו לו סבות הנדוי בעדויות וראיות מספיקות והוא אומר שאין מקבלים עדות אלא בפני בעל דין, אמנם אם שלחו לו ולא בא מאי הוה להו למעבד, ואף גם זאת היתה אחת מן הסבות שנדוהו בשבילן.
 
עשירית, טען המגרש כי אין מקום לנדותו בשביל הנזקים שגרם לשליח ע"י מושל העיר שאם ממון נתחייב לו נדוי לא נתחייב לו, ולא היא, דשאני אכילת תאנים כי הא דרשב"ל דהוה מנטר פרדסא פרק אלו מגלחין י"ז ע"א ממסירת חברו לערכאות דהא לא דמיא אלא למעיד להם על חברו והוציאו ממנו ממון שלא כדין ישראל שהוא אחד מכ"ד דברים שמנדין עליהם וזו קשה וגריעא מנה, ועוד ליחיד שנדה את חברו בשביל ממון שנתחייב לו כי ההיא דאכילת תאנים שייך למימר ליה נדוי לא נתחייבתי לך אבל ב"ד רשאין הם לנדות על ממון אחרים כמ"ש הרמ"ה הובא ב"י בטור י"ד סי' של"ד ודברים פשוטים הם.
 
זהו תמצית טענות המגרש אשר יש להן קצת פני ההראות, אחרי השמטת דברים הרבה מרבים הבל שאין בהם ממש כלל ועיקר, וגם אלה עם ההתבוננות את כלן ישא רוח שתיקותו ודאי יפה מדבורו כי אין להרהר אחר מדות הארז אשר בלבנון שכל מעשהו באמונה, השוכן בגבורת שלום ישים שלום רב על ישראל ועל רבנן ועל תלמידיהון ויתן בלב המגרש לשמוע לדברי רבותיו ויקרבהו. יצחק פואה בכמה"ר וורדימס זצ"ל.
שו"ת הרמ"ע מפאנו סימן פז
 
טוען ונטען. [לקסלי].
 
שאלה, בעל חוב מוקדם אם יכול לטרוף מן הלוקח חזקת ההלואה והאמנות לנכרים שנעשו בה, שהרי כתב מהרי"ק בתשובה סי' כ' +ועיין בסי' ס"ז+ שיש לחזקה כזו דין מטלטלין והדבר ידוע שאין בהם קדימה וא"כ זכה בה לוקח, ולאידך גיסא יש בשטרות הנכרים שעבוד קרקעות שאינם נקנים לא בכתיבה ולא במסירה אלא על ידי ציסיאונ"י, וזמן מה ביני ביני היו המוכר והלוקח שותפים בסגול האמנות, וצריך לברר אם הב"ח טורף ומה הוא טורף או אם כלל כלל לא.
 
תשובה, מטלטלים הידועים ללוה בשעה ששעבד נכסיו מטלטלי אגב קרקעי אם הוא שעבוד גמור מעכשיו או שפירש דלא כאסמכתא, יש בהן דין קדימה כקרקע ואי תפס לוקח או ב"ח מאוחר מפקינן מיניה, ואף על גב דאמר רבא עשה שורו אפותיקי ומכרו אין ב"ח גובה ממנו משום דלית ליה קלא כל אגב קרקע קלא אית ליה פשוט בפ' חזקת הבתים מ"ד ע"ב ובפי"ח מהלכות מלוה.
 
הלכך רשות השר על ההלואה, קרקע יחשב או מטלטל כיון שהוא בעיניה כמו שהיה בשעת החיוב, משתעבד לב"ח, אא"כ עבר זמנו ונתחדש אח"כ דהוי לוה וקנה, ואי כתב ליה שקניתי ושאקנה אפי' לוה וקנה ב"ח טורף מהם, פשוט שם.
 
והשטרות, פשוט בגמרא פרק מי שמת ק"נ ע"ב דנכסי נינהו אעפ"י שאין גופן ממון כיון שהם שוים ממון לבעליהם, וכתבו המפרשים שהשעבוד מיקרי נכסי, וממילא דאינהו ושעבודייהו משתעבדי לב"ח בכה"ג. ואע"ג דלענין מכר ומתנה יותר טוב לפרש דהא בעינן אגב וקני כמו שזכר בנ"י שם מ"מ אלים שעבודא לכמה הלכתא גבראתא יותר ממכר ומתנה, דהא אדם משתעבד למה שלא בא לעולם כמ"ש התוספת והרא"ש בריש פ' אעפ"י נ"ד ע"ב והלכה רווחת אין אדם מקנה דבר שלא בא לעולם, הילכך לא נהגינן לפרש בשעבוד נכסים אלא מטלטלי אגב מקרקעי סתם ולדברי הכל השטרות ושעבודיהם בכלל נינהו, וזמנן מוכיח עליהם אם נעשו קודם החיוב משתעבדי ולאחר החיוב לוה וקנה הוא ומהניא בהו תפיסה אי לא כתב דאקנה.
 
אמת כי מדברי מהרי"ק התם ליכא למגמר דרשות ההלואה דינה כמטלטלים אלא לדין מצרנות דהא בסימן קפ"ו דן אותה כקרקע לשני חזקה, והרבה דברים נאמרו בזה בין האחרונים אשר היו מלפנינו יעויין בתשובת מהר"ם מפדו"ה סי' ל"ט וסי' נ"ח שהסכים עם מהרי"ק.
 
וכן בדין שטרות של נכרים היאך נקנים טובא איכא למידק בהו: שאם שעבוד קרקעות גורם אינם נקנים בדיניהם אלא ע"י ציסיאונ"י - הא בלאו הכי נמי יש בדינינו הרבה גופי תורה לממונא ולאסורא שהם גורמים דלא סגי בהו כתיבה ומסירה (כדמהנו) בשטר חוב של ישראל - ואפי' ציסיאונ"י שהמלוה מוסר זכיותיו לחברו שלא מדעת הלוה איכא למ"ד דלא מהניא וכן הדעת מכרעת כיון דבדיניהם נמי אי פרע לוה למלוה ראשון ודאי נמחל שעבודו, אלמא אין הדבר נגמר אלא ע"י דיליגאציאונ"י שהיא במעמד שלשתן לא באמירה - שאין הלכתא זו בלא טעמא נוהגת אלא בישראל - אלא כותבין שטר שהלוה משתעבד לב' ונפטר משעבודו של ראשון ושפיר דמי שאם חזר ומחלו בין ע"י פרעון או זולתו אינו מחול, ודמיא להא דגרסינן בפ' הכותב פ"ו ע"א גופא אמר שמואל המוכר שטר חוב לחברו וחזר ומחלו מחול ואפילו יורש מוחל ואמר רב הונא בריה דרב יהושע ואי פקח הוא מקרקש ליה בזוזי וכתיב ליה שטרא בשמיה. ויש מקילין ומתירין באנפי אחריני והדברים עתיקין.
 
ופעמים מסירה בלחוד מהניא אפי' בלא כתיבה בין בנכרי בין בישראל כגון שטרא דכתיב ביה משתעבדנא לך ולכל דאתי שטרי לידיה כמו שזכר בעל תרומת הדשן בתשובה סימן של"א מדעת רבים וגדולים מאין חולק, וכ"ש השתא דבאתרא דנהגין הכי לא הוי משופרי דשטרי אלא תנאי מפורש מדעת שניהם.
 
ויש חלוקים בין שטר שהרבית זקופה בתוכו לשטר שהקרן מפורש לבדו בכך וכך רבית לחדש.
 
אבל בנדון שלפנינו לא צריכינן כוליה האי דבכל גוונא מצי בעל חוב מוקדם לבטל תפיסת הלוקח בין בחזקת החנות בין באמנות אפילו זכה בהן לוקח בכל אופן מועיל לגמור את הקנין ולהוציאו מחשש אסור, דלא עדיפי ממטלטלים ידועים וכל אשראי שהוא בשטר או בפנקס שכתוב עליו נאמנות חשיב ידוע, אבל אם קדם החוב להשגת החזקה דהשתא כגון שהוצרכו לחדשה וכן לעשיית האמנות ולא כתב דאקנה הרי זה לוה וקנה וצריכין אנו לדון על אופן הזכייה שזכה לוקח באמנות ההן שלא פורש בשאלה אם יש מנהג קבוע במקום המעשה שיועיל לגמור בהן את הקנין ושלא נחמיר באסורו.
 
וכל האמנות שנעשו בזמן השותפות חזקתן שממעות השותפות הן ואין לב"ח תביעה בהן אלא על חלקו של מוכר. חזקיה בכמה"ר יצחק פואה.
שו"ת הרמ"ע מפאנו סימן פח
 
תשובה לדיני הקדש. [פירר"ה לר' אלחנן ממודינה].
 
ההוא ביתא דהוה לתרי אחי קם חד מנייהו אקדשיה לפלגיה ושכיב בלא בני, אתא אידך קא טעין מאן פלג ליה, וסבר דלא חל הקדש עלויה אלא בירושה נפל קמיה.
 
ודאי לאו מדי קאמר ולא משגחינן ביה, דליכא למימר מאן פלג לך אלא אי אקדיש חדר פלוני ופלוני - ואפי' בכה"ג אם היה המקדיש בחיים הוה אפשר למימר שיפילו גורלות הגזבר והאח החי ואם יעלה הגורל להקדש על אותם החדרים ניחא ליה למקדיש דליקום בהימנותיה בהדי גיזא דרחמנא, ואפי' זבנינהו או ארתינהו לאח בין האחים שראוי ליורשו או יהבינהו במתנה איכא למימר ניחא ליה דליקום בהימנותיה כדאשכחן דכוותה בפ' שנים אוחזין ט"ז ע"א ושייך בהקדש נמי מה מכר ראשון לשני כל זכות שתבא לידו דהכי אמר בפרק מרובה ע"ו ע"א מ"ל מכרו להדיוט מ"ל מכרו לשמים, וכ"ש אי פייסיה מקדיש לאידך עד דאודי ליה ודאי למיקם בהימנותיה פייסיה, אבל במתים חפשי מכל הני אנפי דקאמר דלא שייך למימר בתר דשכיב ניחא ליה דליקום בהימנותיה, ברם הכא לא צריכנא כולי האי - ולא דמי עובדא דידן אלא לעבד של ב' שותפין שאחד מהם יכול לשחרר חציו דהא איכא כריתות גביה ושנון ערוך הוא בפרק השולח מ"א ע"ב אע"פ שאין אדם משחרר חצי עבדו דליכא כרתות גביה, ועדיפא מנה הקדש ביתו שאדם יכול להקדיש חצי ביתו והדר פליג בהדי גזבר דלא שייך בהדא מלתא טעמא דכריתות וחייל הקדש על פלגי, והכי פשיט להו לבעלי התוספת בפרק אע"פ נ"ט ע"ב ולהרא"ש בפרק השותפין שנדרו הנאה זה מזה ששותף יכול להקדיש חלקו בבית ובשדה אע"פ שהוא מעורב בחלק חברו, וחיליה מן הדא דגרסינן במסכת ערכין בפרק האומר משקלי עלי כ"א ע"ב המשכיר בית לחברו והקדישו הדר בו מעלה שכר להקדש +עיין הרא"ש פ' חזקת הבתים משנת אלו דברים שיש להם חזקה+ ופריך היכי דייר ביה והא במעילה קאי ומשני דאמר לכשיבא שכרו יקדש ואליבא דר"מ דסבר אדם מקדיש דשב"ל ומדפרכינן הכי דייק הרא"ש וז"ל: אלמא יכול המשכיר להקדישו אחר שהשכירו הלכך נראה שיכול להקדיש מה שהבית שוה יותר מדמי השכירות אבל כשעור דמי שכירותו אין ההקדש חל עליו דאין יכול להקדיש מה שאינו שלו, וחלק השוכר ושל הקדש מעורבים יחד הלכך פריך התם הא במעילה קאי, ושדה שמשכנה ואמר לכשאפדנה תקדוש היינו להקדישה כולה דאלו הקדיש מהשתא לא היה חל אלא על יתרון החוב ע"כ.
 
ועוד אני אומר לא יהא כח הדיוט חמור מכח הקדש, מי לא תנן בס"פ בית כור ק"ז ע"ב האומר לחבירו חצי שדה אני מוכר לך משמנין ביניהם ונוטל חצי שדהו, אלמא קנה חציה ולא מצי הדר ביה, וה"ה לשדה של שני שותפין שמכר אחד מהם חלקו דינא הוא שהלוקח ואידך שלא מכר חולקין דליכא למימר בהו משמנין אלא חולקין בשוה, עיין הגהת אשרי פרק המוכר את הבית, והכא נמי לא שנא. יצחק יברכיהו.
שו"ת הרמ"ע מפאנו סימן פט
 
תשובה בדין טוען ונטען. [קרפי לרבי יהושע]
 
כי מששת את כל כלי בביתי אין לחם ואין שמלה ולא דעת לישאל ומדוע הרגזתני לעלות משפל מצבי להכניס ראשי במחלוקת של דיני ממונות שאין לך מקצוע בתורה יתר מהן והן כמעין נובע ולא כל הרוצה ליטול את השם לבא עד תכליתם יטול כ"ש אני עבדך אשר מימי מי מערה ועדיין לא הגעתי אפילו לכלל תלמיד ויהי מה אשיב מפני הכבוד שאין מסרבין לגדול אך כנושא ונותן בהלכה בלבד ואנכי לא אהיה כעורכי הדיינים ח"ו וכבר היו נשמרים מזה קדמוננו ז"ל בתשובותיהם שלא לענות על דברי ריבות בדיני ממונות אם לא יהיה נדרשים משני הבעלי דינין או מהדיינים הנבררים על כך וכמו שכתב בעל תרומת הדשן בכתביו סי' ס"ב לכן כתלמיד הדן לפני רבותיו אדון ואשא ואתן כאשר יורוני מן השמים לא שאומר קבלו דעתי לא אל המבוררים ולא לבעלי דינים שהם רשאים ולא אני.
 
וראשונה על מה שנתעצמו בדין ראובן ושמעון חתנו, ותחלת כל דבר תבע שמעון לראובן חמיו איזה תיבות מלאות רכוש ומטלטלי בית שיש לו בידו וספרים שיש מזכרת מהם עוד איזה חפצים מזהב שהיו ביד בתו של ראובן בשעת פטירתה שנפטרה בבית אביה, ועל זה השיב ראובן כי לא נמסרו המטלטלים ההם בפקדון לא לו ולא לשום אחד מבני בית אלא שנשלחו אצלו בתורת משכון בעד מה שחייב אליו חתנו - ברור הוא שאין זו טענה דכיון שהודה ראובן בב"ד שנשלחה בביתו והם אצלו בתורת משכון לא איכפת לן אעפ"י שלא קבלם בתורת פקדון, ודעדיפא מנה ק"ל דמלוה על המשכון שומר שכר הוי כסתם מתניתין דסוף האומנים פ' ע"ב ול"ש משכנו בשעת הלואתו ול"ש משכנו שלא בשעת הלואתו וכן כתב הרמב"ם ז"ל וכן הורו הגאונים הביא דבריהם טור ח"מ סי' ע"ב. אמנם מה שנוכל להליץ על זה כי אחרי ששמעון חתנו הודה שתמיד היה יוצא ובא למשמש באותן התיבות עד אחרי פטירת אשתו בת ראובן שאז נתעצמו בדין הוא וחמיו וסוגרו דלתי העליה ודאי שלא יוכל שמעון לטעון על ראובן שנגנבו מטלטלי תיבותיו כיון שתמיד גם הוא ממשמש בהן ואיש לא מיחה בידו גם אנו נאמר שהוא הוציא מתוכם כל מה שחסר מהן, וכשיבא שמעון הלז לידי הוצאתם משם כל עוד שלא יעכבם חמיו בעד מה שטוען עליו כמו שיבא לפנינו ישבע ראובן היסת עליהן ועל החפצים של זהב ששאל מאתו חתנו הנ"ל שלא יודע מהם ואין מהם ברשותו מאומה ובזה יפטר לגמרי.
 
ועל מה שטען שמעון ושאל מחמיו איזה מטלטלים ומלבושים של אשתו והודו חמיו וחמותו שנתנו מהם קצת לצדקה לכופר נפש בתם אשת שמעון וכן הודתה אשת ראובן בפני הב"ד - הנה בדוכתי טובה מוכח דקי"ל כר"מ דדאין דינא דגרמי, כדאיתא בכתובות פ"ו ע"א ובפ' הגוזל אכפייה רפרם לרב אשי ואגבי מיניה בכשורא לצלמי, ועקר שמעתא התם בהגוזל ק' ע"א בענין מחיצת הכרם שנפרצה א"ל גדור נתיאש ולא גדרה ה"ז קדש וחייב באחריותו, והכי נמי אמרינן בפרק אחד דיני ממונות ל"ג ע"א גבי דן את הדין זכה את החייב וכו' מה שעשה עשוי ומשלם מביתו ואוקימנא כגון שנשא ונתן ביד ואמר רבינא כגון שהיה לו משכון בידו ונטלו ממנו, וע"כ לא פליג רבנן עליה דר"מ אלא בדינא דגרמי אבל במזיק בידים לכ"ע חייב דומיא דשורף גדישו של חברו וליכא מאן דפליג, והרוצה לעמוד על עקר דברים אלו יעיין בדיני דגרמי סוף חדושי הרמב"ן למסכת ב"ב כי שם נתבארו החלוקים שבין מזיק לד"ד וגרמא בנזקין באורך, וא"כ בנ"ד ודאי אלו היה ראובן עצמו שנתן במתנה נכסים אלו של חתנו היה חייב לשלם; השתא מיהת פטור ראובן מתשלומי אלו לגמרי כי אשתו נתנה אותם במתנה ואין הבעל חייב לשלם דהכי תנן בב"ק פ' החובל פ"ט העבד והאשה פגיעתן רעה הם שחבלו באחרים פטורים משום דמה שקנתה אשה קנה בעלה ואין לה עכשו מה לשלם, וכ"ת תזבין כתובתה בטובת הנאה לההוא דאזיקתיה הא אמר התם כל לגבי בעל ודאי מחלה ואטרוחי ב"ד בכדי לא מטרחינן.
 
עוד תבע שמעון מראובן חמיו מזונות בנו של ראובן שעמד בביתו כמו ד' חדשים - לדידי חזי לי דלא חש לקמחיה, וכדי לברר דבר זה צריך לחקור אם היה הבן פחות מבן ו' שנים דהיינו קטני קטנים או מו' עד י"ג שהוא במדרגת הקטנים או אח"כ.
 
ולרווחא דמלתא אומר כי אפילו פחות מבן ו' שחייב אביו לזונו כדאמר בפרק נערה שנתפתתה מ"ט - אפ"ה אם אדם אחר זן אותו הניח מעותיו על קרן הצבי ולא יהא אלא כפורע חובו של חברו דהלה פטור כדאמר בפרק שני דייני גזרות ק"ז ע"א ואפי' היה משכון ביד המלוה כדאמר התם, והכי מוכח ממתני' דנדרים ל"ג ע"א דתנן התם המודר הנייה מחברו שוקל לו שקלו ופורע לו חובו, וזה פשוט; ואם היה יתר על ו' כ"ש דפטור ראובן, שאז אינו חייב במזונות בנו אלא דאי אמיד כייפינן ליה בתורת צדקה כדאמרינן התם בפרק נערה מ"ט ע"ב, ואם אדם אחר זן אותו מצוה הוא דעבד, ודמיא לההיא דאמר פ"ק דקדושין ח' ע"ב התקדשי לי בככר זה תנהו לעני אינה מקודשת ואפי' בעני הסמוך עליה דאמרה ליה כי היכי דמחייבנא ביה אנא וכו' והביאו הרב בהלכות וכ"ש הכא שהאב לא אמר ליה שיזון אותו, וגם כי הגדיל הבן אינו חייב כלום דאפי' חבל הוא עצמו באחרים בעודו קטן תנן בפ' החובל גבי ההיא מתני' דלעיל חש"ו פגיעתן רעה הם שחבלו באחרים פטורים ואין משלמין אפי' לאחר זמן ומשום הכי נקט תנא לעבד ואשה בבבא באנפי נפשא משום דקתני בה אבל משלמין לאחר זמן מש"כ בחש"ו.
 
אבל אם היה הבן גדול באותו זמן שעמד בבית גיסו, לכאורה היה נראה לחייב הבן כשיהיה לו לפרוע, ואין זה דומה לפורע חובו של חבירו דהתם יהבינן טעמא משום דלא מטי הנאה לידיה דלוה דמצי למימר מפייסנא ליה ומחל לי ברם הכא ע"כ הא קא מהני ליה ולא שדי אניש זיזיה בכדי, וקס"ד לדמוייה לחצר דקיימא לאגר וגברא דעביד למיגר דכ"ע חייב כדאמר בפ' כיצד הרגל כ' דזה נהנה וזה חסר - וכ"ת התם שלא לדעת בעל החצר והכא לדעת ופטור, לא מצינן למימר הכי דהתם אע"ג דנקט שלא מדעתו ומשמע מתוך דברי רש"י דאלו מדעתו פטור כבר חלקו עליו רבני צרפת ואפי' בחצר דלא קיימא לאגרא וגברא דעביד למיגר פסקו דכיון דאיכא חסרון מעט גבי בעל הבית משום שחרירותא דאשיתא דצריך לשלם לו כל הנאותיו, כ"ש הכא דחסר טובא שזן אותו די מחסורו וה"ל זה נהנה וזה חסר לגמרי, ואפי' שגם רש"י אינו מחלק בין לדעת בין שלא לדעת אלא גבי חצר דלא קיימא לאגרא דעל הרוב אינו חסר כלל אבל בחצר דקיימא לאגרא דזה נהנה וזה חסר ודאי אינו מוחל נזקו וה"ז דומה לאומר שבור את כדי קרע את כסותי דחייב אם לא אמר לו ע"מ לפטור בפ' החובל צ"ב ע"א ה"נ אע"פ שאמר לו לאכול חייב, וכדומה לזה כתב מ"מ פי"ב מהלכות אישות - ועכ"ז כיון דפסקו האחרונים אשר מימיהם אנו שותים הרשב"א והרא"ש ות"ה וקולון ואחרים בתשובותיהם דבדיני ממונות אזלינן בתר אומדנא, בנ"ד ודאי אומדנא דמוכח הוא שאם לא היה שמעון בא לכלל כעס עם חמיו לא היה תובע לו כלל ממזונות בנו כי כן דרך הקרובים שהם אמודים בנכסים שלא לדקדק בכל כיוצא בזה ומסתמא גמר בדעתו שלא לתבוע כלל מזה ובמחילה כי האי גוונא סגי כדאשכחן בפ' חזקת הבתים מ"א ע"א דכל דידע ומחיל הויא מחילה אע"ג דלא אמר בפיו, וא"כ כיון שמחל פעם אחת שוב אינו יכול לתבוע מזונות אפי' מהבן גם שהיה גדול באותה שעה, ודמי נמי להא דתנן בפ' מציאת האשה ס"ח ע"א יתומה שהשיאוה אמה ואחיה וכו' דדייקינן עלה טעמא דקטנה היא שיכולה להוציא מידן הא גדולה ויתרה אפי' בסתם, וכדומה לזה כתב מהר"ר איסרל"ן בתשובותיו סי' ש"ו, וכ"ש שמתחלה הוליכו עמו שלא ברצון אביו והוכיח סופו על תחלתו שגרם לו הוצאות בלתי מסודרות דודאי אדעתא דהכי שישלם לו המזונות לא הביאו שמעון עמו מתחלה.
 
וע"ד המלבוש שטען שמעון שמכרו חמיו והיה שוה כפלים - אם יש לברר שידע שמעון מזאת המכירה ובאותה שעה שתק הרי הסכים באותו מכר ושוב אינו יכול לערער אפילו יהיה כדבריו שהיה שוה יותר, וגם אם לא ימצא שהסכים באותה המכירה עליו להביא ראיה ממה שהיה שוה כדין המוציא מחבירו ואם לאו ישבע חמיו שבועת התורה כדין מודה במקצת הטענה ויפטר, ואם יברך שלא היה שוה יותר ממה שנמכר בירור מספיק בעיני המבוררים פטור אפילו משבועה.
 
ועל מה ששאל עוד שמעון מאת חמיו שכר עמלו בעד חדש אחד שהליץ בעדו, יאמר נא את מי קצץ שכרו זה, ואם יקניטני לומר ה"ז דומה לירד לשדה חברו ברשות דשמין לו כאריס כדאיתא בפ' חזקת הבתים מ"ב ע"ב גבי שותף כיורד ברשות דמי וקי"ל דידו על העליונה דנוטל בשדה שאינה עשויה ליטע כשדה העשויה ליטע ואם ההוצאה יתירה על השבח נוטל את ההוצאה שעור שבח ואם השבח יתר על ההוצאה נוטל את השבח, וכמ"ש ג"כ הר"מ בפ"י מה' גזילה והכי מוכח נמי בשמעתין דלוקח מן הגזלן דספ"ק דמציעא ט"ו - אפ"ה אין זו ראיה לחייב ראובן חמיו על טענה זו, שהרי שמעון לא הוציא משלו כלום גם לא נתעכב שם לסבה זו אלא היה מיטפל בעסקיו ובכגון דא אמר בפ' הרבית ס"ט ע"א דאמרי אינשי גביל לתורא גביל לתורי, ועוד אפי' יאמר שמעון שהשביח לחמיו בהלצתו שעשה עליו להביא ראיה כמה השביח שהרי חמיו טוען הלואי שלא הליץ בעדו כלל, ואפילו יביא ראיה שהשביח בהלצתו שעשה אין זה שבח שיחוייב ראובן לתת לו חלקו והרי זה דומה למבריח ארי מנכסי חבירו דפטור ומצוה עבד כההיא דאמרינן בפרק אלו מציאות כ"ב ע"ב גבי לכל אבידת אחיך. ועוד בר מן דין אומדנא רבא הוא דאדעתא דהכי לא נחית שמעון להליץ בעד ראובן כ"ש בהיותו סומך על שלחנו כל אותן הימים אלא שלסבת הקטטה שהיתה ביניהם חוזר ותובע אחר שמחל וכיון שמחל פעם אחת שוב אינו יכול לתבוע ודמיא נמי לההיא דאמר בספ"ק דמציעא י"ד ע"ב גבי לוקח מן הגזלן והשביח שאינו נוטל מבעל הקרקע אפי' הוצאה שיעור שבח כדין יורד לתוך שדה חברו שלא ברשות משום דאדעתא דהכי לא נחית כמ"ש הרב בהלכות, ובפ' האשה שנפלו פ' ע"א איבעיא לן התם בעל שהוריד אריסין בנכסי אשתו מהו ופשיט דאי בעל אריס הוא אסתלק ליה בעל אסתלקו להו אריסין משום דאדעתא דבעל נחות ולאו אדעתא למשקל שבחייהו מינה דאתתא.
 
ועל מה שהעיד לוי שנתן מעות לראובן שיקבלם לשם שמעון במצות אבי המעיד ועכשיו תובע אותם שמעון מחמיו - נחזי אנן אם יכול העד הזה להעיד עדות זו, ולדידי חזי לי שאין בדבריו כלום להיותן בדבר הנוגע לאביו; ועוד בר מן דין שליח אינו נאמן על שליחותו דהשתא דתקון רבנן שבועת היסת אין שליח נעשה עד כדאמר בפ' הכותב הביאו הרב בהלכות שם, ובפרק האיש מקדש מ"ג ע"ב גבי האומר לשנים צאו וקדשו לי את האשה הן הן שלוחיו הן הן עדיו וכן בדיני ממונות ואמרינן התם וה"מ מקמי דתקון רבנן שבועת היסת אבל השתא דתקון רבנן שבועת היסת כיון דאי בעי למימר אהדריתינהו ללוה מחייבי שבועת היסת כי אמרי נמי פרענוהו למלוה נוגעים בעדותן נינהו, והא נמי דכותה דכיון דאי אתי אבוה דהאי סהדא למתבעיה וקא טעין אהדרינהו ניהלך מיחייב שבועת היסת כי אמר פרעתינהו לראובן נוגע בעדותו הוא לפיכך ישבע ראובן היסת ויפטר, ואם אינו יכול לישבע שלא קבל המעות כגון שאינו זוכר ק"ל בב"ק קי"ח ע"א כרב נחמן ור' יוחנן דאמר מנה לי בידך והלה אומר איני יודע פטור ומשביעין אותו היסת שאינו יודע, ואלמלא היה לוי נוגע בעדות היה ראובן חייב שבועת התורה ע"פ עדותו שעד אחד קם לשבועה ודינא הוא כל מחוייב שבועה דאורייתא שאינו יכול לישבע משלם.
 
ועל מה שתבע שמעון מחמיו ל' סקודי' בעד ו' חדשים שעמדה אשתו בבית אביה לשכר עמלה וגם לסבת כמה נזקים - לא ידענא מאי קאמר שהרי גזם ולא פירש מהות נזקים אלו שאם הוצאות שעשה בדרכים וכדומה אפי' תימא שנשתרג לו לסבת עכוב אשתו בבית אביה אין זה אלא גרמא בנזקין ופטור כדמשמע בס"פ הגוזל צ"ח ע"א דכ"ע לא חייבו השורף שטרותיו של חברו וכדומה משום דינא דגרמי אלא מפני שעשה מעשה בידים להפסיד חברו אבל גרמא דממילא פטור, ועל שכר עמלה כיון דאיכא ידים מוכיחות שלא הלכה שמה אלא לצוות בעלמא כההיא דאמר ביבמות מ"ב ע"ב ובפסחים פ' האשה פ"ז ע"א הרי שהיתה רדופה ללכת לבית אביה ודאי שאין לו לתבוע שכר על זה דאדעתא דהכי לא הוליכה שם ולא עדיפא משכר עמלו של שמעון שפטרנוהו לראובן מזה למעלה, ועוד בר מן דין בת שעשתה נחת רוח לאביה מצוה קא עבדא ולא ניתנו מצות ליהנות בהן והכי תנן בקדושין כ"ט ע"א כל מצות האב על הבן אחד אנשים ואחד נשים חייבים, ות"ר אין לי אלא איש אשה מנין כשהוא אומר תיראו הרי כאן וב' ומה ת"ל איש איש ספק בידו לעשות אשה אין ספק בידה לעשות מפני שרשות אחרים עליה דהיינו בעלה מכלל דכל היכא דיכולה לכבד אותו כנדון דידן שהיא בבית אביה הרי היא חייבת מדרשא דתיראו ודמיא לההיא דאמרינן התם אמר רב אידי נתגרשה שניהן שוים.
 
ואם יטעון שמעון משום שבטלה ממלאכתו וירצה לדמותה לההיא דאמרינן התם בפ' החובל פ"ה ע"ב שבת שלא במקום נזק היכי משכחת לה כגון דהדקיה באינדרונא ובטליה דמשמע דכיון דבטלו ממלאכתו חייב ליתן שבת - אין הנדון דומה לראיה דהתם עשה המזיק מעשה בידים לבטלו ומ"ה חייב משום דינא דגרמי אבל בנדון דידן שלא עשה ראובן מעשה בידים אפי' נאמר שנתבטלה מחמתו פטור דה"ל גרמא בנזיקין, וכדומה לזה כתב הרא"ש ז"ל שם בפסקיו והביאו טור ח"מ סי' ת"ב.
 
ונבא לדון עתה על מה שטען ראובן מאת חתנו ומנתבע שב להיות תובע: ראשונה תבע סך ל' סקודים בעד מה שהביא את בתו לביתו להיותה צריכה רפואה והיתה במקום שלא היה שם אומן ורופא והוציא עליה בתרופות; ועוד שנית שואל ממנו סך חמשה עשר סקודים במה שהוציא עליה פעם אחרת בחולי מיוחד: עוד שלישית תובע ל' סקודים אחרים לסבת מה שהוציא בלדת בתו אשת שמעון אשר גרשה מביתו לסבה קלה והוא אספה אליו וילדה שמה ונצטרכה לרפואות ופרעון הרופא והמנקת וכדומה וקבורתה וקבורת הנערה שמתה; עוד טוען רביעית סך מ"ה סקודים בעד ב' שנים ומחצה שזן את בתו ושכר דירתה והוצאת מלבושיה.
 
תביעות אלו כלן נסקרות אצלי בסקירה אחת, ועקר הך שמעתא בפ' שני דייני גזירות ק"ז ע"ב מי שהלך למדינת הים ועמד אחד ופרנס את אשתו חנן אומר הניח מעותיו על קרן הצבי ואיפסיקא התם הלכתא כותיה, והרי זה דומה לפורע חובו של חבירו דאמרינן לעיל דהלה פטור, והלך למדינת הים לאו דוקא דארחא דמלתא נקט וכן כתוב בהגהות אשרי ומרדכי, ודוקא הוציא מעצמו אבל לותה ואכלה אז הבעל חייב לשלם א"נ הניח הבעל פקדון ביד אחרים ובאת /ובאה/ אשתו לב"ד לתבוע מזונות אז מוציאים מיד הנפקד למזונות האשה מדר' נתן דאמר מוציאין מזה ונותנין לזה, אבל בלאו הכי שלא תבעה האשה אלא עמד אחד ופרנס אותה מדעת עצמו הניח מעותיו על קרן הצבי כדאמרן; ול"ש מזונות ול"ש רפואה חדא דהא קי"ל בפ' נערה שנתפתתה נ"ב ע"ב דרפואה הרי היא כמזונות, והא דמפלגינן התם בין רפואה שיש לה קצבה לרפואה שאין לה קצבה אינו אלא לגבי יורשים שאינם חייבים ברפואה שיש לה קצבה אבל גבי בעלה לעולם בכלל מזונות היא וחייב והכין מוכח מדעת הרי"ף וכן דעת ריא"ז והר"ן והרא"ש וכן פסק הרמב"ם בפי"ח מהלכות אישות ודלא כדעת בעל העטור שהביא ב"י בא"ה סי' ע"ט, אלמא אחר שהוציא ברפואתה הניח מעותיו על קרן הצבי כדין פורע חובו של חברו; וכן הדין במה שהוציא במלבושיה ושכר הדירה דה"ל נמי פרעון חוב שלו והלה פטור כל שלא תבעה האשה ממנו בהלואה כדאמרן.
 
וכ"ת הרי כתב הרא"ש ז"ל בתשובה כלל פ"ה סי' ב' דקרובים שהוציאו הוצאות לצורך חולה לא הפסידו וחייבים היתומים לשלם אע"פ שלא צום החולה על כך והוסיף לומר דאפי' איניש דעלמא שהיה משתדל להביא רפואה לחולה אחד בלא צווי החולה נראה דלא הפסיד דפקוח נפש הוא וכל הזריז הרי זה משובח - ג' תשובות בדבר: חדא דע"כ לא קאמר אלא במוציא לצורך בעל הבית עצמו דעור בעד עור וכל אשר לאיש יתן בעד נפשו משא"כ באשתו, ועוד דאפי' הרא"ש לא קאמר אלא אדאיכא עדים דידעי כמה הוציא ושלא נפרע הא לאו הכי אינו גובה, ועוד דהרא"ש לטעמיה דס"ל דההיא דאמר בפ' שני דייני גזרות הפורע חובו של חברו וכו' דוקא במזונות האשה והכין כתב בפסקיו התם בשם ר"ת ז"ל אבל בפורע חובו ס"ל דחייב וה"נ דכוותה וטעמיה אתפרש ג"כ בח"מ סי' קכ"ח אבל לדידן דקי"ל דאפי' בחוב דעלמא הניח מעותיו על קרן הצבי והכין אפסיקא הלכתא בהדיא ליכא לפלוגי כלל בין חוב לרפואה, והיינו דלא משתמיט חד מהנך רבוואתא לפלוגי בהא מלתא אלא הרא"ש ז"ל כדאמרן ולא הודו לו חבריו.
 
ברם צריכינן למנדע אי איכא לפלוגי בין אב לאחר כיון דגבי אב איכא למימר שלא עלה על דעתו שתהא בתו מחזרת על הפתחים -:
 
לענין קבורה לכ"ע אם הוציא האב בקבורת בתו מוציאים מהבעל בע"כ מהאי טעמא דלא עלה על דעתו שתהא מושלכת לכלבים, וע"כ לא פליגי בירושלמי התם אלא באחר אבל אב לכ"ע גובה כדאמרן, והביאו הר"ן ז"ל פ' נערה ובא"ה סי' פ"ט ובאשרי פ' שני דייני גזירות בהגהות.
 
והוה מצינן למימר דה"נ לענין מזונות [האב גובה] אלא דהתם בירושל' איפליגו לענין מזונות, ולא איפליגו לענין קבורה, דאמר התם: על דעתיה דר' חגי בין לקבורה בין למזונות האב גובה אחר אינו גובה על דעתיה דר' יוסי לקבורה בין אב בין אחר גובה שלא עלה על דעתו שתהא מושלכת לכלבים למזונות בין אב בין אחר אינו גובה - איברא דהרשב"א ז"ל כתב דהא דאמר בין אב בין אחר הניח מעותיו על קרן הצבי [הוא] דוקא בדמפרש שמחמת מזונות שחייב לה בעלה הוא מפרנס אותה דבכה"ג ה"ל כפורע חובו של חברו שהוא פטור אבל פרנס סתם חוזר וגובה והביא קצת ראיה לדבריו, אבל הר"ן ז"ל הביא דבריו בפ' בתרא דכתובת וכן הרב המגיד בפ"ב מהלכות אישות ומחו ליה מאה עוכלי בעוכלא ודחו כל ראיותיו וכן הסכימו כל הראשונים שאין הפרש בין סתם למפורש כל שלא תבעה האשה בתורת הלואה כדאמרן - וכתב הר"ן ז"ל ובהגהות אשרי דשני דייני גזרות דכיון דלענין מזונות לא אתמר הלכתא לא כמר ולא כמר מספיקא לא מפקינן ממונא המוציא מחברו עליו הראיה.
 
והשתא אי תפס חמיו של שמעון עבור מזונות בתו תפיסה ראויה שיוכל להיות נאמן במגו דליכא שם עדים - וראה בשמעתין דהמפקיד ל"ט ע"ב ופ' חזקת הבתים מ"ה ע"א גבי אומן - הוי ליה שמעון מוציא מחברו ועליו הראיה הא לאו הכי לא, דטעמא דתפיסה משום מגו כדאמר בפ' הכותב פ"ה ע"א גבי אבימי בריה [דרבה בר] אבהו דהוו מסקי ביה זוזא בי חוזאי שדרינהו ביד חמא אזל פרעינהו א"ל הבו לי שטרא א"ל סטראי נינהו אתא לקמיה דרבי אבהו א"ל אית לך סהדי דפרעינהו א"ל לא א"ל מגו דיכלי למימר להד"מ יכלי למימר נמי סטראי נינהו וכן פסק הרמב"ן בתשובותיו סי' פ"ד והרשב"א סי' תתקנ"ט והרא"ש כלל ק"ו וק"ז וקולון /מהרי"ק/ קס"א דהיינו טעמא דמהניא תפיסה, והכא אם יכול לטעון ראובן על חתנו מהמשכונות שלו שהם בידו להד"ם א"נ החזרתים לך - אפי' הפקיד אצלו בעדים דקי"ל המפקיד אצל חברו בעדים א"צ להחזיר לו בעדים - נאמן ג"כ לטעון עליהם עד כדי דמיהן, כדאמר בפ' חזקת הבתים ל"ו ע"א גבי הנהו עיזי דאכלי חושלא בנהרדעא וכתבה הרי"ף ז"ל בפ' הכותב בענין תפיסה, ה"נ מהניא תפיסה ויכול למימר קים לי כפלוני כמ"ש מהררי"ק שורש קס"א, ודאי נאמן בשבועה בנקיטת חפץ כדתנינן בשבועות מ"ג גבי סלע הלויתיך עליו וסלע היה שוה והכי קיל"ן דכל שבועת המשנה בנקיטת חפץ וכמ"ש ג"כ הרי"ף ז"ל בפרק הכותב והכי מוכח פ' כל הנשבעים.
 
עוד צריכים אנו לבאר בענין תפיסה זו בנדון שלפנינו, כי ראינו שראובן השיב לחתנו שתבע ממנו תיבות רכושו שהם אצלו בתורת משכון ממה שחתנו חייב לו: אם היו הנכסים תחת משמרת ראובן ולא יהיה לשמעון עדים שראו אותם קודם שנתגלה הריב ביניהם אז יהיה נאמן ראובן על מה שטוען עליהם אפי' הופקדו אצלו בעדים משום מיגו דיכיל למימר החזרתים לך, ואעפ"י שהראה אותם אחרי שבאו לפני הב"ד אלו הברורים עצמם או לעדים אין זה אליו גרעון כח ולא הפסיד חזקתו ותפיסתו של אותן נכסים דכיון שמתחלה טען היותה אצלו בתורת משכון אף על פי שהראה אותם אח"כ לא אבד המיגו שלו, וכן כתב בתשו' הרמב"ן סי' פ"ד והרשב"א סי' אלף מ' והרא"ש כלל ק"ו ובח"מ סי' ע"ב בבית יוסף; אבל אם יביא שמעון עדים שראו ממון זה בביתו של ראובן קודם ההכחשה וסמוך לה או שהב"ד ראו אותה קודם שיטעון שיש לו לגבות עליהם הרי אבד המיגו שלו והיינו עדים - וראה דאמר פ' חזקת הבתים דאפי' אחר שאינו אומן אין לו חזקה - ואין זו תפיסה כלל אלא ישבע שמעון היסת שאינו חייב לחמיו כלום ונפטר ויטול פקדונו.
 
ועוד צריך לדעת, שאם היה שמעון נושה בחמיו סך מה יכול הלה להחזיק את חובו בעד מה שהוציא במזונות בתו, וכ"כ ב"י בא"ה סי' ע' בשם הגהות מרדכי בסוף כתובות וכן פסק בה' ש"ע מהר"ם איסרלש ז"ל.
 
וכל מה שאמרנו עד הנה בענין התפיסה הוא כל עוד שלא מחל ראובן הוצאות אלו לחתנו כשחזרה בתו לדור עם בעלה שאם מחל כלם או קצתם שוב אינו יכול לתבוע מה שמחל, ובנ"ד הרי שמעון הביא עד אחד שהעיד שראובן מחל הוצאות אלו לחתנו כדי שיחזור להתפייס עם בתו ועל ראובן הנז' להשיב אל לבו אם כנים דברי העד אם לאו ואם יודה לדברי העד שוב אין לו תרעומת על מה שכבר מחל, ואם יכחיש את העד ישבע שבועת המשנה שהוא כדבריו שלא מחל כדין עד אחד מעידה שהיא פרועה שהיא נשבעת ונוטלת כדאמר בפ' הכותב פ"ז ע"א ופרק כל הנשבעין מ"ה ע"א.
 
ומה שטען ראובן נגד העד שקודם שיעיד רוצה שישבע העד שהוא כשר לעדות ושלא לוה או הלוה ברבית - זה הבל שאם יש לו ראיה בעדים שהוא פסול יביא ראייתו לב"ד, ואי לא לאו כל כמיניה לחשדו דבסתמא בני ישראל בחזקת כשרים הם, וה"נ תנן בפ' זה בורר כ"ג ע"א גבי זה פוסל עדיו של זה אימתי בזמן שמביא עליהם ראיה שהן קרובים או פסולים הא לאו הכי בחזקתן נינהו ואינו נאמן לחשדם, וכדומה לזה כתב הרא"ש בתשובותיו כלל ז' על ראובן שנתחייב שבועה לשמעון ושאל שמעון שיטילו חרם בב"ה אם יש שום אדם שיודע שעבר ראובן על השבועה כדי שיפסלו והשיב ח"ו לא תהא כזאת בישראל לבייש בן ברית ברבים אלא אם יש לו עדים יביאם ויעידו כדאמרן.
 
עוד תבע ראובן מאת שמעון חתנו סך מה של הוצאות שעשה להבטיח נדוניית בתו בערכאות - באמת איני רואה מקום לחייב את שמעון בהוצאות אלו מכמה טעמים: א', שלא נתנה כתובה לגבות מחיים, ואפי' בחוב שעדיין לא הגיע זמנו נחלקו הראשונים ז"ל אם יכול התובע לעכב נכסי הנתבע תוך זמנו בטענת שמא לא ימצא להפרע בזמנו שדעת בעל ה"ג והרמב"ן והרשב"א ז"ל והריב"ש סי' ק"ט שאין יכול לעכבו דלא נתנה מלוה ליתבע קודם זמנה כלל וראייתם מההיא דאמר בפ' שני דייני גזירות ק"י ע"א גבי ב' שהוציאו שטר חוב זה על זה ומוכח התם דאם לוה אחד לעשרה שנים ואחד לחמש אפי' רב ששת מודה דזה גובה וזה גובה ואין הלה שעדיין לא הגיע זמנו יכול לומר אעכב חובך אצלי בעד חובי, ואע"ג שפסקו האחרונים שיכול לעכב ושומעין לו כל שנותן אמתלא לדבריו כמ"ש טור ח"מ סי' ע"ג וכתבו שכן דעת הגאונים והרי"ף והרא"ש ז"ל וכ"כ נמוקי יוסף פ' יש נוחלין והכי נהגו למעשה, מ"מ אין כאן מקום לחייב שמעון בהוצאות אלו ואפי' היה ביניהם תנאי מפורש לגבות הכתובה מחיים כמנהג מקצת מקומות דמ"מ הי"ל לתבעו בדיני ישראל ואם הרבה בהוצאות בערכאות הפסיד; ועוד, אין הנתבע חייב לפרוע ההוצאות שגרם לתובע שאין זה אלא גרמא בנזקין דפטור שהרי הגורם נזקים אלו לא עשה מעשה בממון חברו אלא התובע הוא שהוציא, וכן כתב הרא"ש ז"ל בתשובה ומהרי"ק ג"כ בשרש י"א בשם מהר"ם ז"ל שאין לנתבע לפרוע ההוצאות שעשה התובע אלא כשהנתבע מסרב לעשות צווי ב"ד דאז הוא כעין סרבנות ומשום הכי קנסינן ליה, אבל באופן אחר לא כל שלא נשתעבד על כך מתחלה.
 
ומה שטען עוד ראובן על חתנו שיעמיד נר תמיד בב"ה ויפרע מי שיאמר הקדיש בעד אשתו - נ"ל שיפה השיב שמעון שאינו חייב כלום שהדלקת הנר אפי' בן לאביו אינו אלא מנהג בעלמא, והרבה הם שאינם מדליקין אלא מעט בשעת [אמירת] התפלה. וכ"ת הרי כתב הרשב"א ז"ל בתשובותיו הקצרות סי' נ"ו דבעל חייב לעשות מצבה לקבר אשתו משום דקיי"ל עולה עמו ואינה יורדת דהכין פסקו רבוואתא כר' יהודה בפ' נערה שנתפתתה מ"ח ע"א, - מההיא ליכא ראיה לנ"ד, לא קאמר התם אלא כגון דמנהג משפחתו לעשות ולא מנהג משפחתה ומשום עולה עמו חייב אבל כל היכא דלא נהגי הכין לא בני משפחתו ולא בני משפחתה לאו כל כמיניה דכל המשנה עליו ראיה ללמד, וע"ד הקדיש לא הוטל חיוב זה אלא לבן על אביו ועל אמו +[אינו] חייב הבעל לומר הקדיש בעד אשתו רק החיוב הוא לבן על אביו ועל אמו ממעשה דר"ע שהזכירו המדרש ילמדנו פ' נח כדהוזכר בפוסקים נ"ע (אי"ג)+ מאותו מעשה דר"ע שהזכירו במדרש אבל בעל על אשתו אין לו חיוב על זה.
 
עוד טען עליו חמיו שיבטיח חצי נדוניית אשתו בעד בתו שתחיה וזה מכח תנאי שהיה ביניהם וכו' - גם בזה ראיתי דברי חתנו טובים ונכוחים שאותו תנאי לא נעשה אלא לתועלת ראובן שאלו נפטרה זוגתו בלי זרע של קיימא היה חתנו צריך להחזיר לו מחצית הנדוניא, אבל עתה כיון שהניחה בת אין עוד מקום לאותו תנאי ונפסק כחו של ראובן לגמרי מעל אותה הנדוניא שהרי חזר הדין לסיני שהבעל יורש את אשתו.
 
וגם שנמצא להרא"ש בתשובותיו סימן נ"ה שבטוליטול"ה ומולינ"ה נהגו שהבן או הבת הנשארים אחר אמם חולקים עם אביהם נדוניית האם - בגלילות אלו לא נתפשט המנהג הזה ובענין הנדונייא הולכין אחר מנהג המקומות (כמו שכתבו הפוסקים ז"ל) אם לא שנעשה בזה תנאי מפורש שהוא קיים כדין תנאי שבממון וכדאמרן בירושלמי הביאו הרי"ף בהכותב אילין דכתבין לנשיהם אי מיתת בלא בני כל מאי דיליה תהדר לבי נשא תנאי שבממון הוא וקיים, אבל בנ"ד אפי' היה בן זכר שיש לו דין כתובת בנין דכרין אינו יכול לתבוע מאביו אפילו שוה פרוטה בחייו כדמסקינן בפ' נערה נ"ב ע"ב ירתון תנן וברור הוא שלא ניתנה ירושה ליתבע בחיי המוריש: וכ"ת לבא עליו מכח דינא דמלכותא ובדיניהם הבנים יורשים כתובת אמן וסתמא מאן דנסיב אתתא אדעתא דנימוסי קרתא נסיב - לאו מלתא היא דלא אמר שמואל דינא דמלכותא דינא אלא בדבר דשייך למלך כדמוכח בהגוזל קי"ג ע"ב דאמר תדע דקייצי דקלי ועבר גשרי וכו' וכ"כ מהררי"ק שרש ס"ו בשם בעל ספר התרומה וכן נמצא להרשב"א ז"ל בתשובותיו הקצרות סי' ש"ל ובב"י טור ח"מ סי' כ"ו האריך בזה, והרב המגיה לש"ע בטור ח"מ סי' שס"ט גם הוא דבר באורך בענין הנושא אשה שלא יוכל אבי אשתו או יורשיה לומר על דעת מנהג המקום הוא נושא ונדון כדיניהם דלא אמרן דדינא דמלכותא דינא אלא בדבר שיש בו הנאה למלך או שהוא לתקנת בני המדינה אבל לא שידונו בדיניהם דא"כ בטלו דיני ישראל ח"ו.
 
זהו הנלע"ד בנדון זה, ומאן דמבי דינא שקלי לגלימיה ומר ליזיל לארחיה. עבדיה בכמה"ר ישראל ספורנו יצ"ו.
שו"ת הרמ"ע מפאנו סימן צ
 
מתניתין בפרק כל הנשבעין. [מנטווה].
 
שאלת ממני אוהב וריע להודיעך קושט אמרי אמת כיצד סדר המשנה דפ' כל הנשבעין מ"ה ע"א גבי היו שניהם חשודים מאן תנא דקתני חזרה שבועה למקומה אי ר"מ אי ר' יוסי, לפי שראית בה חלוף נסחאות, ומספקא מלתא נמי הלכתא כמאן, דבעא מניה רבא מרב נחמן היכי תנן וא"ל לא ידענא הלכתא מאי א"ל לא ידענא.
 
תשובה, ודאי כ"ע מודו לההוא כללא דאתמר בערובין פ' מי שהוציאוהו מ"ו ע"ב ר"מ ורבי יוסי הלכה כר"י, והכא חזינא ליה לרב האיי גאון שהוא שונה משנתנו כדתני רב זביד ברבי אושעיא חזרה שבועה למקומה דברי ר"מ ר"י אומר יחלוקו, וסבר הגאון הלכתא יחלוקו דאמר רב יוסף בר מניומי עבד רב נחמן עובדא כר"י דאמר יחלוקו וקי"ל בכל דוכתא מעשה רב.
 
וניחא לפי גרסא זו דסוגיא דתנאי בכלהו סדרי משנה ובברייתא נמי לאקדומי מלתיה דר"מ דקשיש טפי ואין בדורו כמותו כדאיתא בפ' מבוי י"ג, ורבי דהכי סדרה למתניתין בכל מקום הוא דאמר לא זכיתי לתורה אלא על דחמית קדליה דר"מ מאחוריו, לפיכך הכירו מאחוריו בעד החלון בהלולא דבריה כדמייתי לה הרב בפ' משילין, ופירוש דבריו של רבי כי כשהיה קטן ואין בו דעת ללמוד היה יושב אחרי רשב"ג אביו והיו ר' נתן לימינו ור' מאיר לשמאלו והועיל לו לרבי מוראו של ר"מ שהיה גבור כארי בפלפולו כשם שהועיל לר"י בן חנניה מה שלא הוציאה אמו עריסתו מבית המדרש +ותנן באבות ר' יהושע בן חנניה אשרי יולדתו (אי"ג)+ והא דאמרינן ר' נתן לימינו ור"מ לשמאלו לא שהיה ר' נתן גדול ממנו אלא דאהניא קומרא דאבוי למהוי אב"ד ור"מ בן גרים היה +גיטין ועיין בפ' הנזקין ערק ואזיל ואיגייר ונפק מיניה רבי מאיר ע"כ, הרי שר"מ בן גרים היה מנירון קיסר, וכן אמרו רז"ל על פסוק מי יתן טהור מטמא+ וכן רשב"ג תלמיד חבר לר"מ אלא ממלא מקום אבותיו הוה. והכי תניא בהריות י"ג ע"ב בני ת"ח שממנים פרנסים על הצבור בזמן שיש בהם דעת ללמוד נכנסים ויושבים בפני אביהם ואחוריהם כלפי העם, אין בהם דעת ללמוד נכנסים ויושבים אחורי אביהם ועיניהם כלפי העם והינו מול עורף לאבותיהם, אעפ"י שיש נוסחאות רבות בלתי מדוקדקות נראה מתוכן שאם אין בהם דעת לשמוע יושבים לפני אבותיהם ופניהם לעם והאבות הם היושבים מול עורף לבנים, ואין זה נכון שמא יטרידו את אבותיהם כיון שאין בהם דעת אלא הבנים יושבים מן הצד אחורי האבות ובהאי גוונא דייק ההוא עובדא דהלולא דר' שמעון בריה דרבי כדאמרן.
 
והרב מתני כאביי ורבא ובמערבא ה"ג: חזרה שבועה למקומה דברי ר' יוסי ר"מ אומר יחלוקו, אלמא קסבר הרב הלכתא חזרה שבועה למקומה.
 
וניחא טובא דר' מאיר בשטת סומכוס תלמידו אמרה למלתיה דקסבר ממון המוטל בספק חולקים, ואתיא שפיר סוגיא דשמעתא כפשטה דרבותינו שבא"י ורבותינו שבבבל כלהו שקלו וטרו אליבא דר"י, וסבר הרב דהא דעבד רב נחמן עובדא כמאן דאמר יחלוקו לאו בפירוש אתמר דמשום דהלכתא כר"י לגבי ר"מ הוא דעבד הכי, דהא רב נחמן הוא דאמר לרבא היכי תנן לא ידענא הלכתא מאי לא ידענא, אלא מכללא אתמר דמאן דחזא עובדא אמר מסברא דנפשיה דאתיא כר"י ולא היא אלא משום דמספקא ליה מלתא לרב נחמן סבר דבהא אפי' רבנן מודו דהוה ליה ממון המוטל בספק וחולקים דהא אתרעא חזקתיה דמרי ממונא כיון שעד אחד מחייבו שבועה עליו, מיהו בין שכיון ר"נ לדון כר"י וסבר דאיהו הוא דאמר יחלוקו בין שכיון לדון כרבנן דעלמא וכדאמרן פסק הרב הלכתא כאביי ורבא דבתראי אינון ועוד דסוגיין בכלה גמרא כל המחוייב שבועה ואינו יכול לישבע משלם ואתיא שמעתין כמ"ד חזרה שבועה למחויב לה ומשלם, וכן פסק הרמב"ם בהלכותיו.
 
ואין להקשות על זה מסדר המשנה, דלעולם תרוצי מתרצינן לה הכי כי היכי דתקום חזרה שבועה למקומה אליבא דר"י דהלכתא כותיה לגבי ר"מ, א"נ כלה מתני' ר"י היא וה"ק: אני שונה סתמא חזרה שבועה למקומה ואני שונה ג"כ משנת ר"מ משמו שהוא אומר יחלוקו; ולמאן דתני איפכא נמי אפשר לפרשה דלא תקשי אלא מדשמעיה ר"י לת"ק דקתני משום ר"מ חזרה שבועה למקומה א"ל ר"י לא כך אמר ר"מ אלא יחלוקו ולעולם ר"י סבר חזרה שבועה למקומה. כל זה אמר לנו אבא פעם א' וב' שראוי לישב ולתרץ כשטת הרב ז"ל שתהא משנתנו שנויה כהוגן ולא משבשתא בשום פנים, ולא מיבעי' הכא דשפיר עבד הרב לאוקומיה מלתיה דר"י אליבא דהלכתא כיון דאשתכח כותיה בגמרא דבני מערבא ואביי נמי מתנו הכי כדאמרן, אלא תא ואחוי לך כח הרב ומעשה תקפו מה רב גובריה בפסקי הלכות לאוקומי שמעתא אליבא דהלכתא דהא בסוף פ' ר"א דמילה גבי אשה אי חזיא למימהל ינוקא כיון שאינה בכלל מילה פליגי בה רב ור' יוחנן ע"ז כ"ז ע"א ומוכחא מלתייהו דמאן דפסל נכרי מקרא דבריתי תשמור קסבר דאשה איתה בשמירת ברית מאן דפסל ליה מדכתיב המל ימול קסבר דאשה ליתה במילה כלל וכן פירש"י ומשום דס"ל להרב ז"ל דאשה ראויה למימהל ינוקא ושפיר דמי אפכה למלתייהו דרב ור"י כי היכי דתקום מלתיה דר"י להתירה, ומדשמואל הוא דגמר למעבד הכי דאיהו אפכה למלתייהו דרבי ורבנן גבי תנור שהסיקו בקלפי ערלה בפ' כל שעה כ"ז ע"א +דת"ר תנור שהסיקו בקלפי ערלה ואפה בו את הפת, ר' אומר הפת אסורה וח"א הפת מותרת ושמואל מפרש מאן חכמים שהתירו בית דינו של רבי, חזר רבי ושנה סתם כבית דינו שרבו עליו, והוא הוסיף ואני אומר חכמים הראשונים הין אוסרים, למימרא שאף הוא לא אסר תחלה מסברא אלא משמה דגמרא והלכתא כותיה לאסורא משום יש שבח עצים בפת+ ודכוותה טובא, וכן בפ' הגוזל בתרא קט"ו ע"א גבי גנב ומכר והוכר הגנב פליגי רב ור"י אליבא דר"ח ומוכחא מלתייהו דר"י לית ליה תקנת השוק ורב אית ליה תקנת השוק וכן פירש"י ועוד דאתמר התם אמר רב גנב מפורסם לא עשו בו תקנת השוק אלמא גנב שאינו מפורסם עשו בו תקנת השוק ומשום דס"ל להרב ז"ל כמאן דאית ליה תקנת השוק אפכה בהאי נמי למלתייהו כי היכי דתקום תקנת השוק כר"י, ולא קשה ליה להרב שמעתא דגנב מפורסם דרב אית ליה תקנת השוק דאיכא לשנויי הא דידיה הא דרביה אי נמי שמעתא דגנב מפורסם רבא אמרה כדמשנינן בדוכתי טובא דמקשינן לאמורא מדידיה אדידיה, והאמת מה שאמרנו דרב גובריה ויישר חיליה. יצי"ב +[בנו של הגאון המחבר, עיין להלן בתשובה צ"ב בהערת אי"ג].+
שו"ת הרמ"ע מפאנו סימן צא
 
אם מחויבים לעמוד בשעת קריאת התורה.
 
עוד שאלת על מה שראיתה רבים וגדולים עומדים כל זמן קריאת התורה וכמדומה לך שהם סומכים אהא דכתיב ובפתחו עמדו כל העם, והקשית דהא אין עמידה אלא שתיקה וכו', יפה אמרת ומ"מ הט אזנך ושמע דברי חכמים:
 
אמרו בירושלמי כל דבר שבקדושה בעי למיקם ארגלוי.
 
ואע"ג דקריאת התורה ברבים אפשר לכלול אותה עם דברים שבקדושה, ורש"י בפי' המקרא מסייעני דדייק קרא יתירא דכתיב והעם על עמדם ופירש בו התם שבשעה שהיו אלה מבינים את העם ומתרגמים להם את התורה העם היו עומדים, וכן היה נוהג מהר"ם ורבים עמו, -
 
מ"מ אפי' לפי דעת החולקים בזה יש לנו דברים ברורים ושל טעם הם יחוייב השומע ומבין להודות בהם: הנה לדברי הכל ברכו את ה' המבורך הוא דבר שבקדושה ובדורות הראשונים שהיה הפותח [בתורה] לבדו מברך לפניה והחותם מברך לאחריה היה די לעמוד בפתחו ולפיכך אפקיה קרא בלשון עמידה, שיש במשמע עמידה ממש בתחלת פתיחתו לענות ברכו ויש במשמע שתיקה ג"כ כל זמן היותו פתוח; אבל עכשיו שהרבים העולים כלם אומרים ברכו כדאמרינן טעמא בגמ' מפני הנכנסים והיוצאים, לדברי הכל טוב ויפה לעמוד כל זמן הקריאה דלמא משתלי ויתיב גם בשעת ברכו, ועיניך רואות היושבים בשעת קריאת התורה שהן אחד מהם לא קם ולא זע בשעת ברכה האל הטוב יכפר בעדו. וכל זה לא אמרתי אלא לרווחא דמלתא.
 
אבל האמת יורה דרכו דרבה בר חנה סוטה ל"ט ע"א דדריש אין עמידה אלא שתיקה, פשיטא ליה עמידה גופה מדכתיב והעם על עמדם, ואפקיה לאידך לדרשה.
 
ועדיין אפשר ללמד זכות על הבלתי נזהרים בכך ובלבד שיעמדו בשעת ברכו כפעם בפעם, כי יאמרו דהאי קרא יתירא דאייתינא ראיה מניה דכתיב והעם על עמדם אין פירושו לאפוקי ישיבה אלא למעוטי הלוך, כמו שמפורש הירושלמי מימריה דשמואל גבי ק"ש דבעי קבלת עול מלכות שמים מעומד לא שאם היה יושב עומד אלא שאם היה מהלך עומד ומייתי לה הרב בריש היה קורא, ואסברה לך נמי ממקום הקריאה עצמה שהוא עזרת נשים אע"ג דישיבה לכל אדם מותרת שם מ"מ מאן יהיב התם ספסלי לכל ישראל אלא חצר גדולה היא קל"ה אמה על קל"ה אמה וסימניך קה"ל עדת ישראל והרי היא מופנית מכל דבר זולתי +באותו היום, שהי' שם באמצע+ מגדל עץ דכתיב בקרא היא הבימה השנויה בסוטה והרבה חששו חכמים שלא לדחוק את העזרה כדאיתא בירושלמי שבשביל כך אין קורין פרשת המלך לא בשבת ולא בי"ט מפני הבימה שבעזרה ובעו התם ויעשו אותה מעי"ט ומשני שלא לדחוק את העזרה הא למדת שאין שם ישיבה באותה שעה אלא למלך הקורא ואגריפס המלך קרא עומד ושבחוהו חכמים, אלא מאי אית לן למימר שבמקום כנופיא לעם יש מהם זוגי זוגי מטיילים ארוכות וקצרות לפחות בין צפון לדרום שלא להפוך אחוריהם לקדש ובשעת קריאה היו על עמדם, דוק לשון זה דטפי משמע הכי שכבר היו על רגליהם אבל לא היו על עמדם אלא מהלכים עד אותה שעה, וכן הוא בהכרח פירוש בעמדם תרפינה כנפיהם האמור בחיות המרכבה וכתיב בלכתם ילכו ובעמדם יעמודו, ואין צורך להאריך והמרבה כבוד שמים יראה בנחמת ציון וירושלם בב"א. יצי"ב.
שו"ת הרמ"ע מפאנו סימן צב
 
חללי הלב ושש נבלות מחיים. [לסיל].
 
שאלה, בפרק אלו טרפות מ"ה ע"ב תנן ניקב הלב לבית חללו ופירשו בגמרא בית לבית חלל גדול בין לבית חלל קטן, וכתב עליה הטור שלשה חללין יש לו ללב - תמיהא לן שלא ראינו ללב אלא שני חללין בלבד וכך היא שנויה באגדה, ועוד קשה דאיתא התם אחד מלא דם ואחד מלא רוח - ואנו רואים שניהם מלאים דם, ועוד מאי נינהו שש נבלות מחיים שכתב כסף משנה בשם יש אומרים פ"א מהלכות שחיטה גבי מקום שחיטה מן החי - דהרי ארבע נבלות מחיים ותו לא גמירנא בפרק הכל שוחטין כ' ע"ב, אם לא נאמר דחשיב נשברה מפרקת בתרתי, עם רוב בשר לבריאה ובלא רוב בשר לכחושה או זקנה, וכן קרעו כדג ומגבו בתרתי, אבל סוגיא דשמעתא לא משמע הכי.
 
תשובה, באמת אמרו ב' חללים יש לו ללב אחד מלא דם ואחד מלא רוח, והוא האיד העולה ממנו למוח ולשורייני דעינא ודכותייהו, אבל בשעת מיתה הטבע מבקש להתגבר כנגדם והדם מתאסף לתוכו ג"כ +והכי אמרינן בפ' (כל הבשר) [דם שחיטה, כריתות כ"ב ע"א] דם הלב ענוש כרת בדם דגופיה ודם הלב בלא תעשה בדם דאתי ליה מעלמא, מעלמא מהיכא אתי ליה א"ר זירא בשעה שהנשמה יוצאה מישרף שריף.+ וכל אחד משניהם יש לו באמצע חלל רחב והוא חלל גדול שאמר בגמרא, וחללים הרבה סביבותיו והם החדרים שפרש"י גבי חלל קטן, ומ"מ הב' חללים שאמרנו יש אחד מהם גדול מחברו כמו שנזכיר ואינו רחוק לפרש עליהם קטן וגדול שאמרו בגמרא.
 
וג' חללים שזכר בעל הטורים פירשם אבא מרי +היינו הגאון המקובל האלקי כמוהר"ר מנחם עזריה מפאנו זצוק"ל מע' אביו של הרב בעל הפסק הזה כמוהר"ר יצחק יברכיהו פאנו זצ"ל (אי"ג)+ באופן זה: כי אחר שהקנה נכנס לחזה מתפצל לג' קנים חד פריש לריאה וחד לליבא וחד לכבדא, והקנה הנכנס ללב יורד באמצע ומתקרב לאחד מב' החללים שזכרו באגדה והיינו הימיני שהוא מלא רוח, עד שאותו חלל ואויר של קנה הנכנס אצלו כשיקרעהו הטבח נראין כאחד לפיכך יקרא החלל הזה גדול מחברו, אמנם יש בין החלל ואויר הקנה הפסק של ריר סחוסי נראה להדיא המבדיל בין מעבר הקנה ובין החלל העצמי שהוא אחד מב' חללי הלב באמת, על כן יצדק לומר שהם ג' עם היותו מאמר בלתי מדוקדק אלא לדין זה שנקיבת שלשתן במשהו.
 
ואולם שש הנה נבלות מחיים לדין שחיטה בלבד זכרן הרמב"ם בפ"ג, והן ד' דטומאת משא אשר אמרת, ושתים אינן כיוצא בהן אלא לפסול שחיטה, כרבי ישבב במתניתן פרק השוחט השוחט /תיבת השוחט השני' נראית כמיותרת/ ל"ב ע"א והודה לו ר"ע +שדין נבלה כטומאת אהל באדם, ואילו באדם פסיקת סימנים שניהם או רובם הרי הוא כחי לכל דבריו, ושכן אמרו חי הוא וסופו למות, ובחי נמי אינו יוצא מאיסור אבר מן החי אפילו לאחר שחיטה עד שתצא נפשו, ואני אומר שכיון שנתנבלה אפילו מפרכסת אין בה משום אבר מן החי אפילו לבן נח (אע"ג) דלישראל אית ביה טעמא אחרינא דאין איסור חל על איסור.+
 
והמכוון להרמב"ם שם באמרו מקום שחיטה מן החי, הוא לאפוקי מקום שחיטה בחלל העולם שאין לו עסק באותו פרק לא לאסור שחיטת חולין בעזרה ולא לדין אין שוחטין לגומא וכיוצא בהם, וזה הפירש לבדו מספיק להבנת דבריו והוא המשלים למה שכבר נאמר בו. יצי"ב.
שו"ת הרמ"ע מפאנו סימן צג
 
בכתיבת הגט. [קנדיאה למהר"ר אבא].
 
שאלה, גטי נשים שנעשו בדפוס כתיבה קרינן להו וכשרים או לא.
 
תשובה, ישראל הבקי לשמה יעשנו בדפוס ויקבענו היטב על הספר בדיו ובכל דבר שהוא רושם אפי' לכתחלה, והעדים גם הם כל אחד רשאי לחתום שמו ע"י עצמו באופן זה ושפיר דמי. וכבר שמענו מן החברים מי שפסל אפי' בדיעבד ואמר שהנייר או הקלף הנכבש בחזקה בשעת ההדפסה כחקיקה דמי - ואנן בקיאינן באומנות זו ששכרנו בה פועלים הרבה ועמדנו עליהם ונתברר לנו שאין ממש בדברים הללו לא מסוגיית ההלכה ולא מעצמה של מלאכה, כי אפי' היו האותיות חקוקות בגופו של נייר ונקראות בו בלא דיו כה"ג הוי חק ירכות וכשר בגטי נשים ובשחרורי עבדים כדאיתא בפרק המביא תנין כ' ע"א.
 
אע"ג דבס"ת תפלין ומזוזות חק ירכות נמי פסול שכל שהוא מעשה בגוף האות בעינן ביה כתיבה ולא חקיקה אבל הכא בדפוסין שלנו עקר הכתיבה היא בדיו ואין האומנין כובשין את הקלף במכבש שלהם אלא כדי שתצוייר האות בדיו היטב ולא ישאר חלק ממנה בלתי מושחר [כל צרכו] כמו שיארע פעמים רבות לאומנים הבלתי בקיאים, ויותר מזה לא אומר לכם מה שאנו סוברים בדפוסים האלה אע"פ שלא יהיו דברינו בשיור הזה אלא במקצת ולהלכה בלבד.
 
הדרן לגטי נשים דאמר בהו רחמנא וכתב ואמור רבנן וכתב ולא וחקק, דאיכא למידק דהא כתיב וכתבתי על הלוחות וכתיב חרות על הלוחות, אלא היינו דאמינא דחק יריכות כשר בגט דומיא דמעשה הלוחות שזה וזה אפשר לחקקן בגולם אחד, כמו גט העשוי בטבלא וחרת בה אותיות שוקעות שהוא כשר, דאי בולטות היינו רישמא דאתמר בגמרא דמיחרץ חריץ ופסול ובפירוש אמרו בירושלמי באותו פרק הקורע על העור כתבנית כתב כשר הרושם על העור כתבנית כתב פסול והיינו רישמא דגמרא דילן שהוא כעין דפוס המטבע, אבל ס"ת שאינו כשר אלא על העור ובדיו הרי הם ב' גולמים ואפי' בחקיקת ירכות אין דרך שאין כתיבה בכך, ובגט שאין דיו מעכב בו אפי' בדיו הכשרנו חקיקת ירכות בלבד מידי דהוה אראוי לבילה ואין בילה מעכבת בו.
שו"ת הרמ"ע מפאנו סימן צד
 
עבוד העור לשם קדושה. [מנטווה לה"ר יוסף].
 
שאלה, עבוד העור לשם קדושה לתפלין ומזוזה וס"ת אי סגי במחשבה לבד או דבור מעכב בו.
 
תשובה, כמדומה שראיתם מה שנסתפק בו בעל התרומה והביא הרא"ש בהלכות ס"ת, והם אמרו עצה טובה להוציא בשפתיו לא לעכב, ויצא להם הספק מדגבי תרומה אדם נותן עיניו בצד זה ואוכל בצד אחר אלמא מחשבה מהניא בה דכתיב ונחשב לכם תרומתכם +[ועיין] בתלמידי הר' יונה פ' היה קורא גבי לא יברך אדם ברכת המזון בלבו, הרהור לאו כדבור הוא+ וגבי פגול ס"ל לר"י דלא יחשב דכתיב ביה אינו מפגל בלא דבור הובא בסמ"ג לאויר של"ז, ושם עשין ע"ג הביא בשם ר"י דלא פליגי ב"ש וב"ה סוף פרק המפקיד מ"ג ע"ב במחשבה שאינה מחייבת [גבי] שליחות יד כי פליגי בדבור שב"ש מחייבין וב"ה פוטרין, אלמא בכל הני מחשבה לאו כלום היא, ולא פסיקא להו אי איכא לדמויי עבוד העור לתרומה או לפגול; אבל הרמב"ם וכל הראשונים פשוט להו דמחשבה בלבד מפגלת בקדשים, ומההיא דפקדון לא איריא כיון דב"ה אינן מחייבין עד שישלח בו יד, ולדידהו נמי תפשוט דעבוד העור וכתיבת הגט לה לשמה שזכר ג"כ הרא"ש בספקותיו של בעל התרומה במחשבה סגי אפי' לכתחלה, ויש לנו ללמוד שישראל המעבד העור בידיו די לו במחשבה.
 
ואשכחן דהרהור כדבור דמי לאסור ד"ת במקום מטונף, אלמא קדושה חלה עליו אפי' למי שיחוש לדעת ר"י וכשר בדיעבד, אבל אם הנכרי מעבדו לדעת ישראל זה מחשב וזה מעבד לא סגי עד שיוציא ישראל בשפתיו +אלם השומע ואינו מדבר כשר הוא לד"ה לכתיבת תפלין ומזוזה וס"ת וצריך שיאמר הריני כותב לשם קדושה והאזכרות לשם קדושת השם, שמא הרהור כדבור דמי.+ וכן בגטי נשים אם הבעל כותבו לשמה במחשבה סגי, אבל הסופר צריך שישמע מפי הבעל שיאמר לו כתוב לשם פלונית, ולרווחא דמלתא הנהיגו מסדרי גטין שגם הסופר יחזור ויוציא בשפתיו וגם זו עצה טובה.
שו"ת הרמ"ע מפאנו סימן צה
 
לנשיאות כפים. [לסיל].
 
שאלה יש מנהג קבוע למקצת קהלות בשעה שהכהנים נושאים את כפיהם לומר פסוקים ידועים אליהם שלא הוזכרו בגמרא, ובקהלות אחרות אפילו הני דאתמרו בגמרא לא אמרי להו, ואיכא מאן דבעי מימר הני אין אחריני לא, ומבעי לן למנדע כמאן נעביד; עוד יש מנהג קבוע לקהלות ידועות שאין הכהנים נושאים את כפיהם אלא במוספי ימים טובים אבל לא בחול ולא בשבת כלל, ולא ידענא טעמא מאי; עוד שמענו דבאתריה דמר אין הקטנים נעשים סניף לגדולים בנשיאות כפים עד שיביאו שתי שערות, ויש מנהג קבוע בהפך מזה ברוב העולם, ולא ידענא כמאן נעביד; [עוד, ש"ץ כהן במקום שיש כהנים אחרים מהו שישא את כפיו עמהם] +שאלה זו, וכן התשובה לקמן, רשומים בכתב יד בתוך הספר דפוס ראשון שהי' לפני מע' המחבר הרמ"ע מפאנו זצ"ל, וכנראה שהיא העתק מכתב יד קדשו של המחבר.+
 
תשובה, בסוטה מ' ע"א הקורא עומד בשעה שהכהנים נושאים את כפיהם העם מה הם אומרים, אמר רב חסדא ברכו יי מלאכיו וכו' אמר רבי חייא בר אבא אמר ר' יוחנן כל האומרן בגבולין אינו אלא טועה אמר ר' חנינא בר פפא תדע דאפילו במקדש לא בעי ממרינהו כלום יש עבד שמברכין אותו ואינו מאזין אמר ר' חייא בר אבא +[ובגמרא גרסינן א"ר אחא ב"ר חנינא]+ תדע דאפי' בגבולין בעי לממרינהו כלום יש עבד שמברכין אותו ואינו מסביר פנים עד כאן.
 
ואי קשיא לך ר' חייא בר אבא דאמר תרתי דסתרן אהדדי, לא תימא הא דידיה הא דרביה, אלא לעולם ר' חייא בר אבא כר' יוחנן סבירא ליה דבמקדש מיבעי לן לממרינהו אבל לא בגבולין, ולאפוקי מדר' חנינא בר פפא דפליג מסברא אף הוא אמר סברא אחרת ונשאר הדבר שקול וממילא רווחא שמעתיה דרבי יוחנן דבמקדש אמרינן להו שהוא מקום ראוי להסביר פנים כי הא דישמעאל בני ברכני אבל לא בגבולין, ושמא על זה סמכו הנוהגים שלא לומר הני קרא דרב חסדא כיון דהאומרן בגבולין אינו אלא טועה ואשכחן לרבי אבהו ולרבי אבא דמן עכו דלא אמרי להו, אבל לומר פסוקים אחרים תמורתם לא שמיע לן דדילמא כל מקום שאינו ראוי להסביר פנים יפה השתיקה להאזין וחושש אני לבעלי המנהג דעבדי דלא כמאן.
 
ומה שברוב העולם אין כהנים עולים לדוכן כל ימות השנה, מנהג גרוע הוא ומשום בטול מלאכה לעם, ומי שנתחכם לחזק ידים רפות שתעמודנה ברפיונן בקש סמך לאותו מנהג והפריז הרבה על המדה כי דרש סמוכים וישא אהרן את ידיו וירד מעשות החטאת לפיכך נהגו שלא לשאת את כפיהם אלא בימים טובים ובמוסף דוקא שיש בו חטאת, והא קפחינהו לכהנים בטעותא רבתא אלא שאין כהן עובר בעשה עד שיאמרו לו עלה ודי בזה +א"נ משום שחייב אדם לטהר עצמו ברגל נהגו סלסול שלא לישא כפיהם אלא בטהרה.+
 
שלישית - כל הגאונים שוים בדין זה שאין קטן נושא את כפיו כלל כפשטה דמתניתן, והסכימו עמהם רש"י והרב והרמב"ם, ואין אנו שומעים לאחרונים שפירשוה לעצמם, ואשנויי לא נקום ונסמך, ואע"פ שהמה מדמים אנחנו לא נעשה מעשה כי המסורת איש מפי איש מסכים עם הראשונים ותו לא מדי +בחלק השני (נראה שהיה מסודר בכ"י חלק שני של התשובות, המו"ל) תמצא זאת התשובה יותר מבוררת.+
 
[רביעית, ש"ץ כהן במקום שיש כהנים אחרים מהר"ם כתב אפילו אם הבטחתו שחוזר לתפלתו לא ישא את כפיו; והרא"ש לא שמיע ליה הא דרביה, דסתמה למלתיה בפרק אין עומדין ל"ד ע"א במתני' דקתני רישא אם אין שם כהן אלא הוא לא ישא את כפיו הא יש כהן ישא את כפיו, משום פגם, ועוד כיון שמעלין כהנים לדוכן מי שאינו עולה עובר בעשה - מה תאמר כיון שהוא ש"ץ ונהגו שהש"ץ קורא כהנים מתוך נוסח הבקשה אינו עובר בעשה בקריאת עצמו, אפשר דהכין היא מלתא אבל כשנשנית משנה זו חזן הכנסת היה קורא כהנים יעויין בטור א"ח סי' קכ"ח, וכיון שאין ש"ץ רשאי להפסיק ולקרות כהנים ואנו חדשנו נוסח הבקשה שמתוך כך אין כאן הפסקה אין בנו כח לתקן כך כדי שעי"ז יפסיד הכהן -, ועוד הא ודאי לית כאן טרוף שחבריו מסייעין אותו כדלקמן, וליכא למימר דלטרופי דתפלה בלחוד חיישינן דאי הכי אם הבטחתו שחוזר לתפלתו ה"ל למיתני הא מדקתני אם הבטחתו שנושא את כפיו וחוזר לתפלתו ש"מ לטרוף דנשיאות כפים חיישינן שאינו קבוע כמו תפלה.
 
ואי לדידי ציית, נוטל ידיו מקמי דלפתח בחזרה, ולדידן דאית לן במקום ש"ץ וסמוך לו אין צורך שיעקור את רגליו בשעה שהופך פניו לעם ואחוריו להיכל, לא אמרו לעקור רגליו בעבודה אלא למי שאינו מזומן כלך אבל ש"ץ מזומן הוא, וכ"ש אי נטל ידיו מקמי דליפתח בחזרה דהוא מזומן וקאי טפי מכלהו אחריני ולית כאן היסח הדעת, דומיא דלולב שהתירו לעמוד ולהתפלל ולולבו בידו - אעפ"י שאסרו בס"ת ובכל מידי דאית ביה למיחש להיסח הדעת - דהכא מצות שעתיה היא ולא טריד, והיינו טעמא דלולב והיינו טעמא דנשיאות כפים; וכיון שיש כהנים אחרים בבית הכנסת שהם עוקרים רגליהם בעבודה ואנו אומרים יהי רצון שתהא ברכה זו וכו' ודאי ש"ץ סומך עליהם ואינו צריך לומר אותה בקשה, ואפשר שאפילו יחידי והבטחתו שהוא נושא את כפיו וחוזר לתפלתו פטור מבקשה זו שתקנו לפני נשיאות כפים ומבקשה אחרת של אחריה, וכן הוא הנכון שלא יפסיק ש"ץ בהן כלל ובשבילן יש לחוש לטרוף כשהוא יחידי אבל לא כשיש אחרים שהוא סומך עליהם ואז נוקמיה אדיניה, וכשהוא חותם ולך נאה להודות ישתוק וחזן הכנסת יקרא כהנים ומיד מתחילין לברך] +ראה הערה לעיל ציון /הראשון/ בסימן זה.+
שו"ת הרמ"ע מפאנו סימן צו
 
בהכשר כלים.
 
שאלה, למה החמירו במחבת יותר מביורה כששתיהן נקחות מן הנכרי שהמחבת צריכה לבון והיורה בהגעלה סגי להו, ובמחבת של ישראל להכשירה לפסח לא הצריכו בה אלא הגעלה, והלא כלל גדול אמרו כבולעו כך פולטו וכשם שהיורה בולעת על ידי רותחין כך המחבת, דאם לא כן לפסח נמי תבעי לבון וכיון שלא הבדילו ביורה בין בליעת התר לבליעת אסור למה יבדילו במחבת.
 
תשובה, ידוע שכל דיני הכשר כלים מפרשת מדין ילפינן להו וכתיב כל דבר אשר יבא באש תעבירו באש וטהר [וגו'] וכל אשר לא יבא באש תעבירו במים, הרי לא הקפידה תורה אלא על האמצעי המבליע שהוא יהא מפליט, וביורה בין של עכו"ם בין של ישראל רוב תשמישה ע"י מים והם והאש יחד אמצעים לאסור ולהתיר שבליעתה ופליטתה היא ע"י רותחין, אבל מחבת רוב תשמישה בלי מים אלא ע"י שאר משקין כגון שמן והדומים לו ויש להם לעכו"ם חלב מהותך וקרבי דגים טמאים ודם וחלב בהמה טמאה ושאר מינים כאלה שמטגנים בהם במחבת והיא בולעת אסור כל הטגונים הללו - מלבד בליעת הנבלה וכיוצא בה המתבשלת מהם ומבשלים בכל יום בשר בחלב - ואין כאן אמצעי מבליע שאין אסור בגופו אלא האור בלבד, מה שאין כן במחבת שבשלנו בה חמץ שכל הטגונים שלנו מותרים בפסח וכשהם מרותחים מבליעים החמץ בתוכה והחמץ הבלוע על ידי רותחין נפלט ע"י רותחין; ומה שאנו צריכים להזהר בו כל ימות השנה הוא, שאם אירע למחבת חולבת בת יומה שנתבשל בה בשר מטוגן בשומן שגם הוא מין בשר ואסור בחלב, או מחבת של בשר בת יומה ונתבשל בה חלב, אין לה הכשר אלא בלבון, שהאור מפליט בליעה ראשונה ומשבחת בתבשיל והתערובת חוזרות ונבלעות בכלי, ואין כאן אמצעי מבליע שאין אסור בגופו אלא האור בלבד +הר"ן בפרק כל הבשר גבי דגים שעלו בקערה מותר לאכלן בכותח, הביא דעת התרומה שכלי חלב וכלי בשר בני יומן שנרחצו בחמין דאוסרין זה את זה, והרמב"ן טען עליו, ומה שהשיב הר"ן בתשובה שאפשר לשני הטעמים להתערב בלי אמצעות המים בדותא היא, אבל מה שאמר בשניה שהאסור מתערב במים הוא האמת בעצמו. ונתקיימו דברי התרומה לאסור.+
 
וכבר נתחבטו חכמי הישיבות שגדלתי ביניהם, על מה שנסתפק להם אם כבולעו כך פולטו ימשך מזה שפעם אחת בלבד שנשתמשנו בו בסכין ע"י האור אין לו הפלטה אלא ע"י האור ואיך יספיק להכשירו כפי רוב תשמישו, שהוא ברותחין ובכלי ראשון וכן לכל כיוצא בזה לפי הדעת המוסמכת - וקצתם חשבו שדוקא אם לא ידענו בברור ואין לנו אלא חששא בעלמא שנשתמש בו מיעוט ע"י האור הוא שתולין ברוב תשמישו, ואין הדבר כן אלא בפירוש אמרו שאפי' ודאי נשתמש מעוט בחמורה ורוב בקלה די לנו בהכשר הקל והוא דעת רש"י והרבה מן המפרשים האריך בו הר"ן בפ' כל שעה ובסוף פרק השוכר את הפועל - ומסתברא לן שאם הכלי הזה שרוב תשמישו בחמין הוא בן יומו מאותו המעוט שנשתמש בו ע"י האור צריך לבון לכ"ע וספקו לחומרא דאסור תורה הוא, ואם אינו בן יומו הואיל ונותן טעם לפגם הוא ואין אסורו אלא מדרבנן הם אמרו והם אמרו, וסתמו נמי תולין להקל שלא נשתמש בו אלא כפי רוב תשמישו, ועל כיוצא בזה שנינו בסוף ערובין ק"ד ע"ב כל מקום שהתירו לך חכמים משלך נתנו לך, ואין כאן מיחוש כלל וכך הם דברי הרשב"א בתשובה סי' שע"ב.
שו"ת הרמ"ע מפאנו סימן צז
 
בדין שבירת הרגל. [פיררה למהר"ר יעקב פאנו].
 
שאלה מעשה בעוף אחד שנשבר בו העצם מן הארכובה התחתונה ולמעלה ואין עור ובשר חופין את רובו ולא הרגיש השוחט בשבירה זו בשעת שחיטה, ונסתפק השואל אפי' לדעת רש"י וחבריו הפוסלים בעצם האמצעי ואפי' שלא במקום צומת הגידין אם יש להתירו מכח ספק ספקא ספק אם נשבר קודם שחיטה או אחר שחיטה ואת"ל קודם שחיטה נשבר ספק יצא לחוץ קודם שחיטה או לא +עיין בזה סימן קכ"ו.+
 
תשובה, כבר ידעת שאין מתירים שום אסור מכח ספק ספקא אלא בזמן שב' הספקות מתהפכין, וכאן א"א להפכן א"כ אין זה אלא ספק אחד, מלבד שאין דנין באסורין אלא כפי מדת שעתן והא ודאי כלל הוא כל האסורים והשרצים והנגעים והטומאות כשעת מציאתן א"כ אפי' היו הספקות מתהפכין ספק זה לא היה עולה על הדעת, וכ"ש אחרי שהבשר נשתנה קצת במקום השבר ממראית שאר הבשר כדבריך שזה מוכיח שלקה עודנו חי.
 
עוד שאלת בכלל הדין של שבירת הרגל בעצם האמצעי שלא במקום צומת הגידין שנחלקו בו גדולי עולם, איך ראוי להורות בו, ואמרת כי הב"י לא הכריע בטור י"ד סי' נ"ה ושגם הש"ע הביא ב' הסברות סתם והניח הדבר בספק.
 
דע כי המחבר ההוא רבן של בני גולה זה דרכו בש"ע הקבוע להוראה להביא תחלה הדעת היותר מוסכמת והיכא דאיכא למיחש לסברא אחרת מייתי לה בשם י"א, א"כ מה שסתם תחלה כדעת הגאונים להתיר הוא פסק גמור ומוחלט לפי סברתו +כמהרר"י קארו בש"ע שלו מביא תחלה הדעה היותר מוסכמת ובדאיכא למיחש לסברא אחרת מייתי לה בשם י"א ומה שסתם הוא פסק גמור ואמתי לפי סברתו+ ולא זכר הסברא הב' אלא לחלוק כבוד לבעלה שגם הם גדולים ורבים ובהרבה מקומות פשט המנהג לאסור כוותייהו, אמנם לו שקול ישקלו הגאונים והרב והרמב"ם בעלי הסברא האחד בכף מאזנים מכריעים הם כל חכמי עולם שיחדו יהיו תמים בכף שנייה, מלבד רבים מן הגדולים מסכימים עם הראשונים. ואין ספק שלדעת המתירים ראוי היה להורות בעובדא דידך אבר ועוף מותר, גם ברוך תהיה אם אסרת העוף כלו כי יש לך על מי להשען.
 
ולהרים מכשול מבעלי העיון אודיעך כי הרבה מן התלמידים נבוכו בהלכה זאת מאשר לא שמרו לשונם כבני גליל ולא דייקי בשותא דרבנן, כי חשבו היות ארכובה במקום הזה שם מונח לעצם בין שיהיה התחתון או העליון למר כדאית ליה ולמר כדאית ליה, ורמו אהדדי דיוקא דרישא ודיוקא דסיפא תנן מן הארכובה ולמטה כשרה הא ארכובה עצמה טרפה ותנן מן הארכובה ולמעלה טרפה הא ארכובה עצמה כשרה, וזה גרם להם מבוכה אחרת: כי ראו עצם רביעי בבהמה והוא התחתון הנקרא עצם פרסה ונסתפק להם אם מקום צומת הגידין הוא בין הרגל והשוק - והאמת הוא כי כאן ארכובה שם לחבור העצמות זה בזה במקום העשוי להכפל ולרבוץ עליו הבהמה, ומקום צומת הגידין הוא הכפל היותר מפורסם באדם ובבהמה שיש שם עצם קטן בין השוק והרגל, ולפי שאין הפרק שבין הרגל והפרסה ראוי לרבוץ עליו כלל במספר הפרקים אל יבא.
 
ואולם בעיקר ההלכה לא נכחד ממך פלוגתא דאמוראי בפירוש המשנה חולין ע"ו ע"א ואותביה עולא לרב יהודה ואשתיק ובתר הכי אתא רב פפא לתרוצי מתניתן אליבא דרב יהודה ומתני משמיה לישנא דלא לותבי עלה ורב פפא עצמו מסיים בה וארכובה גופה כדעולא, א"כ לא ניחא לן למימר דהני תרי לישני משמיה דרב יהודה ספיקא דאורייתא נינהו כדברי הרשב"א +אולי צ"ל הריב"א - וכן בכל הפרק הזה - ועיין בהרא"ש חולין ע"ו ע"א פרק בהמה המקשה הלכה ז' (הערת המו"ל)+ - דאעג"ב דתריץ רב פפא רישא דמתניתן דלא תקשי לר"י איהו גופיה דהוא בתרא ס"ל בארכובה כדעולא, והך סיפא לאו משמיה דרב יהודה מתני לה כדסבר הרשב"א ז"ל דא"כ היל"ל באיזו ארכובה אמרו שכנגדה בגמל ניכר, ואע"ג דהרב נקט לה הכי איהו לשון קצר תפס ואתא שלא העתיק מן המחלוקת כלל, ואת"ל דכלה מלתא דרב יהודה היא טפי עדיף לישנא בתרא הואיל ומתרצא מתני' כותיה ואתיא ככלהו תנאי וככלהו אמוראי לענין דינא אע"ג דאיהו לקולא.
 
ומה שכתב הרשב"א לסיועיה לרש"י ז"ל ממאי דאיפליגו בתר הכי רב ושמואל בנשבר העצם ורוב בשר קיים ואותביה רב נחמן לשמואל, כבר דחאו הרא"ש יעויין במקומו, ואפי' יונח כדברי הרשב"א הרי רב פפא בתרא הוא וסבר כעולא.
 
ואע"ג דהרא"ש כשראה את הרמב"ן המסכים עם המתירים דסבר דאפי' נשבר במקום צומת הגידין אם חתכו אח"כ העצם האמצעי קודם שחיטה שגם זה מין פסול החוזר להכשרו, לא די שסתר חדוש זה שחדש הרמב"ן אלא שהסכים בכלל הדין עם המחמירים, - נחזי אנן ונפלוג דבורא שחדושו של הרמב"ן לאו כלום הוא כמו שכתב הר"ן והתירן של ראשונים כשנשבר העצם האמצעי תחלה במקומו עומד.
 
ובשם ה"ר יונה הביאו ראיה לדעת האוסרים מהנהו גידים הרכים דאתו לקמיה דרבא וכו', ודחאה הרשב"א דדילמא להתיר את האבר מהדרינן ועלה אמר רבא למאי ניחוש ליה וכו' אבל בהמה עצמה שריא לכ"ע, והר"ן קיים דברי ה"ר יונה מדאמר ליה רב פפא לרבא הא רשב"ל ואסורא דאורייתא והרי אבר מדולדל אינו אסור אלא מדבריהם משום מצות פרוש, - ויפה אמר אם יפורש ההוא עובדא בעצם האמצעי, אבל אנו מפרשים אותו בעצם הקולית ובגדי בן יומו, וכך הם דברי הרמב"ם בפרוש, והחוש מעיד נגד האומרים שאין בו גידין כל עיקר, ואם הכוונה להם לומר שאינו מקום צומת הגידין למאי ארייא הא לא מבעיא לן אלא אי מצטרפי לרוב בשר, ופשוט הוא ועם זה נדחית ראית ה"ר יונה מעיקרה כפרה ספקה והלכה לה.
 
ויש לנו עוד ראיה ברורה לדעת המתירים כי כשהקשו בגמ' לעולא ומי איכא מידי דאילו מעילאי פסיק ליה וחיה מתתאי פסיק ליה ומתה אמר רב אשי טרפות קא מדמית להדדי וכו' א"כ קם ליה רב אשי בשטתייהו דעולא ורב פפא, והחולק עליהם חולק על שנון ערוך בלי ספק, אלא שיש לדחות דרב אשי לדבריהם קא משני וליה לא ס"ל אבל אין דרך הגמרא לתרץ כן אלא היכא דמוכחא מלתא שיש לבעל המאמר ההוא סברא אחרת כי היכי דלא תקשי מדידיה לדידיה.
 
ובמקום שרצו להחמיר על עצמן ונהגו בו אסור אי אתה רשאי להתירו בפניהם.
שו"ת הרמ"ע מפאנו סימן צח
 
סורג למאי אהני. [פיררה למהר"ר מרדכי דאטו].
 
שאל השואל החכם סורג שבמחיצות הר הבית מה היה משמש כי לא נזכר גבי עשר קדושות ששנינו בריש כלים.
 
והעלים ממנו ולא הגיד לנו אם ראה בזה דברי הרא"ש הביאם כ"מ בהלכות בית הבחירה פרק ה' שהסורג נעשה לטלטול שבת ולזה היה גבוה עשרה טפחים כדין כל מחיצה, דהקף הרב הבית לא מהני דהוי הוקף ולבסוף פתח ע"כ, והכי מספקא לן דלמא אי שמיע ליה הוה מקבלה מניה או דלמא כי שמע לה נמי לא מסתברא ליה.
 
אמינא נחזי אנן דהואיל והר הבית הוקף ודאי על מנת לפתוח למה לא יהא מותר לטלטלו בכלו ושפתי הרמב"ם ברור מללו בפי"ג מהלכות שבת דהקף לשם דירה סגי, ואעפ"י שיש לשאר מפרשים שטה אחרת לפחות צריכין אנו לשאול על דעתו - דליכא למימר בטעמא דמלתא כדברי הרא"ש - סורג זה מאי עבידתיה, וממתני' דס"פ תמיד נשחט ס"ד ע"ב דתנן יצאה כת ראשונה ישבה לה בהר הבית לא נותביה להרא"ש דדילמא מן הסורג ולפנים היו יושבים אע"ג דמפשטה איכא סייעתא רבתי לדעת הרמב"ם.
 
ונראה לומר ע"פ שרשי המשנה ההיא דכלים כי מעלה עשו במחיצה זו להזהר מטומאה חמורה, כי הנה הר הבית מקודש שאין זבים וזבות נדות ויולדות נכנסים לשם ואולם עם היות זולתנו כזבים לכל דבריהם התירו אל הנכרי אשר יבא מארץ רחוקה להתפלל שיכנס להר הבית אך לא לחיל אלא עיניו לנכח יביטו ועפעפיו יישירו למחנה שכינה לכוין את לבו למקום - ואפשר שמטעם זה פרצו מלכי יון י"ג פרצות בסורג כנגד שבטי ישראל שהיו מבדילים עצמם מהם וכשחזרו וגדרום גזרו כנגדן י"ג השתחויות כי גדר גדול היה להם בו - גם טמאי מת מישראל +שאין טומאה זו נוהגת אפי' מדרבנן אלא בישראל+ אינם נכנסים לחיל כדמפורש שם, ולמען יהיו אלה ואלה רחוקים מאדם הנכנסים והיוצאים תמיד הגבילו לטמאים מחיצה לעצמם בין החיל ובין הר הבית שיוכלו להקיף באותו הסבוב ולא יפגעו בם בטהורים מדי עברם, וזה תקון גדול הועילו בו לכל ישראל תועלת תדירה, והמוגבלים עצמם שב להם הסורג הוא המתיר כניסתם להר הבית.
שו"ת הרמ"ע מפאנו סימן צט
 
בדקדוק לשון חכמים לא עשה ולא כלום. [לסיל].
 
עוד שאל השואל אם נוכל לחלק בלשון חכמים בין אמרם לא עשה כלום לאמרם לא עשה ולא כלום, או נקבל בו דחוי בעלמא דגברי נינהו ואין משנתם בסגנון אחד.
 
ולדידי חזי לי דאפשר לפרש כי כשירצה התנא להודיענו שבעל המעשה ההוא לא הועיל להפיק רצונו וליכא נמי למיחש שימשך ממנו דבר בלתי מתוקן יאמר לא עשה כלום, פי' לא הרויח שלא השיג המכוון ודי בזה; אבל אם היה לנו לחוש שלא בלבד לא אהנו ליה מעשיו אלא שפגם והפסיד הלואי ולא עשה כי טוב לו אז מעתה, הנה לשלול המעות גם כן יאמרו לא עשה שלא תקן ולא כלום שלא קלקל אלא כאלו לא עשה מעשה זה מעולם.
 
דוק ותשכח פ"ק דברכות י"א ע"א אצל מחלוקת בית שמאי ובית הלל בקריאת (קריאת) שמע מוטה או זקוף דגרסי' התם תני רב רמי בר יחזקאל העושה כדברי בית שמאי עשה כדברי בית הלל עשה רב יוסף אמר העושה כדברי בית שמאי לא עשה ולא כלום רב נחמן בר יצחק אמר העושה כדברי בית שמאי חייב מיתה, וזה מבואר נגלה: דרמי בר יחזקאל קלס דעת ב"ש כי לא נופל הוא בתקון קריאת שמע מדעת בית הלל, ורב נחמן בר יצחק גנהו, ורב יוסף לא קלס ולא גנה ולאפוקי מדתני רמי אמר לא עשה ולאפוקי מדרב נחמן בר יצחק אמר ולא כלום; עוד שנינו פ"ט דנדה ס"ב ע"א העביר על הכתם שבעה סמנים שלא כסדרן או כלן בבת אחת לא עשה ולא כלום, פי' לא עלתה לו בדיקה שאפי' לא נשתנה אין לסמוך עליה לומר שהוא צבע ולא הפסיד כלום שיוכל לחזור ולבדוק; ובפרק י"ד דנגעים הנזיר והמצורע והלויים שגלחו שלא בתער או ששיירו שתי שערות לא עשו כלום והתם ליכא למיחש לקלקול אלא שלא השלימו מצותן. כך נראה לי בשאלות החכם שהאירו עיני בחצי חכמה ואם יערב עליו שיחי אנכי אשמח בה'.
שו"ת הרמ"ע מפאנו סימן ק
 
בחסרון הגולגולת וקולי ב"ש וחומרי ב"ה.
 
בפרק אלו טרפות נ"ד ע"ב אמר רב נחמן כסלע כיותר מסלע, פי' בחסרון הגולגולת וטרפה, והאי דנקט נפחתה בהדי כשרות היינו בשאינה חסרה כסלע, כשטת רש"י והרמב"ם והרמב"ן והרשב"א והר"ן, וגמרי לה ממתניתין דאהלות פ"ב שבית הלל מטהרין מטומאת אהל בחסרון הגולגולת כדי שינטל מן החי וימות ומפורש בבכורות ל"ז ע"ב דהיינו כסלע, וב"ש אומרים מלא מקדח גדול של לשכה כדרבנן התם והיינו נמי כסלע כדתנן בכלים פ"ז, אלמא קים להו לרבנן שלא נחלקו ב"ש ובית הלל בזה אלא דב"ה פרישו למלתייהו טעמא מאי אינה מטמאה באהל בחסרון זה שאם ינטל כנגדו מן החי ימות ומדי הוי טעמא אלא לטרפה ומינה לענין טומאה, ותניא גולגולת שיש בה נקב ארוך ואפי' נקבים הרבה מצטרפים למלא מקדח.
 
ולרבי מאיר נמי דמתני לה בפלוגתא במסכת אהלות ואמר משום ב"ש כמקדח קטן של רופאים, אי לאו דלענין טריפה הדרא לב"ש מחומריהון מיבעי ליה למתנייא בבחירתא בפרק אלו דברים דסתמיה רבי מאיר. אלא +כלומר: דלאו ראיה היא הא דאמרן דלענין טרפה הדרא לב"ש מחומריהון (הערת המו"ל)+ דבכוליה ההוא פרקא מודו ליה רבנן הלכך מתנינן ליה סתמא אלו דברים מקולי ב"ש ומחומרי ב"ה ולא אמרינן ביה ר"מ אומר כדאמרינן בפרקא אחרינא גבי רבי יוסי ורבי יהודה וחבריהם, וכיון דסברי רבנן שלא נחלקו בית שמאי ובית הלל בחסרון הגולגולת לא נשנית התם לענין טומאה, - ואגב אורחין מיבעי לן לאודועי דההיא בבא דמיתניא בריש ההוא פרקא בהמה שנולדה ביום טוב הכל מודים שהיא מותרת ואפרוח שיצא מן הביצה הכל מודים שהוא אסור כל זה אינו משנה וימחק, ואחר כך נשאר כל אותו הפרק סלת נקיה אליבא דהלכתא, וכ"ד דברים הם שנשנו כמו שמנאם הראב"ד בפירושו וגמר הכי מן הירושלמי דנזיר ומן התוספתא דעדויות, ובלבד שתמנה כלה מלתא דיבמות פלוגתא חדא, וכן הוא האמת, ושנוסיף פלוגתא שנויה שם בתוספתא בשבוש וזו היא תריצתה: ב"ש אומרים אין האיש מדיר את בנו בנזיר וב"ה אומרים מדיר, ותנן סתמא כב"ה בנזיר פרק ד' כ"ח ע"ב ובסוטה פ"ג כ"ג ע"א. ויש בריש פרק נערה מאורסה ע"א ע"א רבי נתן בברייתא דקתני דבר אחד מקולי ב"ש וחומרי ב"ה ופסקוה הרא"ש והרמב"ם וכל פוסקי הלכות בית הלל לחומרא, ברם גבי ששה דברים דמתני ר' יהודה באידך פירקא מקולי בית שמאי וחומרי בית הלל איכא מנייהו דלא סלקי אליבא דהלכתא דהא דם נבלות העיד עליו ר' יהושע בן בתירא ריש פרק ח' שהוא טהור ובמסכת שביעית פרק ד' פליגי רבנן עליה דרבי יהודה גבי אכילת פירות שביעית, ור' יוסי נמי קתני בששה דברים דידיה תורמין זתים על שמן כדברי בית שמאי וסתם לן תנא בריש תרומות דלא כוותיה, ובמסכת פרה פרק י"ב תנן סתמא כבית שמאי דרבי שמעון גבי מי חטאת שעשו מצותן אלמא לא נחלקו ב"ש וב"ה על כך וגבי קהלת פליגי תנאי טובא במסכת ידים וכן ריש פ' ארבעה אחין כ"ח ע"א במלתיה דרבי אלעזר כדלקמן +[עיין] סי' קי"ז+ אבל בכולה פרק אלו דברים דסתם משנה ר"מ לא פליגי רבנן עליה ומשום הכי לא תנינן ביה פלוגתא דמקדח קטן של רופאים -, ועוד אפילו לרבי מאיר לית לן למתנייה בההוא פרקא משום דהאי שעורא זוטא דמקדח קטן של רופאים לית הוא קל לב"ש אלא מצד אחד בלבד דהיינו לענין טומאה והוה ליה לב"ש נמי מחומריהון לענין טרפה כדאמרן, וזה כשטת הירושלמי בפרק האשה שנפלו לה נכסים דבעי דליהוי קל משני צדדין למתנייה מקולי ב"ש, והיינו מאי דאתמר בפרקין בבבלי אהלות פ"ב משנה ג' גבי שדרה שהוא בהפך מזה שבית הלל מקילין בטומאה ומחמירין בטרפה כי איתשיל לענין טומאה איתשיל ולא למימרא דאי איתשיל לטרפה הוה מתנינן לה אלא כדאמרן, וסליקו להו גמרא דילן ודבני מערבא לחד טעמא.
 
ולמדנו מכל זה סיוע גדול לדעת הרבנים האדירים האלה שלא הכשירו היכא דנפחתה הגולגולת אלא בבציר מסלע מלבד שהמה מחמירים בשל תורה ואליהם ראוי לשמוע בלי ספק.
שו"ת הרמ"ע מפאנו סימן קא
 
בדין מזוזה ואין רבוי אחר רבוי אלא למעט.
 
בפרק הקומץ רבה ל"ד ע"א תניא בית שאין לו אלא פצים אחד ר"מ מחייב במזוזה וחכמים פוטרים. הרמב"ם בריש הלכות מזוזה פסק כרבנן.
 
והרא"ש פסק כר"מ דאמרינן עלה בגמרא מאי טעמייהו דרבנן מזוזות כתיב ור"מ מאי טעמא דתניא מזוזות וכו' ואין רבוי אחר רבוי אלא למעט מעטו הכתוב למזוזה אחת דברי ר' ישמעאל - פי' אין רבוי החיוב אחר רבוי החיוב אלא למעט תנאי החיוב, שהרי מפסוק ראשון למדנו חיוב לשער שיש בו רבוי מזוזות ופסוק שני ריבה עוד חיוב ואינו יודע מה הוא הא אינו אלא לשער שאין בו רבוי מזוזות דקתני מעטו הכתוב למזוזה אחת, ונמצא הרבוי השני גם הוא רבוי מעליא שמרבה לחיובא דבר ממועט בגדריו - רבי עקיבא אומר אינו צריך וכו' [שהרי לא נאמר על שתי מזוזות כדכתיב גבי דם פסח]. ומשמע ליה להרא"ש דר' ישמעאל ורבי עקיבא משמעות דורשין בלחוד איכא בינייהו ותרויהו רבי ישמעאל ורבי עקיבא כר"מ סבירא להו.
 
ולא ניחא ליה להרמב"ם לפרש כן, שאילו נאמר גבי כתיבה נמי שתי מזוזות שומע אני טעון כתיבה מכאן ומכאן להכי פרט הכתוב מזוזות שתי פעמים לאשמועינן שתי מזוזות וכתיבה אחת, ואתי ר"ע כרבנן. והוה מצי למימר והני תנאי כהני תנאי אלא דהואיל ורבים פליגי עליה דר"מ ממילא הלכה כרבים ואין צורך להסתייע לומר הלכה כר' עקיבא מחברו, ורב מרי לא אקשי ליה למר שמואל אלא דעבד דלא כמאן, זהו פי' ההלכה על דעת הרמב"ם בלי ספק.
שו"ת הרמ"ע מפאנו סימן קב
 
עשר בעיי שדר לן מר ואלו הן: [אנקונ"א להר' חזקיה הרופא].
 
ראשונה - מהו להושיב עוף טהור על בצי עוף טהור אחר שאינו מינו מי חיישינן לכלאים או לא, אי נמי לצער בעלי חיים משום טרחא יתירא או לכי נפקי לאויר העולם וחזי דלאו מיניה.
 
תשובה, מתניתין היא בפרק שלוח הקן קל"ח ע"ב קורא זכר ר' אליעזר מחייב וחכמים פוטרים ואמר רבי אלעזר זכר דעלמא דברי הכל פטור קורא נקבה דברי הכל חייב, אלמא משום ערבוביא ודאי ליכא דרחמנא קרייה אם לקורא נקבה שחייב לשלחה אע"ג דלאו מינה, והוא הדין לכל עוף דעלמא דליכא בכי האי גוונא משום כלאים כדבעינן למימר לקמן, וממילא ידעינן דקא מרחמא עלייהו ולית לה טרחא יתירא, אלא דאכתי מספקא לן אי לכלהו מיני הכי נמי או דלמא דוקא לדדמי לה א"נ לדכוותה בגדלן וקטנן או לדזוטר מנה, הלכך ליכא שריותא אפילו בדידה לאותובה לכתחלה דלא עדיף מיונה על בצי תסיל ותסיל על בצי יונה דאיבעיא לן ולא איפשיטא אע"ג דתסיל מין יונה הוא כדמוכח בגמרא בכמה דוכתי מדגבי שלוח הקן לא ידענא אי מרחמא עלייהו אי לא אותובי ודאי לא מותבינן אע"ג דלית כאן ערבוביא, וטעמא דמלתא משום דאפרוח לכי מסרח גביל וההיא שעתא עפרא בעלמא הוא דמהאי טעמא נמי שרינן במסכת תמורה ל"א ע"א אפרוח של ביצה טרפה אלמא ליכא למיחש לבעיין משום ערבוביא כלל, אלא משום צער בעלי חיים ודאי אסור. זו בידנו היא מפי מורי הה"ר ישמעאל חנינא זצ"ל +ובתשובה כ"י של הגאון הרמ"ף זצ"ל התיר, והוכיח במישור שאין כאן לא משום כלאים ולא משום צער בעלי חיים (הרמ"ף =הוא ר' משה פרובינצאלי=).+
 
שנית - קדושה מיושב אי איתרמיא ליה מעומד צריך לישב או לא.
 
תשובה, קל הוא שהקלו בה ואם היה יושב ועמד הרי זה טועה אבל אם היה עומד וישב ניכר שאינו חכם.
 
שלישית - עקרו של ודוי אתמר משמיה דמר דלאמרו בחשאי מעלי טפי, ואיפכא נמי משמיה אתמר, ולא קמנא אעקרא דמלתא.
 
תשובה, אין ודאי אמינא דבחשאי ליחיד מעלי טפי, ומתניתין היא עומדין צפופים ומשתחוים רוחים לפי שצריך לפרט את החטא וצריך ג"כ ליזהר שלא ישמעו זה את זה כמו שפירש"י מדברי אגדה, ומי שאינו יודע לפרט מלמדין אותו ברישא דלימא בחשאי והדר שיפרט; אבל ש"צ שמתודה בעד כלם ואינו מזכיר אלא כללים צריך להשמיע לרבים למען יזכרו וישובו +ש"ץ שאמר הודוי בעד כל הקהל ואינו מזכיר אלא כללים (מהעונות) צריך להשמיע לרבים כדי שיזכרו וישובו+ כי היכי דתהוו להו כפרה, וכל שליח צבור שהוא מנמיך קולו בשעת הודוי גוערים בו, ואם הוא מוסיף בו מדעתו כמו שנהגו יחידים בלחש הרי זה טועה ולא עוד אלא שהוא פוגם ונפגם הלכך משתקין אותו בנזיפה.
 
רביעית - במסכת תעניות זמנין משמע דרביעה ראשונה שנייה ושלישית כלן במרחשון, זמנין משמע דרביעה שנייה היינו ניסן, ואי הכי שלישית אימת הויא.
 
תשובה, כתיב ונתתי מטר ארצכם בעתו יורה ומלקוש ותניא יורה במרחשון ומלקוש בניסן, אמנם יורה יש לו רביעה שנייה ושלישית וכלן במרחשון כדאמרן, אבל למלקוש אן /אין/ לו חלוק רביעיות, ובימי יואל בן פתואל שבא היורה שלא בזמנו עם המלקוש בניסן הוצרך היורה להשלים חקו ברביעה אחת ובכה"ג נקרא המלקוש רביעה שניה בשתוף השם לא זולת ואין צורך לרביעה שלישית.
 
חמשית - כלי שטף משמע מסוגייא דשמעתא שהוא כולל את כל הכלים שיש להם טהרה במקוה לאפוקי כלי חרס בלבד, והרמב"ם מוציא מכללם כלי מתכות וקשיא לן אמאי והא יש להם טהרה במקוה.
 
תשובה, כל הכלים אם נשברו קודם טבילה שבירתם טהרתם, וכלי מתכות הכי נמי אבל מדה אחרת יש בהם שאם חוזר והתיכם ועשה מהם כלים חדשים חזרו לטומאתן מדברי סופרים וצריך להטבילן, לפיכך אפקינהו הרמב"ם מההוא כללא אע"ג דמן התורה כלהו כלי שטף נינהו. וכלי זכוכית אינם מקבלים טומאה כלל אלא מדרבנן הלכך אעפ"י שחזר והתיכן לא חזרו לטומאתן וקולות אחרות נאמרו בהן.
 
ששית - בסוף הוריות י"ג ע"א ת"ר משוח בשמן המשחה קודם למרובה בגדים וכו' וקשה אי בבית ראשון נמשחיה ואי בבית שני מי איכא משוח, ואי באפרסמא דכיא מפני המחלוקת אמאי נקדמיה והא ליתיה בפר ולאו מקודש מחברו הוא.
 
תשובה, לעולם בבית ראשון ובנתרבה ביום הכפורים, שאין משיחתו דוחה לא שבת ולא יום טוב.
 
אבל אפרסמא דכיא ודאי אינו מוסיף קדושה כלל ולא הוזכר בכהנים לא שמענו אלא במלכים ביהוא בן נמשי וביהואחז, אף על פי שהרמב"ם לא הוצרך להזכיר יהואחז בהלכות כלי המקדש פ"א שנמשח באפרסמא דכיא משום דאפי' תימא בשמן המשחה הא הוה חזי ליה לפיכך הזכירו תחלה עם שלמה ויואש אעפ"י שבימי יהואחז כבר נגנזה צלוחית של שמן המשחה; וכבר נשאלנו על שאול אם נמשח בשמן המשחה או באפרסמא דכיא כיון דכתיב ביה פך ולא קרן, ומסתברא לן בשמן המשחה, שאין קרן מעכב בו, ונקרא שאול בחיר ה' ומלך על כל ישראל ועדיין לא נבחר דוד והוא עצמו קראו משיח ה' כדכתיב שמן משחת קדש יהיה זה לי, דאי באפרסמא דכיא מאי רבותיה.
 
שביעית - על ברכת להניח תפלין אמאי נהגינן לברך מעומד כיון שצריך לישב בהנחת תפלין של יד והרי כמה חבילות של מצות מברכין עליהן מיושב, ואם ברכת הלבנה וספירת העומר יצאו מכללן לברך מעומד פירשו בהן חכמים, ומשמע דס"ל לשואל דהני תרי דוקא ותו לא.
 
תשובה, תם אני לא אדע איה החבילות האלה, שאם באנו לדון מפסח מצה ומרור אכילה שאני, מישיבת סוכה כעין תדורו אמר רחמנא, ולא הוצרכו לפרש בברכת הלבנה שתהא מעומד אלא משום דחיובא דאתי ממילא הוא ואינו מחוסר מעשה סד"א הרואה לבנה בחדושה דאתרמיה ליה מיושב הוה ליה דומיא דסוכה קמל"ן דלא, ספירת העומר נמי אין בה מעשה להכי אצטריך לאסמוכי אקרא שתהא מעומד, וכי תנן הקורא את המגלה עומד ויושב בברכה לא מיירי ולעולם אימא לך מברך בעמידה וכן עמא דבר, א"נ שאני מגלה דרבנן, ולעולם הנחת תפילין היא יותר דומה לציצית שופר ולולב דכוליה עלמא מברכי עלייהו מעומד, ולדידן דנהגינן לפטור התפלין שתיהן בברכה אחת מאי חזית לברך מיושב משום של יד נברך מעומד משום של ראש, ורוב המברכים שתים מניחין שתיהן מעומד אף על גב דלא ניחא לן אלא להניחן חדא מיושב וחדא מעומד, ברכות ק"ש לא חשיבי לן כברכת המצות גרידתא אלא צלותא מיושב קריוה רבנן, ברכת התורה ליחיד שאין אנו מדקדקים בה לברך מעומד שניא היא דתדירה וכתיב בה בשבתך בביתך, והוא טעם מספיק גם לברכות ק"ש, ולנו חבילות גדולות של מצות שנהגו העם לברך עליהן מעומד כגון ארוסין ונשואין +נהגו העם לברך מעומד ברכת ארוסין ונשואין וכו'+ מילה ופדיון הבן קביעות מזוזה ושחיטה ורבות כאלה, ומנהגן של ישראל תורה היא.
 
שמינית - מי שהוא בקי בתפלה והתפלל בלחש עם הצבור מהו שיעסוק בתורה בשעה ששליח צבור יורד להוציא את שאינו בקי ובלבד שיענה אמן, ואף על פי שלפעמים לא ידע על איזו ברכה הוא עונה הנפת סודרים של אלכסנדריא תוכיח.
 
תשובה, רוב העולם אינם נזהרים וקורין בסדר קרבנות וכיוצא בשעה שש"צ יורד אף על גב דלא יאות עבדין ובכל כי האי גוונא איכא משום הנח להם - וכיון דגלו דעתייהו שאינן מכוונים לצאת אף על פי שיענו לפעמים ואינם יודעים על איזו ברכה אין כאן אמן יתומה כמפורש בירושלמי הביאו הרב בפרק שלשה שאכלו, ולא עוד אלא שהם פטורים מן הדין מעניית אמן שהעוסק במצוה פטור מן המצוה, ואם ענו מצוה קעבדי ובכלל מצווה ועושה נינהו דהא מצווים הם בכך אלא שדבר אחר גורם להם ליפטר לפי שעה והמה מ"מ חוטפים את המצוה ובידם שתים כאבוה של רבי יוסי בן החוטף אפרתי שנזכר במשנה דכלאים בסוף פרק ג' הנקרא כן על שם שהיה חוטף מצות מן השוק ומזכירין אותו לשבח, אבל באלכסנדריא של מצרים יודעים היו על ידי הנפת סודרין אם היא ברכה ראשונה שנייה או שלישית - ואנו מחזיקים עצמנו בקיאים להתחייב בתפלה שלא יהא ש"צ מוציא אותנו וראוי שנספק בעצמנו בבלתי בקיאים שאם לא כיוננו כל הצורך נכוין לצאת בשעה שש"צ יורד ועם זה אנו נכנסים לספק אמן יתומה, ומה טוב שלא לעסוק בדברים אחרים ולכוין ולענות אמן.
 
תשיעית - כתב הרמב"ם בהלכות כלי המקדש פ"ח בגדי לבן הם ארבעה כלים שמשמש בהן כ"ג בי"ה כתנת מכנסים ואבנט ומצנפת ושתי כתנות אחרות היו לו וכו', לא ידענא מאי קאמר.
 
תשובה, הכתנת בכלל ד' בגדים, וה"ק: והיא לבדה היתה של י"ח מנה בבקר ושל י"ב מנה בין הערבים דבדידה קפיד קרא דכתיב כתנת בד קדש ילבש ולא אמר קדש בשאר כלים, אעפ"י שהן קדש וטעונין גניזה כמו הכתנת, ולמד כן ממה שספרו שם בגמרא יומא ל"ד ע"ב מאמותיהן של כהנים שעשו לבניהן כתנות ברבוא וברבותיים אלמא בשאר בגדים לא קפדינן כולי האי, ואפשר דאחרות מלה מיותרת היא בטעות סופר ונשאר הלשון מתוקן ומקובל. ואגב חדא תרתי יעויין בהלכות עבודת י"ה פ"ב שכתב וכל כהן שלא טבל בין בגדים לבגדים או שלא קדש בין בגד ובגד ובין עבודה ועבודה וכו', משפטו: או שלא קדש בין עבודה לבגדים ובין בגדים לעבודה.
 
עשירית - מה זה שאנו מוסיפים בסוף ברכות יוצר אור ובחסדו נתנם להאיר על הארץ, דהא קרא דייק טפי מעין חתימה דהיינו עושה אורים גדולים היינו יוצר המאורות.
 
תשובה, גרסינן בירושלמי א"ר יוסי כל הברכות אחר חותמיהן אין אומר ברכה פסוק, ופרישו רבנן דתרתי קאמר: חדא הא דגרסי' בבבלי נמי י"ב ע"א הכל הולך אחר חתום ברכות, ועוד אין חותמים מתוך הפסוק. לפיכך אנו מוסיפין בברכת יוצר אור כדבריך וכן לפני חתימת גאל ישראל ערבית אנו מוסיפין ומעולם אתה גואל בין בחול בין בשבת, ואצ"ל חתימת ברכת הארץ של ברכת המזון אנו מוסיפין ונודה לך על הארץ ועל המזון, וכלהו חד טעמא נינהו +מע' הרמ"ע פאנו המחבר ז"ל היה מוסיף בחתימת גאל ישראל ערבית ומעולם אתה גואל בא"י גאל ישראל הן בחול הן בשבת, וכן נוהגים בעיר ריי"ו דאתריה דמר הוה, וכן היה מוסיף בחתימת ברכת הארץ של ברכת המזון ונודה לך על הארץ ועל המזון (אי"ג).+
שו"ת הרמ"ע מפאנו סימן קג
 
מתנת בריא. [פיררה].
 
שאלה יעקב ולאה אתנו אהדדי בשעת החופה והקנו וזכו זה לזה כל נכסיהם בהגבהה מעולה ובמתנה גמורה מעכשו בתנאי שהנשאר בחיים אחרי חברו ישלוט בכל הנכסים, ובארו היות רצונם בכונה מוחלטת שאם לא יהיו להם בנים יהיה המותר לעניי א"י, ואין בשטר לא שם מתנה ולא קנין לזכות העניים הנז'. ומתה לאה ואח"כ יעקב והנכסים ביד שליש, והוא נתבע ממורשי ארץ ישראל מזה, ומבת אחותו של יעקב כמו יורשת מזה, גם קרובי האשה טוענים היות מנהג מקומם שבמות האשה בלא בנים תשוב מחצית הנדונייא לבי נשא, והברורים באים לימלך כדת מה לעשות.
 
תשובה, ידוע ומפורסם שחייבים אנו לצדד בכל מיני זכות להעמיד משפטי הנחלה על מכונה: אם מהאשה לבעלה שהבעל יורש את אשתו, - ואע"פ שיש מנהג לזכות יורש האשה היכא דשתקה הכא היא קדמה וזכתה כל נכסיה לבעלה מחיים ובטלה בזה את המנהג במעשה הזכיות האמור בשטר -; ואם מהמוריש לבת אחותו, כי אין בשטר שום זכייה או דרך הקנאה לעניים אלא רצון וכונה מוחלטת ואין כח במלות הללו לא להקנות ולא להתנות.
 
ואם נפשך לומר ששם תנאי, הנזכר בין איש לאשתו בתחלה ובסוף אעפ"י שזה וזה דחוקים הרבה, יכלול אותו רצון וכונה מוחלטת תחת גדרי התנאי - הגע עצמך הקנין שבא לקיים התנאי שמא הוא מועיל לעניים כלום, והרי בפירוש אמרו וקנינא מזה לזאת ומזאת לזה ואין מי שיקנה לשם העניים ובמה יזכו אין כאן שם מתנה ולא זכייה ולא קנין, ואם מכח השטר שהוא ביד המורשים אין מטלטלים נקנים בשטר.
 
ואף על גב דדרשינן בריש ראש השנה ו' ע"א בפיך זו צדקה אלמא סגי בה אמירה בעלמא וכ"ש במקום שבועה ופסקו הרב והתוספות והרא"ש בפרק שור שנגח ארבעה וחמשה דאף בהקדש עניים אמרינן /אמירה/ לגבוה כמסירה להדיוט - דלא כהרשב"א בתשובה סי' תקס"ד - ה"מ מחיים אבל לא לחייב את היורשים עיין בתשובות הריב"ש סי' שכ"ח ושל"ה.
 
עוד יונח שיוכלל זכות העניים בשם תנאי - והרי הוא מאוחר למעשה המתנות וכל כי האי גוונא המעשה קיים והתנאי בטל. וכי תימא הא כתיב וקנינא בסוף השטר אלמא התנאי קודם למעשה, כבר אמרנו שיש כאן הודאת האשה שכבר זכה הבעל בהגבהה קודם התנאי ואותו קנין לרוחא דמלתא הוא דאתא, ועוד לא יהא אלא ספק אין כח הקדש חמור מכח הדיוט להוציא ממון מספק כמו שכתבו מהר"ם והרא"ש.
 
ועוד יונח שהתנאי קדם למעשה - הא אינו אפשרי הקיום מיד מי שקבל את המתנה עם התנאי הזה שאינו חל אלא לאחר מותו ואין בידו לקיימו שהיורשים קודמים בנכסים לכל אדם.
 
ולפי ששמעתי אחד מן המורשים טוען ממה דאמרינן בפרק המקבל ק"ד ע"א רבי מאיר היה דורש לשון הדיוט, אף כאן רוצה לדרוש ולומר שאם התנאי הזה לזכות א"י אינו ענין לאחר מיתה תנהו ענין לשעה אחת קודם מיתה - ישמעו אזניו מה שפיו אומר, שאפי' אם נניח היות בדבר הזה תנאי אם כדבריו יהיה התנאי סותר את עצמו שהרי כל זמן שהם בחיים יכולים מכח התנאי לעשות בנכסים כרצונם, עוד בשעה שהתנו על זה אותה שעה שקודם המיתה היא בלתי מבוררת א"כ איננו אפשרי הקיום, והרי כל דבריו מבוארים הבטול.
 
ואפילו אי יהיבנא להו לעניים ולמורשיהם שטתייהו - לא יוכלו יגעו בדבר קטן או גדול מן הנכסים ההם שלא יביאו ראיה ברורה על כל חפץ וחפץ מהנמצא היום שהיה בעין בשעת התנאים שכבר עברו עליהם יותר מעשרים שנה, דאנן טענינן ליתמי בין קטנים בין גדולים דילמא הנכסים הראשונים כלו ואינם משעה שמתה לאה, אימור קמאי אזול והני אחריני נינהו ואין אדם מקנה דבר שלא בא לעולם וכ"ש שאינו יכול להתנות עליו ואחריך לפלוני כי הכא, וכתבו התוספת בפרק שור שנגח ארבעה וחמשה ל"ו ע"ב דה"ה שאין אדם מקדיש ולא נותן לצדקה דבר שלא בא לעולם או שאינו ברשותו כגון חוב שיש לו ביד אחרים ואע"פ שכתב הרמב"ם דמשום נדר מיהא מחייב כבר אמרנו דה"מ מחיים אבל במתים חפשי.
 
ומדברי הרא"ש שאמר ריש פרק אף על פי בשטת התוספות שם דמהני שעבודא לדבר שלא בא לעולם ולהכי כתבינן האידנא בכלהו שטרי דקנינא ודאקני, גם ממה שכתב בפרק המוכר את הבית דנהי שאין אדם מקנה דבר שלא בא לעולם מ"מ יכולין להתנות עליו שקיום המקח יהא תלוי בקיום התנאי - אין מהם שום סיוע לעניים הללו, שהרי אין כאן תנאי ולא שעבוד אלא שטר בעלמא שאפי' אגב קרקע אין בו, וממילא שכל המעות שהן בעין לא יהא פוצה פה ומצפצף לטעון עליהם, שאין מנה נקנה בשטר ולא בחליפין אפי' שהקנין יהיה לזכות העניים.
 
עוד אמרו מורשי העניים שאין מוסיפין גירעון ודורשין לבטל שטר אלא לקיימו, שלא אמרו יד בעל השטר על התחתונה אלא כגון שטר לך בידי פרוע הגדול פרוע כדאיתא בפרק גט פשוט קע"ג ע"א אבל במדי דמבטיל שטרא יד בעל השטר על העליונה - והנה אמת אמרו ומדברי הרא"ש והריב"ש הם, אבל אין אנו מבטלין את השטר אלא אמרנו שאין בו זכיה ולא תנאי ולא הקנאה של כלום לעניים, לפיכך תנתן נחלה לראוי לה.
שו"ת הרמ"ע מפאנו סימן קד
 
תשובה בדין שבועת האלמנה +עיין דברי ריבות סי' ע'.+
 
אלמנה שנתנה או מכרה ממקרקעי דיתמי בב"ד הדיוטות דבקיאי בשומא קודם שגבתה כתובתה בשבועה, כתב הרב בתשובה הביאה הרא"ש פרק אלמנה ניזונית סימן י"ג שמעשיה קיימין ומנכין לה מכתובתה ובלבד שתשבע בסוף דלא אתפסה צררי ושלא מכרה יותר מן הצורך ושלא זלזלה במכירה דב"ד הדיוטות יושבי קרנות הן ושמא לא דקדקו כראוי, והרשב"א בתשובותיו סימן אלף ע"ח הסכים לדעה זו.
 
ואם לא נשבעה בסוף, יש תשובה להרא"ש כלל נ' סימן ו' דמסיק בה שמכרה קיים במטלטלי בלבד ולא הצריך ב"ד כלל, וכן סתמה הטור א"ה סי' צ"ו ועל זה סמך מהרי"ק שרש י"ח, ובתשובה אחרת להרא"ש בכלל הנז' סימן ח' כתב שמכרה בטל אפי' במטלטלים - ופשיטא לן דבלא ב"ד מיירי דאי בתלתא דבקיאי בשומא אין ספק שמכרה קיים ק"ו ממקרקעי -.
 
וב"י הרגיש סתירה זו להרא"ש מדידיה אדידיה, וכתב שם בתרוצה: שהתשובה האחד קיימא במטלטלים שאינם ידועים לפיכך מכרה קיים מגו דאי בעיא אמרה שלי הם ואין בידי משל בעל כלום, והב' במטלטלים ידועים שהן של בעל, ויש סעד לזה מדברי רבנו ברוך שהשיב לה"ר שמריה במרדכי כמו שנזכיר; עוד חילק ב"י ואמר: שהאחד כשקפצה ונשבעה שלא בב"ד והב' כשלא נשבעה כלל.
 
והר"ש הכהן בתשובותיו חלק ב' סימן א' לא נתקררה דעתו בחלוקים הללו ועמדה בפניו הסתירה בדברי הרא"ש כמחיצה של ברזל ובשבילה חשב לנטות מסברתו וחבב בפנינו דברי המרדכי בפרק הכותב בשם בה"ג ואחרים עמו האומרים שמכרה בטל ל"ש ממקרקעי או מטלטלי.
 
והנה אנחנו את הטוב נקבל מהם דיאות אמרו ולמימרא דפליגי על הרא"ש לא נקבל אדרבה כלהו כשטתיה אמרוה למלתייהו, כי מתוך השאלות שהשיב עליהם בב' הסימנים שזכרנו דסמיכי אהדדי משמע להדיא: שבראשונה הוה עובדא באשה הנושאת ונותנת בתוך הבית ומכרה קיים אפי' בנכסים ידועים לבעל שהרי נעשית אפטרופא עליהם ודוקא במטלטלי, אבל במקרקעי לא דלא שייך למימר בהו נושאת ונותנת ואין מורידין אשה לנכסי קטן, ובתשובה הב' מיירי כשלא נעשית אפוטרופא כלל, וזו וזו כשלא נשבעו לא בתחלה ולא בסוף. ודברי רבינו ברוך שהשיב לראבי"ה ברורים על היסודות הללו, וגם פסק בה"ג וחבריו אתי שפיר כי האשה שנשאלו עליה לא היתה נושאת ונותנת ולא נשבעה, וממילא רווחא שמעתא כדעת הרא"ש בג' חלוקי הדין שאמרנו.
 
ואע"פ שמהר"ם פסק שאין שבועה לבסוף כלום כנראה שם במרדכי, אנו אין לנו אלא דברי הרב והנלוים אליו דרבים וגדולים נינהו, ועוד לא שמענו למהר"ם שאמר כן אלא במתנה. והרא"ש הראה פנים לחלק בין מכר למתנה בתשובתו הב' דלעיל, ואולי לחלוק כבוד לדעת רבו נחית להכי אבל בפסקיו שהם הלכות קבועות סתם לה סתומי כדעת הרב ועקר, ודברים פשוטים הם.
שו"ת הרמ"ע מפאנו סימן קה
 
שמעתא דטועה בדבר מצוה.
 
במסכת שבת פרק המילה קל"ז ע"א תנן מי שהיו לו ב' תנוקות אחד למול אחר השבת ואחד למול בשבת ושכח ומל את של אחר השבת בשבת חייב, אחד למול בע"ש ואחד למול בשבת ושכח ומל את של ע"ש בשבת ר"א מחייב חטאת ורבי יהושע פוטר. זו היא גרסת הרב ועקר, וכך שונין בבבל כדמתני רב הונא במתניתן בתרי גמרי וכרשב"א בברייתא, וכדמפרש טעמא בתוספתא דרישא אינו בקום מול והכי אמרינן בגמרא דלא עביד מצוה וסיפא כל יום הוא בקום מול ועביד מצוה.
 
אבל גרסת הרמב"ם בפירוש המשנה כדמתנו במערבא וכדתני רב יהודה במתני' וכר"מ בברייתא, דקתני: לא נחלקו ר"א ור"י על של ע"ש בשבת שהוא פטור על מה נחלקו על של אחר השבת בשבת, וטעמא דר"י דפטר משום דטריד במצוה.
 
תני רבי חייא אומר היה ר"מ לא נחלקו בשל ע"ש בשבת שהוא חייב על מה נחלקו על של אחר השבת בשבת, ומתמהינן עלה סיפא דלא עביד מצוה פטר ר"י רישא דעביד מצוה מחייב אמרי דבי ינאי רישא כגון שקדם ומל של שבת בע"ש דלא ניתנה שבת לידחות להאי גברא סיפא ניתנה שבת לידחות, עד כאן בשמעתין.
 
ומדאשכחן ליה לר' יהושע במתניתין פ' אלו דברים בפסח ע"א ע"ב דמודה ליה לר"א באמורי צבור בשבת שהן מותרין לשמן והשוחט לשמן חייב וקתני טעמא שיש להן קצבה, רמינן עליה התם הא דידיה כשטת רשב"א הרי תנוקות יש להן קצבה ופטר, ואוקמה רבי אמי להא דתנוקות שקדם ומל בשבת את של ערב שבת ברישא דאיכא הך דשבת דטריד ביה וההיא דפסחים דקדם שחטינהו לאמורי צבור ברישא; ותו מדשמעינן ליה לר"מ דפליג התם ואמר אף השוחט לשם אמורי צבור פטור ומדר"י לאוקמתיה דר' אמי נשמע לר"מ דפוטר אפי' שחט אמורי צבור תחלה, רמינן עליה הא דידיה דתני ר' חייא מרישא דקאמר מחייב, ומשנינן דגבי אמורי צבור ניתנה שבת לידחות ומשום הכי פטר בהו ר"מ. כך היא הצעה של שמועה.
 
אלמא: לא פטר ר"מ על דעת ר' יהושע אלא א"כ טרוד במצוה אע"פ שלא עשה מצוה, ורשב"א לא פטר אלא א"כ עשה מצוה, ור' אמי סבר דלדידיה נמי צריך שיהא טרוד במצוה ולא פטר אלא בתרתי למעליותא ולא סגי ליה לר' אמי טרדא דיומיה אלא דטרידא בה בשעה שהוא טועה הא לאו הכי חייב, כמו שזכרנו.
 
והרמב"ם כתב בפ"ב מה' שגגות ז"ל: כל העושה מצוה מן המצות ובכלל עשיתה נעשית עברה שחייבין עליה כרת בשגגה הרי זה פטור מחטאת מפני שעשה ברשות, כיצד הבא על יבמתו והרי היא נדה והוא לא ידע הרי זה פטור מחטאת שהרי עשה ברשות, אבל אם בא על אשתו והרי היא נדה חייב חטאת מפני שלא שאלה תחלה אבל יבמתו אינו רגיל בה כדי שישאל לה, וכן מי שהיו לו ב' תנוקות אחד למול בשבת ואחד למול בע"ש או באחד בשבת ושכח ומל שניהם בשבת פטור מחטאת שהרי יש לו רשות למול אחד מהם בשבת ושבת דחויה היא אצלו ועשה מצוה אעפ"י שהם ב' גופים הואיל וזמנו בהול אינו מדקדק, אבל אם לא היה אחד מהם ראוי למול בשבת ושכח ומל בשבת מי שאינו ראוי למולו בשבת חייב חטאת עכ"ד +כיון שמילה שלא בזמנה אינו דוחה שבת אף של ע"ש בשבת מיקרי אינו ראוי דאע"ג דעשה מצוה אין זמנו בהול.+
 
סבור מנייהו כ"מ וקרית ספר כשטת ראשונים ששאלו לבנו של הרמב"ם ומתשובתו אליהם שהוא פסק כר"מ, ואמרו דסוגיין כותיה, ונראה שחשבו כן משום דשקלינן וטרינן במלתיה - ומהם מי שדקדק לומר דאתיא כלישנא דר' חייא, ואין זה כלום דהא לא פליג ר' חייא משום ר"מ שהרי שוין בעל מה נחלקו אבל במה שלא נחלקו ר' חייא מתני חייב בשאין זמנו בהול ואידך תני פטור במי שזמנו בהול אעפ"י שלא עשה מצוה כדאמרן, וזה אמנם לכאורה נראה חזוק לסברת ר"מ לפסוק הלכה כמותו - אבל יקשה לנו ראשונה על דעתם של מפרשים הללו שהרי הרמב"ם בריש מלתיה בעי עשה מצוה דלא כר"מ, ותו דסוגין בכל הגמרא דלא כותיה כמו שנזכיר, ואין למדין משקלא וטריא בעלמא אלא היכא דליכא דעדיפא מנה ופשוט הוא; וא"א לומר דפסק כרשב"א וכדמפרש ר' אמי שהרי לא התנה בקדימת שעות ולא זכרה כלל; ולא פסק ג"כ כרשב"א דלא כר' אמי דהא סגי ליה עשה מצוה והרמב"ם בעי תרתי עשה מצוה וליומיה מיהת זמנו בהול, ותו מקשינן ליה אי הכי יבמתו נדה אמאי פטור אף ע"פ שעשה מצוה הא אין זמנו בהול.
 
ולישב דברי הרמב"ם עכ"ל דפסק להדיא כרשב"א וסבר דבעי תרתי עשה מצוה וטרוד בה +הגיה כאן אחד המעיינים: ודאי נראה דהרמב"ם כר"מ ס"ל דבעי טרוד בדבר מצוה, ואי לא טרוד אפילו עשה מצוה חייב, והיינו דמחייב בשחט קרבנות יחיד אעפ"י שעשה מצוה ופטר במל את של אחר השבת בשבת משום דטריד, וסוגיין דפרקין מסייעא ליה+ +עוד הגיה כאן: נ"ל מדקא שמעינן ליה לר"מ לאוקמתא דר' חייא דקא מפליג היכא דלא ניתנה שבת לידחות כגון שקדם ומל את של שבת בע"ש ורשב"א לא קא מפליג הרי ש"מ דרשב"א עשה מצוה סגי ליה+ - ועם זה אין אנו צריכים לדברי כ"מ בישוב תמיהתו למה לא פטר באשתו נדה נמי משום מצות עונה ושמחה, שהרי לא נאמרו דברים הללו בגמרא אלא ללישנא בתרא אליבא דר"י לפטור אם נתחלף צלי בנותר משום דלית ליה לשיוליה כמ"ש בתוספת דס"ל לההוא לישנא טועה בדבר מצוה פטור אע"פ שלא עשה מצוה והרי דחאו הרמב"ם ופסק כלישנא קמא כדלקמן - ואפשר דנפקא ליה סברא זו לפרש דברי רבי שמעון בן אלעזר דבעי תרתי מדקתני שני תנוקות ולא קתני מי שהיה לו תנוק למול בע"ש ושכח ומלו בשבת, ופשיטא ליה דכוליה יומיה מיקרי טריד במצוה דלא כר' אמי משום דשנויא בעלמא קאמר ושמעתין הכא בדוכתה רהטא דלא כותיה, ונפקא ליה נמי ממאי דמהדרינן התם למנדע ר' יוחנן כמאן אמרה למלתיה דפטר ביבמתו נדה ולא אסתיים משום דכלהו תנאי בר מרבי מאיר אע"ג דלא פטרי אלא בעשה מצוה איכא לאוקומינהו נמי בזמנו בהול כדאיתא התם - והיינו דאמינא דסוגיין דעלמא דלא כרבי מאיר דלא חייש לעשה מצוה כלל, ורב הונא אמר דרבי יוסי נמי הכי סבירא ליה סוכה מ"ב ע"א כדבעינן למימר לקמן איברא דממתני' דפרק לולב הגזול ליכא למשמע +כאן הגיה: [ק"ל] ואמאי לא [נשמע מנה] דהא כר' יהושע וכדאוקימתא דרשב"א אתיא דעשה מצוה, והכי מוקימנא לה דוקא נטלו לצאת בו ולא יצא בו עדיין+ הכי, ומכל מקום הא סתם לן תנא הכא והתם ובכמה דוכתי דדוקא עשה מצוה הוא דפטור ובלאו הכי חייב -; ומיהו מדלא דחינן לה לדר' יוחנן סבירא ליה להרמב"ם דכיון דיבמתו אין לבו גס בה ובזיז מנה אפשר דמקרי כל שעתא זמנו בהול ופטור מה שאין כן באשתו ולפיכך חייב.
 
ועם זה דברי הרמב"ם מובנים מעצמם, רק מה שאמר ושכח ומל שניהם בשבת פטור מחטאת צריך לדעת אם הוא סבור שניהם דוקא פטור +כאן הגיה: הרמב"ם פירש דבריו דעיקר בניתנה שבת לידחות תליא, ואפילו לא מל אלא את שאינו ראוי למול פטור, והיינו דקאמר אבל אם לא היה אחד מהם ראוי למול בשבת ומל חייב, מכלל דאי רמו קמיה תרויהו ואע"ג דלא מל אלא חד מינייהו פטור+ שאם לא מל אלא אחד חייב, וברירא מלתא דאי אפשר לומר כן אלא בשל אחר השבת בשבת שהרי לא עשה מצוה ואעפ"י שזמנו בהול בשביל אחד מהם חייב, אבל בשל ערב שבת בשבת לא נקט שניהם אלא לרבותא דלא מבעיא כשלא מל רק אחד שחשב היותו של שבת ועשה מצוה דבכל יום קאי בקום מול שהוא פטור אלא אפי' מל שניהם דה"ל לאסוקי אדעתיה דחד הוא דשרי לממהליה בשבתא ולא תרי מ"מ פטור דכיון דזמנו בהול לגבי חד מנייהו אינו מדקדק אפי' בגופים מוחלקים.
 
זו היא שטת הרמב"ם בלי ספק +עיין הלכות תרומות פ"י סי' י"ב+ ועל דרך המפרשים שזכרנו בקצת אך לא כדבריהם ואנן מורינן ליה בתרא דהלכה כרבי שמעון בן אלעזר דלא פטר אלא אם כן עשה מצוה וסבירא לן נמי דלא כרבי אמי.
 
ברם צריכינן לברוריה דממתניתין דהכא ליכא לאקשוי לרבי יהושע אדידיה דאמורי צבור +עיין הגה"ה בסמוך+ דבלאו שנויא דרבי אמי הדרא מתניתיה דר"י דהכא ודהתם לחד טעמא: דעד כאן לא קאמר התם שהשוחט שאר כל הזבחים חוץ מן הפסח לשם אמורי צבור שהוא חייב אלא לדבריו דרבי אליעזר, וליה לא סבירא ליה +כאן הגיה: קשה דא"כ כי רמינן עליה דר' יהושע התם בפסחים מההיא דתינוקות דיש להן קצבה אמאי לא מתרצא לה בגמרא דילן ר' יהושע לדבריו דר' אליעזר קאמר וליה לא ס"ל כדמתרצינן בדוכתי טובא כה"ג+ אלא כשם דעוקר חייב אפי' שנה לדבר המותר כמו שזכרו התוספות על דעת ר"י כך הטועה אפי' שנהו לשם דבר אסור פטור. תדע דבגמ' אוקמוה ר' אבין ור' אבהו לההיא מתני' דאליבא דר' יהושע רישא דקתני השוחט את הפסח שלא לשמו בשבת חייב דוקא בעוקר לכתחלה +כאן הגיה: עיקר חיוב משום דפסח שלא לשמו פסול וה"ל לא עשה מצוה+ שיודע בו שהוא פסח ושחטו לשם שלמים, והכי איתא בירושלמי, דאי בטועה כסבור שהוא פסח ושחטו לשם פסח הא ס"ל לרבי יהושע עקירה בטעות לאו שמה עקירה +ובירושלמי: תני כן אילי צבור שהיה סבור שהן כבשים ושחטן לשם אילים כבר עליו לצבור לשם חובה, ואתיא כרב חסדא פרק התכלת מ"ט ע"א ולרבא ואליבא דרב אפילו כבשים לשם אילים עלו לשם חובה משום דעקירה בטעות לא שמה עקירה+ +ודעדיפא מנה אמרו בירושלמי: היה יודע בו שהוא שלמים ושחטו לשם עולה מסתברא דר' מנא דאמר יש בעשייתו מצוה, היה יודע בו שהוא שלמים אלא שהיה סבור לומר שמותר לשנות משלמים לשם פסח מסתברא דר' יוסי דאמר יש בעשייתו מצוה+ ואעפ"י שהפסח פסול שנשחט שלא לשמו מכל מקום פטור שהרי עשה מצוה ששחט את הפסח אלא שדבר אחר גורם לו ליפסל והיא המחשבה, וקרוב לזה כתבו התוספות בסוף דבור המתחיל לרבי יהושע, והוא הדין לחטאות הצבור שקבוע להם זמן בשבת שהן בכל זמן והפסח בזמנו שווים בדין זה כדתנן בריש זבחים ובמסכת ידים - ורבי אליעזר סבר הקדש טעות הקדש כבית שמאי במסכת נזיר ריש פרק ה' ל"א ע"א וקסבר נמי עקירה בטעות שמה עקירה ומחייב בה כדקתני סיפא: ושאר כל הזבחים ששחטו לשום פסח אם אינן ראויים חייב, פי' לפי שלא עשה מצוה, ואם ראויים הן רבי אליעזר מחייב ור' יהושע פוטר משום דסיפא בטועה ולפיכך פטור, ואקשי ליה רבי אליעזר לרבי יהושע מרישא והוה מצי לשנויי ליה רישא בעוקר וסיפא בטועה ולא שני אלא לדבריו דר' אליעזר דסבר רישא נמי אף בטועה כדאיתא התם +שם בירושלמי: אמרין לית הדא דר' אליעזר תשובה על דר' יהושע דיכיל מימר ליה האיך את משיבני מדבר שדרכו ליחלף על דבר שאין דרכו ליחלף - קרא דרכו ליחלף פסח שלא לשמו לפי שהוא רגיל כל השנה בשאר זבחים, קרא אין דרכו ליחלף זבחים לשם פסח שאינו רגיל בו אלא יום אחד בשנה, והיינו דרישא בעוקר שאין דרכו לטעות וסיפא בטועה שדרכו לטעות -; ולא הדא דר' יהושע תשובה על דר' אליעזר דיכיל מימר ליה הרי פסחו של ראובן ששחטו לשם שמעון הרי שנה לדבר כשר ותימור חייב - פי' דתנן בסמוך בלי מחלוקת שחטו שלא למנוייו חייב, והוא הדבר שאמרנו שהיה ר' יהושע יכול להשיב ולא השיב אלא לדבריו דר' אליעזר, ושמא שלא למנוייו נמי מסתברא שלא חייב ר' יהושע אלא בעוקר לא בטועה ומשום הכי לא מקשי ר' אליעזר אלא מאמורי צבור דלמא בטועה בתרתי יודה לו לר' יהושע שטעה בשנוי השם לפסח וטעה באמורי צבור שאסור להוסיף עליהם ואף בזו השיבו ר' יהושע לדבריו דר' אליעזר כדאמרן, וקרוב לזה דקדקו בתוס' בדבור מתחיל לדידך+ - והא דאמורי צבור דכותה ולא הוצרכו בגמרא לפרשה דחד טעמא הוא ואמלתייהו קמייתא קיימא כדמוכח מתניתן בפשטה. ולרבי אמי לא שמיעא ליה שמעתיה דרבי אבהו דאי הוה שמע לה דילמא הוה מקבלה כרבי יצחק ברבי יוסף דתנא לה מניה ארבעין זמנין ודמיא ליה כמאן דמנחא בכיסתיה להכי אוקמה רבי אמי למתניתין בשנוי דחיקי ולא סמכינן עלייהו.
 
ולפי זה נקטינן דטועה באמורי צבור נמי פטור כר' יהושע +כאן הגיה: צ"ע השוחט לשם אימורי צבור לר"י אמאי פטור הא אין זמנו בהול+ ודווקא בזבחים הראויים לאמורי צבור שהיו מוקדשים לנדבת יחיד ושחטן לשם אמורי צבור הוא דפטור שהרי עשה מצוה שישנן בקום שחוט בכל יום אע"ג דבההיא שעתא אסור שבת רביע עלייהו, ותו שהרי כשרים הם אלא שלא עלו לבעלים לשם חובה, ומתניתין דפסחים לא איירי אלא בהכי; אבל הביא מלשכת הטלאים יותר מחובת היום ושחטן בשבת לשם אמורי צבור חייב כדתניא בתוספתא דפסחים פ"ה ופסקה הרמב"ם בפרק הנזכר מהלכותיו דאע"ג דזמנו בהול לא עשה מצוה.
 
והא דקתני התם בתוספתא חטאת יחיד ועולת יחיד ששחטן בשבת לשמן וזרק דמן שלא לשמן חייב שהורצו הבעלים, משמע לן דהכי קאמר אעפ"י שהורצו ועשה מצוה חייב שלא ניתנה שבת לידחות ורבי מאיר היא, ולדעת הרמב"ם אתיא שפיר נמי לרבי שמעון בן אלעזר שאעפ"י שהורצו ועשה מצוה חייב שאין זמנו בהול.
 
ומה שכתב [הרמב"ם] שאם לא נזרק הדם פירוש וכן בדין שלא יזרקנו והבשר מותר בהנאה ולא באכילה - דקא מתמה עליה כסף משנה בשם הר"י קורקוס - ניחא לן למימר דהרמב"ם מלתא אגב ארחיה קמ"ל שאסור זריקת הדם אינו אוסר את הבשר דנימא ביה דחוי אצל אכילתו כדאיבעיא לן בפרק האלילים מ"ז ע"א אם יש דחוי אצל מצות, וטעמא דמלתא דאסור זריקת הדם אין בו משום מלאכה אלא משום שבות ולא אתי דרבנן ודחי מצות אכילת קדשים דאורייתא אחרי שסר אסור שבות דהוה רביע על ההוא בשרא, אלא דוקא כל שלא נזרק הדם מבעוד יום נאסר אחר כך הבשר, ונפקא מנה שאם עבר וזרק הדם בשבת חזר הבשר להתרו באכילה כמו שכתב שם בפירוש ודמי ליבמה שהותרה ונאסרה וחזרה והותרה תחזור להתרה הראשון בפרק ארבעה אחין כ"ז ע"ב דליכא למימר בה נראה ונדחה אינו חוזר ונראה, הואיל ולא אידחי אלא מדרבנן משום זיקה כדאיתא התם ויבום גופיה דאורייתא שכבר נראת בשעת נפילה, [אמנם ביבמה] הא לאו הכי הוה ליה דחוי מעקרו וליתיה ביבום כלל ל"ש דחוי מן התורה ל"ש דרבנן כרבי יוחנן התם לגבי רב, מה שאין כן בבשר שזכרנו דמעקרו לאו דחוי הוא אלא מותר בהנאה +כאן הגיה: קשה מה זו הנאה כיון דאסור לזרוק הדם ואין בו היתר כלל+ דאי בעי יהיב ליה מתנה לכהן אחר וכשיזרק עליו הדם משתרי להו באכילה ואסור שחיטה אף על גב דאסור תורה הוא לא משוי ליה לבשר דחוי מעקרו דמצות שחיטת קדשים לחוד ומצות אכילתן לחוד - והשתא דאתינן להכי מצות זריקה נמי לחוד ואפילו היה בה אסור תורה אינה דוחה מצות אכילה לכשיזרק הדם - והדין אמת אליבא דהלכתא נמי שהבשר מותר בין שיהיה השוחט חייב בין שיהיה פטור, ולהרמב"ם אצטריך גם כן [לאשמעינן] דאף על גב דזהו בשר שנתחייב עליו השוחט לא מימאיס שהרי מעשה שבת מותרים בהנאה +כאן הגיה: פשטא דמתני' היא המבשל בשבת במזיד יאכל+ ולערב הוכשרו אימורין נמי למזבח וכן באברי עולה.
 
נקטינן דשפיר קאמר הרמב"ם דהלכה כרבי שמעון בן אלעזר דפטר בטועה בדבר מצוה ועשה מצוה, ואולם אין האזן יכולה לשמוע דר' שמעון בן אלעזר ליבעי תרתי עשה מצוה וזמנו בהול +כאן הגיה: לעולם רשב"א זמנו בהול ליומיה מיהא בעי, והכי נמי ר"י דלולב וה"נ ליבמתו נדה דבגמרא אמרינן משום דבזיז מינה דייקא נמי דמוקמי לה בשני תינוקות דאי לאו הכי אמאי+ אפי' בלי קדימת שעות כדרך הרמב"ם, דהא שמעתיה דר' יוחנן ביבמתו נדה ומאי דשקלו וטרו בה מוכחא דלא כותיה כמו שיבא. לפיכך אפי' הביא מלשכת הטלאים ושחט לשם קיץ המזבח שאין זמנו בהול אומר אני שהוא פטור, לא אמרו לשם עולת צבור חייב אלא בעולת חובה שאין מצוה בתוספת, אבל בקיץ המזבח יש בו מצוה אע"פ שלא ניתנה שבת לידחות בשבילו דהא עביד מצוה וישנו בקום שחוט לחובות שקבוע להן זמן +כאן הגיה: התם עולת צבור כל עולה במשמע אפילו קיץ המזבח ותו לא דאפילו תימא דפטור מצינן מימר דליומיה בהיל דכל יומא ויומא זמנייהו הוי דלא יהא המזבח בטל+ וחטאת יחיד ועולת יחיד נמי דמחייב בתוספתא יהיה פטור אליבא דהלכתא כיון שהורצו וישנן בכל יום בקום שחוט ואף על גב דאסור שבת רביע עלייהו הא עשה מצוה - ורבי מאיר דקתני במתניתין דפסחים ע"א ע"ב אף השוחט לשם אמורי צבור פטור הוא דסבר השוחט אפילו דברים שאינם ראויים פטור לא שנא לשם פסח ולא שנא לשם אמורי צבור ואפילו עגל ואפילו חולין, חוץ מבעלי מומין דלא טריד בהו ולא מיחלפי, ואזיל לטעמיה דסגי ליה טריד במצוה אף על פי שלא עשה מצוה, ולית הלכתא כותיה +כאן הגיה: הא אמינא דסוגיין דכריתות כותיה+ דהא אמר רשב"ל שם /פסחים/ ע"ב ע"ב נתחלף לו שפוד של נותר בשפוד של צלי ואכלו חייב ורבי יוחנן מודה לו ללישנא קמא ועקר וכן פסק הרמב"ם משום שלא עשה מצוה אף על גב דטריד בה, ותו דסתם לן תנא דמתניתין בפסחים כרבי שמעון בן יוחאי דשאני ליה בברייתא בין זבחים הראויים לשאינן ראויין אלמא אף רשב"י בעי עשה מצוה, וגבי ב' שקדשו שתי נשים והוחלפו מתניתין סוף פרק ארבעה אחין ל"ג ע"ב היינו טעמא דמחייבינן בהו משום דטעו בדבר מצוה ולא עבדו מצוה אלא עברות חמורות - ומאי דמשנינן בה שאני תינוקות דזמנו בהול לא אצטריך אלא לרבי מאיר דהוא תנא דאית ליה אסור כולל אסור מוסיף ואסור בת אחת כדאיתא התם ואי הוה זמנן בהול אף על גב דלא עבדו מצוה הוה פטר בהו משום טרדא דמצוה, אבל לדידן קושטא דמלתא אליבא דהלכתא כדשניין מעקרא, דאף על גב דקיימא לן כרבי מאיר באסור חל על אסור בטעה בדבר מצוה ועשה מצוה לא סבירא לן כותיה דלא ליפטר אלא אם כן זמנו בהול אלא אפילו אין זמנו בהול כיון שעשה מצוה פטור כדאמרן ולא נפטור נמי זמנו בהול היכא דלא עבד מצוה אף על גב דפטר ביה רבי מאיר.
 
וממילא רוחא שמעתא כרבי שמעון בן אלעזר דסתם לן הכא תנא דמתניתין כותיה וסגי ליה עושה מצוה אף על גב דלא טריד בה, ואיידי דתני רישא שני תינוקות ואפילו הכי חייב אף על גב דטריד תני סיפא נמי שני תינוקות ופטור +כאן הגיה: לר"מ דפטר ברישא נמי אצטריך שני תינוקות משום דטריד בההוא שבת וסיפא דמל את של ע"ש בשבת דאפילו ר"א פטר+ והוא הדין לתנוק אחד בלבד שהיה לו למול בערב שבת ומלו בשבת בכל גוונא פטור על חלול שבת, לפי שעשה מצוה דמאתמול חזי למצותיה וכל שעתה הכי נמי אלא דאסור שבת רביע עליה שלא ניתנה לידחות אלא בשביל מילה בזמנה והשתא מיהת עשה מצוה, לפיכך קתני סתמא פטור ולאפוקי מדרבי חייא משום רבי מאיר, והיינו טעמא דרבי יוחנן דפטור ביבמתו נדה שעשה מצוה אף על פי שאין זמנו בהול +כאן הגיה: הא אמינא דבזיז הוי כמו בהול.+
 
ולברורה לשמעתיה דרבי יוחנן בעינן למנדע כמאן אמרה לסיועיה ממתניתין, ולא אשתכח לה סייעתא לא מדרבי יוסי בפרק לולב הגזול דפטר בהוצאת לולב לר"ה בי"ט ראשון של חג שחל להיות בשבת דהתם ודאי זמנו בהול, והוה מצי למימר נמי דמרבי יוסי לא נסייעיה דאיהו סבר כרבי מאיר בדבר זה אפילו לא עשה מצוה +כאן הגיה: תימה היכי מצי סבר כר"מ דהא מוקמינן לה דנטלו לצאת בו ולא יצא בו עדיין א"כ עשה מצוה+ כיון שטעה בדבר מצוה וזמנו בהול פטור כרב הונא התם סוכה מ"ב ע"א - חוץ ממי שהביא תמיד מלישכה דשאינן מבוקרין ושחטו ונמצא שאינו מבוקר כהלכתו שהוא חייב שלא ניתנה אותה לשכה לשחיטת התמיד, שם סוכה מ"ב ע"א -, ובהא אפילו רבי מאיר מחייב ואף על גב דאיהו לחודיה פטר בזבחים שאינן ראויים הא קא מודי בבעלי מומין דחייב כדאיתא בפרק אלו דברים פסחים ע"ב ע"ב זכרנוהו לעיל - אלא דכיון דאיכא לישנא בתרא דאף רבי יוחנן סבירא ליה טעה בדבר מצוה פטור אף על פי שלא עשה מצוה אם כן משום הא מיהת הוה רבי יוסי סייעתיה ומתניתין דלולב הגזול נמי הוה אמינא דאתיא כותיה אף ללישנא קמא דעליה סמכינן למפטר דוקא בעשה מצוה אי לאו דמתניתין זמנו בהול כדאמר, ומדר"י דתנוקות נמי ליכא לסיועי לרבי יוחנן דילמא לא פטר רבי יהושע אלא משום דודאי זמנו בהול, וכי אתינן לסיועיה מדר"י דזבחים הראויין ששחטן לשום פסח דחינן דילמא התם נמי זמנו בהול - פי' וליכא סייעתא אלא ממאי דפשוט כותיה לכולי עלמא - ומכאן ראיה גמורה דהאי תנאה דזמנו בהול אינו לעכב מדקאמר דלמא +כאן הגיה: הלשון מוכיח דהאי דילמא לאו שינויא [בעלמא] הוא, ותו דטובא נמי אשכחן בה"ג דקיימי+ דלא פסיקא ליה בהנך אלמא קושטא דמלתא לאו הכי, וכן כי מהדר לסיועיה מדתנן בתרומות פרק האשה פ"ה משנה א' היה אוכל בתרומה ונודע שהוא בן גרושה דפטר ביה ר"י דחינן דלמא התם נמי זמנו בהול כרב ביבי דאוקמה באוכל תרומה חמץ בערב פסח, ומסקינן לקושטא דמלתא דלא צריכא משום דשאני אכילת תרומה דאתקש לעבודה וכתיב ברך ה' חילו שאפילו בחלולו פועל ידיו תרצה. ואף על גב דלא אסתיים ליה סייעתא לרבי יוחנן שמעתיה מיהת קיימא להלכתא פסיקתא ולא אשתמיט חד בר אמורא למימר דכיון דבזיז מיבמתו זמנו בהול מיקרי אלא ודאי לא צריכינן לזמנו בהול כיון דעשה מצוה, ולא נחיתנן לטעמא דבזיז מנה אלא לחיובי באשתו נדה והוא הדין ליבמתו בביאה שניה אף על גב דמצוה נמי עביד אי מצות עונה ואי מצות שמחה כדאתמר התם משום דאשכחו ביה פשיעותא דה"ל לשיולי בה.
 
הילכך בהא סלקינן ובהא נחתינן דכל היכא דעביד מצוה אעפ"י שטעה ולא היה טרוד בה פטור, והיינו טעמא בב' תנוקות ומל של ערב שבת בשבת דפטור, בין ששכח ומל את שניהם ואפילו הקדים חובת היום שבשעה שמל את של ערב שבת אין זמנו בהול בין לא מל אלא אחד מהם ובין אם הקדים ומל את של שבת בערב שבת או שלא היה לו מעולם אלא של ערב שבת ומלו בשבת בכל גוונא פטור הואיל ומצוה קעביד כפשטה דמתניתין דהלכה קבועה היא ולא תזוז מנה לכל דכוותה.
 
וזו היא דעת הרב והרא"ש שסתמו משנתנו כצורתה וכן פירשוה ה"ר ישעיה הזקן והר"ן כדפרישית.
שו"ת הרמ"ע מפאנו סימן קו
 
בפרשיות התפלין. [למנטובה].
 
שאלת אם היות הפרשה פתוחה או סתומה תלוי בהתחלה או בסיום, יען שכנגדך חולק עליך באמרו שהכל תלוי בסיום.
 
דע כי סיום הפרשה גורם לפרשה הבאה אחריה לעשותה פתוחה או סתומה, אבל לפרשה עצמה אינו מעלה ולא מוריד, כי דרך משל: אם יסיים הסופר פרשת והיה אם שמע בסוף שטה ותבא אחריה פרשה אחרת, אז אותו הסיום יועיל ויסייע אם לפתוח אם לסתום הפרשה אשר תבא אחריה אבל לעצמה לא. וזה ברור מדברי הרמב"ם שכתב בציור הפרשיות בפ"ח ז"ל: מתחיל הפרשה שהיא פתוחה בתחלת שטה וכו' ויתחיל הפרשה שהיא סתומה באמצע שטה וכו' עד נמצאת אומר שפרשה פתוחה תחלתה בתחלת השטה לעולם ופרשה סתומה תחלתה באמצע שטה וכו' עכ"ל, הרי שבכל אופני ציורי הפרשיות תלה הפתיחה והסתימה בהתחלה ולא בסיום, ואם היה כדברי רבי בנימין החולק עליך מבעי ליה למימר ויסיים הפרשה שהיא פתוחה בזה האופן וכן הסתומה.
 
ולדידי חזי לי שאין לזוז מדברי הרמב"ם ז"ל בציור פתוחה וסתומה בשום פנים אשר שאלת מאי נדון בהו, וזה מטעמים:
 
הא', יען כל דבריו מיוסדים על פי הספר הידוע במצרים שהיה בירושלים מכמה שנים להגיה ממנו הספרים ועליו היו הכל סומכים לפי שהגיהו בן אשר כמ"ש הוא ז"ל, ומי הוא זה יערב לו לחלוק על דבריו המיוסדים על קבלה קדומה מבלי היות בידו ראיה ברורה מדברי בעלי הגמרא להכריע כנגדו +אין לנו לזוז (לפי דעת הרב הפוסק ז"ל) מדברי הרמב"ם ז"ל בציור פרשה פתוחה וסתומה בשום פנים, מפני שכל דבריו מיוסדים על פי הספר הידוע ממצרים שהיה בירושלים מכמה שנים להגיה ממנו הספרים ועליו היו הכל סומכים להיות שהגיהו בן אשר ואין לחלוק על קבלה קדומה כשאין ראיה ברורה מדברי בעלי השמא כדי להכריע כנגדו (אי"ג), ועוד כי האחרונים כמו סמ"ג וסמ"ק קיימו דבריו וקבלום כמוסכמות כדלקמן בתשובה זו, זאת ועוד כי דברי הרמב"ם על פרשה פתוחה וסתומה מיוסדים עפ"י הירושלמי+, ויש בפתיחת וסתימת הפרשה נפלאות תמים דעים והעד מה שדרשו ז"ל בפרשת ויחי למה פרשה זו סתומה אע"ג דהתם לא פרשה סתומה קאמר אלא סתימת הפסוק אצל חברו שאין בו פרשה כלל; ואין לומר דהיות הפרשה פתוחה או סתומה הוא הדבר התלוי בקבלה אבל בציורן הסברא תדין ותשפוט כמו שנראה מדברי הרא"ש, שכתב גבי פתוחה לא יעשנו סתומה וכו' אחרי שהביא דברי ר"ת והירושלמי וז"ל: וכן מסתבר דחלוק הפרשיות שתים וכו', ובסוף דבריו סיים וז"ל: וכן הסברא נותנת כדפרשי' וכו', דמשמע שהוא ז"ל בא להכריע בציור הפרשיות מכח הסברא - דהא ודאי אינו מתישב אצלי, שאם הסברא לא תסכים בצורה המקובלת תהיה הפתוחה סתומה והסתומה פתוחה ונמצא אתה מחריב כל הכונה הצפונה והטמונה הרמוזה בפתיחת הפרשה או בסתימתה, וכשם שצריך לסמוך על הקבלה לדעת איזו פרשה פסקה מרע"ה מפי הגבורה פתוחה ואיזו סתומה כך הצורה עצמה היתה מקובלת אצל החכמים ראשונים ועל קבלת הציור ההוא נכתבו הס"ת הקדמונים אשר מהם הוציא מלין הרמב"ם ז"ל בחבורו והיו מקובלים להגיה מהם כאשר יפול ספק, והלא אמרו במסכת סופרים ג' ס"ת היו בעזרה ספר מעון וזעטוטי והוא, וקיימו שנים ובטלו אחד, ולכן אין ראוי לשים לב לדברי ברוך שאמר וזולתו מן האחרונים כאשר חולקים על דברי הרמב"ם בלי ראיה ברורה.
 
הטעם השני, כי האחרונים מהראויים לסמוך עליהם כמו סמ"ג וסמ"ק קיימו וקבלו דבריו למוסכמים מהטעם שאמרתי לפי שכתב סדורן מהספר הקדמון שהיה בירושלם, ואין צריך להאריך בזה, ודברי הסמ"ק שכתב בהלכות תפלין אשר מהם הביא ראיה ר' בנימין לחלוק עליך אפרש אותם לפנינו באופן מסכים אל האמת ולא יהיו סיוע לו.
 
והשלישי, כי דברי הרמב"ם ז"ל מיוסדים על פי הירושלמי ספ"ק דמגלה כפי גרסת הספרים מדפוס הנמצאים אצלנו כי היא היתה גרסת הרמב"ם לפי דעתי, וז"ל הספרים שלנו: +עיין גירסת התוספות לקמן בתשובה זו+ פתוחה מראשה סתומה פתוחה מאמצע +תיבת באמצע היא ודאי טעות סופר ובמקומה צ"ל: סופה (הערת המו"ל)+ פתוחה, מכאן ומכאן סתומה עכ"ל. הרי למתבונן השתי צורות האחרונות מפרשה סתומה שהביא הרמב"ם יתברר כי מ"ש בירושלמי שלנו פתוחה מראשה סתומה היא צורת הסתומה שכתב וז"ל: אם גמר בסוף השטה מניח בתחלה השטה כשעור הריוח ומתחיל לכתוב הסתומה וכו' כזה /במקור נמצא כאן שרטוט/; ומ"ש בירושלמי מכאן ומכאן סתומה היא צורת הסתומה האחרת שכתב הרמב"ם וז"ל: אם לא נשאר מן השטה וכו' יניח הכל פנוי ויניח מעט ריוח בראש השטה שנייה ויתחיל לכתוב פרשה סתומה וכו' כזה /במקור נמצא כאן שרטוט/, ומיירי בשאינו מניח לא בתחלת השטה ולא בסופה שעור ט' אותיות אבל מחלק אותו השעור לכאן ולכאן כמו שכתב בהגהה מימונית פרק ה', וכן משמע מדברי הרמב"ם שכתב ויניח מעט ריוח בראש שטה וכו' דמשמע שעם אותו המעט ריוח שמשייר בראש השטה משלים שיעור החלק הראוי להניח, - ובדרך זה נתישב מה שהקשו בתוספות פרק הקומץ רבה ל"ב ע"א כפי גרסת הירושלמי שלהם גבי מכאן ומכאן סתומה שהקשו וז"ל: מי גרע מפתוחה מראשה לחוד או פתוחה מסופה לחוד וכו', די"ל דודאי גרע הואיל דאין בריוח הפנוי מסופה לחוד ומראשה לחוד השיעור הראוי וכי אמרינן פתוחה מסופה פתוחה ופתוחה מראשה פתוחה לפי גרסתם מיירי כשיש בחלק הפנוי בראשה לחוד או בסופה לחוד השעור הראוי למר כדאית ליה ולמכ"ל, ואין צריך לתרץ בדוחק כמו שתרצו הם אף לפי גרסתם -; וצורת הסתומה שכתב הרמב"ם בתחלה שהיא אם גמר באמצע השטה מניח ריוח כשעור ומתחיל בסוף השטה כזה /במקור נמצא כאן שרטוט/ לא הוזכרה בירושלמי להיותה צורת הסתומה המפורסמת ולא הוזכרו רק השתים המחודשות שבאמת לפי השכל חדוש הוא שתקראנה סתומות; ומה שכתב בירושלמי פתוחה מסופה פתוחה, יסבול ציור שתי צורות הפתוחה שכתב הרמב"ם, אם הראשונה הוא ברור, ואם השניה שכתב: ואם גמר בסוף שטה מניח השטה השניה בלא כתב ומתחיל הפרשה מראש השטה השלישית וכו' גם זו בכלל דברי הירושלמי, כי אחרי שמתחיל בראש השטה השלישית אם כן כל מה שלפניה נידון סוף השטה הראשונה וכל השטה השניה שנשארת פנויה היא כאלו נשאר פנוי סוף השטה הראשונה ואם כן היא פתוחה מסופה, וגם קרוב בעיני כי הצורה הזאת מפתוחה הוציאה הרמב"ם ממסכת סופרים דתניא התם הביאוה התוספות פרק הקומץ וז"ל: ואם גמר כל הפרשה בסוף הדף צריך לשייר שטה אחת מלמעלה וכו', הרי ששיור שטה אחת פנויה מועיל לעשות הפרשה פתוחה היכא שסיים בסוף הדף והוא ז"ל אינו מחלק בין סוף הדף לאמצע הדף כאשר אכתוב לפנינו. וא"כ כל דברי הרמב"ם בצורת פתוחות וסתומות מיוסדים על פי הירושלמי כפי גרסת הספרים שלנו.
 
וגם סדור הקדמונים שמצא ר"ת נראה בעיני דלא פליג על הרמב"ם, שהרי בצורת הפתוחות מסכים לדבריו הפירוש, ומה שנראה בתחלת העיון שקורא לפתוחה מכאן ומכאן סדורה והרמב"ם ז"ל קורא אותה סתומה, אחרי ההתבוננות אינו כן כי לעשות הסדורה שכתובה בסדור הקדמונים צריך שיתחיל בשטה שלמטה כנגד המקום ממש שסיים בשטה העליונה למעלה ממנה שכתוב בו וז"ל: סדורה כל שכותב והולך השטה עד חציה או עד שלישיתה ומניחה ומתחיל לכתוב בשטה שתחתיה כנגד הנחה של שטה העליונה וכו', ולפי צורת הסתומה שכתב הרמב"ם אדרבה אי אפשר להתחיל למטה בשטה שתחתיה כנגד המקום שסיים למעלה לפי שאם סיים בשטה העליונה סמוך לסופה אם יתחיל כנגדה ממש בשטה שתחתיה יהי' נשאר חלק פנוי בשטה של מטה יותר משעור ט' אותיות והוא ז"ל כתב ויניח מעט ריוח בראש השטה וכו', וכן אם הניח מלכתוב בשטה העליונה בשלישיתה ויתחיל תחתיה בשטה השנייה שלמטה זאת תקרא פתוחה אחרי שנשאר בסוף השטה שעור תשע אותיות, וא"כ ציור הסדורה שכתוב בסדור הקדמונים אינו ציור הסתומה שכתב הרמב"ם ולא פליגי.
 
אמנם פליאה דעת ממני מה זו סדורה שלא נזכרה לא בירושלמי ולא בבבלי, וכן הדעת מחייב שחלוק הפרשיות יהי' לשתים או פתוחה או סתומה כמו שכתב הרא"ש ז"ל, ויתכן כי הרמב"ם לא הזכיר ציור הסדורה יען לדעתו אי אפשר לעשות צורת הסדורה בשום פרשה - מהטעם שכתבתי כי לפעמים כפי הסיום שיסיים בשטה שלמעלה קרוב לשלישיתה תהי' צורת הפתוחה אחרי שנשאר בסוף השטה שעור תשע אותיות וכפי התחלת השטה שתחתיה כגד שלישית השטה העליונה מראשה תהי' צורת סתומה - והוא ז"ל לא בא להודיענו רק הצורות אשר יאות לנו לעשותה בתורה פתוחה לפתוחה וסתומה לסתומה וכל צורה זולתן לא נתנה לעשות כדמותה בתורה.
 
ואפשר לומר כי מה שנזכר צורת סדורה בסדר הקדמונים הוא כדי שנדע הצורה אשר ראוי שנזהר שלא לעשות אותה בשום פנים, שהרי לפי דברי סדור הקדמונים שהביאו התוס' לא נכתב למאי נפקא מינה מצורת סדורה כי לא פורש שתהיינה בתורה פרשיות סדורות אף לא אשתמיט חד תנא או אמורא להזכירה, וכשם שאמרו פתוחה לא יעשנה סתומה וכו' איך לא אמרו לא יעשנה סדורה או סדורה לא יעשנה פתוחה וסתומה, וא"ת צורת סדורה אינה לעכוב א"כ למאי נפקא מינה א"ת למצוה [היכן] ציונו, על כן לא ידעתי לצייר דבר שיתיישב על הלב בתועלת הסדורה ולמאי אתיא אם לא שנזהר שלא לעשות כדמותה כמו שאמרתי, וא"כ נקטינן דסידור הקדמונים לא פליג על הרמב"ם כאשר הי' נראה בתחלת העיון.
 
אך מה שנמצא כתוב במס' סופרים: איזהי פתוחה כל שלא התחיל בראש שטה וכו', ודאי פליג על הרמב"ם שהוא ז"ל כתב: נמצאת אומר שפרשה פתוחה תחלתה בתחלת שטה לעולם, אמנם סמ"ג בשם ר"י ואחרים כתב שמה שכתוב במס' סופרים טעות סופר הוא, וסיים וז"ל: לכן אותה שמצא ר"ת וכן ההיא שהבאתי הכל טעות סופר וכו', ומה שמצא ר"ת במס' סופרים הוא: איזהי פתוחה כל שלא התחיל בראש השטה וכו', ונמנו וגמרו שהוא טעות סופר; וגם בהגה"ה מהסמ"ק הנמצאת אצלי +ס"א אצלו, כך תקן כמוה"ר יחיאל מילי זצ"ל בספרו כאן בוי"ו (אי"ג)+ כתוב בשם המרדכי קצר וז"ל: פרשה פתוחה תחלתה בתחלת שטה לעולם וסתומה תחלתה באמצע שטה לעולם ור"ת מצא במס' סופרים מדוייק מסכים לזה וכל הספרים ששנו טעות סופר הוא עכ"ל ההגה"ה, א"כ גם מס' סופרים כפי הגרסות המדוייקות אתיא כהרמב"ם.
 
ותמה אני על הרא"ש ז"ל שכתב: שאם סיים פרשה סתומה בסוף שטה יניח שטה שניה אחת חלק ויתחיל בשטה השלישית והויא פרשה סתומה כיון שאין פתיחה לא בסוף שטה ולא בתחלת שטה וכו' - וקשה בעיני דזאת הצורה פתוחה להרמב"ם ולסדור הקדמונים, וגם כפי מה שכתב [במס' סופרים] שאם סיים בסוף הדף ישייר שטה אחת מלמעלה וכו' משמע כי בהניח שטה אחת חלק אין לך פתוחה גדולה מזאת, וקשה מאד שהרא"ש דהוא בתרא יצייר צורה בהפך הראשונים מבלי היות לו על מה להשען, כי אין נכון לו שיפרש הירושלמי באופן בלתי מסכים לקודמים אשר בפירוש אמרו שצורת הפתוחה היא בהניח שטה אחת חלק. אמנם יצאתי מכונת השאלה ולא על חנם.
 
נקטינן דדברי הרמב"ם עיקר מכל הטעמים שכתבתי, והסברא מחייבת כי להרמב"ם אין חלוק בצורת הפרשיות בין ראש הדף לאמצע הדף מאחר שלא הזכיר מזה מאומה בדבריו ואין ספק כי לא בא לסתום אלא לפרש, ואדרבה לא הזכיר בכל דבריו רק ראש שטה ואמצע שטה וסוף שטה כמי שתולה עקר הפתיחה והסתימה בשטה, ואין ספק כי כל ראש דף היא שטה ולא כל שטה ראש דף ואם היה בדעתו לחלק היה לו לברר, ועוד כי אפילו ר"י שחלק בין ראש הדף לאמצע הדף לא חלק רק מכח קושיא שהוקשה לו בדברי הירושלמי לפי גרסתו דגריס פתוחה מראשה פתוחה אבל הרמב"ם דגריס פתוחה מראשה סתומה +עיין לקמן בזה הלשון של תוספות (אי"ג)+ למה יחלק בין ראש הדף לאמצע הדף, ועוד הרי כתב הרמב"ם בסוף דבריו: נמצאת אומר שפרשה פתוחה תחלתה בתחלת שטה לעולם וכו' ואם הוא כדבריו היה לו לומר אם לא תבא בתחלת הדף דאל"כ לא יצדק לומר לעולם, וקל להבין א"כ הכותב פרשת והיה אם שמוע בתחלת הדף אין ספק אצלי דהויא להרמב"ם פרשה פתוחה והוא ז"ל כתב בפ"ב בברור שאם עשה הפתוחות סתומות והסתומות פתוחות פסלן ובתפלין מיירי, וכן כתב בסמ"ג בברור וכן בסמ"ק שאם שנה פסל.
 
ואולם הכותב פרשת והיה אם שמע בראש הדף יש לו סמך מדעת ר"י, שהביא סמ"ג בהלכות מזוזה, שפירש ההיא דירושלמי פ"ק דמגילה לפי גרסתו פתוחה מראשה פתוחה דמיירי בראש הדף וכתב וז"ל: פתוחה מראשה פתוחה כגון מראש הדף ושייר שעור תשע אותיות והתחיל באמצע השיטה, ואע"ג דבדף שכתב סיים השטה אפ"ה היא פתוחה אע"ג דכה"ג באמצע הדף הויא סתומה, מסופה פתוחה כלומר אם בסוף הדף שייר שעור יכול להתחיל דף האחר בראש שטה, ואע"ג דבאמצע הדף אף כה"ג מקרי פתוחה מכל מקום נקט בסוף הדף לרבותא דאפי' בסוף הדף דאין נכר כ"כ ההפסק מקרי פתוחה וכוי, עכ"ל, הרי לר"י שהמתחיל בראש הדף ואינו מניח שעור תשע אותיות הויא סתומה וצריך ליזהר לפי זה הדרך שלא ישייר בסוף הדף שלפניו שעור תשע אותיות שאם שייר השיעור ההוא בסוף הדף ויתחיל אח"כ בראש השיטה תהיה פתוחה כי כן פירש ר"י פתוחה מסופה פתוחה ומבואר נגלה הוא לר"י שאין הפתיחה והסתימה תלוים אלא בסיום הפרשה שלפניה שאם סיים פרשת שמע בסוף הדף אז אם יתחיל והיה אם שמע בראש הדף באמצע השטה דהיינו שיניח שיעור תשע אותיות תהיה פתוחה (אבל) [וכן] אם שייר בסוף הדף מפרשת שמע שעור תשע אותיות ויתחיל והיה אם שמע בראש הדף תהיה פתוחה ג"כ, אלמא סוף הדף שלפני התחלת הפרשה גורם לעשות שהתחלת הפרשה הבאה בראש הדף השני תהיה פתוחה או סתומה, וא"כ במה שמסיים הסופר פרשת והיה אם שמע בסוף הדף אינו מועיל לעשותה סתומה כי הדבר תלוי אם שייר בסוף פרשת שמע שלפניה שעור תשע אותיות או לא שייר לפי פירש ר"י שזכרתי.
 
וזאת היתה כונת הסמ"ק אשר מדבריו הביא סיוע הסופר שכנגדך, ולא הבין כי מה שכתב הסמ"ק וז"ל: פירוש פתוחה שיניח חלק בסוף שטה האחרונה וכשמסיים בסוף השטה זו היא סתומה עכ"ל, אין הכונה בשטת הפרשה עצמה אבל בשטת הפרשה שלפניה, ועל דרך שפירש ר"י בראש הדף, יען הסמ"ק בהלכות תפלין קאי שכל הפרשיות הן בתחלת הדף ואמר שאם יניח חלק בסוף שטה - ר"ל מסוף הדף - הויא פתוחה הפרשה הבאה אחריה בתחלת הדף, ואם סיים בסוף השטה - ר"ל בסוף הדף - אם יתחיל בראש שטה הפרשה אחריה תקרא סתומה. ולעולם סוף השטה שכתב הסמ"ק לאו בשטת הפרשה עצמה מיירי אבל בשטת סוף הפרשה הקודמת ומסכים לדברי ר"י, וכן ראוי לפרש בדברי הפוסקים הסתום מן המפורש ולמעט במחלוקת כל האפשר.
 
רק אין דבר ממה שראיתי עד היום שיוכל החולק לסמוך עליו כי אם מה שכתבו התוספות פרק הקומץ ל"א ע"ב דיבור ועושה פרשיותיה סתומות גבי מזוזה וז"ל: קצת קשה דנקט לשון רבים ואין שם כי אם פרשה אחת ושמא משום על הארץ דבסוף שטה אעפ"י שאין כתוב כלום אח"כ עכ"ל, משמע קצת דסיום הפרשה הוא הגורם - אבל יש להשיב תשובות רבות ואין צורך כי ודאי אין הקושיא כ"כ גדולה שלא נוכל לתרצה בענין אחר, וגם הם כתבו בלשונם קצת קשה וגם התירוץ תירצו בשמא, ולנו יהיה הבריא של שאר הפוסקים שהבאתי עדיף משמא שלהם (מהגה"ה, לקמן נימא ביה מלתא בלשון התוספות דאיכא לאוקומיה שיהא מסכים לדברי אחי אימא סבתא ז"ל בלי שום דוחק).
 
ומה שהקשה המקשה מפרשת קדש מי עשאה פתוחה, אחרי שהיא ראשונה יבא לדמותה לבראשית שאינה מנויה בכלל הפרשיות - אין הנדון דומה לראיה, יען מלת פרשה היא מלשון פרישה והכונה שהוא יתברך פרש והפסיק הדבור שהתחיל עם מרע"ה כדי ליתן ריוח להתבונן +מלת פרשה היא מלשון פרישה והפסקת הדבור שהיה מתחיל עם מרע"ה כדי ליתן לו ריוח להתבונן ועיין לקמן בסמוך+ וכן צריך שהסופר יפרוש מלכתוב עוד בהמשך אבל גם הוא יפסיק ויניח מקום פנוי, וזה הענין לא יצדק רק אחרי ההתחלה כי מהיכא יפרוש קודם שיתחיל, ולכן לא יצדק בבראשית פרשה אבל התחלה, אשר ממנה תמשך אח"כ ההפסקה והפרישה; אמנם קדש להיותה בתורה פתוחה הנה בתחלתה בראש שטה הוא סימן מובהק ואות נגלה שהיא פתוחה, כי אחרי שיצדק בה ענין הפרשה - ר"ל פסוק והפרשת הדבור - ההתחלה בראש שטה עושה אותה פתוחה להרמב"ם והנמשכים אחריו. ואין ספק כי סיום הפרשה עוזר לפרשה הבאה אחריה לעשותה פתוחה או סתומה אבל לעצמה לא, אדרבא צא אמור לו לחולק עליך כי אחרי שפרשת בראשית אינה נמנית מכלל הפרשיות היא ראיה שאין סיום הפרשה מעלה ומוריד לעשות הפרשה עצמה פתוחה או סתומה דאלת"ה למה לא תקרא פרשת בראשית פתוחה או סתומה כפי הסיום שיסיים הסופר בסופה כי אם יסיים בצורת פתוחה ימנוה פתוחה ואם יסיים בצורת סתומה ימנוה מכלל הסתומות, אלא ודאי שאין הדבר תלוי בסיום אבל צריך ההתחלה עמו כפי הצורות, ויען הסיום הוא הכנה לבד ועזר לבא אחריו לא יצדק בפרשת בראשית למנות אותה פרשה פתוחה או סתומה בשביל סיום סופה, ובשביל תחלתה לא יצדק מהטעם שאמרתי.
 
שנית, על אשר שאלת מהיכא נפקא לן שאם שנה בתפלין בפתוחות וסתומות פסל - אי לאו שמסתפינא אמינא דלאו אליבא דכ"ע הוא אמת נכון הדבר דלהרמב"ם פ"ב ולסמ"ג וסמ"ק אם שינה פסל כמו שכתבתי למעלה, אמנם נראים הדברים מדלא הזכיר רב אלפס בהלכותיו דבר מזה דליה לא ס"ל, וכן קרוב לודאי אצלי שהוא דעת רש"י כאשר אבאר לפנינו, אפס כי עז וקשה הדבר לאומרו נגד הפוסקים הנזכרים דגברי רברבי נינהו ולא מצאתי מי שיחלוק עליהם להדיא ויאמר אם שינה לא פסל.
 
אמנם ראית הפוסלים נראה שהיא מסוגית הגמרא בפ' הקומץ ל"ב ע"א גבי פרשיות המזוזה דאמרינן התם: מצוה לעשותן סתומות ואם עשאן פתוחות שפיר דמי לימא מסייע ליה ס"ת שבלה ותפלין שבלו אין עושין מהם מזוזה לפי שאין מורידין מקדושה חמורה לקדושה קלה הא מורידין עושין אמאי הכא סתומות הכא פתוחות וכו' ע"כ, והם מפרשים דהכא סתומות אס"ת ואתפלין שבלו קאי דמנייהו פריך וא"כ כשם שיש קפידא בס"ת כך יש קפידא בתפלין לעשות והיה אם שמע סתומה ואם שינה פסל כמו בס"ת, דלית להו דמס"ת בלחוד פריך כמו שפירש"י שכתב הכא סתומות בס"ת כו', - ומזה הלשון הבנתי דלרש"י ליכא קפידא בתפלין בפתוחות וסתומות, דאי סבר שיש ליזהר אמאי פירש הכא בס"ת ולא הזכיר תפלין אחרי ששניהם נזכרו בברייתא, ומה שפירש"י גבי ודילמא להשלים וכו' ז"ל: הא דדייקינן הא מורידין עושין מתפלין מזוזה וכו' טעות הוא בדפוס כי בפירושי רש"י ז"ל המדוייקים בקלף במקום תפלין כתוב ס"ת והדבר מוכרח מעצמו, על כן אמרתי כי קרוב הדבר שלרש"י אין קפידא בפתוחות וסתומות בתפלין.
 
ואין להביא ראיה לפוסלים מפ' הבונה ק"ג ע"ב דתניא פתוחה לא יעשנה סתומה סתומה לא יעשנה פתוחה - כיון דסיפא דקתני עשאה כשירה או שירה כיוצא בה פסולה וכו' פריך מינה בפרק הקומץ ל"א ע"ב גבי מזוזה דאמרינן אם עשאה כשירה כשרה ומוקי לה בס"ת, וקרוב הדבר לומר מדההיא בבא דעשאה כשירה פסולה קאי בס"ת פתוחה לא יעשנה סתומה כו' שהיא הבבא הקודמת לה ג"כ נפרש אותה בס"ת, ואותן הב' בבות - ר"ל פתוחה לא יעשנה וכו' ואם עשאה כשירה וכו' - קים להו לרבנן דלענין ס"ת הוזכרו בברייתא, הלא תראה דש"ס פ' הקומץ מוקי ההוא דאם עשאה כשירה פסולה בס"ת לבד עם שהוא הדין בתפלין שאם עשאם כשירה פסולים ואמאי לא קאמר כי תניא ההיא בס"ת ותפלין וכו' אלא משמע דקים ליה דההיא בבא בס"ת קיימא, ומה שפסל עשאה כשירה בתפלין ממקום אחר פסל.
 
אמנם מההיא דפרק הקומץ ל"ב ע"א אם נפרש הכא סתומות דקאי גם אתפלין שנזכרו בברייתא כפי הנראה לפי הפשט תהי' ראיה גמורה.
 
שלישית, על אשר הקשית מאי שנא תפלין ממזוזה דאלו גבי מזוזה לא קפדינן בפתוחות וסתומות לפי שאינן סמוכות בתורה כדאיתא בפרק הקומץ ובתפילין קפדינן וגם בהם אינן סמוכות - ודאי יפה הקשית, ברם איכא למימר דשאנו תפלין שיש בהן שתי פרשיות ראשונות קדש והיה כי יביאך הסמוכות בתורה וצריך לעשותן כמו שהן בתורה והיא הנותנת שגם שתי פרשיות אחרונות שמע והיה אם שמוע אעפ"י שאינן סמוכות בתורה צריך לעשותן כמו שהן בתורה דאין סברא לחלק, מה שאין כן במזוזה שאין בה שום פרשה שתהי' סמוכה בתורה; מצורף לזה, תפלין שהן אות - אם של ראש לאחרים ואם של יד לעצמו - ראוי הוא שיהיו על אותו האופן בעצמו שנתנו למשה בסיני, כי בהיות הפרשה פתוחה או סתומה נרמזים בה סתרים וסודות עמוקים ובהיותן בדמות וצלם ממש הכתובים בתורה אז יהיו ודאי לאות ולמופת לדבר הנכסף שיהיו לו אות ובהעדר מקצתן יעדר תכלית האות, אבל במזוזה לא קפדינן לפי שהיא לשמירה בעלמא כדמפורש באגדתא אעפ"י שאנו חייבים לכוין בה לשם מצוה בלבד. [ואי] ס"ד דהדין שוה, לשמעינן בגמרא דאין קפידא בתפלין בפתוחות וסתומות ומינה נשמע למזוזה מק"ו ומה תפלין ששתי פרשיות הראשונות סמוכות בתורה ועוד שהן אות וקדושתן חמורה לא קפדינן מזוזה שאין בה שום פרשה שתהא סמוכה בתורה ואינה לאות וקדושתה קלה לא כ"ש - ואל תשיבני ממזוזה צריכה שרטוט מה שאין כו /כן/ בתפלין, דלאו משום קדושת יתירא היא אלא טעמא כמו שכתב הר"ן פ"ב דמגלה דתפלין לפי שהן נשמרים יותר מהמזוזה ואינן צריכים בדיקה כ"כ כמו מזוזה אינן צריכין כתב מיושר כ"כ, אבל אין ספק שתפלין חמירי ממזוזה וקיימא לן תפלין שבלו אין עושין מהן מזוזה שאין מורידין וכו' והלא תראה שאם עשה מזוזה כשירה כשרה ובתפלין פסל - וא"כ היל"ל בתפלין דאין קפידא בפתוחות וסתומות וק"ו למזוזה, אלא ודאי אין ללמוד שום קולא ממזוזה לתפלין ופשוט הוא, ובעל העטור אמר כי גדולה קדושת תפלין שהן על ראשו של אדם הנברא בצלם ודמות מקדושת המזוזה המונחת על סף הבית וס"ת נמי מונח בארון בצנעא וקדושתו מרובה.
 
רביעית, על אשר הוקשה בעיניך לשון רש"י בפרק הבונה גבי ברייתא דאלפי"ן לא יעשה עייני"ן וכו' וז"ל: וכתבתם בתפלין ובמזוזה וכו' - נראה שהוצרך רש"י לומר כן משום דקי"ל בתפלין ובמזוזה שאם כתבן שלא כסדרן יגנזו מש"כ בס"ת, ולפי זה צריך שיהיה נזהר הסופר ביותר בתפלין ובמזוזה שלא לעשות אלפי"ן עייני"ן ודומיהן שאם בא אח"כ לתקן תהיה כתיבה שלא כסדרן ויגנזו מה שאין כן בס"ת, ולכן נקט בלשונו תפלין ומזוזה ולא נקט ס"ת. אמנם בסיפא שהיא עשאה כשירה נקט ס"ת דהכי מוקי לה בגמרא בפ' הקומץ כמו שכתבתי למעלה.
 
והנה אחר שכתבתי עד הנה הגיעני כתבך השני עם תשובת מהר"ם מפדווה למה"ר קלמן ואתבונן אליו, ראשונה במה שכתב ז"ל: ולולי דברי הרמב"ם היה ראוי לפרש דברי הירושלמי באופן זה שהשיור החלק בסוף עושה פתוחה הפרשה ההיא שסיימה, כי ככה משמע הלשון פתוחה בראשה פתוחה פתוחה בסופה פתוחה וכו' +והיא גרסת התוספות שלא כגרסת הרמב"ם (הערת המו"ל)+ נראה סופה דומיא דראשה כמו שהריוח שבראשה עושה פתוחה הפרשה ההיא עצמה גם סופה ככה עכ"ל - ונראה דמהכא ליכא למשמע מינה, יען בפתוחה מראשה אי אפשר לפרש בשום אופן שמלת פתוחה תחזור רק לפרשה עצמה לפי שלא מצינו מעולם לפי האמת שאופן התחלת ראש הפרשה יגרום ויסיים לפרשה שלפניה לעשותה פתוחה או סתומה, אבל בפתוחה מסופה פתוחה אדרבה לפי רוב הנהוג חוזרת מלת סופה לפרשה הקודמת לא לפרשה עצמה ומלת פתוחה חוזרת לפרשה עצמה הבאה אחריה, והטעם לפי שסוף הפרשה הקודמת מסייע וגורם שהפרשה הבאה אחריה תקרא פתוחה או סתומה: הלא תראה שאם לא סיים בסוף ומתחיל באמצע שטה כזה /במקור נמצא כאן שרטוט/ תקרא פתוחה מכאן ומכאן ודינה דין סתומה א"כ היותה פתוחה מראשה לבד לא עשאה פתוחה, וכן אם סיים בסוף שטה ויתחיל באמצע שטה כזה /במקור נמצא כאן שרטוט/ הוא פתוחה מראשה ודינה דין פתוחה לירושלמי א"כ סיום השטה מפרשה הקודמת הוא סבה שהפרשה הבאה אחריה תקרא פתוחה בעבור פתיחת ראשה, וא"כ דינו שבסוף השטה אינו עושה הפרשה עצמה פתוחה אפילו בזולת דברי הרמב"ם - וראיה לדבר, דהרי ר"י שפירש פתוחה מראשה פתוחה דבראש הדף מיירי כמו שהביא סמ"ג הנה הוא מפרש דפתוחה מראשה היא הפרשה עצמה המתחלת בראש הדף ופתוחה מסופה מפרש מסוף הדף מהפרשה הקודמת ויכול להתחיל בראש הדף הפרשה הפתוחה, ומלת מסופה אינה חוזרת לפרשה עצמה כמו מראשה ולא אמרינן סופה דומיא דראשה, והכינוי מהה"א שדייק הר"ם שם בסמוך אינו מחיב לפרש אותה באופן אחר - והאמת כי הירושלמי לא בא להשמיענו מי גורם לעשות הפרשה פתוחה או סתומה רק להודיענו הדין כפי הציור, ואם כדבריו שהוא מפרש פתוחה שמסופה דומיה דפתוחה מראשה לחזור לפרשה עצמה א"כ גם פתוחה מכאן ומכאן יצטרך לפרש באופן שיחזור לפרשה עצמה דומיא דפתוחה מראשה וא"כ יהיה פרשה פתוחה דמכאן ומכאן מראש הפרשה עצמה ומסופה כזה /במקור נמצא כאן שרטוט/ וזה אינו לשום אחד מהפירושים, וכשם שא"א לפרש פתוחה מכאן ומכאן שתחזור לפרשה עצמה דומיא דפתוחה מראשה כמו"כ פתוחה מסופה אין הכרע שיפורש שתחזור לפרשה עצמה דומיא דפתוחה מראשה, א"כ אפילו בלתי דברי הרמב"ם לא היה אפשר לפי טבע הענין לפרש פתוחה מסופה שתחזור לפרש' עצמה ושנוכל ללמוד שהשיור החלק בסוף יעשה הפרשה עצמה פתוחה, ועוד הרבה פרשיות יש בתורה שראשן פתוח וסופן סתום וכן בהפך ומאי נדון בהו +אולי ר"ל מי גרע דינם מפתוחה מכאן ומכאן דהוי סתומה (כנלע"ד המו"ל, ודו"ק).+
 
עוד קשה בעיני מה שנראה מדבריו שמניח בבחירת הסופר לעשות כדברי מס' סופרים לכתחלה נגד סברת וציור הרמב"ם, כי הלא ר"י והר"ר יעקב שזכר סמ"ג כתבו בפירוש כי מה שהביא ר"ת שמצא כתוב במס' סופרים הוא טעות סופר וכפי דברי ההגהה מהסמ"ק שזכרתי למעלה ר"ת עצמו מצא במס' סופרים מדוייק כדברי הרמב"ם ז"ל וכתב כי כל אותם הספרים ששנו הוא טעות סופר, וא"כ למה נניח בבחירת הסופרים לעשות נגד דברי הרמב"ם לכתחלה, וגם במה שכתב שאין נראה לו לפסול הראשונים לא ניחא לי להכניס אדם בספק ברכה לבטלה וערום ממצות תפלין כל ימיו, ואחרי שדברי הרמב"ם הם המוסכמים והמכוונים יותר מזולתו מדעת רבים מאחרונים המובהקים למה לא ילך אחרי עקבותיו לכתחלה בצרוף הטעמים שכתבתי, ודברי ברוך שאמר נגד הרמב"ם והנמשכים אחריו הם אצלי בטלים לגמרי אם אינם דברי מי שאמר והיה העולם.
 
עוד על מה שנראה זר בעיניו מה שהרמב"ם פוסל בתפלין סתומה שעשאה פתוחה, מטעם מזוזה שזכר שם - כבר הוכחתי שעור מספיק שאין להביא ראיה ממזוזה להקל בתפלין ולא אשכחן אפילו חד פוסק דלשתמיט להכשיר בתפלין, ומדשתיק ליה ראב"ד לרמב"ם אודויי אודי ליה בלי ספק, ואפילו דברי בעל ההשלמה שהביא מספר אורחות חיים אינן חולקים על הרמב"ם ואינם מכשירים בהדיא וגם אין משמעות בדבריו שיכשיר דלא כתב ולא נהירא או אין לפסול וכדברים אלו אבל כתב זה אינו נראה מן הגמרא וכו' ומדברים הללו אין לדון דלא ס"ל שאין ראוי לפסול כי שמא ממקום אחר זולת הגמרא הבין או קבל הרמב"ם ז"ל שפתיחת וסתימת הפרשיות פוסלת בתפלין דבדברים אחרים אנו פוסלים התפלין שלא נזכרו בגמרא כגון כתבן שלא כסדרן יגנזו, ומה שכתב בעל ההשלמה אחר כך ובמזוזה נראה המסקנא בהפך לא בשביל זה פסק דראוי להכשיר כמו במזוזה אבל באולי רומז למעיין שיתן לב להבין ולהורות מאי שנא תפלין ממזוזה וכבר התבוננתי בזה כל הצורך, ואם תמצי לומר דפליג על הרמב"ם יחידאה הוא ולא צייתינן ליה.
 
עוד מה שפירש דברי הרמב"ם שפוסל סתומה שעשאה פתוחה דבס"ת מיירי - במחילה מכבודו אין הדעת סובלתו והרבה דברים באו בכתבו הנזכר שנתבארו במה שכתבתי למעלה וממילא רווחא שמעתא.
 
עוד ראיתי במה שהשיב אליו מה"ר קלמן שיש הפרש לדעתו בין מזוזה לתפלין, כי במזוזה צריך לכתוב שתי הפרשיות על קלף אחד ואם כתבם על שני קלפים פסולה ולא נקראו הפרשיות סמוכות מה שאין כן בס"ת לפיכך אין למזוזה דין ס"ת בזה אבל בתפלין של ראש שמצוה מן המובחר לכתוב כל פרשה בקלף בפני עצמו נקראת כל פרשה רחוקה מחברתה כמו בס"ת לפיכך יש לתפלין דין ס"ת לפסול בסתומה שעשאה פתוחה וגם בתפלין של יד אע"פ שמצוה מן המובחר לכתוב בקלף אחד פסלו בסתומה שעשאה פתוחה דלא פלוג רבנן עכ"ל - וקשה לי על דבריו שמשמע לפי שטתו כי יותר יש להקפיד בפתוחות וסתומות כמו בס"ת כשהפרשיות כתובות כל אחת ואחת בקלף בפני עצמו כמו פרשיות של ראש ממה שראוי להקפיד כשהפרשיות כתובות כלן בקלף אחד כמו בשל יד, ואילו מדברי הסמ"ק משמע בהדיא בהפך שכתב וז"ל: וצריך שיהיו הג' פרשיות פתוחות והיה אם שמע סתומה ובשל ראש שכל פרשה ופרשה בקלף אחד לבדו צ"ע אם יש קפידא בפתוחות וכו' עכ"ל, ואם כדברי מה"ר קלמן היא הנותנת שלהיות כל אחד ואחד בקלף אחד לבדו הוו דומות יותר לס"ת וראוי לפסול יותר בשל ראש מבשל יד, ועוד שהרי סברתו קשה להולמן אדרבה יותר נרגשת פתוחת וסתומת הפרשיות כשהן כתובות זו אחר זו בקלף אחד ממה שנרגשת בקלפים רבים נפרדים.
 
ולכן צדקו בעיני דברי הסמ"ק כי במקום שהפרשיות כל אחד מהן כתובה בקלף אחר לבדו כמו פרשיות של ראש צריך עיון אם יש קפידא יען הפתיחה והסתימה אינה נרגשת שם כל כך, וקצת ראיה לזה ממה שכתבו התוספות פרק הקומץ גבי מזוזה דיבור ועושה פרשיותיה סתומות דמקשו אמאי נקט לשון רבים וכו' ותירצו וז"ל: ושמא משום על הארץ בסוף שטה אעפ"י שאין כתוב כלום אחריו וכו' - כמו שהבאתי למעלה - משמע דחדוש הוא שתקרא על הארץ שבסוף שטה פרשה סתומה אחרי שאין כתב כלום אחריו שיסייע לעשות היכר בפתיחת הפרשה וסתימתה אפילו כשהפרשה היא לבדה בדף אחד ואין כתוב אחריה כלום, אלמא חדוש הוא שתקרא פתוחה או סתומה, וכזה נאמר בפרשיות של ראש בתחלתן להיותן בדף אחד כל פרשה ופרשה. וכן משמע קצת מדברי ר"י שהביא סמ"ג על פירש הירושלמי גבי פתוחה מסופה: כלומר אם שייר בסוף הדף כשעור כו' עד ואע"ג דבה"ג אף באמצע הדף מקרי פתוחה מ"מ נקט בסוף הדף לרבותא דאפי' בסוף דאין ניכר כ"כ ההפסק מקרי פתוחה וכו', והלא דברים קל וחומר אם אפילו היכא שהפרשיות כלן בקלף אחד זו אחר זו ואחר סוף הדף כתובה פרשה אחרת כמו בשל יד אי נמי ביריעות של ס"ת רבותא היא לר"י שתקרא פתוחה יען אינו ניכר כ"כ ההפסק הבא בסוף הדף, היכא שכל אחד מהפרשיות היא בקלף אחר לבדו מבלי אין אחרי ההפסק שבסוף הדף כתב מאומה מבעיא שיהיה יותר ויותר חדוש שתקרא פתוחה או סתומה כי ההפסק יהיה ניכר יותר מעט.
 
(הגהה אינו רחוק בעיני לפרש דברי התוס' דלעיל, שכיון שפרשה הסמוכה לה בתורה לאחריה לפרשת שמע וכן לפרשת והיה אם שמע כל אחת מהן סתומה נמצאת הסתומה של והיה אם שמע במזוזה עולה כהוגן לדמיון ס"ת בין מצד התחלתה בין מצד סמיכותה לפרשת שמע, ויצדק בלשון הגמרא לומר פרשיותיה סתומות [מפני] שוהיה אם שמע סתומה מצד עצמה בתחלתה, ופרשת שמע וכן והיה אם שמע תהיינה שומרות יחס הסתימה לפרשה הראויה לבא אחריהן אע"פ שאין במזוזה אחר והיה אם שמע כלום, ודברים ברורים הם).
 
ואחרי הודיע אלהים את כל זאת מבואר מאד כי לא טוב הדבר לעשות פרשת והיה אם שמע בראש הדף ובפרט אם מניחין בסוף הדף שלפניה - ר"ל בסוף פרשת שמע - שעור ט' אותיות, כי אין ספק שלדעת הרמב"ם והנמשכים אחריו צורה כזאת היא פתוחה, ואפילו לדעת ר"י שמחלק בין ראש הדף לאמצע הדף הלא בפירוש כתב שאם שייר כשעור בסוף הדף ומתחיל בראש הדף היא פתוחה, ואחרי שהרמב"ם והאחרונים פוסלים אם עשה פתוחה סתומה והדעת מחייב שיהיה כן מהטעמים שכתבתי למה זה הבל נהבל ללכת אחרי עקבות ברוך שאמר כי לא ידענו מי הוא, ואם ידעתי היותו כדי לסמוך עליו לא יבצר לפרש דבריו באופן יסכים אל האמת ואם טוב פתר גם ברוך יהיה ואם לאו יהיה מונח בקרן זוית. ולצאת ידי כל הספקות טוב בעיני להניח בסוף הדף - ר"ל בסוף פ' שמע - פחות מהשעור ולהניח מעט חלק בראש הדף ולהתחיל פרשת והיה אם שמע באופן שבין ב' השיורים יהיה שעור ט' אותיות כי בזה האופן נצא ידי ספק אם להרמב"ם היא סתומה ודאי כי אינו מחלק בין ראש הדף לאמצע הדף ולר"י שמחלק ג"כ תקרא סתומה לפי שהוא מצריך להניח בראש הדף שעור ט' אותיות כדי שתהיה פתוחה מראשה אבל אם מניח בראש הדף פחות מט' אותיות לא תהיה פתוחה גם לדעתו, ומהיות טוב לא תקרא רע ואי לדידי צייתי חכמי עירך אם יראה בעיניהם שאופן ציור פרשת והיה אם שמע שכותב ר"ב הוא ציור פתוחה ראוי הוא שיבדקו עד מקום שידם מגעת להזהיר כל האנשים אשר נמצאו אתם התפלין שכתב פן ח"ו יעמדו כל ימיהם בלתי מצות תפלין ויברכו ברכה לבטלה, ואין לחוש בזה להוצאת לעז כי זהו מעוות יוכל לתקון, ושלום
 
ממני אברהם מפיס"א בכממה"ר יצחק זצ"ל.
שו"ת הרמ"ע מפאנו סימן קז
 
תשובה על סדר פרשיות התפלין והנחתן בבתים.
 
בפרק הקומץ רבה ל"ד ע"ב ת"ר כיצד סודרן קדש והיה כי יביאך מימין שמע והיה אם שמע משמאל ומקשינן והתניא אפכא ופריק לה אביי כאן לימין הקורא כאן לימין המניח, וקם לן האי פרוקא למסקנא דליכא מאן דפליג עליה, ובתר הכי אהא דאמר רב חננאל אמר רב החליף פרשיותיה פסולות אמר אביי לא אמרן אלא גוואתא לברייתא וברייתא לגוואתא אבל גואתא לגוואתא וברייאתא לברייתא לית לן בה ורבא אקשי ליה וסבר דל"ש.
 
ובמלתיה קמייתא דאביי משמע דההיא דמתנייתא ברישא מיפרשא לימין המניח דקא מסדר להו ארישיה או לימין הכותב כשהוא בא להצניעם בבתים - דשייכי אהדדי ובחד גוונא נינהו - ובתרווייהו בעינן למנדע כיצד סודרן הואיל ומצוה עבדי, וההיא דרמינן עלה מוקמינן לה לימין הקורא דלא מתנינן בה להדיא כיצד סודרן מלתא דלא רמיא על הקורא כלל.
 
ואשכחן לרב האיי גאון דס"ל הכי והעיד עליו ראב"ד בהשגות שכך היה נוהג, ועוד שהיה מסדר קדש לימין המניח כדאמרן כי יביאך סמוכה לה בפנים שמע לשמאלו מבחוץ אם שמוע סמוכה לה בפנים, ומשמו של אביו רב שרירא גאון אתמר בהו סימנא תרין שיני"ן דתפלין דאיתנהו בקדש ושמע, ומשמיה דרב האי אמרו בהן סימן ב' דקרי עלייהו הויות אהדדי - פי' תרתי והיה סמוכות באמצע - דהיינו כי יביאך גבי קדש אם שמע גבי שמע כמו שזכרנו.
 
אבל בשמושא רבא דתפלין נקטי ליה כותיה בחדא ופליג עליה בחדא וגרס התם האי מאן דבעי למעבד תפלין וכו' משוי פרשתא דקדש לימיניה וכו' דהינו ימין הכותב היינו ימין המניח, ופשיטא להו התם שסדר הפרשיות בבתים כסדרן בתורה דהויא לה והיה אם שמע לשמאל המניח. והדין שמושא רבא משמייהו דגאונים אתמר שדבריהם דברי קבלה עלייהו כתיב טובה חכמה עם נחלה כי המה ירשו את מורשיהם של רבנן סבוראי והרבה קונדרסין הגיעו אליהם ממהדורא קמא דרב אשי דאית בהו גלויי מלתא למאי דלא אתבריר בגמרא דילן להדיא. אמת שהר"י אל ברצלוני נסתפק על קצת דבריו כמו שהגיה עליהם מיהו הא בכמה הלכאתא גבראתא סמכינן עליה ומבעי לן למיחש ליה.
 
ותו שמעינן ליה לר"ת משמיה דרב האיי נמי דפליג אההיא דשמושא רבא בתרתי ובעי קדש לימין הקורא שמע לימין המניח והויות אהדדי, חדא כראב"ד כדאמרן וחדא כרש"י ורמב"ם. - ופרישו להני מתנייאתא דקמייתא מיתוקמא לימין הקורא ולא הרגישו מאי דקשיא להו בה דקתני כיצד סודרן שהרי אין אנו אחראין לקורא כלל, ובתרייתא אוקמוה לימין המניח אע"ג דלא תנו בה בגמרא כיצד, וזה לנו נגד סברתם הרגש עצמי אמתי וישר מוכרח לאוזן שומעת; ואם יסופק אולי הני שמעתתא בדוכתייהו תרווייהו מתנו כיצד, אכתי דייק טפי לאוקמי קמייתא לימין המניח מדחזינן לגמרא דנקטה עקר ובעושה מצוה מיירי. וזה שלא כדברי הרשב"א בתשובה, ודידן ודאי עדיף כדבעינן למימר לקמן, ויש לנו ללמוד מן התפלין עצמן דקרינן ימין סתם לימין המניח וזה מוסכם לכל בשי"ן דתלת רישין מימינא ואידך משמאלא -.
 
אמנם רש"י ורמב"ם פליגי עליה דראב"ד בתרתי ושוים לשמושא רבא בחדא ולר"ת בחדא, שהם העמידו הפרשיות בבתים כסדרן בתורה וכבר אמרנו דאינהו נמי משוו לה לפרשת קדש לימין הקורא, והרמב"ם כתב בתשו' הביאה כ"מ דאשתכח כוותיה ע"י חכמים נאמנים בתפלין של רבינו האיי, ויש סמך לסברתם מדברי אגדה שחדשו וראו כל עמי הארץ כי שם ה' נקרא עליך אלו תפלין שבראש ואמרו שסדרן בתורה כסדרן של ד' אותיות שבשם הגדול והנורא ב"ה.
 
ומפרושי הגאונים הסוברים כן נמצא תוספת בקצת נוסחאות דמסיימי בברייתא והקורא קורא כסדרן +כשהקורא עומד כנגד מניח הרי ימינו של זה לשמאלו של זה והקורא קורא כסדרן שהן כתובים בתורה מוקדם מוקדם ומאוחר מאוחר. הלכך הא דקתני לעיל קדש והיה כי יביאך מימין מימינו של קורא קאמר דהשתא כשהוא קורא קורא כדרכו מימינו לשמאלו ונמצא קוראן כסדרן, והא דתני איפכא קדש והיה כי יביאך משמאל אמניח קאמר דהוא ימין של קורא. והקורא קוראן כסדרן פרש"י כסדר שהם כתובים בתורה מוקדם, מוקדם, וקשה לר"ת דאמאי פליג אינהו שקורא שניהן הראשונות מימין וכל האחרונות משמאל היה לו לומר ראשונות מימין וכל אחרות משמאל או איפכא דג' ראשונות מימין ורביעית משמאל, כמו גבי נר מערבי בפרק שתי הלחם דיליף במנורה מזרח ומערב מדכתיב בנר מערבי לפני ה' ולא אמרינן חצי הנרות לפני ה' וחצי הנרות לאו לפני ה', ומפרש ר"ת קדש והיה כי יביאך מימין של קורא ומשמאל של קורא הוו שמע מבחוץ ואחריה והיה אם שמע מבפנים וניחא השתא מה שחלקו. וכן פירש ר"ח בסנהדרין [בתרא] כל בית החיצון שאינו רואה את האויר פסול כגון קדש ושמע, וכן רבי האי גאון מניח סימן הויות להדדי פי' והיה כי יביאך והיה אם שמע פנימיות זו אצל זו. וכתב בתשובת הגאונים שכתב הר' יוסף טוב עלם והאי דקאמר הקורא קורא כסדרן לאו כמו שפירש רש"י כסדר שכתובות בתורה אלא מפרש ר"ת דהוא סיום הברייתא דכיצד סודרן וקאמר שקורא כסדר שמונחין בתפילין מימינו לשמאל דהיינו קדש והיה כי יביאך והיה אם שמע שמע. ואפי' לא יהא הך ברייתא אין קשה כלום. ובמכלתה /ובמכילתא/ משמע כפרש"י בפרשת והיה כי יביאך דקתני התם בד' מקומות מזכיר פרשת תפילין קדש והיה כי יביאך שמע והיה אם שמע מכאן אמרו מצות תפילין ד' פרשיות וכו' והדר קתני כותבין כסדרן ואם כתבן שלא כסדרן יגנזו, משמע כסדר ששנאן ברישא, ויש לדחוק דבכתיבת הסופר קאמר אבל אין קובעין בתפילין כסדר זה ואין נראה כלל. ובשימושא רבא דתפלין משמע כפרש"י וז"ל: ומשוי פר' דקדש מימין בביתא קמא ופרשה והיה כי יביאך דבסמוך ליה בביתא תניינא ופרשה דשמע בשלישית ופרשה דוהיה אם שמע ברביעית. ע"כ.+ וליתיה מעקר נסחא דגמרא והרב נמי לא גריס ליה בהלכות, ואעפ"כ הראב"ד מתרץ ליה לטעמיה דמיירי על שמע ואם שמע דמתוקמי לימין הקורא שהוא קוראן כסדרן, ור"ת מתרץ לטעמיה דקאי אכיצד סודרן ואחרי שלמדנו אביי שזוג אחד מהפרשיות לימין הקורא וזוג אחד לימין המניח בא עכשו להודיענו שהקורא קורא זוג אחד תחלה דהינו קדש לימינו - וקשיא לן אתרווייהו שיהא אומרו קורא כסדרן פרטי לא' מב' זוגות בלבד חד למר וחד למר, ועוד אם כדבריהם הל"ל ברישא כאן לימין המניח דהיינו ההוא זוגא דליכא תו למימר ביה ולא מדי [ואח"כ] כאן לימין הקורא בההוא זוגא דמפרש ביה בתר הכי שהן נקראות כסדרן, אלא ודאי ליתיה מן הנוסחא, וחד מרבוואתא דס"ל כרש"י והרמב"ם הגיה כן מבחוץ והועתק בפנים כמו שאירע כן במקומות רבים ידועים. אמת שאפשר לדקדק מדאביי דאמר ברישא כאן לימין הקורא דמשמע נמי ההיא דמיתנייא ברישא והדר אמר כאן לימין המניח על ההיא מתניתא בתרייתא דרמינן עלה, מ"מ אין בזה הכרע דדילמא ה"ק הא דרמית עלן לימין הקורא אבל כאן בדידן לעולם לימין המניח דמצוה קעביד.
 
ואולם לא תמלא אזן משמוע דהני אשלי רברבי כלם נתלים באילן גדול הוא רבינו הגאון זצ"ל במלי דסתרן אהדדי אי קיימא הא לא קיימא הא, ואף אנו נאמר דהדין שמושא רבא משמייהו דגאונים אתמר בחור שבכלם רבינו האי כמפורסם, אמינא ודאי לא דבר ריק הוא נתבונן אליו לפנינו בס"ד. והנה מקברו של יחזקאל ספרו לנו סייעתא לפרשיות כסדרן אבל לימיניה דמאן לא שמענו דילמא אדעתא דהכי לא נחתי להו התם, ובעלי אגדה בעליה ודאי מגדוליהם וחשוביהם אמרו דחזי להו מסקנא דגמרא דבני מערבא לסדורי הויות באמצע ואינהו נמי בימין דמאן לא פרישו ביה התם ולא מדי.
 
ומדאשכחן דקמו להו רבנן זוגי זוגי, ראב"ד ושמושא רבא מסדרי קדש לימין המניח, שמושא רבא ורמב"ם שוים דסדרן בתפלין כסדרן בתורה, ראב"ד ור"ת סמכו הויות אהדדי, ר"ת ורמב"ם מסדרי קדש לימין הקורא, ולכל חד מנייהו איכא מסייעין טובא ומסבירים פנים - אנן כמאן נעביד, אי נחמי מאי עמא דבר כבר נהגו רבים וגדולים בדורות הראשונים קצתם כדברי זה וקצתן כדברי זה, ובשתי בתי דינים דוקא דליכא משום לא תתגודדו, עד דחשו לה מהר"ם והרא"ש וזולתם שלמים ורבים ועמהם קהלות גדולות שהיו מניחים של רש"י ושל ר"ת יחד חד זוגא לשם תפלין וחד לשם רצועות בעלמא.
 
ואכתי כאביי עבדי דלא קפיד אלא אי חליף גוואתא לברייאתא ואינהו נמי קפדי בשמע ואם שמע דמספקא לן הי מנייהו גוואתא, אבל בין ימין הקורא לימין המניח דהוי ברייאתא לברייאתא לא חשו לה ולא מדי אלא דמנהגא לימין הקורא, ובהא נמי דאביי רווחא שמעתא דלא אפשר אלא בדאפכינהו לכלהו וקמה לה כי יביאך מבפנים אצל קדש שהיא מבחוץ כל היכא דאיתה ואתא נמי לאגמורן דהני מתנייאתא אית בהו תרתי: חדא לעכובא דנפתח בקדש ברישא והדר כי יביאך - ובגינייהו אמר רב חננאל דאי חליף פסולה - וה"ה בין שמע לוהי' אם שמע אי בהמשך לכי יביאך דהיינו כסדרן בתורה אי דפתחינן בהו לאידך גיסא קדש מכאן שמע מכאן כדאמרן, וחדא למצוה מן המובחר בלחוד לשוויי קדש לימין דמאן, למר כדאית ליה ולמכ"ל. ואפילו הכי, לרבא דפליג עליה הא נמי לעכובא.
 
ותו קשיא לן במלתיה דהרא"ש דלא דייק במימריה דשמושא רבא כדדייקינן, אדרבה סתים ליה סתומיה כדעת רש"י וקפיד בכסדרן לבד, וכן מצאתי לסמ"ג, ומלבד מה שהוכחנו מיושר הסברא דסתם גמרא ושמושא רבא ודאי בעושה מצוה עסיקי ואתו הא תו נמי נחזי אנן דהא ראב"ד ור"ת שוים בהויות להדדי ואיפליגו להדיא לימין דמאן אלמא הדין ספיקא ממילא קא אתי ושפיר שייך נמי אליבא דמאן דבעי סדרן בבתים כסדרן בתורה אפילו נימא דבשמושא רבא לא חיישי ליה, וגם כ"מ נקטיה לראב"ד סתמא דבעי הויות אהדדי ולא זכר אותו בב"י וישכחהו כאלו ליכא קפידא לימין דמאן.
 
אמינא, דלמא פרישו רבנן למלתיה דאביי דאכשר כל דשוי קדש מחד גיסא אפילו הויא כי יביאך מופלגת מנה ובלבד דההיא דבעיא למחזי אוירא מאידך גיסא תהא אבראי, ובהא בלחוד הוא דפליג רבא עליה דבעי דתהוי לעולם כי יביאך אצל קדש והי' אם שמע אצל שמע דהיינו ד' פרשיות זוג זוג, ובין ימין המניח לימין הקורא לא חשיב חלוף בפרשיות, ולא פסלינהו רב חננאל, ודכוותה אשכחן בשי"ן דימינא ושי"ן דשמאלא שאם שנה לא פסל. זהו מה שיש לנו להליץ בעד הרא"ש וסמ"ג וכ"מ וכל ההולכים לשטתם. ואפשר לדחוק ולהביא קצת ראיה לדעת זו מדחזינן דבשל יד ליכא ודאי קפידא לימין דמאן כדלקמן וכ"ע מודו שהן נגללות מסופן לתחלתן ותני מודה רבי יהודה שאם יש לו שתים של ראש טולה עור אחד על אחת מהן ועושה אותה של יד דאלמא בשל ראש נמי ליכא קפידא אבל אין בזה נחת רוח; ותמיהא לן על הרשב"א בתשובה דדייק מההיא דר' יהודה דכתיבה והנחה בבתים חדא מלתא היא בין של יד בין של ראש ושפיר קאמר, ובתר הכי לא חייש בשל ראש לימין הכותבן והמניחן בבתים דהוא ניהו ימין הלובשם וקם ליה כשטתייהו של רש"י ורמב"ם דלעיל.
 
ברם ממאי דאקשי ליה רבא לאביי משמע דאיכא בהדא מלתא טובא לעכובא ושלא כהלצתנו לדברי הרא"ש וחבריו, דהכי גרסינן במלתיה: מ"ש גוואתא לברייאתא וברייאתא לגוואתא דלא דהך דבעיא למחזי אוירא לא קא חזיא והא דלא בעי למחזי אוירא קחזיא ברייאתא לברייאתא וגוואתא לגוואתא נמי הך דבעי למחזי אוירא דימין קא חזיא אוירא דשמאל ודשמאל קא חזי אוירא דימין אלא ל"ש ע"כ, ואין ספק לפי גרסא זו המצויה אצלנו בכל הספרים דליכא למשמע מנה אלא לפסול בכל גוונא אם הוחלפו פרשיותיה מימין הקורא לימין המניח או אפכא כפשטא דשמעתא דרב חננאל, ובהכי ניחא דאביי דהוא מארה דשמעתא קמייתא ואוקים להו למתנייאתא בתרי גברי מודה דלעולם בעינן כי יביאך אצל קדש והי' אם שמע אצל שמע דלא אפליגו בה תנאי ולא הוזקק רבא לחלוק עליו בכך, וניחא נמי דכי אקשי ליה לאביי אברייאתא לברייאתא וגוואתא לגוואתא מאוירא דימין ואויר דשמאל קא מקשי דהוי טעמא לברייאתא ותו לא אצטריך לאקשויי אגוואתא מדי דהיינו הך.
 
ועדיין אני אומר דילמא פשיטא להו להני רבוואתא דליכא קפידא לימין דמאן, אע"ג דרבא אקשי ליה לאביי סוף סוף אביי הוא דאגמרן לאוקומי מתנייאתא חדא לימין הקורא וחדא לימין המניח ועליה סמכינן בהא מלתאי, ותו דבפרק הנחנקין פ"ח ע"ב אהא דתנינן האומר אין תפלין פטור חמש טוטפות חייב אמר רבי זירא כל בית החצון שאינו רואה את האויר פסול והשתא מיהת לפשטן של דברים כיון דאתיא דר"ז כאביי דסגי ליה באויר כל דהו ולא שאני ליה בין אויר דימין לאויר דשמאל הוו להו תרי לגבי חד וממילא הלכתא כוותייהו, ולא דמיא ליע"ל קג"ם וליתא בההוא כללא דהתם אביי לחודיה והלכתא כותיה, וכן פסק רא"ם בס' יראים בהא מלתא כאביי להדיא.
 
מיהו למאן דלא ניחא ליה במדי דאיכא לספוקי עליה מדרבא וכ"ש דפסק הרב הלכתא כשמעתיה, וחייש דלא לאחזוקי נפשיה בספק קרקפתא דלא מנחא תפלין כדינייהו, אפשר למעבד ככלהו רבנן בשטת הטור ורבותיו והנלוים אליו, ומדלא סיימוה קמן מנייהו ומנן תסתיים ותסתיים.
 
ואע"ג דמסתברא לן ימין המניח עקר כפשטא דגמרא וסדור הברייתות אהדדי ודקדוק לשונן ושיהא העושה מצוה עקר לא הקורא דאתי מעלמא וקבלתן של גאונים תכריע כמו שזכרנו, מכל מקום כבר קדמונו רבנן ואמרו שאם יבא אליהו ויאמר חולצין במנעל שומעין לו אין חולצין בסנדל אין שומעין לו שכבר נהגו העם בסנדל אף כאן אם יאמר אדם מניחין קדש לימין המניח שומעין לו אין מניחין קדש לימין הקורא אין שומעין לו.
 
ולא אחשה מה שהעיד לפני הסופר המומחה הנאמן שאנו סומכין עליו בתקון תפלין ובכל דבר שבקדושה, כי זה כמה שנים פתח תפלין ישנות מאד לבדקן ומצאן על האופן אשר זכרנו שסדרם ההוא שמושא רבא ופסלם הסופר בעת ההיא כי עדין לא נגלה אליו רז זה, וגם אני ראיתי אחר שנים רבות בלאותיהן של תפלין בגניזות לא אחד ולא שנים שהי' סדור פרשיות כך אז אמרתי ודאי לא דבר ריק הוא אלא ממנו ששכחנום, וחזרנו ויסדנום תהלות לאל עליון ברוך הוא ומבורך.
 
וקרוב מאד להאמין מהמשך ההלכה כפשוטה, דרב האיי נמי הוה מספקא ליה מלתא והכין לו תפלין ככלהו רבנן דמסהדי עליה, הואיל ואפשר לפרושי שמעתין בכל גוונא ושנפתחו תפליו מזה אחד ומזה אחד וכל מי שראה בא והעיד, אי נמי בילדותו ס"ל כמקצת רבנן ובזקנותו הדר ביה לגבי אחריני, וטוב מזה ומזה מה שנוסיף לדבר בו לפנינו וגם במאמר הטוטפות אשר לנו במלי דאגדתא נימא ביה מלתא ושם יתבאר כי מאד עמקו סתרי התפלין דשמושא רבא וראב"ד בסדורן ורמיזתן על כל אלה ומשמו של האר"י די לוריא"ה אמרו שבקושי התירו להניחן וברירא מלתא כי על כן ראינו רוב הפוסקים מסתירים פנים מהן וסותמים את דבריהם וממילא משמע שהשוגה באהבתן צריך לקדש עצמו הרבה מאד ושתהא דעתו שפלה עליו תמיד באימה ויראה ורתת וזיע כי חובתנו מרובה ודעתנו קצרה וקהלת מכריז ואומר ויוסיף דעת יוסיף מכאוב.
 
ובתפלין דהויות אהדדי חזינן לספרי דווקני דמכווני ושבקי רווחא בסוף שטה אחרונה דוהי' אם שמע כי היכי דתקום שמע הנגללת אצלה בפתיחתה, ובספר יראים לה"ר אליעזר ממיץ אשר יצק מים ע"י ר"ת כנודע אמר שפרשת והיה אם שמע היא בשל ראש חמש שורות וחצי ובשל יד וכו' משמע להדיא דהכי פשיט ליה, ואיכא נמי ספרי מעלי טובא דלא קפדי; ואנחנו הרגלנו את הסופר המומחה הנז' המיוחד אלינו להניח אותו ריוח אפילו בתפלין של פרשיות כסדרן לרווחא דמלתא למען יהי' מובטח לו עם ההרגל לעשות כן גם בהנך תפלין דהויות אהדדי, דהכי מסתברא לן כהנהו דווקני למצוה אבל לא לעכב ל"ש של יד ול"ש של ראש.
 
(השתא) צריכינן למנדע דכל הני פלגוואתא שתים שהן ד' נינהו, שתים בשל יד דליכא למימר הכא ימין הקורא וימין המניח ולא פליג בהו רבנן אלא בסדר גלילתן, - אחרי ששמר סדורן בתורה בזמן כתיבתו כדמפרש לה ר"ת שגם הוא וראב"ד מודים בזה, - הרי ב' בשל יד שהן ד' בשל ראש כדאמרן, ופשוט דמאן דמנח באדרעיה כסדר כתיבתן וכסדרן בתורה שפיר עבד כשמושא רבא והר"מ ומאן דמסדר להו הויות אהדדי אתי שפיר כראב"ד ורבינו תם.
 
וגם אמנם הלכתא פסיקתא היא בגמרא דבני מערבא שלא לברך רק ברכה אחת לשתי התפלין, אלא אם כן שח בנתים שאז מברך על מצות תפלין קודם שיניח של ראש, והוא עקר הדין לדעת הרב כשטת רב אחאי ורב האיי גאון ורש"י ואחרים רבים וגדולים קמאי ובתראי דקי"ל דגמרא דילן נמי הכי ס"ל ורווחא להו שמעתא בלי ספק, ואע"פ שאפשר לדחוק ולפרש בגוונא אחרינא מ"מ לא יהיו הפירושים אלא שקולים ושוים יבא הירושלמי ויכריע ביניהם. אמת שהמכוין בברכה ראשונה שלא לפטור את של ראש על חנם נדחק ונתחייב מ"מ בברכה שנייה.
 
ועל פי הדברים האלה יש דרך ישר לפני איש לצאת ידי ספק וזה במה שילבש בבת אחת שתים של יד ויברך עליהן להניח בלא פקפוק, ולעולם תהיינה הנגללות כסדרן לאות על ידך סמוך ליד מדחזינן לרובא דעלמא דנהיגי האידנא פרשיות כסדרן וניחא נמי להגביה עליהן הנך דהויות אהדדי כמו שיתבאר בסמוך, ויזווג אליהן במקום ציץ שהוא בסוף עקרי השער בין העינים +זהו לפי פרש"י, אבל אנו מפרשים שהציץ למעלה מן התפילין, ובין ציץ למצנפת כמו בין האולם למזבח שכולל שניהם לא מה שבין, וכל שעור זה הוא ששם ראוי להניח תפילין+ בתפלת השחר טוטפות של שמושא רבא ועליהן של ראב"ד - דהכי אמור רבנן מקום יש בראש להניח שתי תפלין דאמר מר שערו של כ"ג נראה בין ציץ למצנפת ששם מניח תפלין, וממילא דזו על זו קאמר דהא ציץ עצמו רחבו שתי אצבעות והוא שעור תפלין למצוה מן המובחר אלמא יש בגובה הראש כדי שתיהן מסוף עקרי השער עד מקום חבור עצמות הגולגולת הנודע לחכמי הנתוח אשר יקראוהו מחברת הנזר והוא חדודי דגולגלתא שזכר רשב"י בריש פרשת משפטים מהזהר, ואם באנו לדון על שעור שתי תפלין איזה מקום בראש חביב יותר אפשר דמקום ציץ עקר הואיל וכולי עלמא מנחו להו התם וכ"ג לבדו משנה מקומן הואיל ורבה לו הכתוב מצות יתרות ועוד עינינו הרואות שכובע הראש מכסה תפלין עליונות ובקושי יקויים בהם וראו כל עמי הארץ אלא לצונף מצנפת בד דומיא דכ"ג, ולנו ג"כ בין ציץ לתפלין חלוקה מתהפכת שהרי חמורה קדושת כ"א אזכרות מקדושת אזכרה אחת אבל זו מגולה ואלו מחופות בעורן, ומדברי אגדה יש ללמוד שכן ראוי לסדר שתי טוטפות אהדדי כמו שבארנו בשל ימין המניח שלעולם תהיינה הנך דהויות באמצע בגובה הראש ואם אלה העליונות מכוסות תשארנה כך יפה להן שכפי עלויין העלמן - ומקמא מיכלא חולצן ומנח לתפלין של ימין הקורא כה"ג נמי פרשיות כסדרן למטה והויות באמצע למעלה, וכך היה מנהגם של דורות הראשונים שזכרנו בשל רש"י ור"ת הנח להם לישראל שבני נביאים הם.
 
ומה טוב אם יקדים אדם בהשכמת השחר לקרא את שמע בלבד שלא בברכותיה בשל ימין הקורא ולא הפסיד הברכות וכשיקרא את שמע בהדי הנך תפילין לאחר מכאן כשיתפלל בהן עם הצבור לפי שהן תקון חכמים בפני עצמו, לא כשאר ברכות המצות כגון לולב דכיון דאגביה נפק ביה ותו לא מברך עליה, אלא מי שלא אמר אמת ויציב [לא יצא י"ח] שהרי אמת ואמונה ערבית אעפ"י שקרא את שמע לא יצא י"ח וכהני בית אב נמי היו אומרים אהבת עולם וקורין את שמע ואחר כך עוסקים בעבודתם והדר מברכים יוצר אור שאין סדר לברכת הללו, אף אנו נקרא את שמע בלבד ביחיד בשל ימין הקורא ואח"כ נלבש תפלין של ימין המניח ונקרא בהן ק"ש בברכותיה ונתפלל עם הצבור; ולענין ברכת התפלין אם נחלוץ ברישא של יד נמי כי נהדר ונלבש להו נברך להניח כדמעקרא ושפיר דמי. וכן ראוי לעשות למשכים תחלה בשל ימין הקורא כדאמרן כי היכי דתקום ליה מן המובחר מצותן של ימין המניח וקיימנו בעצמנו מעלין בקדש.
 
אבל אם היו הצבור משכימים הרבה בתפלתן עד שהוכרח היחיד המדקדק במעשיו ללבוש תחלה של ימין המניח להתפלל בהן עם הצבור ואחר תפלתו לא חלץ אלא של ראש הנה כשהוא חוזר ומניח של ימין הקורא - ושל יד דמעקרא לא זזו ממקומן - ליחזי לדעתיה אי ס"ל כאביי ורבי זירא מברך על הנחתן על מצות תפלין שהרי הבתים החצונים רואים את האויר, למר כדאית ליה ולמכ"ל, כל היכא דאיכא חדא כסדרן וחדא דהויות אהדדי שפיר מברך על של ראש נמי ל"ש הני ול"ש הני +כלומר: ל"ש של יד ל"ש של ראש (כנלע"ד המו"ל, ודו"ק).+ ואי כרבא סבירא ליה וכמו שפסק הרב לא יברך על של ראש אפי' בכי האי גוונא לאפוקי נפשיה מספקא. וכיון דהשתא מיהת כוליה האי לא אצטריך לן אלא הואיל ונפק מפי הרב דהלכה כרבא אף אנו לא נברך אלא על של יד ולא על של ראש כלל אפי' בב' טוטפות כי אהדדי וכדאמרן; ובבציר מהני לא סגי לן לחוש לדברי רש"י ור"ת וחבריהם המחבבים ימין הקורא, ועוד שכן הוא מנהגם של רוב ישראל, וניחא נמי שלא לעבור על דעת עצמנו בשטת עדת אבירים.
 
וכבר חשבנו ללבוש תפלין של ימין הקורא בתפלת השחר לשתופי נפשין בהו נמי בהדי צבורא ולמיקרי את שמע בתר הכי בהנהו אחריני של ימין המניח ולצלויי בהו מנחה, אבל מה שכתבנו הוא היותר נכון בעצמו ועליו אנו סומכים למעשה בקביעות ואין לשנות ויש בכל זה כבשים ללבושיך.
 
אמנם ללבוש אותן אחד אחד טריחא ואוושא מלתא טובא ואין אדם יוצא בה ידי ספק ברכה, וממילא שאין להניח שתי טוטפות דכסדרן יחד והדר תרתי דהויות באמצע דאכתי לא ידעינן אהי מינייהו נברך, ומשום ספק ברכה דהשתא מיהת עלה קאמינא לא מסתבר כלל להניח שתים של יד אם אין לשתיהן בן זוג בטוטפת וכ"ש דכלל כלל לא ניחא להו בהכי למרי מדין. וכ"ת לפום מאי דס"ד דמעקרא והלא ברכות אינן מעכבות אף אתה אמור ודאי שירי מצוה הן ומעכבות את הפורענות, ובכל כה"ג מרגלא בפומייהו דרבנן למימר כפר ומעלין עליו כאלו לא כפר שהרי לא עשה מן המובחר דהא בעינן בכל המצות בפיך זו ברכה ובלבבך זו כונה והדר לעשותו, ובכל מקום ששנו חכמים יצא י"ח אנו רגילין לפרש בו כי נמלט העושה כן מן הקטיגור שלא יחשבהו פורק עול +היה רגיל מע' המקובל החסיד הרמ"ע מפאנו ז"ל לפרש בו כי נמלט ויצא העושה כן מתחת יד הקטיגור הנקרא בשם חובה עיין (אי"ג)+ ועדין הסניגור מצפה לדעת אם חפץ ה' בידו יצלח להשלים אותה מצוה בכל תנאיה ודקדוקיה ודרכו יחפץ.
 
ואי בעי לצלויי מנחה בשל ימין הקורא שפיר דמי.
 
ומי שרוצה ללבוש הנך דימין המניח במנחה של ערבי שבתות ועי"ט בלבד אחרי שהתפלל בהן שחרית ג"כ הרי זה משובח מאד, אבל לא בערבי ר"ח ובשאר ימים כי אחרי שינטו צללי ערב ואין קדושה חמורה של שבת וי"ט ממשמשת לבא באותו הלילה אז האורות הולכים ומתמעטים כמו שיתבאר במאמר הטוטפות בס"ד.
 
ומטעם זה אנחנו הנוהגים שלא ליבטל ממצות תפלין גם בט' באב שחרית - כיון שהיא אבלות ישנה ולא חמירא לן מיום ב' דאבלות גמורה אפי' על אביו ועל אמו - אין אנו מניחין אלא של רש"י בלבד והמברך עליהן לא הפסיד +וכן ראוי להורות בימי אבלות ג"כ שחרית ומנחה חוץ מיום ראשון+ וכן ראוי לעשות כי עונותינו גרמו לנו שלא שמשנו כל צרכנו והרבה גופי תורה מתגלים לנו ברחמי שמים עלינו שאנו נכנסים בעיונם מצד הספק והוא פתח צר מאד כמלא פי מחט סדקית, שאלו זכינו לשמושה של תורה היה מתברר לנו ע"פ הקבלה והמסורה איך האמת כן הוא כי אלו ואלו דברי אלקים חיים, וכך הם דברי הזהר בענין תשר"ת תש"ת תר"ת דמסוגיא דשמעתא משמע לן דר' אבהו מספקא נחית להו וכל משכיל יקשה על ההיא סוגיא מן המפורסמות מה שלא ישקוט השכל בה אלא עם המתבאר בזהר דכלהו אינהו תקיעתא צריכי מדרבנן למצוה מן המובחר ולא בשביל ספק +דעת הזהר היא לענין תשר"ת תש"ת כי אע"ג דמסוגיא דשמעתא משמע לן דר' אבהו מספיקא נחית להו מ"מ איכא למימר דכולהו הנהו תקיעתא צריכי מדרבנן למצוה מן המובחר ולא בשביל ספקא+ וכבר בארנו אותה סוגיא בדרך ישרה מסכמת אל האמת אין צורך להאריך בה עכשו.
 
ומה טוב בט"ב לקיים מצות ציצית בטלית קטן בלבד באותו היום שלא ליבטל ממנה דלא איריא בשום פנים +גם הגאון קארו כתב בטא"ח סימן תקנ"ה סעיף א' שלובשים טלית קטן בשחרית תחת בגדיהם בלא ברכה ועיין לקמן בתשובה זו (אי"ג)+ ובכה"ג נכון הדבר שלא ללבוש טלית גדול בשחרית ליודע סודו, ולעולם בכל מעשינו ובכל משלח ידנו נכוין דעתנו לשמים כי אל המרבה בחכמה והממעיט אחר כונת הלב עקרן של דברים, ובמנחה כבר נהגו העם בטלית גדול +כן כתב הגאון קארו ז"ל בטא"ח סי' תקנ"ב סעיף א' (אי"ג)+ וראוי להניח אז תפלין של רש"י ור"ת יחד ולא יותר מזה כל אותו היום, ודברים אלו אל יליזו מעיניך כי הם עומדים ברומו של עולם, וכן כל ימות השנה אין להניח במנחה אלא אלה כדאמרן ועוד דאיכא למיחש דילמא קרי ומצלי בהו ערבית או מימשכא ליה שמעתא בתר צלותא דמנחה וחשיך ליה בבית הכנסת או בבית המדרש כדלא חליץ להו כרב אשי דסבר לילה זמן תפלין הלכה ואין מורין כן אלמא איכא מדי למיחש להו הלכך נקטינן דלא למעבד עובדא כה"ג כלל אלא בשל ימין הקורא, אבל בהנך ודאי לילה לאו זמן תפלין וכל דברי חז"ל קיימין.
 
ונוסף על כמה זריזין ואזהרות שהיה מצוה האר"י זצ"ל לכותבי תפלין סופריהן וקומעיהן עוד היה מרבה להם למודים וכוונות להפליא בשל ימין המניח ודקדוקי שעוריהן מבית ומחוץ אשרי מי שזכה לשמשו, ולא רחוקה היא להאמין שע"כ דקדק רבינו האיי בחור שבגאונים +רבנו האי בחור שבגאונים היה+ דכל רז לא אניס ליה ושכן היה נוהג בצנעא כדאמרן שלא הכיר בו אדם מעולם והוא ארח סלולה בלי ספק. ואזן שמעת מלין תבחן שלא למסור אותם אלא לצנועים ביראת ה' כל היום והא איקפדנא טובא על מקצת החברים שהנהיגו עצמן בפרהסיא בלבישת זוג זוג וחלופיהן ככתוב בכלל תשובה זו אמינא דילמא ח"ו לשון מילי דרבנן גבי אינשי כחוכא ואיטלולא, כי אמנם הנגרר אחרי הרבים ונשען על דעת רש"י הרמב"ם והרשב"א ואחרים רבים וגדולים יפה הוא עושה על כן עמים יהודוהו ויברכוהו בעלי אגדה שכן מדבריהם למדנו היות תפלין הללו היותר מסורות לרבים, ומי שירצה לסמוך על אחד מכל הרבנים דלעיל הי מנייהו חביב ליה ועושה על פי הוראתו גם ברוך יהיה, ואם טהר ידים יוסיף אומץ לקיים את המצוה ככלהו רבנן לשם שמים אחרי שכל פקודי כל ישרנו יאחז צדיק דרכו במדת הצניעות שאין מדה טובה הימנה ישא ברכה מאת ה' וצדקה מאלהי ישעו +ומי שירצה לסמוך עפ"י הוראתו להניח התפילין שנעשו לפי דעתו ברוך יהיה, ואם על צד היותר טוב רוצה להניח התפילין ככולהו רבנן לשם שמים ולא לשם יוהרא חלילה ישא ברכה מאת ה' (אי"ג).+
שו"ת הרמ"ע מפאנו סימן קח
 
תשובה לזמן תפלין.
 
בפרק הקומץ רבה ל"ו ע"ב תניא ושמרת את החקה הזאת למועדה מימים ימימה ימים ולא לילות מימים ולא כל ימים פרט לשבתות וי"ט דברי ר' יוסי הגלילי ר"ע אומר לא נאמרה חקה זו אלא לענין פסח בלבד.
 
נקטינן דלילה זמן תפלין מן התורה ואפי' להניחם בתחלה דהלכה כר"ע מחברו ולית ליה דרשא דימים ולא לילות, וחז"ל גזרו שמא יישן ויפיח בהם ואסרו להניחם בתחלה, אלא בשחר משיראה את חברו הרגיל עמו לקצין דהיינו א' לל' יום ברחוק ד' אמות ויכירנו.
 
וגרסינן נמי התם ת"ר תפלין מאמתי מברך עליהם משעת הנחתן היה רוצה לצאת לדרך מניחן וכשיגיע זמנן ממשמש בהם ומברך ועד מתי מניחין עד שתשקע החמה רבי יעקב אומר עד שתכלה רגל מן השוק וחכמים אומרים עד זמן שינה ומודים חכמים ורבי יעקב שאם חלצן ליכנס לבית הכסא ושקעה חמה שוב אינו מניחן אמר רב נחמן הלכה כרבי יעקב איכא דאמרי אמר רב נחמן אין הלכה כרבי יעקב.
 
ואולם מהכרח החלוקה חוייב שיהיה פירוש ברייתא זו דרבי יעקב ומחלוקתו באחד מג' דרכים, או דכלהו ס"ל כר' יוסי הגלילי או כלהו כר"ע או הני תנאי כי הני תנאי:
 
ולפום ריהטא משמע דכלהו בשטת ר"ע אמרוה למלתייהו, דאי ס"ד לילה לאו זמן תפלין דאורייתא וכר' יוסי הגלילי היכי שרו להו רבנן ליוצא לדרך והא איכא בהו השמר דעשה עשה כרבי אליעזר מדכתיב ושמרת וכדברי רבי יוחנן +דהלכתא כותיה+ השמר דעשה נמי לאו הוא, וכי תימא הא אסיק רבא בפרק ראוהו בית דין כ"ח ע"ב לעבור שלא בזמנו בעי כוונה הא לא כיון ליכא משום בל תוסיף שאני הכא דאמר רחמנא ושמרת לעבור עליהן מ"מ, אלא מאי אית לך למימר בעשה ולא תעשה מדבריהם פליגי הכא - ודכותה מתניתין בריש פ"ב דנדרים ט"ו ע"ב קונם שאיני ישן שאיני מדבר שאיני מהלך האומר לאשה קונם שאיני משמשך הרי זה בלא יחל וכלהו מדרבנן שהרי אין נדרים חלים מן התורה על דבר שאין בו ממש, וכן בפ' המקבל ק"י ע"ב בל תשהה דשכר שכיר מבקר ראשון ואילך דנפקא לן מאל תאמר לרעך לך ושוב, ורבים כן -.
 
וזה לכאורה שלא כדברי הרמב"ם שכתב זמן הנחתם ביום ולא בלילה, ופירש כסף משנה דאיתא כרבי יוסי הגלילי ופשיטא ליה להרמב"ם דהני תנאי כוותיה סבירא להו ואליביה פליגי דעד כאן לא אסרה תורה בלילה אלא להניחן בתחלה אבל היו עליו ביום לא הזקיקתהו לחלצן משתחשך, ודברים תמוהים הם דאי ימים ולא לילות אמר רחמנא אם כן לילות כלל כלל לא דומיא דשבתות וימים טובים.
 
אבל קרית ספר פירש דעת הרמב"ם דאיתה אפי' לר"ע ומדרבנן כפי שטתנו, ואע"ג דמייתי קרא דר"י הגלילי ולדידיה לאסרן בלילה מן התורה הוא דאתא מ"מ מודה ר"ע דאיכא מיניה אסמכתא לאסורא דרבנן להניחן בלילה אלא דמן התורה בחקת הפסח הכתוב מדבר, - ואנן חזינן דכותה להרמב"ם בפרק י' מאבות הטומאה דהתם פסיקא ליה דאין שלישי ורביעי כלל מן התורה אלא מדבריהם, כדור אחר דפליג על ריב"ז ור"ע במשנה דסוטה פרק כשם כ"ז ע"ב +וע"ז יתורץ מה שהקשה כ"מ בהלכות טומאת אוכלין הלכה ו' למה שינה הרמב"ם לשון המשנה שאמרה הוכשרה בדמיה וכתב הוכשרה בשחיטה והם דברי ר' שמעון דלא כהלכתא בפרק ב' דחולין מ"מ הרמב"ם ס"ל בדם היוצא מן השחיטה כרבנן וכן פירש דבריו הוא עצמו גם בסמוך. ועם זה יתורץ מה שהקשה המגיד על הרמב"ם פ"ד הי"ד מהלכות יבום בלבד וכו'+ ובפ' י"א מייתי ק"ו ודרשה דקראי לשלישי שהוא פסול בתרומה ורביעי בקדש בשטת ריב"ז ואינן לו להרמב"ם אלא אסמכתא בעלמא והכי רווחא שמעתא בפ"ק דפסחים י"ט ובמסכת סוטה - ואשכחן נמי סייעתא לדברי קרית ספר מן הירושלמי בפ' היה קורא ובריש המוצא תפלין דאמר רבי יוחנן כל מלה דלא מיחוורא מסמכין לה מן אתרין סגין, ואע"ג דהתם לשבתות וימים טובים אתינן עלה דאמעיטו מתרי קראי כדלקמן למר כדאית ליה ולמר כדאית ליה אף אנן נגמר מנה דאסור הנחת תפלין בלילה מדבריהם מסמכין ליה אקרא, והתם נמי שמעתתא אהדדי אתמרו.
 
מיהו סוגיין דפ' הקומץ מוכחא דהני תנאי בדר' יוסי הגלילי ור"ע פליגי דת"ק כר"י הגלילי ור' יעקב כר"ע - אבל שם נפל טעות בספרים שגרם לכסף משנה ולקרית ספר לתור להם שטה אחרת דכתיב בהו רבי יוסי כר"ע, ובעי מימר ר' יעקב בהכרח דר' יוסי מאן דכר שמיה, ואע"ג דבעינן למימר לקמן דאין ה"נ ר' יוסי דפליג עלייהו דר"מ ורבי יהודה דסברי שבת זמן תפלין איהו ודאי כר"ע סבירא ליה מ"מ לא נחתינן לה התם במנחות דנימא עלה קאי אלא בפלוגתא דר"י הגלילי ור"ע עסקינן וכלה שקלא וטרייא אליבייהו - והני תנאי פרישו למלתייהו: ת"ק סבר חולץ משתשקע החמה מדאורייתא ור' יעקב סבר כיון ששקעה חמה לא חולץ ולא מניח ומשתכלה רגל מן השוק חולץ אידי ואידי מדרבנן וחכמים ודאי סברי כר"ע והתירו שלא לחלוץ עד זמן שינה. והיינו דקתני ומודים חכמים ור' יעקב פירש לת"ק דמדרבנן אין להניחן אחר שקיעת החמה, אי נמי חכמים ורבי יעקב מודו אהדדי בשטת ר"ע לאסור הנחתן מדרבנן, ואית ספרים דגרסינן בהו ומודים חכמים לרבי יעקב והיא גם כן גרסא נכונה דלרבי יעקב הוא דמודו דסבר כרבי עקיבא שאין אסור הנחתן בלילה אלא מדרבנן, דאילו לת"ק מדאורייתא נמי אסור, וכיון דת"ק פתח בחיוב חליצתן כלהו הכי נמי, ומדרבי יעקב בשטת ר' עקיבא לא התיר אלא שלא לחלוץ עד שתכלה רגל מן השוק ממילא סבר שאין להניחן אחר שקיעת החמה ובהא חכמים נמי מודים לו.
 
ולמסקנא דשמעתא אמר רב נחמן הלכה כרבי יעקב ורב חסדא ורבה בר רב הונא כותיה ס"ל דהוו מצלו בהו באורתא - ויש ספרים גורסים רב הונא ורב חסדא - ואורתא משמע כשמעתא קמייתא דפסחים ב' ע"א שפי' בתחלת הלילה והיינו עד שתכלה רגל מן השוק ועד שעה זו מורינן להדיא שלא לחלצן, ודרשינן ליה נמי בפרקא מדרב נחמן ואיהו ודאי הלכה למעשה קאמר דהא הני גברי רברבי הוו עבדין בה עובדא תדירא ואין לך הוראה גדולה מזו שיראו התלמידים ויקבעו הלכה לדורות. ואידך לישנא איכא דאמרי א"ר נחמן אין הלכה כרבי יעקב משמע בגמרא דפליג אעובדא דרב חסדא ורבה בר רב הונא וממילא דלא משגחינן באיכא דאמרי אי משום דמעשה רב אי משום דאיכא למימר דלישנא קמא סתמא דגמרא הוא וטפי עדיף, אלא שהר"ן בפרק בהמה המקשה ובפרק לפני עדיהן לא אמר כן בכיוצא בזה משמם של רבים וגדולים +הר"ן בפרק בהמה המקשה כתב כן בדין דם השליש ע"ש בשם הרמב"ן+ ועוד ניחא לן לאסוקי שמעתא כההוא לישנא דלית ביה מחלוקת ועל דא ודאי ראוי לסמוך בלי פקפוק, ודכותה בפ' כירה מ"ב ע"ב איפסיקא הלכתא כאיכא דאמרי דתני ר' חייא מלח אינו כתבלין דאפילו בכלי ראשון לא בשיל משום דרב נחמן קאי כותיה דאמר צריכא מלחא בשולא כבשרא דתורא ודחינן ליה ללישנא קמא דפליג אדרב נחמן, ואב"א דהכא הני איכא דאמרי לאגמורן הלכה גופה הוא דאתו דאין הלכה כרבי יעקב - ולא תימא הלכה כת"ק דאיהו כרבי יוסי הגלילי סבירא ליה וקיימא לן כר"ע מחברו - אלא ודאי הלכה כחכמים ז"ל שאין צורך לחלצן עד זמן שינה, ודא קושטא דמלתא אבל משום דלא מורינן הכי ניחא ליה לסתם גמרא למימר משמיה דרב נחמן הלכה כרבי יעקב ולא פליגי הני תרי לישני דרב נחמן אלא כדאמרינן בעלמא הלכה למעשה אתא לאשמועינן והכא הכי נמי, ודכותה בפרק במה בהמה נ"ד ע"א ובפ' אין צדין כ"ח ע"א איכא בחד (חד) מנייהו תרי לשני דשמואל ולא פליגי וכדאמרן.
 
והכא היינו כרב אשי דחשך ולא חליץ תפלין - ומשמע לן שלא היה עושה כן בקביעות מדבעא מיניה רבינא לשמרן קא בעי מר ואיהו הוה שכיח קמיה תדיר ואי לאו דמלתא חדתא חזא ביה מאי קמיבעיא ליה - ואסיקו לילה זמן תפלין דהיינו הלכה כחכמים, ואין מורין כן ודוקא מדרבנן, ושלא לחלוץ כדאמרן, אבל מן התורה אפי' להניחן בתחלה כל הלילה מישרא שרי דלא דרשינן ימים ולא לילות אלא לאסמכתא בעלמא, ומשום הכי מורינן להדיא שלא לחלצן בשוק עד דכליא רגלא דתרמודאי שהם אחרונים לילך לבתיהם ועוד שהוא זמן ק"ש ותפלה של ערבית לזריזים המקדימים למצות כרב חסדא ורבה בר רב הונא. אמנם הגאונים בב' ישיבות העיד עליהם העטור הובא בהגהות מימוניות סוף פ"ד מה' תפלין שהיו חולצים ערבית אחר ב' פרשיות של ק"ש ולא קודם לכן כי הואיל ולילה זמן תפלין מן התורה איכא למיחש לעדות שקר אף בשעת ק"ש של ערבית, ויש לבעלי אגדה רמז בב' שיני"ן של תפלין שהן הלכה למשה מסיני ושל ימין באה בתלת רישין ושל שמאל בד' ואמר עליהן בתקוני בראשית מהזוהר שכנגדן בברכותיה של קריאת שמע תנינן בשחר מברך שתים לפניה ואחת לאחריה ובערב מברך שתים לפניה ושתים לאחריה וכו' אלמא מצותן נוהגת אף בק"ש של ערבית וברכותיה ומי שחתם בגאולה ותפלין בראשו גם בלילה יסמוך לה תפלה והוא מוכתר בהם כדבעינן למימר קמן, אלמא עובדא דאמוראי עדיף לן, ואפשר שהגאונים הוה קביע להו עידנא בשעה שהיתה להם תפלת ערבית מאוחרת קצת יותר דבכה"ג לא מורינן וכבר אמרנו שהמעשה המתמיד הוא פרסום ההוראה לפיכך החמירו על עצמן למהר לחלצן אף קודם פרשת ציצית ועוד להרחיק חליצתן כל מה שאפשר משעת התפלה דלא ליהוי כחולץ בפני רבו כמו שנזכור לפנינו ואפי' בברכות ק"ש הרי הוא מדבר עם המלך, וניחא נמי לההוא לישנא דאמר הלכה כרבי יעקב שאין מורין להתר אלא בכדי שתכלה רגל מן השוק.
 
וכן משמע בירושלמי ר' אבהו בש"ר אלעזר הנותן תפלין בלילה עובר בעשה ומה טעם ושמרת מימים ימימה ימים ולא לילות והא ר' אבהו יתיב מתני ברמשא ותפלין עלוי מצדדין הוו כמין פקדון לשון אחר כמין פקרון - עיי' בערוך במלת צף, והכונה מ"מ שלא היה מניחן אלא לשמרן או כיוצא בזה כדאמר רב אשי להעלים ההוראה -, אית דבעי מימר לא אמרו אלא הנותן אבל אם היו עליו מבעוד יום מותר - פי' דבכה"ג לילה זמן תפלין אפי' מדרבנן -, אית דבעי מימר מצותן עד שתכלה רגל מן השוק - פי' דיתיב ומתני ברמשא משמע שהיה רגיל לעשות כן תמיד ועד זמן זה מותר לפרסם ההוראה טפי לא -. והני לישני בתראי נדו מאוקמתא קמייתא ולישנא בתרא דוקא, שאעפ"י שאחר שקיעת החמה אינו אסור אלא להניחן בלבד מדרבנן מ"מ לא ימשך ההתר להדיא שלא לחלוץ אלא עד שתכלה רגל מן השוק, אי נמי כלהו צריכי שאסור להניחן אחר שקיעת החמה כלישנא מציעא וא"צ לחלצן עד שתכלה רגל מן השוק כלישנא בתרא ולשמרן אפי' טובא נמי כלישנא קמא, וכך היא מסקנת הבבלי כדאמרן.
 
ואף לת"ק דסבר כר"י הגלילי שרי להניח ידו עליהן עד שיגיע לביתו ואפי' רחוק הרבה, כדאיתא בי"ט פ"ק ומייתי לה הרב בהלכות תפלין, ובהא ליכא מאן דפליג דאפי' לאחר שתכלה רגל מן השוק הרבה שרי בכה"ג לכ"ע ומורין כן, ולנו עוד בכל זה דברים של טעם ראוי לצרפם למה שבארנוהו כאן לענין מעשה והנם כתובים בפירושנו לההיא מתניתא רבתי בדעות דפ' הקומץ דתניא כיצד סודרן וכו' יעויין שם.
 
ואע"ג דמן הדין לילה זמן תפלין מ"מ מצוה עשה שהזמן גרמא היא משום שבתות וי"ט דאמעיטו לר"י הגלילי מקרא דמימים ימימה כדלעיל, ואף רבי עקיבא מודה לו לענין הדין אלא דנפקא ליה מקרא אחרינא דתניא רע"א יכול יניח אדם תפלין בשבתות וי"ט ת"ל והיה לאות יצאו שבתות וי"ט שהן עצמן אות דכתיב כי אות היא ביני וביניכם, ולא אשכחן בתנאי מאן דפליג עלייהו אלא ר"מ ורבי יהודה כדאיתא בגמרא בריש המוצא תפלין צ"ו ובפרק מי שמתו כ' סתם לן תנא דלא כוותייהו דתנן גבי הלכתא פסיקתא נשים ועבדים פטורים מק"ש ומן התפלין אלמא מצות עשה שהזמן גרמא הן דאיכא ימים דלא חזו לתפלין כלל, וסוגיין בפרק השולח מ' ע"א תני נמי דעבד שהניח לו רבו תפלין יצא בן חורין כדמפרש רבה בר רב שילא למימריה דריב"ל וליכא מאן דפליג באמוראי.
 
ועדיין יש לישב דההוא סתמא דברכות ושמעתיה דריב"ל אתי שפיר כר"מ ורבי יהודה, וניחא דקתני תפלין דומיא דק"ש מה ק"ש חיובא ליכא אלא בשכבך ובקומך אבל כל היום וכל הלילה כיון שקרא פעם אחת ליכא חיובא ולא אסורא אף תפלין כן בשבתות וי"ט ושפיר מיקרי מ"ע שהזמן גרמא כיון שקדושת שבת וי"ט מפקעת חיוב מצותן אע"פ שאינה אוסרת עלינו הנחתן לדעת אותו הזוג, דמהתם בריש המוצא תפלין משמע דליכא מ"ד שבת זמן תפלין לחיובא אלא רשותא וי"ט ה"נ דס"ל שלא מעטה ההלכה שבתות וי"ט מדין תפלין לאסורא אבל מודים שבכל יום חובה ובשבת רשות, וכולה סוגיא התם הכי רהטא דוק ותשכח והכי מוכחא אוקמתיה דרבא למתניתין דקתני מכניסן זוג זוג דאתיא כר"מ. תדע נמי דאפילו למ"ד שבת לאו זמן תפלין לא מיחוורא ר"ל איננו מפורש בכתוב כדברי הירושלמי שזכרנו אלא כך אמרו הלכה ואסמכוה רבנן אקראי, ומדרבנן נשמע לר"מ ור"י דמר סבר הכי אגמריה רחמנא למשה למעוטי שבתות וי"ט מחיובא דתפלין לאוקומיה רשות ומר סבר מעטינהו נמי לאסורא, דאי ס"ל לר"מ ור"י דבשבת וי"ט חיובא נמי איכא א"כ לדידהו ליכא בהא מלתא הלכה למשה מסיני וקראי לא דרשי כלל ורבתה מחלוקת לבלי חק כדמרחקי שמיא מארעא.
 
ואע"ג דשבת לאו זמן תפלין למר כדאית ליה ולמכ"ל שנינו המוצא תפלין מכניסן זוג זוג דרך מלבוש, אבל לא בי"ט שמותר להכניסן בידו כמו בחול, ושבת שאמרו אחד ביום ואחד בלילה ואפילו למ"ד לילה לאו זמן תפלין שהרי אינו מניחן אלא לכבודן לא לשם מצוה כלל ומשהכניסן חולץ מיד, וזה אחד מן המקומות שטעה בהם בעל הקונטרס שנזכיר לקמן פוק חזי בסימן ע' מההלכות קטנות שלו ופשוט הוא.
 
ברם צריכינן למנדע אי חולו של מועד בכלל ימים טובים לדין זה או לא, הרא"ש פשיטא ליה דאיתיה בכלל לר"י הגלילי ומספקא ליה על דעת ר"ע כיון דבאות תליא מלתא שהרי אם נפרש האות הזה משום אסור חמץ וישיבת סוכה אין שום חלוק ביניהם ואם משום אסור מלאכה אי מלאכת חול המועד אסורה מדאורייתא ה"נ ואי מדרבנן א"כ אין בו אות, ובריש משקין הגדיל תושיה לקיים דעת הלכות גדולות ור"ת דסבירא להו מלאכת חול המועד דרבנן ובהלכות תפלין פסק להניחן בחול המועד.
 
ולנו במלאכת חול המועד תשובות נכוחות לסתור כל הראיות שזכר שם הרא"ש ולקיים דברי הרב ועמו רבים וגדולים האומרים שיש בו חיוב שביתה דאורייתא, אמת דכלהו קראי דדרשינן מנייהו אסור מלאכה בלאו לקושטא דמלתא ביום טוב כתיבי ואסמכוהו רבנן לחולו של מועד אהנהו קראי דלא ליתו לזלזולי ביה, ואין צורך להאריך בכך במקום הזה רק לפרש החלוק שבין אמרנו היות חובה עלינו לקיים מצות שביתה בחול המועד ובין אמרנו שיש בו אסור מלאכה שאם היה אסור מלאכה בו מחויבי לאוין יצדק ר"ת במה שתמה ואמר היכן מצינו אסור תורה קצתו אסור וקצתו מותר אכן עתה שאין בו אלא מצות עשה והוא אלה מועדי ה' מקראי קדש אשר תקראו אותם במועדם כדברי ר"ע בפרק אין דורשין י"ח ע"א +בפרק אין דורשין לר' יאשיה ולר' יוסי הגלילי בלאו, ומסתברא הוא לר' יונתן ולר' עקיבא בעשה דוקא שאין דנין ק"ו אלא לעשה לא לאזהרה כדאיתא התם פרק קמא עיין לקמן בעמוד הקרוב בהגה"ה+ ברירא מלתא דכלהו מצות עשה הכי נמי שלא מסרן הכתוב אלא לחז"ל - כגון תפלין ד' טוטפות ולא חמש, ואע"ג דהלכות תפלין כלהו גמרא נינהו דהיינו הלכה למשה מסיני הא איכא נמי ציצית שפירשו בה ד' בתוך ג' ומשולשת ד' ודכותה בקדוש היום זכור את יום השבת לקדשו לא חייבה תורה אלא זכור בפה והם אמרו זכרהו על היין בכניסתו ואין קדוש אלא במקום סעודה וכאלה רבות, יעויין מה שכתב הר"ן ריש פ' לולב הגזול גבי הדר שאמרה תורה באתרוג, ולא עוד אלא קביעות החדשים למנות מהן לרגל תלוי ברצון ב"ד והם אמרו מזידין לא בד"ו פסח ולא גה"ז עצרת הרי עשה דכלהו רגלים מסור לחז"ל ועד שלא חל חיוב השביתה ברגל לא יחול האסור ממלאכת עבודה מן התורה דהא בהא תליא, אף כאן כל שהדברים מוכיחים שאנו שובתים ממקצת מלאכות לכבוד מקרא קדש ואין אנו עושים אלא בדבר האבד ובצרכי רבים קיימנו להדיא עשה שבו - והא דקתני לא מסרן הכתוב אלא לחז"ל גבי מלאכות האסורות והמותרות בחול המועד לאו למימרא דשאני עשה זה משאר עשין אלא ללמדנו שאסור אותן המלאכות המפורשות בדברי חז"ל לאו הבא מכלל עשה הוא שחוייבנו לשבות מהן ולעולם חז"ל מפי השמועה או מסברא דנפשייהו פירשו לנו איזו אסורה ואיזה מותרת, וכן גרומי המידות עשה של תורה הוא בפרק המוכר את הספינה פ"ח ע"ב ושערו חז"ל אחד מק' בלח ואחד מת' ביבש, וגם מה שהוא הלכה למשה מסיני מיקרי מסור לחז"ל כי הא דד' טוטפות דתנא דמתניתין דברי סופרים קרי להו בפרק בתרא דסנהדרין פ"ח ע"ב, ואשכחן בלאוין נמי שמסרן הכתוב לחז"ל למ"ד עונה דאורייתא דכתיב ועונתה לא יגרע ותנן הטיילים בכל יום פועלים שתים בשבת וכלה מתניתין אלמא יפה ויפה כחם כדאורייתא נמי ושפיר דמי, ולא יקשה עלינו מה שהרגישו קצת המעיינים מבלי היות עשה זה דשביתה בחול המועד נמנה בכלל הרמ"ח מצות +כמו שעורר על זה המגיד רפ"ג מהלכות שביתת יום טוב+ כי שתי תשובות בדבר: ראשונה דמניינא לאו דאורייתא לפיכך נחלקו בו הסופרים וכל דרך איש ישר בעיניו, שנית ששביתה זו נטפלת לשבתון מקרא קדש האמור בי"ט ועשה שבזה ובזה חד הוא אלא שנוסף בי"ט לא תעשה מש"כ בחול המועד +והיינו פלוגתא דר' יאשיה ור' יונתן בריש מועד קטן.+
 
ולענין תפלין לאו באסור מלאכה, תליא מלתא אלא בקדושת היום תליא מלתא, תדע שבה"ג סובר מלאכת חול המועד דרבנן והוא אמר בפירוש שאסור להניח בו תפלין. ואע"פ שהקדושה גורמת לשביתה כבר אמרנו שחיוב שביתה בלבד מדאורייתא איכא דהיינו עשה, אסור מלאכה דהיינו לאו ליכא, וסרה תמיהת ר"ת.
 
וכאן אנו משיבים על הרא"ש מה"ק סי' י"ו במה שסמך לדין תפלין בחול המועד על הירושלמי גבי מתני' דפרק אלו מגלחין דתנן ר' יהודה אומר כותב אדם תפלין לעצמו דמשמע אבל לא לאחרים ואוקמה רב התם בכותב להניחן עד אחר המועד אבל לצורך המועד שרי כי אתא קמי דרבה בר בר חנה א"ל לרב חננאל הב לי' תפלך וזיל כתוב לך ורב אמר זיל כתוב ליה פי' בלא הערמה, ולא ניחא להרא"ש למימר דרב סבירא לי' כר"מ ורבי יהודה דשבת נמי זמן תפלין לא חובה ולא רשות כיון דכלהו אמוראי אסיקו דלא כותייהו ודחק לפרש בדר' עקיבא י"ט דוקא לאפוקי חול המועד כי היכי דלא ליפליג אגמרא דבני מערבא - ותמיהא לן טובא דטפי הו"ל למיחש לר"י הגלילי דלא ליפלוג עליה דרבי עקיבא אלא בימים ולא לילות, דהא חולו של מועד מדאיתיה למר בכלל ימים טובים איתיה נמי למר דכיון דאפקיה רבי עקיבא לקרא דחבריה לחקת הפסח אמר יכול יניח אדם תפלין בשבתות וימים טובים פירוש לאפוקי מדרבי יוסי הגלילי ת"ל והי' לאות על ידך, ובירושלמי פרק היה קורא יצאו ימים טובים ושבתות שכלן אות ומשמע לן בבירור דהאי כלן לחול המועד הוא דאתא דאי לגופייהו למאי הלכתא. וכבר אמרנו שיש לנו ללמוד מן הירושלמי דקאמר כל מלה דלא מחוורא מסמכין לה מן אתרין סגין שאסור תפלין בשבתות וי"ט הלכה היא ואסמכוה רבנן אקראי כנסוך המים שהוא הלכה ואשכחו ליה רבנן סימנא בקראי, והכא מר דריש ליה מימים ולא כל ימים ומסתמא כל שהוא מקרא קדש קצת יצא מכלל הימים שנתחייבו בתפלין ומר דריש והיה לאות יצאו ימים שהן עצמן אות וכל שיש בו אות [כל שהוא] מיקרי הוא עצמו אות, וכ"ש עם מה שאנו עתידין לפרש דהיינו אות היינו מקרא קדש, הא למדנו לדברי שניהם שאין לחלק בין י"ט לחול המועד בדבר הזה כלל ועיקר, ויש בפסקי ה"ר ישעיה הזקן פירוש סותר את עצמו בההיא שמעתתא דפרק אלו מגלחין לפיכך אין למדין הימנו.
 
ובאמת טועים כל האומרים שהאות הוא אסור מלאכה וכן סוכה ואסור חמץ, דהא כלהו מילי דעבידי לאיגלויי נינהו והאות הוא דבר סתר בין ב' כורתי ברית לא יכירהו זולתם ולא עבר זר בתוכם - שאלו הרגישו אנשי יריחו בתקות חוט השני שהי' לאות מפנחס וכלב להצלת רחב היו בלי ספק מבטלים אותו ומהפכים הוראתו - אבל האמת הברור במהות האות הזה הוא מתן שכרן של קדושות אלה שהן גופן אות לא אמרו שיש בהן אות אלא קדושתן היא עצמה אות דלא עביד לאיגלויי אי לאו דא"ל רחמנא למשה לך והודיעם, תדע דר"ע דריש כי אות היא ביני וביניכם וסיפה דקרא למתן שכר הוא דאתא לדעת כי אני ה' מקדשכם כדאיתא בשבת פ"ק י' ע"ב ואין לנו בזה מתן שכר גדול מנשמה יתירה ותוספת קדושה הנתונה באדם +והוא שכר רוחני מעין העה"ב בזמן [הזה] שהיא ג"כ נוגעת העה"ב, וליכא למימר בזה שכר מצוה בהאי עלמא ליכא, ומתן שכר זה מתנה לעשיר הוא שכל ישראל עשירים בתורה ובמצות ולפי רבויין וגדלן כן ירבה וכן יגדל יתרון הנפש וע"י שכולן בשבת במנוחה ועונג כבני מלכא עשירים, וראה אלפסי זוטא פ"א דשבת+ וכיון ששבת וטהר יומא במ"ש וי אבדה נפש כדריש לקיש, וזה ראיה גמורה מן התורה ומן הגמרא שאין להשיב עליה. ויש לחולו של מועד מתן שכר לא יספק בו הרא"ש חלילה והוא מבואר אצל בעלי אגדה, והסומך אהימנותייהו מרבנן מובטח לזכות בו, והם אמרו שיש לראש חדש גם כן תוספת עלוי מעין חולו של מועד לענין זה בשעת המוסף בלבד, ומשום הכי איתא בירושלמי דתעניות הביאו הרב פ' מקום שנהגו נשייא דנהגן דלא למעבד עובדא בריש ירחא מנהג.
 
ולנו פירוש נפרד בבאור דברים הללו שכבר זכו בו רבים מגלה עמוקות המדרש הנעלם, שאין בדבריו נמנעות או אפשרות תלויות אף לא תמהון ולא חרדות לרכי הלבב כמו שחשב זולתנו שארי ליה מארי +הוא הגאון מהר"מ פרובנציאלי ז"ל ככתוב לקמן+ אלא תורת חסד ואמת לחכם לב ואמיץ כח שכל סתום ברזים לא עממוהו, וכל שיהיו דברי הגמרא סובלים פירושים שונים ויתבאר האחד מהם על פי הזהר חייבים אנו להטות לבבנו אליו ולעשות על פי הוראתו, הרי ששנינו בגמרא יצאו שבתות וי"ט שהן עצמן אות ולא ידענו אם חולו של מועד בכלל או לא וכעת השמיענו הזהר דאיתיה בכלל לא יהא אלא כאלו אמרו רש"י או אחד מן הגאונים בפירוש הגמרא מי לא צייתינן ליה ואם יחלוק הזהר על מי שהיה מן המפרשים או מן הגאונים כל שיסבלהו לשון הגמרא ידחה כל זולתו מפני פירוש הזהר, ומעתה האוטם אזנו משמוע תורה והתברך בלבבו לאמר שהזהר לא אמר כך ושתלמיד טועה הוסיף מדיליה קורא אני עליו למען ספות הרוה את הצמאה, ועוד שהי' לו ללמוד מהרא"ש ולא למד כי הוא פסק להניח תפלין בחול המועד בדברים מעטים וענוה מרובה ולא נכנס לתגר זה ולא מעט בכבודו של חול המועד לאמר שאין בו קדושה כלל.
 
השתא אתינא לעובדא דרב ורבה בר בר חנה שהוא מפורש בגמרא דילן באותו פרק באותה משנה ששניהם הורו לרב חננאל לכתוב בכדי פרנסתו בלבד לצורך אכילת היום לא לצורך מצות תפלין והסכימו להוראתם שמואל ורבי יוחנן ואף רב חננאל ורב יהודה ורבי חייא בר אבא קבלוה מנייהו, וכבר כתב הרב בהלכות סוף ערובין בכיוצא בזה לשתק בעלי המחלוקת דאמוראי בבלאי הוו בקיאי בגמרא דבני מערבא טפי מינן, ואפשר דרבה בר חנה אפילו בכדי פרנסתו היה מחמיר להערים כדברי הירושלמי ואחר כך הודה לרב והדר אורי לרב חננאל כוותיה כדברי הבבלי, ואע"ג דבקצת ספרים גרסינן בירושלמי רבי אבא בר נתן במקום רבה בר בר חנה לא יקרה מזה בטל, ומכאן ראיה דבכדי פרנסתו פירושו בהרוחה כפי פרנסת המועד דאילו בכדי חייו בלבד כמי שתעה במדבר ואינו יודע איזה יום שבת לא הוה סליק אדעתיה דרבה בר בר חנה שיצטרך להערים, וכלהו אמוראי דאמרי כרבי יוסי בברייתא דפליג עליהו דר"מ ורבי יהודה חד אמר כותב אדם תפלין לעצמו ולאחרים בטובה וחד אמר מערים ומוכר את שלו וכותב לעצמו דתרווייהו סבירא להו שבת ויום טוב זמן תפלין כדלעיל וחול המועד מק"ו אבל רבי יוסי כרביה ס"ל דדריש והיה לאות, וכן מפורש בירושלמי, וסתם לן תנא דמתניתין באותו פרק אין כותבים ספרים תפלין ומזוזות במועד ופירש בברייתא כותב ומוכר כדי פרנסתו הא למצות היום אפי' לדידיה ולאחריני אפי' בטובה ליכא שריותא כלל כסתם מתני'.
 
ורשב"י במדרש הנעלם כר"י ס"ל ותרווייהו בשטת רבי עקיבא רבם אמרוה למלתייהו ובפ' התקבל תניא אמר רבי שמעון לתלמידים בני שנו מדותי שמדותי תרומות מתרומות מדותיו של רבי עקיבא. והמתמיה למה לא הובאו דברי רבי שמעון בגמרא וסומך על תמיהתו זאת לדונם כדברים בטלים, יתמה על עצמו שהרי מסדרי הגמרא לא הביאו לעולם שום ברייתא דלא מיתנייא בי רבי חייא ורבי אושעיא והם שנאוהו לאסור תפלין בימים שהם אות בשם רבי עקיבא ובשם רבי יוסי סתם שהוא בר חלפתא נוסף על מה שאמרנו דרבי יוסי הגלילי נמי מודה בדין זה אע"ג דדריש קרא אחרינא, ולא הוצרכו בגמרא להביא דברי רבי שמעון שאינו אלא מלמד ומפרש טעם רבותיו ומודיע לכל מבקש אמונה שיש בהנחת תפלין בחול המועד וכל שכן בשבת ויום טוב הפסד מרובה וחיוב מיתה על הדרך שבארנוהו באמת וישר באותו פרק נפרד שזכרנו למעלה שיש לנו במילי דאגדתא, ואין כאן דבר מתהה שיהא כל שומעו משתאה משתומם כההוא מרבנן שחרד על זה חרדה גדולה אלא דבר פשוט נאה ומתקבל משמח לב ומאיר עינים עם מה שפורש בו לרגיל בשותא דרבנן, ומי שחננו האל להיות בקי בשמעתא ולא באגדה יתן הודאה על חלקו ובמאי דלא גמיר ליבעי רחמי או לשתוק ולא לימא ביה ולא מדי שכן משבעה תנאי החכם על מה שלא שמע אומר לא שמעתי ומודה על האמת ועל חלופיהם יאמרו המושלים לא מסתייה דלא גמיר אלא דבעי אגמורי כדאמר להו רבא לרבנן בפרק כל הכלים.
 
אלמא יפה הורו הגאונים שאסור להניח תפלין בחולו של מועד כשם שאסור בשבתות וימים טובים, וזו היא דעת הרב שסתם דבריו בהלכות לממרא דכלהו יומי דאמעיטו לרבי יוסי הגלילי אמעיטו נמי לרבי עקיבא, וכך היא מסקנת ר"י בעל התוספות.
 
ואף הרמב"ם שפסק לילה לאו זמן תפלין, לא מבעיא לקרית ספר דפתר לה מדרבנן וכרבי עקיבא דלא לימא להניחם בחולו של מועד אלא אפילו תימא מדאורייתא וכרבי יוסי הגלילי הא מודה הרא"ש דלדידיה חולו של מועד איתיה בכלל ימים טובים, ומוכחא מלתא שסתם הרמב"ם דבריו כדברי הברייתא ולא אמר שיהא מותר או מצוה להניחם בחולו של מועד, אלא שראיתי לכסף משנה בהלכות תפלין שהביא ראיה ממה שכתב להלן כותב אדם תפלין לעצמו במועד דמהתם משמע דסבירא ליה כהרא"ש ואליבא דרבי עקיבא או כרבי יוסי הגלילי ודלא כהרא"ש דלא פסיקא ליה לכסף משנה דחולו של מועד איתיה בכלל ימים טובים לרבי יוסי הגלילי כמו שזכרנו ועם זה לא יהיו דברי כסף משנה סותרים אלו את אלו, ואולם אין דברי הרמב"ם שם מוכיחים כלום לדין הנחת תפלין אלא לכתיבתן, ולא פליג אמאי דאמרינן דדוקא בכדי פרנסתו הותרה הכתיבה דבמוכר אתמר אבל לעצמו בכותב להניח עד אחר המועד מותר בכל גוונא וכך הם דבריו בפירוש ואסבר לך דמשום שתקוני התפלין ומעשיהם מרובים ולא יספיק ליל מוצאי יום טוב לכל מלאכתן התירו לכתבן לעצמו במועד וה"ה לשאר צרכיהם דלא גרע מדבר האבד, ואע"פ ששנאה הרמב"ם להך שריותא כלשון המשנה והתם לאו מהאי טעמא נגעו בה אשכחן להרמב"ם דכוותה טובא שהוא שונה כלשון חכמים ומכוין להלכה אע"פ שיש לבעל הלשון ההוא שטה אחרת כמו שפירש כסף משנה בהלכות עבודת י"ה פ"ק גבי מתקינין לו כהן אחר ובהלכות סנהדרין פי"ב גבי חבר אינו צריך התראה, ודמי למה שפירש קרית ספר בדבריו אקרא דימים ולא לילות כדלעיל ורבים כן, ואחרי שהעיד לנו כסף משנה דלאו בפירוש אתמר בדברי הרמב"ם להניח בחול המועד אלא מכללא ואנו אפילו מן הכלל הזה לא שמענו מי האומרים שכן כתב הרמב"ם בפירוש עליהם הראיה, ואם יתנו עדיהם ויצדקו נשיב אמרינו להם דאיהו נמי כדעת הרא"ש ס"ל בעקר הדין ונדחו דבריו, ויש מי שכתב שראה בקצת ספרים להרמב"ם שאמר להניחן בלא ברכה וזו ודאי הגהה בגליון היתה ומדברי הטור א"ח סי' ל"א שהעתיק מפסקי הרא"ש ולא אמרה הרמב"ם מעולם.
 
ואולם רבים מן המפרשים שמיע להו עובדא דרבי יוחנן דאתמר גבייהו משם הירושלמי הביאוהו תלמידי ה"ר יונה בפרק מי שמתו דלא הוה מנח תפלין אלא מפסחא לפסחא +[כן כתב] הרא"ש סוף הלכות תפלין גבי אפילו מטפחות אסור להניח על התיק שיש בו תפלין עיי"ש+ והוה מזיק +הרא"ש גורס הוה חזיק רישיה ומפרש שהיה צריך לאגוד ראשו ולעטפו+ לרישיה מפסחא ועד עצרתא, ואין ספק לפי שטה זו שכל הדוחק הזה היה לו מצוה מן המובחר לקיים בעצמו ושמרת את החקה הזאת למועדה מימים ימימה שיש במשמעו זמן מסויים בשנה, ואי אפשר לפרשו בפסח ממש דלא תקשי ליה גופיה דעביד דלא כשמעתיה בפרק אלו מגלחין כמו שזכרנו דדוקא בכדי פרנסתו התירו לכתוב בחול המועד לא למצות היום אלא מאי אית לן למימר דביום שחיטת הפסח היה מצדד לקיים המקרא הזה ככלהו תנאי, וטעמא רבה ומסתבר הוא ועוד הדבר ידוע שאין חג המצות וחול המועד שבו קרוי פסח בשום מקום אלא לילה הראשון בלשון חכמים ויום י"ד הוא הנקרא פסח בתורה בפרשת אמור וכן ביחזקאל בהפטרת החדש.
 
אבל גדולה מזו אית לן למימר שכל החורף היה מניח תפלין עד ערב הפסח ועד בכלל וכשאנו פוסקים מהזכרת הגשם היה פוסק מהנחת תפלין עד שובנו להזכיר גבורות גשמים אחר עבור החג ואז היה מניחן נמצא כל חולו של מועד של פסח ושל סוכות וימים של בנתים בכלם היה ר"י בלא תפלין, ויש ראיה לזה מן הירושלמי פרק היה קורא דגרסינן התם ר' יוחנן בסתוא דהוה חזיק רישיה הוה לביש תרויהון ברם בקייטא דלא הוה חזיק רישיה לא הוה לביש אלא דאדרעיה ומסדרי הירושלמי ודאי הוו בקיאי בעובדי דר' יוחנן טפי מינן ופירושו כמשמעו שהקור היה מחזק את ראשו ולא היה מזיע אבל בקיץ היה החום מחליש אותו ומזיע יותר מדאי, ועם זה אין צורך לשבש את הגירסא כדבעי מימר בעל ספר יפה מראה ואין אנו אחראין למי שיפרש המאמר הזה להוציאו מפשוטו אמנם ממנו נקח סיוע רב לסברתינו כי ידענו מקום כבודו בכתבו ובלשונו לא יסופק לנו מאמתתו מאומה.
 
ולו יונח היות הראשון גם כן אמתי בעצמו אחרי שרבים הסכימו עליו חוייבנו לצדד בפרושיו שלא ינגד לזה האחרון באמות הספור ע"כ חשבנו דרכיו כי המגידים כן לא מעטו ההנחה בימי הסתו דהוה חזיק רישיה רק אמרו כי בקיץ שהפסח מכללו לא הוה מנח תפלין אלא עד ערב פסח ועד בכלל ולפי שכבר התחיל הקיץ והחום היה מחליש ראשו מחמת זיעה כאמור היה מרגיש בחולשה יתירה בשביל הנחתן עד העצרת.
 
ולא תקשי מלישנא דקאמר מפסחא לפסחא, שיש לנו כיוצא בו במשנה פרק אף על פי במי שמשרה אשתו על ידי שליש דאתיא כי האי לישנא בדקדוק גמור בכל חלקיו דתנן ואוכלת עמו מלילי שבת ללילי שבת והתם לילי שבת לאו דוקא דאיכא נמי לילי יום טוב ור"ח וכל ליל טבילה - ומדברי רש"י למדנו שפי' ליל עונה - אלא דלילי שבת אפילו אינה טהורה אוכלת עמו כרב נחמן דאמר אכילה ממש, אף כאן פסח דהיינו יום שחיטה לאו דוקא דאיכא נמי כוליה סתוא דחזיק רישיה אלא דביום שחיטת הפסח אע"ג דזמנין סגיאין לא הוה חזיק רישיה ומזיק ליה הוה מנח להו לקיים ושמרת אליבא דכולי עלמא.
 
ואל תשיבני דחזק רישיה לשון מיחוש הוא כשטת קצת מפרשים דהא בפרק המוציא יין גבי רבי יהודה בר אלעאי דודאי אזוקי הוה מזיק ליה חמרא ברח מפירוש זה בעל יפה מראה הבקי מאד בשותא דבני מערבא והגיה ע"פ מדרש קהלת שמשפטו אזק רישיה, אלמא חזק היכא דאתמר יפורש לפי פשוטו, אעפ"י שבפרק היה קורא לא נשמר מזה והיא גרמה לו שלא ידע לנטות על ימין או על שמאל עד ששבש את הגרסא.
 
והנכון מה שבארנוהו אף על פי שאין אנו צריכים לכל העמל הזה אלא להרוס ולנתוץ הראיה אשר יחשבו להם בעלי הריב מההוא עובדא דר' יוחנן שהרי הסברנו פנים ביד חזקה היותו מעשה לסתור את דעתם, ויונח שלא יאות להביא ממנו ראיה לא להם ולא לנו אותה אנו מבקשים ולא יותר מזה כי הרבה גופי תורה יתנו עדיהם ויצדקו לזכותנו כהיום הזה, ואפי' יהיבנא להו לחולקים שטתייהו אף אנו נאמר דרבי יוחנן לגרמיה עבד כדאמרינן גבי שמעון בן שטח דשתה כסא ובריך על מזונא קמי ינאי מלכא אי נמי שאני ר' יוחנן דמשום חולי הוא דעבד דלא כשמעתיה כדלעיל אלא לוה ופורע היה ומודה בשאר כל אדם דאורויי מורינן ודרשינן בפרקא שלא להניח תפלין בחול המועד ככלה אמוראי כדאמרן.
 
גם ממה שמברכין במוצאי יום טוב לחול המועד המבדיל בין קדש לחול לא יקשה עלינו, דכל אימת דלית ביה אלא עשה חול מקרי לגבי עשה ול"ת, דומיא דתוספת שבת לפניה ולאחריה שהוא דבר תורה דכתיב מערב עד ערב תשבתו שבתכם והיינו עשה להוסיף מחול על הקדש ואותו תוספת חול מיקרי לכל מילי שמותר לאכול בו עראי פירות שאין מעושרין ומעשרין את הודאי שלא אסרוהו אלא בספק חשכה וכל כיוצא בזה, וכבר בארנו שיש בשביתת חול המועד עשה גמור בשבילו אנו חותמים בו בתפלת המוסף מקדש ישראל והזמנים, והאומר שאין בו קדושה כלל טועה טעות גדולה וחייב לחזור בו מכח הראיה הזאת גם מפסוק אלה מועדי ה' כדלעיל, ואע"ג דכתיב מקרא קדש מיוחד גבי ראשון ושביעי של פסח לא בא הכתוב אלא להוסיף בהם קדוש היום דבר תורה כמו וקראת לשבת עונג, ומירידת המן בחול המועד ולא ביום טוב וכן הבציעה על שני כיכרות בי"ט בלבד אין ראיה כלל שכלם מכשירי קדוש היום הם, ומי שאינו יודע מה בין קדוש היום לקדושת היום לבבו יבין מה שבין שירת הים לשיר חדש לעתיד לבא, וגם מזה אנו צריכים לדברי אגדה שהן מקצוע גדול בתורה ואין בידינו טעם להוראה שיהיה שוה ומספיק בכל מקום אלא מהם אעפ"י שלא רבים יחכמו בהם.
 
ולא הוצרכתי לכל האריכות הזה אלא מפני שראיתי קונטריס לאחד מחכמי הדור +חכם לב ואמיץ כח - אשר הזכיר כאן בשאלה זו המקובל הקדוש והחסיד הרב הגדול כמוהר"ר מנחם עזריה מפאנו מעלת המחבר זצוק"ל - היה הגאון המופלא כמוהר"ר משה פרובינצאלי זצ"ל ר"י בק"ק מנטובה כמו שראיתי אני הצעיר הכותב אג"י בסוף תשובותיו ממנו כתיבת יד שכתב שם בפסקו ההוא כל מה שהביא כאן הרמ"ע מפאנו המחבר נ"ע, והתחיל בתשובתו וז"ל: כתוב בהלכות קטנות יש אומרים שגם בחול המועד אין להניח תפילין, והעתקתי את התשובה הנ"ל לקמן בסוף תשובות הללו, עיי"ש שפסק שצריך להניח תפילין בחול המועד וגם לברך עליהם כמו שהאריך בראיות+ אשר יקראהו הלכות קטנות והן קטנות ודאי ומלי דקטנותא כדאמר מר בריה דרב אשי על מימריה דאבוי בפ' כל הגט, כי שם באותו קונטריס מלין יכביר ועצם בכחו לצוות על הנחת תפלין בחול המועד חובה ולא רשות ותלה עצמו בדין הגמרא ובדברי הגאונים והרמב"ם ולא עוד אלא שהפריז על המדה ואמר ליסר ולהלקות הבלתי מניחן עד שתצא נפשו, ואני את נפשי הצלתי מגזומיו ושומע לי ישכון בטח אחרי שהוכחתי במישור דפשטה דגמרא וסוגיא דשמעתא ברור מללו דלא כותיה, והאלקים אף ר"מ ור' יהודה שאמרו שבת זמן תפלין משמע לן להדיא דרשות ולא חובה אמרו כמו שזכרנו למעלה נמצא החכם הזה דאמר דלא כמאן, והר"י אלברצלוני כתב בספר העתים בשם גאון שאסור להניח תפלין בחול המועד ומייתי לה הרא"ש בהלכות תפלין וכן פסק בעל ה"ג והובא בתוספת פרק אלו מגלחין, וכבר אמרנו שהרמב"ם לא אמר מה שנאמר על שמו ועדות שבטלה מקצתה בטלה כלה, גם לא נזקקתי למילי דאגדתא אעפ"י שהם נאותים מאד לטעם הדין אלא בבטול מה שנמצא כתוב בקונטרס ההוא שאין רוח חכמים נוחה הימנו, רק אין דבר מכל הכתוב בו שאפשר לשמוע זולתי מה שתמה על הנחתן בלא ברכה, הוא אמר לברך ואנו אומרים שלא להניח שיש בהנחתן גרעון וזלזול רב לקדושת היום יבא שלום ינוח על משכבו של בעל הקונטרס כי ידעתיו חכם גדול וחסיד זקן ויושב בישיבה תמיד וממית עצמו על עיון ההלכות. +עיין השאלה מהחסיד הרמ"ע מפאנו הנ"ל ע"ד הבנת לשון הר"ן בפרק ראוהו בית דין לפי דעת העיטור והריא"ג בברייתא דנסדק לרחבו אם נשתייר בו שיעור תקיעה כשר, וגם התשובה מהרמ"פ ז"ל הנ"ל בזה, הלא הן כתובות בתשובה כתב יד סימן ס"ב. וזה לשון חתימת הרמ"ע הנ"ל שם: הנרצע לעבודת מעכ"ת תלמידך הצעיר מנחם עזריה מפאנו פה ונציה ח' תמוז של"ה. ואז היה הרב מפאנו נ"ע הנ"ל בן כ"ז שנים, להיות שנפטר לעולמו בשנת ש"פ לאלף הששי והיו ימי שני חייו ע"ב שנים - כנראה מהקינה אשר חיבר עליו כמוהר"ר יוסף קרמו זצ"ל נכתבה בסוף ספר כנף רננים שלו - נמצא לפי זה כשעושים חשבון של השנים למפרע שנולד הרמ"ע הנ"ל בשנת ש"ח לפ"ק ליצירה, שעד שנת ש"פ הנ"ל יש ע"ב שנים כאמור ומשנת ש"ח עד שנת של"ה שנכתבה השאלה מהרמ"ע יש כ"ז שנים כנ"ל (אג"י).+ ואנהרינהו לעיינין בהרבה גופי תורה +ראינו בתשובות הגאון מהר"מ פרובינצאל נ"ע הנ"ל שהחכם המקובל ועניו מע' הרמ"ע מפאנו ז"ל המחבר כתב לו מעיר ויניציא"ה ושאל ממנו שאלה כשם תלמיד שכותב לרבו, ואולי שבבחרותו של הרב פאנו הנ"ל היה בזמן ההוא (אי"ג)+ אבל לביה אנסיה כי לא ירד לעמקן של דברים הללו ולא ידע במילי דחול המועד כלום כי אמר פעמים רבות שאין בו קדושה כלל והרבה יותר מן האמור כאן יש לדרוש בכבודו וקדושתו, ואילו הוינא בבית דינו של רבי עקיבא ובא החכם ההוא לפנינו בחול המועד ותפלין בראשו אמינא ליה חלוץ תפלך ואי לא כתיבנא עלך זקן ממרא כדאמר ליה שמואל לרב אעפ"י שהיה גדול ממנו כדאיתא בירושלמי גבי בי דינא דשרו משחא, ודכוותה נמי התם בפ' האשה רבה דא"ל הכי ר' יוסי לרבי מנחם אע"ג דרביה הוה כדמוכח תמן גבי יבמה שנשאת בלא חליצה הובא בהלכות שם, ופן יחסדנו שומע מבעי לן לאודועי כי גדולת האיש אשר אנחנו חולקין עליו במקום הזה מחייבת ההתגבר כנגד סברתו זאת ביד חזקה ובזרוע נטויה שאמר ודאי שלא כהלכה, ולא עליו תלונותינו בשביל הנחת תפלין בחול המועד אם לא מדאגה מדבר שזלזל מאד בקדושת חול המועד בשפת יתר והרבה להתחכם נגד הזהר בשיחת חולין פן יהיה לבוז בעיני קלי עולם קטני אמנה ונמצא שם שמים מתחלל, ברם זכור הוא לטוב כי סוף סוף כתב הדברים לעצמו ושם בסתר וכל ימי חייו שהיו דבריו בלחישה ולא נודעו לרבים, אעפ"י שהיה מורה ובא להניח תפלין בחול המועד לא חלה עלינו מצוה זו כי רבים וגדולים היו מעולם בעלי הסברא הזאת וכלהו רבנן צדיקי הוו אכן עתה שרבו המתפרצים אשר בבלי דעת מלין יכבירו יפטירו בשפה גבהה גבהה ותולים בפרסום הוראתו כלליה ופרטיה ככתבה וכלשונה קיימנו בעצמנו הך הכפתור וירעשו הספים, ובאמת הרבה גופי תורה פירש החכם הזקן ההוא בטוב טעם ודעת שהיה ראוי ומחוייב לזכות בהם את הרבים והמה עשוקים עד עתה ומונחים בקרן זוית ופירושיו וחדושיו בחשך ידמו ולא הוברר מקונטרסיו דבר שיהא מצוי לתלמידים אלא זאת הפסולת מתוך אוכל. גם הר"ש דילוריאה עשיר היה בדעת שכן יפוצו מעינותיו. +עוד כתב מהרש"ל עצמו בפירושו שעשה על הסמ"ג בעשאין סי' כ"ב דף ח' וז"ל: ובחול המועד וכו' מצאתי סמך להניח תפלין בחול המועד דכתיב כי שם ה' נקרא וגומ' דאיירי בתפלין וקאי על שי"ן של תפלין, ושי"ן הוא סכום ימות השנה שמניחין בהן תפלין שהרי כשתחסר נ"ב שבתות וי"ג ימים טובים מן ששה ימים ישארו ש' ימים, מצאתי, עכ"ל. והרב ר' דוד אבודרהם גם הוא הביא מדרש אחד לרמוז שמניחים תפלין בחול המועד. וכמו כן בספר המוסר פרק רביעי בדרוש התפלין כתב וז"ל: ועוד אמרו ז"ל מי שאינו מניח תפלין יש עליו שלש מאות עונשין בכל שנה כנגד שי"ן ימים שראויים להניח בהן תפלין בשנה עכ"ל. נראה שבימי הגאונים הנ"ל היו נוהגים להניח תפלין בחול המועד כדעת הרא"ש ועפ"י המדרש הנ"ל כמו שהיו נוהגים בקהלות ספרד גם כן להניחן קודם שראו דברי הזהר, אבל אחרי שראו דבריו נמנעו הן וחבריהן שלא לדעתן עוד בימי חול המועד כמו שהעיד הגר"י קארו בטא"ח סי' ל"א וכדכתב כאן החסיד הקדוש כמוהר"ר רמ"ע מפאנו זי"ע (אי"ג).+ אבל בתשובותיו סי' צ"ח שפתותיו דוברות עתק בדרושים הללו בגאוה ובוז ודאי עני היה באותה שעה וכל דבריו שם המה מהבל יחד כי עברו תורת העיון הפרו חק המוסר לא יאות לחכם ומבין להשיב עליהם או אפי' לשית אליהם לב, ובמה שבארנו יש בו די לצאת כנגה צדקנו והמכוון מבורר מעצמו ומוכרע ממקומו שהבבלי והירושלמי וספר הזהר כלם אמרו דבר אחד וכן חתמו הגאונים והרב והרמב"ם והתוספות והר"י אלברצלוני וגם הראב"ד והרשב"א בתשובות הקצרות סי' ר"ד הסכימו עמהם ורבים וגדולים מן האחרונים ובבית יוסף טור א"ח סי' ל"א +גם בקצרות שלו בסימן ז' סעיף ב' כתב שבחול המועד אסור להניח תפלין. ויש אצלי הרבה פסקים מגדולי האחרונים שהאריכו מאד באיסור הנחת תפלין בימי חול המועד (אי"ג) ועיין עוד בש"ח מכמוהר"ר דוד בן זימרא הנדפס בעיר ליוורנו בשנת תי"ב לפ"ק ליצירה בסימן ח' שלא להניח תפלין בחול המועד+ זכר מקהלות ספרד כלם שנמנעו המה וחכמיה מהנחת תפלין בחול המועד על פי הזהר ולא חשו למנהגם שהיה מוחזק בידם מימי הרא"ש.
 
ואנחנו מהשגות הראב"ד זכר לברכה למדנו חובה לעצמנו לקובלנא מן התורה נגד החולקים, כי הוא לא כיון בהם למעט בכבוד הרמב"ם חלילה לרבנן קדישי כותייהו, אלא חשף הראב"ד את זרוע קדשו לחלוק עליו לכח אמיץ בכמה גופי הלכות כי היכי דלא ליסרכו כולא עלמא בתריה ללמוד וללמד בדעות מעל ספר המורה וכיוצא בו, והוא דעבד כההוא זוגא דרבנן לחנניה בן אחי ר' יהושע שהיה מטהר והן מטמאין מטמא והן מטהרין בשביל שהיה מעבר שנים וקובע חדשים בחוצה לארץ כדאיתא בפרק הרואה, ודוקא במדי דתלי בסברא כדמוכח התם אע"ג דבעלמא חכם שאסר אין חברו רשאי להתיר, צא ולמד כמה ראוי לגדור במקום בקעה שאפי' להקל באסורים בשעת מעשה בכגון זו התירו, אף כאן מאד מאד יש לחוש לכבוד הזהר אשר איננו חולק על הגמרא כדאמרן וכ"ש בדין זה שאין אנו מודים בו מסברא אלא אגמרין סמכינן כדכתיבנא ובמקום שיש חלול השם אין חולקין כבוד לרב.
 
וכבר זכרנו שיש לראש חדש קצת קדושה כגון זו של חול המועד שבשבילה אנו חותמין בו מקדש ישראל וראשי חדשים, והוקש לשבת כדברי הנביאים לכמה מעלות טובות גבי שער החצר הפנימית ויבא כל בשר להשתחוות, גם התורה הקישתו למועדי השמחה לתקוע בחצוצרות על הקרבן, ותנן ראש ב"ד אומר מקודש וכל העם עונים אחריו מקודש מקודש ואם לא נראה בזמנו בידוע שכבר קדשוהו שמים, אלא שקדושתו עולה ויורדת, לפיכך יחזרו תפלין למקומן במנחה וקודם אליה ג"כ אחר תפלת המוסף לרוצה ללובשן כל היום, אבל קדושת חול המועד קבועה היא כדאמרן.
 
וזאת העצה הנכונה לשומר מצוה מן המובחר שבראש חודש יחלוץ תפליו שתיהן תכף [אחר] שגמר תפלת שחרית ואל יטעה להמתין עד אחר קדושה דסדרא כמנהג שאר הימים כי כאן אינה סוף שחרית שהרי חתמנו תתקבל צלותא קודם הוצאת ס"ת ואז ראוי לחלוץ טרם נקרא בתורת המוספין שהיא חשובה לנו שלא בפני הבית כהקרבת המוספין - והמקדים לחלוץ קודם ההלל הרי זה משובח חוץ מש"ץ שלא יחלוץ עד אחר קדיש גמור בשחרית שכבר נסתלק מלפני התיבה והיינו קודם קריאת התורה כדאמרן, אע"ג דאיכא למימר כיון שהשלים תפלת י"ח ברכות שוב לא מקרי חולץ בפני רבו אלא שעדיין לא הפסיע לאחריו שהיא ודאי נטילת רשות ליפטר מרבו והנכון מה שכתבתי תחלה - והדבר ידוע כי קדושה דסדרא ביום הזה אינה אלא התחלה למוסף כמו שהיא במנחת שבת ולא ניחא ליה שיחלוץ תפליו בשעה שהוא רדוף להתחיל מוסף שאין לנו חולץ תפליו בפני רבו מגונה מזה והוא גרוע מאד יותר מירבעם אשר הרים יד במלך שחלץ תפליו בפניו, התם בפני מלך ישראל והכא לפניו יתברך בשעה שהוא עומד בתפלה, ואם בא להתפלל מוסף ותפלין עליו גורע בקדושת העבודה שהוא עוסק בה לכפר על מעוט הירח ואין כפרה בכתנות עור אלא בכתנות אור כמ"ש בתורתו של ר"מ זכרוהו בב"ר.
 
וכבר בארנו במקומו כי מי שקרא ושנה ושמש יכול להורות [בטעמי המצות] בדינין לכל שואל שאין לנו שמוש חכמים אלא לאגמורן הלכה למעשה, אבל אחד מני אלף הנכנסים כלם למקרא אשר יאמר עליו שהגיע להוראה הוא מי שזכה להראות ולהורות הדינין למאמינים ששמשו כל צרכן כפי המכוון להם ככתוב המצוה עלינו והלכת בדרכיו כטעם ואשא כפי אל מצותיך והוא התכלית המושג האמיתית, אשרי יבחר ויקרב שכל פונות שהוא פונה לא יהו אלא לש"ש, והחס על כבוד קונהו כל העולם כולו כדאי הוא לו, הרחמן יזכנו להתקרב לקדושתו ונרננה ונשמחה בכל ימינו.
שו"ת הרמ"ע מפאנו סימן קט
 
לעניית אמן. [ויאדנה]
 
שאלת על מה שנמצאת נוסחא מן התקונים וכתוב בה שישראל נקרא גוי צדיק בהיותם עונים בכל יום צ' פעמים אמן וד' קדושות וי' קדישים ומברכים ק' ברכות, והוקשה לך אים /אם/ איפוא אמנים הללו עד שמצאת מי שהשלים המנין עם האמנים שבקדיש - וכבר ראיתי המורם מהם ואיננו שוה לי כי לגופייהו אצטריכו בסדר הקדיש ואיך יעלו לכאן ולכאן.
 
ושמעתי מי שרצה לשבש הגרסא נמשך לפרפרת אחרת המורגלת שם במלת צדקה שהי' נוטרין צ' אמנים ד' קדושות ק' ברכות ה' חומשי תורה ומדלא חשביה להו לקדישים בפני עצמן סבר למימר דשפיר הוו מן המנין הני אמנים דידהו, - ולאו מלתא היא דב' פרפראות נאות הן זו לעצמה וזו לעצמה וצריך לישב את שתיהן, אדרבא קמייתא עקר כי ה' חומשי תורה בכל יום לא ראינוה מדה שוה לכל אדם, וא"ת דלעסוק בהן מיירי ודי בזה א"כ סימנא דה"א לאו דוקא ובשאר אותיות דוקא ולא דמו אהדדי, עוד הרי יו"ד דצדיק דוקא היא וי' קדישים עם כל תקוניהם רמוזים בה.
 
וגם אם יאמר החכם לדעת לא יוכל למצוא אמנים הללו, כי אם כשנמנה בחזרת ש"צ את תפלתו שחרית ומנחה ב' שהן ד' כמו ששמעתי מדעת קצת חכמים כי יאמרו שומע כעונה ואח"כ עונה בפועל הרי אלו ע"ו אמנים וקרוב לשמוע עוד י"ד ברכות להשלים המנין - אפס כי לא נתקררה דעתי בכך, כי לא אמר שומע כעונה אלא בשעת הדחק למי שהיה עומד בתפלה ולא הרשוהו להפסיק לעניית אמן ולא קדיש וקדושה אלא כך אמור רבנן דלישהי וליכוין דעתיה וכן בין תפלין של יד לתפלין של ראש ובין גאולה לתפלה +לא אמרינן שומע כעונה אלא בשעת הדחק, כגון מי שהיה עומד בתפלה ולא הרשוהו להפסיק לעניית אמן וקדיש וקדושה אז אמרו רבנן דישהה ויכון דעתו, וכן בין תפלה של יד לתפלה של ראש וכן בין גאולה לתפלה (אי"ג).+
 
ואני זאת עצתי שישתדל האדם בכל כחו להיות צדיק גמור במעשה מצורף למחשבה, ויתפלל לעולם עם הצבור שלא יפחתו לו הקדישים והקדושות, ומה טוב להנהיג +עיין בש"ע טא"ח סימן ו' בסופו (אי"ג)+ שש"צ יברך ברכות השחר בקול רם והעונים יכוונו שלא לצאת י"ח ברכה, ולא זו בלבד אלא חברים הישנים בחדר אחד וכגון הני ציפי דבי רב ישכימו לברך כל אחד לעצמו וחבריו יענו אמן ואח"כ אל בית אלהים יהלכו ברגש, ומי שמברך לעצמו ואח"כ אשתו ובניו גדולים וקטנים מברכין לו כה"ג אין לך רעים אהובים יותר מאלה, וה"ה למברכים בבית הכנסת זה אחר זה לזכות את הרבים שיענו אמן בכנופיא, וכלן בכונה שלא לצאת, ועם זה ישוב ההרגל מן המפורסמות שגם המברך יכוין שלא להוציא. - ואין לחוש לדברי הר"ש די מדינ"ה שכתב ההפך מזה, כי נראין הדברים מתוך התשובה שבא לכלל כעס עם אחד מהעם שהיה מנהיג כך והוא מוחזק בעיניו שהיה עושה כן להתיהר ושלא לש"ש ומ"ש נכון וברור אמת כי אחר כונת הלב הם הדברים - +עיין בתשובת הרב הגדול די מדינ"א ז"ל בסימן ע"א מדפוס מטושטש ח"ב על מה שכתב הרב המקובל המחבר זצק"ל כאן (אי"ג).+
 
עוד מההיא דאלכסנדריא של מצרים שהיו מניפים בסודרים למדנו כי סימן מלתא היא לענות אמן כאלו שמענו הברכה, ואין לך הנפת סודרין גדולה ומתמדת ומסתלקת מן הספק של אמן יתומה כמי שמשכים לבית הכנסת ומסתכל בכל הבאים אחריו כשהם מתעטפים בטלית של מצוה ועונה עמהם אמן.
 
עוד שאלת מהו לענות אמן אחר פרסי המברך, שיש מן הפוסקים המפורסמים והחשובים שאמר לענות אחריו אפילו לא שמענו כל הברכה.
 
תשובה, פשיטא לי שאין עונין אמן אחריו אפילו שמענו כל הברכה, ולא מרבינן ליה מדתניא אחר הכל עונין אמן דליתיה בכלל המברכים כל עיקר. ואם אי אתה אומר כן, השתא כותי קודם שגזרו עליהם לא היינו עונין אחריו עד שנשמע כל הברכה ואחר שגזרו עליהם נהא רשאין לענות אחריו בלי שמיעה זה הבל; וכ"ת לחומרא גזרו עליהם ולא לקולא, אף אתה אמור לעצמך דלעולם ודאי לא פלוג רבנן; מה תאמר נשמע ונענה, לא אמרו כן אלא על הכותי בזמן שהיה בכלל ישראל ופרסי ממילא אידחי.
 
ומ"ש בירושלמי פרסי שברך את ה' עונין אחריו אמן, פירושו כי ההיא דנבוכדנצר דאמר בריך אלההון די שדרך מישך ועביד נגו וכל כגון זו שיש ידים מוכיחות שהוא מכוין לש"ש שרי, הא לאו הכי אסור לענות ודא ודאי ברירא דמלתא ומנה לא תזוע; ואתמרי נמי התם ברך בשם אין עונין אחריו ופירושו ברך שם בשם, [דהא] לישראל בלחוד מישרא שרי כגון הא דאמר דוד כי לך ה' הוחלתי אתה תענה ה' אלהי קדמאה ביו"ד ה"י תניינא באל"ף דל"ת ומשמעו כמו השמים יענו את הארץ, אבל היכא דאיכא לספוקי לשתוף שם שמים ודבר אחר אין לענות כלל, ותו לא מדי.
שו"ת הרמ"ע מפאנו סימן קי
 
לדיני טבילה. [לשם].
 
עוד שאלת לפלוף יבש שבתוך החוטם מהו שיחוץ בטבילה כדרך שחוצץ אפי' בתוך העין אם הוא יבש.
 
תשובה, הכלל בחציצה שלא נתנה תורה למלאכי השרת, ומה שהוא חלל הגוף אפי' ראוי לביאת המים אינו צריך אלא במקום שדרכו להיות מתגלה לפעמים כגון תוך העין ובית הסתרים והקמטים, ונכון מאד ליזהר על שפת החוטם בפנים שלא יהא בו לפלוף יבש אבל בחלל הפנימי פשיטא שאינו מעכב, והמחמיר לא הקפיד אלא בצואת החוטם ואין צואה אלא יוצאה קצת לאפוקי הדבוקה בגובה החוטם או בחללו בפנים שאינה יוצאה עדיין, ובפ"ק דקדושין כ"ה ע"א ילפינן מדכתיב ורחץ בשרו במים מה בשרו מאבראי אף כל מאבראי, ובכל מקום שאין דרכו להגלות לעולם אפי' ראוי לא בעינן שאין שום אדם מקפיד עליו ועוד מה שהוא לגמרי מן החלל לאו בקפידה תליא מילתא אלא כל עיקר אינו טעון ביאת מים.
שו"ת הרמ"ע מפאנו סימן קיא
 
חנוך התנוקות בענוי יום הכפורים ושאר הצומות. [להר' נתן אודירץ].
 
שאלה, נהגו העם לחנך את התנוקות בד' צומות ולא ידענא בהא מלתא שעורא דלא שמיע לן לאחמורי בהו כוליה האי כמו ביום הכפורים, ואת"ל דט' באב כמוהו כיון ששוה לו בה' ענויין בשאר צומות מאי איכא למימר.
 
תשובה, החנוך לתנוקות בד' צומות אם לשעות לבריאים בלבד מנהג יפה הוא וכן במעוט תענוג, אבל להשלמה אין חכמה ואין תבונה להביא התנוקות לידי סכנה, ובהא מלתא לא שני לן בין ת"ב לשאר צומות מידי, דהא קיימא לן כרבנן דר' יהודה בפ"ב דמגלה י"א ע"ב דסברי אין חנוך לקטן בדרבנן, לפיכך לא אמרינן בקריאת המגלה דאתי דרבנן ומפיק דרבנן כדאמרינן בברכת המזון, וכ"ש הכא דמן הדין אפי' גדולים בשאר צומות רצו מתענין לא רצו אין מתענין, ואף על גב דכבר רצו וקבלום אבותינו לחובה עליהם ועלינו דומיא דבני בישן בפרק מקום שנהגו נ' ע"ב דלא הוו אזלי מצור לצידן במעלי שבתא ואסר להו לבנייהו ר' יוחנן אע"ג דדחיקא להו שמעתא ומי שאינו מתענה פורץ גדר מ"מ ליכא חיובא לדרדקי כלל ואפי' סמוך לפרקן, ואי לאו דמסתפינא אמינא מצוה הבאה בעברה היא.
 
ודעדיפא מנה פסקו רב אחא משבחא בשאלתות ובה"ג ועמהם רבים וגדולים כדלקמן שאפי' ביום הכפורים אין השלמה לקטן כלל ואפילו לבריא מדרבנן עד שיביא שתי שערות, ואתיא כר' יוחנן דסבר תוך זמן כלפני זמן ומתני' דפרק בתרא דיומא פ"ב ע"א מוקי לה כרב חסדא בחנוך שעות לפני שנה לחולה ולפני שנתים לבריא ואיהו מסברא דנפשיה אקדמיה לחנוך שעות לבריא שנה אחת דהיינו בן י' וי"א, אבל רב הונא ורב נחמן תרווייהו ס"ל תוך זמן כלאחר זמן אלא דלרב הונא מתני' בהשלמה מדבריהם מיירי שנתים לבריא ושנה לחולה ומסברא דנפשיה חנוך שעות ולרב נחמן מתני' בחנוך שעות וחנוך השלמה לחולה ומסברא הוסיף חנוך שעות לבריא כמ"ש הר"ן.
 
והא איפסיקא הלכתא בהדיא בפרק מי שמת קנ"ה ע"ב ובמסכת נדה מ"ה ומייתי לה הרב התם בב"ב וביבמות פ' ב"ש שתוך זמן כלפני זמן, חוץ משנת כ' לסימני סריס ואילונית דבהני בלחוד תוך כ' כלאחר כ' ודוקא משעברו עליה ל' יום שהם ג"כ חשובים שנה לערלה ולשביעית ומכאן ואילך דיינינן להו כלאחר כ', אבל בשאר מילי תוך זמן כלפני זמן כסתם תנא דנדה וסתמא דערכין י"ח ע"א בין להקל בין להחמיר, הלכך הלכתא ודאי כר' יוחנן גם בחנוך תנוקות לענוי יום הכפורים כדברי הראשונים שזכרנו, וכן פסקו התוס' והר"י ן' גיאת והראב"ד ואחרים רבים.
 
ולא תימא דמשום דרב הונא ורב נחמן בתראי נינהו עבדינן כוותייהו - דלא אסתיים לאסוקי הלכתא כבתראי אלא מאביי ורבא ואילך אבל בדורות שלפניהם קמאי טפי עדיפי וליתי להאי כללא גבייהו, וטעמא דמלתא כי מאד עמקו הויות דרב ושמואל אפי' בשני דרב יהודה וכלהו תנויי בנזקין הוו, עד שנתחדשו לאחר זמן הויות דאביי ורבא דהוו מתנו תליסר מתיבתי בעוקצין ובכלהו סדרי לפיכך הוקבעה הלכה כמותם מפני שהיו גם הם מרי דגמרא כמו רב ושמואל וכיון ששמעו דברי הראשונים ולא קבלום מסתמא חזו בהו טעמא ודחאום; ואמנם גדולתם של רב ושמואל וכל חכמי אותו הדור שהעמידו תלמידים הרבה והצליחו, גרמה דלא נימא הלכה כבתראי לפסוק נגדם עד ג' דורות דהיינו דור א' שנתחדשה תורה על ידו בהויות דרב ושמואל ודור ב' רב הונא ורב יהודה ודור ג' רבה ורב יוסף, ע"כ לית הלכתא כבתראי לפי שרב היה רבן של כל בני גולה ושמואל גם הוא חכם גדול וראוי לסמיכה היה מימי רבי אלא שספרו של אדה"ר לא הכשירו לסמיכה מדכתיב בהו בסנהדרין ומום אין בך ושמואל בבטן לקה עם אמו בב"ד משום חשד אעפ"י שהוא כשר ואמו כשרה, יעויינו ה"ג דרב יהודאי גאון בסוף הלכות גטין. ובפ' המילה גבי נולד מהול לא שביק הרב מלתייהו דרב ושמואל ונקטה לדרבה ורב יוסף אלא משום דרבה כשמואל ס"ל בהא דאמר ספק ערלה כבושה הוא ולא מחללינן שבתא עליה אבל בחול מטיפין ממנו דם ברית, ואי לאו מלתיה דרבה הוה הדרינן לכללין דכל רב ושמואל הלכה כרב באסורי; אבל אביי ורבא היו עמהם חברים רבים שקבלו מן הראשונים רבי זירא ורב אדא בר מתנא ורב ספרא וזולתם ולא היו כל בני גולה תלמידים לרבא, לפיכך כשהסכימו האמוראים האחרונים דלא כאביי ורבא אמרינן בהו נמי הלכתא כבתראי ורבא גופיה א"ל לרב פפא ולרב הונא בריה דרב יהושע בפרק יש נוחלין כי אתא פסקא דידי לקמייכו וחזיתו ביה פרכא לאחר מיתה לא תקרעוניה ולא תגמרון מניה.
 
ואע"ג דזמנין פסק הרב כרב נחמן ויהיב טעמא למלתיה דבתראי הוא - לא אמרה הרב לשמעתיה אלא כשרוצה להחמיר באסורי תורה או בסדר נזקין משום דהלכתא כוותיה בדיני נגד כל אדם, לא כשמואל דלא אתמר האי כללא גביה אלא נגד רב דהוא בר פלוגתיה +אע"ג דלפעמים פסק הרי"ף כרב נחמן ונתן טעם לדבריו משום דבתרא הוא מ"מ לא אמר כן אלא כשרוצה להחמיר באיסורי תורה או בסדר נזיקין משום שהלכה כמותו בדיני נגד כל אדם - לא כשמואל דלא איתמר כלל זה אלא נגד רב שהיה בר פלוגתיה - (אי"ג)+; והכא דאסור תורה הוא ופסק הרב כרב הונא ורב נחמן אין חבריו מודים לו, דחמירא סכנתא ואין רוב צבור יכולין לעמוד בה, ועוד דהא רב הונא ורב נחמן כי הדדי הוו בדורו של רבי יוחנן והא קי"ל דכל רב ורבי יוחנן וכן שמואל ורבי יוחנן הלכה כרבי יוחנן והשתא זכנהו רבי יוחנן לרבוותא בכלה גמרא לרב הונא ור"נ דתלמידי רב ושמואל נינהו מיבעיא, וליכא למימר בהא מלתא דרבים נינהו אע"פ ששוים בהשלמה מדרבנן דהא ג' מחלוקות בדבר כדאמרן, ותו הא קאמינא דתוך זמן כלפני זמן הלכה פסוקה היא לכל התורה כלה ורבא אסקה הכי בפרק יוצא דופן וקם בשטתיה דרבי יוחנן ומ"ש הכא.
 
וליכא למימר דמשום חומר יום הכפורים מחמרינן בהא מלתא, שהרי בדינא דאורייתא מודה הרב וכל הפוסקים דהלכתא כרבי יוחנן שאין השלמה מן התורה אלא לתנוקת בת י"ב שנה ויום א' ולתנוק בן י"ג שנה ויום א', ומקמי הכי ליתיה אלא מדרבנן ובשל סופרים הלך אחר המקל, - וכ"ת ה"מ במדי דעקרו מדבריהם כגון ערובין ונטילת ידים אבל במה שיש לו עיקר מן התורה לא אמרינן הכי אף אנו נאמר דחמירא סכנתא מאסורא -, לפיכך אין השלמה לקטן אפילו מדרבנן כלל כרבי יוחנן, וכן הורו הגאונים הראשונים ומגדולי הפוסקים ועיקר.
 
ואתיא נמי כאביי דבתרא הוא דאמר בפרק נערה שנתפתתה בת תריסר לתעניתא מעת לעת ובתינוקות, לא כמו שפירש בה רש"י אלא כפירוש הראב"ד והוא הנכון באמת דאביי כרבי יוחנן סבירא ליה ותו לא מידי.
 
מיהו ישראל קדושים הם ומאן דעביד עובדא כרב הונא ורב נחמן וקים ליה בבריה דמצי לצעוריה נפשיה ויהיב דעתיה עלויה כוליה יומא שלא יבא לידי סכנה, עלייהו כתיב וקווי ה' יחליפו כח בלבד ביום הכפורים ובהשגחה מתמדת ושלא יהא צדיק הרבה כדאמרן, אבל בשאר הצומות יאכלו תנוקות לחם ומים אפי' קטני קטנים להתאבל בהם עם הצבור ודי להם בחנוך זה עד שיגדילו או עד יהיו לששון ולשמחה במהרה בימינו. +כל מי שירצה לעשות מעשה שהקטן יתענה כל היום כולו כרב הונא ורב נחמן ויחמיר בזה כאשר ידע שבנו יכול להצטער עצמו בתענית ואביו ישים עיניו עליו כל יום התענית שלא יבוא לידי סכנה עליו הכתוב אומר וקוי ה' יחליפו כח ובלבד ביום הכפורים ובהשגחה מתמדת, אבל בשאר הצומות יאכלו הקטנים לחם ומים ואפילו שיהיו קטני קטנים כדי שיתאבלו גם הם עם הצבור וזה די להם בחינוך זה עד שיגדילו (אי"ג).+
שו"ת הרמ"ע מפאנו סימן קיב
 
תפלה זמון ושבת. [לויאדנה].
 
שאלה, יחיד הנכנס לב"ה ומצא צבור שכבר התחילו לענות קדושה או איש"ר אם מותר לו לענות עמהם.
 
תשובה, מסתברא דכל כה"ג בצרוף כל דהו סגי, מדאמר רבא בפרק לולב הגזול ל"ט ע"א לא לימא איניש יש"ר והדר מברך אלא ישר"מ בהדדי א"ל רב ספרא משה שפיר קאמרת אלא אסוקי מלתא הוא ולית לן בה ורבא קבלה מניה ואסיק כותיה בפרק מצות חליצה, אף כאן כל שלא השלימו הצבור לענות היחיד מצטרף עמהם דאסוקי מלתא הוא וצבור נמי במלתא קמייתא קיימי ואיהו עני בהדייהו.
 
שנית, ש"צ שטעה בתפלת תענית ולא אמר עננו בין גואל לרופא מאי תקנתיה.
 
תשובה, מסתברא לן דמיבעי ליה למימר עננו ברכה בפני עצמה מקמי שומע תפלה אחר מצמיח קרן ישועה, ולא מיבעיא לסברת הגאון דקאמר שמי ששכח ברכה מן האמצעיות אומרה במקום שזוכרה ודיו, אלא אפי' לדעת הרב וכמו שהסכימו עמו כל האחרונים דהא דקאמר רב אסי בפרק אין עומדין ל"ד ע"א אמצעיות אין להן סדר היינו דוקא שא"צ לשוב להתחיל אתה חונן אלא חוזר למקום שטעה ומשם ואילך גומר על הסדר הכא שאני שאין לעננו סדר קבוע דליהוי כמתפלל למפרע, תדע דיחיד אומרה בשומע תפלה, ודמי קצת להבדלה שתקנוה בחונן הדעת ואמר ר"ע אומרה ברכה רביעית בפני עצמה ועד כאן לא פליגי רבנן עליה התם אלא משום שאין ש"צ יורד לפני התיבה ערבית ואין יחיד קובע ברכה לעצמו אבל הכא אפי' תימא לרבנן כיון שיחיד אומרה בשומע תפלה ש"צ נמי רשאי בדיעבד לאומרה ברכה בפני עצמה מקמי שומע תפלה, ותו הם תקנוה בתר גאולה ואנן בכה"ג סמכינן לה בתר ישועה דבר הלמד מעניינו ומקמי הכי לא ידענו לה סמיכות ענין; ואי אידכר מקמי דחתם ברפואה אע"ג דפתח בה מצי למיהדר ולמפתח בעננו כיון שאין לברכת הרפואה פתיחה בברוך; וש"צ שאינו נמלך ואמרה בשומע תפלה כמו שהיחיד אומר או לא אמרה כל עיקר לא מהדרינן ליה +ראבי"ה הורה לאמרה בשומע תפלה.+
 
שלישית, שלשה שאכלו דגן ורביעי שתה כוס אחד מהו לענות אחר ברכת זמון כמו שהם עונים.
 
תשובה, בפרק בתרא דיומא ע"ו פשיט לן דשתייה בכלל אכילה ובמס' שבועות כ"ג ע"א ה"נ וילפינן לה מקרא, לפיכך אע"פ שאינו מצטרף לג' מ"מ עונה אחר זמון שלהם כמו שהם עונים, ועוד הרי הוא מצטרף לי' ועונה עמהם +עיין תוספות ברכות מ"ח ע"א ד"ה תשעה (הערת המו"ל).+
 
רביעית, בהמת ישראל והחלב שלה מחצה לבעליה ומחצה לאריס נכרי מהו להניח לחלוב בשבת.
 
תשובה, החולב מפרק הוא דהויא מלאכה גמורה בגופה של בהמה, לפיכך אם הפקירה בעליה או התנה עם האריס שיתחייב באחריות כל שבת ושבת מותר ואם לאו אסור.
 
חמישית, על דבר האכסדרה שלפני הבתים שהחכם דר באחד מהם, כמדומה לנו שראינוה ויש לה צורת פתח משלש רוחותיה וברוח רביעית כותל הכניסה לבתים ויש בהם עליות על גג האכסדרה ואין צורך לשום הכשר אחר להתיר הטלטול בה אלא רשות היחיד גמורה היא ואולי אינדרונא מעליא נמי הוא - הא לאו הכי פשיטא שדלת נעול לעולם כלחוץ ואם אסור לטלטל באכסדרה אסור גם כן ממנה לבית - ואם כדברנו בצורת האכסדרה ויסמוך דעת החכם בהוראתו לעצמו שלא יצטרך לשכור מן השכנים נכרים את רשותם כמאן דליתינהו להיותו יחידי אצלם, אף אנו נאמר כבר הורה זקן, וכ"ש אם בהעלמת עין בלבד יסבול מנהג הנשים שהן עומדות תחת המשקוף בחלל הפתח להצניע המפתח תוך הפתח אעפ"י שהדלת נעול והמשקוף הוי כלחוץ, ואפילו אם נאמר שאין מורין כן אפשר שאין צורך למחות דלא חמיר טלטול כי האי גוונא אף כי בעיר שדלתותיה נעולות בלילה יותר מתוספת יום הכפורים שהוא מדאורייתא והתירו בו ההעלמה משום הנח להם לישראל ק"ו לזה שיש בו מן הדין צדדי היתר +עיין בטא"ח סימן תכ"ח סעיף ב' ובהגהת מהרמא"י שם ובסימן של"ח סעיף ה' בשם התוספות וסייעתם בדברי הרב המגיה ז"ל הנ"ל (אי"ג).+
שו"ת הרמ"ע מפאנו סימן קיג
 
שבע בעיי.
 
מנקיטנא חומריהון דשבע בעיי דשדר לן מר בהני מלי מעלייתא דאתמרו קמיה משמי והשתא קא מהדר למיקם על בורייהון שפיר.
 
חדא, בתפלה יאות אמרין כי אני מודה ובא שאסור לנענע גופו בשעה שאדם מתפלל +עדיין בהגהת מהרמא"י ז"ל לש"ע טא"ח סימן מ"ח+ לא נאמר כל עצמותי תאמרנה אלא שבחו של מקום כדכתיב ה' מי כמוך, אבל בתפלה למדנו בה כמה הלכאתא גבראתא מקראי דחנה וזו לדידן אחת מהן, דכתיב רק שפתיה נעות רק מעוטא הוא, ואי לאסור השמעת הקול הרי בפירוש נאמר וקולה לא ישמע הא אינו ממעט אלא תנועת הגוף, וכן כתיב בחיות הקדש בעמדם תרפינה כנפיהם אלמא בתפלת העמידה צריך להשבית הכנפים וה"ה לכל הגוף מן התנועה והעופפות, וכן בדין שהתפלה תהא מעמקי הלב וכתיב תכין לבם תקשיב אזנך; ומנהג ותיקין לנוע מעט בחותמי הברכות בלבד מעין מה שאנו מתנועעים בקדושה על שם וינועו אמות הספים אף כאן אסמכוה אקרא דכתיב מפני שמי ניחת הוא, ויש בזה ובזה שבחו של מקום, אבל בכלל הברכות מנוחת הגוף ניחא טפי בין בראשונות בין באמצעיות ואחרונות דבכלהו שם תפלה חד הוא.
 
שנית, הא דתנן ברכות י"ז ע"ב מי שמתו מוטל לפניו פטור מקרית שמע ומן התפלה - הכי גרסינן ותו לא - ומפרש בירושלמי תני מן התפילין, שכן דרך התנא להזכיר בלשון יחיד כדאשכחן במשנת כלים פי"ח ומקואות פרק י', והכא ודאי תפלה עצמה לא צריכינן למתני דאי מק"ש דאורייתא פטור כל שכן מן התפלה דזמנה מדרבנן ותו רחמי היא ומיבעי לכווני בה טפי, אלא תני מצוה אחת שיש בה מעשה והחביבה מכלן משום דתדירה והיא יאות וכל שכן שאר מצות עשה כדמפרש בברייתא.
 
ותנן נמי בההוא פרקא כ"ב ע"ב עד שיטיל לתוכן מים, מתני' חסורי מחסרי והכי קתני ולא יקרא אצל מי רגלים. אמרוה קמיה דמר דכל כי האי גוונא יהיבנא טעמא לתנא דלא ליתני מלי ממולייאתא, וקושטא קאמרי, וברירא מלתא הכא דליכא למיטעי בה במתניתין אי משום דסיפא גלי פרושה דרישא אי משום דהיא גופה ליכא למימר דאמים הרעים קאי דהא יטיל לתוכן מים פורתא משמע ותנא לישנא קלילא ומעליא נקט.
 
שלישית, לטור י"ד בש"ע סי' ס"ט סעיף י"ב גבי בשר ששהה שלשה ימים בלא הדחה אנו מתירים לבשלו אחר שנצלה יפה וסמכנו על סעיף כ"א מאותו סימן ורואים אנו שהדברים ק"ו.
 
רביעית, דע כי מתנים הם צדדי השדרה למטה מהצלעות, וחלצים הם שני מקומות מיוחדים במתנים שהם אסיתא לבוקא דאטמא, כסלים הם הבשר החופים על המתנים, וחוורתא דתותא מתני הוא תרבא דאקליבוסתא שהוא אסור וענוש כרת, אלא שהוא דבוק ללובן שבתוך הכולייא וקרו ליה נמי חיוורתא דתותי מתני אע"פ שהוא מותר לכתחלה.
 
חמשית, פרקא קמא דתעניות י"ב ע"א ת"ר עד אימתי אוכל ושותה עד שיעלה עמוד השחר אמר רבא לא שנו אלא וכו', ללישנא קמא גמר אפילו לא נתנמנם אינו אוכל לא גמר אפילו נרדם אוכל, וללישנא בתרא בין סלק ולא נרדם בין נרדם ולא סלק אוכל, וכי אותביה אביי לרבא לא אוקמה כשלא גמר לרבותא דאיכא נמי גמר וישן שאוכל והיינו מתנמנם, זוהי שטת הרב והוא הנכון.
 
ששית, הא דת"ר ב"מ ע"א ע"א לנכרי תשיך זו מצות עשה, איכא למימר דברים כפשטן כדעת הרמב"ם והמצוה היא ההלואה אליו וקמשמע לן שאי אתה מצווה להלוותו בחנם, תדע שהלואתו מצוה אע"פ שכספך מתרבה דתני רב יוסף אם כסף תלוה את עמי עמי ונכרי עמי קודם ואמר רב נחמן אמר רב הונא לא נצרכה אלא דאפילו לנכרי ברבית ולישראל בחנם ואי לא דמצוה קעביד מאי קמשמע לן, ואה"נ דמלוה לישראל ברבית עובר בעשה ולא תעשה וכל דברי חז"ל קיימים.
 
שביעית, בפרק מי שמת ק"נ ע"א עבדא ארעא גלימא שטרא זוזי בהמה עופות ותפלין כלהו איקרו נכסי, ס"ת בעיא ולא איפשיטא. ואיתא נמי התם אמר מטלטלי לפלוני מאני תשמישתא איקרו מטלטלי לבד מחטי ושערי, כל מטלטלי אפילו חטי ושערי ואפילו רחים העליונה אבל לא רחים התחתונה, כל המטלטל אפילו רחים התחתונה.
 
והרשב"א בתשובה סימן תתפ"ה כתב ששטר חוב אינו בכלל מטלטלים אלא לדין זה שאין בעל חוב גובה ממנו מן היתומים.
 
והא דאמור רבנן מלוה הכתובה בתורה לאו כמלוה בשטר דמיא, היינו דוקא למגביה מבני חרי ולא ממשעבדי ושאינה נגבית מן היתומים, אבל אינו נאמן לומר פרעתי דומיא דטוען אחר מעשה בית דין בפרק שנים אוחזין, ומן הכללים האלה יתברר לך להדיא טעם הדין שפסקנו באמת וישר.
שו"ת הרמ"ע מפאנו סימן קיד
 
בנים הרי הם כסימנין.
 
יבמות פ"ק י"ב ע"ב בנים הרי הם כסימנים.
 
פירוש: משילדה הובררה דמשעת הריון גדלה כאילו הביאה סימנים, דאלת"ה אכתי מצינו חמותה ממאנת, ומשום הכי אצטריך לבעלי התוספות לאתויי סייעתא מפרק אלו נערות דאיכא קטנה מיעברא ומתה למימרא דעד שתלד לא ידענו אם קטנה היא ותמות או גדולה ותלד. ואף הרב אמר משילדה כמי שהביא סימנים מעקרא דמיא ואי אתה יכול לומר אלא שגדלה משעת הריון, א"כ הא דאמר בנ"י דלמ"ד בנים הרי הם כסימנים אם מאנה בין עיבור ללידה מאונה מאון בדותא היא. ותו אדמהדרינן לאוקמי לישנא דבנים עדיפי מסימנים אליבא דר' יהודה ש"מ דלרבנן לא נפקא לן מידי בין האי לישנא להאי לישנא וממילא דלכ"ע אינה יכולה למאן משנתעברה.
 
ואם הפילה מסתברא לן דלפני מ' לא חשיב הריון לאחר מ' חשיב הריון, ואף משעברו עליה מ' יום והפילה שפיר שאינו מרוקם מוכחא מלתא דנקבה היא ונותנין לה עד פ', ומשנתעברה ולא מתה אע"פ שלא ילדה מ"מ משהפילה הובררה דמשעת הריון גדלה, וה"מ למאון, דחשיבא גדולה לחומרא ולא ממאנה.
שו"ת הרמ"ע מפאנו סימן קטו
 
הוסיפו עליהם אשת אח מן האם.
 
בברייתא שהעתיק הרב סוף פרקין מן התוספתא יש חולצות או מתיבמות וכו' קתני הוסיפו עליהן אשת אח מן האם - ולא תקשי דהא בכלל עריות שאמרו היא מן הט"ו נשים דריש מכלתין, דאי ממתניתין הוה אמינא ה"מ כשהיו לו בנים דומיא דאשת אח מן האב, אבל לא היו לו בנים ונשאת לאידך ועכשו נפלה לפני יבם כי היכי דתורת יבום מפקעת אסור אשת אח מן האב כך מפקעת אסורו של ראשון קמ"ל דלא.
 
והא דקתני סיפא אסורין לקיים אכלהו קאי בר מזקן שהוא מותר לקיים לכולא עלמא.
שו"ת הרמ"ע מפאנו סימן קטז
 
מי שיש לו אח או בן מכל מקום.
 
בפרק כיצד אשת אחיו כ"ב ע"א תנן מי שיש לו אח מכל מקום - לאתויי ממזר - זוקק אשת אחיו כו' בן מכל מקום פוטר אשת אביו מן החליצה ומן היבום וכו' חוץ ממי שיש לו בן מהשפחה ומן הנכרית.
 
מתניתין לא מיתוקמא אלא במיוחדת לאשות כגון פילגש כשטת הרמב"ם, ואפי' היא ערוה עליו אחד שוגג ואחד מזיד אעפ"י שאין קדושין תופסין לו בה הולד זוקק ופוטר - אבל בא עליה לשם זנות בעלמא חשו לה חז"ל ואמרו כשם שזנתה עם זה כך זנתה עם אחרים, ואפי' היו חבושים בבית האסורים לא סגי להוציא הולד מידי ספק לגמרי כמו שחשבו קצת מפרשים דהא ק"ל אין אפוטרופוס לעריות אלא דאיכא למימר דנזיל בתר רובא כדלקמן, לפיכך (כשאינן חבושין או) כשאינה מיוחדת אין הודאת האב מספקת אלא לדיני נחלות דכתיב בהו יכיר ואמרו רבנן יכירנו לאחרים, וכן בדין כיון שיכול ליתן לו מתנה, אבל אינו זוקק ולא פוטר +נ"ל להגיה: ובן השפחה אינו יורש אי לאו דאמר וכו' (המו"ל)+ אי לאו דאמר שחררתי את אמו מעקרא דהא לא דבר שבערוה אלא גלויי מלתא הוא ומהימן, ופשוט שאין האב יורש אותו אם לא הוחזק בנו מעקרא להדיא, אבל אסורא מממונא לא ילפינן - הלכך +עיין אלפסי זוטא דידן+ אשת אביו חולצת ולא מתייבמת, ואשת אחיו אם אין לו אח אלא הוא חולצת או מתייבמת ממה נפשך, ואם יש לו אח ודאי מצוה בו ולא בזולתו, היו הספקות שנים או יותר כלן חולצין ולא מיבמין.
 
וגרסינן בגמרא אשכחן שפחה דולדה כמוה דכתיב האשה וילדיה תהיה לאדוניה, ואע"ג דפשטיה דקרא בנולדים מעבד עברי עם שפחת רבו מ"מ מסוגייא דשמעתא דהכא ובסוף פרק האומר בקדושין פ"ח הוקשו להדדי האשה וילדיה אפי' בא עליה בן חורין שהרי עבד עברי אין גופו קנוי ובניה עבדים.
 
ואין לנו חלוק בדין זה מסברא בין שפחה דידיה לשפחה דאחריני שאין לו סמך מן הגמרא, וזו דעת מוסכמת להרמב"ם וה"ר ישעיה והרשב"א והמגיד, גם דברי הרמ"ה בפ' השולח גבי עבד שנשא בת חורין בפני רבו מיוסדים על המונח הזה, והאריך המגיד בפ"ד מהלכות נחלות באמתה של שטה זו וסתר הראיה שזכר הרא"ש לקיים דברי רב נטרונאי החולק לכאורה ואומר דכי היכי דאמרינן בעלמא אין אדם עושה בעילתו בעילת זנות הכא נמי אין אדם עושה בעילתו בעילת הפקר וכיון שבידו לשחררה אית לן למימר שלא בא אליה באסור א"נ אף כאן שייך לומר שלא עשה בעילתו בעילת זנות דכיון דרמי אנפשיה לשחררה אית לן למימר נמי שקדשה.
 
ומסתברא לן שאף הגאון לא אמרה לשמעתיה להכשיר את הולד לגמרי בבא אל שפחתו אלא כשיחדה לעצמו וקימא גביה בחזקת שמור דלא עדיפא מכלהו נשי דעלמא דריש מתניתין דבעינן בהו האי תנאה כדאמרן, אבל אם לא יחדה וליכא שמור יודה רב נטרונאי וכל הגאונים שודאי לא שחררה ומדעתו מופקרת היא זו ומועדת לעולם לקלקל עם אחרים כדדרשינן עם הדומה לחמור דמהכא נפקא לן בקדושין בפ' האומר דלא תפשי בה קדושין, ואם ידענו שיחדה לו לא שמענו שידובר בה מהרמב"ם וסיעתו לפסול את הולד שסתמו את דבריהם בשפחה דעלמא דבהפקרא ניחא לה, וכבר בטלה מחלוקת וכל דברי חכמים קיימים.
 
וכשלא הוברר אם יחדה לו אם לאו יפה אמר הרב ורעהו הגאון שאין הולד יוצא מידי ספק אלא אשת אביו חולצת ולא מתייבמת ואינו יורש בנכסי אביו ואין יורשין תוקפין בו וכותבין לו גט שחרור להתירו בבת ישראל ואם קדשה תחלה צריכה ממנו גט ואם בא לקיימה צריך לקדשה שנית ואסור בכל העריות מן האב ואין עונשים עליהן אלא מרדות ואסור בשפחה ובממזרת לעולם ככל שאר אסורין שבתורה.
 
ואם נפשך לומר שהגאון והרב סתמא קאמרי לאחזוקי בספיקא אפי' רבה יחדה לו דומיא דרישא דאוקימנא לכלה מתני' במיוחדת, אף אנו נאמר שבדין היה להכשיר את הולד כדברי רב נטרונאי - דכותה בסוטה פרק ארוסה ושומרת יבם נ"ז ע"א והלכתא ישא אדם בת דומה ואל ישא דומה מ"מ רוב בעילות אחר הבעל - אלא דהכא אתרעאי רובא מחזקת הפקר הנודעת לשפחה והתם נמי כי האי גוונא בעי רב עמרם היתה פרוצה ביותר מהו ולא אפשיטא ומספקא חוששין לבניה אף כאן בשביל יחוד גרידא שנעשה בה ואין פרץ ואין יוצאת החוץ יותר מן המשפחה אם הכשרנו את בניה מה הנחנו לכשרות והנה קמה מסקנת רב וגם נצבה להחמיר בשל תורה בטוב טעם ודעת.
 
ונכרית ילפינן לה הכא בגמרא אליבא דר"ש דלא תפסי בה קדושין מדכתיב לא תתחתן בם וולדה כמוה. מדכתיב כי יסיר את בנך מאחרי - ואע"ג דקרא בז' עממין כתיב דריש ביה ר"ש טעמא דקרא דלימא בתך לא תתן לבנו הא תו למה לי אלא יהיב רחמנא טעמא כי יסיר לרבות כל המסירין. ומדלא קאמר ולא ישוב בנך מאחרי - נפקא ליה דולדה כמוה, דאל"ה כיון דבאב המכיר משתעי קרא לימא ולא יסיר את בנו, אלא הכא ולדה של בת ישראל כמוה אף עפ"י שאביו נכרי, והתם בנכריה שנתעברה מישראל הכי נמי כדבעינן למימר לקמן.
 
ומיהו רבנן לא דרשי טעמא דקרא ונפקא להו דלא תפשי בה קדושין מדכתיב גבי יפ"ת ואחר כן תבוא אליה ובעלתה וולדה כמוה מדכתיב כי תהיין לאיש שתי נשים וכתיב וילדו לו כדאיתא סוף פ' האומר בקדושין והכא אליבא דר"ש אתינן עלה דהוא סתם תנא דפליג בבריתא עם ריב"י במלתא אחריתא.
 
והאי דכתיב כי יסיר מדי הוי טעמא לר"ש אלא לבתך לא תתן לבנו שהוא המסיר, אלמא בן בתך קרוי בנך כדדייק רבינא - וה"ה לעבד הבא על בת ישראל מדשוינן להו לשפחה ונכרית אהדדי דולדה כמוה אף בת ישראל הנזקקת לאחד מהם ולדה כמוה דרחמנא אפקריה לזרעייהו דנכרי ועבד הבא על בת ישראל ואפי' נשואה שיהא הולד נגרר אחרי האם כהדא תרנגולתא דספנא מארעא וכמים במעיהם של צאן לבן או כאלו נזרעה זרע מכל הולך על ארבע - אבל בתו לבנך אמר קרא בלאו הכי לא תקח דלא כתיב כי תסיר אלמא איכא רעה עוד מזאת בולד היוצא מביניהם שמלידה ומבטן ומהריון אכן סר מאחרי ה' זורו רשעים מרחם אינו קרוי בנך אלא בנה.
 
וטעמייהו דקראי בשפחה ונכרית דולדה כמוה משום דשכבת זרע של ישראל במעיהן של אלו לכי מסרח גביל +בהגהת אלפסי פרק הבא על יבמתו נסתפק אם מי שנודע לנו שהוליד בן ממזר ונשא אשה והוליד בן בכור אי הוי בכור לנחלה או לא, ואני הגהתי עליו הא לא תיבעי לך שהממזר הוא הבכור לנחלה כי תבעי לך אם הוליד תחלה מן השפחה ואף בזה אני אומר השני בכור לנחלה בלי ספק מפני שהראשון אינו בנו לכל דבר+ כדאמרינן בתמורה ל"א בפרק כל האסורין גבי אפרוח של ביצה טרפה, והיינו דתנינן בסוף פרק אלמנה לכ"ג ס"ט ע"ב הלך הבן ונכבש על השפחה דלאו שמה ביאה ואין כל בריה באה אלא מטפה שהיא טעונה הפשט צורתה הראשונה קודם שתלבש צורה אחרת וההיא מיא דאסרוח בעלמא נינהו וגוף האם לא חזי לאהדורי לעובר אמלתא קמייתא, והוא הדין והוא הטעם בש"ז שלהם במעי ישראלית דכיון שהסריחה בטלה מאליה והויא כעפרא הילכך מדמינן לה לספנא מארעא כדאמרן, ועל כרחין בכל אלה ההרכבות הזרות שאין בהן קדושין לאלו ולא לאחרים ויש עברה חמורה עובר ירך אמו הוא יתום ואין אב דליכא למימר בהו ברא כרעא דאבוהי.
שו"ת הרמ"ע מפאנו סימן קיז
 
ריש פרקא ארבעה אחין מקולי ב"ש וחומרי ב"ה.
 
יבמות כ"ו ע"א פרק שלישי מתני' ריש פרקא ארבעה אחים שנים מהם נשואים שתי אחיות ומתו חולצות ולא מתייבמות קדמו וכנסו רבי אליעזר אומר משום ב"ש יקיימו וב"ה אומרים יוציאו. תניא רש"א יקיימו - ופירש בגמ' דה"ק לא נחלקו בדבר -, אבא שאול אומר קל היה להם לב"ה בדבר זה שבש"א יוציאו ובה"א יקיימו.
 
איכא מאן דפסק לקולא דהא דידן לא חשיב ליה סתמא - דנסמייה לברייתא מקמיה - אלא כלה ר"א היא ויחיד ורבים הלכה כרבים.
 
ויותר נראה לומר דסתמא דמתני' רבנן היא דס"ל לא נחלקו ויוציאו, ואפי' תימא מאן ת"ק ר' אלעזר הא איכא בבחירתא זאת ועוד אחרת דתרווייהו מתני להו ר"א מקולי ב"ש ואידך נמי אתי סתמא כותיה במס' נדה, ועוד לקמן במכלתין קרי רב עליה דרבי אלעזר טובנא דחכימי, ותו אהני סתמא דהכא דלא נשגח במחלוקת דברייתא דאלת"ה תרתי למה לי אי למימרא דהלכה כב"ה פשיטא אלא ודאי כדאמרן, והראיה הגמורה שאין להשיב עליה מאידך סתמא דתנן בסמוך היתה אחת מהן ערוה לאחד מותר באחותה והשני אסור בשתיהן - פי' שאפי' אחר שנשא ראשון את אחותה המותרת לו זיקה משני לא פקעה ואין התר לאחת מהן הואיל ונאסרו עליו שעה אחת - וה"נ ל"ש. לפיכך שנאה הרב למתניתין סתמה כב"ה דאמרי יוציאו ולא הוצרך לפרש בה דבר, ורש"י ג"כ בפרק כיצד גבי פסקא דמתני' לזה ב' ולזה ב' ומאי שנא מהא דתנן ד' אחים וכו' פירש מאי דהתם עשו חזוק לתקנתא אפי' בדיעבד ע"כ הרי פשיטא ליה דקי"ל יוציאו מסוגיא דהתם. וכן פסק הרמב"ם בהלכותיו, אבל דברים הרבה ממה שכתב בפי' המשניות וזו אחת מהן דקטנותא נינהו ולא מקשינן ליה מנייהו.
שו"ת הרמ"ע מפאנו סימן קיח
 
חליצה פסולה צריכה לחזר על כל האחים.
 
עוד שם, חליצה פסולה דאמר רב צריכה לחזר על כל האחים פרש"י דקרי לה חליצה פסולה לפי שאינו יכול ליבם, ודחאוהו בתוספות.
 
ולנו יפה פירש"י שהרי החיוב ביבום הוא מונע היבום, שזיקת ב' אחיות כל אחת מעכבת היבום לחברתה, וכן בעלת הגט ובעלת מאמר מתוך שנתחייב ביבום הוא פסל את עצמו וגרם שתהא חליצתו גרועה, לא כן מחזיר גרושתו משנשאת דאמרינן היא או צרתה חולצת שבכלל אסור קדושה היא אלא שאסורה לבעל וליבם וכלהו אסורי מצוה וקדושה חולצות ולא מתיבמות וחליצתן פוטרת הצרות לפי שמונע ביבום הוא אסורא דאתי מעלמא. זה וזה לשמוע דברי חכמים דהא אסורי קדושה אע"ג דמדאורייתא נינהו איכא למימר בהו אתי עשה ודחי ל"ת אלא דגזרינן ביאה א' אטו ביאה ב', וליכא למימר כל שאינו עולה ליבום אינו עולה לחליצה אלא בחייבי כריתות, אבל חייבי לאוין אסמכוה רבנן לחליצתן ארבויא דקרא דכתיב ועלתה יבמתו השערה שא"צ לומר יבמתו דהא בדידה משתעי קרא ומה ת"ל אלא ללמדך דיש לך יבמה אחרת שעולה השערה לחלוץ ולא ליבם, ומאי דמקרינן ליה לא חפצתי לקחתה קושטא קאמר דמדרבנן כופין אותו לחלוץ עד שיאמר רוצה אני.
 
מיהו רב סבר אין זיקה, ובפרק רבן גמליאל יבמות נ"א ע"א מוכח דאף - למ"ד אין זיקה - חליצה פסולה מפקעת זיקה חשובה כגון בעלת הגט ובעלת מאמר שחליצתה פוטרת צרתה וכ"ש דפטרה נפשה +כן כתבו התוספות ד"ה מדקאמר אמצעית צריכה חליצה משניהם (יבמות כ"ו ע"ב) עיי"ש. (הערת המו"ל)+ ורב הכא לא אמר לשמעתיה אלא לדברי האומר יש זיקה ומנו שמואל. וכיון דשמואל גופיה מקל בה וקסבר אחד חולץ לכלן ליכא למימר בהא מילתא הלכה כרב באסורי.
 
והרא"ש דקדק מן התוספות דרבי יוחנן נמי כשמואל סבירא ליה, ומדגבי אחיות וצרות בעי שמואל חליצה מעולה משמע דהכא שלישית בלחוד הוא דסגי לה למחלץ מחד מנייהו כיון דתרווייהו גבה כי הדדי נינהו, אבל לא תרתי קמייתא, ואתיא כשינוייא קמא דעביד תקנתא לשניה משום דחולץ ראשון גרוע טפי דהויא לדידיה אחות חלוצתו.
 
והרב סמך אשנויא בתרא דאתי לישנא דשמואל כפשטיה דאחד חולץ לשלשתן וחליצה פסולה למפטר נפשה סגי אבל למפטר צרתה בלחוד בעינן חליצה מעולה.
 
ומה שהקשה ר"י אשנויא קמא ומייתי לה הרא"ש: מדאמרינן דשמואל התחיל ולא התחיל קאמר התחיל באחיות לא יגמור בצרות פי' שאם חלץ ללאה שוב אין חליצתה של צרת רחל פוטר את רחל וכ"ש שאין חליצת רחל פוטרת צרתה וה"ה חליצת לאה, התחיל בצרות יגמור אף באחיות פי' שאם חלץ לצרת לאה אף חליצת רחל פוטרת צרתה דאלמא בשאי אפשר בשתיהן אלא חליצה פסולה אין חליצת אחת מהן פוטרת צרתה וה"ה יבמה אחת לשני יבמין +ז"ל התוספות ד"ה מאי אחד חולץ לכולן דקאמר אאמצעית (יבמות כ"ז ע"א): תימה דלקמן מסקינן דשמואל התחיל ולא התחיל קאמר והתחיל באחיות לא יגמור בצרות ולא מיפטרא רחל בחליצת צרתה וכ"ש היכא דשניהן שוין דבעינן חליצה מתרוייהו דלהך שינויא לא מפלגינן בין מיפטר נפשה למיפטר צרה, ואמר ר"י דההוא דמפרש לקמן דשמואל התחיל ולא התחיל קאמר סבר כשינויא דבסמוך דמפלגינן בין מיפטר נפשה למיפטר צרה ושינויא דהכא דאחד חולץ לכולן אאמצעית סבר כרב אשי דאמר לקמן לא אלימא זיקה לשוויי צרה כערוה וחליצת צרות הויא חליצה כשרה ולהכי חלץ לאחיות לא נפטרו צרות אבל הכא דשתיהן שוין אחד חולץ לכולן, ע"כ. והרא"ש כתב הלכך האי שינויא [קמא] עיקר ודוקא אמצעית חולצת מאחד אבל בשתים הראשונות אי [לא] נפלו בבת אחת זה חולץ לאחת וזה חולץ לאחת. (העתקת המו"ל)+ - לא תקשי לדעת הרב, דאיהו מפרש ההוא לישנא דליתיה אלא לפום מאי דהוה סלקא דעתין מעקרא דשמואל לדברי האומר אין זיקה קאמר והני שנויי דשמעתין תרוייהו קיימי לקושטא דמלתא אליבא דנפשיה דסבר יש זיקה, ומדקושיא לאו קושיא תרוצא דר"י לאו תרוצא, וקם רב אשי בכלהו שנויי דאיכא זיקא ולא אלימא ומדלא אלימא אחד חולץ לכלן.
 
והראב"ד החמיר לכתחלה כשנוייא קמא והקל בדיעבד, והרב לא חלק [ופסק] לקולא. ובהכי שפיר סלקא להו שמעתא ככלהו.
שו"ת הרמ"ע מפאנו סימן קיט
 
גרש אחד מבעלי אחיות.
 
עוד שם יבמות ל' ע"א תנן גרש אחד מבעלי אחיות את אשתו וכו' עד חולצת ולא מתייבמת +ז"ל המשנה והגמרא התם: מתני', שלשה אחים שנים מהם נשואין שתי אחיות ואחד נשוי נכרית גירש אחד מבעלי אחיות את אשתו ומת נשוי נכרית וכנסה המגרש ומת זו היא שאמרו וכולן שמתו או נתגרשו צרותיהן מותרת גמ' טעמא דגירש ואחר כך מת אבל מת ואחר כך גירש אסורה - פי' חולצת ולא מתייבמת - אמר רב אשי זאת אומרת יש זיקה אפילו בתרי אחי. (הערת המו"ל).+
 
הרב פסק כרב אשי דאמר זאת אומרת יש זיקה ואפילו בתרי אחי, ופירש דגזר זיקה שהופקעה בגרושין משום זיקה דעלמא - אבל ערוה ליבם שנתגרשה ומת המגרש צרתה מותרת, דערוה חמירא וצרתה כמוה ולא מזלזלי בה בלא גרושין, א"נ משנתגרשה הערוה בהיתרא נפלה צרתה קמי יבם והכא בשעת נפילה צרת אחות אשה בזיקה הוא, ע"כ מדברי הרב - ופירשם רבינו משה אפי' כשלא כנס המגרש את הנכרית. וחזינא לדעתייהו דהא דקתני מת נשוי נכרית וכנס אחד מבעלי אחיות את אשתו +משנה התם יבמות ל' ע"א: מתני' שלשה אחין שנים מהם נשואים שתי אחיות ואחד נשוי נכרית מת אחד מבעלי אחיות וכנס נשוי נכרית את אשתו וכו' (הערת המו"ל)+ דיעבד הוא, ולא לכתחלה כדעת שאר הפוסקים דסבירא להו דכיון דפקעה לגמרי זיקתו של שני בכניסתו של זה ליכא למגזר בה ולא מידי +וכתב הטור דווקא בלא כנס והרשב"א כתב להיפך דווקא בכנס והרמב"ן אמר (אליבא דהרי"ף) בין בזה ובין בזה (ועמ"ש רבינו באה"ע סי' קע"ה ס"ק י"ח) (העתקתי מהגהות הגר"א יבמות דף ל' ע"ב - המו"ל)+ מיהו מתני' דייקא כדברי הרב והרמב"ם דקתני וכנס דיעבד משמע בהדיא צרת אחות אשה בזיקה היא ונאסרה עליו שעה אחת מדרבנן אלא שבכניסתו מפקעת זיקתו של שני, וה"מ מחיים אבל לאחר מיתה לא שייך למימר הכי דזיקא בכדי לא פקעה כשמואל ריש פרק כיצד אשת אחיו, ובמתניתין דריש פרקין זיקה לא פקעה אפי' בנשואין דאידך דהתם באחיות (והכא בנכרית) לפיכך אפי' בדיעבד יוציאו, [והכא בנכרית] אמר רב אשי דלא אלימא זיקה לשוויי צרה כערוה, והכא כיון דאסקיה דלכתחילה אסור להפקיע זיקה של נכרית בנשואין משום הכי בכלהו פסיק ותני חולצת ולא מתיבמת, ובזה הצלנו הרבנים האלה המחמירים בשל תורה מיד משיגיהם.
שו"ת הרמ"ע מפאנו סימן קכ
 
בשטרא דעבדא תקון רבנן זמן.
 
עוד שם יבמות ל"א ע"ב מפני מה לא תקנו זמן בקדושין משום דאיכא דמקדש בכספא ואיכא דמקדש בשטרא לא תקון רבנן זמן, והא עבדא דאיכא דקני בכספא ואיכא דקני בשטרא תקון רבנן זמן התם רובא בשטרא הכא רובא בכספא.
 
רש"י פירש בשטר קנין של עבד לידע מאיזה זמן יקנה נכסי העבד דומיא דשטר קרקע שצריך לידע מאיזה זמן יאכל פירות שדה.
 
וקשה לר"י דא"כ מאי שנא דנקט עבד לינקוט שטר קרקע ועוד דהתם לא תקון רבנן זמן, ופירש דבשטר שחרור קאי דתקון זמן לידע מתי נאסר בשפחה והותר בבת ישראל וה"ק והא עבדא דאיכא דקני נפשיה וכו' וניחא דרובא בשטרא ע"כ.
 
ולא קשיא, דנקט עבד דאית ביה אסורא וממונא דומיא דאשה ובשטר קרקע ליכא אלא ממונא, ודקאמר דהתם לא תקון רבנן זמן ולטעמיך היכא תקון זמן בגט שחרור אלא מהכא לדידן נמי מהכא, וע"כ בקנין עבד עסקינן דומיא דקנין אשה דאי בגט שחרור הא לכמה הלכתא השווהו רבנן לגרושין ולא אשכחן בשום דוכתא דאתקש לקדושין, ובעינן זמן אפי' בלקוח מישראל או לקוח מן הנכרי או מוכר עצמו דמיבעי לן למנדע מתי נכנס למצות ואיכא נמי לקוח מישראל שלא נכנס למצוה אלא ברשות רבו שני כגון שלקחו רבו ראשון בע"ש סמוך לחשכה ולא הספיק למולו עד שמכרו לישראל וכיוצא בזה - ולמ"ד משום פרי תקון זמן בגטין אצטריך לרש"י לאהדורי אהדרא דממונא, ומהכא נמי איכא למיגמר דתקון זמן בשטרי קרקע למפסלינהו בלאו הכי [אינו] אלא לברורי שני חזקה ובלקוח מן הנכרי אעפ"י שהכסף גומר את הקנין רובא בשטרא לראיה שלא יעלילו עליו וה"ה למוכר עצמו ובלקוח מישראל נמי היינו כקרקע לשני חזקה - ואפשר דאית ביה אסורא כגון שנמכר לראשון ע"מ שלא למול שמגלגל עמו י"ב חדש כדלקמן בפרק החולץ ואח"כ מכרו לישראל אחר וקבל עליו למול.
שו"ת הרמ"ע מפאנו סימן קכא
 
עוד שם שמעתא דמפיהם ולא מפי כתבם.
 
כללא דמלתא בדין מפיהם ולא מפי כתבם דהוו בה רבנן קמאי ובתראי טובא, נקטינן דאי נפיק שטרא מתותי ידי סהדי דכתבי ליה אדעתא דנפשייהו ולא דכירי לסהדותא ואתי לאסהודי גופא דעובדא אפומא דהאי שטרא עלייהו אמר קרא מפיהם ולא מפי כתבם, ואפי' בעדות אשה שהוכשר בעד מפי עד ובעבד אשה וקרוב תניא בתוספתא דכתובות פ"ב שאם מצאו כתוב בשטר מת פלוני לא תנשא אשתו.
 
אבל, אי איתיה לשטרא גבי בעל דין, או שאמר להם כתובו דקיבל עליה סהדותייהו בהכי וכ"ש אי אמר כתובו ותנו דאי כתבו למהביה ליד בעל השטר אפי' אשתהי גבייהו עד דאינשי סהדותא מנייהו, או שכתבו עדותם על השטר לזכרון אעפ"י שאינם זוכרים העדות מעצמן אלא ע"י השטר רמו אנפשייהו ומידכרי כרבי יוחנן בפ' האשה שנתארמלה וכפירש הרב, או דאינשי חד מנייהו וחבריה מדכר ליה ומדכר כרבא התם, או דאמרי אינהו שטרא איכתיב גבן בקושטא, או חזינן שטרא מעליא דמצינן לקיומיה בחותמיו וכך וכך כתיב ביה, או דמפיק ליה בבי דינא, וכן סהדי דליתינהו גבן ומשדרי סהדותייהו באגרתא כלהו כמי שנחקרה עדותן בב"ד נינהו. ותניא נמי התם בתוספתא אם אמרו מה שכתוב בשטר שמענו ושכחנו תנשא אשתו ע"כ, ואעפ"י שאין למדין מעדות אשה הואיל וסגי בפסולין הכא מיהת בגוף העדות עסקינן שתהא מכוונת יפה, ואמרם מה שכתוב בשטר שמענו ושכחנו הוי כאומרים שטרא איכתיב גבן בקושטא ומה שזוכרים ומעידים על זה די.
 
ובקדושי שטר דשמעתין יבמות ל"א ע"ב דלא בעינן זמן משום דאתמר ביה מפיהם ולא מפי כתבם, איכא למימר דשאני הכא דליתיה לראיה אלא למקניא ביה ומשום הכי אע"ג דאיכתיב מדעת המקדש ומטא לידא דאתתא הא אינהו לא מהמני למנטריה וסהדי לא דכירי מדי, הלכך לא חשיב לאסהודי מניה.
 
כך העלתי להלכה פסוקה למדתיה מדברי הרב בהלכות ומן התוספות והרא"ש ומספר המאור והרמב"ן, וכל דבריהם אמת צדקו יחדו שבאו להוסיף זה על זה ולפרש ולא פליגי אהדדי.
 
ברם שמעינן להו לרש"י והרמב"ם דקאמרי דמדאורייתא בכלהו נמי קרינן ולא מפי כתבם - ומשמע לן דלא פליגי אהני כללי דכיילנא ממימרייהו דהנך רבוותא - והכי נמי מסתברא, דהא בדיני נפשות ודאי אפומא דשטרא לא מקבלינן סהדותא כלל וכלהו גווני דמכשרינן בעדות ממון כמאן דליתניהו דמו בעדות נפשות ואמאי לא תנינן להו בסנהדרין בהדי הנך בבי דאיכא בינייהו אלא ודאי מתני' התם דאורייתא קתני ובאידי ואידי בעינן מפיהם ולא מפי כתבם.
 
תדע דתנן ריש פרקא אחד דיני ממונות ואחד דיני נפשות בדרישה וחקירה והדבר ידוע שא"א לומר כן אלא אם יבאו לב"ד ויעידו, וא"ר חנינא מה טעם אמרו בדיני ממונות לא בעינן דרישה וחקירה כדי שלא תנעול דלת בפני לוין, ובדיני קנסות עבדינן כרבא דבעי דרישה וחקירה דליכא משום נעילת דלת וה"נ בדין מרומה ואפי' בהודאות והלואות כרב פפא התם, דמר אמר חדא ומר אמר חדא ולא פליגי, ומשום הכא לא אשכחן ספר מקנה אלא בדברי קבלה כמו שהושב יפה בכ"מ בפ"ג מה' עדות לתמיהת הרשב"צ והיינו דבדיני ממונות עביד רבנן תקנתא. ובפ' השולח ל"ו ע"א אהא דתנן העדים חותמים על הגט מפני תקון העולם הא דאורייתא היא דכתיב וכתוב בספר וחתום והעד עדים ואסקה רבא למתני' כר"א דאמר עדי מסירה כרתי, ומשם ראיה ברורה למ"ש דהא ק"ל כר"א לכל מילי בין בגט אשה בין בשטרות דעלמא, ואמאי דהוה ס"ד מעקרא איכא למימר דדברי קבלה כד"ת כדאמרינן בעלמא דמשום הכי אינן צריכין חזוק.
 
ומאי דמקשה כ"מ בהלכות עדות ולא פריק מדאמרינן בפ' האשה שנתארמלה קיום שטרות דרבנן - לא קשיא ולא מדי, דלא תדוק מנה הא שטרות דאורייתא, אלא דייק הכי הא לגופו של עדות אין אלו נאמנים להעיד עליו בגדלן מה שראו בקטנן דעלה קאי וכדתני סיפא אבל אין נאמנים לומר דרך היה לפלוני במקום הזה ודכוותה בפ' ד' מיתות גבי בת כהן תניא אר"א בר צדוק תנוק הייתי מורכב על כתיפו של אבא וראיתי כו' אמר תנוק היה ואין עדות לתנוק ודכוותה בפ"ב דמגלה ובדוכתי אחריני.
 
ולפי דרכנו למדנו דבשמעתין יבמות ל"א ע"ב היינו טעם דבעינן מפיהם ולא מפי כתבם משום דלא נצרכה אלא לדיני נפשות דהא אסקינן ארוסה לית לה פרי וכלה שקלא וטריא שמא יחפה על בת אחותו, ואי להפסידה כתובתה מ"מ שייכא בדיני נפשות ותו דהיינו קנסות ולא עוד אלא דחיישינן ביה טובא לדין מרומה, הא כלהו איתנהו ביה בהאי שטרא ולהכי אוקמוהו אדינא דאורייתא; ובלאו הכי נמי, הא ק"ל בעלמא דתקנתא לתקנתא לא עבדינן הלכך אף את"ל דשטר מקנה יועיל לראיה ואפי' תימא דהכא לדיני ממונות גרידא אתינן עלה וכדאמרינן ס"פ שבועת העדות שאני סוטה דאיסורא דאית ביה ממונא הוא, הא אמינא לך דהאי שטרא +כלומר: דהאי שטרא יועיל לראיה (כנלענ"ד המו"ל)+ איהו גופיה תקנתא כדמסיק הכא בגמ' דמדינא בעינן מפיהם ולא מפי כתבם הלכך תקנתא אחריתי דליתיה גבי עדים לא עבדינן +עיין קרית ספר פ"ג מהלכות עדות ופי"א ממלוה ולוה.+
שו"ת הרמ"ע מפאנו סימן קכב
 
מתניתין בשלהי פרק ארבעה אחין.
 
יבמות ל"ג ע"ב שנים שקדשו שתי נשים ובכניסתן לחופה החליפו חייבים משום אשת איש היו אחים משום אשת אח היו אחיות משום אחות אשה היו נדות משום נדה.
 
גמרא, ברשיעי עסקינן אמר רב יהודה תני הוחלפו וכן תני ר' חייא הרי כאן י"ו חטאות ע"כ.
 
מיהו תנא דידן מלתא אגב אורחיה קמ"ל, כי הא דתנינן ואל תאמר שהשאול בית מנוס לך ומי שנתחייב כרת אחת אל יתייאש ויאמר הואיל ואטריד ההוא גברא מההוא עלמא ליזיל ליתהני מהאי עלמא דהכל בא לפי חשבון אחד שוגג ואחד מזיד; ונפקא מנה נמי לכדתנינן כל חייבי כרתות שלקו נפטרו מידי כרתותן להלקות לכל אחד ואחד כדי רשעתו במספר כרתות שנתחייב והותרה בהן - חוץ מכרת דאשת איש שאין לוקין עליו כיון שניתן לאזהרת מיתת ב"ד - וכשם שהאוכל פוטיתא לוקה ד' אם התרו בו על כלן כך כשהתרו באלה למלקות על ג' כרתות שבהן הרי הם לוקין על כלן ויש כאן י"ב מלקיות, ואם התרו בהן למיתת ב"ד על אסור אשת איש בין שהתרו למלקות על השאר בין שלא התרו פטורין מן המלקות דקים להו בדרבה מנייהו ונידונין בחמורה בלבד, אבל התרו בהן על העונש הקל ולא על חמור קי"ל כר' יוחנן בפרק אותו ואת בנו ע"א ע"ב דאמר פעמים שאפי' שחט ראשון לשלחנו ושני לאליל לוקה כיון דהתרו ביה משום אותו ואת בנו בלבד.
 
וסיפא דקתני היו קטנות שאינן ראויות לילד מחזירין אותן מיד - דהיינו לאפוקי בת י"א שנה ויום אחד דבת אולודי היא אע"ג דאיכא למיחש שמא תמות - מסקינן בגמרא דאפי' מזידין הכי נמי, דפתוי קטנה אונס הוא ובישראל משרא שרי.
 
ואע"ג דמדקתני מפרישין אותן ג' חדשים שמא מעוברות הן דייקינן הא לאו מעוברות שריין, דאלמא מתניתין מתוקמא דוקא במקום אונס או שגגת חטאת אבל לא בזדון - הניחא למאי דחביב לן דלא נעסוק ברשיעי, אבל לקושטא דמלתא אפי' מזידין בעו הפרשה למשרי להו לעלמא ולהבחין בין זרע כשר לזרע פסול [דאי] סד"א הפרשה לא תבעי שאין אשה מתעברת מביאה ראשונה הא גבי הוחלפו אמר רב נחמן אמר רבה בר אבוה שבעלו ושנו ור' חייא כח ראשון קחשיב אף אנן נמי גבי החליפו נימא הכי, ומתניתין דוקא קתני.
 
ואתי סתמא דלא כר' יוסי דלא בעי הפרשה במפותה וה"ה לאנוסה ואנן החליפו תנן דהיינו פתוי או הוחלפו דהיינו אונס וקתני מפרישין, ואע"ג דגבי אונס [דהכא] דהיינו הוחלפו מודה ר' יוסי דבעו הפרשה דכיון דלא ידעי ודאי לא נפצי כמ"ש הרב מ"מ הא שמעינן ליה לר' יוסי שלא חלק בין אנוסה למפותה ומדסתם לן תנא דלא כותיה בחדא הוא הדין באידך.
 
וכן ההוא סתמא דתנן בפרק החולץ יבמות מ"א ע"א ושאר כל הנשים לא יתארסו פליגי עליה נמי בהא, דההוא כל משמע לן לאתויי אנוסה ומפותה. - ורבי יוסי דפליג התם ואמר כל הנשים יתארסו, בנשואין לא מיירי הלכך לא הוצרך לפרש, ועוד מדסתם ת"ק למלתיה איהו נמי לא פריש בה ולא מידי ואנן בההוא כל דת"ק מרבינן כדלעיל משום דהוה מצי למתני ושאר הנשים אבל כל דרבי יוסי לגופיה אצטריך וליכא לרבויי ביה ולא מדי -.
 
ואע"ג דבספר כרתות מספקא ליה דילמא ליכא למדרש כל אלא הכל ואינהו כל דמרבינן מנייהו דייק להו משמעות הלשון - לא משגחינן ביה דאיהו לא אמרה אלא בלשון שמא, ועוד דאנן נמי הכא לרוחא דמלתא אמינא לה.
 
וכל זה סיוע לפסק רבינו חננאל דלא כרבי יוסי באנוסה ומפותה, נוסף על מה שהליצו בעדו הר"י הלוי והרא"ש. והא דקתני הכא היו קטנות מחזירין פירשה הרב דאתיא נמי כרבי מאיר שלא גזר בקטנה אלא משום גדולה וחלוף לא שכיח הילכך לא גזרו ביה רבנן.
 
הדרן לההוא מימרא דספר כריתות דמבעי לן למיחש ליה מדשמעינן חד דאותיב לן בשמעתין מיניה. ואיברא חזינן ליה לבעל הספר דאעיל נפשיה בפרצה דחוקה הרבה מאד והשיר צרורות לפרש על פי דרכו הא דאמרינן בבבא קמא נ"ה ע"א מה בור שיש בו כדי להמית עשרה טפחים אף כל שיש בו כדי להמית עשרה טפחים דבעינן למנדע לאתויי מאי בין לרב בין לשמואל וקא מעייל התם פילא בקופא דמחטא, ומה ישיב על ההיא דפרק חטאת העוף זבחים ס"ח ע"א דתנן כל הפסולין שמלקו מליקתן פסולה בשלמא לרבי יוחנן כל לאתויי זר, - פי' שאין מליקתו מטמאה בבית הבליעה, - אלא לרב כל לאתויי מאי לאתויי שמאל ולילה שמאל ולילה בחד קתני להו תני והדר מפרש, ועוד דסוגיין בכוליה תלמודא לדרוש הרבויין כמו: סוכה מכל מקום לאתויי רקב"ש למאן דתני גנב"ך ולאתויי גנב"ך למאן דתני רקב"ש סוכה ח' ע"ב, וכן כל המשנה ידו על התחתונה בפרק האומנים בבא מציעא ע"ז ע"ב לאתויי הא דרבי יהודה בפרק הגוזל עצים אם שבח יתר על ההוצאה וכו' וכל החוזר בו ידו על התחתונה לכדתניא וכו', ורבים כן עד אין מספר, צא ולמד מפרק בא סימן דדרשינן התם כל המטמא מדרס מטמא טמא מת לאתויי סאה ותרקב כל הראוי לדון דיני נפשות ראוי לדון דיני ממונות לאתויי גר או ממזר כל הכשר לדון כשר להעיד לאתויי סומא באחת מעיניו שהוא כשר להעיד אע"פ שאינו כשר לדון ומתניתין רבי מאיר היא - והא אפיקנא לה מהלכתא בפרק אחד דיני ממונות סנהדרין ל"ו ע"ב ואסיקנא דסומא באחד מעיניו כשר לדיני ממונות - כל החייב במעשרות מיטמא טומאת אוכלין לאתויי בשר ודגים ובצים כל החייב בפאה חייב במעשרות לאתויי תאנה וירק כל הטעון ברכה לאחריו טעון ברכה לפניו לאתויי ירק או מיא או מצות או ריחני למר כדאית ליה ולמר כדאית ליה, וזה מפורש וברור שלא כדברי ספר כרתות, ומקום הניחו לנו מרי דגמרא דנחזי אנן ונדרוש היכא דלא פירשו הם כי לא עליהם המלאכה לגמור ואין אנו בני חורין ליפטר ממנה, ומדלא אשתמיט חד בר אמורא למימר בשום דוכתא דלא דרשינן כל וניחא להו טפי למימר תני והדר מפרש אעפ"י שהוא דוחק מפורסם מוכחא מלתא דאית לן למדרש כל בכל דוכתא דאשכחן ביה מדי לרבויי. ואי לית לן מידי למדרש ביה ניחא לן למימר כמ"ש הרב במסכת מגלה דאפילו זה הכלל זמנין דלא אתא לאתויי ולא מידי אלא אית תנא דתני ליה לסימנא בעלמא. כללא דמלתא אין למדין מן הכללות לא על הדרישה שלנו ולא על הפרישה של ספר כריתות אלא לפי שכלו יהולל איש מעיין ישר ובלבד שיכוין לבו לשמים.
שו"ת הרמ"ע מפאנו סימן קכג
 
שמעתא דאסור כולל ואסור מוסיף ואסור בת אחת.
 
גרסינן בגמרא יבמות ל"ד ע"א גבי מתניתין דהחליפו:
 
מאן האי תנא דאית ליה אסור כולל אסור מוסיף ואסור בת אחת, אמר רב יהודה אמר רב רבי מאיר היא. - (פי') האי סדורא נקטה משום שהמודה בכולל מודה בכלן ומאן דאית ליה מוסיף מודה נמי בבת אחת, כמו שאנו עתידים לפרש בס"ד, ואיכא מאן דלית ליה אלא בת אחת בלבד. והא דתניא בפרק עשרה יוחסין קדושין ע"ז ע"א אלמנה וגרושה וחללה זונה בזמן שהן כסדר הזה חייב על כל אחת ואחת זנתה ונתחללה ונתגרשה ונתאלמנה אינו חייב אלא אחת ואמר רבא האי תנא אסור חל על אסור לית ליה אסור מוסיף אית ליה, פשיטא לן דה"ה בת אחת אית ליה, ואפשר דאפילו כולל אית ליה והכא לא אצטריך רבא אלא למוסיף. - ורב כר"מ ס"ל ורבא נמי ואמוראי טובא, כדלקמן.
 
כך היא סוגיא דשמעתא בכל מקום שאין אסור חל על אסור אלא בחד מהני גווני דכל חד מנייהו חייל אסוריה אחבריה, כרבי מאיר במשנה פרק אמרו לו כריתות י"ג ע"ב ורבי סתם לה למתניתין דהכא יבמות ל"ג ע"ב כותיה ורבנן בברייתא הכי סבירא להו בפרק גיד הנשה חולין ק"א ע"ב כמו שנזכיר בסמוך. - ואנו תמהים על המגיד שכתב בפרק ד' הלכה י"ז מהלכות מאכלות אסורות גבי כל הנבלות מצטרפות זו עם זו דרבי מאיר אית ליה אסור חל על אסור, והא ודאי ליתה אלא בכולל או במוסיף או בבת אחת, והוא שנון ערוך בכרתות י"ד ע"א ומייתי ליה רב בשמעתין, והכי הלכתא. -
 
ואשכחן תנאי טובא דאיפליגו בהא מלתא:
 
רבי עקיבא בפרק גיד הנשה חולין ק"א ע"ב מחייב שתיים על מלאכת שבת ויום הכפורים - כדאפכה ר"י בר חנינא לפלוגתא דר"ע ור"י הגלילי - דבבת אחת נינהו. ואע"ג דשבת קביעא וקיימא ויום הכפורים צריך ב"ד שיקבעוהו. סוף סוף תרווייהו כי הדדי קאתו כרבא התם. ובתוספות שם הרגישו דבפרק כל הבשר גבי מתניתין דקתני חיה ועוף אינם מן התורה משמע דרבי עקיבא סבר בכל התורה אסור חל על אסור ותרצו דההיא סוגיא אתיא אליבא דשמואל כמו שנזכיר לפנינו להנהו לישני דאית להו הכי.
 
אלמא אסור בת אחת אית ליה לרבי עקיבא, ומוכחא שמעתא התם דאסור בת אחת דוקא הוא דאית ליה ותו לא. ואע"ג דבפרק דם שחיטה כריתות כ"ב ע"ב מחייב אשם תלוי על חתיכה של חלב קדש - לאו בחולין דאקדשינהו מיירי דהוי אסור מוסיף אלא התם בולדות קדשים דבהוייתן קדשי דאסורי בת אחת נינהו, כדלקמן ונוסיף לקח בסמוך.
 
רבי יוסי הגלילי תמן בפרק גיד הנשה חולין ק"א ע"ב אית ליה אסור חמור חל על אסור קל בכולל אבל קל על חמור או אפילו בשוין כלל כלל לא, שהרי הוא מודה לרבנן לחייב שתים בגיד הנשה של עולה ושור הנסקל - כדבעינן למימר לקמן - ובשל נבלה אינו מחייב אלא אחת.
 
וכן על מלאכת יום הכפורים שחל בשבת אינו מחייב אלא אחת. פירשה אביי התם משום דשבת קביעא ואסור יום הכפורים מאוחר לאסור שבת דהוי ליה קל על חמור שזה בסקילה וזה בכרת, ואפילו בשוין לית ליה אסור חל על אסור.
 
ורבא [דאמר תרוייהו כי הדדי קאתו] לא פליג עליה דאביי אלא אליבא דהלכתא אבל אפשר דמודה ליה דרבי יוסי הגלילי הכי סבירא ליה +ר"ל: דאפשר דר"י הגלילי סבירא ליה דתרוייהו לאו כי הדדי קאתו (כנלענ"ד המו"ל)+ ובהא פליג רבא נמי אדרב יצחק: דשלח משום רבי יוחנן שגג בשבת והזיד ביום הכפורים חייב קרבן הזיד בשבת ושגג ביום הכפורים פטור מן הקרבן ורבי יצחק סבר אליבא דר"י הגלילי אמרה רבי יוחנן, ורבא סבר כרבין וכל נחותי דאמרי דמלתיה דרבי יוחנן לא אמרה אלא בשעת הגזרה שלא לעשות יום הכפורים ושלחו מתם דלעבדו יום הכפורים בההיא שתא בשבתא שלא ירגישו בו אויבים ולא תשתכח תורת יום הכפורים - ועל שגגת יום הכפורים כגון זה פטור מן הקרבן, שאין זה קביעות בית דין שנאמר אע"פ שהן מוטעין או אנוסין אין לי מועדות אלא אלו, הא אינה אלא עצה טובה ואין כאן חומר יום הכפורים אלא משום אל תטוש תורת אמך לפיכך על זדונו לוקה במרדות דרבנן ועל שגגתו ולא כלום, דאילו בשקבעוהו ב"ד וחל להיות בשבת בין שגג באחת מהן או בשניהם מביא קרבן על כל שגגה ושגגה כרבי עקיבא -.
 
ואפשר נמי דאפילו לרבי יוסי הגלילי ניחא דנימא: תרווייהו כי הדדי קאתו ואף על פי כן אינו מחוייב אלא אחת +משום דשבת חמירא מיום הכפורים (כנלענ"ד המו"ל, ועיין הערה דלקמן בציון ד').+ ולא תקשי ממה שאמרנו דמאן דאית ליה אסור כולל מודה בכלן - דהני מילי מאן דמודה בכולל בכל גוונא כרבי מאיר; דאילו רב יוסי הגלילי חמור על קל אף במוסיף אית ליה, בשתי דרכים כדבעינן למימר לקמן, אבל בבת אחת לא אפשר כי מי מפיס שיהא החמור חל על הקל +לשון זה של רבינו אינו מובן לי דמזה משמע דבבת אחת אף חמור על קל לית ליה לר"י הגלילי, וזה אינו דהרי רבינו אמר דמחוייב אחת והוא משום דמלאכת שבת אסור חמור ויום הכפורים קל ממנו כדסיים הרמ"ע ז"ל בסוף דבור זה (הערת המו"ל)+ וכיון דמעקרא לאו שבת והשתא שבת והכי נמי מעקרא לאו יום הכפורים והשתא יום הכפורים תרווייהו כי הדדי קאתו ואין שום סברא שיהא יום הכפורים קודם, אם כן לא יהא אסור בת אחת בשוין חמור מאסור כולל בשוין דלא חייל לר"י הגלילי +תמיהני דהרי באסור כולל בשוין הרי חל האסור שקדם ומשום הכי לא חל האסור שבא אחריו, אבל בשוין ובאין בבת אחת למה לא יחולו שניהם ועוד נ"ל דרבינו הרמ"ע ז"ל ודאי לא אמר דאף בשוין חייב אחת דאם חלו שניהם הרי עבר על שתים ויהא חייב שתים ואם לא חלו שניהם אף אחת לא יהא חייב, ואין סברא כלל לומר דחלו שניהם ואעפ"כ יביא אחת (הערת המו"ל)+ וכל שכן הכא שהדבר ידוע היות מלאכת שבת אסור חמור ויום הכפורים קל ממנו.
 
וזה שכתב רש"י התם בפרק גיד הנשה חולין ק"א ע"ב דרבי יוסי בר חנינא דאפיך לה למתניתא דר"י הגלילי ורבי עקיבא הוא הדין דהוה מצי למימר דס"ל לר"י הגלילי דאע"ג דאסור כולל לא חייל אסור בת אחת חייל +ר"ל: דרש"י פירש דריב"ח הוי מצי למימר הכי ומדלא אמר הכי משמע דלית ליה לר"י הגלילי אסור בת אחת (כנלענ"ד המו"ל),+ ומיהו רבי יוסי בר חנינא סבר דמאן דלית ליה אסור כולל לית ליה נמי אסור בת אחת ופלוגתא היא ביבמות פ"ג +ר"ל: דרש"י מסיים בפירושו דמיהו לאו ראיה גמורה היא הא דאמר אליבא דכ"ע, משום דאפשר דריב"ח לשיטתיה בפ"ג דיבמות והיא שנויה התם במחלוקת (כנלענ"ד המו"ל)+ ע"כ דברי רש"י.
 
ואנן חזינן ליה לחד מן קמייא דאותיב לן במאי דאמרינן לעיל דרבי עקיבא אסור בת אחת בלחוד הוא דאית ליה אבל לא כולל ולא מוסיף, ואמר הכי: והלא מדר"י הגלילי נשמע לרבי עקיבא, דאי אמרינן דר"י הגלילי לית ליה אסור כולל כיון דלית ליה אסור בת אחת אית לן למימר נמי דרבי עקיבא דמחייב שתים משום דאית ליה אסור בת אחת אית ליה נמי אסור כולל, [ועוד] דאל"ה לא הוה [ר"ע] מחייב שתים אאסור בת אחת דהא לפום סברתיה דרבי יוסי בר חנינא מאן דלית ליה אסור כולל לית ליה נמי אסור בת אחת, עכ"ד המשיב עלינו.
 
ועתה ישמע חכם בפשיטות גמורה דליכא למימר בשום פנים מדר"י הגלילי נשמע לרבי עקיבא, משום דטעמא מאי לית ליה לר"י הגלילי אסור בת אחת משום דלית ליה אסור חל על אסור אלא בחמור על קל ושיהא הקל קודם לחמור מה שאי אפשר לומר כן באסור בת אחת, אבל לרבי עקיבא ל"ש חמור על קל ול"ש קל על חמור אינם חלים זה על זה אבל בבת אחת כי הדדי הוא דחיילי, ודברים ברורים הם; ועוד סוגיין בכולה גמרא דמאן דאית ליה כולל מכל מקום בין קל על חמור בין חמור על קל, לאפוקי מדר"י הגלילי, אית ליה נמי אסור בת אחת - אבל איכא מאן דלית ליה אסור כולל ואית ליה אסור בת אחת כדאמרן והיינו [דכתב רש"י] דהוה מצי למימר דס"ל לר"י הגלילי נהי דאסור כולל לית ליה אלא בחמור על קל אסור בת אחת אית ליה - ואע"ג דריב"ח סבר מאן דלית ליה כולל לית ליה בת אחת מ"מ סוגיין דעלמא אתיא בהא דלא כותיה. עוד עשה המשיב עלינו סניגרון לדבריו מקשיית הר"ש שהביאו שם בתוספות, ואין צורך להאריך כיון דמוכחא מלתא דלא שני ליה לחכם המשיב בין אסור חל על אסור בסתם לאסור כולל והא ודאי ליתא כמו שתמהנו [לעיל] בסמוך מזה על המגיד ויתבאר היטב בכלל דברינו:
 
וכי תימא לאביי דסבר קדימה לשבת אמאי לא מיקרי יום הכפורים חמור באסור אכילה וליחייב שתים אפילו לר"י הגלילי - שתי תשובות בדבר: חדא דאכילה אינו מן השם כמו שהשיבו לרבי מאיר על ההפך מזה בפרק אמרו לו במשנה כריתות י"ג ע"א ועוד מאן לימא לן דיום הכפורים חמור משום כרת דאכילה הא ודאי שבת חמירא דיש בה חלוק מלאכות וסקילה, ולעולם אם שגג בזה ובזה אינו מביא חטאתו לרבי יוסי הגלילי אלא על שגגת שבת.
 
ודעדיפא מנה שמעינן ליה לרבי יוסי הגלילי דלא חשיב ליה אסור כרת חמור דליחול על אסור לאו כל היכא דאיכא שום חומר באותו אסור קל מה שאין בחמור, דתנן בפרק השוחט ומעלה זבחים ק"ו ע"א ומייתי לה התם בפרק גיד הנשה חולין ק"א ע"א טמא שאכל קדש בין קדש טמא בין קדש טהור חייב ר"י הגלילי אומר טמא שאכל את הטהור חייב טמא שאכל את הטמא פטור שלא אכל אלא דבר טמא אמרו לו אף טמא שאכל את הטהור כיון שנגע בו טמאוהו, ואתמר עלה בגמרא שפיר קאמרי ליה רבנן לר"י הגלילי ואמר רבא בנטמא הגוף ואח"כ נטמא בשר כולי עלמא לא פליגי דחייב - פי' בקרבן [כיון] דאסור כרת קדים - כי פליגי בנטמא הבשר ואחר כך נטמא הגוף רבנן אית להו אסור כולל דמגו דמחיב אחתיכות טהורות דעלמא מחייב נמי אחתיכה טמאה ורבי יוסי הגלילי לית ליה אסור כולל דמגו לא אמרינן, ורבי יוסי הגלילי נהי דאסור כולל לית ליה באסור קל יבא אסור חמור יחול על אסור קל ומאי ניהו טומאת הגוף שהרי טומאת הגוף בכרת אמר רב אשי מאן לימא לן דטומאת הגוף חמורה דילמא טומאת בשר חמורה דלית ליה טהרה במקוה.
 
רבי יהודה בגיד הנשה ובאבר מן החי דוקא אית ליה אסור חל על אסור וקסבר זה וזה נוהג בטמאה, משנה וברייתא בפרק גיד הנשה חולין ק' ע"ב, ק"א ע"ב. - ואע"ג דאסור טומאה קדים משנוצרה דאכתי לא נתקשרו אבריה בגידין ואבר מן החי נמי ליכא למימר בה עד שנולדה כדאיתא בגמרא, הא קתני טעמא והלא על בני יעקב נאסר גיד הנשה ועדיין בהמה טמאה מותרת להם, וה"ה לאבר מן החי שקדם אסורו על בני נח -.
 
ואין כאן לא כולל ולא מוסיף ולא בת אחת: שהרי אין גיד הנשה אסור בהנאה לשוייה מוסיף, כדבעינן למימר לקמן, אלא לרבי שמעון ורבי יהודה מתיר, כדאפליגו בברייתא להדיא בפרק כל שעה פסחים כ"ב ע"א וסתם לן תנא דמתניתין כר' יהודה בפרק גיד הנשה חולין צ"ג ע"ב דתנן שולח אדם לנכרי ירך שגיד הנשה בתוכה, יעויין מגיד משנה פרק ח' מהלכות מאכלות אסורות; ובאבר מן החי ליכא למימר מגו דאתוסף ביה אסורא לבני נח יחול אסורו עלינו במוסיף, דהא דרשינן ראה ויתר גוים התיר להם שבע מצות -. +כ"י מאוחר לא ידעתי מהו דהא פשיטא דבאסורייהו קיימא ולא יושיט אבר מן החי לבני נח אלא שאין מקבלין שכר כמבואר בתלמוד, ויפלא בעיני על הרב המחבר, ז"ל, ולא די בזה אלא שכתב על רבותינו בעלי התוספות דעיקר קושיא ליתא מה שאין ראוי לכתוב על מאורי אור כמותם.+ וזה שלא כדברי התוספות בשמעתא דבהמה בחייה לאברים עומדת כדלקמן, ועוד סוגיין בכליה גמרא דרבי יוחנן אית ליה אסור כולל והם אמרו דליה לא ס"ל אלא לדבריהם דרבנן קאמר ולא נדחקו בזה אלא לדחות מעליהם קשיית אסור מוסיף מדאתוסף לבני נח [וזה אינו] דהא מוסיף אבתריה דכולל גריר כמו שבארנו ועקר קשיא ליתא [כדאמרן] -.
 
ורבי אלעזר חולין ק"א ע"ב מודה לו לרבי יהודה באבר מן החי דוקא שנוהג בטמאה אע"ג דלית ליה אסור חל על אסור, דדריש קרא רק חזק לבלתי אכול הדם ולא תאכל הנפש עם הבשר כל שאתה מצווה על דמו אתה מצווה על אבריו וקסבר גזרת הכתוב היא באבר מן החי לבדו. ורבנן (דרשי) [סברי] ולא תאכל הנפש עם הבשר אלא בשר לחודיה כל שבשרו מותר אתה מצווה על אבריו וכל שאין בשרו מותר אי אתה מצווה על אבריו.
 
רבי יוסי לית ליה אסור כולל, דתנן בפרק הנשרפין סנהדרין פ"א ע"א עבר עברה שיש בה שתי מיתות ב"ד נדון בחמורה רבי יוסי אומר נידון בזיקה ראשונה ומפרש בברייתא דאשת איש ונעשית חמותו נדון בחנק - פירוש: אע"פ שקדושי בתה כוללים אם חמותו ואם חמיו שהן פנויות לאסרן על המקדש עם חמותו שהיתה כבר אסורה משום אשת איש שמ"מ לא חל עליו חיוב שרפה - דלית ליה אסור כולל.
 
וכל היכא דאשכחן בכולל רבי יוסי מחייב שתים, כדתניא בתוספתא דיבמות פ"ה גבי זר ששמש בשבת שאסור שבת כולל אסור הבערה דחולין שהיתה מותרת לו עם הקטר חלבים האסור לו וכן בעל מום ששמש בטומאה שאסור טומאה כולל מגע קדשים ואכילתם עם אסור עבודה. הא אסיקו בשמעתין יבמות ל"ג ע"ב רבין א"ר יוחנן ורבה ורב אשי שמעלה עליו כאלו עשה שתים ואינו חייב אלא אחת, ונפקא מינה לקברו בין רשעים חמורים. - והא דזר ששמש בשבת לא אצטריכא אלא לרבי שמעון דאע"ג דס"ל כרבנן דאמרי הבערה לחלק יצאת לא מחייב אלא משום זרות ובעל מום דלית ליה אסור מוסיף, אבל רבי יוסי סבר הבערה ללאו יצאת ומלתיה דהכא שייכא לבעל מום ששמש בטומאה בלבד -.
 
ומודה רבי יוסי באסור מוסיף, כדאמר רבי אבהו הכא יבמות ל"ב ע"ב ובפרק הנשרפין סנהדרין פ"א ע"א. - ולפי זה חמותו ונעשית אשת איש בדין היה שיחול איסורה אי לאו דלא אפשר בתרי קטלי כדאמר ליה רבא לר"א בר אבא, ונפקא מינה דאי לא אתרו ביה משום חמותו אלא משום אשת איש הרי זה בחנק; ולמאן דלית ליה איסור מוסיף אע"ג דאתרו ביה משום אשת איש פטור.
 
וכן אמר רבין אמר רבי יוחנן בפרק אמרו לו כריתות י"ד ע"ב דמודה רבי יוסי במוסיף, דתנן גבי הבא על בת בתו רבי יוסי אומר אם עבר הזקן ונשאה - פירוש: דהא לקוחין יש לו בה דבת בת הבן אינה אלא שניה, וזה שבא עליה אחר כך - חייב עליה משום אשת אב. כך היא שטת התוספות ועקר אעפ"י שרש"י לא פירש כן.
 
ובהא דרבי יוסי דמוסיף אית ליה ולא כולל לקמן נימא בה מלתא.
 
ובשמעתין מוכח בגמרא דמאן דאית ליה כולל אית ליה בת אחת נמי מקל וחומר, וסברא היא דמוסיף הכי נמי, כמ"ש למעלה.
 
ובפרק שבועות תניין שבועות כ"ד ע"ב אמר רבא מאי טעמא דמאן דאית ליה אסור כולל מדי דהוה אאסור מוסיף, ומאן דלית ליה אמר לך כי אמרינן אסור מוסיף בחדא חתיכה בשתי חתיכות לא אמרינן. ולמדנו דהיינו טעמא דרבי יוסי בפרק הנשרפין סנהדרין פ"א ע"א דאם חמותו ואם חמיו גופים מוחלקים הן ואין אסור כולל חל על חמותו עמהן להחמיר במיתתו.
 
ואע"ג דמימריה דרבא אמלתיה דרבי שמעון אתמר בשבועות - דלית ליה אסור כולל, ומשום הכי במתניתין התם פטר מקרבן את הנשבע שלא אוכל ואכל נבלות וטרפות שקצים ורמשים - לאו למימרא דאית ליה לרבי שמעון אסור מוסיף אלא לדבריו דמאן דאית ליה קאמר.
 
ותנא דמתניתין בפרק הלוקין מכות כ"א ע"ב דקתני יש חורש תלם אחד וכו' אוקימנא התם דלית ליה אסור כולל דאי סבירא ליה ליחשוב נמי כגון דאמר שבועה שלא אחרוש בין בחול בין ביום טוב דהוי כולל, ומשמע לן דהיינו רבי יוסי.
 
ורבי שמעון סבר לה כרבי עקיבא, דהכי מסקינן בשמעתין יבמות ל"ג ע"ב ובדוכתי טובא דאית ליה אסור בת אחת בלבד, כרבי חייא ואתותב בר קפרא, דהרי זר שאכל מליקה חייב שתים משום +בבת אחת שאין איסור זרות חל עליו עד שעת מליקה שיש לה היתר לכהנים אבל קודם לכן כהנים וישראלים שוים באיסור משום מעילה ואחר מליקה לית ביה מעילה שאין לך דבר שנעשית מצותו ומועלין בו+ וזר לא יאכל כי קדש הם האמור בקדשי קדשים ומשום מליקה שהיא נבלה לזר ושיירה רבי שמעון ולא תני ביה אין כאן אלא זרות - כדקתני בתוספתא שזכרנו גבי זר ששמש בשבת וכן [כדקתני] אין כאן אלא בעל מום גבי בעל מום ששמש בטומאה -.
 
ורבי בסוף פרק דם שחיטה כריתות כ"ג ע"ב מוכח דסבירא ליה אסור חל על אסור ובלבד בחמור על קל והוא הדין בשוין, אלא למעוטי קל על חמור. ואליביה הוא דתני תנא קמי דרב ששת בפרק עשרה יוחסין קידושין ע"ז ע"ב כל שהוא ביקח הוא בלא יקח פרט לכהן גדול שבא על אחותו אלמנה.
 
ובקדשים אפילו קל על חמור אית ליה, כגון מעילה - שהיא במיתה לר"מ ובמלקות לרבנן - על חלב שהוא בכרת, דכתיב כל חלב לה' לרבות אמורי קדשים קלים למעילה.
 
ולעולם בחד מהני גווני דשמעתין.
 
ואית תנאי יבמות ל"ג ע"א דמתני הכי אליבא דרבי שמעון נמי; ואיכא בתנאי נמי בכרתות מאן דסבר אליבא דרבי שמעון דאפילו בקדשים לית ליה אלא אסור בת אחת.
 
ואיכא תנא דברייתא בפרק כל הבשר דאסיקו בגמרא דאית ליה בכל התורה אסור חל על אסור, דקתני חולין קי"ד ע"א הפגול והנותר והטמא שבשלן בחלב חייב, ועל כרחין לחייבו שתים קאמר על הבשול ועל האכילה בחלב נוסף על האסור הראשון, דאי אבשול לחודיה לדידן נמי חייב, ואין זה אסור מוסיף אלא אכילת פגול לחוד ובשול בשר בחלב לחוד. - ונדבר בם בחתימת השמועה בס"ד -.
 
ודכותיה במסכת מעילה בפרק קדשי מזבח ט"ז ע"א אית תנא תני כחצי זית גמל וכחצי זית פרה בין בחייהן בין במיתתן מצטרפים ואוקים באסור נבלה חייל על אסור בהמה טמאה, דסבירא ליה אסור חל על אסור.
 
ושמעינן ליה לשמואל חולין קי"ג ע"ב דאמר גדי לרבות את החלב גדי לרבות את המתה גדי לרבות את השליל גדי להוציא את הדם גדי להוציא את השליא גדי להוציא את הטמאה בחלב אמו ולא בחלב זכר בחלב אמו ולא בחלב שחוטה בחלב אמו ולא בחלב טמאה. ומתמהינן הא תלתא גדי כתיבי ואנן שיתא דרשינן, ופשטינן קסבר שמואל אסור חל על אסור ואסור חלב ומתה מחד קרא נפקא - פירוש: חד גדי אתא לרבויי כל מדי דגדי שבשלו בחלב לחיובא ול"ש חלב לא שנא נבלה שניהם בכלל, דם נמי לאו גדי הוא, ושליא פירשא בעלמא הוא, פשו להו תרי חד לרבות את השליל וחד למעוטי בהמה טמאה -. ומקשינן וסבר שמואל אסור חל על אסור והאמר שמואל בשם רבי אלעזר מנין לכהן טמא שאכל תרומה טמאה שאינו במיתה שנא' ומתו בו כי יחללוהו פרט לזו שמחוללת ועומדת; אי בעית אימא בעלמא אסור חל על אסור ושאני התם דמעט רחמנא ומתו בו; אי בעית אימא סבר שמואל בעלמא אין אסור חל על אסור ושאני הכא דרבי רחמנא גדי; אי בעית אימא הא דידיה הא דרביה. ע"כ.
 
וללישנא קמא ובתרא הוא אמר כי האי תנא דברייתא חולין קי"ד ע"ב שזכרנו [לעיל] בסמוך.
 
ומסוגיא דשבועות כ"ג ע"ב - שתבא בכלל דברינו גבי יום נדור - יש ללמוד בלי שום ספק דסבר שמואל כההוא לישנא מציעא שאין אסור חל על אסור ומודה בכולל כדלקמן והא אמינא דמודה בכולל מודה בכלן, אלא לא פליג אלא בחלב או נבלה שאכלן בחלב ומשום רבויא דקרא.
 
ובפרק חטאת העוף זבחים ע' ע"א אשכחן גזרת הכתוב לאסור נבלה וטרפה שיחול על אסור חלב, מדאזהר ביה רחמנא ואכול לא תאכלוהו אף על גב דאזהר בכשרות כל חלב שור וכשב ועז לא תאכלו. והקשו בתוספות: תימה למאן דאית ליה אסור מוסיף למה לי קרא וכ"ת מהכא יליף בעלמא שאני הכא דאסור חלב קל הוא דהותר מכללו ולכך אתי אסור נבלה וחייל עליה, ע"כ - ואסור מוסיף דקאמר פשיטא שאינו אלא כולל [דנכלל] שאר בשר עם החלב, וחד מנייהו נקטי - ולעקר קשיא איכא למימר דאין הכי נמי מאן דאית ליה אסור כולל מהכא יליף בעלמא, ואע"ג דחלב הוה הותר מכללו הניחא למאן דמפליג בין אסור קל לאסור חמור כדשמעינן ליה לר"י הגלילי אבל רבי מאיר לא מפליג בהו ולא מדי, ועוד אע"ג דחלב הותר מכללו מ"מ לקושטא דמלתא חמיר אסוריה שכן הוא בכרת, ומאן שמעינן דקיל ליה אסור חלב מההוא טעמא ר"ח בר אבא בפרק גיד הנשה חולין ק"ג ע"א בשמעתא דבהמה בחייה לאו לאיבריה עומדת הא לית הלכתא כותיה כדבעינן למימר לקמן. ובגמרא שם זבחים ע' ע"א אצרכינן תרווייהו נבלה אע"ג דליתה מחיים טריפה אע"ג דליתה בטומאה מכל מקום כל חדא חייל אסורה אאסור חלב ובכולל, כדפרישית. ולעולם פסוק זה בנה אב לאסור חל על אסור דהא מאן דאית ליה כולל אית ליה מוסיף ובת אחת כמו שזכרנו למעלה. - ופלוגתא דאמוראי באסור כולל לקמן נימא בה מלתא. -
 
ולמסקנא דשמעתא קיימא לן כרבי מאיר, דהא רב ורבי יוחנן וריש לקיש ורבא וסוגיא דגמרא בדוכתי טובא כלהו כותיה קיימיה, ושמואל נמי לא פליג להדיא אלא בהנהו תלתא גדי דרבי רחמנא כדלעיל, ותו דהא סתם לן תנא כותיה במתניתין דהכא יבמות ל"ג ע"ב ובפרק אמרו לו כריתות י"ג ע"ב שאין אסור חל על אסור אלא בהני תלת גוני והם אסור כולל ואסור מוסיף ואסור בת אחת.
 
ופירוש בת אחת ששני אסורים חלים יחד אין קדימה זמנית לאחד מהם על חברו. - ומשום הכי בדין הוה דנקדמיה, אלא כדיהיבנא טעמא בריש שמעתין אקדמינהו להנך -.
 
והכולל חייל אגברא שהוא שנאסר שנית בדבר זה יחד עם דברים אחרים שלא נאסרו לו אלא עכשיו.
 
והמוסיף חייל אחפצא שנתחדש אסורו שנית על איש זה עם אנשים אחרים שלא נאסר עליהם אלא עכשיו.
 
זהו המוסיף שאנו צריכים לו למתניתין דיבמות. כיצד, ראובן קדש תחלה את מירב ואחר כך קדש שמעון את מיכל, הנה: שמאון ולוי נאסרו למירב והיא להם משום אשת איש ומשום אשת אח בבת אחת, ומיכל היתה אסורה לראובן והוא עליה משום אחות אשה בלבד ולוי מותר בה, ובקדושי שמעון מגו דאתוסף אסורא לכולי עלמא במיכל משום אשת איש ואתוסף עוד ללוי בה אסור אשת אח חלו האסורים שניהם על ראובן במוסיף (חלו) [וחלו] גם שניהם על ראובן ולוי בבת אחת, ועל מיכל בקדושי שמעון יחולו אסור אשת איש ואשת אח עם ראובן ולוי בבת אחת ועם ראובן לבדו בכולל שנכלל אצלה אסור אנשים שהיו מותרים לה עם ראובן שהיה כבר אסור לה; ולגבי שמעון נתחדש אסור מירב משום אחות אשה בכולל עם אסור תמר אחותה שהיתה מותרת לו, ומגו דאתוסף אסור שמעון על תמר משום אחות אשה חל נמי על מירב באסור מוסיף.
 
ופשיטא שאם אין תמר בעולם בשעה שקדש שמעון את מיכל אין מירב מתחייבת באותה שעה עם שמעון משום אחות אשה עד שימות ראובן בלא בנים או עד שתולד תמר; וכן אם אין לוי בעולם אין מיכל מתחייבת עם ראובן משום אשת אח עד שתמות מירב או עד שיולד לוי, ואז אסור אשת אח שהיה תלוי לראובן ומיכל משעה שקדשה שמעון אלא שאסור אחות אשה היה מונע שלא יחול עליהם עכשו בהתחדש האסור על לוי סר המונע וחל ממילא על ראובן במוסיף ועל מיכל בכולל; והוא הדין לאיסור אחות אשה שהיה תלוי למירב עם שמעון בשביל אסור אשת אח עד שנולדה תמר, שהיא גורמת לאיסור אחות אשה שהיה תלוי לשמעון ומירב, עכשו בהתחדשו על תמר יחול על שמעון בכולל ועל מירב במוסיף. ואעפ"י שאין ללוי ותמר חיוב בהם עד שיגדילו אסורא מיהא איכא שאין בו חיוב עכשיו ועתיד להיות לאחר זמן, ודברים פשוטים הם.
 
ועדיין הנשים הללו טהורות הן. פרשו נדות נתחדש אסור כל אחת מהן על בעלה ועל כולי עלמא ושתי אחיו בהדיה באסור מוסיף ומגו דאתוסף עלה אסור בעלה שהיה כבר מותר בה חל עלה אסור נדה עם שתי אחיו גם כן ועם כולי עלמא באסור כולל.
 
כך שנה לי מורי ורבי מובהק הה"ר ישמעאל חנינא זצ"ל. הא למדת לכל אסורי עריות שהכולל לאיש מוסיף לאשה והכולל לאשה מוסיף לאיש, כי אין שם דבר שיחול בו האסור אלא גופות המתחייבים בו ושם ביאה לגבי הדדי חד הוא רק שהגורם חיוב לחברו במוסיף הוא עצמו מתחייב בכולל וכן בהפך. - אבל בשאר אסורין אינו כן שאין שם אלא צד אחד לחיובא והוא המוזהר על האסור הראשון שהאסור השני חל עליו אחר כך בכולל או במוסיף או בשניהם יחד כמו שנפרש בסמוך -.
 
ועם זה יש כאן מקום עיון לדברי רבי יוסי דמודה במוסיף ולית ליה כולל כדלעיל, דהא תנן בפרק מחוסרי כפרה כריתות י' ע"ב כל העריות אחד האיש ואחד האשה שוים לעונשים חוץ משפחה חרופה וליכא מאן דפליג עלה, ואם איתא שהמוסיף לאיש כולל לאשה ואיפכא הכי נמי הא לא שוו בעונשים דמאן דאיתיה במוסיף ליחייב ומאן דאיתיה בכולל ליפטר, -
 
וניחא לן למימר שאין רבי יוסי מודה באסור מוסיף אלא היכא שאין האשה מתחיבת בכולל, כגון בת בתו שעבר הזקן ובא עליה כשהיא קטנה או חרשת דתנן בפרק [יוצא דופן] נדה מ"ד ע"ב כלן מומתין על ידיה והיא פטורה - ופשיטא דמיירי בשנתקדשה קדושי תורה כגון קטנה שקדשה אביה וחרשת הכי נמי שקדשה אביה כשהיא קטנה או נתקדשה כשהיא פקחת ובא עליה כשהיא חרשת וכן בחמותו ונעשית אשת איש כשהיא פקחת ובא עליה כשהיא חרשת, וכזו פירשנו לעיל דנפקא מנה נמי לענין התראה - ולא נאמרו דברים הללו אלא לדעת רבי יוסי, אבל אליבא דהלכתא בכלן שוין ולעונשים אחד האיש ואחד האשה אלא שזה בכולל וזה במוסיף כדאמרן.
 
הצד השוה לעריות ולאסורי מאכל ולכל אסורין שבתורה:
 
שהכולל חייל אגברא להתחייב עליו משני שמות - אע"ג דליכא גברי אחריני בהדיה - אלא שהשם השני כולל עמו אסור דברים אחרים;
 
והמוסיף חייל אחפצא לחודיה - לא אחפצים - שנוסף אסור אותו החפץ לבדו עליו ועל אנשים אחרים כאמור והוא מתחייב בו עמהם בשם שני.
 
וכל זה מבואר היטב במתניתין דיבמות.
 
ויש דרך אחרת באסור מוסיף שהוא מחדש על החפץ ההוא אסור פעולה אחרת - אעפ"י שאינו מוסיף בו אסור אלא למי שהיה אסור בו מתחלה -, ויתחייב בו משני שמות שהן שתי פעולות או שלשה שכל אחת תוסיף בו שם חדש להתחייב עליו בשבילו (גם על האכילה), כגון החלב שהיה אסור באכילה לכל אדם ומותר בהנאה הקדיש בהמתו לשם קדשים קלים נעשה החלב אסור בהנאה ומותר בהקטרה ואם אכלו לוקה שתים נעשה נותר נאסר גם בהקטרה אכלו לוקה שלש (בפרק אמרו לו כריתות י"ג ע"ב, י"ד ע"א).
 
- ואע"ג דנותר לא שייך אלא באברים הנאכלים שאינם נעשים נותר כשלמים ודכותייהו עד שתשקע החמה ממחרת הזביחה ואינם נשרפים עד בקר שלישי אבל החלב בלינה הוא נפסל לגבוה משיעלה עליו עמוד השחר והדם מששקעה חמה ביום ראשון, הכא במאי עסקינן שהקדישה לשם פסח או לשם תודה ואיל נזיר שאסור הלן והנותר באים כאחד אי נמי לשם חטאת ואשם ובכהן תנן. אבל בשלמים ובכור ובמעשר מספקא לן במי שאכל חלב מהן אחרי שנפסל לגבוה משום לינה בלבד אי נימא כיון דאתסר לגבוה לדידיה נמי אתסר באסור מוסיף או דילמא כיון דשם אכילה לדידיה לא נאסר בזבח הזה כל יום המחרת אין כאן אסור מוסיף עד שיהא אסור לגבוה ולהדיוט; וליכא למפשטא לבעיין מדאמרינן בפרק שבועות תניין שבועות כ"ד ע"ב דמתניתין דפרק אמרו לו בבכור מיירי, דהתם דחויא בעלמא הוא ולא סמכינן עילויה, תדע שהרי בכור קדושתו מרחם והוו להו חלב והקדש אסורי בת אחת ובסוגיין דכריתות י"ד ע"א חשבינן ליה להקדש דההוא מתניתין באסור מוסיף -.
 
ונותר דקאמרן דאתוסף ביה אסורא לגבוה פירושו: אתוסף אסורא אחפצא דתו לא חזי לגבוה, ואין ההקדש והנותר נאסרים לשום אדם שלא יהא אסור מעקרא באכילת החלב, - וכן אין כאן אסור כולל שהרי הבשר מן המוקדשין נאכל לכל אדם אלא אם כן נטמא ואז נתחדש עליו אסור אותו חלב בכלל הבשר שנאסר עליו כמו שנזכיר - אבל הכא החלב שהיה אסור לכל אדם באכילה נוסף עליו לכלם אסור הנאה ואחר כך נוסף עליו לכלם גם כן אסור הקטרה, ונמצא המוסיף לדרך זו חל על אותו החפץ לבדו שהיה אסור כבר להתחייב עליו משם שני אותם האנשים המתחייבים בו משם ראשון לא זולת.
 
וזה הדרך השני שבאסור מוסיף איתיה נמי לר"י הגלילי בחמור על קל, דשם אכילה לגבי הקדש ונותר חד הוא +כלומר כ"א איסור לחוד בפני עצמו+ אלא דחלב חמיר מהקדש, לפיכך ליתיה [כאן אסור מוסיף] לרבי יוסי הגלילי אלא בבשר של הקדש שהוא במיתה או בהזהרה - כדלעיל - ונוסף עליו אסור נותר שהוא בכרת.
 
עד כאן אסור מוסיף.
 
אבל אסור טומאה לאכילת קדשים ואסור אכילה ביום הכפורים שניהם חלים בכולל אגברא שהיה טהור תחלה ומותר באברי המוקדשים ואסור הטומאה כולל אסור האברים עם החלב ויום הכפורים כולל אסור כל מיני מאכל עם החלב;
 
ויום נדור הכי נמי, כגון: שאמר קונם כל מיני מאכל עלי היום או כל דבר מן החי וכיוצא, כרב ושמואל ור' יוחנן שבועות כ"ג ע"ב באוקמתייהו למתניתין דפרק שבועות תניין שם כ"ב ע"א כמו שנזכיר וכרבא נמי התם שם כ"ד ע"ב דלא שני להו בין אסור הבא בנדר ושבועה לאסורא דאתי ממילא, - אלא דאיהו אמרה לשמעתיה בנשבע שלא אוכל תאנים והדר נשבע שלא אוכל תאנים וענבים והנהו אמרוה במדי דאסור תורה והדר נשבע עליו בכולל, והוא מה (שאנו) [שאמרנו] בביאורו -, ופשטוה ממתניתין שבועה שלא אוכל ואכל נבלות וטרפות שקצים ורמשים חייב, ולא פליגי.
 
אף אנו נאמר שהוא הדין והוא הטעם בדבר הנדור תחלה ואחר כך חל עליו אסור יום הכפורים דלא שנא, אלא שזה מורכב לאיש אחד בחפץ אחד מאסור כולל ואסור מוסיף גם יחד: שהדבר הנדור היה מותר לאחרים תחלה וביום הכפורים נאסר עליהם גם כן דהיינו מוסיף אחפצא, ושאר דברים נאסרו עמו גם לנודר והיינו כולל אגברא.
 
וכן איש ואשה מודרים הנאה זה מזה וחל עליהם אחר כך אסור יום הכפורים - בין למ"ד דכלהו חמש ענויים דאורייתא בין למ"ד רובם דרבנן - או אחד מכל אסורי עריות דעלמא כגון שקבלה קדושין מאחר או שפרסה נדה כפי כל הדרכים שנתבארו במשנתנו, יש כאן על שניהם כולל ומוסיף יחדיו, וקל להבין, וגם בזה שוו אסורי עריות לשאר אסורין. ויש גם כן כולל ומוסיף כי הדדי באופן אחר: כגון גיד הנשה של עולה או שור הנסקל, שנכלל אסור הבשר עם אסור גיד הנשה, ונוסף בכלו אסור הנאה, כדלעיל וכן פירש"י בפרק גיד הנשה.
 
וריש לקיש שבועות כ"ג ע"ב סבר דלא אמר [תנא דמתניתין דשבועות] אסור כולל אלא [איירי] באסור הבא מאליו, ומוקי למתניתין אי במפרש חצי שעור אליבא דרבנן ואי בסתם אליבא דרבי עקיבא דאמר אדם אוסר עצמו בכל שהוא, ופתר לה למלתיה דרבי שמעון דפטר משום דס"ל לקרבן בעינן כזית ולמכות כל שהוא ומתניתין בעולה ויורד. - ולדידן דלא שנא לן בין דבר הנדור לאסור דאתי ממילא ואית לן בהו אסור כולל בכל גוונא, מאי דפטר רבי שמעון ניחא דלית ליה אסור כולל כמו שבארנו -.
 
ובפרק גיד הנשה חולין ק"ב ע"ב: ר' יוחנן אמר לא תאכל הנפש עם הבשר זה אבר מן החי ובשר בשדה טרפה לא תאכלו זה בשר מן החי ובשר מן הטרפה, וריש לקיש אמר לא תאכל הנפש עם הבשר זה אבר מן החי ובשר מן החי ובשר בשדה טרפה לא תאכלו זה בשר מן הטרפה. אלמא: אכל אבר ובשר מן החי לר' יוחנן חייב שתים לריש לקיש אחת; אכל בשר מן החי ומן הטרפה לריש לקיש חייב שתים לר' יוחנן אחת; אכל אבר מן החי ובשר טרפה משתי בהמות לדברי הכל חייב שתים. - ופירשו בתוספות דכל מדי דמפרש קרא כגון נא ובשל חרצן וזג אלמנה וגרושה ליתיה לאו שבכללות ולוקין על שניהן -.
 
אכל אבר מן החי מן הטרפה - דהיינו בהמה אחת - לר' יוחנן חייב שתים ולריש לקיש אחת. ופירש אביי כגון שנטרפה עם יציאת רובה: ר' יוחנן סבר בהמה בחייה לאברים עומדת - פי' חל עלה אסור אבר מן החי ובכה"ג אסור טרפה ואסור אבר בהדי הדדי קאתו - וריש לקיש סבר לאו לאברים קיימא, ואע"ג דמי שבשרו מותר הוא כרבנן דפליגי על רבי אלעזר שזכרנו למעלה הא לא אתי אסור אבר חייל אאסור טרפה; ואי בעית אימא דכולי עלמא לאו לאברים קיימא ובפלוגתא דרבי אלעזר ורבנן מר סבר אתי אסור אבר חייל אאסור טרפה ומר סבר לא חייל. ואי בעית אימא דכולי עלמא לאברים עומדת וכגון שנטרפה לאחר מכאן: ובמייתי אסור טרפה חייל אאסור אבר קמיפלגי מר סבר חייל מחיים שהוא כולל אסור שאר אברים עם אותו אבר שפירש אחר כך ומר סבר אסור טרפה תלוי ועומד עד שתשחט וכשפירש אותו אבר ועדיין לא נשחטה פקע מניה אסור טרפה שאין שם כולל וכשתשחט אינו חוזר וניעור. רבא אמר כגון שתלש ממנה אבר וטרפה בו: ר' יוחנן סבר לאו לאברים עומדת ותרוייהו אתו בהדי הדדי וריש לקיש סבר לאברים עומדת ואין אסור טרפה חל על אסור אבר.
 
אבל אכל חלב מן החי מן הטרפה ר"ח בר אבא א"ר יוחנן לוקה שתים ר' אמי א"ר יוחנן לוקה שלש. ומוקמינן לה לפלוגתיה לחד לישנא כגון שנטרפה עם יציאת רובה: ר"ח בר אבא סבר לאו לאברים עומדת אסור חלב וטרפה איכא אסור אבר לא אתי חייל ורבי אמר סבר לאיברים עומדת וכלהו אסורי בהדי הדדי קאתו. - ואסור אבר דקאמרן משמע לן הכא באוכל כזית חלב שנתלש מאבר שפירש מן החי -.
 
ופירש רש"י דכשנולדה חל אסור חלב דהא חלב שליל מותר מדדרשינן כל בבהמה תאכלו. והקשו בתוספות חולין ק"ג ע"א ד"ה דאיסור חלב דהא בפרק בהמה המקשה חולין ע"ה ע"א א"ר יוחנן תלש חלב בן תשע חי חלבו כחלב בהמה אלמא אסור חלב קדים, ותרצו דאבר וטרפה הוא דאתו כי הדדי וחיילי אאסור חלב דקיל שהותר מכללו. - וקיימא לן לתרוצם זה דהכא לא אמלתיה דר' אמי קיימינן, ור"ח בר אבא הוא דאית ליה לקמן דחלב קיל אסוריה, וחלוף הלשונות לא יסבול שנוסיף חלוק הדעת במימרא חד לאיש אחד רק דמתבאר בגמרא להדיא ותו לא. +ר"ל: אף דלא אמרו בגמרא בפירוש דרבי אמי ס"ל דחלב לאו קיל אסוריה הוא, מ"מ מחלוף הלשונות התם - דרבי אמי ס"ל דמייתי אסור טרפה ומיחל אאסור אבר מדי דהוי אאסור טרפה דחל על אסור חלב ור"ח בר אבא לא יליף הכי משום דחלב קיל אסוריה דהותר מכללו הוא - משמע לן דרבי אמי פליג משום דלית ליה טעמא דר"ח בר אבא וס"ל דחלב לאו קיל אסוריה הוא; ולית לן לדחוק ולחלק בדעת רבי אמי ולומר דמודה הוא לר"ח בר אבא בחדא דחלב קיל אסוריה ופליג עליה בחדא וקסבר דילפינן אסור אבר מאסור חלב משום דאין לחלק בין קל לחמור, מדלא מתבאר בגמרא להדיא הכי. (כנלענ"ד המו"ל).+
 
והם הקשו עוד: דבסוף פרק דם שחיטה כריתות כ"ג ע"ב אמרינן דבקדשים אסור חל על אסור דכתיב כל חלב לה' כמ"ש למעלה ופריך למ"ד אף בקדשים אין אסור חל על אסור למה לי כל חלב ומוקי לה בולדות קדשים קסבר בהוייתן קדשי ובהדי הדדי קאתו, ומשום דמשמע להו לבעלי התוספות דהוייתן היינו לידתן הקשו דאכתי אסור חלב קדים דחל במעי אמו - ותמיהא לן טובא דמאי קושיא דילמא כהוייתו של חלב כך הוייתו של אסור מעילה, והכא נמי הא אוקמינן לשמעתין בשנטרפה עם יציאת רובה והם אמרו דהוא הדין במעי אמו - ואם איתנהו לאסור חלב וטרפה במעי האם ליתיה לאסור אבר דליכא מאן דאמר עובר במעי אמו לאברים עומד. [והם נדחקו בתרוץ קושייתם לפרש דאפילו כלו לו חדשיו אין חלקו נאסר עד שיצא החלב לאויר העולם ואפקוה לאידך דר' יוחנן מפשטה דאמר בפרק המקשה חדשים גרמי].
 
ואנן הכי מסתברא לן על דעתיה דר' יוחנן: דחלב שליל מותר כל שלא נתלש ומשנתלש אחר שכלו לו חדשיו אעפ"י שלא יצא החלב לאויר העולם נאסר שהרי יצא מתורת שליל ושמו עליו שהוא חלב דחדשיו גרמו ונידון כחלב האם, והכי דייקא מלתיה דר' יוחנן דקאמר חלבו כחלב בהמה דהל"ל חייב או אסור אלא מלתא וטעמא קאמר, וחלב שלא נתלש אינו נאסר עד שיצא רובו ואז לאברים עומדת להאי לישנא ואם נטרפה באותה שעה דוקא כלהו אסורי בהדי הדדי קאתו.
 
ולרבא דלעיל דמסיק אליבא דר' יוחנן לאו לאברים עומדת פירשו בתוספו' (שם /כריתות כ"ג ע"ב/) דהכא נמי מתוקמא כגון שתלש ממנה אבר וטרפה בו ומגו דאסור טרפה חייל אאסור חלב כדלעיל בפרק חטאת העוף אף אסור אבר אתי חייל ומ"ד שתים לית ליה האי מגו כדלקמן - ולפי דרכנו שפירשנו למעלה דאסור טרפה כולל הוי ובנה - אב, ליתיה ודאי להאי מגו דבאסור אבר ליכא לא כולל ולא מוסיף, אלא מתוקמא ליה לרבא שמעתיה דר' אמי בתלש ממנו חלב במעי אמה וטרפה בו וכלו חדשים דכלהו בהדי הדדי קאתו, ומ"ד שתים סבירא ליה כמאן דאמר בפרק בהמה המקשה אוירא גרים שאין אסור חלב חל כלל עד שיצא רוב העובר לאויר העולם.
 
ולההוא לישנא דלעיל דכולי עלמא לאו לאברים עומדת ור' יוחנן כרבי אלעזר איכא נמי למימר - כדברי התוספות - דלא מחייב אלא שתים כגון: שנטרפה עם יציאת רובה ואחר כך נתלש ממנה החלב ואכלו דאסור אבר חייל אאסור טרפה ששניהם באזהרה ולא חייל אאסור חלב שבכרת, ואידך לא שני ליה בין קל לחמור.
 
ובהא נמי דר"ח בר אבא ור' אמי איכא תרי לישני אחריני: אי בעית אימא דכולי עלמא לאו לאברים עומדת ובמייתי אסור אבר חייל אחלב וטרפה קמיפלגי ר' אמי רבי אלעזר ור"ח בר אבא כרבנן; ואי בעית אימא דכולי עלמא לאברים עומדת וכגון שנטרפה לאחר מכאן ובמייתי אסור טרפה מיחל אאסור אבר קמפלגי מר סבר אתי חייל מידי דהוה אחלב - כדלעיל - ומר סבר חלב הותר מכללו אבר לא הותר מכללו.
 
וברירא מלתא דהנהו תרי קראי לא תאכל הנפש ובשר בשדה מידרשי לן כר' יוחנן דהלכתא כותיה לגבי דריש לקיש, ובפלוגתא דהני אמוראי משמיה דר' יוחנן הלכתא כרבי אמי דקאי רבי אבהו כותיה והוה ליה ר"ח בר אבא יחיד אצל רבים, וקיימא לן נמי בהמה בחייה לאו לאברים עומדת כרבא דמסיק הכי על דעתיה דר' יוחנן ורבא נמי הוא מרה דשמעתא דפרק חטאת העוף התורה אמרה יבא אסור נבלה וטרפה יחול על אסור חלב ויש באסור חלב להקל ולהחמיר שכן הותר מכללו בחלב חיה וישנו בכרת אלמא ליכא למיחש באסור חל על אסור בין קל לחמור כלל, ורב אשי דפרק השוחט ומעלה שזכרנו למעלה על דעתיה דר"י הגלילי אמרה למלתיה וליה לא סבירא ליה אלא כדרבא.
 
הלכך: אכל אבר מן החי מן הטרפה ל"ש נטרפה עם יציאת רובה או לאחר מכאן מודה ר' יוחנן שאינו לוקה אלא אחת דליתיה לדרבי יהודה ורבי אלעזר ולא חייל אסור אבר מן החי על אסור טרפה; תלש ממנה אבר וטרפה בו לוקה שתים דאסורי בת אחת נינהו כרבא; אכל חלב מן החי מן הטרפה שנטרפה עם יציאת רובה מודה ר' יוחנן דלא לקי אלא שתים דאסור אבר לא חייל אחלב וטרפה; תלש ממנה חלב במעי אמה וטרפה בו ואכלו לוקה שלש כרבי אמי ורבי אבהו משמיה דר' יוחנן, והוא הדין עם יציאת רובה ובכה"ג דוקא אף ר"ח בר אבא מודה דלוקה שלש.
 
ובפרק הלוקין מכות ט"ז ע"ב: אמר אביי אכל פוטיתא לוקה ד' נמלה לוקה ה' צרעת /צירעה/ לוקה ו' וכלהו אסורי בת אחת נינהו. וגרסינן נמי התם: רסק תשע נבלות והביא אחת והשלימן לכזית לוקה ו', דהיינו חמש משום נמלה כדאמרן ואחת משום כזית מנבלת הטמאים.
 
והקשה עלה המגיד בריש פרק ד' מהלכות מאכלות אסורות - משום דמשמע ליה דהאי אסור נבלה הוי חל על אסור נמלה - והא ליתיה בכולל ולא במוסיף ולא בבת אחת.
 
ולדידן לא קשה ולא מדי: משום דצרוף האסורין לשעורא מלתא באנפי נפשה היא ולא מיקרי אסור חל על אסור. - ואפילו נימא דאסור חל על אסור הוא, אינו אלא [משום דהוי] מוסיף על הדרך השני שבארנו למעלה בהתחדש מציאות שלא היה נמצא תחלה על אותו החפץ כגון אסור הנאה בתר דאקדשיה, אף כאן מתחדש מציאות שמוסיף שעור בתר דצרפיה. - אך האמת הברור הוא דלא הוי אסור חל על אסור אלא היכא דאותו החפץ הראשון הוא הנאסר משום אחד תחילה וחוזר אחר כך ונאסר משני שמות, אבל כאן יש חפץ שני שהוא הגורם לאסור השני: שהרי הנמלה השלמה בפני עצמה מחייב חמש מלקיות בבת אחת, והיא לבדה לא תוכל לחייב האוכלה משום אחר כלל שהרי אין בה כזית, ואילו היה במציאות נמלה אחת שיש בה כזית היה המלקות הו' גם הוא חל עם הראשונים בבת אחת והכא התשע רסוקות המשלימות לכזית הן המחייבות את האוכל משום נבלה. הוא הדבר אשר אמרתי: שצרוף האסורין לשעורא איננו ענין לאסור חל על אסור כלל, ותו לא מדי.
 
ואולם הלמוד במוסיף על הדרך השני שזכרנו וכל מה שבארנו בכולל מפורש היטב במשנה דכרתות פרק אמרו לו י"ג ע"ב דתנן יש אוכל אכילה אחת וחייב עליה ד' חטאות ואשם אחד, וכמו שפירשה הרב בשמעתין דהיינו: בהמת שלמים לפני זריקת דמים שאין בה מעילה כלל אלא אסור חלב, נטמא ואחר כך הקדישה לבדק הבית - כדתנן סוף תמורה מקדישין אותם הקדש עלוי וכדמפרש במתניתין בפרק ח' דערכין -, אחר כך נעשה נותר, ואכלו ביום הכפורים. והרמב"ם הזכיר בה חמש מלקיות בפי"ד מהלכות מאכלות אסורות ודבריו מכוונים למזיד עם דברי הרב לשוגג, אעפ"י שבפירוש המשנה תפש לו השטה שפתר הרב במקום הזה אבל בפסקיו שם הדר ביה לגבי הרב, והיא ארח סלולה בלי ספק.
 
ומתניתין מתוקמא בחד זיתא דחלה ומלייא בתמרי או שאכל כוליא בחלבה לחיוב יום הכפורים, דאי בשני זיתי חלב כמו ששערו חכמים לבית הבליעה בבת אחת - וראיה מכותבת הגסה דהיינו כביצה בינונית שכותבת בינונית קטנה הימנה - ליתני ה' חטאות וכגון שהזית השני היה חלב פגול, וחדא אכילה היא שכלה חלב, - דאילו חלב ודם שתי אכילות נינהו -. אבל אכל נותר ופגול בחד זיתא לא משכחת להו דליהוו ד' חטאות בלא יוהכ"פ, שאין פגול אלא באחד מד' עבודות כדתנן בריש זבחים וכיון דאפגל תו לא אתי לידי נותר; ואפי' הכי אשכחן פגול ונותר בחדא בהמה כגון שהעלה אבר פגול לגבי מזבח דפקע פגוליה מניה שהרי מזבח קדשו ואפשר דאתי בתר הכי לידי נותר.
 
ודע שאמת אמרו הגאונים שיש במשנה כרתות אסור בת אחת, והיינו בסיפא דההיא מתניתן דמודו רבנן לרבי מאיר שחייב שתי הוצאות בשביל הוצאה בשבת ויום הכפורים דאסורי בת אחת נינהו, כדלעיל, ולאפוקי מדרפרם דאמר ערוב והוצאה לשבת ואין ערוב והוצאה ליום הכפורים, - אבל אינו השם לגבי אכילה -; וקושטא נמי קאמרי דאי איטמי והדר אייתי שתי שערות השתא איחייב באסור חלב וטומאה כי הדדי; וכן כיון שהוציאו לשרפו מקרי טועה בדבר מצוה כמו שאמרו הגאונים, אבל האמת הברור דלא מהדרינן בגמרא לטעה בדבר מצוה אלא גבי שני אחין דפרקין כפירוש הרב. וכל דברי חכמים קיימים.
 
ולעולם הכולל חל אגברא והמוסיף אחפצא, כי זה הוא כלל קיים ואמתי לא ישתנה בשום פנים, כי גם באסור ערוה אם באים אנו לדון בחיוב האיש תחשב האשה שהוא החפץ האסור לו ובחיוב האשה יהיה האיש החפץ האסור לה כי הא דתנינן תמן הוא מוזהר על הנדה והנדה מוזהרת עליו.
 
אך בשר נבלה דעלמא או החלבים וה"ה בפגול והנותר והטמא וכל שאר בשר בהמה שיש בו אסור אכילה מן התורה, אם בשלם אדם בחלב לוקה על בשולם ולא על אכילתם בחלב.
 
דגרסינן בפרק כל הבשר חולין קי"ג ע"ב: חלב בחלב רבי אמי ורב אסי חד אמר לוקה וחד אמר אינו לוקה, דכולי עלמא אין אסור חל על אסור אאכילה כולי עלמא לא פליגי דלא לקי, כי פליגי אבשול מ"ד לוקה חד אסורא הוא - פי' אסור בפני עצמו ללקות עליו אע"פ שלא אכל ולא חל עליו חיובא דחלב מעולם -, ומ"ד אינו לוקה להכי אפקה רחמנא לאכילה בלשון בשול כיון דאאכילה לא לקי אבשול נמי לא לקי; ואי בעית אימא אבשול כולי עלמא לא פליגי דלקי, כי פליגי אאכילה מ"ד אינו לוקה דהא אין אסור חל על אסור ומ"ד לוקה להכי אפקה רחמנא לאכילה בלשון בשול כיון דאבשול לקי אאכילה נמי לקי; ואי בעית אימא מר אמר חדא ומר אמר חדא ולא פליגי.
 
מיתיבי המבשל במי חלב פטור דם שבשלו בחלב פטור העצמות והגידים והקרניים והטפלים שבשלן בחלב פטור הפגול והנותר והטמא שבשלן בחלב חייב - פי' מרישא נשמע לסיפא כשם דכלהו פטורי דרישא לא שנא בשול לא שנא אכילה בכלן פטור כך גבי חיובא דסיפא לא שני ליה להאי תנא בין בשול לאכילה - ומשני האי תנא סבר אסור חל על אסור.
 
וקיימא לן כדרב אמי ורב אסי כלישנא בתרא - דאיהו ודאי גלי על לישנא קמא אפילו תימא דפליגי - ומוקי הלכתא חדא לחיוב וחדא לפטור. וכן פסק הרמב"ם בפרק ט' מהלכות מאכלות אסורות שלוקה על הבשול כדאמרינן טעמא דחד אסורא הוא, ואינו לוקה על האכילה משום בשר בחלב אלא מן השם או השמות שהיה מתחייב בהם אם אכלו קודם הבשול כגון חלב של נבלה שהוא לוקה שתים על אכילתו שהרי במיתת הבהמה אתוסף אסורא אחפצא שאותו החפץ מעתה יהא אסור לגבוה +ועוד שאסור נבלה כולל הבשר או החלב לאסורא ויש כאן כולל ומוסיף כי הדדי זכרנו מזה למעלה.+
 
ואע"ג דבפרק הלוקין מכות כ"א ע"ב תניא המבשל גיד בחלב אכלו לוקה חמש משום אוכל גיד ומשום מבשל ביום טוב ומשום מבשל גיד בחלב ומשום אוכל בשר בחלב ומשום מבשל בעצי הקדש ואזהרתי' מלא תעשון כן לה' אלקיכם, אלמא אף משום אוכל בשר בחלב מחייבינן ליה - לא תקשי ולא מדי, דהא אידחייא לה מהלכתא מסוגיין דהכא בפרק כל הבשר.
 
ואזלא שמעתין כי האי תנא דקאמר העצמות והגידים שבשלם בחלב פטור והא רישא קיימא לן להלכתא פסיקתא - אע"ג דאידחייא לה סיפא משום דאסור חל על אסור לא סבירא לן -.
 
והרמב"ם בפירוש המשנה בפרק אמרו לו הקשה למה לא יתחייב על אכילת החלב או הנבלה וכל דכותייהו בחלב כיון שנוסף עליה אסור הנאה, שהוא מוסיף אחפצא כמו שבארנו. והשיב שאלו היתה הנבלה בעינה נאסר בהנאה כמו חלב המוקדשין, היה חל עליה אסור מוסיף להתחייב שתים על אכילתה אבל כאן דבר אחר גורם לה לנבלה להאסר בהנאה והוא החלב שנתבשל עמה, וכבר אמרנו בגדר המוסיף שהוא חל אחפצא לא אחפצים וזכרנו מדברי רבא בפרק שבועות תניין דלא אמרינן מוסיף אלא בחדא חתיכה - וכי תימא אי דיינינן ליה לבשר בחלב כשתי חתיכות יתחייב מעתה בכולל, י"ל דבשר בחלב יצא מכלל חתיכה אחת ולכלל שתי חתיכות לא בא, הגע עצמך שמא נאסר החלב אלא מחמת הנבלה - הא למדת שאין כאן לא כולל ולא מוסיף ולא בת אחת. זהו טעם מספיק ונכון וברור לפטור אותו מן המלקות השני על האכילה בחלב. ומדברי הרמב"ם למדנוהו והוספנו עליהם טעם כעיקר.
 
ואין צורך במה שהקדים שם אל התרוץ הזה משמעתיה דר' אבהו בפרק כל שעה ובפרק כל הבשר כל מקום שנאמר לא יאכל אחד אסור אכילה ואחד אסור הנאה במשמע עד שיפרט לך הכתוב - שהרי לא פטרנוהו בשביל שלא נאמר בו אסור אכילה בפירוש, אדרבא הא דאפקה רחמנא לאכילה בלשון בשול היה גורם להקיש לחיוב או לפטור. וכיון שעלה בידנו החיוב על הבשול מטעם דחד אסורא הוא, ועוד מדתנא דבי ראב"י לא תאכלו כל נבלה והדר לא תבשל אמרה תורה כשתמכרנה לא תבשלנה בחלב, ותפטור על האכילה מטעמא אחרינא כדברירנא, אין מקום לדקדק בלשון הכתוב עוד בדבר הזה, שאפילו נאמר בו לא יאכל היינו פוטרים אותו בכה"ג מפני שדבר אחר גורם לו להאסר כדאמרן.
 
ובתוספתא דחולין תני בשר בחלב נוהג בארץ ובחוץ לארץ בפני הבית ושלא בפני הבית בחולין ובמוקדשים. ותמהו התוספות ריש פרק כל הבשר אמאי לא תנינן לה הכי במתניתין, והשיבו מאי דשייר במתניתין פירש בברייתא ואשמעינן דחייל אסור בשר בחלב אאסור מוקדשין, ע"כ. וברירא מלתא דאזלא שמעתייהו כההוא לישנא דאמר כיון דאבישול לקי אאכילה נמי לקי - ודלא כהר"ן התם דאסמכה למלתייהו אאידך לישנא כל היכא דאאכילה לא לקי אבשול נמי לא לקי והניח בפשיטות דהכא אאכילה לקי ומשום הכי אבשול נמי לקי כאלו סבר האי תנא אסור חל על אסור דלא כהלכתא, וליתא; אי נמי סבר הר"ן דהאי תנא אמרה למלתיה כשטת רבי שמעון דסוף פרק דם שחיטה שזכרנו למעלה דקסבר במוקדשין אסור חל על אסור, והא נמי ליתה דאף רבי שמעון לא אמרה אלא כשאסור בתרא ישנו במוקדשין דוקא כגון מעילה, הא למדנו שאין ממש בדברים הללו - ודעת התוספות גם כן אפילו לפי מה שפירשתי על דעתם אינה מחוורת דלעולם מוקדשים דקתני בברייתא בנאכלים משמע לא שנא לזרים או לכהנים דלית ביה השתא אלא חד אסורא ואצטריך למתניה מההוא טעמא דפרישו התם בשם רשב"ם דסד"א אינו נוהג בחוץ לארץ כיון דאתקש לבכורים והיינו דאצריך ארצכם בבכורים למעוטי חוץ לארץ כדאיתא בפרק ראשית הגז אע"ג דהיא מצוה תלויה בארץ כיון דאתקש לבשר בחלב, ותנא דידן בדידיה לא מיירי אי נמי דכלה מלתא דתנא ברא בכלל כל הבשר דמתניתין כמ"ש הר"ן. אבל לענין דינא בדרב אמי ורב אסי דלעיל אין לנו אלא דעת הרמב"ם דסוגיין כותיה ומנה לא נזוע.
 
והנה הזוגות הללו, לרב יהודה דתני בהו הוחלפו, טועים בדבר מצוה לפי מחשבתם ולא עשו מצוה שכיונו לבעילת מצוה ונזדמנה להם עברה חמורה והדא שמעתא דטועה בדבר מצוה עקרה בפלוגתא דר"א ור' יהושע בפרק דמילה דתנן מי שהיו לו שני תנוקות וכלה מתניתין דהתם עיון בפני עצמו הוא ליתן ריוח בין הדבקים והדברים עתיקים וכבר ברירנא להו.
שו"ת הרמ"ע מפאנו סימן קכד
 
נכרי ועבד הבא על בת ישראל.
 
בפרק החולץ יבמות מ"ה ע"א אמר ריב"ל נכרי ועבד הבא על בת ישראל הולד כשר, פירוש אפילו לכהונה בין בפנויה בין בנשואה, והכי איפסיקא הלכתא בגמרא להדיא.
 
ואע"ג דמעקרא דנו קל וחומר לפגום את הולד מאלמנה לכהן גדול, לאו ק"ו מעליא הוא דאיכא למפרך מה לאלמנה לכהן גדול שלוקה עליה שתיים בביאה שניה אחת משום אלמנה ואחת משום חללה באסור מוסיף +הכי איתא בקידושין (ע"ז ע"ב) אמר רבא וכו' אלמנה אסורה לכהן גדול ושריא להדיוט, הויא לה גרושה מגו דאתוסף לה איסורא לגבי כהן הדיוט איתוסף לה איסורא לגבי כהן גדול ועדיין שריא למיכל בתרומה, הויא לה חללה מיגו דאיתוסף איסורא למיכל תרומה איתוסף איסורא לגבי כהן גדול, אלא זונה מאי איסור מוסיף אית בה אמר רב חנא בר רב קטינא הואיל ושם זנות פוסל בישראל+ דמדכתיב ולא יחלל ולא קאמר ולא יחל ילפי' תרין חלולין אחד לה ואחד לזרעה, תאמר בזו שאין כהן לוקה עליה משום חללה אלא אחת משום זונה, שנבעלה לפסול לה - ולקמן נמי בפרק הבא על יבמתו יבמות נ"ו ע"ב אמר רב כהנא אשת כהן שנאנסה בעלה לוקה עליה משום טומאה, שמע מינה שאם התרו בו משום חללה אינו לוקה - דאמר מר בפרק עשרה יוחסין אין חללה, פי' ואפילו מחייבי כרתות, אלא מפסולי כהונה +באלמנה אף שלא נבעלה ועדיין היא בתולה הנה בביאה ראשונה של כהן גדול עשאה חללה ובביאה שניה לוקין עליה נמי משום חללה; אבל אם היתה זונה ונבעלה לכהן ואחר כך בא עליה כהן אחר או הוא אין לוקין משום חללה כי לאו דחללה אינו חל על זונה, והא דאיתא בקידושין (בסוף דף ע"ז ע"ב) אמר רב אשי הלכך - הואיל ואין חללה אלא מאיסור כהונה - כהן הבא על אחותו זונה משוי לה חללה לא משוי לה חזר ובא עליה עשאה חללה צריך לפרש דהויא חללה ובניה חללים אבל כהן הבא עליה אין לוקה משום חללה כלל דאין איסור חללה חל על איסור זונה, ועיין בזה ברמב"ם פי"ט מהלכות אסורי ביאה הלכה ד' ובהמגיד שם. (כנלענ"ד להעיר בזה, המו"ל).+
 
- והתימה על הרמב"ם ריש פרק י"ח מהלכות אסורי ביאה שאמר שביאת חלל עושה זונה, וכבר השיגו הראב"ד והודה לו המגיד. והנני מפרש כי ימשך מדברי הרמב"ם כי אשה שנולדה מפסולי כהונה שהיא חללה ואחר כך בא עליה חלל שלפי דבריו עשאה זונה יהא כהן +כלומר: כהן כשר שבא עליה אחר כך (המו"ל)+ לוקה עליה משני שמות ואינו אלא שם אחד +משני שמות פירוש משום חללה ומשום זונה; ומה שכתב הרמ"ע ואינו אלא שם אחד לא ידעתי פירושו ואולי ר"ל דגם שם זונה בא בגלל שם חלל (המו"ל);+ עוד ימשך מדבריו שאם נולדה בכשרות ובא עליה חלל תחלה שהוא כשר לה דאמר מר לא הוזהרו כשרות לינשא לפסולי כהונה ואחר כך בא עליה מי שהוא פסול לה שלא יהא כהן +כלומר: כהן כשר שבא עליה אחר כך (הערת המו"ל)+ לוקה עליה אלא משם אחד והרי אלו שני שמות +משם אחד פירוש משום זנות; ומה שכתב הרמ"ע והרי אלו שני שמות פירושו שני שמות מוחלקים שנעשתה זונה משני אנשים ועיין בקידושין ריש דף ע"ז ע"ב (כנלענ"ד המו"ל).+ ודברים פשוטים הם -
 
מיהו אע"ג דזרעה כשר מן התורה מדרבנן מיהת הולד פגום, כדאמר רב יוסף דכלהו אמוראי דמכשרי מודו בהכי, - ואע"ג דמסיימי בה ק"ו מאלמנה כדלעיל הא ודאי לאו ק"ו דאורייתא הוא דכל היכא דאיכא למפרך ביה כל דהו מיפריך, אלא מדרבנן וק"ו כל דהו לאסמוכי ליה חומרא בעלמא סגי -, תדע: דאלמנה לכהן גדול זרעה כשר לישראל לדברי הכל, וולדה של זו לא לכהונה בלבד אמרו שהוא פגום אלא לכל אדם דכי אתא לקמיה דרב יהודה א"ל זיל איטמר לקמיה דרבא א"ל זיל גלי או סב בת מינך.
 
ומאי דאיפסיקא הלכתא הולד כשר היינו למימרא שאם נשא אשה כשרה שוב אין הולד פגום, דלא גרע מגוי שנשא ישראלית, ואם בת היא ונשאת לכהן הא אמרינן דחשיבא בדיעבד בתולה מזרע בית ישראל, ודמיא למאי דאתמר בפרק קמא דכתובות י"ד ע"א היא גופה קשיא הלכה כר"ג ואת לא תעביד עובדא אלא הא לכתחלה והא דיעבד.
שו"ת הרמ"ע מפאנו סימן קכה
 
חציו עבד וחציו בן חורין שבא על הנשואה.
 
עוד שם יבמות מ"ה ע"ב מי שחציו עבד וחציו בן חורין שבא על הנשואה אותו הולד אין לו תקנה משום צד חירות שבו שמשתמש בנשואה.
 
ופירש רש"י שאין לו תקנה בבת ישראל וממזר הוא +ונושא ממזרת ושפחה (הערת המו"ל).+
 
אבל הרמב"ם פירש אין לו תקנה מפני שצד ממזרות וצד כשרות מעורבים בו לפיכך אסור בשפחה ובניו כמותו לעולם עכ"ל. ולפי זה אף הוא אסור בממזרת, ואפילו בבת מינו יש לדון לאסור דלא ליתי צד כשרות של זה ומשתמש בצד ממזרות של זה, לא יהא מותר אלא בגיורת ומשוחררת ובנולדים מהם בלי תערובת ישראל ובניו כמותו לעולם, שאין לו תקנה אלא בעברה שאם נשא שפחה אע"פ שאינו רשאי האשה וילדיה יש להם תקנה ברצון האדון אם יחפוץ לשחררם.
 
ודברי רש"י יותר נראים והמה מוסכמים בנמוקי יוסף, ואף הרב בהלכות אינו גורס מלת לעולם אלא אין לו תקנה ר"ל אין צד עבדות שבאביו מועיל לו כלום אע"פ שקלקלת האב בנכרי ועבד כלו היתה תקנת הולד ונהפוך הוא בזה שתקנת אביו קלקלתו וממזר גמור הוא - וק"ו דרבה דאמר בעבד כלו אמרת כשר בעבד חציו מבעיא ליתיה אלא בפנויה - ואם כן הולד הזה מותר בממזרת. ולו אין תקנה, אבל כסף מטהר את זרעו שהוא מותר בשפחה ובניה עבדים ומשחררן.
שו"ת הרמ"ע מפאנו סימן קכו
 
פירוש סוגיא דכתובות וחלוקים בדין ספק ספקא.
 
בפרק בתולה נשאת כתובות ט' ע"א א"ר אלעזר האומר פתח פתוח מצאתי נאמן לאוסרה עליו, וה"מ באשת כהן +ואיבעית אימא באשת ישראל וכגון דקביל בה אבוה קידושין פחותה מבת ג' שנים ויום אחד. (כן איתא התם בכתובות - המו"ל).+
 
ופירש רבינו חננאל דליכא למימר בה ספק מוכת עץ ספק דרוסת איש דמוכת עץ פתחה סתום.
 
והקשו עליו מאי דאתמר בירושלמי שהפתח פתוח בין בעץ בין באדם, וכמו שזכר הר"ן.
 
ואנן קשיא לן על הירושלמי דאי הכי אמאי לא שרינן לה לאשת כהן בהני תרי ספקי ספק תחתיו ספק אין תחתיו ואם ת"ל תחתיו ספק מוכח /מוכת/ עץ ספק דרוסת איש. וליכא למדחייה להדין ספק בתרא משום מלתא דלא שכיחא כדברי הר"ן, דאין ודאי מודינא ליה דמוכת עץ מלתא דלא שכיחא היא ולא חשו לה רבנן בתקנת מאתים ליוצאת בהינומא וראשה פרוע כדאיתא נמי בירושלמי +ריש פרק שני דכתובות+ אבל לענין ספק ספקא אין לך כיוצא בו בכל התורה כלה שאין אחד מד' צדדיו מלתא דלא שכיחא ואעפ"כ כל שיהיה מתהפך מצטרף להתיר, ואפילו באסור עבודה נכריה - ואע"ג דאשכחן לקצת רבנן בתראי שסמכו להתיר בספק ספקא אע"פ שאינו מתהפך, מסתברא לן דהא והא איתא שכל שלא הוברר איזה ספק נולד ראשון ואנן מהדרינן אספקי אז בהכרח בעינן כשיתהפכו להקל בדבר דאי לא מאי חזית למפתח בהדין ספקא דאידך גריר בתריה זיל לאידך גיסא ונפתח בחבריה דליתיה לאחרינה בהדידה והוי ליה חד ספקא ובכה"ג בדאורייתא אזלינן לחומרא, אבל אי אתרמי מלתא דחד ספקא אגלי לן ברישא בגופא דעובדא והדר בדקינן ואשכחנן ביה ספקא אחרינא אע"פ שאינו מתהפך סמכינן עליה להקל בשל תורה דהכי אמור רבנן כל האסורין כשעת מציאתן, ובפרק אלו טרפות חולין מ"ט ע"א גבי ריאה הסמוכה לדופן פירש הר"ן קולא דרב נחמן משום ספק ספקא כה"ג דוק ותשכח, ומאן דניחא ליה לאורויי בדכוותה לקולא מיבעי ליה למיקם עלה דמלתא שפיר כי היכי דלא ליגע בספק אסור דאורייתא - ובשמעתין נמי איכא באשת ישראל ספק תחתיו ספק אין תחתיו ספק באונס ספק ברצון ואונסא לא שכיח כדכתב הרא"ש ואחרים גם כן.
 
אלא מאי אית לן למימר דההוא ספק מוכת עץ ספק שאינו מבורר הוא דיש מוכת עץ פתחה פתוח אם נתקע בה כמכחול בשפופרת והיינו דפסיק ותני בירושלמי בין בעץ בין בבשר קתני עץ דומיא דבשר ויש מוכת עץ פתחה סתום דעביד לה מעשה קוץ בעלמא לכלות דמיה בלי פתח ולפיכך משום ספק שאינו מבורר לא שרינן לה לאשת כהן.
 
ורבינו חננאל הכי קאמר: לא מצית למימר ספק מוכת עץ ודרוסת איש דאיכא מוכת עץ ופתחה סתום.
 
ואי קשיא לך מאי דאתמר בגמרא דילן אף אנן נמי תנינן אם היה לו טענת בתולים ישכים לב"ד [מאי לאו בפתח פתוח וכר"א לא בטענת דמים], משמע דקתני טענת דמים דומיא דפתח פתוח ובטענת דמים בכל גוונא איכא למתלי במוכת עץ בין עביד בה מעשה קוץ [בין] כבוכנא באסיתא - לא תקשי מדי, דהכי קאמר מאי קא משמע לן ר"א דבחד ספקא נאמן לאוסרה עליו אף אנן נמי תנינן ישכים לב"ד קודם שתתקרר דעתו ולא ישהא אצלו ספק סוטה מאי לאו בטענת פתח פתוח וכר"א, לא אלא בטענת דמים ומשכחת לה דליכא אלא חד ספקא באשת כהן שקדשה אביה כשהיא קטנה דליכא לספוקי בה אלא אי מוכת עץ הויא אי דרוסת איש. ומכאן יש ללמוד שאין טענת דמים לאוסרה עליו אלא בכה"ג, אבל בטענת פתח פתוח סגי בחדא לגריעותא לאוסרה עליו או באשת כהן אפילו גדולה או בקדושי קטנה אפילו לישראל, ודברים ברורים הם.
שו"ת הרמ"ע מפאנו סימן קכז
 
אלו ג' הלכות ממסכת שיעד הרב זצ"ל להרחיב בהן הבאור בלשון ערבי והעתיקו אותן לי ללשון הקדש שני תלמידי חכמים שהיו נוחים זה לזה בהלכה בויניציא"ה ובקיאים בשתי הלשונות ה"ר מצליח מהגליל העליון והר"ר שלמה מערבי זצ"ל.
 
ההלכה הראשונה +עיין בפירוש שלש הלכות הללו של הרי"ף ז"ל בספר תמים דעים שהוא בסוף ספר תומת ישרים מהחכם השלם כמוהר"ר תם יחיא זצ"ל היינו בסימן רי"ח רי"ט ר"כ שהעתיק שלשתן מעתיק אחר.+
 
האשה שנפלו לה נכסים - ריש פרקא כתובות ע"ח ע"א - [עד שלא תתארס מודים בית שמאי ובית הלל שאם מוכרת ונותנת קיים;
 
נפלו לה משנתארסה בית שמאי אומרים תמכור ובית הלל אומרים לא תמכור אלו ואלו מודים שאם מכרה ונתנה קיים;
 
נפלו לה משנשאת אלו ואלו מודים שאם מכרה ונתנה שהבעל מוציא מיד הלקוחות;
 
עד שלא נשאת ונשאת רבן גמליאל אומר אם מוכרת ונותנת קיים;
 
אמר רבי יהודה אמרו חכמים לפני רבן גמליאל הואיל וזכה באשה לא יזכה בנכסים אמר להם על החדשים אנו בושים אלא שאתם מגלגלין עלינו את הישנים;
 
גמ' איבעיא להו רבי יהודה אלכתחלה או אדיעבד, תא שמע דתניא אמר ר' יהודה אמרו לפני רבן גמליאל הואיל וזו אשתו וזו אשתו מה זו מכרה בטל אף זו מכרה בטל אמר להן אף זו לא תמכור ואם מכרה ונתנה קיים אמרו לו הואיל וזכה באשה לא יזכה בנכסיה אמר להן על החדשים אנו בושים אלא שאתם מגלגלים עלינו את הישנים. שמע מינה דיעבד קאמר.
 
תניא אמר רבי חנינא בן עקביא לא כך השיבן רבן גמליאל לחכמים אלא כך השיבן לא אם אמרתם בנשואה שכן בעלה זכאי במציאתה ובמעשה ידיה ובהפרת נדריה תאמרו בארוסה שאין בעלה זכאי לא במציאתה ולא במעשה ידיה ולא בהפרת נדריה, אמרו לו רבי עד שלא נשאת ונשאת ואחר כך מכרה מהו אמר להו אף זו לא תמכור ואם מכרה ונתנה קיים, אמרו לו הואיל וזכה באשה לא יזכה בנכסים אמר להם על החדשים אנו בושין אלא שאתם מגלגלין עלינו את הישנים.
 
והאנן תנן עד שלא נשאת ונשאת רבן גמליאל אומר אם מוכרת ונותנת קיים. אמר רב זביד תני אם מכרה ונתנה קיים, רב פפא אמר לא קשיא הא רבי יהודה אליבא דר"ג הא רבי חנינא בן עקביא אליבא דר"ג; ורבי חנינא בן עקביא כבית שמאי, הכי קאמר לא נחלקו בית שמאי ובית הלל על דבר זה] +הערה: נוסח המשנה והגמרא שנדפס כאן בסוגריים מרובעות לא הי' כתוב בראש התשובה אמנם מוכח הוא מתוך התשובה, ואני הדפסתיו בתחלת הפרק כדי להקל על המעיין, ועיין בפירוש רש"י ור"ח - שמובא בתוספות - שהיו להם גירסאות אחרות (המו"ל).+
 
אמר הרב זצ"ל ראיתי זאת ההלכה והיא סוגרת ומסוגרת אצל קצת החכמים ומצאתי לאחד מהם פירוש זה נוסחו:
 
הדא מתניתין וגמרא דילה חזינא בה פירוש מסותם הרבה והריני מפרש בדרך קצרה כדי לברר מקום הספק:
 
האשה שנפלו לה נכסים בירושה או במתנה עד שלא תתארס מודים בית שמאי ובית הלל בנכסים הללו הואיל ובזכותה נפלו אע"פ שעכשיו נתארסה מוכרת ונותנת כשהיא ארוסה לכתחלה. - והאי דקתני שאם מוכרת לאו דיעבד הוא אלא לכתחלה יש לה למכור וליתן במתנה וכל מה שהיא עושה בנכסים הללו [הרי הוא קיים], דהא כל היכא שלית לה למכור לכתחלה קתני לא תמכור ואם מכרה ונתנה קיים דיעבד וכל היכא דלא קתני לא תמכור אע"ג דקתני שאם מוכרת ונותנת קיים לכתחלה הוא, ובהאי פירוש רהטא לך הלכתא כלה ומיבררא כהוגן בלא קשיא -.
 
ובבא תנינא שאם נפלו לה לאחר שנתארסה דמספקא מלתא דאימור בזכותה נפלו ואימור בזכותו נפלו לכתחלה לא תמכור כשהיא ארוסה ואם מכרה ונתנה קיים.
 
ובבא תליתאה שאם נפלו לה משנשאת הכל מודים שאם מכרה ונתנה הבעל מוציא מיד הלקוחות.
 
ובבא רביעאה שאם נפלו לה נכסים כשהיא ארוסה ואחר כך נשאת קאמר רבן גמליאל שאם מכרה ונתנה קיים לפי מה שפירשנו שיש לה למכור לכתחלה.
 
ובבא חמשאה אמר רבי יהודה אמרו לפני רבן גמליאל הואיל וזכה באשה לא יזכה בנכסים. ואמרינן בגמרא איבעיא להו רבי יהודה אלכתחלה קאי או אדיעבד קאי, פירוש: ארישא קאי דקתני מוכרת ונותנת לכתחלה או על בבא תניינא קאי דקא תני לא תמכור לכתחלה ואם מכרה ונתנה קיים דיעבד, תא שמע דתניא אמר רבי יהודה אמרו לפני רבן גמליאל הואיל והארוסה אשתו והנשואה אשתו מה הנשואה שנפלו לה משנשאת ומכרה מכרה בטל אף ארוסה נמי שנפלו לה משנתארסה אם מכרה כשהיא ארוסה יהיה מכרה בטל אמר להו אף זו שנפלו לה משנתארסה לכתחלה לא תמכור ואם מכרה או נתנה קיים דיעבד, אמרו לו הואיל וזכה באשה לא יזכה בנכסים ויהיה מכרה בטל אפילו דיעבד אמר להו על החדשים - פירוש שנפלו לה כשנשאת - אנו בושים שבטלנו מכירתם אלא שאתם רוצים לגלגל עלינו את הישנים שנפלו לה עד שלא נשאת ומכרה עד שלא נשאת. שמע מינה אדיעבד קאי שמע מינה.
 
ור"ח בן עקביא אמר כך השיבן רבן גמליאל היאך אתם מדמים הארוסה לנשואה לא אם אמרתם בנשואה שבעלה זכאי במציאתה ובמעשה ידיה ובהפרת נדריה ויזכה נמי בנכסיה ומכרה בטל תאמרו בארוסה שאין בעלה זכאי במציאתה ובמעשה ידיה ובהפרת נדריה לפיכך מכירתה קיימת, אמרו לו רבי עד שלא נשאת ונשאת מהו אמר להם אף זו לא תמכור לכתחלה ואם מכרה ונתנה קיים, אמרו לו הואיל ונשאת וזכה באשה לא יזכה בנכסים - ואיך יהיה מכרה קיים בדיעבד אפילו בדיעבד נמי יהיה מכרה בטל שהרי זכה בה זכה נמי בנכסיה - אמר להם על החדשים שנפלו לה משנשאת אנו בושים אלא שאתם מגלגלים עלינו את הישנים שנפלו לה עד שלא נשאת.
 
והקשינו על רבי חנינא בן עקביא היאך אתה אומר שרבן גמליאל אמר להו על מי שנפלו לה נכסים עד שלא נשאת ונשאת שאינה מוכרת לכתחלה והא אנן תנן עד שלא נשאת ונשאת רבן גמליאל אומר אם מוכרת ונותנת קיים לכתחלה.
 
ותרץ רב זביד אברייתא ואמר לא תשני בברייתא אף זו לא תמכור אלא כך שנה שאם מכרה ונתנה קיים לכתחלה וקיימא ברייתא כמתניתין שמוכרת לכתחלה.
 
ואתא רב פפא ופריק פרוקא אחרינא ואמר הא דתנן במשנתנו מוכרת לכתחלה רבי יהודא היא אליבא דר"ג והא דתני בברייתא לא תמכור לכתחלה רבי חנינא בן עקביא אמרה אליבא דר"ג.
 
ודייקינן לרחב"ע: אם עד שלא נשאת ונשאת לא תמכור לכתחלה אלמא עד שלא תנשא מוכרת לכתחלה נכסים שנפלו לה כשהיא ארוסה האי סברא דבית שמאי הוא דאי בית הלל הא תנא לא תמכור לכתחלה והיכי קאי רבי חנינא בן עקביא כבית שמאי אפשר לדבריו דשביק רבן גמליאל בית הלל ומורה כבית שמאי ובית שמאי במקום בית הלל אינה משנה.
 
ופרקינן הכי קאמר רבי חנינא בן עקביא לא נחלקו בית שמאי ובית הלל בדבר זה כלל אלא כלם מודים שאם נפלו לה נכסים משנתארסה נמי מוכרת לכתחלה ופליג אתנא דמתניתין דקא סבר פליגי בית שמאי ובית הלל בדבר זה וקאמר ליה לא נחלקו. זה הפירוש הנכון.
 
ובגמרא דבני מערבא: רבי פנחס בעא קומי רבי יוסי למה לא תנינא מקולי בית שמאי ומחומרי בית הלל אמר ליה לא אתינן מיתנא אלא דבר שחמור משני צדדין וקל משני צדדין אבל הכא חמור מצד אחד וקל מצד אחד. ופירוש: חמור מצד אחד דתנן בית הלל אומרים לא תמכור וקל מצד אחד דתנן אלו ואלו מודים שאם מכרה ונתנה קיים. ואיתה נמי בגמרא דפאה בפרק בית שמאי.
 
אלו דבריו ז"ל וכשעיינתי בם מצאתים שאינם נראים ויש דברים הרבה יורגש בהם מהקושי ולא יתורץ שום אחד מהם:
 
ראשונה, שהוא ביאר במאי דאמרינן בגמרא איבעיא להו רבי יהודה אלכתחלה או אדיעבד שר"ל אם הוא חוזר לרישא דמתניתין שאומרת [שנפלו לה עד שלא נתארסה] מודים בית שמאי ובית הלל שמוכרת ונותנת וקיים או חוזר אסיפא שאומרת נפלו לה משנתארסה בית שמאי אומרים תמכור ובית הלל אומרים לא תמכור שהוא דיעבד, והוסיף בלשון הגמרא רישא וסיפא - ודבריו בזה מוקשים משני צדדים: האחד, שאלו היה כדבריו לא הוה שתיק גמרא מלפרש רישא וסיפא כמו שהוא אומר; [הב'], והכי הוה ליה למימר ארישא קאי או אסיפא קאי ומאחר שלא אמר הכי זה יורה שאינו כמו שביאר הוא.
 
ועוד שנית, שהוא ביאר בדברי רבי יהודה אליבא דרבן גמליאל שאמר אף זו לא תמכור ואם מכרה ונתנה קיים חוזר על הארוסה - ודבריו בזה אינם נכונים, לפי שהקשו לרבן גמליאל שאמר על הארוסה שאם מכרה ונתנה קיים ורצו להשוות אותה לנשואה כמו שהנשואה אם מכרה מכרה בטל כך הארוסה מכרה בטל והיאך ישיב להם במה שהקשו עליו אף זו לא תמכור שר"ל הארוסה והרי זה הוא בעצמו מה שהקשו עליו, אלא נראה שתשובת רבן גמליאל אף זו לא תמכור אינו חוזר כי אם על הנשואה וכוונתו לומר אף זו הנשואה שאתם רוצים ללמוד ממנה דין הארוסה ושיהיה מכרה בטל אף היא לא תמכור לכתחלה ואם מכרה קיים.
 
עוד שלישית, שהוא פירש בדברי רבי יהודה אליבא דרבן גמליאל שהוא סובר בארוסה שנפלו לה נכסים משנתארסה ועדיין לא נשאת שהיא לא תמכור לכתחלה ואם מכרה ונתנה קיים בדיעבד - וזה אינו נכון, שהרי בגמרא מפורש לרבי יהודה אליבא דר"ג בארוסה שנפלו לה עד שלא נשאת ונשאת שהיא מוכרת לכתחלה והוא מה שאמר לא קשיא הא רבי יהודה אליבא דר"ג הא רבי חנינא בן עקביא אליבא דר"ג הרי מבואר מדברי הגמרא שיש מחלוקת בין רבי יהודה ובין רבי חנינא בן עקיבא /עקביא/ ולדעתו אין ביניהם מחלוקת לענין זה; עוד, כיון דמקשינן בגמרא לרבי חנינא בן עקביא לפי שנראה מדבריו שהולך לשיטת בית שמאי ולא מקשינן לרבי יהודה מכאן ראיה שרבי יהודה ורבי חנינא בן עקביא אינם שוים שאם היו שוים בזה היה מקשה על שניהם, ובסוף פירושנו בע"ה נבאר למה לא הקשה לשניהם.
 
ועוד רביעית, שהוא ביאר והעמיד תרוץ רב זביד שאמר תני אם מכרה ונתנה קיים שהוא חוזר על הברייתא ושהיא מותרת למכור לכתחלה כסברת המשנה - וזה אינו נכון משנים פנים: אחד, במה שאמר שתירוץ רב זביד הוא על הברייתא והוא אינו אלא על המשנה; ועוד, שמה שביאר שהיא מוכרת לכתחלה אין הכונה כי אם בדיעבד, ובס"ד תעמוד על אמתת דבר זה בפירושנו.
 
הרי הנחנו ביטול זה הפירוש לטעמים מבוארים.
 
עתה נתחיל לבאר דעתנו בפירוש הלכה זו ביאור נכון ומתיישב ונאמר:
 
שכונת הגמרא במה שאמר איבעיא להו רבי יהודה אלכתחלה או אדיעבד, שהוא סובר שרבי יהודה לא דבר אלא על בבא תניינא מהמשנה שהיא מחלוקת בית שמאי ובית הלל ושאל על מאמר רבי יהודה שאמר אמרו לפני רבן גמליאל הואיל וזכה באשה לא יזכה וכו', הכונה לומר: מה היתה סברתו של רבן גמליאל בתחלה עד שהוצרכו חכמים להשיב עליו הואיל וזכה באשה לא יזכה וכו': מי אמרינן דרבן גמליאל סבר שהארוסה שנפלו לה נכסים בעוד שהיא ארוסה שהיא יכולה למכור לכתחלה [כב"ש] ועל זה השיבוהו ואמרו לו הואיל וזכה וכו', או דילמא לא סבר רבן גמליאל אלא שהארוסה אם מכרה בדיעבד מכרה קיים [כב"ה] ועל זה השיבוהו הואיל וזכה וכו'. והשיב מאותה ברייתא שמבואר בה שרבי יהודה לא אמר אלא על שאם מכרה בדיעבד [מכרה] קיים. - ובעל הבעיא רוצה לומר דר"י [אליבא דחכמים] מה בא למעט: מי אמרינן שרבי יהודה בא לומר שהארוסה אין ראוי שתמכור לכתחלה ואפילו מכר שאינו של קיימא (הגהה, כלומר אפילו שכירות דהדרא למרה ע"כ), או לא בא לומר אלא שהארוסה אפילו מכרה בדיעבד אפילו מכר של קיימא ראוי שיהיה מכרה בטל; והשיבו בגמרא מהברייתא דמשמע מינה שרבי יהודה בא לומר אדיעבד [שחכמים סוברים] שאפילו מכרה בדיעבד ואפילו היה מכר קיים אפילו הכי ראוי שיהיה מכרה בטל [ופליגי על ב"ש וב"ה] והוא מה שאמר תא שמע דתניא אמר רבי יהודה אמרו לפני רבן גמליאל הואיל ונשואה אשתו וארוסה אשתו מה זו מכרה בטל אף זו מכרה בטל -.
 
ורבן גמליאל שאמר להם אף זו לא תמכור ואם מכרה מכרה קיים, רוצה לומר שרבן גמליאל סובר שהארוסה שנפלו לה נכסים בעוד שהיא ארוסה ומכרה מכרה קיים, וזהו שאמר להם רבן גמליאל: אתם רוצים להשוות הארוסה לנשואה ולומר כשם שהנשואה מכרה בטל כך הארוסה יהא מכרה בטל ואינן /ואינו/ כן שאני סובר שאף הנשואה שאתם רוצים ללמד ממנה לא תמכור לכתחלה ואם מכרה מכרה קיים - ומה שאמר אף זו לא תמכור אינו רוצה לומר שהנשואה והארוסה דינם שוה לגמרי שהארוסה לרבן גמליאל מוכרת אפילו לכתחלה והנשואה אינה מוכרת אלא בדיעבד, א"כ מלת אף זו אינה חוזרת ארישא דאמר לא תמכור לכתחלה אלא אסיפא קאי דאמר ואם מכרה ונתנה קיים שבזה שהוא בדיעבד הוא ששוים הארוסה והנשואה - אמנם הנשואה שמדבר בה בכאן היא שנפלו לה נכסים משנשאת, [אבל נפלו לה נכסים בעודה ארוסה ונשאת] רבי יהודה אליבא דרבן גמליאל סובר שאף היא מוכרת לכתחלה כמו הארוסה שנפלו לה קודם שנשאת ועדיין לא נשאת שמוכרת לכתחלה כמו שנבאר ב"ה.
 
וכשאמר להם רבן גמליאל שהנשואה לא תמכור לכתחלה ובדיעבד מכרה קיים, הקשו עליו ואמרו לו היאך תאמר שהנשואה מכרה קיים הואיל וזכה באשה לא יזכה בנכסים אמר להם על החדשים אנו בושים אלא שאתם מגלגלים עלינו את הישנים, רוצה לומר על מה שאנו מונעים אותה שלא תמכור לכתחלה אנו בושים אלא שאתם מגלגלים עלינו את הישנים לבטל מה שכבר מכרה.
 
הרי נתבאר לנו בכאן שדעת רבי יהודה אליבא דרבן גמליאל בנשואה שנפלו לה נכסים כשהיא נשואה שלא תמכור לכתחלה ואם מכרה ונתנה קיים בדיעבד [וזה שלא כב"ש וב"ה במתניתין].
 
אחר בא רבי חנינא בן עקביא וחלק על רבי יהודה ואמר: שרבן גמליאל שאמר אף זו לא תמכור ואם מכרה ונתנה קיים אינו חוזר על הנשואה שנפלו לה נכסים כשהיא נשואה אלא שמה שהשיב רבן גמליאל אף זו לא תמכור ואם מכרה ונתנה קיים אינו נטפל אלא על הארוסה שנפלו לה כשהיא ארוסה ונשאת, אבל נשואה שנפלו לה נכסים כשהיא נשואה מכרה בטל אפילו בדיעבד, והוא מה שאמר: תניא אמר רבי חנינא בן עקביא לא כך השיבן רבן גמליאל אלא כך השיבן לא אם אמרתם בנשואה שכן בעלה זכאי במציאתה ובמעשה ידיה ובהפרת נדריה תאמרו בארוסה שאין בעלה זכאי במציאתה ובמעשה ידיה ובהפרת נדריה אמרו לו עד שלא נשאת ונשאת מהו אמר להם אף זו לא תמכור ואם מכרה ונתנה קיים. וממה שאמר בכאן גם כן אף זו שמענו שהארוסה שנפלו לה נכסים עד שלא נשאת ונשאת דינה שוה עם ארוסה שלא נשאת ואינו כן לפי שהארוסה שלא נשאת לדעתו מוכרת לכתחלה, אבל אף זו שאמר אינו חוזר אלא על הסיפא שאמר אם מכרה בדיעבד קיים שבזה שניהם [ב"ש וב"ה] שוין.
 
אחר כך השיבו לו היאך אפשר שהארוסה שנשאת יהיה מכרה קיים הואיל וזכה באשה לא יזכה בנכסים ויהיה מכרה בטל אמר להם על החדשים אנו בושים שבטלנו מכירתה כשנפלו לה משנשאת אלא שאתם מגלגלים עלינו את הישנים לבטל מה שמכרה כשנפלו לה קודם נשואיה ונשאת.
 
והקשינו על רחב"ע: היאך יאמר שדעת רבן גמליאל על מי שנפלו לה נכסים עד שלא נשאת ונשאת שאינה מוכרת לכתחלה והרי המשנה אומרת שרבן גמליאל סובר שהיא מוכרת אפילו לכתחלה דהא אנן תנן עד שלא נשאת ונשאת מוכרת ונותנת וקיים לכתחלה.
 
ותרץ רב זביד ואמר: תני במתניתין אם מכרה, רוצה לומר בדיעבד, ויהיו המשנה והברייתא שוין שאינה יכולה למכור לכתחלה.
 
אחר כך בא רב פפא והניח המשנה כמו שהיא ותירץ תרוץ אחר ואמר: לא קשיא הא דתנן מוכרת ונותנת וקיים שהוא לכתחלה רבי יהודה היא אליבא דר"ג והוא לפי שראינו שרבי יהודה אליבא דר"ג סובר בנשואה שנפלו לה נכסים כשהיא נשואה לא תמכור ואם מכרה ונתנה קיים מסתמא שהארוסה שנפלו לה קודם שנשאת ונשאת שמוכרת לכתחלה, וברייתא דקתני עד שלא נשאת ונשאת לא תמכור ואם מכרה ונתנה קיים שהוא בדיעבד רבי חנינא בן עקביא היא כדקתני בה בהדיא.
 
והקשינו עוד ואמרנו: אם מאחר שלדעת רבי חנינא בן עקביא בארוסה שנפלו לה [נכסים] קודם שנשאת ונשאת לא תמכור לכתחלה ואם מכרה ונתנה קיים בדיעבד אם כן ראוי שהארוסה בעוד שהיא ארוסה שתמכור לכתחלה וזה דעת בית שמאי והאיך יעזוב דברי בית הלל ויעשה כבית שמאי והא בית שמאי במקום בית הלל אינה משנה והוא מה שאמר: ורבי חנינא בן עקביא דאמר כבית שמאי.
 
ותרץ ואמר הכי קאמר לא נחלקו בית שמאי ובית הלל בדבר זה.
 
ואם יקשה עלי המקשה ויאמר, היאך אפשר לומר שבעית הגמרא על רבי יהודה במה שאמר אמרו לפני רבן גמליאל אם הוא חוזר אלכתחלה רוצה לומר שגם רבן גמליאל אמר לכתחלה מוכרת ועל זה השיבו לו הואיל וזכה באשה לא יזכה וכו' הרי מבואר מכאן שרבן גמליאל אינו סובר סברת בית שמאי במה שחולקים עם בית הלל ואומרים שמוכרת לכתחלה. נשיב ונאמר, שאם היינו רואים שסברת רבי יהודה כדברי בית שמאי או כדברי בית הלל ממש היתה קושיא ודאי, אבל עתה שאני רואה ברבי יהודה סברא שלישית שהוא מקל על האשה יותר מבית שמאי נוכל ליישב הבעיא על רבי יהודה כמו שאמרנו אלכתחלה או אדיעבד ולא נשאר בזה קושי, שאפילו אם יהיה סברת רבן גמליאל אליבא דרבי יהודה שהארוסה מוכרת לכתחלה אין ראוי להקשות ולומר שרבן גמליאל סובר סברת בית שמאי - שכבר ראינו [במסקנת הגמ'] שסברת ר"י אליבא דר"ג שהארוסה מוכרת לכתחלה, כמו שדייקנו בדברי רבי חנינא בן עקביא, ולא הקשינו עליו כמו שהקשינו על רבי חנינא בן עקביא ואמרנו שהוא סובר סברת בית שמאי - (ועוד) [והוא] לפי מה שראינו שרבי חנינא בן עקביא מודה במה שמודים בית שמאי ובית הלל והוא שהארוסה שנפלו לה נכסים קודם שנשאת ונשאת שמוכרת בדיעבד אבל לכתחלה לא ונשואה שנפלו לה נכסים כשהיא נשואה שאינה מוכרת אפילו בדיעבד ובארוסה שלא נשאת נטה לסברת בית שמאי ולא לסברת בית הלל ראוי שנקרא עליו למה נטה לדעת בית שמאי, אבל רבי יהודה שחלק על בית שמאי ובית הלל במה שמודים בו יחדיו והקל על הארוסה שנפלו לה ונשאת שמוכרת אפילו לכתחלה והנשואה שנפלו לה כשהיא נשואה שמכרה קיים בדיעבד אפילו שראינו שנטה לדברי בית שמאי בדין הארוסה שמוכרת לכתחלה לא יפול עליו קושיא בזה לומר למה נטה לדעת ב"ש לפי שהוא מקל יותר מכלם ואינו נמשך אחר שום סברא מסברת בית שמאי ובית הלל אלא [אמר] סברא בפני עצמה ואם כן אין עוד קושיא בפירושינו. [הגהה, ועוד הרי רבי יהודה חולק עם סתם תנא ואומר לא כך אמרו בית שמאי ובית הלל ע"כ].
 
וזה הפירוש והכונה שיעדנו לבאר בהלכה זו.
 
ומה שביאר עוד החכם ז"ל שזכרנו במאמר ירושלמי חמור מצד אחד וקל מצד אחד - ודאי הוא בטל, לפי שאם היה כדבריו לא היינו נמנעים מלכלול אותה עם קולי בית שמאי וחומרי בית הלל מאחר שבית שמאי סוברים שמוכרת לכתחלה ובית הלל סוברים שאינה מוכרת לכתחלה אע"פ שהם מודים שאם מכרה ונתנה קיים בדיעבד סוף סוף בית שמאי מקילים ובית הלל מחמירים, ואם כן אין דבריו נראים במה שבאר.
 
אבל מה שנראה לי שחשיב הירושלמי קולא מצד אחד וחומר מצד אחד כך פירושו: לפי שבית שמאי כשמקילים על הארוסה למכור לכתחלה אי אפשר לומר שבית שמאי מקילין על האשה אלא אם כן נאמר מחמירים על הבעל ובית הלל שמחמירים על הארוסה אי אפשר לומר שהיו מחמירים על האשה עד שהן מקילין על הבעל, הרי נתבאר שכל אחד מהם מחמיר מצד ומקל מצד, וזהו כוונת אמרם חמור מצד אחד וקל מצד אחד ולכן אין ראוי לכלול אותה עם קולי בית שמאי וחומרי בית הלל.
שו"ת הרמ"ע מפאנו סימן קכח
 
ההלכה השנית.
 
כתובות צ"ג ע"א מי שהיה נשוי שלש נשים ומת כתובה של זו מנה ושל זו מאתים ושל זו שלש מאות ואין שם אלא מנה חולקין בשוה; היו שם מאתים של מנה נוטלת חמשים של מאתים ושל שלש מאות שלשה שלשה של זהב - פי' שלשה דינרי זהב וכל דינר עשרים וחמשה דינרי כסף -; היו שם שלש מאות של מנה נוטלת חמשים ושל מאתים מנה ושל שלש מאות ששה של זהב.
 
כבר נשאו ונתנו בהלכה זו חכמים הראשונים ולא מצאו בה פירוש מתישב על הכונה. ורבינו האי גאון ז"ל פתח בה פתח וביאר בה שהיא הולכת ע"ד ששנים אוחזים בטלית ועיינתי בדבר ומצאתי שאינה הולכת בשטה זו לפי ששנים אוחזים בטלית אינו דומה לזו, לפי: ששם בשנים אוחזים כל אחד מהם מוחזק במה שבידו וכל אחד רוצה להוציא מחברו מה שהוחזק בו - הגה"ה, אע"ג דאוקמינן לה למתניתין דתפיסי בכרכשתא ואין לשום אחד מהן חזקה בגופה של טלית מ"מ כלה שלי משמע שאפילו היו מוחזקים בה כל אחד טוען שחברו מחזיק שלא כדין, ע"כ - ולזה ראוי שכל אחד יזכה במה שהוא מוחזק בו וראוי שיחלוקו השאר על פי שבועתם, אבל הכא כל אחת מהן יש בידה שטר מממון ידוע ואין שום אחת מהן טוענת בחברתה שתהיה טוענת בממון שאינו שלה כי כלן טוענות ושואלות דין אמת א"כ ראוי להן שתחלוקנה בשוה בלי שבועה; ועוד, לדעת רבי שאמר בכלהו תלתא בבי דמתניתין חולקות בשוה אי אפשר ליישב שמשנתנו הולכת בשטת שנים אוחזין בטלית, (לפי) שאם היה כן לא היה רבי חולק עליה ויאמר בשלשה הבבות חולקים בשוה, לפי שאי אפשר לומר שרבי חולק על משנת שנים אוחזין בטלית, (לפי) שאמרו במציעא ז' ע"א שנים אדוקים בשטר מלוה אומר שלי הוא ונפל ממני ומצאתיו ולוה אומר שלי הוא ופרעתיו לך יתקיים השטר בחותמיו דברי רבי רשב"ג אומר יחלוקו ומקשינן ולית ליה לרבי הא דתנן שנים אוחזים בטלית זה אומר אני מצאתיה וזה אומר אני מצאתיה זה ישבע שאין לו פחות מחציה וזה ישבע שאין לו בה פחות מחציה ויחלוקו אם כן מאחר שראינו שהקשו לרבי ממשנה זו ע"כ הא עקרית ואין לחלוק עליה אחר שהוא תירץ לקיים אותה, ואם היה ר' נתן הולך במשנתנו לשטת שנים אוחזים לא היה רבי חולק עליו לומר אין נראין דברי רבי נתן שהרי משנת שנים אוחזים היא עקרית. ע"כ נראה שמשנתנו אינה הולכת לשטת שנים אוחזים כדברי רבינו האיי גאון.
 
ולפי מה שהורני בה מן השמים על נכון בהלכה זו אבאר בס"ד:
 
הנה ידוע הוא שהשטר הוא משעבד הקרקעות והקרקע הוא ערב לבעל חוב בשטר, כדאמרו רבנן נכסוהי דבר אנוש אינן /אינון/ ערבין ביה ותנן המלוה את חבירו בשטר גובה מנכסים משועבדים ע"י עדים גובה מנכסים בני חורים. נפקא לן מזה: שהמלוה על פה אינו גובה מן הקרקע - הגהה: פי' אין זכותו על הקרקע משעת ההלואה להפרע ממנו אלא בשעת הפרעון אם לא קדם אחר וזכה בו, ודין המטלטלים יתבאר לקמן, ע"כ -; אבל מלוה בשטר גובה מן הקרקע, ואם לא היה הקרקע שוה סך כל הממון הכתוב בשטר יהיה הממון הנשאר כמלוה על פה בלי ערב. אם כן, מאחר שהשלש כתובות הן בזמן אחד אין לשום אחת שום קדימה על חברתה רק חל השעבוד לשלשתן בבת אחת. [לפיכך]: אם הבעל לא הניח כי אם קרקע שוה מנה בלבד נמצא שאין להם ערבות מכל סך השש מאות כי אם אותו המנה והשאר כמלוה על פה שאין בו ערב, ומאחר שזכותן חל בבת אחת ואין לשום אחת מהם פחות ממנה אם כן ראוי שיחלקו אותו המנה בשוה, ואין לנו להשגיח במה שיש לכל אחת יותר מחברתה אחר שהמותר ההוא אין לו קרקע שיחול השעבוד עליו ונשאר כמלוה על פה בלי ערב. זהו פירוש הבבא ראשונה שאמרה: מי שהיה נשוי שלש נשים ומת כתובתה של זו מנה ושל זו מאתים ושל זו שלש מאות ואין שם אלא מנה חולקות בשוה.
 
אבל אם הניח קרקע שוה מאתים נמצא שמהשש מאות יש ערב בעד מאתים, ואם כן ראוי שהמאה הראשונים יחלקו בשוה כמו שאמרנו בבבא הראשונה לפי שיד כלן שוה בה, אבל במנה השני יחלקו בו בעלת מאתיים ובעלת שלש מאות לפי שאין לכל אחת משתיהן פחות ממאתים, ולא נשגיח על המאה שיש יותר לבעלת שלש מאות כי אין שם קרקע שיחול עליו שעבוד המאה האחרים ונשארים כמלוה על פה בלי ערב. נמצא ביד בעלת מנה שלש ושלשים ושליש ובעלת מאתים ובעלת שלש מאות יש להן שמונים ושלש ושליש לזו שמונים ושלש ושליש לזו.
 
אבל אם הניח קרקע שוה שלש מאות ראוי שתקבל בעלת שלש מאות מאה לבדה לפי שהשתים האחרות אין להם בו שום זכות כי הסך שלהן אינו מגיע לשלש מאות, והמאתים הנשארים יחלקו אותם כסדר חלוקת הבבא שנית שבארנו.
 
זהו דעת סתם מתניתין וכשראה בעל הגמרא ששינה בבא תניינא החלוקה ואמר שבעלת המנה נוטלת חמשים הקשה ואמר ושל מנה אמאי נוטלת חמשים שהרי אין לה ליטול אלא תלתין ותלתא ותילתא, ותירץ שמואל בכותבת בעלת מאתים לבעלת מנה דין ודברים אין לי עמך במנה, ומאחר שבעלת מאתים סלקה עצמה מהמנה נמצא שבעלת מנה ובעלת שלש מאות חולקות אותו המנה לכל אחת בשוה חמשים ולזה אמר בעלת מנה נוטלת חמשים, והמאה וחמשים הנשארים יחלוקו אותם בעלת מאתיים ובעלת שלש מאות בשוה מאחר ששתיהם שוות בשעבוד המאתים ונמצא ביד כל אחת מהן שלש דינרי זהב שהם ע"ה זוזים. (הגהה: וכי תימא בשלמא מנה שני יד בעלת מאתיים ובעלת שלש מאות שוה בו, אבל מנה ראשון כי כתבה בעלת מאתיים לבעלת מנה דין ודברים אין לי עמך במנה מאי קאמרה [אי אמרה] עמך לא אבל עם בעלת שלש מאות יש לי תינח בחצי שליש שהרי נתנה חציו לבעלת מנה אבל בטפי מהכי לאו כל כמינה לאפסודי לבעלת שלש מאות, והכי ה"ל למתני של מנה נוטלת נ' ושל מאתיים ס"ו ושני שלישים ושל שלש מאות פ"ג ושליש, ואי סלקה עצמה ממנה ראשון לגמרי ובעלת מנה ובעלת שלש מאות פליגי ליה ביניהם ליתני של מנה נוטלת נ' ושל מאתיים נ' ושל שלש מאות תטול מנה פלגו מנה קמא בהדי בעלת מנה ופלגו מנה בתרא בהדי בעלת מאתיים - תפתר מלתיה דשמואל שבעלת שלש מאות שנתקרבה ורוצה במה שכתבה בעלת מאתיים לבעלת מנה. והוא דוחק, ומשום הכי ר' יעקב מנהר פקוד לא אמר כשמואל, ושמואל בשתי תפישות לא ניחא ליה לאוקומה דהיו שם קתני משמע בבת אחת).
 
עוד הקשו [בגמרא] לבבא תליתאה ואמר: של מאתיים נוטלת מנה אמאי ע"ה הוא דאית לה - וזה לפי שכבר אמרנו שהמנה השלישי הוא לבעלת השלש מאות לבדה לפי שלא יכולים להשתתף עמה אחרים בשעבודה, ומן הנשאר שהוא מאתיים מקבלת בעלת מנה נ' לפי סברת שמואל בכותבת בעלת מאתים, נשאר ק"נ ראוי שיחלקו אותו בעלת מאתים ובעלת שלש מאות ע"ה לזו וע"ה לזו לפי שהמאתיים משעובדים לשתיהם בשוה, אם כן למה אמרה המשנה בעלת המאתים נוטלת מנה - ותירץ גם כן שמואל ואמר בכותבת בעלת שלש מאות לבעלת מאתיים ולבעלת מנה דין ודברים אין לי עמכם במנה, ומאחר שכן הוא ראוי: שיחלקו בעלת המנה ובעלת המאתיים אותו המנה בשוה נ' נ', ותקבל בעלת השלש מאות המנה השלישי מאחר שהוא משועבד לה לבדה, והמנה הנשאר יחלקו בעלת המאתיים ובעלת השלש מאות מאחר שהוא משועבד לשתיהם, ונמצא ביד בעלת המאתיים ק' ובעלת שלש מאות ק"נ. וזה מ"ש המשנה היו שם שלש מאות של מנה נוטלת נ' ושל מאתיים נוטלת מנה ושל שלש מאות ששה של זהב.
 
אחר כך בא רבי יעקב מנהר פקוד משמיה דרבנא ותירץ לזאת הקושיא תרוץ אחר ממה שתירץ שמואל ואמר:
 
רישא בשתי תפיסות שנפלו להם ע"ה בפעם אחת וקכ"ה בפעם שנית. וביאורו זה, שהבבא תניינא שאמרה שבעלת מנה נוטלת נ' בעל כרחין לומר שלא תפסו המאתיים בפעם אחת, שאילו תפשו אותם בפעם אחת אין ראוי לבעלת המנה לקבל כי אם ל"ג ושליש כמ"ש בבבא ראשונה, אבל עתה [מיירי] שנמצא בשתי תפישות: בראשונה ע"ה צריך לחלק אותם לשלשתן בשוה כ"ה כ"ה [כ"ה] שכלן שוות בו, אחר כך כשתפסו קכ"ה יש מהם ע"ה ששלשתן שוות בו - שכבר בעלת המנה קבלה כ"ה ונשאר [משועבדים] לה ע"ה - אם כן יחלקו מהקכ"ה ע"ה בשוה כ"ה כ"ה [כ"ה] לכל אחת, נשארו נ' יחלקו אותם בעלת המאתיים ובעלת השלש מאות. נמצא ביד בעלת מנה נ' ובעלת מאתיים ובעלת שלש מאות ע"ה ע"ה, וז"ש המשנה היו שם מאתיים של מנה נוטלת נ' ושל מאתיים ושל שלש מאות שלשה שלשה של זהב.
 
וה"ה בבא תליתאה שבאו להם בשתי תפיסות: בראשונה תפסו ע"ה וחלקו אותם כ"ה לכל אחת, אחר כך כשתפשו פעם שניה רכ"ה יש מהם נ' יתרים על מה שהוא משועבד לבעלת המאתיים - שכבר קבלה כ"ה מהתפישה הראשונה ולא נשארו [משועבדים לה] כי אם קע"ה - ואותם הנ' היתרים תקבל אותם בעלת השלש מאות לבדה שאין לאחרות בהם שום שעבוד, נשארו קע"ה יקחו מאלו ע"ה ויחלקו אותם בין שלשתן כ"ה כ"ה כ"ה לכל אחת, נשארו ק' יחלקו אותם בעלת מאתיים ובעלת שלש מאות בשוה נ' נ'. נמצא ביד בעלת מנה נ' ובעלת מאתיים מנה ובעלת שלש מאות ק"נ, וז"ש המשנה היו שם שלש מאות של מנה נוטלת נ' ושל מאתיים נוטלת מנה ושל שלש מאות ששה של זהב.
 
ומה שאמרו על סתם מתניתין זו משנת רבי נתן רבי אומר אין אני רואה דברי רבי נתן באלו אלא חולקות בשוה, הכונה לומר שרבי אינו סובר סברת רבי נתן במה ששינה בשתי בבות אחרונות לומר שאינן חולקות בשוה אלא סבר רבי דבתלתא בבי חולקות בשוה עד שיהיו הנכסים הנמצאים יותר משלש מאות. והטעם: לפי שכל עוד שהנכסים הנמצאים כשיחלקו אותם שלשתן בשוה לא יגיע לבעלת המנה יותר ממנה שלה [כאשר] יחלקו בשוה - לפי שהממון שהן שוות בו הם שלש מאות שכל אחת יש לה מנה והקרקע המצוי שוה שלש מאות - ומאחר שזמנן ביום אחד חל שעבודן על אותו הקרקע בשוה ואין לשום אחת מהן בו שעבוד יותר מחברתה אלא אם כן יהיה הקרקע שוה יותר משלש מאות, ועל כן חולקות אותו בשוה. אבל אם היה הקרקע המצוי שוה ארבע מאות, ראוי שהשלש מאות יחלקו בשוה, והמנה הרביעי יחלקו אותו בעלת המאתים ובעלת השלש מאות לפי שבעלת המנה כבר קבלה כל מה שראוי לה לקבל; ואם היה הקרקע המצוי שוה חמש מאות, יחלקו ביניהם שלש מאות בשוה, והמאתים יחלקו בעלת המאתים ובעלת השלש מאות בשוה, ונמצא שבעלת המאתים קבלה כל ממונה; ואם נמצא קרקע שוה יותר מהחמש מאות, תקח אותן בעלת השלש מאות לבדה שכבר קבלו האחרות חלקם משלם. זהו דעת רבי.
 
עתה נחזור לבאר דברי רבי נתן על השתי בבות [שזכרנו] שלא זכרה המשנה שהן רביעית וחמשית: ראשונה, שאם נמצא קרקע שוה ארבע מאות, השלש מאות יחלקו אותם כמו שנתבאר בבבא תליתאה - והוא שבעלת מנה תקבל ל"ג ושליש מאותו המנה שהוא משועבד לכלם, והמנה השלישי תקבל אותו בעלת השלש מאות לעצמה לפי שאינו משועבד כי אם לה לבדה, והשאר יחלקו אותו בעלת המאתים ובעלת השלש מאות - אבל המנה הרביעי חוזר לחלוקה הראשונה שיחלקו אותו בשוה לשלשתן, לפי שאותו המנה חל עליו שעבוד שלשתן בשוה והרי זה כאלו לא נמצא כי אם אותו המנה לבדו מאחר שאין לשום אחת מהן שעבוד יותר משלש מאות אם כן המנה הרביעי יד כלן שוה בו, ונמצא שאחר שחלקו השלש מאות נשאר עוד לקבל לבעלת מנה ס"ו ושני שלישים ולבעלת מאתים קי"ו ושני שלישים וכן לבעלת השלש מאות, על כן מהמנה הרביעי יקחו ממנו ס"ו ושני שלישים ששעבודן שוה בהן ויחלקו אותם שוה בשוה, ול"ג ושליש שנשאר יחלקו בעלת המאתים ובעלת השלש מאות; ואם היה הקרקע הנמצא שוה חמש מאות, ראוי שהממון שהן שוות בו - לאחר שחולקו השלש מאות - שהוא ס"ו ושני שלישים כמו שבארנו, יחלקו אותם ביניהן בשוה, אחר כך נחלק הנשאר מהמאתים שהם קל"ג ושליש בין בעלת מאתים ובעלת שלש מאות בשוה לפי ששתיהן שוות בשעבודן, נמצא ביד בעלת מנה נ"ה ושליש ושני תשיעי דינר ולבעלת מאתים ק' וע"ב ושני תשיעי דינר ולבעלת שלש מאות רע"ב ושני תשיעי דינר; ואם היה הקרקע המצוי שוה שש מאות כל אחת תקבל כל חלקה בשוה. זה ביאור זאת ההלכה לכל השש החלוקות, ומה שהמשנה לא הביאה כי אם שלש חלוקות בלבד לפי שהן העקריות ועליהן עקר החלוקה ואם ימצא יותר משלש מאות יחזור לכם החלוקה הראשונה כמו שבארנו.
 
ולענין פלוגתא דרבי ורבי נתן קיימא לן הלכה כרבי מחברו, ועוד דבגמרא אמרינן זו משנת רבי נתן נראה שהכונה לדחות אותה כלומר זו ולא סבירא לן, ועוד שדעת רבי היא יותר קרובה לדעת האמת.
 
ועוד ראוי לך לדעת שהדין והחלוק שאמרנו למעלה אם יהיו הנכסים המצויים קרקע +הגהה: לפי שמשנתנו לאחר מיתת הבעל ומטלטלי דיתמי לא משתעבדי לא לכתובה ולא לבעל חוב אבל האידנא - - -+ הוא הדין גם כן אם יהיו מטלטלים +כשבעלי חובים באים לגבות בבת אחת (הערת המו"ל)+ אין ביניהן הפרש. אלא שאם היה קרקע יש בו דין קדימה שכל הקודם בכתיבה חל שעבודו על הקרקע מאותה שעה +הגהה: אפילו כתובה קודמת לבעל חוב+ ועל כן זכה קודם חבירו, אבל אם היו הנכסים מטלטלים בין היו בעלי חובים זמנם ביום אחד בין בזה אחר זה נחשוב אותם כדין הקרקעות (כשיהיו) בשני בעלי חובים שזמנם ביום אחד שאין לשום אחד שום קדימה +הגהה: ואם היו שם כתובה ובעל חוב לבעל חוב יהבינן לאשה לא יהבינן כדין הקרקעות בזמן ששניהם יוצאים ביום אחד דוקא. (והנדוניא הרי היא כבעל חוב לא אמרו לאשה לא יהבינן אלא מנה מאתיים ותוספת - הגה"ה על ההגה"ה).+ ועל כן נקראו המטלטלים נכסים שאין להם אחריות, לפי שאם מכרום בעליהם או נתנום אין בעל חוב יכול להוציא אותם מיד הלקוחות אעפ"י שהחוב קדם למכירתם ואפילו עשה אותם המטלטלים מיוחדים לאותו החוב, כדאמרינן: אמר רבא עשה שור אפותיקי ומכרו אין בעל חוב גובה ממנו דלית ליה קלא לשעבודיה עשה עבדו אפותקי בעל חוב גובה ממנו דדמי לקרקע ואית ליה קלא לשעבודיה. ואין הפרש בין היתה המלוה בשטר או על פה, שאם באו שניהם לתבוע [ממטלטלין] בבת אחת נחשוב שבשעת תביעתם חל השעבוד - ונחשוב אותם כהן שני שטרות שזמנן ביום אחד שיצאו על הקרקע ששניהם שוין לענין השעבוד - ויחלוקו בשוה +הגהה: פירוש אלו השני בעלי חובות או שתי כתובות, ואף על גב דבההיא דשני שטרות הלכה כשמואל דאמר שודא דדייני היינו בשטרי מכר או מתנה משום דאי דמר לא דמר אבל הכא בשני בעלי חובות איכא דררא דממונא למר ולמר כדבריר לה הרב בפ' הכותב+ ואעפ"י ששטרו של אחד מהם גדול מחברו אין לנו להשגיח על מה שיש לאחד יותר על חברו לפי שאותו היתרון אין לו מקום שיחול עליו שעבודו.
 
וכבר השלמנו הביאור הנראה לנו בזאת ההלכה. ועתה נרצה להשלים סיפא דמתניתין והוא מה שאמרה המשנה:
 
וכן שלשה שהטילו לכיס זה מנה וזה מאתים וזה שלש מאות והותירו או פחתו כך הן חולקין. וביאורו זה, חולקין לפי ממון על דרך החלוקה [בבבא] השלישית ממה שאמרה: אם היו הנכסים הנמצאים שלש מאות בעלת מנה נוטלת נ' ובעלת מאתים מנה ובעלת שלש מאות ק"נ, וזו החלוקה היא לפי ממון, ועליה אמר וכן שלשה שהטילו לכיס וכו' שהכונה לומר וכן להשוות דין זה למאן דסליק מיניה שהוא סיפא דמתניתין שחולקין לפי ממון.
 
ואם יאמר האומר שזה הפירוש בלתי אפשר להיות, שמה שאמרה המשנה וכן יהיה חוזר אסיפא דמתניתין ודמשמע חולקין לפי ממון, שהרי לא נשארה המשנה בפשיטות דהא הקשינו עליה ותירץ שמואל בכותבת ור' יעקב מנהר פקוד תרץ בשתי תפיסות [ולפי"ז נמצא] שאם היה וכן שלשה שהטילו לכיס וכו' חוזר על סיפא דמתניתין ראוי שיחלוקו כך: שהממון שהם שוין בו חולקין בשוה והשאר יקבל אותו מי שיש לו (לקבל) יותר מחברו, יש להשיב על זה ולומר [אמנם] שאם היה ההפסד או היתרון בעקר הממון +הגהה: ר"ל שהממון המשותף הוא בעין אלא שהוקר בעצמו או הוזל בעצמו ובאו לחלוק אותו כמות שהוא בעיניה+ אין ראוי שיהא דינם שוה +הגהה: פירוש שיפסיד בעל המנה כמו בעל המאתיים+ - (לפי) [כי] מה שאמר בדין הכתובות שתהא החלוקה כך כמו שבארנו הוא (לפי) [מפני] שהממון שהם שוים בו חל שעבודו על אותו קלע והשאר אין לו מקום שיחול עליו שעבודו ונמצא כממון שאין עליו ערב ועל כן חולקין בשוה, אבל דין השותפות אינו כן (לפי) [אלא] שאם האחד הטיל מנה לכיס והשני הטיל מאתים ונפל בהם הפסד יפסיד בעל המאתים שני שלישים ובעל המנה שליש לפי שמה שהפסידו הוא לפי הממון ולא לפי השותפות ועל כן אין ראוי שיהיה דין השותפין שוה לדין הכתובות - אבל המשנה שאמרה וכן שלשה שהטילו וכו' לא אמרה כן כשפחתו מעקר הממון +הגהה: פירוש שחסרו מן המנין הראשון+ או שנשאו ונתנו בממון והרויחו שיהא דינם שוה עם מאי דסליק מיניה, אלא במה אמרה שיהא דינם שוה כגון שפסל המלך אותו מטבע ונפל בו הפסד או יתרון מצד שנוי המטבע אבל העקר מהממון עדיין הוא במקומו עומד אלא חסר מניינו כלום כמו שאבאר במקומו בסוף זו ההלכה +הגהה: ומדפסיק ותני כך הן חולקים משמע דבשותפותא כי האי גוונא לא צריכינן לא לכותבת ולא לשתי תפיסות אל אפשטה /אלא פשטה/ דמתניתין סמכינן כדתני סיפא זו נוטלת חמשים וזו מנה וזו ששה של זהב ותו לא מדי.+ הרי בארנו לך בטול דברי מי שרוצה להקשות עלינו.
 
וכבר ראיתי למי שבאר זאת ההלכה ואמר שמה שאמרה המשנה וכן שלשה שהטילו לכיס וכו' אינו אלא על הבבא הראשונה שאמרה חולקין בשוה, ושמואל שאמר שאם שהטילו לכיס זה מנה וזה מאתים השכר לאמצע והמשנה שאמרה וכן שלשה שהטילו לכיס זה מנה וזה מאתים וזה שלש מאות חולקים דיניהם שוים, ומה שבא רבה ועשה הפרש בין שור לחרישה ועומד לחרישה ובין שור לחרישה ועומד לטביחה הוא בא להודיע לנו מה חדש שמואל על דברי המשנה שלפי הנראה דברי שמואל משנה שלמה הם ומאי קמשמע לן. ונראה לי שיש להקשות עליו ולומר היאך תרצת על דברי שמואל אליבא דרבה ותשאר עליו קושיא אליבא דרב המנונא שאמר אין הפרש בין שור לחרישה ועומד לחרישה ובין שור לחרישה ועומד לטביחה ובזה אין שנוי בין דברי שמואל לדברי המשנה, ועוד יש להקשות אם היה כדבריו למה לא הקשה הגמרא כדרכו ושמואל מתניתין אתא לאשמועינן, עוד יש להקשות עליו שדרך הגמרא בדבר כזה - שהסיפא אינה מכוונת למאי דסליק מינה אלא למעלה - מבאר אותה ואומר שמה שמדבר בו אינו חוזר למאי דסליק מיניה אלא ארישא דמתניתין וממה שראינו מכאן שאינו מפרש ולא מדבר בה כלל נראה ודאי דסיפא למאי דסליק מיניה קאמר.
 
ועתה נחזור לבאר זאת ההלכה והוא מאי דאמרינן:
 
אמר שמואל שנים שהטילו לכיס זה מנה וזה מאתים השכר לאמצע, אמר רבה מסתברא מילתא דשמואל בשלקחו שור לחרישה ועומד לחרישה אבל בשלקחו שור לחרישה ועומד לטביחה זה נותן לפי מעותיו וזה נותן לפי מעותיו. וביאורו זה, ששמואל ביאר לנו ששנים שנשתתפו והוציא אחד מהם מנה ואחד מאתים ולקחו בהם סחורה להתעסק בה ולהרויח ובשעה שנשתתפו סתם בלי שום תנאי, הדין נותן שאם ירויחו בו או יפסידו יהי' לאמצע בשוה ולא יקח שום אחד מהם חלק אחד יותר על חבירו, שאם היתה כוונתם שמי שיש לו יותר ממון יקח בריוח יותר היה להם להתנות בשעת השותפות ומאחר שלא התנו ונשתתפו סתם נראה שכונתם לחלוק בשוה אעפ"י שיש לאחד קרן יותר מחברו.
 
אחר כך בא רבה ואמר מסתברא וכו'. רוצה לומר שדברי שמואל כמו שבארנום היינו בשלקחו שור לחרישה ועומד לחרישה - ר"ל שלקחו אותו כדי להרויח בו ויהיה הריוח לאמצע - והסכימו בזה עד שאירע בו ריוח או הפסד, אז ראוי שיחלוקו בשוה אם ריוח או הפסד, לפי שהשותפות עדיין קיימת באופן הראשון שנשתתפו בו; אבל אם לקחו שור לחרישה להרויח בו ואחר כך חזרו והסכימו עליו לשחיטה - כי לא נראה להם שיהי' בו ריוח ועל כן הסכימו בו לשוחטו ויקבל כל אחד חלקו - אחר כך קודם ששחטו אותו נראה להם בו איזה ריוח וחזרו בהם שלא לשחוט אותו ואירע בו ריוח שמכרו אותו או הפסד שמת או נאבד, ראוי שיחלקו הריוח או ההפסד לפי המעות, כיון שבשעה שהסכימו להעמידו לשחיטה ולחלוק ולקבל כל אחד חלקו כפי מעותיו נעקרה השותפות שהיה ביניהם לענין הריוח ועל כן אעפ"י שלא שחטו אותו ראוי שיחלקו לפי המעות כאלו שחטוהו. זה דעת רבה על דברי שמואל. וראוי לך לדעת שמה שאמר רבה בשור לחרישה לאו דוקא קאמר בשור בלבד אלא הוא הדין גם כן בכל סחורה או בכל דבר שיהיה דומה לזה, שאם לקחו אותו על מנת להרויח ואחר כך חזרו והסכימו לחלוק אותו ולקבל כל אחד חלקו הוא הדין גם כן שיחלקו לפי המעות.
 
וחלק עליו רב המנונא ואמר ששמואל במה שאמר שנים שהטילו לכיס וכו' אין אנו עושים הפרש בין שור לחרישה ועומד לחרישה ובין שור לחרישה ועומד לטביחה, כי בזה ובזה הוא סובר שיחלקו בשוה, מאחר שלקחו אותו על מנת להרויח בו ויחלקו הריוח בשוה וכך הסכימו אז, ואם אחר כך חזרו והסכימו לשחוט אותו כל אחד יקח חלקו לפי מעותיו מפני שכבר נתבטלה השותפות אבל אם קודם ששחטו אותו אירע שנראה להם בו ריוח ומכרו אותו והיה בו ריוח או מת או נאבד באופן שיבא בו הפסד ראוי שיחלקו בשוה כמו שהסכימו בשעת לקיחתו, כי בדבור בעלמא שאמרו לשחטו לא תבטל השותפות שהסכימו בראשונה אלא יחלקו בשוה הריוח או ההפסד.
 
זהו דעת רבה ורב המנונא אליבא דשמואל.
 
אחר כך הקשו [בגמרא] על רבה על מה שאמר בשור לחרישה ועומד לטביחה שיחלקו לפי המעות ואמרו מתיבי שנים שהטילו לכיס זה מנה וזה מאתים השכר לאמצע מאי לאו בשור לחרישה ועומד לטביחה ותיובתא דרב, ותירץ לא בשור לחרישה ועומד לחרישה. והקשו בשור לחרישה ועומד לטביחה מאי זה נוטל לפי מעותיו וזה נוטל לפי מעותיו אי הכי אדתני סיפא לקח זה בשלו וזה בשלו ונתערבו זה נוטל לפי מעותיו וזה נוטל לפי מעותיו ליפלוג וליתני בדידה במה דברים אמורים כשלקחו שור לחרישה ועומד לחרישה אבל לקחו שור לחרישה ועומד לטביחה זה נוטל לפי מעותיו וזה נוטל לפי מעותיו, ותירץ הכי נמי קאמר במה דברים אמורים בשור לחרישה ועומד לחרישה אבל בשור לחרישה ועומד לטביחה נעשה כמי שלקח זה בשלו וזה בשלו ונתערבו זה נוטל לפי מעותיו וזה נוטל לפי מעותיו.
 
אחר כך הקשו על שמואל בין אליבא דרבה בין אליבא דרב המנונא ואמר תנן וכן שלשה שהטילו לכיס זה מנה וזה מאתים וזה שלש מאות הותירו או פחתו כך הם חולקים - ר"ל לפי מעות כמו שבארנו - מאי לאו הותירו הותירו ממש פחתו פחתו ממש. וביאור קושיא זאת היא: שממשנתנו זאת משמע ששלשה שהטילו לכיס וכו' חולקים לפי מעות ושמואל אמר השכר לאמצע - וקא סלקא דעתיה פירוש הותירו ופחתו כגון שלקחו איזו סחורה והרויחו בה או הפסידו בה - אם כן קשיא לשמואל, ואעפ"י שברייתא מסייע ליה לשמואל שאמרה שנים שהטילו לכיס זה מנה וזה מאתים השכר לאמצע אפילו הכי קשה עליו היכי שבק מתניתין ועבד כברייתא. ותירץ רב נחמן מעקרא מימרא דשמואל אליבא דתרוייהו, מאי הותירו זוזי חדתי פחתו איסתרי דציניאתא, ר"ל שהמשנה אין כוונתה פחתו פחתו ממש או הותירו הותירו ממש כגון שלקחו סחורה והרויחו בה או אפסידו בה, אלא כגון שעקר הקרן בעצמו והמעות של השותפות עדיין הוא קיים לא הותיר ולא חסר אפילו דינר אחד אלא שנפסל אותו המטבע ואירע במעות ריוח או הפסד בשביל שנוי אותו המטבע ועל זה האופן אמרה [המשנה] ראוי שיחלקו לפי המעות (לפי) [מפני] שאם עדיין לא נשתתפו ואירע שינוי המטבע והיה כל אחד ממונו בידו היה הריוח וההפסד לפי ממון כל אחד ואחד הוא הדין אם רצו לחלוק אותם המעות ראוי שכל אחד יקבל מעותיו כמו שהן אם בריוח או בהפסד. ובזה מתורצת הקושיא לשמואל בין אליבא דרבה בין אליבא דרב המנונא.
 
ואם תאמר היאך אפשר שהקושיא שהקשו על שמואל היא בין אליבא דרבה הין אליבא דרב המנונא, והרי אין ראוי שתהיה כי אם אליבא דרב המנונא בלבד שהוא סובר אליבא דשמואל שלעולם אין חולקים לפי מעות, אבל אליבא דרבה אין עליו קושיא לפי שהוא סובר בשור לחרישה ועומד לטביחה שחולקים לפי מעות ולדעתו [אפשר] בהכי מתוקמא מתניתין, נוכל להשיב על זה ולומר שלא יוכל להיות זה משני צדדין: האחד, לפי שאין ראוי אלא רחוק הוא להעמיד המשנה בדבר שאינו מצוי בלקחו שור לחרישה ועומד לטביחה שהוא מילתא דלא שכיחא, אלא ודאי שהיא מדברת בדבר המצוי שהוא בשור לחרישה ועומד לחרישה, שאם כונת המשנה בשור לחרישה ועומד לטביחה בלבד היה לה לפרש ולומר שלשה שהטילו לכיס זה מנה וזה מאתים וזה שלש מאות ולקחו שור לחרישה ועומד לטביחה כך הן חולקים ובמה שראינו שדברה סתם ולא זכרה פרט הדבר הזה נראה שאינה מדברת אלא בשור לחרישה ועומד לחרישה שהוא דבר מצוי. ראיה לדבר: שכשהקשינו על רבה מהברייתא שנים שהטילו לכיס וכו' רצינו למימר מאי לאו בשור לחרישה ועומד לטביחה, כלומר מאי לאו אפילו בשור לחרישה ועומד לטביחה כי אין להוציא אותה מכל וכל מן הפשט המצוי ולומר שאינה מדברת בשור לחרישה אלא שהוא דרך כלל לשתי המציאות, ואפילו הכי תרץ ואמר לא בשור לחרישה ועומד לחרישה בלבד ולא בשור העומד לטביחה מפני שהוא דבר שאינו מצוי, אם כן על כרחין ראוי גם כן שנעמיד משנתנו בשור לחרישה ועומד לחרישה שהוא דבר מצוי; הצד השני הוא, שאפילו אם תמצא לומר שנוכל להעמיד המשנה בשור לחרישה ועומד לטביחה בלבד, אפילו הכי אין להעמיד הקושיא אליבא דרב המנונא בלבד ולא אליבא דרבה אלא אליבא דתרוייהו, דאם לא כן היה לו לבעל הגמרא לומר תנן וכן שלשה שהטילו לכיס זה מנה וזה מאתים והותירו או פחתו כך הן חולקין בשלמא לרבה מוקי לה בשור לחרישה ועומד לטביחה אלא לרב המנונא קשיא ומאחר שלא אמר כך ראיה שאי אפשר להעמיד הקושיא אליבא דרב המנונא ולא אליבא דרבה אלא אליבא דתרוייהו בבאור דברי שמואל.
 
ופסק ההלכה במה שחלקו רבה ורב המנונא בבאור דברי שמואל ראוי שתהיה הלכה כרב המנונא, משני צדדים: הא' לפי שרבה לא אמר מפי שמועה אלא אמר מסתברא ורב המנונא לא אמר מסתברא אלא מפי שמועה - והיא מה שבארנו בדברי שמואל -; ועוד שהברייתא מסייעא ליה לרב המנונא, ורבה הוצרך לתרץ על עצמו וליישב הברייתא שתתישב כמותו ובדבר כזה ראוי לומר אשנוייא נקום ונסמוך. ועוד שמאמר רב המנונא מקובל יותר לפי השכל. זהו באור הלכה זאת לפי היושר והאמת.
שו"ת הרמ"ע מפאנו סימן קכט
 
ההלכה השלישית +עיין בספר תומת ישרים בסופו וסי' רי"ח שפירש ההלכה בענין אחר.+
 
כתובות צ"ד ע"ב אמיה דרמי בר חמא [כתבינהו לנכסה לרמי בר חמא בצפרא, לאורתא כתבינהו למר עוקבא בר חמא] וכו' עד מעקרא לאו בתורת הכי נחתת.
 
כבר ראיתי זאת ההלכה שהיא קשת העיון אצל קצת החכמים ונשאל עליה גאון אחד והשיב בה תשובה ארוכה חוץ מהכונה, וזאת היא תמצית תשובתו שהוא סובר בדברי המשנה שאמרה היו כולן יוצאות ביום אחד כל הקודמת את חברתה אפילו שעה אחת זכתה שדין זה נוהג בכל העולם בשוה בלי שנוי ואין הפרש בין ירושלים ובין שאר ארצות, ואמר שזה המעשה של אמיה דרמי בר חמא שעשה רב נחמן הפרש בין ירושלים לשאר ארצות אינו עקר ושאין ראוי לדחות דברי המשנה שאמרה כל הקודמת את חברתה אפילו שעה אחת זכתה מפני מעשה זה של רב נחמן לפי שזה המעשה משובש הוא ועל כן אין ראוי לסמוך עליו, וכונתו שהוא סובר שזה המעשה של רמי בר חמא שנזכר בכאן הוא המעשה בעצמו שנזכר בבתרא פרק מי שמת קנ"א ע"א ולפי שראה שב' מעשיות אלו יש הפרש ביניהם בדבריהם על כן אמר שזה המעשה הוא משובש ואין ראוי לסמוך עליו.
 
זאת היא כונת הגאון בהאי שמעתא בקצור ועיינתי בה ומצאתיה סברא בלתי נכונה ואין השכל סובל סברתו בזה כי דחויה היא ולפי שזה המעשה שנזכר בכאן אינו המעשה של בבא בתרא וזה נכריח אותו משלשה צדדין: הא' שאלו היה המעשה הזה הוא המעשה אחר בעצמו לא היה רב ששת דן בו לזכות רמי בר חמא בעבור הקדימה כי דבר ברור הוא שבמתנת שכיב מרע המאוחר הוא זכאי בירושה יותר מהקודם ודין פשוט כזה לא נעלם מרב ששת, ועוד שאם היה כן היות שניהם ענין אחד לא היה משיב רב נחמן לרב ששת אנא שודא דדיינא רק היה משיב לו כמו שהשיב בבתרא הכי אמר שמואל כל שאלו עומד חוזר חוזר במתנתו וממה שראינו שלא השיב לו כן אלא השיב לו בשודא דדייני יש ראיה שמתנה זו של כתובות היתה מתנת בריא ומעשה דפרק מי שמת היה מתנת שכיב מרע, גם ראיה לזה שבכאן לא הזכיר באמיה דרמי שמתה ובבתרא הזכיר בפירוש ומתה ועוד (שלשם השיב) [ששם תשובת] רב ששת לרב נחמן היא משום דהדרא בה הא שכיבא והשיבו רב נחמן הכי אמר שמואל וכו'; והצד הב', שהמעשה שמביא בכאן הכתיבה לרמי בר חמא היתה בצפרא ולרב עוקבא היתה באורתא ואלו מעשה של [בבא] בתרא הכתיבה לרמי היתה באורתא ולרב עוקבא אחריו בצפרא; והג', ששתי מעשיות האלו הם דברי הגמרא סתם ואי אפשר שיביא ענין אחד מיוחד של שני בעלי דינים מיוחדים ודיינים מיוחדים ויהיה בהם הפרש בנוסח המעשה ובזמן וגם הפרש גדול בתשובת הדינים, אלא על כרחין שנאמר שזה המעשה של כתובות הוא דין ומעשה לעצמו ומעשה בפרק מי שמת מעשה ודין לעצמו דאם לא כן היה הגמרא מקשה ורמי מעשה אמעשה. אם כן על כרחין לומר שהמעשה הזה שבכתובות אינו אותו מעשה דבתרא.
 
ואחרי שבארנו שזה המעשה שבכתובות אינו הוא המעשה הנזכר בבתרא, עתה נחזור נבאר ההפרש שיש בין רב ששת לרב נחמן:
 
כי ידוע הוא שמתנת בריא אילו היתה בקנין אין הנותן יכול לחזור בו כמו שאמרו ב"ב קי"ד ע"א קנין מאימתי חוזר רבה אמר כל זמן שיושבין רב יוסף אמר כל זמן שעסוקים באותו ענין, ואם היה המעשה הזה של רמי בר חמא שבכתובות בקנין היאך ידון בו רב נחמן בשודא דדייני והלא אין דנין בשודא דדייני אלא כשהבעלי דינים שוין שאין לשום אחד מהם קדימה יותר מחברו כמו שאמרו כתובות צ"ד ע"א אתמר שני שטרות היוצאים ביום אחד רב אמר חולקים ושמואל אמר שודא דדייני, ולמה שראינו שהכתיבה היתה לרמי בצפרא ולמר עוקבא באורתא ודן בו רב נחמן בשודא דדייני מכאן ראיה שלא היה בו קנין שאם היה בו קנין היה ראוי שתהיה קדימה לרמי בר חמא לפי שזכה קודם משעה ראשונה בקנין כמו שאמרו קנין מאימתי (קונה) [חוזר] וכו'; ומאחר שנתבאר שזה המעשה היה בכתיבה בלא קנין אם כן אין ראוי שתהיה הקדימה אלא למי שיגיע השטר בידו קודם, כמו שאמרו קדושין כ"ו ע"ב שהקרקע נקנה בכסף ובשטר ובחזקה ואמרו ב"ב נ"א ע"א בשטר כיצד כתב לו על הנייר או על החרס אע"פ שאין בו שוה פרוטה שדי קנויה לך שדי נתונה לך הרי זו מכורה ונתונה ובודאי לא זכה המקבל מתנה אלא משעה שהגיע השטר בידו ולא משעת כתיבה כמו ששנינו במשנה ב"מ י"ח ע"א שאני אומר כתובים היו ונמלך עליהם שלא ליתנם, ואפילו אליבא דאביי שם י"ט ע"א דאמר עדיו בחותמיו זכין לו על כרחין לא קאמר אלא אחרי שיגיע השטר לידו שיזכה לו משעת חתימה אבל קודם שיגיע השטר לידו לא דמודה אביי שלא זכה, כמו ששנינו במשנה גיטין י"ח ע"א מצא גטי נשים ושחרורי עבדים דייתקי מתנה ושוברים הרי זה לא יחזיר שאני אומר כתובים היו ונמלך עליהם שלא ליתנם ומקשינן וכי נמלך מאי הוי הא אמרת עדיו בחותמיו זכין לו ומשנינן ה"מ היכא דמטא שטרא לידו היכא דלא מטא שטרא לידו לא, ומאחר שנתבאר לך זה על כרחין למימר שאין ראוי לרמי בר חמא שיזכה קודם בשביל קדימת הכתיבה אלא אם כן יביא עדים שהגיע השטר לידו קודם מר עוקבא דאפשר דמר עוקבא הגיע שטרו לידו וזכה קודם שיגיע שטרו של רמי בר חמא לידו אע"פ שרמי בר חמא קדמה לו הכתיבה. זהו דעת רב נחמן.
 
אבל רב ששת סובר שנעמיד הדבר על חזקתו ונאמר שמי שקדמה לו הכתיבה אפילו שעה אחת בודאי הגיע שטרו לידו באותה שעה וזכה במתנתו קודם חברו, לפי שרב ששת סובר שיש קפידא על השעות כמו שיקפידו על הימים וכשם שמי שקדם לחברו ביום אחד זכה כך מי שקדם לחברו שעה אחת זכה, אם כן כשם שמי שנכתב לו השטר יום אחד קודם חברו זכה שבודאי הגיע לידו השטר קודם גם כן מי שנכתב לו השטר שעה אחת קודם חברו ודאי הגיע השטר לידו גם כן קודם וזכה, ולכן רב ששת אוקמיה בנכסיה לרמי בר חמא.
 
ואמר ליה רב נחמן שזה הדין לכתיבת שעות אינו נוהג כי אם בירושלים שכותבים שעות ולכן הם משתדלים שיגיע השטר לידו באותה שעה שנכתב ולהם יהי' דין השעות שוה ליום וכל מי שקדמה לו הכתבה אפילו שעה אחת ודאי זכה, אבל בשאר ארצות שאינם נוהגים להקפיד ולכתוב שעות לא נוכל לדון שהיום והשעה שוין, שאפשר לומר שרמי בר חמא אע"פ שהכתיבה שלו היתה קודמת אולי הגעת השטר לידו היתה מאוחרה מאחר שאין מקפידין בשעות ומר עוקבא הגיע לידו השטר קודם ממנו, או אפשר לומר שאמיה דרמי בר חמא בשעה אחת צותה לכתוב לשניהם אע"פ של רמי בר חמא נכתב קודם, ואפשר גם כן לומר שקודם שצותה שיכתבו למר עוקבא בא השטר בידו של רמי בר חמא, א"כ תחת האפשר שהגיעו השני שטרות לידם ביום אחד רב אמר חולקים ושמואל אמר שודא דדייני.
 
עד כאן דברי הרב ז"ל.
 
טוביינא דחכימי.
 
מה שכתבתי בחפזי לסורנייה כשהיה ר' וינטורה דוחק אותי להשיב מהרה מפני חפזון השליח אעתיקהו בשולי היריעה אות באות ויגיד עליו רעי הה"ר יצחק חתני נר"ו שעלו על ידיעתנו צדדי ההיתר. אכן על פי ספר תורת החטאת רסי' ל"ח שהוא אחרון וראה דברי הראשונים, שפר פתגמא לסמוך את ההיתר להפסד מרובה שישוער בכל מקום למראה עיני המורה - וגם זה למלך מלכו של עולם אין שוה רק מדינא שרי, אלא שיש מחמירים ואנו דוחין את החומרא במקום הפסד או דוחק שעה וכיוצא, וכשאמרנו שהמחמיר לעצמו תבא עליו ברכה מכלל שהמורה לאחרים ילמוד מבית הלל שמחמירין לעצמן ומקילין לכל ישראל, אבל במקום הפסד מרובה אפילו לעצמו אין להחמיר שלא לעבור על בל תשחית והתורה חסה על ממונן של ישראל.
 
בנוסח הקדיש לחזנים המזרחיים לומר תתקבל צלותנא ובעותנא עם צלותהון דכל בית ישראל משובח מאד. מבלעדי זה נראה שאין אנו צריכין לבקש על עצמנו מובטחים שהתפללנו כראוי, ואין צורך להתחנן אלא על האחרים. אך בנוסח זה קיימנו דברי ר' יוסי שהיה מתפלל על היחיד בכלל המרובים ואומר לחולה הרחמן ירחם עליך בתוך חולי ישראל. וזה פשוט וברור.
 
תשובה: ענין העופות של היתר שנמלחו עם האיסור נ"ל דחשיב הפסד מרובה אפילו בבית עשירים. ומהאי טעמא יש להקל ולזרוק לאשפה האיסור בלבד והשאר אפילו קליפה לא בעו, דדם אינו מפעפע ויש בכל התערובת הרבה יותר משיעור ששים כנגדו, ואי לאו דהפסד מרובה הוא המחמיר לעצמו תבא עליו ברכה.
 
פרשת והיה ברכה מנטווה ג' חשון הש"פ עפרא דארעא מנחם עזריא
 
(צורת העתק חתימתו).
שו"ת הרמ"ע מפאנו סימן קל
 
פרק אנדרוגינוס +יש לי פירוש על פרק אנדרוגינוס הזה מהגאון פאנו זצוק"ל המחבר בכ"י, אשר הוא כתוב בפסקים אחרים שאצלי בקונטרס בפני עצמו והפירוש ההוא כתב אותו הגאון הנ"ל אל כמוהר"ר אהרן בכ"מ ישראל פנצי מארייא ז"ל בעיר פירארה ע"ש.+
 
(פרק רביעי דבכורים).
 
אמ"ע הדין פרקא ודאי תנא ברא תנייה דמנקיט חומרא מתנייתא ברם עקר שרשוהי בתוספתא, ומדאשתביש ביה תנויי תריצנא ליה ברישא והדר נפרש.
 
א. אנדרוגינוס יש בו דרכים שוה לאנשים ויש בו דרכים שוה לנשים ויש בו דרכים שוה לאנשים ולנשים ויש בו דרכים אינו שוה לא לאנשים ולא לנשים.
 
ב. כיצד שוה לאנשים: מטמא בלובן כאנשים, ונושא אבל לא נישא כאנשים, ואינו מתיחד עם הנשים כאנשים, ואינו ניזון עם הבנות כאנשים, ומתעטף ומסתפר כאנשים, ועובר על בל תקיף ועל בל תשחית ועל בל תטמא למתים כאנשים, וחייב בכל המצות האמורות בתורה כאנשים.
 
ג. כיצד שוה לנשים: מטמא באודם כנשים, ואינו מתיחד עם האנשים כנשים, ואינו זוקק ליבום כנשים, ואינו חולק עם הבנים כנשים, ואינו חולק בקדשי קדשים כנשים, ואינו מאכיל בתרומה כנשים, ופסול לכל עדות שבתורה כנשים, ואם נבעל בעברה נפסל מן הכהונה כנשים.
 
ד. כיצד שוה לאנשים ולנשים: חייבים על מכתו ועל קללתו ועל נזקו כאנשים וכנשים, וההורגו שוגג גולה ומזיד נהרג כאנשים וכנשים, ואמו יושבת עליו דם טמא ודם טהור כאנשים וכנשים, ומביאה עליו קרבן כאנשים וכנשים. וחולק בקדשי הגבול כאנשים ונשים, ונוחל בכל הנחלות כאנשים וכנשים, והאומר הריני נזיר שזה איש ואשה הרי זה נזיר.
 
ה. כיצד אינו שוה לא לאנשים ולא לנשים: אין חייבין עליו על טומאת מקדש וקדשיו לא כאנשים ולא כנשים, ואין שורפין עליו את התרומה לא כאנשים ולא כנשים, ואינו נערך לא כאנשים ולא כנשים, ואינו נמכר לעבד עברי לא כאנשים ולא כנשים, והאומר הריני נזיר שזה לא איש ולא אשה הרי זה נזיר. רבי יוסי אומר אנדרוגינוס בריה בפני עצמה הוא ולא יכולים היו חכמים להכריע עליו אם הוא איש או אשה, אבל טומטום אינו כן פעמים שהוא איש פעמים שהוא אשה.
 
הפירוש:
 
א. כל הדרכים האלו ישנן באנדרוגינוס בחלוקי דיניו, לפיכך האומר הריני נזיר שזה איש והאומר שזה אשה והאומר שזה איש ולא אשה או אשה ולא איש ארבעתם נזירים ודאי, לפי שהוא בריה בפני עצמה כרבי יוסי.
 
ובכל הדרכים שהוא שוה בהם לאנשים אינו כנשים כלל, וכן הדין בכוי - מתניתין היא במסכת נזיר פרק בית שמאי ל"ד ע"א אלא דקתני התם חיובין בפני עצמן ושלילות בפני עצמן וכן שני חיובין כי הדדי ושני שלילות כי הדדי ולא הוצרך לפרש שלילה וחיוב יחד בשני דרכים שאתו מכללא - והכא הכי נמי.
 
ב. ומטמא בלובן שלו בין לדידיה בין לאחריני לתלות אבל לא לשרוף עליו תרומה וקדשים, ואין חייבין עליו על ביאת מקדש כדלקמן, והוא הדין לאודם דידיה דלא שנא.
 
נושא אם רצה רשות היא לו ולא חובה דליתיה בפריה ורביה וקדושיו קדושי ספק.
 
אבל לא נישא מתניתין היא בפרק הערל. שכיון שיש בו קצת סימני זכר אסור במשכבי אשה עיין פסקי הרא"ש ונמוקי יוסף שם.
 
אינו ניזון עם הבנות בנכסים מועטים דאמרין ליה אייתי ראיה דנקבה את, והוא הדין אי ליכא בת אלא הוא שאינו נזון ויחזרו זכרים על הפתחים אבל חולק עמהם בנכסים מועטים ממה נפשך והני מילי בקרקעי, אבל במטלטלי ובנכסים מועטים דשדר גאון שיהו ניזונים אלו ואלו כמו שאמר הרב ריש פרק מי שמת אף אנדרוגינוס ניזון עמהם ממה נפשך, ובנכסים מרובים לא גרע מן הבנות דדייקינן הכי עם הבנות לבדן הוא דאינו נזון הא עם הזכרים כל שיש להם בירושת אביהם נזון או חולק ויד הזכרים על העליונה.
 
מתעטף כאנשים ואין בו משום לא יהיה כלי גבר על אשה, ואם נתעטף כנשים הרי זה בלא ילבש גבר שמלת אשה ואינו לוקה.
 
ויש מפרשים מתעטף בציצית, ולא איריה דהא איתיה בכלל כל המצות שהוא חייב בהן כדלקמן.
 
ואית דמתנו: מתעטף כאבל, ואין צורך.
 
ומסתפר כאנשים הכי נמי דהוי בכלל תקון גברא, ומשום הכי איתיה בבל תשחית ובל תקיף דהא בהא תליא - לפיכך אית מאן דלא תני אלא חדא מנייהו -, ואיתיה נמי בבל תטמא למתים, אבל אינו לוקה בכל אלה.
 
ואית מאן דתנו הכי בפירוש בבבא השלישית אלא שנשתבשו בה ושונים: ואינו עובר על בל תקיף ועל בל תשחית ועל בל תטמא למתים - ותריצנא לה [דה"ק] ואינו לוקה; ואין צורך לשנותה, דמדקתני הכא סיפא וחייב בכל המצות למימרא שבכל שאר אסורין השוה הכתוב אשה לאיש לכל עונשין שבתורה ממילא משמע דבהני תלת ודכותייהו כגון לא ילבש גבר דלעיל אסור ואינו לוקה דלית בהו חיובא לאלקוייה עליה.
 
והא דקתני חייב במצוות כולל גם כן כל מצות עשה שהזמן גרמא אבל אינו מברך עליהן אלא אליבא דמאן דאמר נשים סומכות רשות, ורבי יוסי היא והוא ניהו תנא דכליה פרקין כדלקמן.
 
ודע כי כל האמור בגמרא דראש השנה כ"ט ע"א גבי טומטום ואנדרוגינוס וחציו עבד שזה מוציא את מינו בלבד וזה מוציא עצמו בלבד וזה אפילו עצמו אינו מוציא, איננו ענין אלא לתקיעת שופר ודכוותה משאר עשה שהנשים פטורות מהן, אבל הן חייבות בנר חנוכה ובמקרא מגלה ואלה שלשתם בנשים ומוציאים אפילו את האנשים דתנן ר"ה כ"ט ע"א כל מי שאינו מחוייב בדבר אינו מוציא את הרבים ידי חובה הא מחוייב מוציא.
 
ג. ומטמא באודם כדלעיל, ובסמוך נוסיף בה דברים.
 
אינו מתיחד עם האנשים כנשים כך היא שנויה בתוספתא שלפנינו סוף בכורים.
 
וכתב כסף משנה בסוף הלכות אסורי ביאה דרבי יהודה דמתניתין סוף קדושין פ"ב ע"א היא ואנו אין לנו בדברי רבי יהודה התם אלא מאי דקתני לא יישנו שני רווקים בטלית אחת, ואי מהא לא איריא זולתי אם באנו לחלק דיחוד דלעיל שאסרנו לו לאנדרוגינוס בין הנשים הוא סתם יחוד דעלמא בבית אחד ודהכא אינו אלא במטה אחת ודברי נביאות הם, ועוד כרבי יהודה לא סבירא לן משפוכי נפשין אדרבי יהודה למה לן, ותו אפילו תימא רבי יהודה לא שביק חיי לאנדרוגינוס לעולם, - אלא ודאי מותר לו להתיחד עם האנשים, וכן פסק הרמב"ם וטעמא דמלתא שכיון שאינו נישא הכל בדלי ממנו וכל שכן כשרואין אותו שנושא ושאינו מתיחד עם הנשים הוי בחזקת זכר גבייהו ולא נחשדו ישראל על הזכור, ומדברי מגיד משנה מוכח שבספרי התוספתא הקדמונים לא היה כתוב בהם הלשון הזה.
 
וכבר ראיתי מי שנדחק לפרש שאינו מתיחד עם האנשים שהוא ערוה עליהם כאילו היתה אשה גמורה וחומרא דאתיא לידי קולא היא אצל שאר האנשים.
 
ולדידן מסתברא דלצדדין קתני: אילו רבו עליו סימני נקבות עד שנראה לכל שהוא אשה אע"פ שאסור לינשא כדלעיל אינו מתיחד כלל עם שום אדם ונכון הוא עיין לקמן, וכל שיש לו זכרות כל שהוא אינו מתיחד עם הנשים כלל שדעתן קלה, אבל סתם אנדרוגינוס שהוא שכן ונדמה לאנשים מתיחד עמהם ולא עם הנשים כאמור.
 
אינו זוקק ליבום דלאו בר אולודי הוא ואין לו רפואה ולא היתה לו שעת הכושר.
 
אינו חולק עם הבנים בנכסים מרובים דאמרי ליה אייתי ראיה דזכר את, הא עם הבנות חולק ויפה כחו שאם בא אנדרוגינוס ובת אחת לחלוק בנחלתם פלגא ודאי לאנדרוגינוס ואידך פלגא הוי ממון המוטל בספק שאם הוא זכר הא במקום ברא ברתא לא תירות לפיכך שורת הדין שחולקים באידך פלגא נמצא אנדרוגינוס נוטל שלשה חלקים והבת רביע.
 
ודין זה מבואר לטומטום בדברי הרא"ש ריש פרק מי שמת אהא דתנן (ב"ב ק"מ ע"ב) הניח בנים ובנות וטומטום, ולא פירש באנדרוגינוס כלום ואיכא למימר ששניהם שוים וסוגיא דהתם הכי רהטא.
 
אבל בעל הטורים בחשן המשפט סימן ר"פ תפש לו שטת אביו בטומטום, וחלק מסברא באנדרוגינוס ואמר שכיון שבריה בפני עצמה הוא גרע טפי מטומטום - ולא עוד אלא שאמר שאין לו עם הבן כלום, והרמב"ם לא כך אמר אלא הבן יורש הכל למימרא דירושה הוא דלית ליה לאנדרוגינוס במקום בן הא מזונות אית ליה וכן פירש מהר"י קארו והוא מוכרח וברור - ויש להשיב על דברי הטור שלא אמרו בריה בפני עצמה הוא אלא שהאומר הריני נזיר שזה איש הרי זה נזיר בשביל כל הדרכים ששוה בהם לאיש כמו שזכרנו וכן שזה אשה כדלעיל מה שאין כן בטומטום שאם הוא איש אינו אשה וספק גרידא הוא, והרי בהדיא שנו באנדוגינוס /באנדרוגינוס/ נוחל בכל הנחלות כאנשים וכנשים ובמקום בת בהכרח היא מודה לו דפלגא דיליה ואידך פלגא מוטל בספק כדאמרן ואין בינו לטומטום כלום.
 
ופשוט הוא בנמוקי יוסף דכי הדדי נינהו אך לא פרשו מה דינם עם הבת.
 
ואף הרמב"ם השוה מדותיו בשניהם אלא שאמר שהן חולקים עם הבת בשוה.
 
ונראים דברינו בטומטום שהרא"ש ובנו מודים לנו.
 
ובאנדרוגינוס נמי כותין מסתברא, דסוגיא דשמעתא וכן בהלכות הרב ושטת הרמב"ם ונמוקי יוסף ובית יוסף מסכימים עמנו דשוו אהדדי, ואיכא למימר דהרא"ש נמי הכי סבירא ליה, ודא ברירא דמלתא ולא תזוז מנה.
 
ופשוט גם כן שאם נקרע הטומטום ונמצא נקבה מחזיר לבת רביע.
 
ואם נמצא זכר משלמת לו הכל, וחולק עם האחים, אלא שאם הוא בכור אינו נוטל פי שנים ואם הוא פשוט אינו ממעט בחלק בכורה כדאיתא בפרק יש נוחלין ב"ב קכ"ו - ז - מה שאי אפשר לומר כן באנדרוגינוס וזו היא שאמרו שהוא בריה בפני עצמה -.
 
ואינו מאכיל את אשתו בת ישראל בתרומה אם הוא כהן, ופשוט שמאכיל את אמו דבזרע תלה רחמנא ואפילו נקבה ודאי.
 
ואם נבעל מכל מקום לכל אדם שאי אפשר אלא בעברה - דהא אינו נישא כלל - נפסל מן הכהונה, פירוש: מן התרומה ומשאר קדשי הגבול.
 
ויש מחלקים בבא זו לשתים: ואינו נבעל בעברה; ונפסל מן הכהונה. - ברם רישא ודאי משנה שאינה צריכה הוא, דעדיפא מנה תני לעיל ואינו נישא כל עקר משמע דלא תפסי ביה קדושין אפילו בספק, וכל שאין בו קדושין לא עכשיו ולא לאחר זמן יש בו עברה חמורה, ולהרבות עליו חומר מי שהוא ערוה עליו כאילו היתה אשה גמורה כמו שחשב זולתנו לא מסתבר כלל ואפילו עם מה שזכרנו למעלה שאילו רבו עליו סימני נקבות אינו מתיחד עם האנשים, דהא איכא תנאי ואמוראי דמחייבי עליה סקילה משני מקומות יבמות פ"ב דדרשי איזהו זכר שיש לו שתי משכבות כאשה הוי אומר זה אנדרוגינוס, ויש מגדולי הפוסקים מי שהעלה בדבריהם דאף רבי אליעזר דסבר כעין זכר דוקא חייבים עליו סקילה ואידך אסורא הוא דאית ביה ולא סקילה לא שמענו שחלק באסור זה בין קרובים לרחוקים שהרי אפילו מספק אין קדושין תופסין בו שלא יהא חומרו קולו שיחשוב לו היתר לינשא והא ודאי ליתא וכל שאינו בכלל הויה ואישות אין עלינו ולא על אחרים קדושין מחמת שנשתנה גופו ליתיה לא בת ולא אחות דיו שיעמוד באסור שוה לכל אדם לית כאן לא כולל ולא מוסיף ולא בת אחת ולא אסור על אסור כלל אפילו למאן דאית ליה, - ולפום ריהטא הוה לן למימר שלזאת יקרא (גינאנדרוס) [אנדרוגינוס] ושלא נחוש כלל לקדושין שנתן הוא לאשה אחרת אבל לא חלקו חכמים בדבר ולחומרא, וכך ראוי להורות שכל חומרי אנדרוגינוס יהיו נוהגים בה ונוסף עליהם מה שלמדנו מההיא גרסא דלעיל באסור היחוד עם האנשים לצדדין כדאמרן, זה הדבר אשר צוה את משה באנדרוגינוס בלי ספק -; וסיפא הכי נמי שאינה צריכה, והמפרש בה שאינו נושא את כפיו ואין עליו מצות כהונה אל הפרוכת לא יבא ואל המזבח לא יקרב אף אתה אמור לו זיל קרי בי רב שאין מום גדול מזה ואפילו לעשרה אינו משלים כאחד מישראל ולא שייך פסול כהונה אלא למי שהיה כשר מתחלתו. הא אי אתה שונה אלא כלשון הראשון דכלה חדא בבא היא.
 
ד. חייבין על מכתו וכו' לא שנה אחרים שחבלו בו אף הוא שחבל באחרים, ופשוט הוא.
 
ואית דמתני סיפא: אין חייבין על מכתו ועל קללתו, וחזינא ליה למאן דהוא דלא גמיר ולא סביר והוא מתעטף בטליתן של חכמים ואיננו לא חכם ולא תלמיד, דאוקמה בעבד כנעני אנדרוגינוס שאינו יוצא בראשי אברים המיוחדים לזכר בלבד כגון ראש הגויה ולנקבה בלבד כגון ראשי דדים - ולא מלתא היא דאמר [מאחר] שבא לחדש דין זה אשר בדה מלבו אחר סוף הוראה ולא צייתינן ליה, ותו דהא כתיב שן עבדו או שן אמתו ולפי ראשי אברים מהקשא דמומין דבגלוי ואינן חוזרין והאי או ודאי לטפויי אתא, ודכותיה או לאיל לרבות את הפלגס לנסכי איל וטובא הכי נמי בפרק שתי מדות וכן או הבגד לרבות שאר בגדים אע"פ שאינם צמר ופשתים ליטמא בג' על ג' וכן רבים, ואע"ג דבפרק מרובה תנא שור או כשב פרט לכלאים או עז פרט לנדמה הוא אמר רבא דאזלינן בתר ענינא דקרא והכא נמי נימא או שן אמתו לרבות את האנדרוגינוס שיוצא בראשי אברין המיוחדים כדלעיל דאילו לשן ועין וראשי אצבעות לא גרע מאמתו; ועוד, לא יהא אלא ספק דינא הוי קולא לנתבע והוא האנדרוגינוס שזכה בעצמו אם הוא גדול, ואפילו קטן דליכא למימר ביה הכי הא מפשטה דקרא יוצא לחרות דכתיב שן עבדו או שן אמתו מכל מקום דהכי אגמריה רחמנא למשה אי עבדו הוא אפקיה ואי אמתו הכי נמי לא נאמר כאן זכר דנימא זכר ודאי ולא נקבה דנימא נקבה ודאית, אדרבא עבדו הוא שהנודר בנזיר שהוא איש הרי זה נזיר הלכך יוצא לחירות בראש הגויה נמי וכן אמתו הוא שהנודר בנזיר שהוא אשה הרי זה נזיר הלכך יוצא לחירות בראשי דדין נמי וכשם שהנודר בנזיר שהוא איש ואשה הרי זה נזיר כך עבדו ואמתו כי הדדי הוא ויוצא לחירות בסימני שניהם וזה פשוט. מכירים אנו (או') באותו המתחכם שלא שנה ולא שמש ועשה בפירושו תורה פלסתר ומה שנמסרו דבריו לרבים היא שגגה רבתית שיצאה מבית הדפוס והיא גרמה לנו לפרסמו שלא יטעו התלמידים וראיתי חובה לעצמנו לפרש את הפרק הזה ולהשתדל בו כהוגן להרים מכשול מדרכי העיון ולהעמידו על האמת.
 
עוד חלק ולא מחכמה בין המקלל אנדרוגינוס זה שחייב ברישא ובין מקלל איש זה או אשה זו שהוא פטור בסיפא למאן דתני לה, - והא נמי בדותא היא, אלא כי היכי דשוה לאנשים ולנשים לשוויה נזיר ודאי לנודר בו להלקות על התגלחת ועל הטומאה ועל היוצא מן הגפן ולא חיישינן להבאת חולין לעזרה בתגלחת הטהרה כך ישוה להם לדין קללה ופשוט הוא, סמי הך סיפא מהכא.
 
אמו יושבת עליו דם טמא שבועיים, ודם טהור כ"ו יום עד סוף מ' בלבד דהוי כחומרי שניהם.
 
ה. אין חייבין עליו על טומאת מקדש וקדשיו תוספתא דזבים פרק שני ומימריה דרב בפרק המפלת נדה כ"ח ע"א ואין שורפין עליו את התרומה, שם. ובלובן דידיה לחוד הדברים אמורים בין לגופיה בין לאחרים שנגעו בו, והוא הדין לאודם לחוד.
 
ומסיים בה התם בתוספתא ובגמרא: שאם ראה לובן ואודם כאחד שורפין עליו את התרומה ואין חייבין על ביאת מקדש.
 
עוד בתוספתא: הנוגע בלובן ואודם ונכנס למקדש פטור פירשה הרמב"ם בריש הלכות מטמאי משכב ומושב באחרים שנגעו בלובן ואודם שלו כאחד.
 
עוד בתוספתא: הוא עצמו שנגע בלובן ואודם ונכנס למקדש פטור. וכך היא גרסת ה"ר שמשון בפירוש המשנה ריש פרק ראשון דזבים. וניחא למימר דאע"ג דאנדרוגינוס איש ודאי ואשה ודאית בחלוקי הדינים שזכרנו והנודר בנזיר יוכיח סד"א אף בשלו כיון שנגע בשתיהן לדידיה מהת לחייב, וטומטום נמי ליחייב ממה נפשך, אעפ"כ פטור מגזרת הכתוב שאמרה מזכר עד נקבה תשלחו כדאיתא בפרק המפלת.
 
אך קשה לגרסא זו דהיינו קמייתא דקתני ראה לובן ואודם כאחד אין חייבין וכו', דמאי שנא ראה מנגע בשלו - ויש לומר דראה שנים כאחד קיל טפי דהואיל ואמר רחמנא מזכר עד נקבה בעינן אפוקי מזכר עד דליהוי נקבה ודאית והוא הדין אפכא, אבל ראה בשני זמנים איכא למימר מעקרא כזכר דיינינן ליה והשתא כנקבה דהא והא איתנהו ביה שפיר קריא ביה מזכר עד נקבה, וטומטום נמי נימא דעל כרחין בחד מנייהו ליטמא, קמ"ל דלא.
 
אבל כסף משנה אמר שהיא גרסא משובשת, וגרסינן בה: הוא עצמו שנגע בלובן ואודם ונכנס למקדש חייב. והיא גרסת הרמב"ם והראב"ד. אלא שהראב"ד מפרשה לאנדרוגינוס שנגע בשל ודאין. - וקשה דלדבריו או או קתני ועוד משנה שאינה צריכה היא דפשיטא שהוא חייב ומוזהר בכל המצות ומיטמא בזיבת אחרים כשם שהוא מיטמא בשרץ ונבלה.
 
ומשום הכי פירשה הרמב"ם שנגע הוא עצמו בלובן ואודם שראה. פירוש לפירושו: דנגע השתא בבת אחת במה שראה בשני זמנים, - לפיכך לא אמר שראה כאחד כמו שאמר בבבא האחרת -, דאם לא תימא הכי מי איכא ראה ולא נגע הא בעינן חתימת פי האמה וכשראה כאחד אף הוא נגע כאחד וחייב על ביאת מקדש ואעפ"כ אחרים שנגעו בשתיהן אין חייבין על ביאת מקדש כדלעיל, אלא בזמנים מחולפים, ולא מיבעיא אם טבל בנתים להתיר עצמו לאכילת תרומה ולמגע טהרות שאין הראיות מצטרפות אלא אפילו לא טבל אינו מן השם להתחייב בראיה על ביאת מקדש לפי שבשעת ראיה אין אני קורא בו מזכר עד נקבה, אבל השתא בשעת מגעו בשלו בשתיהן כאחד שפיר קרינן ביה תשלחו ולפיכך חייב, ואתיא דלא כדברי הרב רבינו שמשון לא לגמריה ולא לסבריה. עד כאן יש לי להסביר פנים לדעת הרמב"ם.
 
אלא שהראב"ד וה"ר שמשון שניהם אמרו דבר אחד לענין הדין אע"פ שנתחלפה להם הגרסא ונראין דבריהם, כי האזן לא תמלא לחלק בין ראה לנגע כיון שאין ראיה מטמאה אלא בחתימת פי האמה - ולא תימא דכל כמה דלא נפיק מגע בית הסתרים הוא ואפשר דנפיק בקיסם כדבעא מיניה רבי אמי מרב הונא, דהא פשיטא לן התם בפרק המפלת דחתימת פי האמה שמה נגיעה ולא בית הסתרים הוא - וכיון שלא נתחייב על הראיה בין טבל בנתים בין לא טבל שוב אין במגעו חיוב כלל על טומאת מקדש וקדשיו לא לדידיה ולא לאחריני דמאי שנא.
 
ואף לפי גרסת הראב"ד יש לישב דאין ודאי או או קתני כיון דכל חדא מנייהו ודאי טומאה, וצריכא סד"א ליכא מידי דאיהו קא חזי ופטור וליחייב בדאחריני קא משמע לן.
 
ובתוספתא דבכורים שנינו: אין חייבין על חטאתו ואין שורפין על טומאתו. ויש לנו לפרשה על הדרך שזכרנו שאין חייבין קרבן עולה ויורד בשביל טומאה היוצא ממנו על מקדש וקדשיו, ואשכחן לעולה ויורד דאיקרי חטאת סתם בריש זבחים גבי חטאת ששחטה שלא לשמה וסוגיין בכליה גמרא הכי נמי, וקא משמע לן האי תנא דאפילו הפריש חטאתו אינו אלא הקדש טעות ואין שם חטאת קרוי עליה להתחייב בה משום מעילה.
 
ויש גורס: אין חייבין על טומאתו ואין שורפין על טומאתו ולא יקשה דלערבינהו, כיון שאין דינם שוה: שאין חייבין על טומאתו כלל אפילו ודאי טומאה כיון שראה לובן ואודם כאחת, אבל שורפין עליו את התרומה כדאמרן ולא שנו אין שורפין אלא על אחת מהן בלבד.
 
אמר רבי יוסי אנדרוגינוס בריה בפני עצמה הוא וכו' והוא קא משמע לן מאן תנא דכליה פרקין רבי יוסי.
שו"ת הרמ"ע מפאנו סימן קל
 
פרק אנדרוגינוס +יש לי פירוש על פרק אנדרוגינוס הזה מהגאון פאנו זצוק"ל המחבר בכ"י, אשר הוא כתוב בפסקים אחרים שאצלי בקונטרס בפני עצמו והפירוש ההוא כתב אותו הגאון הנ"ל אל כמוהר"ר אהרן בכ"מ ישראל פנצי מארייא ז"ל בעיר פירארה ע"ש.+
 
(פרק רביעי דבכורים).
 
אמ"ע הדין פרקא ודאי תנא ברא תנייה דמנקיט חומרא מתנייתא ברם עקר שרשוהי בתוספתא, ומדאשתביש ביה תנויי תריצנא ליה ברישא והדר נפרש.
 
א. אנדרוגינוס יש בו דרכים שוה לאנשים ויש בו דרכים שוה לנשים ויש בו דרכים שוה לאנשים ולנשים ויש בו דרכים אינו שוה לא לאנשים ולא לנשים.
 
ב. כיצד שוה לאנשים: מטמא בלובן כאנשים, ונושא אבל לא נישא כאנשים, ואינו מתיחד עם הנשים כאנשים, ואינו ניזון עם הבנות כאנשים, ומתעטף ומסתפר כאנשים, ועובר על בל תקיף ועל בל תשחית ועל בל תטמא למתים כאנשים, וחייב בכל המצות האמורות בתורה כאנשים.
 
ג. כיצד שוה לנשים: מטמא באודם כנשים, ואינו מתיחד עם האנשים כנשים, ואינו זוקק ליבום כנשים, ואינו חולק עם הבנים כנשים, ואינו חולק בקדשי קדשים כנשים, ואינו מאכיל בתרומה כנשים, ופסול לכל עדות שבתורה כנשים, ואם נבעל בעברה נפסל מן הכהונה כנשים.
 
ד. כיצד שוה לאנשים ולנשים: חייבים על מכתו ועל קללתו ועל נזקו כאנשים וכנשים, וההורגו שוגג גולה ומזיד נהרג כאנשים וכנשים, ואמו יושבת עליו דם טמא ודם טהור כאנשים וכנשים, ומביאה עליו קרבן כאנשים וכנשים. וחולק בקדשי הגבול כאנשים ונשים, ונוחל בכל הנחלות כאנשים וכנשים, והאומר הריני נזיר שזה איש ואשה הרי זה נזיר.
 
ה. כיצד אינו שוה לא לאנשים ולא לנשים: אין חייבין עליו על טומאת מקדש וקדשיו לא כאנשים ולא כנשים, ואין שורפין עליו את התרומה לא כאנשים ולא כנשים, ואינו נערך לא כאנשים ולא כנשים, ואינו נמכר לעבד עברי לא כאנשים ולא כנשים, והאומר הריני נזיר שזה לא איש ולא אשה הרי זה נזיר. רבי יוסי אומר אנדרוגינוס בריה בפני עצמה הוא ולא יכולים היו חכמים להכריע עליו אם הוא איש או אשה, אבל טומטום אינו כן פעמים שהוא איש פעמים שהוא אשה.
 
הפירוש:
 
א. כל הדרכים האלו ישנן באנדרוגינוס בחלוקי דיניו, לפיכך האומר הריני נזיר שזה איש והאומר שזה אשה והאומר שזה איש ולא אשה או אשה ולא איש ארבעתם נזירים ודאי, לפי שהוא בריה בפני עצמה כרבי יוסי.
 
ובכל הדרכים שהוא שוה בהם לאנשים אינו כנשים כלל, וכן הדין בכוי - מתניתין היא במסכת נזיר פרק בית שמאי ל"ד ע"א אלא דקתני התם חיובין בפני עצמן ושלילות בפני עצמן וכן שני חיובין כי הדדי ושני שלילות כי הדדי ולא הוצרך לפרש שלילה וחיוב יחד בשני דרכים שאתו מכללא - והכא הכי נמי.
 
ב. ומטמא בלובן שלו בין לדידיה בין לאחריני לתלות אבל לא לשרוף עליו תרומה וקדשים, ואין חייבין עליו על ביאת מקדש כדלקמן, והוא הדין לאודם דידיה דלא שנא.
 
נושא אם רצה רשות היא לו ולא חובה דליתיה בפריה ורביה וקדושיו קדושי ספק.
 
אבל לא נישא מתניתין היא בפרק הערל. שכיון שיש בו קצת סימני זכר אסור במשכבי אשה עיין פסקי הרא"ש ונמוקי יוסף שם.
 
אינו ניזון עם הבנות בנכסים מועטים דאמרין ליה אייתי ראיה דנקבה את, והוא הדין אי ליכא בת אלא הוא שאינו נזון ויחזרו זכרים על הפתחים אבל חולק עמהם בנכסים מועטים ממה נפשך והני מילי בקרקעי, אבל במטלטלי ובנכסים מועטים דשדר גאון שיהו ניזונים אלו ואלו כמו שאמר הרב ריש פרק מי שמת אף אנדרוגינוס ניזון עמהם ממה נפשך, ובנכסים מרובים לא גרע מן הבנות דדייקינן הכי עם הבנות לבדן הוא דאינו נזון הא עם הזכרים כל שיש להם בירושת אביהם נזון או חולק ויד הזכרים על העליונה.
 
מתעטף כאנשים ואין בו משום לא יהיה כלי גבר על אשה, ואם נתעטף כנשים הרי זה בלא ילבש גבר שמלת אשה ואינו לוקה.
 
ויש מפרשים מתעטף בציצית, ולא איריה דהא איתיה בכלל כל המצות שהוא חייב בהן כדלקמן.
 
ואית דמתנו: מתעטף כאבל, ואין צורך.
 
ומסתפר כאנשים הכי נמי דהוי בכלל תקון גברא, ומשום הכי איתיה בבל תשחית ובל תקיף דהא בהא תליא - לפיכך אית מאן דלא תני אלא חדא מנייהו -, ואיתיה נמי בבל תטמא למתים, אבל אינו לוקה בכל אלה.
 
ואית מאן דתנו הכי בפירוש בבבא השלישית אלא שנשתבשו בה ושונים: ואינו עובר על בל תקיף ועל בל תשחית ועל בל תטמא למתים - ותריצנא לה [דה"ק] ואינו לוקה; ואין צורך לשנותה, דמדקתני הכא סיפא וחייב בכל המצות למימרא שבכל שאר אסורין השוה הכתוב אשה לאיש לכל עונשין שבתורה ממילא משמע דבהני תלת ודכותייהו כגון לא ילבש גבר דלעיל אסור ואינו לוקה דלית בהו חיובא לאלקוייה עליה.
 
והא דקתני חייב במצוות כולל גם כן כל מצות עשה שהזמן גרמא אבל אינו מברך עליהן אלא אליבא דמאן דאמר נשים סומכות רשות, ורבי יוסי היא והוא ניהו תנא דכליה פרקין כדלקמן.
 
ודע כי כל האמור בגמרא דראש השנה כ"ט ע"א גבי טומטום ואנדרוגינוס וחציו עבד שזה מוציא את מינו בלבד וזה מוציא עצמו בלבד וזה אפילו עצמו אינו מוציא, איננו ענין אלא לתקיעת שופר ודכוותה משאר עשה שהנשים פטורות מהן, אבל הן חייבות בנר חנוכה ובמקרא מגלה ואלה שלשתם בנשים ומוציאים אפילו את האנשים דתנן ר"ה כ"ט ע"א כל מי שאינו מחוייב בדבר אינו מוציא את הרבים ידי חובה הא מחוייב מוציא.
 
ג. ומטמא באודם כדלעיל, ובסמוך נוסיף בה דברים.
 
אינו מתיחד עם האנשים כנשים כך היא שנויה בתוספתא שלפנינו סוף בכורים.
 
וכתב כסף משנה בסוף הלכות אסורי ביאה דרבי יהודה דמתניתין סוף קדושין פ"ב ע"א היא ואנו אין לנו בדברי רבי יהודה התם אלא מאי דקתני לא יישנו שני רווקים בטלית אחת, ואי מהא לא איריא זולתי אם באנו לחלק דיחוד דלעיל שאסרנו לו לאנדרוגינוס בין הנשים הוא סתם יחוד דעלמא בבית אחד ודהכא אינו אלא במטה אחת ודברי נביאות הם, ועוד כרבי יהודה לא סבירא לן משפוכי נפשין אדרבי יהודה למה לן, ותו אפילו תימא רבי יהודה לא שביק חיי לאנדרוגינוס לעולם, - אלא ודאי מותר לו להתיחד עם האנשים, וכן פסק הרמב"ם וטעמא דמלתא שכיון שאינו נישא הכל בדלי ממנו וכל שכן כשרואין אותו שנושא ושאינו מתיחד עם הנשים הוי בחזקת זכר גבייהו ולא נחשדו ישראל על הזכור, ומדברי מגיד משנה מוכח שבספרי התוספתא הקדמונים לא היה כתוב בהם הלשון הזה.
 
וכבר ראיתי מי שנדחק לפרש שאינו מתיחד עם האנשים שהוא ערוה עליהם כאילו היתה אשה גמורה וחומרא דאתיא לידי קולא היא אצל שאר האנשים.
 
ולדידן מסתברא דלצדדין קתני: אילו רבו עליו סימני נקבות עד שנראה לכל שהוא אשה אע"פ שאסור לינשא כדלעיל אינו מתיחד כלל עם שום אדם ונכון הוא עיין לקמן, וכל שיש לו זכרות כל שהוא אינו מתיחד עם הנשים כלל שדעתן קלה, אבל סתם אנדרוגינוס שהוא שכן ונדמה לאנשים מתיחד עמהם ולא עם הנשים כאמור.
 
אינו זוקק ליבום דלאו בר אולודי הוא ואין לו רפואה ולא היתה לו שעת הכושר.
 
אינו חולק עם הבנים בנכסים מרובים דאמרי ליה אייתי ראיה דזכר את, הא עם הבנות חולק ויפה כחו שאם בא אנדרוגינוס ובת אחת לחלוק בנחלתם פלגא ודאי לאנדרוגינוס ואידך פלגא הוי ממון המוטל בספק שאם הוא זכר הא במקום ברא ברתא לא תירות לפיכך שורת הדין שחולקים באידך פלגא נמצא אנדרוגינוס נוטל שלשה חלקים והבת רביע.
 
ודין זה מבואר לטומטום בדברי הרא"ש ריש פרק מי שמת אהא דתנן (ב"ב ק"מ ע"ב) הניח בנים ובנות וטומטום, ולא פירש באנדרוגינוס כלום ואיכא למימר ששניהם שוים וסוגיא דהתם הכי רהטא.
 
אבל בעל הטורים בחשן המשפט סימן ר"פ תפש לו שטת אביו בטומטום, וחלק מסברא באנדרוגינוס ואמר שכיון שבריה בפני עצמה הוא גרע טפי מטומטום - ולא עוד אלא שאמר שאין לו עם הבן כלום, והרמב"ם לא כך אמר אלא הבן יורש הכל למימרא דירושה הוא דלית ליה לאנדרוגינוס במקום בן הא מזונות אית ליה וכן פירש מהר"י קארו והוא מוכרח וברור - ויש להשיב על דברי הטור שלא אמרו בריה בפני עצמה הוא אלא שהאומר הריני נזיר שזה איש הרי זה נזיר בשביל כל הדרכים ששוה בהם לאיש כמו שזכרנו וכן שזה אשה כדלעיל מה שאין כן בטומטום שאם הוא איש אינו אשה וספק גרידא הוא, והרי בהדיא שנו באנדוגינוס /באנדרוגינוס/ נוחל בכל הנחלות כאנשים וכנשים ובמקום בת בהכרח היא מודה לו דפלגא דיליה ואידך פלגא מוטל בספק כדאמרן ואין בינו לטומטום כלום.
 
ופשוט הוא בנמוקי יוסף דכי הדדי נינהו אך לא פרשו מה דינם עם הבת.
 
ואף הרמב"ם השוה מדותיו בשניהם אלא שאמר שהן חולקים עם הבת בשוה.
 
ונראים דברינו בטומטום שהרא"ש ובנו מודים לנו.
 
ובאנדרוגינוס נמי כותין מסתברא, דסוגיא דשמעתא וכן בהלכות הרב ושטת הרמב"ם ונמוקי יוסף ובית יוסף מסכימים עמנו דשוו אהדדי, ואיכא למימר דהרא"ש נמי הכי סבירא ליה, ודא ברירא דמלתא ולא תזוז מנה.
 
ופשוט גם כן שאם נקרע הטומטום ונמצא נקבה מחזיר לבת רביע.
 
ואם נמצא זכר משלמת לו הכל, וחולק עם האחים, אלא שאם הוא בכור אינו נוטל פי שנים ואם הוא פשוט אינו ממעט בחלק בכורה כדאיתא בפרק יש נוחלין ב"ב קכ"ו - ז - מה שאי אפשר לומר כן באנדרוגינוס וזו היא שאמרו שהוא בריה בפני עצמה -.
 
ואינו מאכיל את אשתו בת ישראל בתרומה אם הוא כהן, ופשוט שמאכיל את אמו דבזרע תלה רחמנא ואפילו נקבה ודאי.
 
ואם נבעל מכל מקום לכל אדם שאי אפשר אלא בעברה - דהא אינו נישא כלל - נפסל מן הכהונה, פירוש: מן התרומה ומשאר קדשי הגבול.
 
ויש מחלקים בבא זו לשתים: ואינו נבעל בעברה; ונפסל מן הכהונה. - ברם רישא ודאי משנה שאינה צריכה הוא, דעדיפא מנה תני לעיל ואינו נישא כל עקר משמע דלא תפסי ביה קדושין אפילו בספק, וכל שאין בו קדושין לא עכשיו ולא לאחר זמן יש בו עברה חמורה, ולהרבות עליו חומר מי שהוא ערוה עליו כאילו היתה אשה גמורה כמו שחשב זולתנו לא מסתבר כלל ואפילו עם מה שזכרנו למעלה שאילו רבו עליו סימני נקבות אינו מתיחד עם האנשים, דהא איכא תנאי ואמוראי דמחייבי עליה סקילה משני מקומות יבמות פ"ב דדרשי איזהו זכר שיש לו שתי משכבות כאשה הוי אומר זה אנדרוגינוס, ויש מגדולי הפוסקים מי שהעלה בדבריהם דאף רבי אליעזר דסבר כעין זכר דוקא חייבים עליו סקילה ואידך אסורא הוא דאית ביה ולא סקילה לא שמענו שחלק באסור זה בין קרובים לרחוקים שהרי אפילו מספק אין קדושין תופסין בו שלא יהא חומרו קולו שיחשוב לו היתר לינשא והא ודאי ליתא וכל שאינו בכלל הויה ואישות אין עלינו ולא על אחרים קדושין מחמת שנשתנה גופו ליתיה לא בת ולא אחות דיו שיעמוד באסור שוה לכל אדם לית כאן לא כולל ולא מוסיף ולא בת אחת ולא אסור על אסור כלל אפילו למאן דאית ליה, - ולפום ריהטא הוה לן למימר שלזאת יקרא (גינאנדרוס) [אנדרוגינוס] ושלא נחוש כלל לקדושין שנתן הוא לאשה אחרת אבל לא חלקו חכמים בדבר ולחומרא, וכך ראוי להורות שכל חומרי אנדרוגינוס יהיו נוהגים בה ונוסף עליהם מה שלמדנו מההיא גרסא דלעיל באסור היחוד עם האנשים לצדדין כדאמרן, זה הדבר אשר צוה את משה באנדרוגינוס בלי ספק -; וסיפא הכי נמי שאינה צריכה, והמפרש בה שאינו נושא את כפיו ואין עליו מצות כהונה אל הפרוכת לא יבא ואל המזבח לא יקרב אף אתה אמור לו זיל קרי בי רב שאין מום גדול מזה ואפילו לעשרה אינו משלים כאחד מישראל ולא שייך פסול כהונה אלא למי שהיה כשר מתחלתו. הא אי אתה שונה אלא כלשון הראשון דכלה חדא בבא היא.
 
ד. חייבין על מכתו וכו' לא שנה אחרים שחבלו בו אף הוא שחבל באחרים, ופשוט הוא.
 
ואית דמתני סיפא: אין חייבין על מכתו ועל קללתו, וחזינא ליה למאן דהוא דלא גמיר ולא סביר והוא מתעטף בטליתן של חכמים ואיננו לא חכם ולא תלמיד, דאוקמה בעבד כנעני אנדרוגינוס שאינו יוצא בראשי אברים המיוחדים לזכר בלבד כגון ראש הגויה ולנקבה בלבד כגון ראשי דדים - ולא מלתא היא דאמר [מאחר] שבא לחדש דין זה אשר בדה מלבו אחר סוף הוראה ולא צייתינן ליה, ותו דהא כתיב שן עבדו או שן אמתו ולפי ראשי אברים מהקשא דמומין דבגלוי ואינן חוזרין והאי או ודאי לטפויי אתא, ודכותיה או לאיל לרבות את הפלגס לנסכי איל וטובא הכי נמי בפרק שתי מדות וכן או הבגד לרבות שאר בגדים אע"פ שאינם צמר ופשתים ליטמא בג' על ג' וכן רבים, ואע"ג דבפרק מרובה תנא שור או כשב פרט לכלאים או עז פרט לנדמה הוא אמר רבא דאזלינן בתר ענינא דקרא והכא נמי נימא או שן אמתו לרבות את האנדרוגינוס שיוצא בראשי אברין המיוחדים כדלעיל דאילו לשן ועין וראשי אצבעות לא גרע מאמתו; ועוד, לא יהא אלא ספק דינא הוי קולא לנתבע והוא האנדרוגינוס שזכה בעצמו אם הוא גדול, ואפילו קטן דליכא למימר ביה הכי הא מפשטה דקרא יוצא לחרות דכתיב שן עבדו או שן אמתו מכל מקום דהכי אגמריה רחמנא למשה אי עבדו הוא אפקיה ואי אמתו הכי נמי לא נאמר כאן זכר דנימא זכר ודאי ולא נקבה דנימא נקבה ודאית, אדרבא עבדו הוא שהנודר בנזיר שהוא איש הרי זה נזיר הלכך יוצא לחירות בראש הגויה נמי וכן אמתו הוא שהנודר בנזיר שהוא אשה הרי זה נזיר הלכך יוצא לחירות בראשי דדין נמי וכשם שהנודר בנזיר שהוא איש ואשה הרי זה נזיר כך עבדו ואמתו כי הדדי הוא ויוצא לחירות בסימני שניהם וזה פשוט. מכירים אנו (או') באותו המתחכם שלא שנה ולא שמש ועשה בפירושו תורה פלסתר ומה שנמסרו דבריו לרבים היא שגגה רבתית שיצאה מבית הדפוס והיא גרמה לנו לפרסמו שלא יטעו התלמידים וראיתי חובה לעצמנו לפרש את הפרק הזה ולהשתדל בו כהוגן להרים מכשול מדרכי העיון ולהעמידו על האמת.
 
עוד חלק ולא מחכמה בין המקלל אנדרוגינוס זה שחייב ברישא ובין מקלל איש זה או אשה זו שהוא פטור בסיפא למאן דתני לה, - והא נמי בדותא היא, אלא כי היכי דשוה לאנשים ולנשים לשוויה נזיר ודאי לנודר בו להלקות על התגלחת ועל הטומאה ועל היוצא מן הגפן ולא חיישינן להבאת חולין לעזרה בתגלחת הטהרה כך ישוה להם לדין קללה ופשוט הוא, סמי הך סיפא מהכא.
 
אמו יושבת עליו דם טמא שבועיים, ודם טהור כ"ו יום עד סוף מ' בלבד דהוי כחומרי שניהם.
 
ה. אין חייבין עליו על טומאת מקדש וקדשיו תוספתא דזבים פרק שני ומימריה דרב בפרק המפלת נדה כ"ח ע"א ואין שורפין עליו את התרומה, שם. ובלובן דידיה לחוד הדברים אמורים בין לגופיה בין לאחרים שנגעו בו, והוא הדין לאודם לחוד.
 
ומסיים בה התם בתוספתא ובגמרא: שאם ראה לובן ואודם כאחד שורפין עליו את התרומה ואין חייבין על ביאת מקדש.
 
עוד בתוספתא: הנוגע בלובן ואודם ונכנס למקדש פטור פירשה הרמב"ם בריש הלכות מטמאי משכב ומושב באחרים שנגעו בלובן ואודם שלו כאחד.
 
עוד בתוספתא: הוא עצמו שנגע בלובן ואודם ונכנס למקדש פטור. וכך היא גרסת ה"ר שמשון בפירוש המשנה ריש פרק ראשון דזבים. וניחא למימר דאע"ג דאנדרוגינוס איש ודאי ואשה ודאית בחלוקי הדינים שזכרנו והנודר בנזיר יוכיח סד"א אף בשלו כיון שנגע בשתיהן לדידיה מהת לחייב, וטומטום נמי ליחייב ממה נפשך, אעפ"כ פטור מגזרת הכתוב שאמרה מזכר עד נקבה תשלחו כדאיתא בפרק המפלת.
 
אך קשה לגרסא זו דהיינו קמייתא דקתני ראה לובן ואודם כאחד אין חייבין וכו', דמאי שנא ראה מנגע בשלו - ויש לומר דראה שנים כאחד קיל טפי דהואיל ואמר רחמנא מזכר עד נקבה בעינן אפוקי מזכר עד דליהוי נקבה ודאית והוא הדין אפכא, אבל ראה בשני זמנים איכא למימר מעקרא כזכר דיינינן ליה והשתא כנקבה דהא והא איתנהו ביה שפיר קריא ביה מזכר עד נקבה, וטומטום נמי נימא דעל כרחין בחד מנייהו ליטמא, קמ"ל דלא.
 
אבל כסף משנה אמר שהיא גרסא משובשת, וגרסינן בה: הוא עצמו שנגע בלובן ואודם ונכנס למקדש חייב. והיא גרסת הרמב"ם והראב"ד. אלא שהראב"ד מפרשה לאנדרוגינוס שנגע בשל ודאין. - וקשה דלדבריו או או קתני ועוד משנה שאינה צריכה היא דפשיטא שהוא חייב ומוזהר בכל המצות ומיטמא בזיבת אחרים כשם שהוא מיטמא בשרץ ונבלה.
 
ומשום הכי פירשה הרמב"ם שנגע הוא עצמו בלובן ואודם שראה. פירוש לפירושו: דנגע השתא בבת אחת במה שראה בשני זמנים, - לפיכך לא אמר שראה כאחד כמו שאמר בבבא האחרת -, דאם לא תימא הכי מי איכא ראה ולא נגע הא בעינן חתימת פי האמה וכשראה כאחד אף הוא נגע כאחד וחייב על ביאת מקדש ואעפ"כ אחרים שנגעו בשתיהן אין חייבין על ביאת מקדש כדלעיל, אלא בזמנים מחולפים, ולא מיבעיא אם טבל בנתים להתיר עצמו לאכילת תרומה ולמגע טהרות שאין הראיות מצטרפות אלא אפילו לא טבל אינו מן השם להתחייב בראיה על ביאת מקדש לפי שבשעת ראיה אין אני קורא בו מזכר עד נקבה, אבל השתא בשעת מגעו בשלו בשתיהן כאחד שפיר קרינן ביה תשלחו ולפיכך חייב, ואתיא דלא כדברי הרב רבינו שמשון לא לגמריה ולא לסבריה. עד כאן יש לי להסביר פנים לדעת הרמב"ם.
 
אלא שהראב"ד וה"ר שמשון שניהם אמרו דבר אחד לענין הדין אע"פ שנתחלפה להם הגרסא ונראין דבריהם, כי האזן לא תמלא לחלק בין ראה לנגע כיון שאין ראיה מטמאה אלא בחתימת פי האמה - ולא תימא דכל כמה דלא נפיק מגע בית הסתרים הוא ואפשר דנפיק בקיסם כדבעא מיניה רבי אמי מרב הונא, דהא פשיטא לן התם בפרק המפלת דחתימת פי האמה שמה נגיעה ולא בית הסתרים הוא - וכיון שלא נתחייב על הראיה בין טבל בנתים בין לא טבל שוב אין במגעו חיוב כלל על טומאת מקדש וקדשיו לא לדידיה ולא לאחריני דמאי שנא.
 
ואף לפי גרסת הראב"ד יש לישב דאין ודאי או או קתני כיון דכל חדא מנייהו ודאי טומאה, וצריכא סד"א ליכא מידי דאיהו קא חזי ופטור וליחייב בדאחריני קא משמע לן.
 
ובתוספתא דבכורים שנינו: אין חייבין על חטאתו ואין שורפין על טומאתו. ויש לנו לפרשה על הדרך שזכרנו שאין חייבין קרבן עולה ויורד בשביל טומאה היוצא ממנו על מקדש וקדשיו, ואשכחן לעולה ויורד דאיקרי חטאת סתם בריש זבחים גבי חטאת ששחטה שלא לשמה וסוגיין בכליה גמרא הכי נמי, וקא משמע לן האי תנא דאפילו הפריש חטאתו אינו אלא הקדש טעות ואין שם חטאת קרוי עליה להתחייב בה משום מעילה.
 
ויש גורס: אין חייבין על טומאתו ואין שורפין על טומאתו ולא יקשה דלערבינהו, כיון שאין דינם שוה: שאין חייבין על טומאתו כלל אפילו ודאי טומאה כיון שראה לובן ואודם כאחת, אבל שורפין עליו את התרומה כדאמרן ולא שנו אין שורפין אלא על אחת מהן בלבד.
 
אמר רבי יוסי אנדרוגינוס בריה בפני עצמה הוא וכו' והוא קא משמע לן מאן תנא דכליה פרקין רבי יוסי.
