חידושי הגרי"ז - עניינים סימן א 
============================== 
בענין קריאת שמע 
א) רמב"ם פ"ג מק"ש ה"ט, כיצד ידקדק ישמור שלא ירפה החזק ולא יחזיק הרפה וכו' לפיכך צריך ליתן ריוח בין הדבקים בין כל שתי אותיות הדומות וכו' וצריך לבאר ז' של תזכרו וצריך להאריך בד' של אחד כדי שימליכהו בשמים וארץ ובד' רוחות, וצריך שלא יחטוף בח' כדי שלא יהא כאומר אי חד, ע"כ, והנראה מוכרח במש"כ דצריך להאריך בד' כדי שימליכהו בשמים ובארץ ובד' רוחות בהל' זו, דנאמרה הל' זו בקריאת שמע דדין קריאתה היא להאריך בד' (חוץ מדין הכוונה שבזה), ויסוד זה למדין מברכות דף יג ע"ב תניא סומכוס אומר כל המאריך באחד וכו' אמר ראב"י ובד' וכו', ר' ירמיה הוה יתיב קמיה דר"ח בר אבא חזייה דהוה מאריך טובא, א"ל כיון דאמליכתיה למעלה ולמטה ולארבע רוחות השמים תו לא צריכת ע"כ. ואי נימא דצריך להאריך מדין כוונה הוא, מאי א"ל תו לא צריכת, יאריך ויכוון כמה שירצה הלא בכונתה אין שיעור ותכלית, והמוכרח בזה דדין קריאה נאמר כאן ובדין קריאה שיעורה הוא לאמלוכי בשמים ובארץ ובד' רוחות ותו לא צריכת, דשיעור קריאתה הוא כך. 
ב) הגר"ח אמר דכונת "השמות" בפסוק א' דק"ש לא מדין כונת ק"ש הוא אלא מכונת "השמות" שבכל מקום, וכוונה המעכבת בפסוק א' הוא פירוש המילות, דהיינו פי' הענין וכעין פירש"י בחומש (דברים ו') ה' שהוא אלוקינו עתה ולא אלוקי האומות ע"ז, הוא עתיד להיות ה' אחד עי"ש, ועי' ג"כ ברבנו יונה בספר היראה (אות סד - סה) דכ' וז"ל, ויאריך בד' עד שיחשוב בלבבו שבורא עולם הוא מלך למעלה ולמטה בשמים ובארץ ובד' רוחות העולם ממזרח וממערב צפון ודרום ותהום רבה ורמ"ח אברים שבו, ואם לא יוכל לכוון כ"כ, יכוון ה' שהוא עתה אלקינו, עתיד להיות אחד, ע"כ, והכוונה הראשונה הוא מהגמ' ברכות שם, והשניה היא מהספרי ע"ש. 
(כתבי תלמידים) 

חידושי הגרי"ז - עניינים סימן ב 
============================== 
בענין מצות תכלת בציצית 
הרמב"ם בפ"ב מהל' ציצית ה"א כתב וז"ל, והתכלת האמורה בציצית צריך שתהיה צביעתה צביעה ידועה שעומדת ביופיה ולא תשתנה, וכל שלא נצבע באותה צביעה פסול לציצית אף  על פי שהיא כעין הרקיע, כגון שצבעו באיסטיס וכו'. ושמעתי ממו"ר הגאון רבי אריה זאב גורביץ זצ"ל, דמשמע מדברי הרמב"ם דהוי תנאי במצות התכלת דצריך שיהיה צבע שאי אפשר להעבירו, וגם מדוייק מהרמב"ם דכל שאר הצבעים חוץ מתכלת אפשר להעבירו, ורק תכלת עומדת ביופיה ולא תשתנה. (ואמר מו"ר זצ"ל שאחד מעיקרי הראיות של האדמו"ר מראדזין זצ"ל שרצה לחדש את מצות התכלת בזה"ז הוא מדברי הרמב"ם הנ"ל, לפי שאותו צבע שמצא לא היה אפשר להקלישו כלל, עיין בספרו שפוני טמוני חול עמ' יח - יט). 
ולכאורה קשה מהא דאיתא בבבא קמא דף צג ע"ב דשאר צבעים הויין שינוי החוזר לברייתו הואיל ויכול להעבירו ע"י צפון, משא"כ קלא אילן דלא עבר, ומבואר דקלא אילן אי אפשר להעבירו, ואמר מו"ר זצ"ל דשמע מהגרי"ז זצ"ל (באחד מן הטיולים שהיה רגיל להתלוות אליו כל יום) דיש שלש דרגות בצבעים: בשאר צבעים אפשר להעביר הצבע לגמרי, קלא אילן אי אפשר להעבירו לגמרי אבל אפשר להקליש את הצבע, אמנם תכלת עומדת ביופיה ולא תשתנה כלל וכמ"ש הרמב"ם, ולפ"ז אמר הגרי"ז זצ"ל דמאחר דקלא אילן אי אפשר להעביר את הצבע לגמרי משו"ה לא הוי שינוי החוזר לברייתו. 
והוסיף מו"ר זצ"ל דבזה מבואר גירסת הבה"ג שם בגמ' דאינו גורס קלא אילן דלא עבר, אלא גירסת הבה"ג הוא קלא אילן דלא הדר, היינו שאינו חוזר לגמרי לברייתו. 
(קונ' "זכרון משה" עה"ת מהגר"ע רוזנבוים שליט"א, שלח) 


חידושי הגרי"ז - עניינים סימן ג 
============================== 
בענין חיוב חינוך 
(א) 
דעת התוס' בברכות טו. דקטן שאכל כדי שביעה ומחוייב בברכת המזון מדין חינוך, יכול להוציא את הגדול שאכל שיעור המחוייב רק מדרבנן דתרווייהו מחוייבים חיוב דרבנן ולכן הקטן יכול להוציאו, אך הרמב"ן חולק וס"ל דחיוב חינוך אינו על הקטן אלא על אביו ולכן בכל גוונא אין הקטן יכול להוציא את הגדול בברהמ"ז. 
וביאר הגרי"ז בדעת הרמב"ן דאין הביאור דהקטן משו"ה אינו חייב כלל, דאף הקטן יש לו חיוב מדרבנן לברך, אלא שכל חיובו הוא מכח מצות חינוך שעל אביו, וכיון שכן קלישא חיובא דידיה מחיוב הגדול האוכל שיעור שחייב מדרבנן ואינו יכול להוציאו בברכה. 
(מפי השמועה) 
(ב) 
ברכות כ' ע"א, וקטנים פטורין מק"ש, ופירש"י אפי' קטן שהגיע לחינוך לא הטילו על אביו לחנכו בק"ש לפי שאינו מצוי תמיד כשמגיע זמן ק"ש עכ"ל. ובתוס' שם ד"ה וקטנים, הקשו עליו וז"ל ולא נהירא וכו' ובק"ש נמי יש לחייבו יותר מסתמא מדאשכחן התם קטן היודע לדבר אביו מלמדו תורה ופסוק ראשון של ק"ש, ונראה לר"ת דמיירי בקטן שלא הגיע לחינוך וכו', ע"כ. 
והנה מה שהקשו על רש"י אינו מובן דהא התם מיירי בחינוך של תלמוד תורה ולאו מדין ק"ש הוא, אלא מדין ולמדתם את בניכם הוא, וכבר הקשה כן על התוס' בביאור הגר"א בשו"ע או"ח סי' ע', אכן צ"ל דכוונת התוס' הוא דאם מטעם תורה ילמדנו דבר אחר ומ"ש פסוק ראשון של ק"ש, אכן גם להתוס' צ"ע דא"כ למה דוקא פסוק ראשון, ילמדנו כל הג' פרשיות כיון דמדין חינוך ק"ש הוא, עכ"פ שיטת התוס' דקטן שהגיע לחינוך חייב בק"ש. 
והנה ברמב"ם פ"ד מק"ש ה"א, וקטנים פטורין מק"ש ומלמדים את הקטנים לקרותה בעונתה ומברכים לפניה ולאחריה כדי לחנכם במצוות עכ"ל, ובפשטות הא דמסיים ומלמדים וכו'. קאי אקטנים שהגיעו לחינוך, ופטורין היינו בקטנים שלא הגיעו לחינוך, אכן הסמ"ג (עשין ע"ח) כתב וז"ל וקטנים פטורין, פי' ר"י שמדבר בקטן שלא הגיע לחינוך וכו' ומ"מ מלמדים את הקטנים לקרותה כדי לחנכם במצוות עכ"ל. הרי דגם בשלא הגיעו לחינוך מלמדים הקטנים וכו', וזה צ"ב. 
והנה ברבנו יונה מביא פירש"י ומקשה קושית התוס', ומתרץ וז"ל וי"ל דהתם לא קאמר על דרך חיוב אלא להרגילו במצוות עכ"ל. וצ"ב איזה דין הוא זה, ונראה דהנה כתבו התוס' בנזיר כ"ח ע"ב ד"ה בנו, וז"ל דחינוך ל"ש אלא להזהירו לעשות ולקיים מצוה אבל להזהיר מלעבור אין זה חינוך עיין שם. הרי דחינוך יש רק במ"ע ולא בל"ת. והנה הרמב"ם בפי"ז ממאכלות אסורות הכ"ז כ' וז"ל קטן שאכל אחד ממאכלות אסורות וכו' אף על פי  שאין בי"ד מצווין להפרישו, מצוה על אביו לגעור בו ולהפרישו כדי לחנכו בקדושה שנא' חנוך לנער ע"פ דרכו ע"ש, ולכאורה נראה דהר"מ חולק על התוס' הנ"ל וס"ל דגם בל"ת יש דין חינוך, אכן נראה דלא פליגי דשני דינים יש בזה, א' חינוך הנאמר בכ"מ הוא דחכמים חייבו הקטן במצוה זו או זו, ורק דל"ש לחייב הקטן לכן הטילו על אביו לחנכו בזה, אבל בעיקרא דדינא הקטן בעצם מחוייב בהחפצא דמצוה, כדחזינן דקטן מוציא מחויב במצוות דרבנן, וע"כ מזה דמעשה מצוה שהוא עושה הוי מצוה, ודין זה הוי רק במצוות עשה, ולא בל"ת, כש"כ התוס', ודין שני יש מה שהטילו על האב לחנכו משום חנוך לנער ע"פ דרכו, והוא סתם חינוך לקיים המצוות, ובזה אין חילוק בין עשה לל"ת, וזהו שכ' הר"מ. ויובן עפי"ז מש"כ הרבינו יונה לפירש"י דאע"ג דקטן פטור מק"ש ולא חייבו הקטן במצוה זו, מ"מ מחויב מדין השני דלהרגילו במצוות, דגם במצוות עשה יש דין זה ואין חילוק בו, ומיושב מש"כ הסמ"ג דלר"י גם בקטן שלא הגיע לחינוך ואינו מחויב בק"ש מ"מ מלמדים הקטנים מטעם לחנכו במצוות המוטל על האב מדינא דחנוך לנער ע"פ דרכו וזה שייך גם בקטן שלא הגיע לחינוך. 
(כתבי תלמידים) 


חידושי הגרי"ז - עניינים סימן ד 
============================== 
בענין גדול העונה יותר מן המברך 
ברמב"ם פ"א מה' ברכות הי"א כל השומע ברכה מן הברכות מתחילתה ועד סופה ונתכוין לצאת בה יד"ח יצא אף על פי שלא ענה אמן וכל העונה אמן אחר המברך ה"ז כמברך וכו', ובהי"ג כל השומע אחד מישראל מברך ברכה מכל הברכות כולן אף על פי שלא שמע הברכה  כולה מתחילתה ועד סופה ואף על פי שאינו חייב באותה ברכה חייב לענות אמן עכ"ל, והרי שלא  כ' ה"ז כמברך כ"א בשחייב באותה ברכה ורוצה לצאת בה. 
ונראה דהא דגדול העונה יותר מן המברך או דה"ה כמברך הוא רק כשחייב באותה ברכה, באופן זה כיון שהברכה מישך שייכיה ליה, אמן כזה הוי כמברך (ולא משום דיש לו גם הברכה וגם האמן, כ"א דאמן על ברכה שיוצא בה יד"ח הוא כמברך), אבל בהי"ג שכ' דין עניית אמן על כל ברכה וברכה בזה ל"א דה"ה כמברך. 
(כתבי תלמידים) 


חידושי הגרי"ז - עניינים סימן ה 
============================== 
בענין ברכת המזון וזימון על אכילת דמאי 
כתב הרמב"ם פ"א מברכות הי"ט, כל האוכל דבר האסור בין בזדון בין בשגגה אינו מברך עליו לא בתחלה ולא בסוף, כיצד הרי שאכל טבל של דבריהם, או שאכל מעשר ראשון שלא נטלו תרומותיו, או מעשר שני והקדש שלא נפדו כהלכתן, אינו מברך ואין צריך לומר אם אכל נבלות וטרפות או שתה יין נסך וכיו"ב. ובהשגות הראב"ד, טעה בזה טעות גדולה שלא אמרו [ברכות מה א] שאין מברכין, אלא שאין מזמנין עליהם, לומר שאין להם חשיבות קביעות הואיל ואוכלין דבר האסור, והוא כעין אכילת פירות שאין להם קבע לזימון, אבל ברכה תחילה וסוף למה לא יברכו הואיל ונהנו. 
והנה בברכות מז. פריך אכל דמאי וכו', הא לא חזי ליה, ומשני כיון דאי בעי מפקר להו לנכסיה והוי עני וחזי ליה, דתנן מאכילין את העניים דמאי ואת האכסנאי דמאי. ושאל בחור אחד מתלמידי ישיבת מיר הגולים מק"ק ווילנא ה"י, קמיה מרן הגאב"ד שליט"א, דדברי הגמ' ניחא רק לשיטת הראב"ד שהדין שאין מזמנין על דמאי קאי רק על זימון אבל מברכים בהמ"ז, וזהו דפריך הא לא חזי ליה ואין קביעות סעודה על דמאי והאיך מזמנין, וע"ז משני הגמ' דחזי ליה כיון דאי מפקר נכסיה הוי עני, וממילא חשיב אכילת דמאי לקביעת סעודה. אבל לשיטת הרמב"ם שאין מזמנים הכוונה שלא מברכים ברכת המזון על אכילת איסור, א"כ מאי משני הגמ' דאי בעי מפקר נכסיה, ואז יהיה לו מותר לאכול. הא השתא שלא הפקיר ה"ז אכילת איסור ואין מברכין עליה. 
והשיב מרן שליט"א דדמאי לא הוה אכילת איסור, והביא ראיה מהא דתנן בפ"ק דדמאי [משנה ג'] שיירי המנחות פטורות מן הדמאי. הרי מוכח שאין דין משקה ישראל מן המותר על דמאי, דאל"כ איך מקריבין קומץ דמאי, והרי הוא אסור באכילה לישראל. וזהו משום דדמאי אינו איסור חפצא אלא איסור גברא, שאסור על הגברא לאכול את הדמאי, אבל החפצא עצמה מותרת. וזהו הטעם שהדמאי מותר לעניים לאכול, והיכן מצינו שיהיה איסור דרבנן מותר לעניים. אלא שדמאי הוא איסור גברא, ואסרו רבנן רק את העשירים ולא את העניים. 
אמנם זה שפיר ניחא לדעת הרמב"ם לגבי ברכת המזון, אבל לגבי דמאי לא מהני, דכיון דלמעשה אסור לאכול דמאי, אף שהוא איסור רק על הגברא, הרי מ"מ אסור לאכול דמאי, וממילא אין ע"ז חשיבות קביעות סעודה, והאיך מזמנין וזהו כוונת שאלת הגמ' הא לא חזי ליה, וממילא אי אפשר לזמן על דמאי, והשאלה היא רק לגבי זימון ולא לגבי בהמ"ז, וכמשנ"ת דודאי חייב לברך תחילה המוציא ולבסוף בהמ"ז כיון שאינו דבר האסור בחפצא. ועל שאלה זו לגבי זימון משני הגמ' שפיר, דכיון דאי בעי מפקיר ליה נכסיה והוי עני וחזי ליה, חשיב שפיר קביעות סעודה, דכאשר אוכל דמאי אינו צריך להפסיק את אכילתו, דאי בעי מפקר נכסיה ויהיה מותר לו להמשיך לאכול, לכן שפיר מזמנים על הדמאי, ודפח"ח. (כתבי תלמידים ווילנא ת"ש). 
(אוצרות הברכה עמ' עח) 


חידושי הגרי"ז - עניינים סימן ו 
============================== 
בענין הודאה בפני עשרה 
(מכתי"ק מרן הגרי"ז זצ"ל) 
הגאון בעל ה"משנה ברורה" ז"ל (בשעה"צ סי' רי"ט סק"ז) כתב ללמוד דבברכת הודאה מצטרף המברך לעשרה, מברכת חתנים דחתן עצמו מצטרף, אולם נראה דתרי דינים נפרדים נינהו, דבברכת חתנים הוא דין בעצמה של ברכה שתיאמר בפני עשרה וכמו כל דבר שבקדושה, עיין בש"מ כתובות דף ז' ע"ב בשם הגאונים דמדמי לה, ולכן גם החתן מצטרף כיון דעכ"פ נאמרה הברכה בעשרה, אבל בברכת הודאה אינו דין בעצם הברכה, כ"א דהוא דין בהמצוה שיברך ויודה בפני עשרה וכמו דילפינן מוירוממוהו בקהל עם, הרי דהוא זה דינא שתהא ההודאה בפני קהל עם, וי"ל דלענין זה אין המברך עצמו מצטרף משום שהברכה וההודאה לא נאמרה בפני עשרה. ויש להביא ראיה לזה דבגמ' ברכות נ"ד קאמר דצריך גם ב' זקנים, ויליף לה מקרא דובמושב זקנים יהללוהו, ואפ"ה אינם מצטרפים לעשרה לדעת כמה ראשונים, הרי דהוא דין שיברך ויודה בפני עשרה שהם עם. (כוונת מרן זצ"ל להוכיח משיטת הראשונים הנ"ל דבעינן ב' זקנים שיהיו חוץ מהעשרה, אשר לכאו' הוא דבר תמוה למה לא יצטרפו הזקנים ג"כ למנין העשרה, והיכן מצינו כזה דבעינן י"ב אנשים, וכבר עמד בזה בביאור הלכה סי' רי"ט עי"ש, ומזה מבואר דאי"ז סתם דין שתיאמר הברכה במעמד עשרה, כ"א דבעינן שיהיו עשרה שיודה בפניהם, ושפיר שייך לומר דצריך שיהיו עשרה המיוחדים לכך). וכיון שאם מצטרף אינו מודה בפני עשרה לא חשיב עשרה ואינו מצטרף. 
והנה לענין ברכת חתנים כתב הרמב"ם בפ"י מהל' אישות דצריך דוקא עשרה בני חורין, וכמו כל דבר שבקדושה, דילפינן מונקדשתי בתוך בנ"י ולא עבדים, ופשוט דה"ה לכל דיני צירוף המבואר באו"ח סימן נ"ה, ולענין ברכת הודאה כתב שיהא עומד ביניהם וכו' (א. ה. תחילת דבריו כאן שהזכיר דין בני חורין ושאר דיני צירוף עשרה, לא ברירא כוונתו בזה, ומה שהביא מלשון הרמב"ם שיהא עומד ביניהם הנה יעוי"ש בנו"כ שתמהו מנא ליה להרמב"ם דבר זה. וכפי הנראה כוונת מרן זצ"ל לפרש בזה דכיון שהוא דין להודות בפני העשרה נאמר בזה דצורת ההודאה היא ע"י שעומד ביניהם). ובגמ' (ברכות מ"ח) ר"ל דתינוק המוטל בעריסה מצטרף לעשרה, וכתבו המפרשים משום דע"י עשרה שריא שכינתא, ונראה דהיינו דוקא בברכת חתנים, (א. ה. שם איירי לענין זימון וצ"ע) דכיון דעכ"פ יש כאן עשרה חשיב ברכה בעשרה, אבל לענין ברכת הודאה דבעי' שיברך ויודה בפני עשרה, אינו מצטרף, דצריך עשרה שיודה בפניהם וע"י קטן שאינו מבין הודאתו לא חשיבא הודאה בפני עשרה כלל. 
והנה לענין שומע כעונה בברכת הודאה, לכאורה היה נראה דדוקא היכא דהוא דין בעצם הברכה שתאמר בעשרה מהני שומע כעונה, כיון דעכ"פ נאמרה בעשרה, אבל כאן דבעי' שיודה בפני עשרה ע"י שומע כעונה עדיין לא חשיב מודה בפני עשרה, (א. ה. דבריו מתבארים ע"פ דברי הבית הלוי דבברכת כהנים לא מהני שומע כעונה כיון דצריך לברך בקול רם, ולענין זה לא מהני שומע כעונה, וביארו מרן הגר"ח זצ"ל וכ"כ בעמק ברכה, דדין קול רם היינו שישמעו הציבור את קול ברכתו, ודין שומע כעונה לא מהני אלא לענין האמירה אבל עדיין אין הציבור שומעים ברכתו, וה"נ בברכת הודאה דבעינן שיהיו עשרה השומעים הודאתו שיודה בפניהם, ל"מ בזה שומע כעונה, כיון דאינם שומעים הודאתו, והדברים מאירים). והנה מקור דין שומע כעונה בברכת הודאה הוא מהטור, וי"ל דאזיל לשיטתו דבדיעבד מהני שלא בפני עשרה, וע"כ יוצא בדיעבד אף ע"י שומע כעונה והוי כהודאה ביחיד, אבל הב"י דס"ל שם דדין עשרה בזה הוא לעיכובא חולק ע"ז, אמנם מסתימת השו"ע כאן בדין שומע כעונה אף דהביא לעיל המחלוקת אם מהני בדיעבד שלא בפני עשרה, מוכח שלא כמש"כ. 
(קונטרס אש תמיד) 
[ע"ע בס' מאורי שערים - מהגר"ל גורביץ זצ"ל עמ' רצז - שהביא כ"ז בשם מרן ז"ל]. 


חידושי הגרי"ז - עניינים סימן ז 
============================== 
בענין הפרשת בכורים במחובר 
ברמב"ם פ"ב מהל' ביכורים הי"ט, כיצד מפרישין הבכורים יורד אדם לתוך שדהו ורואה תאנה שבכרה אשכול ענבים שבכרו רימון שבכר קושרן בגמי ואומר הרי אלו בכורים, והם נעשים בכורים במחובר משקרא להן שם ואף על פי שעדיין לא בשלו כל צרכן, ומשיגמרו  ויתלשם מן הקרקע אינו צריך לחזור ולקרות להם שם עכ"ל. דין זה מבואר במשנה רפ"ג דבכורים, כיצד מפרישין הבכורים יורד אדם לתוך שדהו וראה תאנה שבכרה וכו', קושרו בגמי ואמר הרי אלו בכורים, ור"ש אומר אעפ"כ חוזר וקורא אותם בכורים מאחר שיתלשו מן הקרקע, ובר"ש שם הביא דברי הירושלמי דמפרש טעמייהו דכתיב הנה הבאתי את ראשית פרי האדמה, בשעת הבאה פרי אבל בשעת הפרשה אפילו בוסר אפילו פגין, ור' שמעון סבר דכתיב ולקחת מראשית כל פרי האדמה, מה בשעת הבאה פרי אף בשעת הפרשה פרי, כלומר בתלוש כמו בהבאה, וקיי"ל כת"ק, וזהו דברי הרמב"ם. אלא דצ"ע הא דנקט הרמב"ם אף על פי שעדיין  לא בשלו כל צרכן, דמה ענין בשול כל צרכן להפרשת בכורים, והרי לא מצינו רק דפליגי ת"ק ור"ש בבוסר ופגין אם הוי פרי לענין הפרשה או לא, אבל הא מהיכי תיתי לן לומר דבעינן גם בשול כל צרכן מה דלא מצינו כן בשום דוכתא, ואיזה חידוש דין נאמר בזה דהוצרך הרמב"ם להשמיענו דאע"פ שעדיין לא בשלו כל צרכן קורא להם שם, אם לא דנימא דכוונת הרמב"ם רק להבאת שליש כשיעור הראוי לתרומות ומעשרות, אשר זה נראה דחוק בלשון הרמב"ם. ובאמת גם עיקר פלוגתת ת"ק ור"ש לענין בוסר ופגין צ"ע למה חסר כאן בשיעורא דפרי, והלא לענין ערלה דכתיב וערלתם ערלתו את פריו, הכל מודים דגם בוסר ופגין אסור משום ערלה, ובכלל פריו הוא, וכמבואר במתני' פ"א דערלה מ"ז דרק בסמדר פליגי יעו"ש, וכן לענין נטע רבעי כתב הרמב"ם בפ"ט מהל' מע"ש ונט"ר הל"ב וז"ל ואין פודין אותו עד שיגיעו לעונת המעשר שנאמר להוסיף לכם תבואתו עד שיעשה תבואה עכ"ל, הרי דרק לענין פדיון ילפינן מקרא דלהוסיף לכם וגו' דבעינן עד שיעשה תבואה, אבל אסור מיהא הוי גם בלא הגיע לעונת המעשרות, ובע"כ דשם פרי עלה, ורק לענין תרומות ומעשרות הדבר תלוי בעונת המעשרות וילפינן לה מקרא בפ"ע, וכמבואר בדברי הרמב"ם בפ"ב מהל' מעשר ה"ג יעו"ש בדבריו, וא"כ לענין בכורים הלא היה צריך להיות הדין דגם בוסר ופגין שם פרי עלייהו, וכמו בערלה ונטע רבעי, ואמאי פליג ר"ש בזה, וגם לת"ק הרי קאמר רק משום דבשעת הפרשה לא בעינן פרי, ומבואר דגם לת"ק בוסר ופגין לאו שם פרי עלייהו לענין בכורים, וקשה מ"ש בכורים מערלה ונטע רבעי. וגם לענין מחובר דפליגי ת"ק ור"ש הרי זה לא שייך כלל לשם פרי, וכבר עמד ע"ז התוי"ט שם, ובשלמא לענין פגין ניחא די"ל דפגין הן סמדר אליבא דמ"ד דלא הוה פרי אבל בוסר צ"ע. 
והנראה בזה, דהנה במפריש תרומה ואח"כ ניתוסף עוד, הרי על ההוספה חל רק דין גידולי תרומה ולא תרומה, דתרומה לא הוי כי אם על מה שהפריש, משא"כ בביכורים, דחידוש דין הוא דקורא שם אפילו על בוסר ואפילו על פגין, וגם הנוסף אח"כ הוה בכורים ממש ולא גדולין וא"צ הפרשה בפ"ע, דמהני ההפרשה הראשונה משעה שהי' בוסר וחל שם בכורים על כל הפרי, וכן בהשדה הרי נתוסף עוד בהפירות אחר הפרשתו ומ"מ מועיל ההפרשה הראשונה לפטור כל השדה גם מה שנתוסף ונתבשל אח"כ, וכמבואר להדיא בירושלמי בכורים פ"ג רבי זעירא בעי בכורי יחור מהו שיתירו חנטו, דהיינו דבעי אם מהני הפרשתו גם למה שחנט ועדיין אינו פרי כלל עיין שם בביאור הגר"א, הרי מבואר להדיא דמהני ההפרשה גם על מה שיגדל אח"כ ורק בחנטה מספקא ליה ומשום דעדיין אינו פרי כלל יעו"ש. וצריך ביאור איך מהני ההפרשה הראשונה לכל מה שגדל אח"כ, וצ"ל דבהא דאמרינן דיורד אדם לתוך שדהו ורואה תאנה שבכרה קושרו בגמי ואומר הרי אלו בכורים, דינא נאמר בזה, דמהני הפרשה על תאנה שבכרה גם על מה שיגדל אח"כ. ויסוד דבר זה נראה דהוא נלמד מקרא דראשית פרי האדמה, וכדאיתא בספרי פ' כי תבא את ראשית פרי האדמה מכאן אמרו יורד אדם לתוך שדהו ורואה תאנה שביכרה וכו' קושרים אותו בגמי ואומר הרי אלו בכורים, ולא נתבאר איך ילפינן הך דינא מקרא זה, אכן נראה דמראשית הוא דילפינן לה, וכמו בהפרשת חלה דילפינן מקרא דראשית עריסותיכם דבנתינת מים לקמח הוה כבר זמן הפרשת חלה אף על גב דחיובא דחלה אכתי לית בה עד שעת גלגול דאז חל שם עיסה עלה, והיינו  משום דילפינן מקרא דראשית דין מחודש דהפרשת חלה מהני גם לפני שעת חיובה, וכמש"כ בחידושי רבנו חיים הלוי בהל' בכורים דזהו גזה"כ דראשית עריסותיכם דחל בה הפרשת חלה משעת נתינת מים לקמח אף על גב דלענין החיוב לא חייל בה עוד מידי עד שתתגלגל  יעו"ש בדבריו, וה"נ בבכורים דכוותה, דילפינן מקרא דראשית פרי האדמה דאע"ג דעדיין לא נתבשלה כל צרכה מ"מ הוה זמן הפרשה לבכורים, ועוד יותר מזה ילפינן הכא דחל הביכורים גם על מה שיתבשל בהפרי אחר ההפרשה, וגם פוטר כל השדה בהפרשה זו גם על מה שיגדל אח"כ, מה דלא יצוייר כן בחלה כלל, [ועיין במשנה סוף פ"א דחלה דתנן התם דחלה ותרומה אין נוטלין אלא מן הדבר הגמור, וצ"ע בחלה מאי גמור שייך בה, ולפי"ז נראה כיון דבבכורים יש חלות דין מיוחדת דמהני לאח"כ אף על פי שעדיין אינו גמור מהני  הפרשתו גם למה שיגמור אח"כ, אבל בחלה אין דין כזה, דאינה ניטלת אלא מן הגמור, דעל מה שמפריש הוה הפרשה, אף דלא יצוייר בחלה אחרת, מ"מ משום ביכורים קאמר לי' דליתא בה מה שיש בביכורים]. אשר לפי"ז נראה דזהו ביאור דברי הרמב"ם מש"כ דהם נעשין בכורים משקרא להם שם ואף על פי שעדיין לא בשלו כל צרכן ומשיגמרו ויתלשם מן הקרקע אינו  צריך לחזור ולקרות להם שם, דכוונתו דאע"ג דאחר הפרשתו נתוסף עוד בהפירות ובהשדה, מ"מ אין צריך לחזור ולקרות שם על מה שגדל אח"כ, ולא הוי כגידולין, אלא בכורים עצמן הן, וזהו מה דאיתא בספרי שהבאנו מראשית מכאן אמרו יורד אדם לתוך שדהו ורואה תאנה שבכרה וכו', והיינו דמהני ההפרשה גם על מה שיגדל אח"כ, וגם כל השדה נפטרה בזה, וזהו דנקט כן הרמב"ם לרבותא דמהני קריאת שם במחובר אף על פי שעדיין לא בשלו כל  צרכן. 
והנה בתמורה דף ד' איתא דהמקדים תרומה לביכורים עובר בלא תעשה שנאמר מלאתך ודמעך לא תאחר, מלאה אלו בכורים ודמעך אלו תרומה, ויעו"ש בפירש"י דלפי שתרומה מדמעת ועולה באחד ומאה מפיק לה קרא בלשון דימוע, ובהגהות הגר"א שם הקשה ג"כ ע"ז דהא בכורים ג"כ מדמע עד א' ומאה יעו"ש בדבריו, אכן י"ל, דהנה ר"ש דפליג במתני' הנ"ל וס"ל דחוזר וקורא שם בתלוש מ"מ נראה דלא פליג על הא דמפריש במחובר, דעל הסדר לא פלוג, כ"א דס"ל דקדושת בכורים אינה חלה במחובר, וראיה לזה מהא דתנן בבכורים פ"ב מ"ד שהבכורים נקנין במחובר לקרקע, ובפיהמ"ש שם שהכהן זוכה בהן מן הדין והן מחוברות לקרקע, ומשמע דזה לכ"ע אף לר"ש, ולפי"ז נראה דאע"ג דאסור להקדים תרומה לבכורים, מ"מ מותר להקדים תרומה קודם שקרא שם בתלוש אף לר"ש, כיון דכבר נפרש ביכורים על השדה, ורק מה שנוגע לדין הבכורים עצמן לקדושתן אינו חל במחובר, אבל הפרשה שפיר הוה במחובר ונפטרה השדה, א"כ שפיר יכול להפריש אח"כ תרומה ואין בזה משום מקדים, ולפי"ז מיושב קושית הגהות הגר"א שהבאנו דהקשה על רש"י דבכורים ג"כ מדמע עד א' ומאה, ולפי"ז ניחא, דלר"ש דביכורים הוה הפרשתן גם במחובר ודין איסור אין לה עד שיקרא לה שם בתלוש, נמצא דבשעה שקורא שם לתרומה אז התרומה מדמעת והביכורים אינן מדמעין, ושפיר קרינן לתרומה דימוע ולא לביכורים, ומיושבים היטב דברי רש"י אליבא דר"ש, ונראה דאף לת"ק דס"ל דחל בכורים גם במחובר ג"כ יש ליישב דברי רש"י, ע"פ מה דאיתא במכות דף י"ח בכורים מאימתי חייבין עליהן, משיראו פני הבית יעו"ש, וא"כ אולי י"ל דאינה מדמעת כלל בשעה שמפריש הבכורים כיון דאכתי בעינן ראיית פני הבית, משא"כ בתרומה דמדמעת מיד, ומיושבים דברי רש"י בפשיטות גם אליבא דת"ק, וצ"ע בזה. והן י"ל עוד, דאף לת"ק דס"ל דמפריש במחובר ואינו צריך אח"כ לקרות שם בתלוש, מ"מ נראה דקדושת בכורים לא יחול על הבוסר או על הפגין כל זמן שעדיין אינן פרי גמור, דלהחפצא דביכורים בעינן פרי גמור, רק דנתרבה מקרא דראשית פרי דגם על בוסר ופגין חל קריאת שם דביכורים, אבל דיני חלות קדושת בכורים א"א לחול בה כל זמן שאינו פרי גמור, ולא נחלקו ת"ק ור"ש אלא לענין קריאת שם בלבד, דלר"ש צריך עוד לקרות שם עליהן והפרשתו לא הועילה כ"א מה שנוגע להשדה ולעצמן, דחל בהן דין דצריך אח"כ לקרות שם דוקא עליהן ולא על פירות אחרים, ולת"ק הוה הפרשה גמורה גם במחובר כשהם בוסר או פגין ואינו צריך לחזור ולקרות להם שם כשיגמרו ויתלשם מן הקרקע, אבל מ"מ לתרווייהו הקדושה לא תחול בה עד שעה שתהא גמר פרי, ולפי"ז גם לת"ק איכא בכורים בלא דין דימוע, ובתרומה לא משכחינן כזאת וע"כ שפיר קרינן לתרומה דימוע ולא לביכורים, וניחא היטב דברי רש"י אליבא דכו"ע וכמש"נ. 
(ס' זכור לדוד ח"ב עמ' לד) 


חידושי הגרי"ז - עניינים סימן ח 
============================== 
בענין בעל חוב למפרע הוא גובה 
פסחים דף ל' ע"ב איתמר בעל חוב אביי אמר למפרע הוא גובה ורבא אמר מכאן ולהבא הוא גובה, כל היכא דאקדיש לוה וזבין לוה כ"ע לא פליגי דאתי מלוה וטריף. ובפירש"י כו"ע לא פליגי אפילו לרבא דאמר עד עכשיו היו ברשות לוה כו' אין הקדשו הקדש שהרי ממושכנין הן למלוה ואף על גב שהן שלו אינן ברשותו וכו' עכ"ל. ואף דכתב רש"י אין  הקדשו הקדש אין הביאור בזה דאין ההקדש חל כלל, דבודאי חל כעת, וכדמפורש ברש"י להלן ד"ה ואתי מלוה ופריק, דמקשה דהא הקדש מפקיע מידי שעבוד ומתרץ דהקדש דמים לא מפקיע מידי שעבוד ע"ש, מוכח דההקדש חל, דאל"ה מאי מקשה ומאי מתרץ. אלא דרש"י בא בזה לבאר באיזה דין המלוה טורף מן ההקדש, וע"ז הוא דקאמר רש"י דיסוד דינו הוא משום דאי אפשר להקדיש דבר שאינו ברשותו, דבדין זה נאמר גם הפקעה על ההקדש, ולכן שייך בזה גביה. ובזה חלוקים קדוה"ג מקדו"ד דבקדוה"ג דלא נפדה לא פקע בכדי, מש"ה מפקיע מידי שיעבוד. אבל קד"ד שנפדה פקע בכדי, ורק שלא יאמרו אין הקדש יוצא בלא פדיון, והכי איתא בפירוש בתוס' גיטין דף מ' ע"ב ד"ה הקדש ע"ש. 
ובגמ' כי פליגי דזבין מלוה וקדיש מלוה אביי אמר למפרע הוא גובה כיון דמטא זימנא ולא פרעיה איגלאי מילתא למפרע דמעיקרא ברשותי' הוה קאי ושפיר אקדיש ושפיר זבין ורבא אמר מכאן ולהבא הוא גובה כמו דאילו הוי לי' זוזי הוה מסליק לי' בזוזי אשתכח דהשתא קא קני. ובפירש"י, כי פליגי דאקדיש מלוה בתוך הזמן את הקרקע המשועבד לו, ולא הקדיש את החוב אלא הקרקע, והשתא כשהגיע הזמן ולא פרעו זה, והוא בא לגבותה מן הלוה, חוזר בו מן ההקדש עכ"ל, וצ"ע בסוגיא זו הרבה דברים, א' מאי דקאמר דבאקדיש לוה כו"ע לא פליגי, הא נפ"מ רבה בינייהו, דלמ"ד למפרע הוא גובה לא חל כלל ההקדש כיון דשל המלוה הוא הקרקע מלמפרע, ולמ"ד מכאן ולהבא הרי חל ההקדש וכמש"כ בד' רש"י. 
ועוד צ"ב מש"כ רש"י דלא הקדיש החוב אלא הקרקע, דמשמע מזה דבהקדיש את החוב ג"כ לא פליגי ולכו"ע חל ההקדש וצ"ב מאי שנא, הלא עיקר הדיון הוא על הקרקע אם שלו היא, ומאי נפ"מ אם הקדיש את החוב ג"כ. ועוד צ"ב מה שסיים רש"י והשתא כו' חוזר בו מן ההקדש, מה לן לענין חזרה, הלא השאלה כאן מי הויא הקדש אי לא הויא הקדש, ולמאי נקטא בכלל. והגר"ח זצ"ל הקשה למ"ד למפרע הוא גובה, מגיטין דף כ' ע"ב דאיתא שם דגירשה בטס של זהב ואמר לה הא גיטך והא כתובתך דקיבלה גיטה וקיבלה כתובתה, ע"ש, וצ"ע כיון דלמפרע היא גובה, א"כ נעשה הטס שלה משעה שנשתעבד לה. [להני הראשונים דס"ל דמטלטלי משתעבדי] וא"כ אין כאן נתינת גט, וצ"ע. 
ונראה דהנה קאמר הגמ' בטעמא דאביי כיון דמטא זימנא ולא פרעי' איגלאי מילתא למפרע דמעיקרא ברשותי' הוה קאי וכו', ולכאורה מה טעם הוא זה דכיון דמטא זימנא, לדין שיהא שלו למפרע, דדין זה הרי תלוי אם הגביה עושה לשלו למפרע אם לא, ומאי שייך לכיון דמטא זימנא וכו'. והנראה דבאמת לא נעשה שלו למפרע לכו"ע, ורק דמחלקותם הוא, אם מישך שייכי הגביה שעושה עתה, להשיעבוד שיש על הנכסים מעיקרא, דלאביי דלמפרע הוא גובה ס"ל דהגביה מישך שייך בשיעבודא ומתייחס אליו, ולרבא דמכאן ולהבא הוא גובה ס"ל דהגביה הוא משום החוב לחוד, ואינו שייך להשעבוד. ולפ"ז הקדשו של המלוה אינו יכול לחול על הקרקע הקדש גמור, דהא לכו"ע לא נעשה הקרקע שלו למפרע וכמש"כ. ורק דמקדיש השעבוד, כי היכי דיכול למכור חוב כמו"כ מדין דאמירתו לגבוה יכול להקדיש שעבודו על הקרקע להקדש, וא"כ הקדש אין כאן, ורק אמירה להקדש לחוד, ולכן כתב רש"י ז"ל דחוזר בו מן ההקדש, דהקדש אין כאן ורק אמירה לגבוה. ורק לענין חזרה אם בא לחזור דיינינן כאן אם יכול. אכן צ"ב מאי הנפ"מ לרבא, דהא גם לדידיה יש שעבוד, וכל השאלה כאן דמקדיש השעבוד כמש"ב, וא"כ גם לרבא אמאי לא יוכל להקדיש השעבוד. 
ונראה דהנה אי' בקידושין דף ח' ע"ב דקידשה במשכון דאחרים דמקודשת, ופירש"י שם דקידשה בעצם החוב של השני ע"ש. וצ"ב למה צריך שיקדש בהחוב ג"כ, ואם מקדש בשיעבודו על המשכון ליסגי. והמוכרח בזה דשעבוד בלא חוב לאו כלום הוא. ורק כשיש כאן גם החוב הויא השעבוד חשוב לחול הקידושין. ולפ"ז מבואר שפיר פירש"י במש"כ דלא הקדיש החוב, דאילו הי' מקדיש את החוב, הויא הקדש לכו"ע גם לרבא, דאז חשיב השעבוד לחול הקדש ע"ז, וכל הנפ"מ בינייהו הוא כשלא הקדיש החוב ורק שעבודו להקרקע, דבזה הוא דפליגי, דלאביי דס"ל דהגביה מישך שייך הוא להשעבוד, וא"כ חשוב השעבוד לחול עליה הקדש. אבל רבא דס"ל דהגביה לחוד, ולא שייכי להשעבוד, וגם לא הקדיש החוב, השיעבוד לחוד לאו כלום הוא, ולא הויא גם אמירה לגבוה, ודו"ק. ולפ"ז מתיישב שפיר קושיית הגר"ח, דכיון דלא הויא הטס שלה למפרע כמש"כ, א"כ הויא נתינה, דמעתה הוא דנעשה שלה. ומתיישב שפיר ג"כ מה שהקשינו דהא נפ"מ בין אביי לרבא כשהקדיש הלוה, ולפמש"כ הרי לכו"ע יחול הקדש הלוה דשלו הוא כ"ז שלא גבה המלוה, גם לאביי וכמש"כ. ודו"ק. (משיעורי הגרי"ז זצ"ל לערכין קיץ תש"ה). 
(אהלי חיים עמ' לח, מים עמוקים להגר"ר שפירא זצ"ל פסחים סי' כב) 


חידושי הגרי"ז - עניינים סימן ט 
============================== 
בענין מינוי לכהן גדול 
בתו"כ פ' אמור פרשתא ב' עה"פ והכ"ג וכו' אשר יוצק על ראשו שמן המשחה וכו', אין לי אלא שנמשח שבעה ונתרבה שבעה, נמשח שבעה ונתרבה יום אחד וכו' ת"ל אשר יוצק וכו' אפילו שעה ומילא ידו ללבוש את הבגדים אפילו שעה אחת, ופי' הר"ש ומילא ידו אפי' שעה אחת, כדאמרי' ביומא יב אירע פסול בכ"ג בה"ע ביוהכ"פ במה מחנכין אותו לובש ח' בגדים ומהפך בצינורא, וקודם שנגנז שמן המשחה היו מושחים אותו, ומ"מ כיון שבריבוי בגדים הוי כ"ג דריש האי קרא דאשר יוצק וכו' ואשר ימלא וכו' או האי או האי, ע"כ. ועי' גם בתו"י ביומא יב. דפי' הסוגיא בבית שני, דבבית ראשון מחנכים אותו בשמן המשחה, ומבואר בדבריהם דאי"צ אלא או ריבוי בגדים או משיחה. 
ובדברי בזה עם מרן הגרי"ז מבריסק זצ"ל העירני מדעת הרמב"ם בפ"ד מכה"מ הי"ב דמוכח דמשיחה לחוד לא מהני (ול"ד לרבוי בגדים דכ' הרמב"ן בפ' אחרי דגם בזמן משיחה מהני, הואיל ומהני בבית שני), אלא דתרווייהו בעי, דכ' הר"מ שם וממנים כ"ג והוא ראש לכל הכהנים ומושחין אותו בשמן המשחה ומלבישין אותו בגד"כ גדולה שנא' והכהן הגדול מאחיו וכו' ואם אין שם שמן המשחה מרבין אותו בבגדי כהונה גדולה בלבד וכו', ומשמע דבזמן דאיכא שמן המשחה צריך ג"כ רבוי בגדים עכ"ד, (וצ"ע בר"מ שם בסוף הי"ג שכ' הואיל ונתרבה "או" נמשח וכו', ועי' ברדב"ז שם ובמנ"ח מצוה קז מש"כ בזה). 
ועיין ברמב"ם פ"ד מכה"מ הט"ו שכ' אין מעמידין כהן גדול אלא ב"ד של ע"א, ואין מושחין אותו אלא ביום שנא' ביום המשח אותו, וכן אם נתרבה בבגדים בלבד אין מרבין אותו אלא ביום, ועי"ש בכ"מ ובקרי"ס, ומלשון הר"מ וכן אם נתרבה בבגדים לבד, משמע דזהו בזמן דנתרבה בבגדים לבד הוא דבעי' דוקא ביום, משא"כ בזמן דאיכא שמן המשחה, אף דלהר"מ בעי' גם רבוי בגדים כמו שהבאתי לעיל מדברי הגרי"ז זצ"ל, י"ל דהאי רבוי בגדים מהני גם בלילה הואיל וכבר נמשח, ועי' בהר המוריה שם בזה, וי"ל הביאור דכיון דהמשיחה אהני לקדושת כ"ג, ורק לעבודה בעי' רבוי בגדים בזה ליכא דין ביום. 
ושאלתי דבר זה למרן הגרי"ז זצ"ל, ונקט דדין ביום אין זה דין במעשה המשיחה אלא דין בכהונה, וכיון דהכהונה הוא גם ע"י הרבוי בגדים א"כ גם ברבוי הוא דוקא ביום עכ"ד. 
(מכתבי הגר"מ אילן זצ"ל, בס' משא יד עה"ת ח"ג פ' מסעי) 


חידושי הגרי"ז - עניינים סימן י 
============================== 
בענין הלאו ד'וכל אדם לא יהיה באהל מועד' 
יומא מ"ג ע"ב, גמ' ת"ר וכל אדם לא יהיה באהל מועד יכול אפי' בעזרה ת"ל באהל מועד וכו' אין לי אלא בשעת הקטרה, בשעת מתן דמים מנין ת"ל בבואו לכפר, אין לי אלא בכניסתו ביציאתו מנין ת"ל עד צאתו. 
וברמב"ם פ"ג מתו"מ ה"ג כ' בעת שמקטירין הקטורת בהיכל בכל יום פורשין כל העם מן ההיכל ומבין האולם ולמזבח לא יהי' שם אדם עד שיצא זה שהקטיר הקטורת, וכן בשעה שיכנס בדם חטאות הנעשות בפנים פורשים הכל מבין האולם ולמזבח עד שיצא שנא' וכל אדם לא יהי' באו"מ בבואו לכפר בקודש וכו' בנין אב לכל כפרה שבקודש שלא יהא שם אדם, וכן הרמב"ם פ"ד מעבודת יוהכ"פ ה"ב כ' בשעת הקטרת הקטורת בקודש הקדשים כל העם פורשים מן ההיכל בלבד ואינן פורשים מבין האולם ולמזבח שאין פורשים מבין האולם ולמזבח אלא בשעת הקטרה בהיכל בכל יום ובשעת מתן דמים בהיכל כמו שביארנו בהל' תמידין. 
ובחמדת ישראל בהקדמה הביא קושית הגר"מ שפירא זצ"ל מלובלין דהא בגיטין נד ע"ב אמרי' דכהן נאמן לומר זבחים שעשיתי ביום פלוני נתפלגו, שהרי התורה האמינתו ביוה"כ דכתי' וכל אדם לא יהי' באה"מ, ואי לאו דמהימן אף על גב דשמעני' דקאמר פיגול לא  מהימן דדילמא לבתר עבודה דאמר ע"ש, וביאר הפנ"י דהראי' מהפסו' היא, דאי ס"ד דאינו נאמן א"כ היכא דהכה"ג פיגל בעבודה הרי אסור לו לעשות שאר עבודות היום שתלוי בכה"ג לבד, דהא שויא אנפשיה חתיכה דאיסורא, ואם יאמר להביא פר אחר לא ישמעו לו דאין נאמן, ואיך אמרה תורה וכל אדם לא יהי' דהוי מילתא דאתי' לידי תקלה אע"כ דכה"ג נאמן. ומבואר דלולי שהזהירה התורה בהאי דוכל אדם לא יהי' באה"מ הו"א דאינו נאמן לפגל, וא"כ נמצא דאז בעינן שיהי' בדוקא אחר עמו לראות בשעת עבודה שלא יפגל, והנה בזבחים סה ע"ב אמרי' שמעתי בחטאת העוף שמבדילין ומאי לא יבדיל אין צריך להבדיל, ופי' התוס' שם דשאני התם דמסברא הו"א דמבדיל לפי שצריך לדם וע"כ דמ"ש לא יבדיל הכונה שאין צריך להבדיל, ולא לאו, וא"כ ה"נ נימא דקרא דוכל אדם לא יהי' באה"מ לא לאזהרה קאתי אלא לאשמועי' שאין צריך שיהיה שם אדם לשמור את הכ"ג שלא יפגל, דהרי אי לאו קרא הו"א דצריך להיות שם אדם לענין פיגול וכנ"ל, וא"כ נימא דפירושא דקרא אין צריך כמו בלא יבדיל דאמרי' אי"צ להבדיל כיון דמסברא הו"א דצריך, ומה שאסור לכל אדם להיות בהיכל, הוא משום דכיון דאי"צ הו"ל ביאה ריקנית וממילא יש לאו דלא יבא, וא"כ מנ"ל דבהאי קרא נאמר כלל אזהרה. ויע"ש שכ' ליישב בזה מה שלא מנו מוני המצוות בכלל הלאוין הלאו דוכל אדם לא יהי' באהל מועד, וע"ש בחמד"י שכ' לדון בדבריו. ולענ"ד י"ל למה דדרשינן בירושלמי יומא פ"ה ה"ב דאף המלאכים שכתוב בהן ודמות פניהם פני אדם לא יהי' באהל מועד, א"כ שוב א"א לפרש אין צריך כיון דגם על המלאכים קאי. 
ובדברי מזה עם הגאבד"ק בריסק מ' יצחק זאב סאלאווייציק (שליט"א) זצ"ל אמר דקושיא מעיקרא ליתא, דבקרא כתיב וכל אדם לא יהיה באהל מועד בבואו לכפר בקדש עד צאתו, ועי' יומא מד ע"א אין לי אלא בכניסתו ביציאתו מנין ת"ל עד צאתו, וכ"כ הרמב"ם פ"ג מתו"מ ה"ג, וא"כ ע"כ דאזהרה היא, דביציאתו ליכא שום הו"א דצריך להיות שם אדם, ודפח"ח. 
(קובץ "תצא תורה" - לודז' תרצ"א חוב' א סי' א בהערת העורך רבי צבי אלימלך שפירא) 


חידושי הגרי"ז - עניינים סימן יא 
=============================== 
בדין לא יקרע במעיל ובבגדי כהונה 
א. יומא עב ע"א, גמ' אמר רחבא אמר ר"י המקרע בגדי כהונה לוקה שנאמר לא יקרע, מתקיף לה ראב"י ודילמא ה"ק רחמנא נעביד ליה שפה כי היכי דלא ניקרע, מי כתיב שלא יקרע. והנה עי' ברש"י בפ' תצוה עה"פ (כח, לב) והיה פי ראשו בתוכו שפה יהי' לפיו וגו' לא יקרע. ופירש"י בתוכו כתרגומו כפול לגויה כו', לא יקרע כדי שלא יקרע והקורעו עובר בלאו, שזה ממנין לאוין שבתורה כו'. ונמצא לפירושו דתרי ענינים כתיבי הכא, דכתוב כאן לאו, דהקורע את המעיל עובר בלאו, ועוד דהוי טעמא אהא דוהי' פי ראשו בתוכו כדי שלא יקרע, ועי' בתרגום שג"כ כתב כפום שרין יהי ליה דלא יתבזע. והיינו כפרש"י דהוי טעם דלכך הי' כפול בכדי שלא יקרע, [ובנ"א כתב לא יתבזע והוי רק לאו], והק' מרן ז"ל דאי בהא דכתיב לא יקרע כתוב בזה לאו, א"כ מנ"ל לרש"י דהוי גם טעם דלכך הוא כפול כדי שלא יקרע, הא שפיר מצינו למימר דכתוב בזה רק לאו. ואמר מרן ז"ל דמקור רש"י הוא מהא דכ' בפ' פקודי גבי עשיית הבגדים ופי המעיל בתוכו כפי תחרא שפה לפיו לא יקרע, ואי נימא דהוי רק לאו א"כ מאי שייטא להנך קראי דעשיית הבגדים, ובע"כ דהביאור בזה הוא דהוי טעמא דלכך עשוהו כן כדי שלא יקרע, ודו"ק. 
והנה הרמב"ם פ"ט מכלי המקדש ה"ג כ' וז"ל והקורע פי המעיל לוקה שנאמר לא יקרע, וה"ה לכל בגדי כהונה שהקורען דרך השחתה לוקה ע"כ, וצ"ב מש"כ הרמב"ם דהקורע "פי" המעיל, דלכאורה ה"ה אם קורע בכל מקום בהמעיל ה"ה עובר, עכ"פ נמצינו למדים מדבריו דהוא נמי ס"ל כפרש"י דהא דכ' לא יקרע לא הוי רק לאו אלא הוי גם נתינת טעם דלכך עשו את פי המעיל כפול כדי שלא יקרע, דאלת"ה אמאי נקט רק פי המעיל, והרי הא דכתיב לא יקרע הוי דבר בפני עצמו, ובע"כ דפי' כרש"י, ולהכי נקט פי המעיל, דהא דכתיב לא יקרע, הא קאי על פי המעיל דהוי טעמא. ומ"מ צ"ב אם הלאו הוי דוקא על פי המעיל דהא בתר הכי כ' הרמב"ם וה"ה לבגדי כהונה כו', הרי דבלא יקרע נכלל כל הבגדי כהונה, וא"כ הא המעיל כולו לא גרע, דמפשטות דבריו משמע דמש"כ וה"ה לכל בג"כ קאי אהא דלא יקרע דאל"ה למאי נקט הכא הך הלכתא. 
ב. והנה גבי הקורע בגדי כהונה נקט הרמב"ם תנאי דהקורען דוקא בדרך השחתה, אבל במעיל לא נקט הכי, וצ"ב דאי בהך לאו דלא יקרע כתוב דוקא בקורען דרך השחתה, א"כ מה שייך לחלק בין מעיל לשאר בג"כ. ועיין במל"מ שהביא מבעל הקרבן חגיגה דדוקא בשאר בג"כ איכא תנאי דדרך השחתה, והביא ראי' ממש"כ הרמב"ם בפ"ח ממעה"ק ה"כ יע"ש, ולכאורה ראייתו ממש"כ שם מעיל דוקא [והתם צ"ל דבקורע לדין כיבוס שאינו דרך השחתה, דדרך השחתה הוא אם רוצה לקלקל את הבגדים שלא יהיו בגדים וכונתו לקלקל, אבל הקורע משום דין כיבוס לא הוי דרך השחתה], ועיין במל"מ דלא ס"ל הכי, והיינו דס"ל דמעיל ג"כ איכא תנאי דדרך השחתה. ובמנ"ח מצוה קא כ' ליישב דמש"כ הרמב"ם וה"ה לכל בג"כ, לא הוי מהלאו דלא יקרע אלא מהלאו דלא תעשון כן והתם הוי דוקא בדרך השחתה עיין שם, וצ"ע דא"כ הו"ל להרמב"ם למיתני בפ"ו מיסוה"ת, ומדוע נקט הכא, [ועוד דעי"ש ברמב"ם בה' יסוה"ת ה"ז דמנה לענין הלאו דלא תעשון רק דברים דהוו כעין הא דכתיב בע"ז יעו"ש, וא"כ לגבי קורע בג"כ מהי"ת דאיכא להך לאו]. 
ג. והנה עי' ברמב"ם לקמן הל' י' שכ' וכל המזיח חושן מעל האפוד ומפרק חיבורן דרך קלקול לוקה, הרי דלגבי הלאו דלא יזח החושן ג"כ נקט הרמב"ם דוקא דרך קלקול, ויע"ש בפ"ב הל' י"ג גבי מסיר בדי הארון שכ' ונזהרים שלא ישמטו הבדים מן הטבעות שהמסיר אחד מן הבדים מן הטבעות לוקה שנא' כו', הרי דגבי מסיר בדי הארון לא נקט הרמב"ם דרך קלקול וצ"ב דמ"ש מהמזיח את החושן. ואמר מרן ז"ל דבמזיח את החושן הלאו הוא משום קורע וכמש"כ הרמב"ם ומפרק חיבורן והיינו דהוי כקורע בג"כ, דה"נ בעינן שהחושן יהי' מחובר בכתפות האפוד ואי מפרק חיבורן ה"ה כקורע, והא דליכא למילף לה מקרא דלא יקרע היינו משום דלא הוי דרך תפירה דהוא מחובר אל טבעות בשרשרות וע"כ בעינן קרא דלא יזח דאף בזה איכא חיוב משום קורע, ולהכי אינו חייב אלא דרך קלקול וכקורע בג"כ, משא"כ במסיר הבדים הלאו הוא על עצם הסרת הבדים, ולא נסמך לקורע ולהכי חייב אף שלא דרך קלקול. (א"ה, ע"ע בחידושי הגר"ח סטנסיל יומא דף עב). 
(כתבי תלמידים) 


חידושי הגרי"ז - עניינים סימן יב 
=============================== 
בענין דופן תלויה 
סוכה ט"ז ע"א, במתני' המשלשל דפנות מלמעלה למטה אם גבוה מן הארץ ג' טפחים פסולה, וברש"י ד"ה ג"ט פסולה, כדי שיזדקר הגדי בבת ראש דאמרן פסולה ע"ש. 
ויש להסתפק בהך הלכה, האם כך נאמרה הלמ"מ, דכל דיכול גדי ליכנס לא אמרינן גוד אחית, ושיעור זה הוא ג"ט, או דילמא דבאמת מצד ההלכה לא נאמרו כלל שיעורין בגוד אחית אלא כיון דיכול הגדי להזדקר בבת ראש משוי ליה להך מקום כפרוץ בלא מחיצות וממילא לא מהניא ההלכה דגוד אחית. 
ומרן הגרי"ז זצ"ל הוכיח דעצם מה דיכול הגדי להזדקר בבת ראש משוי ליה לפרוץ, דהנה איתא בשבת ק"א ע"א, א"ל רב אחא בריה דר"א לרב אשי גבי ספינה הא נמי איכא בקיעת דגים, א"ל בקיעת דגים לא שמיה בקיעה ע"ש, ואי נימא דנאמר בהלכה דכל דיכול ליכנס לתוכה לא אמרינן גוד אחית, א"כ מאי קאמר דבקיעת דגים לאו בקיעה, הא סו"ס יכולים ליכנס וכך הוא ההלכה דכל דלא אמרינן גוד אחית לאו מחיצה היא, אלא ע"כ דעצם בקיעת הגדיים מבטל ליה לדין מחיצה ומשוי ליה לפרוץ, וע"כ זהו דקאמר רב אשי דבקיעת דגים לא שמיה בקיעה, וע"כ לא מבטל ליה למחיצה ומשוי ליה פרוץ, עכ"ד. 
(מאורי המועדים עמ' קלה) 


חידושי הגרי"ז - עניינים סימן יג 
=============================== 
בענין ניסוך היין והמים למזבח 
(א) 
כתב הרמב"ם בפ"ב מהלכות מעשה הקרבנות ה"א היין והסולת שמביאין עם הקרבן הם הנקראים נסכים והסולת לבדה נקראת מנחת נסכים וכו' ויתנסך היין על המזבח ואין נותנין אותו על האש אלא מגביה ידו ויוצק על היסוד והוא יורד לשיתין. והראב"ד השיגו וז"ל א"א זה שיבוש שלא היה יוצק על היסוד אלא בספל של יין שהיה בקרן מערבית דרומית עם ספל של מים של ניסוך המים בחג, עכ"ל. 
ובאמת גם הרמב"ם עצמו בפ"י מהלכות תמידין ומוספין ה"ז כתב כן גבי ניסוך המים בחג, דמעשה הניסוך היה בספלים, וז"ל, כיצד היו עושין צלוחית של זהב מחזקת שלשה לוגין היה ממלא אותה מהשילוח וכו' ונותן המים מן הצלוחית לתוך הספל שהיה שם ושני ספלים של כסף היו שם מערבי היה בו המים ומזרחי היה בו היין של נסך והיו מנוקבין כמין שני חוטמין דקין ושל מים היה נקב שלו דק משל יין כדי שיכלה המים עם היין כאחד, ע"כ. הרי להדיא דהי' יוצק לספלים, ועי' בכס"מ בהל' מעה"ק שם שכתב שהרמב"ם מחלק בין ניסוך היין לניסוך המים בחג, דהספלים היו שם רק לניסוך המים דחג ולא בשאר ניסוכין, ובלח"מ כתב דסמך כאן על מש"כ בהל' תו"מ ולעולם בעינן שיצוק לספלים. 
וביאר מרן הגרי"ז זצ"ל, דהנה בסוכה מח ע"ב תנן שני ספלים של כסף היו שם ר"י אומר של סיד היו אלא שהיו מושחרין פניהם מפני היין ומנוקבין כמין שני חוטמין דקין, ופירש"י חוטם אחד בספל ונקב אחד בחוטמו והכהן מערה בפי הספלים והנסכים מקלחין ויורדין דרך החוטמין על גב המזבח ובמזבח היה נקב שבו המים והיין יורדין לשיתין של מזבח שהיו עמוקין וחלולים מאד עכ"ל. ובתוס' שם בד"ה כמין חוטמין וכו' פליגי דמנין לו שמחוטם של הספלים מקלח על גג המזבח ומשם לנקב המזבח ומשם לשיתין דילמא הוא דמנקב הספלים יורדין לשיתין כמין שני נקבי החוטם ולא שהיה בולט כמין חוטם ע"ש. 
והנה התוס' שם בד"ה שני ספלים וכו' הקשו דכיון דממלאים בצלוחית של זהב היאך היו מנסכין לספלים של כסף והרי מעלין בקודש ואין מורידין, ותירצו דספלים היו קבועים בסיד ולאו כלים נינהו דנחשבין כגופו של מזבח ע"ש. ונראה דבזה תלוי יסוד מחלוקת רש"י ותוס', דלכו"ע בעינן מזבח לקיום מצות הניסוך, אלא דלשי' התוס' דהספלים היו קבועים במזבח ונחשבים כגופו של מזבח, שפיר ס"ל לשיטתם דכשנותן היין לספלים מתקיים מצות הניסוך בספלים עצמם, דהרי הוא כניתן ע"ג המזבח, ולכן הקשו על רש"י דמנא לי' לומר שירד היין ע"ג המזבח. אבל לרש"י י"ל דלא היו הספלים קבועים במזבח אלא היו כלים בעלמא שעל ידיהם נעשה הניסוך במזבח, וכ"כ הריטב"א שם דלרש"י לא היו הספלים מחוברים, ולכן ס"ל לרש"י דבעינן שיגיע למזבח עצמו לקיום מצות הניסוך, דבספלים עדיין לא נתקיים הניסוך כיון שאינם מחוברים למזבח, ולפי דעת רש"י א"ש קושית התוס' דלא הוי הורדה מקדושתו כיון דהניסוך נעשה במזבח ולא בספלים, משא"כ לתוס' דהניסוך נעשה בספלים הוצרכו לתרץ דמחוברים היו. 
ולפי"ז י"ל בדעת הרמב"ם דס"ל דהספלים לא היו קבועים במזבח וכמו שביארנו לדעת רש"י, וע"כ קיום הניסוך הוא כשמגיע למזבח, והספלים אינו אלא קביעות מקום למעשה הניסוך, אלא דלרש"י קיום הניסוך הוא בגג המזבח, ולהרמב"ם קיום הניסוך נעשה ביסוד המזבח ולא ע"ג המזבח, אבל לשניהם קיום מצות הניסוך הוא כשמגיע למזבח, ומשו"ה לא מפרש לה דין הספלים בהלכות מעשה הקרבנות, ורק בניסוך החג מפרש במציאות היכי עביד לה. אבל דעת הראב"ד כהתוס' דהספלים הוי כמזבח עצמו, ובהם נעשה הניסוך, ולכך שפיר הוצרך לפרשה בהלכות מעשה הקרבנות, דהרי בספלים עצמם מתקיים מצות הניסוך. 
אלא דלכאו' צ"ע מהא דתנן בזבחים דף ס"ג ע"א ושלושה דברים היתה אותה קרן משמשת מלמטה ושלשה מלמעלה, מלמטה חטאת העוף וכו' ומלמעלן ניסוך המים והיין וכו'. ולפי מה שכתבנו בדעת הרמב"ם דלהכי היה יוצק על היסוד והוא יורד לשיתין, משום דדין הניסוך ביסוד ולא בהספלים א"כ במה חשובה ניסוך המים והיין מלמעלן כיון דמקומן על היסוד. וצ"ל לדעת הרמב"ם דמתני' קאי רק על מעשה הניסוך, ותרי מילי נינהו, קיום הניסוך לחוד ומעשה הניסוך לחוד, ואף על גב דמקום קיום הניסוך הוא ביסוד ושיתין,  מ"מ המעשה ניסוך היה צריך להיות מלמעלה, ושם מקומו במעשה הניסוך, וע"ז הוא דתנן דניסוך המים והיין מלמעלן וכמש"נ. 
(קו' "קול התורה" חו' מא, וכתבי תלמידים) 
(ב) 
בדין השיתין עמד בזה מרן הגרי"ז ז"ל לברר איזה דין הוא דבעינן שהניסוך ירד לשיתין, ובזבחים דף ס"א ע"ב מבואר הא דבעינן שתיה כאכילה במזבח זהו מה שיורד לשיתין, אמנם הא בימי שלמה ע"ה היו השיתין רחוק מהמזבח א"כ אין הניסוך על המזבח, ואין לומר דהוא אותו דין כמו שהדם מתערב ויוצא לנחל קדרון כן הוא גם דין השיתין, דהא מהסוגיא הנ"ל חזינן דהוא מדין שתיה בכלל אכילה דמזבח שישאר בשיתין, ועוד דבזריקת דם למזבח לא נזכר כלל מה שיוצא לנחל קדרון, משום דל"ש לדין הזריקה, ואילו בניסוך מוזכר דין השיתין, הרי דמה שיורד לשיתין הוא בכלל הניסוך. 
ואמר לבאר בזה ע"פ דברי הספרי פ' פנחס (פיסקא יב) בקדש הסך נסך שכר לה', שיתנסכו בקודש ובקודש יבלעו, והלימוד הוא מזה שכתוב הסך נסך היינו שני נסכים, וחזינן דהוא בשיתין, וזהו דין מיוחד דבעינן שיבלעו בשיתין, ואף דהספלים מחוברים למזבח וה"ה כחלק מהמזבח, אפ"ה אם יקלוט מהספלים לפני שנכנס בשיתין לא יצאו ידי עבודת ניסוך, וגם ימעלו בזה כי עדיין לא נעשה מצוותן דגמר המצוה הוא ע"י שנבלעו בשיתין, עכ"ד, (אבל אם קלט באויר השיתין מבואר במעילה יא דחשיב נעשה מצותן אף דעדיין לא נבלע בתהום, ואולי אויר השיתין ג"כ חשוב בליעת השיתין, הערת הגרמי"ל שליט"א). 
עוד הוסיף בזה, דהנה בסוכה מט ע"ב אי' אמר ר"ל בזמן שמנסכין יין ע"ג מזבח פוקקין את השיתין, ופירש"י את נקב שבראש המזבח שהנסכים יורדים בו לשיתין, וזהו לפי שיטתו דהספלים לא היו מחוברים על מקום נקבי השיתין והיו יכולים לסתום את נקבי השיתין, אמנם בירושלמי שם גריס שהיו פוקקים הספלים, ומוכח דהספלים היו מחוברים למזבח וכשי' התוס', דאל"כ היה הפסק בעבודת הניסוך. 
ואם היו מחוברים אם יש בהם הדין של נפגם המזבח ושאר דיני מזבח, לכאו' דין מזבח על הספלים דהא הכל בכתב וכו', אמנם בצורת המזבח לא מבואר כלל דין הספלים, ואמר דצריך בירור בזה. 
(מנחת יהודה מהגרמ"י ליפקוביץ שליט"א, עמ"ס ב"ב בסופו) 


חידושי הגרי"ז - עניינים סימן יד 
=============================== 
בגדר ליל תענית ציבור 
בדין תענית אמר הגרי"ז דגם על ליל התענית יש שם של תענית דהא לילה בתר יום גריר אלא שהאיסור אכילה לא נאמר אלא מהבוקר. ומשו"ה מצינו שיטה בראשונים דאומרים "עננו" בליל התענית [ועי' בשו"ע סי' תקס"ה ס"ג דמבואר כמ"ש], ואם אין על הלילה דין תענית מה שייך לומר עננו, וכן אם ישן ולא עשה תנאי אסור באכילה בלילה, וע"כ דהוא דין תענית אלא שמועיל בו תנאי, דאל"כ צ"ע אמאי אסור אם ישן ואיך מועיל בו תנאי, וכן מהא דקבלת תענית היא ממנחה של היום הקודם [עי' תענית יב ע"א ובראשונים שם]. ואם לא קיבל עד מעריב הוי תענית שעות, ואם נאמר דדין התענית מתחיל רק מהיום למה אם קיבל במעריב מיקרי תענית שעות הרי קיבל עליו קודם התענית, ומוכח דגם הלילה יש לו דין של תענית ומשו"ה צריך לקבל עליו התענית קודם שיהי' לילה שאז כבר חל דין התענית, אלא האיסור אכילה מתחיל רק בבוקר. 
(מפי השמועה) 


חידושי הגרי"ז - עניינים סימן טו 
=============================== 
בשיטת הבה"ג בדין חיוב נשים במגילה 
דעת הבה"ג (הובא בתוס' מגילה ד' ע"א ד"ה נשים, וערכין ג ע"א ד"ה לאתויי) דאף דנשים מחוייבות במגילה מטעם דאף הן היו באותו הנס, מ"מ אינן מוציאות האנשים יד"ח דאילו חיוב האנשים הוא חיוב קריאה וחיוב הנשים אינו אלא חיוב שמיעה, ומיקרי שאינה מחוייבת בדבר לגבי איש שחייב בקריאה. 
ולפי"ז לכאו' אשה חרשת המדברת ואינה שומעת תהא פטורה לגמרי כדקיי"ל גבי שופר דחרש המדבר ואינו שומע פטור בו. 
אך הגרי"ז אמר דאין הביאור דיש ב' חיובים מצות קריאה ומצות שמיעה ואשה חייבת רק במצות שמיעת המגילה, אלא דעיקר דין המגילה הוא משום פרסומי ניסא והיינו קריאת המגילה אלא שאפשר לצאת י"ח הקריאה ע"י שמיעה או ע"י הקריאה, והאנשים חייבים בחיוב גמור של הקריאה והנשים בחלק השמיעה, אך לעולם עצם המצוה היא הקריאה, וחיוב הנשים הוא קלוש מחיוב האנשים בקריאה ומשו"ה אינן מוציאות אותם יד"ח קריאת המגילה. 
ולפי"ז גם אשה המדברת ואינה שומעת חייבת דעצם החיוב הוא קריאה ושפיר שייכת בעיקר המצוה, [א"ה, עי' שו"ת אבני נזר או"ח ח"ב סי' תקיא שכבר כ' כן ע"ש]. 
(מפי השמועה) 


חידושי הגרי"ז - עניינים סימן טז 
=============================== 
בדין חיוב ראיה בקטן 
חגיגה ב' א', בתוס' ד"ה הכל חייבין בראיה, הביאו פי' רש"י דכתב במצות יראה כל זכורך, והק' מהא דאמרינן בירושלמי בד"א בראיית קרבן אבל בראיית פנים בעזרה, אף טף מחויב כמו בהקהל, ע"כ. ולכאו' מילתא דתמיהא היא דאיך שייך לחלק במצוות ראי' כיון דחדא מצוה היא. אמנם נראה דהא דקטן פטור מראיה אין זה דין מסוים בראי' דהופקע קטן ממצות ראי'. אלא דהוא מדין הפטור מכל המצוות. וכיון שכן נהי דבחיוב ראי' הנאמר בפ' ראיה אינו נכלל דהוא קטן משום דהוא פטור מכל המצוות, מ"מ במצות ראי' המחודשת מהקהל שייך דכמו דהתם איכא מצוה על הבאת טף כמו"כ לענין ראיה. 
ומובן בזה הא דהוכיחו תוס' בהמשך דבריהם מנשים עיין שם, וקשה דהא התם כתיב "זכורך" ומאי שייך למילף, ולפמש"נ ניחא דכוונת קושיתם דכיון דילפינן מהקהל דאיכא מצות ראיה מחודשת א"כ נהי דפטירי מכח מצות הראיה שנאמרה בפ' הרגלים מקרא דזכורך, אבל אכתי מנלן למיפטריה ממצות ראיה המחודשת מהקהל וזה רק לראית פנים בעזרה. 
(מכתבי הג"ר אפרים בורודיאנסקי זצ"ל, בס' הזכרון "זכרון יהושע" עמ' רעג) 


חידושי הגרי"ז - עניינים סימן יז 
=============================== 
בענין עליה לרגל במשכן שילה 
כתב הרמב"ן בפי' עה"ת פר' ראה (יב, ו) דכל זמן שלא באו אל המנוחה והנחלה לא נתחייבו לבוא למקום שהקריבו הקרבנות ברגלים, והיינו דבנוב וגבעון לא היה עליהם מצות עליה לרגל ע"ש. ויל"ע במשכן שילה אם הי' עליהם מצות עליה לרגל (והקרן אורה בזבחים קט"ז: בד"ה בשילה וכו' האריך בזה). ומרן הגרי"ז זצ"ל הביא ראי' מהא דכתי' בתהילים (קכב, ג) ירושלים הבנויה כעיר כחברה לה יחדיו ופירש"י ירושלם הבנויה כשיבנה שלמה בני בית המקדש וכו' תהא בנויה בשכינה ומקדש וארון ומזבח, כעיר שחברה לה יחדיו כשילה, ובקרא שם כתי' ששם עלו שבטים שבטי קה עדות לישראל להודות לשם ה', וביאר הכונה דירושלים יהא דומה לשילה בתורת מקדש שלו בזה שיהיה בו מצות עליה לרגל כמו בשילה ולא כבגלגל ונוב וגבעון, דהרי הא דכתי' ששם עלו שבטים וגו' היינו מצות עליה לרגל. 
ובנו הגר"מ הלוי שליט"א הוסיף להביא ראי' מקרא דריש שמואל (א, ג) דכתי' ועלה האיש ההוא מעירו ימים ימימה להשתחות ולזבח לה' צבאות וגו' ופירש"י ועלה האיש לשון הוה הוא היה עולה מזמן מועד למועד לשילה וכו' הרי להדיא דדעת רש"י דבזמן משכן שילה הי' מצות עליה לרגל, וע"ש ברלב"ג שכתב ולזבוח, הם שלמי שמחה ושלמי חגיגה עכ"ל הרי מפורש כדעת רש"י דנתחייבו במצות שמחה ועליה לרגל והקרבת הקרבנות בשילה, וכבר הביא ראיה זו בספר פנים יפות (סוף פ' פנחס) מדברי רש"י, יעו"ש בדבריו. 
(קו' "קול התורה" חו' מא) 


חידושי הגרי"ז - עניינים סימן יח 
=============================== 
בענין ברכת חתנים 
(א) 
כתב הרמב"ם פ"י מה' אישות הלי"ב וכן תיקנו חכמים שכל הנושא בתולה יהיה שמח עמה שבעת ימים וכו' בין שהיה בחור בין שהיה אלמון ואם היתה בעולה אין פחות מג' ימים שתקנת חכמים הוא לבנות ישראל שיהיה שמח עם הבעולה ג' ימים בין בחור בין אלמון עכ"ל, הרי שכ' הרמב"ם דדין שמחה הוא דינא דידה, ולכן תליא הכל במה שהיא, אם בתולה או בעולה (ועיי' במ"מ). 
והנה הרמב"ם בפ"ב מה' ברכות הל"ט בבית חתנים מברכים ברכת חתנים וכו' עד כמה מברכין אם היה אלמן שנשא אלמנה מברכין אותה ביום ראשון בלבד ואם בחור שנשא אלמנה או אלמן שנשא בתולה מברכין אותה כל ז' ימי המשתה עכ"ל והרי דדין הברכות תלויים בין בדידה ובין בדידיה, וכל שהוא בחור או היא בתולה מברכין ז', ואולם דצ"ע דברי הרמב"ם דכ' בחור שנשא אלמנה מברכין כל ז' ימי המשתה, הרי ימי המשתה הם רק ג', והול"ל כל שבעה, ומש"כ ז' ימי המשתה צ"ע. 
ואשר נראה ללמוד ולהוכיח מזה, דתרי דיני שמחה הם באמת בחתן, דמלבד הדין שמחת חתן עצמו נאמרה עוד דצריך החתן לשמח את הכלה, וכדאי' בגמ' שיהיה שמח עמה, ולפ"ז י"ל דהא דבחור שנשא אלמנה שמחתו הוא רק ג' ימים הוא רק על השמחה שצריך לשמוח עמה, דרק זה הוא דתליא בדידה, אולם מדין שמחת חתן עצמו כיון שהוא בחור צריך לשמוח ז' ימים, וזהו שכ' הרמב"ם כל ז' ימי המשתה. 
ולפ"ז יש ליישב מש"כ הרמב"ם בפ"י מה' אישות הלי"ג, יש לו לאדם לישא נשים רבות כאחת ביום אחד ומברך ברכת חתנים לכולן כאחת, אבל לשמחה צריך לשמוח עם כל אחת שמחה הראויה לה, אם בתולה ז' ואם בעולה ג' ואין מערבין שמחה בשמחה עכ"ל, ושם הלי"ד מותר לארס בכל יום חול וכו' ואצ"ל שאסור לישא אשה בשבת ואפי' בחולו של מועד אין נושאין נשים כמו שביארנו לפי שאין מערבין שמחה בשמחה שנאמר מלא שבוע זאת ונתנה לך גם את זאת וכו' עכ"ל, וצ"ע דכמו דמותר לישא נשים רבות ביום אחד, ורק השמחה משמח עם כל אחת כפי הראויה לך אח"כ, א"כ בחוה"מ נמי נימא הכי שישא בחוה"מ ובשמחה יהיה אח"כ, ולא תתערב שמחתם בשמחת המועד, ואולם לפמש"נ י"ל דהנה עיקר הדין דאין מערבין שמחה בשמחה הוא רק אם דין השמחות שניים הם ביסודן, אבל אם היה יכול לחול חג הפסח וסוכות כאחד, הרי פשוט דלא היה שייך בזה אין מערבין שמחה בשמחה, דיסוד השמחה אחת היא מדין ושמחת בחגך, ואשר ע"כ כשנושא הרבה נשים כאחד דהשמחה של נשואין אחת היא, ל"ש בזה אין מערבין שמחה בשמחה, דשמחת חתן אחת היא, ואמנם רק על הא דיינינן דהשמחה שצריך לשמוח עם אשתו על הא אמרי' דאין מערבין שמחה בשמחה, כיון דהוא חיוב שמחה שיש לו לכל אחד ואחד, אולם ביום טוב דשמחת נשואין ושמחת יום טוב הם שני שמחות וחלוקין ביסודם, משום זה גופה א"י לישא נשים במועד, ואף שישמח עמה אח"כ, כיון דשמחת נשואין גופה אית בה משום מערבין שמחה בשמחה. 
האמנם צ"ע דהרי יסוד הדין דאין מערבין שמחה בשמחה הלא נלמד מקרא דמלא שבוע זאת, ולמה לא נשא יעקב את רחל בתוך ז' ימי המשתה של לאה, והשמחה יקיים עמה אח"כ, וכמו שפסק כן הרמב"ם באמת דיש לו לאדם לישא נשים הרבה ביום אחד, וצ"ע. 
(מרן זצוקללה"ה, אמר זאת בחתונת בנו הג"ר מאיר שליט"א, מכתבי תלמידים) 
[א"ה, ע"ע בחדושי רבי שמואל כתובות סי' ח שהאריך בד' הגרי"ז הנ"ל ע"ש]. 
(ב) 
כתב הרמב"ם בפ"י מהל' אישות הי"ב דבחור שנשא אלמנה שמחתה הוא רק ג' ימים, ובדין הברכות כ' בפ"ב מהלכות ברכות ה"ט דמברכין כל ז', וכבר נחלקו עליו הראשונים בזה דאיך אפשר כשחבילתו על כתיפו שמברכין עליו. 
והנראה בביאור שי' הרמב"ם דדין הברכה בבית חתנים ודין החתן שני דינים הם בעיקר יסוד דינם, דדין השמחה הוא מחמתה דזכות הוא שתיקנו לה חכמים שיהיה שמח עמה, וע"כ נאמרו בזה חילוקים בין בתולה לבעולה, אולם דין ברכות חתנים שתקנו חכמים לברך בבית חתנים תליא כל שמקרי עוד חתן, ול"ש כלל להדין שמחה, ומדברי הרמב"ם בעצמו יש ללמוד כן שכ' דיש לו לאדם לישא נשים רבות ביום אחד וכו' ושמח עם כל אחד שמחה הראויה לה, והרי דאף דהברכות מברך רק בז' ימים הראשונים, מ"מ השמחה הוא גם אח"כ, ומשום דשני דינים הם הברכות והשמחה, וכמש"כ. 
והנה דעת התוס' בכתובות דף ז ע"ב דגם שבת מקרי פנים חדשות, משום שמרבין לכבוד השבת בשמחה ובסעודה. ואמנם מדברי הרמב"ם שכ' שרק מי שלא שמע עדיין הברכות הוא פנים חדשות נראה דסובר דשבת לא הוה פנ"ח, ואולם נראה דלשיטתייהו אזלי דלדעת התוס' דגם הברכות תלוי בדין השמחה, ע"כ גם שבת דאפושי שמחה הוא דינו כפנ"ח, ואולם לדעת הרמב"ם דל"ש כלל ברכות לשמחה, ולדידיה יסוד הדין דפנים חדשות, הוא דאם יש אנשים שלא שמעו עדיין הברכות כשנמצאים בבית חתנים חייל עלייהו החיוב ברכה, שדין הברכה בבית חתנים הוא על כל אחד ואחד שנמצא שם, וכמבואר בדברי הרמב"ם דעבדים וקטנים אין חייבים בברכה זו, ונראה מזה דהחיוב ברכה הוא על כל אחד ואחד, ומשו"ה הפנ"ח שבא חייל עליו החיוב ברכה ומברכים בשבילם. 
(כתבי תלמידים) 
(ג) 
רמב"ם פ"ב מהל' ברכות ה"ט, בבית חתנים מברכין ברכת חתנים אחר ארבע ברכות אלו בכל סעודה וסעודה שאוכלים שם וכו', ובה"י כתב ברכה זו שמוסיפין בבית חתנים היא ברכה אחרונה משבע ברכות של נישואין וכו' 
ואמר הגרי"ז זצ"ל דבדברי הרמב"ם אלו מבואר דברכת חתנים אשר אחר הסעודה היא שייכת לברכת המזון ונכללת בה, שהרי כל פרק זה איירי בעיקר הדין דברכת המזון, דבהל' א' שם כ' סדר ברהמ"ז כך הוא ראשונה ברכת הזן, שניה ברכת הארץ, שלישית בונה ירושלים, רביעית הטוב והמטיב, ובה"ה כ' וכשמברכין בבית האבל אומר בברכה רביעית וכו', ואח"ז כ' בה"ט בבית חתנים מברכין ברכת חתנים אחר ד' ברכות אלו, ובה"י כ' ברכה זו שמוסיפין בבית חתנים וכו', ומבואר מדכלל ברכת חתנים בין הני שמוסיפין בברהמ"ז דכמו דבשבת ויו"ט ובחנוכה ופורים יש הוספה בברהמ"ז, ה"נ איכא הוספה בברהמ"ז בבית חתנים ומיישך שייכא הני ברכות לברהמ"ז, והוי זה חלק מברהמ"ז. והעיד הגר"מ הלוי שליט"א שכאשר מרן ז"ל בירך בעצמו השבע ברכות היה אומרם תיכף אחר ברהמ"ז, לפני הרחמן, ומשום דלהרמב"ם הוא חלק מברהמ"ז, ע"כ צריך לברכם לפני הרחמן בגמר ברכה רביעית וכמ"ש שם בה"ח לענין ברכת אבלים. 
ואף בברכת האורח לבעה"ב היתה דעת מרן ז"ל שיש לברכה תיכף בגמר ברכה רביעית, ודייק לה מלשון הרמב"ם שם בה"ז שכ' וכשמברך האורח אצל בעה"ב מוסיף בה ברכה לבעה"ב וכו', וממה דכ' "מוסיף בה" מבואר דגם ברכת האורח הוא חלק מברכה רביעית בברהמ"ז, [א"ה, עי' גם באבן האזל שם שכ' כן ע"ש]. 
והנה בתוס' פסחים דף קב ע"ב ד"ה שאין כ' שאין לומר שבע ברכות על כוס של ברהמ"ז, משום שאין אומרים שתי קדושות על כוס אחד, ושוב כ' בשם רבינו משולם דאפשר לברך על כוס א' דבהמ"ז גורם לברכת נשואין ע"ש, ואמר הגרי"ד זצ"ל בשם מרן ז"ל דלפי המבואר בד' הר"מ דברכת חתנים הוא חלק מבהמ"ז, שפיר יכולים לברך בהמ"ז וברכת חתנים על כוס אחד, דהכל הוא בכלל ברהמ"ז. 
ושוב אמר בשם מרן ז"ל דמדברי הרמב"ם בה"י שם שכתב ברכה זו שמוסיפין בבית חתנים היא ברכה אחרונה מז' ברכות, נראה דרק הברכה האחרונה נכללת בבהמ"ז ולא הראשונות, ולפי"ז אין סתירה לד' הר"מ מד' התוס' הנ"ל לענין כוס אחד. 
והגרי"ד ז"ל העיר דלמשנ"ת ברמב"ם לכאורה אין לכבד בז' ברכות למי שלא אכל בסעודה זו שאינו מברך ברכת המזון, כיון דברכות אלו הם חלק מבהמ"ז, ושאל זאת ממרן ז"ל ואמר שיש להסתפק בזה. 
(רשימות תלמידים) 
שמעתי מפי מרן הגרי"ז ז"ל שאין צריך להוציא החתן בברכות נישואין, אלא שזה דין שבבית חתנים מברכים ברכה זו, והיה משמע מדבריו דהעיקר שאחד יברך ואי"צ להוציא כלל. 
(ברכת אברהם פסחים קב ע"ב) 
(ד) 
הנה בברכת חתנים צריך שהברכות יהיו דוקא בתוך ז' ימי המשתה, ולא סגי בהתחיל ביום השביעי לפני שקיעת החמה, ולא שייך בזה הדין של רצה בשבת ויעלה ויבוא ביום טוב דאזלינן בתר תחילת הסעודה. והטעם, חדא דאחר ז' אין זה בית חתנים ובעינן ברכת חתנים בבית חתנים דוקא, ועוד דהתם כל עיקר החיוב הוא הסעודה, דהסעודה מחייבת הברכה, ולכן אזלינן בתר תחילת הסעודה. אבל חיוב ברכת חתנים אין הסעודה מחייבת, אלא דמברכין אז על כוס של ברכת המזון, אך אין זה המחייב, ולכן אין לזה שייכות לתחילת הסעודה. 
(כתבי תלמידים) 


חידושי הגרי"ז - עניינים סימן יט 
=============================== 
בענין מטמא את הנזיר 
ברמב"ם פ"ה מנזירות הל"כ. המטמא את הנזיר, אם היה הנזיר מזיד הנזיר לוקה וכו', ואם היה הנזיר שוגג וזה שטמאו מזיד אין אחד מהם לוקה, ולמה לא ילקה המטמא את הנזיר, לפי שנאמר וטמא את ראש נזרו אינו לוקה עד שיטמא עצמו מדעתו עכ"ל. מקור דברי הרמב"ם הם בנזיר דף מ"ד א' וטומאה נעשה בה מטמא כמיטמא ק"ו מתגלחת כו' אמר קרא וטמא ראש נזרו למטמא ראש נזרו. אולם צ"ע דהא כמו כן מבואר בגמ' שם דרשות על כמה דינים בנזיר דלא ילפי' להו זמ"ז, יעו"ש, ולא הזכירם הרמב"ם, ומאי שנא דהזכיר דוקא דרשא זו. ועוד צ"ב דהא כל קושית הגמ' דילקה המטמא את הנזיר אינו אלא מכח ק"ו מתגלחת, אבל מהרמב"ם משמע דקשה לי' אף בלאו הק"ו, והוא קושיא דנפשי' ואי"ז קושית הגמ', וזה צ"ב דבלא ק"ו מהיכי תיתי דילקה, ואמאי בעינן לטעמים על מה דאינו לוקה, ואדרבה בעינן טעם מדוע כן ילקה. 
והנראה לומר בזה, דהנה בקורח קרחה בראשו של חבירו פסק הרמב"ם בפי"ב מהל' עכו"ם הל' ט"ז, דבזמן ששניהם מזידין שניהן לוקין, וכן במקיף וניקף שניהם עוברים כמבואר בהל' א' שם. ואילו לגבי מטמא את הכהן פסק הרמב"ם בפ"ג מהל' אבל הל"ה דאינו לוקה המטמא אלא רק בשהיה הכהן שוגג, אבל אם היו שניהם מזידין אינו לוקה אלא הכהן ולא המטמא את הכהן, וכה"ג פסק הרמב"ם בפ"י מכלאים הל' ל"א דאינו חייב המלביש את חבירו כלאים אלא רק בשהיה הלובש שוגג, ואם היה הלובש מזיד אינו לוקה אלא הלובש ולא המלביש, וצ"ב טעם החילוק וכבר הקשה כן בכס"מ בהל' כלאים שם, דאמאי המלביש אינו לוקה, וכתב דשאלה זו כתובה בתשובות הרא"ש ששאל להרשב"א ולא זכינו לתשובתו, עי"ש. 
והנראה בדעת הרמב"ם דבמקיף איכא שם איסור בפנ"ע דמקיף, כמו דאיכא איסור ניקף כך איכא איסור מקיף, וכן לגבי נזיר איכא שם איסור בפנ"ע דמגלח, משא"כ בכלאים וטומאת כהן ליכא דין מיוחד דמלביש או דמטמא, והאיסור הוא חדא דהיינו לבישת כלאים, אלא דעל הלבישת כלאים מתחייב המלביש, ואף המלביש עובר באיסור זה דלבישת כלאים, וכן בטומאת כהן האיסור הוא חדא דהיינו טומאת כהן, ואף המטמא עובר באיסור זה דטומאת כהן. ובזה יבואר לנו לנכון טעם החילוק אשר ביניהם, דלפיכך בכלאים אם היה הלובש מזיד אינו לוקה אלא הלובש ולא גם המלביש, דכיון דכלאים הוא חדא איסורא דהיינו לבישת כלאים, לא שייך לחייב אמעשה איסור אחד לב' אנשים, ורק באופן דהלובש שוגג דל"ש לחייבו לוקה המלביש משום איסור לבישת כלאים, וכן בטומאה כיון דהחיוב הוא אטומאת כהן ל"ש לחייב שניהם. משא"כ במקיף דאיכא שם איסור בפנ"ע דמקיף, להכי שייך לחייב שניהם, דזה מחויב משום מקיף וזה משום ניקף, וכן במגלח את הנזיר וכמש"נ על מקיף, זהו הנראה בדעת רבינו הרמב"ם, אלא דהרא"ש הקשה להרשב"א, דגם בכלאים יהי' שם איסור בפנ"ע דמלביש וכמו במגלח את הנזיר, ומהיכי תיתי לחלק כן, ובאמת מקור דברי הרמב"ם הוא מהתוספתא וכמבואר בביאורי הגר"א סימן ש"ג, אלא דהתוספתא כפי הלשון שלפנינו נראה מוכח דנפלו בה שבושים וט"ס, וא"כ יש לגרסה כהרא"ש, ולהכי הקשה מהיכי תיתי לחלק כן, אמנם יש לגרסה כהרמב"ם וכמש"כ הגר"א. 
וביסוד דברים אלו יתבאר יפה דברי הגמ', דפריך דכמו דבתגלחת איכא חיוב בפנ"ע למגלח, א"כ ליליף דגם במטמא את הנזיר יהי' חיוב בפנ"ע דמטמא, וע"ז משני אמר קרא וטמא ראש נזרו למטמא ראש נזרו, וא"כ ליכא חיוב מיוחד דמטמא. אלא דצ"ב דאה"נ דאיכא קרא דליכא חיוב מיוחד דמטמא את הנזיר כמגלח את הנזיר, מ"מ שיהי' בו דין כמטמא את הכהן דלוקה משום דמוזהר על טומאת כהן, ה"נ גבי נזיר יהי' מוזהר המטמאו על הטומאה של נזיר, ודבר זה הוא אשר הוקשה להרמב"ם שהבאנו לעיל במש"כ ולמה לא ילקה המטמא את הנזיר. ויש להוסיף דקושית הרמב"ם קאי על הסיפא דבהיה הנזיר שוגג אין אחד מהם לוקה, דאמאי אינו לוקה זה שטמאו כטומאת כהן, דבהיה הכהן שוגג הרי לוקה זה שטמאו ומ"ש גבי נזיר דאינו לוקה, ומפרש הרמב"ם דבמאי דמשני בגמ' וטמא ראש נזרו למטמא ראש נזרו, אינו רק תירוץ דלא נילף מתגלחת, אלא דהוא תנאי מיוחד בעצם איסור טומאת נזירות דבעינן עד שיטמא עצמו ומדעתו וזהו עצם האיסור, ולפיכך מפקיע אף דין זה אשר ישנו בטומאת כהן, באופן דהגמ' והרמב"ם שני ענינים נפרדים המה, אלא דכיון דאמרי' בגמ' להאי דרשא מפרשה הרמב"ם גם לענינו. 
ועיין בביאורי הגר"א יור"ד סימן ש"ג אות ג' שכתב וז"ל, וי"ל כאן שלא נצטוו אלא הלובש והנטמא, והיינו דכאן הוא חיוב דלובש וליכא איסור בפנ"ע דמלביש כמו במקיף, והן הן הדברים שכתבנו. (כתבי תלמידים משיעורי הגרי"ד הלוי זצ"ל לנזיר). 
(ס' אהלי חיים עמ' מ) 


חידושי הגרי"ז - עניינים סימן כ 
============================== 
בדין מזויף מתוכו 
הפנ"י בגיטין הקשה על רש"י מהא דאיתא במשנה ב ע"א דשליח המביא גט צריך לומר בפני נכתב ובפני נחתם והיינו דוקא שליח להולכה אבל שליח לקבלה לא בעי למימר בפ"נ ובפני נחתם, והוא קושיא על שיטת רש"י. ותירץ הפנ"י דשליח לקבלה דמי לאשה עצמה שהביאה גט ממדינת הים דלא בעי למימר בפ"נ כיון שכבר נתגרשה, דכיון שנגמרו הגירושין לא בעי למימר בפ"נ. 
ונראה לומר דחילוק יש בין מזויף לחשש לשמה אליבא דרב לרש"י דאיכא חשש במזויף דפסלו להשטר ושטר בלא קיום לא הוי כלל שטר וגט. לא כן בלשמה לא פסלו את הגט בשביל החשש אלא עשו תקנה לראות שלא יבא קלקול וגט פסול, ותקנו שקודם נתינת הגט יעיד השליח על הלשמה, ואם לא יעיד פסול. אבל היכא שכבר חלו הגירושין לא פסלו חכמים השטר בשביל זה ולכן שליח לקבלה לא בעי למימר בפני נכתב. 
ובזה יבואר מה שנדחק בפנ"י דבא"י משום עיגונא לא טענינן מזויף ואמאי בחו"ל טענינן עיין שם. ולפי הנ"ל יבואר דודאי דין פסול השטר משום מזויף ומשום עיגונא לא הוי בהגט, רק בערעור הבעל, אבל אין זה פסול בהשטר בין לרבה ובין לרבא ונמצא דגם לרבא אין צריך שליח קבלה לומר בפני נכתב ובפני נחתם. 
(קונטרס דברי סופרים, ירושלים תשנ"א) 


חידושי הגרי"ז - עניינים סימן כא 
=============================== 
בפסול אלם לקיום שטר 
גיטין ה ע"א, תנן המביא גט ממדינת הים ואינו יכול לומר בפ"נ ובפ"נ אם יש עליו עדים יתקיים בחותמיו והוינן בה מאי ואינו יכול לומר אילימא חרש חרש בר אתויי גיטא הוה והתנן הכל כשרים להביא את הגט חוץ מחרש שוטה וקטן. 
וכ' התוס' בד"ה אילימא, ולא בעי למימר כגון אלם וכו' ומבואר דאלם אינו יכול לומר בפ"נ, וכמ"ש תוס' הרא"ש ומהרש"א משום מפי כתבם, והקצוה"ח בסי' מו סקי"ט הקשה מהשו"ע ריש סי' מו דקיום כשר מפי כתבם, וידוע דברי הגר"א שם מתשו' הריב"ש שאין הפי' דכשר מפי"כ כ"א דהוי שטר כיון דמקיימין אפי' עומד וצווח ואי"צ לדעת המתחייב. 
והא דכאן לא נעשה שטר, שמעתי מהגאון רבי שמואל רוזובסקי ז"ל שר"ל ע"פ התוס' בכתובות דשטר הוא רק בשני עדים ולא בע"א. ואמר כן לפני הרב זללה"ה. וכבר כתוב כן בבית מאיר סי' קמב, ורבינו הרב זללה"ה אמר לו שאין צורך, שלא הכשירו עדים פסולים כ"א לעדות ע"פ ולא לאשוויי שטרא, ואלם פסול הגוף הוא וכמ"ש בקצוה"ח שם, ולכאורה כיון דכשר לעדות יש לנו עדות כשרה לאשוויי שטרא, וחידש רבינו הרב זללה"ה דבעינן הכשר עדות לאשוויי שטרא ולא סגי בהכשר עדות על פה. 
(שערי שמועות גיטין ה ע"א) 
[א"ה, עי' בכ"ז בזכרון שמואל סי' מד סק"ו וסקי"ד]. 


חידושי הגרי"ז - עניינים סימן כב 
=============================== 
בענין פקח ונתחרש בגט 
(מכתי"ק מרן הגרי"ז זצ"ל) 
גיטין דף ה ע"א, כגון שנתנו לה כשהוא פקח ולא הספיק לומר בפני נכתב ובפני נחתם עד שנתחרש, וברמב"ם (פ"ז מהל' גירושין הי"ח) איתא עד שנשתתק, ויעו"ש בכ"מ שהביא מהראשונים די"א דדוקא נתחרש אבל נשתתק יכול לומר מתוך הכתב. ואשר נראה דהרמב"ם לטעמי' מוכרח לפרש דאיירי בנשתתק, דהנה לעיל בהי"ז כ' הרמב"ם דאם לא אמר בפ"נ נוטלו הימנה וחוזר ונותנו לה (א. ה. ר"ל דדין זה מובא ברמב"ם בהי"ח גם היכא דנתקיים בחותמיו), הרי דס"ל דכיון דהצריכו לומר בפ"נ, וכשנתן את הגט ולא אמר בפ"נ חסר דין אמירה בהנתינה וצריך נתינה חדשה, דבלא האמירה הגט פסול (א. ה. ואינו רק הלכה באופן אמירת הבפ"נ), אשר לפ"ז עכצ"ל דמיירי בנשתתק, דאילו בנתחרש הרי כתוב בהברייתא דיתקיים בחותמיו וכשר, ולהר"מ דצריך לחזור ולתת כיון שנתחרש הרי ל"ש לעשות נתינה חדשה ואמאי כשר, ובע"כ דאיירי בנשתתק, והר"א נ"י (הוא הגאון רבי אלחנן וסרמן זצ"ל) אמר לי דמש"כ הרמב"ם ואח"כ ינתן לה, כוונתו שיהי' לה לראיה, והצדק אתו, וצ"ע. 
(קונטרס אש תמיד ושערי שמועות גיטין ה ע"ב) 


חידושי הגרי"ז - עניינים סימן כג 
=============================== 
בענין חיוב אונסין באדם המזיק 
התוס' בב"ק דף כח ע"ב כתבו דהא דתנן אדם מועד לעולם בין בשוגג בין במזיד בין באונס בין ברצון לא איירי כ"א באונס שאינו גמור ולא באונס גמור, דאונס שהוא כעין גניבה מקרי אונס גמור, ואונס שהוא כעין אבידה ה"ז אונס שאינו גמור, והוכיחו ד"ז מכמה ראיות, וצ"ב בסברא דאם מחייבינן באונס שאינו גמור משום דאדם מועד לעולם א"כ אמאי באונס גמור פטור. 
ואמר מרן זללה"ה בזה, דהנה פטורא דאונס דילפי' מולנערה לא תעשה דבר אין הילפותא לענין עונשין אלא מעשה אשר נעשה באונס ה"ה חסרון בעצם המעשה, דמעשה כזה לא הוי מעשה כלל, וראי' לדבר ידוע ומפורסם מד' הגמ' בע"ז נד ע"א דנעבדה באונס לא חשיבא נעבדה כלל, אשר לפ"ז א"ש דברי התוס' דבאונס גמור א"א לחייב אדם המזיק כלל דהא לא חשיבא מעשה כלל, והא דתנן אדם מועד לעולם הוא רק דין בחיובי שמירה דאף שעל ממונו אינו מחויב בשמירה כזאת, על גופו נאמר דשמירת גופו עליו וחובת שמירתו הוא אפי' על אונסין, ואמנם דהא כ"ז באונס שאינו גמור, אבל באונס גמור ל"ש לחייבו ע"ז דלא הוה מעשה כלל, כ"נ בביאור ד' התוס'. 
והנה הרמב"ם לא הביא חילוקא של התוס' כלל, והנה ברמב"ם פ"ו מה' חובל ומזיק הל"ג דאדם המזיק אינו חייב אא"כ הזיק ברשות הניזק אבל ברשות המזיק אינו חייב לשלם אא"כ הזיק בזדון אבל באונס או בשגגה פטור וכו', ועפ"י יסוד דבריו דחלוק רשות הניזק והמזיק יסורו כמעט כל קושיות התוס'. 
ובתוספתא בב"ק פ"ט תניא האב המכה את בנו והרב הרודה את תלמידו וכולן שהכו ושהזיקו הרי אלו פטורין חבלו בהן יותר מדאי הרי אלו חייבין וכן שליח ב"ד וכו' וכן וכו' שהזיק פטור יותר מן הראוי לו חייב, ואף דל"מ פטורים אלו אלא בגלות משום דלא דמי ליער, והרמב"ם פ"ה מה' רוצח ושמירת הנפש כ' שהרי הרגו בשעת עשיית המצוות (וע"ש בהשגת הראב"ד), ויש ללמוד מדברי התוספתא מקור לדברי הרמב"ם דחלוק ברשות ושלא ברשות, דביותר מן הראוי כיון דאינו רשות להכותן בזה חייבין. ומדברי התוספתא למדין דאף לענין חובל הדין כן ולא רק לענין מזיק, (דהא בחידושי ר"ח הלוי הל' טוען ונטען פ"ה ה"ב מבאר דחיוב נזק בחובל אינו מדין מזיק, דאין דמים לבין חורין, אלא יסודו הוא דין חובל בפנ"ע דגזה"כ בחבלות שיתחייב בתשלומין אף בלא נזק ממון). 
(כתבי תלמידים) 


חידושי הגרי"ז - עניינים סימן כד 
=============================== 
בגדר פטור אונס ובענין אונס בגיטין ובע"ז 
כתובות דף ג', ומי איכא מידי דמדאורייתא לא הוי גיטא, ופירש"י דיש טענת אונס דכתיב ולנערה לא תעשה דבר. והוא מהגמ' נדרים כ"ז דההוא גברא דאתפיס זכותא בב"ד ואמר אם לא באתי לל' יום בטיל זכותא איתניס ולא בא אמר ר"ה בטיל זכותיה מתקיף לה רבא אנוס הוא ואנוס רחמנא פטריה מולנערה ל"ת דבר. ושם פריך וכ"ת קטלא שאני והתנן נדרי אונסין וכו', ופירש"י שם והתנן וכו' ופטור. והיינו דגם מתני' דנדרי אונסין מדין פטור אונס הוא, וכ"כ הנתיבות בסי' נ"ה. [אלא דעל הגמ' דגיטין דאיירי באנוס ביום אחרון כ' שם דלאו מדין פטור אונס הוא כ"א משום דאדעתא דהכי לא גירש, ועי' ריב"ש סי' שפ"ז ובתשו' מהרי"ט ח"א סי' א' מש"כ בזה]. וברש"י שם ד"ה ולרבא, דאמר אנוס הוא ופטור עכ"ל, הרי דגם למסקנא נשאר הטעם דאנוס רחמנא פטרי', ופריך שם ארבא ממתני' דגיטין ומהא דשמואל. והרי דכולהו מחד טעמא דפטור אונס נינהו. וכן לפי תוס' והרא"ש שם מבואר דהגמ' לא חזרה בה מטעמא דאנוס רחמנא פטרי', וכתבו בפי' פרכת הגמ' וכ"ת קטלא שאני, שאינו בא לחלק בין מיתה לשאר דברים, כ"א בין דבר הבא ממילא לדבר דשייך לומר בו דהו"ל לאתנויי, דזהו טעמא דר"ה דלא אמרינן אנוס הוא משום דבתנאי הו"ל לאתנויי ולא אתני, ולזה מביא ממתני' דנדרי אונסין דלא אמרינן דהו"ל לאתנויי, ושוב הדר דינא דבנאנס ולא בא פטור מדין פטור אונסין. [ואף דהרא"ש פי' לה למתני' דנדרי אונסין שם משום דאדעתא דהכי לא אדרי', הוא משום דאיירי אף באונס שאינו גמור כמש"כ הריטב"א שם]. 
ודבר זה דקיום תנאי באונס ל"ה גיטא משום אנוס רחמנא פטרי', כבר תמהו עליו דמאי שיאטי' זל"ז, דאנוס רחמנא פטרי' הוא דין בעונשין שהגברא פטור מחיובי עונשין באונס, אבל שמעשה קיום התנאי באונס לא יהי' קיום זו מנ"ל. ורגילין לפרש ע"פ דעת החמדת שלמה בתשו' לאו"ח סי' ל"ח ול"ט, דהפטור של אונס אינו רק פטור עונשין בהגברא שאינו חייב בעונשין, כ"א דהוא דין אונסא כמאן דלא עביד וכמי שלא עשה המעשה כלל, ואין מעשה עבירה לחייבו, ומוכיח זה מהגמ' בע"ז דף נד ע"א דמשתחוה לבהמה באונס לא אסרה משום נעבד דאונס רחמנא פטרי', ומה שייך פטור עונשין דעובד שלא לאחשבה לבהמה לנעבד, ודין נעבד דבהמה תליא אם נעשה בה מעשה ע"ז או לא, ובע"כ דבאונס לא חשיבא מעשה דידי' כלל ואין כאן ע"ז וממילא דל"ה נעבד. וכמו"כ בתנאי כל שנתקיים התנאי דאם לא באתי באונס אונסא כמאן דלא עביד וליכא מעשה דידיה דאם לא באתי וליכא קיום תנאי. ולפ"ז צ"ל דבקיום תנאי בעינן מעשה דידי' דאם לא באתי, וכן כ' בברכת שמואל לנדרים סי' י"ד אות ב' בשם רבינו הגדול הגר"ח זללה"ה. 
האומנם עיקר דברי החמדת שלמה צ"ע, דלפ"ד קשה המסקנא דרבא שם דחשיבא ע"ז משום חיובא דיהרג ואל יעבור משום קידוש השם יעוין בתוס' שם, והרי גם במקום דיהרג ואל יעבור איכא תורת אונס וכמוש"כ תוס' שם והר"מ ברפ"ה מה' יסודי התורה, וכל דאיכא תורת אונס ה"ה כמאן דלא עביד כלל ואיך חשיבא ע"ז ע"י זה, וכשאמרתי דברי החמדת שלמה לפני רבנו הרב זללה"ה הקשה מיד מזה דיהרג ואל יעבור. ויעויין בפי' ר"ח בע"ז שם דמבואר משום דכל שהעובר פטור בהמה לאו נעבד היא ולאו משום דאונס כמאן דלא עביד כלל. 
ובחידושי הגרע"א ז"ל לכתובות ל' נסתפק אם חייבי מיתות אונסין פטורין מתשלומין כחייבי מיתות שוגגין. ובש"מ שם כתב דאינו פוטר ומשום דחסר ילפותא לאונסין. ומבואר מד' הש"מ והגרע"א דגם אונס חשיבא מעשה עבירה דבלא"ה הרי ליכא לספוקי כלל דכמאן דלא עביד הוא. [ובשאר עבירות הא ליכא גם חיובא דלכתחילה דיהרג ואל יעבור ובאונס שרי לכתחילה, יעויין בתוס' דף ג' ב' אהא דלידרוש להו דאונס שרי. וגם דלענין פטור ממון הרי תליא בחייבי מיתות, ולענין חיוב מיתה הא הוי דיעבד ונאמר דין פטור אונס דכמאן דלא עביד כלל]. 
ואשר נראה בזה, דדין פטור אונס אינו רק דין פטור מחיובי דגברא, כ"א שהוא דין פטור להעושה מעיקר העבירה, דכל שעבר באונס פטור מהעבירה ולאו חוטא ועובר עבירה הוא כלל אף שעשה להמעשה, וכמש"כ הר"מ במאמר קידוש השם והריב"ש בסי' ד' דלאו רשע הוא ואינו פסול לעדות, ואין לנערה חטא משפט מות, והתורה פטרה עיקר החטא וחיובו, [ובדעת הר"מ דס"ל דהו"ל מחלל שם שמים באונס נראה דאין פטור אונס מהעבירה אלא לענין עונשין, שאין כאן עבירה דמיתה ומלקות, אבל מ"מ עבירה היא]. ואשר ע"כ הוא דס"ל לר"ז דלא נעשה נעבד משום פטור אונס, אחרי שהוא דין פטור בהמעשה ע"ז שפטור מהעבירה דע"ז ואין כאן עבירה דע"ז לאיסורא וחיובא. ורבא ס"ל דכיון דחייב ליהרג ואל יעבור ואיכא ע"ז לחיובא דליהרג ומצות קידוש השם, חשיב ע"ז גם לענין דין נעבד. 
וכשאמרתי דבר זה לפני גאון הדרת רבנו הרב זללה"ה אמר לי, דזה כבר רצה להוכיח מהגמ' דע"ז, דדין איסור נעבד אין האיסור משום חלות שם ע"ז וכדין איסור ע"ז להדיוט, כ"א דמעשה הע"ז היא האוסרתו לגבוה וכמו נוגח ונרבע, וכיון דמשום מה שנעבד נאסר תליא איסורו בהנעבדה בו עבירה, ומשו"ה באונס ובפקו"נ דפטור ומותר לא נאסר דלא חל עליו שם נעבד לגבוה, ושאני דין נעבד לגבוה מאיסור ע"ז להדיוט, דאיסור ע"ז משום חלות שם ע"ז הוא ואין מעשה העבודה אוסרתו כ"א דבמעשה העבודה חל עליו שם ע"ז ואיסורו משום שם ע"ז שבו, וזה לא תליא באיסור והיתר כלל, ואף אם מותר לו לעבוד משום אונס ופקו"נ, מ"מ ע"ז היא ושם ע"ז עלה ואסור, דשם ע"ז חל ע"י "הע"ז הפשוטה" בחפצא ולא תליא באיסור והיתר כלל. ועתה שהחיינו ה' להופעת אור תורת רבנו הרב זללה"ה ה"ה כתובה על ספרו בהל' ע"ז. וגם דברי רבנו הרב זללה"ה אתיין לפי מש"כ, דאונס הוי פטור והיתר לעיקר העבירה ואין כאן נעבדה בו עבירה, ולא רק דין פטור מחיובי עונשין בהגברא. 
אכן באותו מעמד העיר בזה בשם בנו הגאון ר' דוד שליט"א, מהגמ' שם דמביא ראיה לרבא מבימיסאות דאסורין ואיירי בע"ז עצמה ומשמשי', ומ"מ כל איסורן הוא משום דינא דיהרג ואל יעבור, ולר"ז מותרין משום אונס רחמנא פטרי', ושם הא כבר תליא בשם ע"ז, והניחה בצ"ע. ובספר לא נזכר מזה כלום. והרי דדעת רבנו הרב זללה"ה הי' דלא כמש"כ דשם ע"ז תליא בע"ז בדיני' לאיסורא וחיובא, כ"א דתליא בע"ז הפשוטה וכל דאיכא מעשה ע"ז אף אם מותר לו לעבוד משום אונס ופקו"נ חל בה שם ע"ז ואסור, אבל הניחה בצ"ע מהגמ' דבימיסאות דמוכח מינה דגם לענין שם ע"ז תליא בפטור ומותר. 
(קונטרס הביאורים כתובות סי' ו) 


חידושי הגרי"ז - עניינים סימן כה 
=============================== 
בדברי הרי"ף בחיוב י' זהובים לחוטף מצוה מחבירו 
הרי"ף ז"ל בב"ק בפ' החובל דף צא ע"ב כתב בהא דחייבו לשלם עשרה זהובים בעד שחטף מצוה מחבירו דאין לומר דהוא משום קנס ולא ילפינן מינה, דא"כ אמאי יליף רב מינה לענין הא דתנן נטיעותי קצצת וכו' יעו"ש, והקשו האחרונים דרב לשיטתו דס"ל בגיטין דף נ"ב ע"ב דמנסך היינו מנסך ממש דאי ס"ד דהוא מערב היינו מדמע. ודחי לה משום דקנסא הוא ומקנסא לא ילפינן משמע דרב לית ליה האי טעמא וס"ל דקנסא מקנסא ילפינן, וא"כ איך הוכיח הרי"ף מדברי רב. 
והנראה דס"ל להרי"ף דבהא פליגי רב ושמואל דבהיזק שאינו ניכר שמדינא לא שמו היזק רק שחכמים קנסוהו, איך הי' הקנס אם חכמים עשו זאת למזיק דאף שאינו ניכר נחשב למזיק מדרבנן, או דאע"ג שאין שם מזיק עליו מ"מ חייבוהו משום קנס, דרב ס"ל דהיזק שאינו ניכר חכמים עשאוהו מזיק ככל מזיק דעלמא וא"כ בכל היזק שאינו ניכר גם כן נכלל בכלל זה ול"ש לומר קנסא מקנסא לא ילפינן, אך שמואל ס"ל דלא עשאוהו חכמים למזיק רק אף על גב דאין שם מזיק עליו ישלם מטעם קנס, ובכל היזק שאינו ניכר היה  הקנס באופן פרטי הלכך קנסא מקנסא לא ילפינן, אבל לענין עשרה זהובים אם הוא מטעם קנס ל"ש לומר דעשאוהו למזיק דהא לא הזיק שום ממון, וע"כ דאם הוא מטעם קנס צ"ל דחייב משום תקנה פרטית ובזה גם רב מודה דקנסא מקנסא לא ילפינן, ושפיר הוכיח הרי"ף מדברי רב. 
(נחלת אליהו מהגר"א דושניצר זצ"ל עמ' סג) 


חידושי הגרי"ז - עניינים סימן כו 
=============================== 
בענין כהן טמא בקרבן ציבור 
בב"ק דף קי ע"א, אמר רב ששת אם היה כהן טמא בקרבן צבור נותנה לכל מי שירצה ועבודתה ועורה לבעלי מומין טהורין שבאותו משמר. ובתוס' שם תימה ועורה אמאי הוי לבעלי מומין, ביאור דבריהם משום דכ"מ שאית ליה בבשר אית ליה בעורות אינו שייך אלא לדינא שאינו ראוי לעבודה ולא לדינא דמי שאינו ראוי לאכילה. אמנם הרמב"ם כ' הדין סתמא דכל מי שא"ל בבשר א"ל בעורות, ומשמע אף במי שא"ר לאכילה. 
ונראה לבאר דתנאה דראוי לעבודה הוא דין השייך לזכות קרבן זה דכיון דהזכיה הוא מדינא דהכהן המחטא אם כן כשאינו ראוי לעבודה אין לו מצד מה לזכות בהקרבן, אבל תנאה דראוי לאכילה אינו דין בזכיית זה הקרבן אלא הוא תנאי בחלוקת קדשים דמי שא"ר לאכילה בשעת עבודה אינו בכלל חלוקת קדשים. 
(כתבי תלמידים) 


חידושי הגרי"ז - עניינים סימן כז 
=============================== 
בדין טריפה במעשר בהמה 
ב"מ דף ו' ע"ב קפץ אחד מן המנויין לתוכן כולן פטורים, ובתוס' שם ד"ה קפץ וכו' הקשו דליבטל ברובא וליחייבו כולהו במעשר, ובשיטמ"ק בשם הרא"ש כתב לתרץ דעשירי ודאי אמר רחמנא ולא עשירי ספק, ואפילו כי אמרינן כל דפריש מרובא פריש עשירי ספק מיקרי אלא שהתורה התירה ספק זה באיסורין. והגרעק"א (בתשו' תנינא סי' קח) העיר דהא טריפה מתמעט מקרא דאשר יעבור תחת השבט פרט לטריפה שאינה עוברת וא"כ איך משכחת עשירי ודאי ולא ספק, דלמא טריפה היא, וע"כ משום דאזלי' בתר רוב, והא לד' הרא"ש דרוב במע"ב אינו ודאי, א"כ לא מצינו מע"ב, עיין שם בד' הגרעק"א. 
ובשם הגרי"ז זצ"ל שמעתי ליישב, דהנה כבר נסתפקו בדינא דמשקה ישראל מן המותר לישראל אי הוא משום דהאיסור להדיוט פוסלו לגבוה, כגון חדש קודם לעומר דאסור להדיוט משום שהוא חדש ופסול גבוה לא מפני שהוא חדש אלא מפני שהוא אסור להדיוט, או דלמא דכמו שאסור להדיוט מפני שהוא חדש ה"נ פסול לגבוה מפני שהוא חדש ולא מפני שהאיסור להדיוט פוסלו לגבוה, והנה פסול טריפה למעשר מבואר בגמ' מנחות דף ו' ע"א [ועיי"ש בתוס' ד"ה כתב וכו'] שהוא מטעם משקה ישראל, היינו הואיל ואינו ראוי להקרבה ממילא ליכא חיוב מעשר, והנה אי נימא דהא דאסור טריפה לגבוה הוא מטעם שאסור להדיוט וזהו הסיבה האוסרת לגבוה, א"כ אז תלוי אם בפועל אסור להדיוט, ולפ"ז בסתם בהמה דאזלינן בתר רובא ואמרינן דלאו טריפה היא ומותרת להדיוט, א"כ גם לגבוה מותרת ושפיר חשיב עשירי ודאי. 
(ליקוטי שיעורים מהגר"פ שטיין שליט"א ב"מ סי' ז סק"ד) 


חידושי הגרי"ז - עניינים סימן כח 
=============================== 
בענין הלוקח שדה מאביו וירשה 
בסו"פ המוכר את הבית (ב"ב ע"ב ב') מנין ללוקח שדה מאביו והקדישה ואח"כ מת אביו מנין שתהא לפניו כשדה אחוזה ת"ל כו', הנה בפרשב"ם פירש לה לענין פדיון לבד ולא לענין יציאה ביובל דאם מת אביו ונפלה לפניו לאחוזה תצא ביובל לכהנים, ויל"ע מאי טעמא לא פירש כן. והיה אפשר לומר דבאמת אפי' אם נפלה לפניו בירושה תחזור אליו ביובל, דהא טעמא דשדה מקנה שהקדישה יוצאת ביובל מפורש במתני' (ערכין כ"ו ב) שאין אדם מקדיש דבר שאינו שלו, וא"כ מה יוסיף שנעשית לאחר מכן שדה אחוזה הא בשעת הקדש לא היה שלו לזמן שאחר היובל ולא חל ע"ז והקדישו. אולם קשה דרש"י בגיטין (מ"ח א' ד"ה מניין) פירש לה לענין יובל וקשה כנ"ל דמה יוסיף שנעשית אח"כ שדה אחוזה. 
ושמעתי מהגרי"ז (שליט"א) [זללה"ה] דהנה באמת הא יובל הוי אפקעתא דמלכא ומה שייך כלל טעמא דאין אדם מקדיש דבר שאינו שלו הא הוי הפקעה מכאן ולהבא, ואלא די"ל דחל דין יובל על המכירה וזה לא פקע גם כשהקדישה ולפיכך יוצא ביובל מרשות הקדש, וא"כ כשנעשית שדה אחוזה בטל ממילא דין יובל דהיה על המכר ואינה חוזרת אליו ביובל ושפיר קאי גם לענין יובל וכפרש"י. 
(מכתבי הג"ר אפרים בורודיאנסקי זצ"ל, בס' הזכרון "זכרון יהושע" עמ' רעג) 


חידושי הגרי"ז - עניינים סימן כט 
=============================== 
בענין האב ובנו הרב ותלמידו לענין סנהדרין 
סנהדרין לד ע"א, ת"ש דאמר ר' יוסי בר חנינא אחד מן התלמידים שזיכה ומת רואין אותו כאילו חי ועומד במקומו. וצ"ע איך אנו יכולין לראות אותו כאילו חי ולצרף את דעתו במנין הסנהדרין כיון שמת וכבר אינו יושב בב"ד תו לא הוה עלה שם בית דין ואיך יכול להצטרף לב"ד כיון דהגמ"ד בעי' שיהא ע"י ב"ד ואיך יוגמר הדין על ידו, (דבשלמא אי בעינן את דעתו רק שתצטרף למנין רוב דיעות שפיר מצינן למימר דדעתו קיימת אף שמת). 
והנה הרמב"ם פי"א מסנהדרין הל"ז כ' דיני ממונות וכן הטומאות והטהרות האב ובנו הרב ותלמידו מונין אותן בשנים ודיני נפשות ומכות קדוה"ח ועבור השנה האב ובנו או הרב ותלמידו מונין אותן באחד עכ"ל ובהשגות א"א אין הגמ' כן עכ"ל (ועיי' במפרשים דההשגה קאי על הלכה זה), והנה בהל"ח זה שאנו מונין האב עם הבן או באחד או בשתים כגון שהיה האחד מהן בסנהדרין והשני הי' מן התלמידים שאמר יש לי ללמד זכות או חובה שומעין דבריו ונושאין ונותנין עמו ובשעת גמ"ד אין גומרים אתו הדין וכו' שהדיינין הקרובין פסולין כמו שיתבאר עכ"ל ובהשגות א"א חיי ראשי איני רואה וכו' כי למשא ומתן מאי מנין איכא ובשעת גמ"ד אז הוא המנין והקושיא שהוקשה לו אינה כלום לפי הגמ' שלנו דבדיני ממונות נמי אין מונין להרב אלא אחד וכו' יעו"ש. 
וביאור מחלוקתם דהנה שם בסוגין (דף לו ע"א) הטהרות והטומאות האב ובנו והרב ותלמידו מונין להם שנים דיני ממונות ונפשות ודיני מכות וקדוה"ח ועיבור השנה אב ובנו והרב ותלמידו אין מונין להם אלא אחד, ובפרש"י שם הטומאות והטהרות שהוראתן ביחיד ואין בהם מנין אא"כ חולקין וצריך לעמוד למנין אם רבו המטמאין או המטהרין מונין את האב ובנו והרב ותלמידו בשנים אבל דיני ממונות ונפשות ומכות שמונין להם אף בתחילת הדין מן התורה וכו' אין האב ובנו כשרין זה עם זה ולא הרב ותלמידו נמנין אלא אחד וכו' עיין שם, והיינו משום דחלוק טומאות וטהרות דאין זה דין ולא נאמר דין ב"ד בו ולא הוי כ"א הוראה ורק כשחולקין עומדין למנין, אבל דיני ממונות דנאמר בהם דין ב"ד ע"כ אב ובנו ורב ותלמידו נמנין רק לאחד. 
אולם הרמב"ם דכייל לדיני ממונות בהדי טומאות וטהרות (וזהו שהשיג עליו הראב"ד דאין הגמ' כן) צ"ל שהיתה לו גירסא אחרת בדברי הגמ', אלא דצ"ע לפי גירסתנו דאין האב ובנו נמנין לשנים, בדיני ממונות הא קרובים הם ונפסלין לדין, ונראה דמתוך קושיא זו הכריחו להרמב"ם לחדש דבכל דין מלבד שהיו עומדין למנין בגמ"ד גם עמדו למנין של משא ומתן, והיו עומדין ב' פעמים למנין, דהמנין הראשון לא הוה כ"א להכריע ולפסוק את ההלכה והוו כמו טומאות וטהרות שאין זה דין כלל ולא הוו כ"א הוראה, ובמנין זה של מו"מ נמנין בשנים האב ובנו, ואחרי שהיו מכריעין את ההלכה היו עומדין למנין של גמ"ד, ובמנין זה דהוי מנין של ב"ד ודאי קרובים פסולים לדין, וזהו שכ' הרמב"ם בה"ח זה שאנו מונין האב ובנו וכו' וע"ז הוא דהשיג הראב"ד דלמו"מ מאי מנין איכא וסובר דרק מנין אחד של גמ"ד איכא, והנה בפ"י ה"ה אפי' אמר הנידון עצמו יש לי ללמד עלי זכות שומעין לו דעולה למנין והוא מהמשנה דף מ' ואפי' הוא אומר יש לי ללמוד ע"ע זכות שומעין לו, אלא דבמאי שחידש הרמב"ם דעולה למנין צ"ע דאיך יעלה למנין הסנהדרין דדנין אותו, אולם לפמש"נ י"ל דהא דעולה הוא רק למנין של מו"מ דלא הוה זאת דין כלל וכמש"כ וע"כ גם הנדון עולה. 
והנה במנין המצות להרמב"ם מצות ל"ת רפ"ג שלא ילמד חובה מי שלמד זכות תחילה בדיני נפשות שנאמר לא תענה על ריב לנטות, ובהשגות שם א"א אין זה כלום שהרי בגמ"ד חוזר, ולפמש"נ י"ל דלשי' אזלי דלהראב"ד דלא הוי מנין של מו"מ א"כ לדידיה לא אפשר למנות ללאו הך הילכתא שלא ילמד חובה מי שלימד זכות, דבגמ"ד הרי יכול לחזור בו, וקודם גמ"ד הא לא הוה שום גמ"ד שנוכל לומר דע"ז המנין קאי הלאו דלא ילמד חובה, ומה דהוי ההלכה שלא ילמד חובה מי שלמד זכות מתחלה שלא בשעת מנין סובר הראב"ד דלא שייך ע"ז לאו, אולם הרמב"ם לטעמיה דהיה גם מנין של מו"מ וע"ז שפיר קאי הלאו שלא ילמד חובה מי שלמד זכות תחילה. 
אשר לפ"ז יתבאר גם מה שק' על הך דינא דאחד מן התלמידים שזיכה ומת רואין אותו כאילו הוא חי ועומד דלכאורה צ"ע איך רואין אותו כאילו הוא חי, וכמשה"ק, ולפי"ז י"ל דגם הך דינא דרואין אותו כאילו הוא חי לא נאמרה רק במנין של מו"מ ושם שפיר מצינן למחשב את דעתו דדעתו קיימת אף שמת להצטרף למנין של רוב דיעות דלהכרע ההלכה לא בעי' כ"א רוב דיעות, אבל על הגמ"ד לא איירינן, (אלא דצ"ע בזה דמסוגית הגמ' בסנהדרין ל"ד משמע דאף לגמ"ד מצטרף, וצ"ע). 
אמנם עדיין צ"ע במש"כ הרמב"ם דדיני ממונות והטומאות והטהרות אב ובנו וכו' נמנים בשנים, ובדיני נפשות נמנין באחד וצ"ע דמ"ש דיני ממונות מדיני נפשות, ובשלמא מטו"ט יש לחלק דלא הוה דין כלל, אבל לגירסת הרמב"ם דגם דיני ממונות בכלל צ"ב מ"ש ממונות מנפשות. והנראה דהנה ברמב"ם פ"י אחד מן הדיינים שבדיני נפשות שהיה מן המזכים או מן המחייבים לא מפני שאמר דבר הנראה לו בדעתו אלא נטה אחר דברי חבירו ה"ז עובר בל"ת וכו' עיין שם, ופשוט דהך ל"ת לא קאי בגוונא דהדיין סבור להיפך ממה שאומר דא"כ אין לך עוות הדין גדול מזה, ולא ע"ז צריכים להזהיר, אלא דאיירי בגוונא שאין דעתו הפוכה ממה שאומר אלא דנמשך בדעתו אחר דעת חבירו ואומר די שאהיה כפלוני (וכמו שסיים הר"מ בהל' זו) וכ"ה להדיא בסה"מ, ונ' דזהו גם הביאור הכא גבי אב ובנו דלכן אינן נמנין בשנים בדיני נפשות משום דהבן נמשך בדעתו אחר האב (ולא משום קורבה) וכמו גבי הרב ותלמידו דהתם ודאי דמשום הך טעמא הוא, וברמב"ם הא כ' דדין זה אינו אלא בדיני נפשות ולכן בדיני ממונות שדין זה לא נאמר ביה נמנים בשנים האב ובנו והרב ותלמידו. (אלא דצ"ע דמלבד דיני נפשות דאין נמנין אלא באחד אותו הדין נאמר גם גבי קדוה"ח ועיבור השנה והתם הא ל"ש הך טעמא, וצ"ע). 
(כתבי תלמידים) 


חידושי הגרי"ז - עניינים סימן ל 
============================== 
בענין ולד הנוגחת שנתערב באחרים 
הרמב"ם פי"א מנזקי ממון ה"י כתב שור שלא נגמר דינו שנתערב באחרים כולם פטורים לפי שאין גומרים דינו של שור אלא בפני השור כדין האדם, נגמר דינו ואח"כ נתערב באחרים אפילו באלף כולן נסקלים ונקברין ואסורין בהנאה כדין בהמה הנסקלת, ע"כ. 
והנה ברמב"ם שם בהי"ב נגחה והמיתה ואח"כ נתעברה וילדה קודם גמר דין ולדה מותר, ולאחר גמ"ד ולדה אסור שהעובר ירך אמו הוא, ואם נתערב ולד זה באחרים כונסים את כולם בכיפה עד שימותו שם, ע"כ. וצ"ע דממ"נ דאם חל שם שור הנסקל על הולד למה כונסים אותו לכיפה, ולמה אין סוקלין אותו, ואם לא חיילא עליו דין שור הנסקל למה מכניסין אותו לכיפה, וכבר הקשה כן במנ"ח. 
והנראה דהנה בנתעברה ואח"כ נגחה אז חל גם עלה וגם על הולד דין שור הנסקל דהיא וולדה נגחו וסוקלין את שניהם וכמבואר בדברי הרמב"ם בהי"א, ואולם בנגחה ואח"כ נתעברה ודאי דלא חייל על העובר שם שור הנסקל דהרי בילדה קודם גמ"ד ולדה מותר, וע"כ גם בילדה לאחר גמ"ד לא חיילא על העובר שם שור הנסקל כיון דבשעת נגיחה לא היתה מעוברת, ולכן אין סוקלין אותו, ורק מדין עובר ירך אמו נאסר גם הולד בהנאה כל שאמו אסורה בהנאה, ולכן בנתערב ולד זה באחרים כונסין אותו לכיפה מדין איסוה"נ ולא מדין שור הנסקל. [והגרמ"ד שליט"א הראה למרן זצ"ל דכן מבואר ביד רמה סנהדרין דף עט ע"ב דדין עובר ירך אמו לא מהני על דין שור הנסקל כ"א לדין איסוה"נ ע"ש]. [א"ה, וע"ע בחידושי הגרי"ז זבחים דף ע ע"ב, וחידושי הגר"ח סנהדרין דף פ]. 
(כתבי תלמידים) 


חידושי הגרי"ז - עניינים סימן לא 
=============================== 
בענין בריה 
מכות דף יז ע"א, ורבנן בריית נשמה חשובה חיטה לא חשובה. ובתו' הק', תימה דבפ' גיד הנשה אמרי' שאני גיד דברייה הוא ולא בטיל ואף על גב דלית ביה נשמה, ע"כ. 
ושמעתי ממו"ר הגרי"ד הלוי זצ"ל בשם הגרי"ז זצ"ל ליישב דאיכא תרי דיני בריה, חדא, דאסרה תורה בריה בתורת בריה כגון גיד הנשה, דבעיקר דין איסורו נאמר דין איסור דבריה, ולכן ליכא שיעור כלל, דבאיסור זה לא נתנה התורה שיעור כלל. ועוד דין בריה מחמת חשיבות וכגון בנבילה דגוף האיסור נאמר על כזית נבילה, אלא דכל דהוי בריה, הרי חשיבות הבריה היא במקום שיעור דכזית, דחשיב שפיר מעשה אכילה להתחייב עליו אף דלית ביה כזית. 
ויסוד לזה מדברי הרמב"ם, דהנה בפ"ב ממאכלות אסורות הכ"א כ' וז"ל, אבל האוכל בריה טמאה בפנ"ע הרי"ז לוקה מה"ת ואפי' היתה פחותה מן החרדל בין שאכלה מת בין שאכלה חיה, עכ"ל. ומבואר דגם במיתתה אית לה דין בריה. אולם בפ"ד ממאכלות אסורות ה"ג כ' וז"ל, האוכל עוף טהור חי כ"ש לוקה משום אוכל נבילה ואעפ"י שאין בו כזית הואיל ואכלו כולו, ואם אכלו אחר שמת, עד שיהיה בו כזית, ואף על פי שאין בכולו כזית,  עכ"ל. ומבואר מדברי הרמב"ם דבאכילה בחייה לוקה עליה משום בריה וא"כ צ"ע מ"ש דבמיתתה לית בה משום דין בריה ומ"ש מהא דפ"ב הנ"ל דבין חיה בין מתה אית לה דין בריה, וע"כ צ"ל דתרי דיני בריה נינהו, דהא דפ"ב איירי בח' שרצים דכל עיקר איסורם הוא מחמת תורת בריה שאיתא עלה, ובזה ליכא נ"מ בין מת לבין חי, אולם בפ"ד איירי בנבילה דגוף איסורו נאמר על כזית נבילה, ואלא דבריה אית ליה חשיבות דשיעור, בזה מחלקינן שפיר דרק מחיים הוא דאית ליה חשיבות. 
ולפי"ז י"ל קושית התוס', דהא דסוגיין איירי בדין בריה דחשיבות, לענין לחייב על חיטה בכ"ש, בזה אמרי' דבעינן בריית נשמה, דרק ע"י חשיבות נשמה הוא דסגי במקום כזית. אולם הא דגיה"נ הרי שם יסוד איסורו הוא מחמת תורת בריה דאית עלה ובזה ליכא נ"מ אי הוי בריית נשמה או לא, עכ"ד. 
(פרי שמואל מכות שם) 


חידושי הגרי"ז - עניינים סימן לב 
=============================== 
בענין התפסה בשבועה 
כתב הרמב"ם בפ"ב מהל' שבועות ה"ח - ט וז"ל, שמע חבירו נשבע ואמר ואני כמותך, הואיל ולא הוציא שבועה מפיו ולא השביעו חבירו הרי זה פטור, וזהו מתפיס בשבועה שהוא פטור, וכן אם נשבע שלא אוכל בשר זה וחזר ואמר והרי הפת הזו כבשר הזה הרי הוא פטור על הפת, שהרי לא הוציא שבועה מפיו עליה אלא התפיסה, ואף על פי שהוא פטור מן המלקות או מן הקרבן, אסור לו לאכול אותה הפת שהתפיס בשבועה עכ"ל. 
וכתב הכ"מ, בריש פ"ג דשבועות פלוגתא דאביי ורבא וידוע דהלכה כרבא דאמר מתפיס בשבועה לאו כמוציא שבועה מפיו דמי, ומשמע לרבינו דמדלא אמר מותר דאיסורא מיהא איכא, וכ"כ הרא"ש בשם הר"י מיגאש והראב"ד, ודלא כהרי"ף והרמב"ן שסוברים דאפילו איסורא ליכא, ע"כ. 
ומש"כ דדעת הר"מ דאיסורא מיהא איכא כדעת הר"י מיגאש, אינו מובן דממ"נ אי ליכא התפסה בשבועה אמאי איכא איסורא. 
ואמר הגרי"ז בביאור דעת הרמב"ם, דבשבועה נתחדש דין נוסף שצריך להוציא שבועה מפיו, דכן מדוקדק מל' הר"מ דמתפיס שבועה פטור "הואיל ולא הוציא שבועה מפיו וכו' שהרי לא הוציא שבועה מפיו" וכו', משמע דהא דמתפיס שבועה פטור אינו כסברת הר"ן בנדרים יד ע"א ובשבועות שם, דליכא במה להתפיס מפני שאינה איסור חפצא, דא"כ הי' צ"ל מותר לגמרי ואמאי כ' הר"מ דפטור רק מקרבן ומלקות אבל איסורא איכא, ובע"כ דאיכא שבועה ע"י התפסה, רק דיש הלכה מסויימת בשבועה דבעינן שיוציא שבועה מפיו, והוא דין חדש בשבועות שאינו בהלכות נדרים. 
ובזה הוא דנחלקו אביי ורבא בריש פ"ג דשבועות אם לשון התפסה חשיב הוציא שבועה מפיו, וקיי"ל כרבא דלא חשיב כאילו הוציא מפיו, אלא דמ"מ איכא בשבועה דין תורת איסור כמו בנדר, ולענין זה שפיר מהני התפסה, וע"כ אף דפטור ממלקות ומקרבן, מ"מ איסורא מיהא איכא. 
והוסיף הגרי"ד שזהו גם הטעם שלא הזכיר הרמב"ם דין יד גבי שבועה, דס"ל דיד אינו מועיל בשבועה, כשיטת התוס' בנדרים ב' ע"ב, (ודלא כשי' הר"ן שיש יד לשבועה), ומשום דבשבועה בעי' שיוציא הדברים להדיא מפיו ובידות לא הוציא השבועה מפיו, (ולפי"ז י"ל דרק לענין קרבן ומלקות ל"מ אבל לאיסורא מהני). 
והגרי"ד דימה הדברים למש"כ הרמב"ן בשבועות דף לו ע"א בהא דקאמר התם אל יכך ויברכך וייטב לך דחכמים פוטרין, וכ' הרמב"ן דאף דאמרי' בכל התורה מכלל לאו אתה שומע הן, מ"מ בשבועה בעינן קרא כדכתיב ושמעה קול אלה, ולא ששמעה ברכה ולמדה אלה מן הכלל, הרי דבשבועה כל שלא הוציא קול אלה מפיו להדיא אינו חייב, וכמו"כ בשבועת ביטוי המתפיס פטור משום שלא הוציא שבועה מפיו, ע"כ. 
(כתבי תלמידים, וקונטרס אש תמיד) 


חידושי הגרי"ז - עניינים סימן לג 
=============================== 
בענין סתם יינם ובדין יין הראוי לינסך ע"ג המזבח 
א) רמב"ם פי"א ממאכלות אסורות ה"ט, אין מתנסך לעכו"ם אלא יין שראוי להקריבו ע"ג המזבח, ומפני זה כשגזרו על סתם יינם וגזרו על כל יין שיגע בו שיהי' אסור בהנייה לא גזרו אלא על היין הראוי להתנסך, לפיכך יין מבושל של ישראל שנגע בו העכו"ם אינו אסור ומותר לשתות עם העכו"ם בכוס אחד ע"כ, וצ"ב מאי דקאמר "ומפני זה" הלא הנפ"מ לענין יין נסך גופא דלא הויא יי"נ אלא יין שראוי להקריב ע"ג המזבח, ומדברי הר"מ משמע דכל הנפ"מ היא לענין סתם יינם. 
והנראה דהנה שיטת הרמב"ם דיש לאו מיוחד על יין נסך כדאיתא בספר המצוות ל"ת קצ"ד עי"ש וברמב"ן, והנה עי' בר"מ שם ה"א שכ' יין שנתנסך לעכו"ם אסור בהנייה והשותה ממנו כל שהוא לוקה מן התורה. וכן האוכל כל שהוא מתקרובת עכו"ם מבשר או מפירות אפי' מים ומלח האוכל מהן כל שהוא לוקה שנא' אשר חלב זבחימו יאכלו ישתו יין נסיכם וכו' יין שנתנסך לה כזבח שקרב לה, וכיון שאיסור זה משום עכו"ם הוא אין לו שיעור שנא' בעכו"ם ולא ידבק וכו', ע"כ, המבואר בזה דבעצם יין נסך הויא איסורו גם משום תקרובת עכו"ם דהא לא גרע ממים ומלח דהוו תקרובת עכו"ם, ורק דנא' קרא מיוחד ביין נסך "ישתו יין נסיכם". אבל תקרובת נלמד מ"חלב זבחימו יאכלו", והנפ"מ בזה בי"נ דאם נלמד מדין תקרובת והלא בתקרובת כתיב "יאכלו" לשון אכילה ושיעורו הוא בכזית, וגם י"נ דנידון בדינו גם הי' שיעורו בכזית, אבל מעתה דנלמד מקרא בפ"ע מ"ישתו" מלשון שתיה ושעורו ברביעית, אמנם כ"ז הוא להלכה, דלמעשה בי"נ גופא אין נפ"מ דהא הוי השיעור בכ"ש כמבואר בר"מ דכיון דאיסורו משום עכו"ם אין לו שיעור, ורק דנפ"מ הוא בסתם יינם דאסור משום י"נ, דבסתם יינם ל"ש להיות השיעור בכ"ש דהא איננו משום עכו"ם גופיה ורק דנידון בעצם דין דיי"נ, ולזה אם הוי אסורו די"נ משום תקרובת ושיעורו אכילה דהיינו בכזית, גם בסתם יינם השיעור כזית, אבל מכיון שנא' ביה "שתיה" ושיעורו הוי מעתה רביעית, גם סתם יינם השיעור רביעית, ואדרבה ממה שאיתא ששיעור סתם יינם הוא ברביעית מזה גופא הוא דלמד הר"מ דבי"נ נאמר דין מיוחד של איסור שתיית י"נ ולאו מאיסור תקרובת הוא, דאילולא כן הרי עצם דין שעור י"נ הוא כזית דבתקרובת הא כתיב "אכילה" ולזה גם בסתם יינם השיעור בכזית, וע"כ כש"כ. ומעתה מבואר היטב מש"כ הרמב"ם "ומפני זה" דהא לי"נ גופא אין נפ"מ אם הוי מבושל או לא הוי מבושל, דהא אם לא נאסר משום יי"נ משום דיין מבושל אין מתנסך ע"ג המזבח הלא נאסר משום תקרובת דלא גרע ממים ומלח דאסורים משום תקרובת, וכל הנפ"מ בדין זה לא הוי אלא לענין סתם יינם. דאם דין יי"נ עליו אסור גם בסתם יינם, ואם רק דין תקרובת עליו אין לזה שייכות לאיסור סתם יינם, וזהו דכתב הר"מ "ומפני זה" דכל דין זה דאין מתנסך וכו' אין נפ"מ רק לענין סתם יינם, דכיון דיין מבושל אין איסורו רק משום תקרובת ולא מדין י"נ אינו אסור בסתם יינם. 
והנה בגמ' ע"ז ל' איתא רק דיין מבושל אין בו משום יי"נ, והר"מ מפרש הטעם דתלוי ביין שמתנסך ע"ג המזבח, והנה הרא"ש (הביאו הכ"מ שם) מקשה דהנה הא דגזרו על יינם הוא משום בנותיהם ומאי נפ"מ אם הוא מבושל או לא, ע"ש מה שתירץ, והמבואר בר"מ דשני גזירות הם, א' דגזרו על יינם משום בנותיהם, וגזרה ב' היא משום י"נ ע"ש בהל"ג, והנפ"מ ביניהם דמשום בנותיהם אסור רק יינם ורק בשתיה (כש"כ בישמעאלים שאינם עובדים עכו"ם ע"ש בה"ז), ומשום גזרה די"נ אסור גם יין של ישראל אם נגע בו העכו"ם וגם אסור בהנאה, ולזה הלא ביין מבושל נפ"מ דכיון דאינו אסור משום י"נ רק משום בנותיהם יהא מותר בהנאה, והנה הר"מ כתב לפיכך יין מבושל של ישראל שנגע בו העכו"ם אינו אסור ומותר לשתות, הרי דהתיר לגמרי גם לשתות, ואפשר, דהרי כתב שנגע בו העכו"ם והיין הוא של ישראל, ובזה הלא אין איסור של בנותיהם ורק משום י"נ, וכיון דגם משום י"נ ליכא א"כ מותר הוא לגמרי, וזוהי שיטת הרמב"ם. אבל הרא"ש ס"ל דכל איסור סתם יינם הוא משום בנותיהם אלא שהחמירו לאוסרו בהנאה כיין שנתנסך לע"ז, ע"ש בהגהמי"י. ודו"ק בכ"ז. 
ב) והנה כתב הרמב"ם שם בהל"י וז"ל, הורו גאוני המערב שאם נתערב ביין של ישראל מעט דבש או מעט שאור הואיל ואינו ראוי למזבח ה"ה כמבושל או כשכר ואינו מתנסך ומותר לשתותו עם העכו"ם ע"ש, ובאמת הדברים צ"ב, דהא יין שנתערב בו דבש שאסור לנסכו ע"ג המזבח לכאורה אין הטעם דהיין נפסל, רק מכיון דיש בו דבש והדבש אסור להקריבו, ואם ינסכם ע"ג המזבח הנסכים כשרים דלא נפסלו כלל ורק דעבר על איסור דכל שאור וכל דבש לא תקריבו ממנו, וא"כ מה שייך זה לי"נ של עכו"ם, והמוכרח מזה דנפסל גם היין וצ"ע. והנה בקטורת גם איתא "ואם נתן בה דבש פסלה", משמע שנפסל הכל, וגם זה צ"ע. 
והנה לענין יין לקידוש כתב הר"מ בפכ"ט מהל' שבת הי"ד וז"ל, אין מקדשין אלא על היין שראוי לנסך ע"ג המזבח לפיכך אם נתערב בו דבש או שאור אפי' כטיפת החרדל בחבית גדולה אין מקדשין עליו, כן אנו מורין בכל המערב, ויש מי שמתיר לקדש עליו ואומר לא נאמר היין הראוי לנסך ע"ג המזבח אלא להוציא יין שריחו רע או מגולה או מבושל שאין מקדשין על אחד מהן ע"כ, וכתב הראב"ד, אמת הוא זה וכן מכוון בירושלמי שמקדשין ביין קונדיטון עכ"ל. ויין קונדיטון הוא יין שנתערב בו דבש, ועי' במ"מ שכתב הטעם דיש שהתירו ביין שנתערב בו דבש, דהיין לא נפסל ורק האיסור לנסכו הוא משום הדבש שבו, וא"כ ל"ש זה לקידוש ע"ש, וזהו כמשנ"ת, והנה בדעת הר"מ חזי' דביין מבושל לכו"ע פסול לקידוש משום שאינו ראוי לנסך ע"ג המזבח, [ועי' במ"מ שיטות אחרות בזה], ולענין שנתערב בו דבש חזינן כאן לגבי קידוש ובהל' מאכ"א לענין י"נ דתלוי ג"כ ביין שראוי לנסך ע"ג המזבח דאם נתערב בו דבש דנפסל היין לגמרי, ומה שהקשו מהירושלמי לק"מ, דהכי איתא בירושלמי שבת פ"ח ה"א מהו לצאת ביין של שביעית, תני ר"ה יוצאין ביין של שביעית, מהו לצאת בקונדיטון וכו' הדא אמרה בקונדיטון ע"ש כל הסוגיא דהאיבעיא היא לענין ד' כוסות בפסח, ובד' כוסות לא נאמר כלל הדין דבעי יין הראוי להתנסך, (ואף על גב דאחד מהד' הוא של קידוש, י"ל דהכונה היא על ג' האחרים, או אם  שמע קידוש מאחר), אבל בקידוש לא איירי כלל הירושלמי, וצ"ע מה שהקשו על הר"מ מירושלמי זה. 
ג) והנה מה דאיבעיא בירושלמי ביין של שביעית צ"ב מה קמיבעי' לן, ולכאורה הי' אפשר לומר דאיבעיות הירושלמי הוי בזה גופא אם נאמר בד' כוסות הדין דנאמר בקידוש דבעי יין הראוי להתנסך ע"ג המזבח או לא, וזהו דאיבעיא בקונדיטון וכשיטת הרמב"ם שאין לקדש עליו, ואיבעי אם ד' כוסות יוצאין בו או דנאמר גם בד' כוסות הדין הנ"ל, והנה ביין של שביעית אם אפשר לנסך, הנה בהל' מעה"ק פ"ב הי"ג כתב הר"מ אין מביאין נסכים אלא מן החולין לא יביאם לא מן התרומה ולא ממע"ש ולא מן הבכורים ע"ש, ושם פט"ז הי"ז וז"ל, לא יביא נסכיה ממעות מע"ש שאין הנסכים באין לעולם אלא מן החולין לפי שנא' בהן והקריב המקריב קרבנו עד שיהיו משלו ולא יהי' בהן צד לגבוה כלל, ע"ש. ויין של שביעית לא הוזכר כלל, אבל בתוספתא מנחות פ"ח כדחשיב כולהו חשיב ג"כ "ומפירות שביעית", וסיים, ואם הביא הרי אלו פסולין ע"ש, וע"כ הטעם הוא ממה שכ' הר"מ דלא יהי' בהן צד לגבוה כלל, דאם מטעם לאכלה ולא לשריפה, הרי אין זה רק איסור עליו ולא נפסלו כשנסכם, ומבואר שפיר איבעית הירושלמי בשבת, דלזה יין של שביעית א"א לקדש עליו, וזהו דאיבעי אם גם בד' כוסות נאמר דין זה כש"כ, אכן כ"ז צ"ע דבמאי הוי שביעית צד לגבוה, וגם דבתוספתא איתא גם על מנחות ובזה הלא ליכא כלל האי טעמא, וע"כ דמשום לאכלה ולא לשריפה ובדיעבד כשר, ומש"כ דפסול קאי אשארא, ועי' בשביעית פ"ח וברמב"ם שם לענין קיני זבים וחטאות מדמי שביעית, וצ"ע בכ"ז. 
(מכתבי הג"ר רפאל שפירא זצ"ל, נדפס בספרו "מים עמוקים" פסחים סי' ל"ז) 


חידושי הגרי"ז - עניינים סימן לד 
=============================== 
בענין שחיטה בסכין של ע"ז 
חולין ח ע"א, גמ' אמר ר"נ אמר רבה בר אבוה סכין של עבודת כוכבים (שמשמשים בה קרבנות של ע"ז ואסורה בהנאה, רש"י) מותר לשחוט בה ואסור לחתוך בה בשר, מותר לשחוט בה מקלקל הוא (שבחייה היו דמיה מרובין מלאחר שחיטה, רש"י) ואסור לחתוך בה בשר מתקן הוא. 
והנה מפשטות ל' הגמ' דסכין של ע"ז מותר לשחוט בה, משמע שההיתר אינו מתייחס רק לאכילת הבשר אלא אף מעשה השחיטה מותר לכתחילה, ואף שבפועל הוא נהנה מהסכין שעל ידו יש לו בשר ראוי לאכילה, מ"מ הואיל וכל עיקר האיסור הנאה מע"ז הוא הרווחת ממון וכמ"ש היראים בסי' קעד (עמ' 276), ע"כ אף ההנאה מהסכין נמדדת בכך והואיל ובשר שחוט נפסד מערכו שהי' שוה בחייה נמצא שלא באה לו הנאת הרווחת ממון מהסכין ולכן מותר לו אף לכתחילה, ובאמת הוא מוכרח כן שההיתר הוא על מעשה השחיטה, דאת הבשר ל"ש לאסור דכשאוכלו אין הוא נהנה מהסכין, דאמנם ע"י הסכין התאפשרה לו הנאה מהבשר, מ"מ בעת אכילת הבשר אין הוא נהנה מהסכין ומאיזה טעם נאסור את הבשר. 
אמנם מלשון הרמב"ם בפ"ז מהל' ע"ז הי"ט שכתב סכין של ע"ז ששחט בה הרי"ז מותר מפני שהוא מקלקל, משמע שסובר שהנידון בסוגיא הוא על היתר הבשר, והבשר מותר רק אם עבר ושחט אבל לכתחילה אסור לו לשחוט וליהנות מהבשר, והבית הלוי בח"א סי' מז עמד ע"ד הרמב"ם דמנ"ל חילוק זה שמותר רק בדיעבד כנגד פשטות לשון הגמ', דבכל הש"ס משמעות הלשון מותר הוא לכתחילה. 
וצ"ל שאכן זאת היא גם כוונת הרמב"ם שאסור לשחוט לכתחילה משום הנאת הסכין, אבל לאחר שעבר ושחט הנאת הבשר מותרת אף לכתחילה, והא דהנאת הבשר מותרת אף לכתחילה הטעם הוא דעצם הא שיש לו בשר שחוט אין זה הרווחת ממון דבהמה חיה שוה טפי, ואי משום שעל ידי זה נהנה מהסכין זה אינו דהנאת הסכין חלפה ועברה ובאכילת הבשר אי"ז נחשב שנהנה מן הסכין, ויסוד הדברים בביאור שיטת הרמב"ם שמעתי בשם מרן הגרי"ז. 
(ברכת כהן עמ"ס חולין סי' ז) 


חידושי הגרי"ז - עניינים סימן לה 
=============================== 
בענין כהן המשיח וב"ד ששגגו בהוראה 
הוריות ז' ע"א מתני' הורה בפני עצמו ועשה בפני עצמו מתכפר לו בפני עצמו, הורה עם הציבור ועשה עם הציבור מתכפר לו עם הציבור. וכתב הרמב"ם בפ' ט"ו משגגות ה"ד וז"ל: הורה הכהן המשיח עם ב"ד ושגג הוא והם בהוראה אף על פי שעשו ע"פ ההוראה הזאת הואיל  ולא סמך בשעת מעשה על הוראתו לבד אלא על הוראתו עם הוראת ב"ד ה"ז פטור וא"צ להביא כפרה בפני עצמו, ע"כ. 
והקשה הרב (שליט"א) זצ"ל דלפי טעמו קשה, מאי איבעית לן הכא הורה הוא בחלב המכסה את הקרב והב"ד בחלב שעל הדקין מהו ואת"ל וכו' הוא בחלב והן בדם מהו וכו', הא כיון דהורו בשני דברים בחלב המכסה הקרב ובחלב הדקין, או בחלב ודם, בודאי לא סמך על הוראתן, דהא לא הורו כלל במה שהוא הורה, אלא בדבר אחר, וא"כ אמאי שייך לומר שיתכפר עם הציבור, הא לא סמך על הוראתן כלל, וצ"ע. 
(יהגה האריה להג"ר ארי' פומרנצ'יק זצ"ל הוריות עמ' צז) 


חידושי הגרי"ז - עניינים סימן לו 
=============================== 
בענין ציבור שנסתפקו אם שגגו שאין מביאין אשם תלוי 
הוריות ז' ע"א, ציבור בפר ואין מביאין אשם תלוי. ופרש"י משום דכתיב באשם תלוי וכפר עליו הכהן על שגגתו אשר שגג מי שחטאתו ושגגתו שוה יצא ציבור וכו' כמו דדרשינן לקמן גבי כהן משיח ועוד דציבור אינו בכלל נפש. אבל הרמב"ם בפי"ב משגגות ה"ב כתב וז"ל, ב"ד שנסתפק להן אם שגגו בהוראה או לא שגגו אין חייבין באשם תלוי שנא' ונודעה החטאת עד שתוודע ואח"כ יתחייבו בקרבן. ע"כ. 
ושמעתי מהרב (שליט"א) זצ"ל דבאמת צריכין להבין למה צריך הרמב"ם להביא פסוק אחר ולא ניחא ליה בטעמים שכתב רש"י, ותירץ דנפ"מ טובא לדינא, דלפי טעמים שכתב רש"י אין הפטור אלא על חיוב קרבן אשם תלוי, דבפרשת אשם תלוי כתיב נפש, ובענין חטאתו ושגגתו שוה, יצא ציבור, אבל ליכא פטור על חיוב חטאת שלו, ונמצא שהחיוב חטאת נשאר בספק כמו שהיה, ולפ"ז, הציבור ממ"נ פטורים, וליכא בהו צד ספק חיוב כלל, דהא אפי' אם אכלו חלב ע"פ שגגת ב"ד, מ"מ הם פטורים מקרבן יחיד, דהא עשו ע"פ הוראת ב"ד. 
אבל לפי טעם הרמב"ם שפטורין משום ונודעה החטאת, נמצא, שאין הפטור דוקא על קרבן אשם תלוי, אלא פטורין הם מכל חיוב קרבן, גם מחיוב חטאת, דבעינן ונודעה החטאת, ידיעה ודאית ולא ספק ידיעה, דגזה"כ הוא בפר העלם דבר דבעינן ידיעה ודאית, ולפ"ז נמצא שאין כאן דין הוראת ב"ד כלל, דהא מחוסר ידיעה הוא, ונמצא שכל הציבור נידונים כיחידים ומחויבים להביא כל אחד קרבן אשם תלוי, וכמו שכתב הרמב"ם לענין ידעו שהורו וטעו מה שהורו, שאף שהב"ד פטורין, מ"מ הציבור חייבין בחטאת קבועה, כמו כן הכא, שאף שהב"ד פטורין, מ"מ הציבור חייבין כל אחד בקרבן אשם תלוי, וזהו דין מחודש מדברי הרמב"ם, ואמר לי הרב שליט"א, שאח"כ מצא דין זה בפי' ר' חננאל על מסכת הוריות, ונכון מאד. 
(יהגה האריה הוריות עמ' צח) 


חידושי הגרי"ז - עניינים סימן לז 
=============================== 
בגדר שחיטה בקרבנות 
בדין שחיטת קרבן חקר הגרי"ז האם הוא אותו דין שחיטה דחולין דע"י השחיטה הותר לאכילת מזבח ופקע מיני' איסור נבילה, או"ד בשחיטת קדשים הוי כחלק מעבודות הקרבן כזריקה ושאני משחיטה דעלמא. 
ואמר דמהא דמצינו בימי המילואים שחיטה בקרבנות מוכח דשאני שחיטה דקרבן דהויא עבודה ודין בקרבן, דהא בימי המילואים עדיין לא נאמרה פר' שחיטה להתיר מידי נבילה. 
(מפי השמועה) 


חידושי הגרי"ז - עניינים סימן לח 
=============================== 
בדין פיגול 
בספר לקוטי הלכות לבעל החפץ חיים בחידושי בנו רבי אברהם ז"ל (שלהי זבחים) מביא ראי' דסגי במחשבה בעלמא לפסול קדשים דאי נימא דבעי דיבור למ"ד עקימת שפתים הוי מעשה כיון שעושה מעשה בקול כגון שהפרה נחסמת ע"י זה, א"כ גם בפיגול יחשב מעשה שנפסל ע"י הדיבור וחל עליו פיגול, אבל אי נימא דסגי במחשבה בעלמא אף אם דיבור לא חשיב מעשה בלא הדיבור נמי הי' נפסל והדיבור אינו מוסיף כאן. 
והנה רש"י בזבחים (מא ע"ב) וכן במנחות (ב ע"ב) כתב דכל מחשבה דקדשים מוציא בפה הוא, עיין שם, ולכאורה יקשה על רש"י. 
והנראה לומר דאינו דומה כלל דבחוסם בקול לקי אי עקימת שפתים הוי מעשה, דהתם הוא בקולו קעביד החסימה, וכן במימר חשיב מעשה דגם שם הוא קעביד החלות של תמורה דזה ענין התמורה להתפיס קדושה על השני' ולכן לקי, משא"כ בפיגול דהוא אינו חפץ כלל שיפסול הזבח ורק כזית אחד רוצה לאכול חוץ לזמנו, אלא דדין תורה הוא דנפסל הזבח אי חשיב מחשבת חוץ לזמנו, אבל הוא אינו עושה כלל חלות הפיגול, אלא דהתורה הטילה איסור פיגול על הבהמה אי חשיב כעבודה, ואין זה חשוב כלל מעשה דלא קעביד שום מעשה במציאות או חלות. 
(קונטרס דברי סופרים, ירושלים תשנ"א) 


חידושי הגרי"ז - עניינים סימן לט 
=============================== 
בדברי הרמב"ן דהשוחט במחשבת פיגול לוקה משום לא תזבח לה' כל דבר רע 
הרמב"ן במנין המצות (ל"ת ד שהוסיף) כ' שכל המחשב מחשבה שאינה נכונה בקדשים עובר בלאו דלא תזבח לה' כל דבר רע שפירושו דיבור רע ע"ש. ועי' ברש"י פ' שופטים (יז, א) שהביא דרשה זו דלא תזבח כל דבר רע אזהרה למפגל בקדשים ע"י דיבור רע. וצ"ע אם גם במחשבת שלא לשמה בחטאת ופסח דפסולה הויא בכלל האי ל"ת, דהא הוי נמי מחשבה שאינה נכונה, ומדברי הרמב"ן מתבאר דרק במחשבת חוץ לזמנו וחוץ למקומו נוהג הך ל"ת דיעויי"ש בל"ת ה' (שהוסיף) דכ' וז"ל והראי' על היות מחשבת חוץ למקומו מן המניעות שלוקין עליהם באכילתם כמו שלוקין על הנותר ועל הפיגול אמרם ז"ל שהוא לוקה בהקרבתם משום בל תשחט וכו' כמו שביארנו במצות שהקדמנו לזאת, הנה כבר עשו מחשבת חוץ למקומו כמחשבת חוץ לזמנו למלקות בהקרבה וכו', וא"כ לוקין על אכילתו של זה כמו שלוקין ע"ז ששניהם הוקשו ושניהם קראם הכתוב פיגול וכו' עיין שם, ואי גם במחשבת שלא לשמה איכא האי מלקות בהקרבתו א"כ אין מזה ראי' מדלוקין על הקרבת מחשבת חוץ למקומו דאית בי' הלאוין של פיגול דהא גם בשלא לשמו לוקה ואי"ז תלוי בשם פיגול, אלא בע"כ דס"ל להרמב"ן דרק במחשבת חוץ למקומו דהוקשה למחשבת חוץ לזמנו איתא להאי ל"ת, ולכך הוכיח הרמב"ן מכיון שמצינו שיש בחוץ למקומו איסור לא תזבח א"כ ה"ה דיש איסור אכילה דפיגול, והא דיש איסור לא תזבח בשאר הפסולים ג"כ כגון דרום וטריפה וכו', צ"ל דפסול מחשבה שאני וכיון דמצינו איסור גם בחוץ למקומו על כרחך דדינו כפיגול גמור. 
ועפי"ז יש ליישב דברי רש"י בב"ק דף ה' ע"א ד"ה ומפגל, כהן ששחט קרבנו של ישראל חטאת לשם שלמים וכו' עיין שם, ולכאורה קשה אמאי אינו מפרש כפשוטו במחשבת חוץ לזמנו דאיקרי פיגול, וכמו שפירש בגיטין נג ע"א בדין כהנים שפיגלו במקדש, ואמאי נקט כאן גוונא דשלא לשמה, ולהנ"ל י"ל דבמחשבת חוץ לזמנו הרי איכא ל"ת ומלקות על הקרבתו, וא"א לחייבו ממון דאין לוקה ומשלם, ומשו"ה פירש"י במחשבת שלא לשמו דבזה הרי נתבאר דליכא לאו דלא תזבח, ושפיר מתחייב ממון דאין כאן מלקות, והא דפירש רש"י בגיטין במחשבת פיגול, משום דמשכח"ל לר' יוחנן דלא אתרו ביה דמשלם, ולכן אפי' במזידין משכח"ל בלא אתרו ביה, אבל בב"ק דמקשינן על רב חייא דליתני מפגל, והרי אפשר דס"ל כר"ל דאין לוקה ומשלם גם בלא אתרו ביה, לכן פירש"י בשלא לשמה דבזה אין מלקות ומשלם. 
(כתבי תלמידים) 


חידושי הגרי"ז - עניינים סימן מ 
============================== 
בענין האיסור להקריב ולהקדיש מחוסר זמן 
המל"מ בהל' איסורי מזבח פ"ג ה"ח כתב ולא ידעתי למה לא ביאר רבינו דכשם שאסור להקריב מחוסר זמן כך אסור להקדיש מחו"ז. והנה ברמב"ם ה"י ז"ל וכן המקדיש מחו"ז ה"ז כמקדיש בע"מ עובר ואינו לוקה עכ"ל, ומשמע דאיסור איכא להקדישו, והנראה דהרמב"ם ס"ל דליכא איסור מיוחד להקדיש מחו"ז אלא כיון דפסול להקרבה ממילא נכלל בהלאו דלא תקדישו דנאמר בזה איסור למקדיש פסולין למזבח, וכ"מ ברש"י חולין פ"א ד"ה לקדושה וכו' ועי' תוספתא זבחים קי"ד ד"ה היתר וכו', ועי' בתוספתא פ"ה דמכות [ורמב"ן סה"מ בל"ת שהוסיף על הרמב"ם] דמבואר דכל מי שנכלל בלא תקריבו נכלל גם בלא תקדישו, ואתי שפיר הא דלא הביא הרמב"ם איסור ודין מיוחד למקדיש מחו"ז כיון דאין בו איסור מיוחד רק משום מקדיש פסולין וזה נכלל במש"כ בהל"י, והא דאינו לוקה זהו משום דגם על הקרבתו לא לוקין. 
ועפי"ז יתבאר לן סוגיית הגמ' בזבחים י"ב דמייתי מהך דלילה לקדושה דלילה לאו מחו"ז, ולכאורה צ"ב מה הראי', אי נימא דהוי דין מחו"ז מיוחד לקדושה דזה נאמ' רק על תוך שבעה ולא בליל שמיני, אבל לענין הקרבה אה"נ הוי מחו"ז גם בלילה, אבל לפימש"כ לד' הרמב"ם מיושב היטב, דהא לא נאמר דין מחו"ז מיוחד לענין הקדש, אלא איסורו משום מקדיש פסולין, א"כ גם בלילה אית בי' שם פסול מחו"ז יהא אסור להקדישו כיון דפסול להקרבה, ובע"כ דלילה לאו מחו"ז, וניחא ראיית הגמ' מהא דלילה לקדושה דלילה לאו מחו"ז דהא בהא תליא. 
והנה עי' ברמב"ם בה"ד שם ז"ל יהי' שבעת ימים פרט למחו"ז, ומשמע דלא הוי מחו"ז אלא כל שבעת הימים אבל בלילה ראוי גם להקרבה וצ"ב, וגם צ"ב מדוע לא מייתי מדכתיב ומיום השמיני והלאה ירצה דקודם לכן אסור, רק הביא הקרא דוהי' שבעת ימים. ובהל"ח שם ז"ל מ"ע להקריב כל הקרבנות מיום השמיני והלאה שנאמר והי' שבעת ימים תחת אמו ומיום השמיני והלאה ירצה וכל שבעת הימים נקרא מחו"ז עכ"ל, הרי כת' דלא חזי להקרבה אלא מיום השמיני ומחו"ז לא הוי אלא שבעת הימים, והביאור בזה, דהנה בחולין דף פ' איתא דאותו ואת בנו הוי בכלל הלאו דלא ירצה וקאמר ר"ז דאינו לוקה ע"ז דהכתוב נתקו לעשה דא"ק מיום השמיני והלאה ירצה עיין שם, הרי דאו"ב הוי בכלל דין של מחו"ז  והנראה מזה דנאמר שם פסלות של מחו"ז דנכלל בזה כל שהוא מחו"ז, וע"כ או"ב כיון דאסור להקריבם היום ממילא דנכלל בהשם פסול של מחו"ז ומאחר דהפסלות דמחו"ז ניתק לעשה גם או"ב בכלל זה וכ"נ מהא דכ' הרמב"ם בה"ט שם דתורים שלא הגיע זמנם הן כמחו"ז בבהמה, והיינו דאיכא שם פסלות דמחו"ז, וגם תורים מאחר שלא הגיע זמנם הן בכלל האי פסלות, ושפיר מיושבים דברי הרמב"ם דבהל"ד דאיירי מהפסולין להקרבה כתב לעיקר השם פסלות דמחו"ז דזה נלמד מקרא דוהי' שבעת ימים פרט למחו"ז, ובהל"ח כתב להדין דחזי להקרבה רק מיום השמיני וזהו דין מיוחד ענין להקרבה מקרא דומיום השמיני והלאה ירצה, אבל מחו"ז לא הוי אלא כל שבעת הימים, ומש"ה לילה חזי לקדושה דכבר לית בה שם פסול מחו"ז, דאף דלא חזי להקרבה עד למחר מ"מ לילה לאו מחו"ז, וזהו ראיית הגמ' בזבחים, וכמש"כ. 
והנה התוס' הקשו מדוע חלה קדושה על עוברין והא לילה לקדושה וקודם לכן לא, ולכא' הי' נראה דכיון דהדין בעוברין דקרבים אגב אמן ע"כ אין זה בכלל מקדיש מחו"ז, אמנם כ"ז לפימש"נ בדעת הרמב"ם דאיסור הקדשן משום מקדיש פסולין, וא"כ עוברין דיש בהם הקרבה לא הוי מקדיש פסולין, אבל התוס' ס"ל דנאמר דין מחו"ז מיוחד לענין קדושה, ושפיר הקשו דגם עוברין להוי בכלל זה כיון דעכ"פ הויין מחו"ז, ודוק. 
(כתבי תלמידים) 

