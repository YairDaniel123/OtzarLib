דגול מרבבה אבן העזר סימן ד 
========================== 
[כו] [ב"ש ס"ק מ] באמת בדברי הרמב"ם פ' ט"ו מא"ב נזכר שאפי' הממזר מודה לה אבל הטור כאן שכתב כן בלי שום חולק הדבר תמוה שהרי הרא"ש סובר שאפילו באיסור דאורייתא לא חיישינן שמא זינתה גם עם אחר שהרי מתירה בלי חליצה בכלל פ"ב ולכן נראה דכאן אין מאמינין לו כלל שבא עליה אבל אם היה ידוע ע"פ עדים שבא עליה אז לא חיישינן שמא גם אחר בא עליה והא דלענין יבום מאמינין לו גם לענין הבעילה שבא עליה להרא"ש ביארתי בתשובה וכאן הגליון קצר ובזה יש ליישב ג"כ דברי רמ"א לעיל בסוף סימן ג' דלא חיישינן שמא זינתה עם אחר דשם מיירי שידו' שזינתה עם כהן ומיירי שידוע בעדים אבל כאן הממזר הוא שמודה ויש לחוש שמשקר וכיון דאיכא תרתי לריעותא שמא הוא משקר ואת"ל אינו משקר שמא גם לאחר נבעלה לכן הוא רק ספק ממזר: 


דגול מרבבה אבן העזר סימן ו 
========================== 
[יז] [ב"ש ס"ק לא] עיין שם בס"ק מ' ולי נראה דבז' אפילו ליכא אפילו חד רוב ג"כ מותרת דממה שמחמיר הרמב"ם ביבום בלא"ה אין ראיה דכאן איכא ספק ספיקא שמא לא זינתה עם אחר כלל ואת"ל זינתה שמא גם האחר כשר הוא ואמנם ממה שמבואר בסימן ד' אפילו מודה אותו פלוני וכו' והרי גם שם יש ספק ספיקא ששמא גם האחר ממזר הוא מ"מ שאני כאן דמסייע אשה מזנה בודקת ומזנה משא"כ בסימן ד' אדרבה אנו חיישינן שמא זינתה עם כשר גם שם הולד אין לו חזקת ממזרים אבל היא יש לה חזקת כשרות ואולי גם הב"ש לא קאמר רק על בתה: 


דגול מרבבה אבן העזר סימן ז 
========================== 
[יא] [ב"ש ס"ק לב] מהרי"ק כתב זה באשת כהן אבל באשת ישראל כיון דנדרה רק בדבור ולא המירה בפועל אינה נחשבת מומרת לכל התורה ממילא לא חיישינן לזנות ברצון ומותרת אפילו לזמן מרובה והב"ש לא העתיק כל הצורך: 


דגול מרבבה אבן העזר סימן יא 
=========================== 
[א] [ב"ש ס"ק ג] תמהני שתלה תניא בדלא תניא שכשם שאסורה לבעל כך אסורה לבועל שנינו במשנה אבל כשם שאסורה לבועל כך אסורה לבעל לא שנינו ולדברי הב"ש אם הבועל כהן ואנס אשת ישראל שאסורה לבועל בודאי וכי נימא שנאסרה ג"כ על בעלה ישראל אף שנאנסה בתמיה זה לא שמענו מעולם: 
[ב"ש בא"ד] החלקת מחוקק נסתפק היכי שהיא אומרת שלא זינתה אבל היכי שודאי נטמאה לבעל אלא שהוא באונס לא נזכר בחלקת מחוקק: 


דגול מרבבה אבן העזר סימן יג 
=========================== 
[ה] [שו"ע] ונראה לענ"ד דאם היא זקינה אין צריכה הפרשה ואף שהחלקת מחוקק בס"ק ד' נסתפק בזה היינו בנתגיירה היא ונשאת אח"כ לאחר ובזה נאמר שדינו כמו בישראל אבל בנתגיירו שניהם ונשארים יחד דלא משכחת כיוצא בזה בישראל אין צריכה הפרשה כן נראה לענ"ד: 
[ו] [ב"ש ס"ק ט] כוונתו דאפילו אם היה הדין בגיורת להמתין היינו משום דקרוב לודאי שזינתה אבל באמת גם גיורת מותרת מטעם אחר כיון שדעתה להתגייר מנטרה נפשה: 


דגול מרבבה אבן העזר סימן טו 
=========================== 
[טו] [שו"ע] תמהני מאוד על כל הראשונים והאחרונים שלא הרגישו כלל לחלק שהרי חמותו לאחר מיתת אשתו לדעת הרמב"ן והרשב"א אינה לא במיתה ולא בכרת ולא בלאו רק איסור דארור שוכב עם חותנתו ועיין בספרי נודע ביהודה חלק אה"ע סי' כ"ז וא"כ אם קידש חמותו אחר מיתת אשתו צריכה גט מספק ואמנם בבת אשתו אחר מיתת אשתו יש לי אריכות דברים והגליון קצר מהכיל וראיתי שכנה"ג הרגיש בחמותו לאחר מיתה בסי' קע"ג לענין חליצה וכאן שתק. שוב מצאתי בחדושי רשב"א בפרק נושאין על האנוסה כתב שאם קידש חמותו או אם חמותו ואם חמיו לאחר מיתת אשתו תפסו בה הקידושין: 


דגול מרבבה אבן העזר סימן יז 
=========================== 
[יא] [ב"ש ס"ק כז] ועיין שם סעיף ז' בהג"ה: 
[כד] [שו"ע] ועיין בש"ך בחו"מ סי' ס"ה ס"ק כ"ו: 
[לא] [ב"ש ס"ק צד] דבריו תמוהים ואטו כשאמרו אין מעידין על הגוסס לא אמרו אלא שלא תנשא תוך ג' ימים אתמהה והלא צריכא ג' חדשים משום הבחנה ולא מבעיא שלא תנשא בהעידו שהיה גוסס זה ג' ימים אלא אפילו אם נשאת צריך תלמוד. ועיין בס' קרבן נתנאל בשלהי יבמות ורמ"א ביו"ד סי' של"ט סעיף ב' שכתב דודאי כבר מת גרם להב"ש לומר כן אבל אני בארתי דברי רמ"א הנ"ל על פי דברי התוס' ביבמות דף ק"כ ע"ב בד"ה למימרא וכו' שכתבו דאותו גוסס שסופו למות הוא מת לאלתר וכו' עיין שם וכאן אין מקום להאריך ושמעתי שגם הגאון בעל תוספת שבת קרא תגר על  הב"ש בזה: 


דגול מרבבה אבן העזר סימן כ 
========================== 
[א] [ב"ש ס"ק ג] ולדברי הב"ש לא משכחת חיוב מיתה כי אם בהכנסת כל העטרה ולשון הגמ' ביבמות דף כ"ה ע"ב העראה זו הכנסת העטרה וא"כ יכול להיות כדברי הב"ש אבל לשון הרמב"ם בפ"א מאיסורי ביאה הלכה י' המכניס ראש העטרה בלבד הוא הנקרא מערה ולשון זה אינו סובל פי' של הב"ש אמנם גם דברי הט"ז אינם נכונים ויש לי בזה דרך ממוצע ואין כאן מקום להאריך ובפרק ארבע מיתות בפי' המשנה במשנה הבא על הזכר שם הוא לשון הרמב"ם ומערה נקרא המכניס כל העטרה והשמש הוא המכניס כל האבר כולו אבל הכנסת קצת עטרה הנה הוא כמו שבא דרך אברים עכ"ל: 


דגול מרבבה אבן העזר סימן כא 
=========================== 
[ב] [שו"ע] יפה כיוונו החלקת מחוקק והב"ש דהיינו אלמנה וגרושה והוא מדברי הירושלמי בפ"ב דכתובות סוף הלכה א' וראשה פרוע וכו' וחש לומר שמא בתולה מן הנישואין היא זאת אומרת בתולה מן הנישואין אינה יוצאה וראשה פרוע ע"ש וגם משם ראיה דגם בעולה אפילו לא נישאת עדיין כלל אינה רשאית לצאת בראש פרוע שהירושלמי הקשה שם ושמא מוכת עץ היא כר"מ דאמר כתובתה מאתים וקשה אכתי שמא בעולה היא אלא ודאי דבעולה אסורה לצאת ראשה פרוע: 


דגול מרבבה אבן העזר סימן כו 
=========================== 
[ב] [שו"ע] והיינו בבתולה אבל באלמנה. עי' סי' ס"ד ס"ה ועי' בקידושין דף ה' ע"ב בתוס' ד"ה חופה ודוק: 


דגול מרבבה אבן העזר סימן ל 
========================== 
[ה] [ב"ש ס"ק ט] לא מצאתי דבר זה בהגהות אשר"י: 


דגול מרבבה אבן העזר סימן לח 
=========================== 
[ג] [ב"ש ס"ק ד] ומדברי הב"י בסי' זה לא משמע לכאורה לחלק בזה ועיין מה שכתבתי בגליון הב"י שלי בזה: אמר ישראל המעתיק שלא יהיו כאן דברי א"א מ"ו הגאון זצלה"ה סתומים לזה העתקתי דבריו מהגליון של הב"י וזה לשונו. דבריו צ"ע והרי גם הטור עצמו כתב כן בסי' קמ"ג ובאמת הב"ש בסי' זה ס"ק ז' הקשה על הטור למה צריכה לקיים התנאי אבל על הב"י עכ"פ קשה איך הוכיח מדברי הרמב"ם הללו לאפוקי דעת הרא"ש והטור כיון שגם דברי הטור הם כן בדוחק נראה לענ"ד דעיקר טעם הב"י כיון שלא הזכיר הרמב"ם במשפטי התנאי דבעינן תנאי בדבר אחד ומעשה בדבר אחר מכלל דלית ליה סברא זו אמנם אלמלא היה כתב הרמב"ם בפ"ח מהל' גירושין הרי זו מגורשת ולא היה מסיים ותתן הייתי אומר שלכך לא היה צריך להזכירו בפ"ו מאישות לפי שסמך עצמו על מה שכתב הרי זו מגורשת דמשמע אפילו לא תתן וכמו באפשר ע"י שליח עיין לקמן הל' חליצה לכן כתב הב"י שזה אינו שהרי כתב בפ"ח מגירושין ותתן ואם כן לא הזכיר משפט זה בשום מקום ממשפטי התנאי מכלל דלא ס"ל כן ובזה ניחא דגם דברי הב"ש בס"ק ד' לא סתרי לדברי הב"י הללו: 


דגול מרבבה אבן העזר סימן מ 
========================== 
[ה] [ב"ש ס"ק ט] דין זה אף שכתבו הב"ח ושני אחרונים החלקת מחוקק והב"ש הביאוהו בפשיטות אני חוכך בו ולדעתי לא כיוונו יפה וזה לשון הרשב"א בחידושיו לקידושין דף ס"ב ע"ב הא דאמרינן דלמא כי תפסי קידושין השתא תפסי נמי לאחר זמן קשיא לי ונימא הכי ותפשוט דמקודשת דמאי שנא מהרי את מקודשת לי לאחר ל' יום דאף שאינן חלין עכשיו חלו לאחר ל' יום כיון שבידו לקדשה עכשיו וי"ל דהכא שאני שאינו רוצה שיחולו קידושין שניים עד שיעבור עליה זמן אחר שאינו ראוי לתפוס בו קידושין אבל התם ראוי עתה לקבל קידושין וכל אותו זמן של ל' יום ראוי לקידושין הלכך מקודשת עכ"ל הרשב"א וכאן יגיע ביני וביני זמן שמקודשת לראשון אינה ראויה אז לקבל קידושין משני ודומה ממש לבעיא דרב אושעיא וכיון שאנן קיי"ל בסעיף ז' דהוה רק ספק קידושין אם כן גם בנדון של הב"ח אינו רק ספק קידושין: 


דגול מרבבה אבן העזר סימן מו 
=========================== 
[ז] [ב"ש ס"ק יט] זה חומרא אחרת שהחמיר הראב"ד שאפילו יצא קול שנתקדשה ונתגרשה בלי תנאי שודאי מהני מ"מ בעינן שיצא בפעם אחת קול שגירש עם קול שקידש דהוה קול ושוברו עמו: 


דגול מרבבה אבן העזר סימן סג 
=========================== 
[א] [ב"ש ס"ק א] מותר היינו אם היתה טהורה בשעת החופה אבל אם היתה נדה בשעת החופה והגיע זמן טבילתה בליל שבת עי' סימן ס"ד בב"ש ס"ק ה': 


דגול מרבבה אבן העזר סימן סד 
=========================== 
[א] [שו"ע] ואם חל תענית צבור תוך ז' ימי המשתה מחויב להתענות להשלים תעניתו עי' מג"א סי' תקכ"ט סעיף י"א: 


דגול מרבבה אבן העזר סימן סו 
=========================== 
[ו] [שו"ע] והמפתה בתולה ונשאה כמה היא כתובתה עיין בטור סי' קע"ז וברמב"ם פ"א מהל' נערה הל' ג' ועיין במ"ל שם ונראה לענ"ד דכל זה כשהיתה נערה אבל בוגרת שנתפתתה ודאי גם להרמב"ם ולהטור אין כתובתה אלא מנה אף שנשאה הבועל עצמו: 

דגול מרבבה אבן העזר סימן ע 
========================== 
[ג] [הגה] נראה לענ"ד דצמצמה היינו שקנתה בזול אבל אם קימצה מעיסתה ואכלה פחות משבעה הוא שלה ועי' משנה למלך פ' י"ב מאישות הלכה י"ג ועיין ב"ש ס"ק י"ח: 


דגול מרבבה אבן העזר סימן עז 
=========================== 
[ב] [ב"ש ס"ק יח] כך היה להב"ש הגירסא ובב"י בשם הרשב"א הלשון אבל לא מה שנתן לה: 
[ד] [ב"ש ס"ק לב] עיין שם ס"ק ל' מיהו אעפ"כ לא קשה מידי דשם הוא להחזיק מה שבידה אבל להוציא הכתובה שהבעל מוחזק שפיר תירץ הפרישה: 


דגול מרבבה אבן העזר סימן פ 
========================== 
[א] [שו"ע] ואותן הנשים שהן כאניות סוחר והם מפרנסים את בעליהן אם יש לבעלה של זו זכות במעשה ידיה ובכל מה שהיא מרווחת עיין במשנה למלך ריש פרק כ"א מהל' אישות: 


דגול מרבבה אבן העזר סימן פה 
=========================== 
[ד] [ב"ש ס"ק ח] ועיין בחושן משפט סימן קע"ו סעיף כ"ה ובש"ך שם ס"ק מ"ב: 


דגול מרבבה אבן העזר סימן צ 
========================== 
[א] [ב"ש ס"ק ה] ועיין תשובת עה"ג סי' ע"ו: 
[ב] [ב"ש ס"ק יג] עיין תה"ד סי' ש"נ דמשמע שדינו כמלוה ואמנם בחפץ מסוי' ודאי יורש הבעל ולזה העירני בני הרב מו"ה שמואל: 


דגול מרבבה אבן העזר סימן צב 
=========================== 
[א] [שו"ע] עיין בתשובות חוות יאיר סי' ע"ז נ' נ"א נ"ב: 


דגול מרבבה אבן העזר סימן צג 
=========================== 
[א] [שו"ע] עיין תשובות מהר"מ סי' י"ז ועיין בבבא בתרא דף מ"ט ע"א בתוס' בד"ה וכדרב כהנא מ"ש וי"מ וכו': 


דגול מרבבה אבן העזר סימן קה 
=========================== 
[ב] [שו"ע] ונפק"מ היכי שכתב לה נדר ושבועה אין לי עליך אבל אם לא כתב לה כך מה נפק"מ אם אינה נאמנת הלא אין הלוקח יוכל להפרע מן הבעל עד שתשבע וכיון שהיא אומרת שנפרעת איך יגבה. כנה"ג בשם מהר"א ששון: 


דגול מרבבה אבן העזר סימן קח 
=========================== 
[ג] [ב"ש ס"ק ה] גי' בשלחן הטהור בשעת המתנה וכוונתו דגם בנתרבו היה ראוי שתטול כפי שהיו בשעת המתנה: 


דגול מרבבה אבן העזר סימן קיג 
============================ 
[ב] [ב"ש ס"ק י] היינו שהבן רוצה להוסיף אינו יכול לגרוע כח השטר חצי זכר: 
[ז] [ב"ש ס"ק יח] דברי ב"ש תמוהים דמה ראיה מנשאו ובגרו לבגרו ונשאו ועיין במ"ש הב"ש גופיה בתחילת ס"ק זה ואם כן לא די שאין מדברי התוס' סתירה לדברי הדרישה אדרבה יש אפילו סיוע דהא קשה באמת למה נקטו התוס' נשאו ובגרו הוה להם למימר הרבותא היותר גדולה דהיינו בגרו ונשאו אלא ודאי שבזה באמת לא מהני מחאה אפילו לרבי ובחידושי להלכה תו' הארכתי בזה: 


דגול מרבבה אבן העזר סימן קיח 
============================ 
[ט] [ב"ש ס"ק י] עיין סימן קי"ד בב"ש ס"ק י"א: 


דגול מרבבה אבן העזר סימן קכט 
============================ 
[ה] [ב"ש ס"ק יב] טעם זה תמוה דכיון דבמקום הכתיבה והנתינה יודעים מנהג מקומם וכאן מוכח מתוכו מי הוא המגרש ואולי מיירי המ"ב בשולח גט על ידי שליח דאז יש לחוש שבמקום הנתינה יסברו שבמקום כתיבה כותב בכל גיטין שכל גיטין כותבין וכל שום וחניכ' אי נמי להיפך שיסברו שבמקום נתינה המנהג לכתוב בכל גיטין וכל שום עיין גט פשוט ס"ק מ"ב ואף על פי כן אני תמה שהרי במקום שכותבין וכל שום כותבין לי לאבהתי ולאתרי כמבואר בסעיף ח' ובגט הזה שכתוב וכל שום רק על המגרש לחוד אם כן ידעו שאין זה מצד המנהג רק מצד שהוא מומר וראיתי במ"ב שם שכתב עוד טעם לפי שאין הכל יודעים איזה מהם מומר וגם טעם זה הוא טעם קלוש וחלוש וג"כ נראה דמיירי שהמיר ביום הגירושין או בקרוב איזה ימים ולא נתפרסם בעיר או דג"כ איירי בגט הנשלח למקום אחר דשם במקום הנתינה לא ידעו איזה מהם המיר ובפרט שהמ"ב כתב זה בגליון בסימן ק"נ סעיף ג' דשם מיירי באין אשתו עמו אבל במומר שהוא כבר מומר זה כמה שנים ונתפרסם שהמיר ומגרש בעירו והאשה גם כן היא שם אין שום סברא להחמיר: 
[ט] [שו"ע] עיין לקמן סעיף כ' ולענ"ד היה נראה לכתוב שם אמו כדאשכחן רב מרי בר רחל ואפשר דשאני התם שבשעה שנתעברה היה איסור גוי א"כ אינו אביו כלל ולא היה לרב מרי שום אב אבל שתוקי יש לו אב אלא שאין אנו יודעים מה שמו לכן אין לכתוב שם אמו: 
[טו] [ב"ש ס"ק כו] דבר זה אין לו שום טעם ועיינתי בתשובות ש"י ושם מיירי שהמגרש לא היה לו סימן אבל להשני היה סימן ופסק שיגרש במעמד חבירו וגם גוף דבר זה שיגרש בפני האחר אינו מפורש שם וגם אינו מועיל וצריך לכתוב שם אבי אביו: 
[יח] [ב"ש ס"ק לד] אם כתבו בגט שני השמות רצופים בלא דמתקרי שהוא כשר בדיעבד כיון שעולה לתורה בשניהם בלא מתקרי צריך להיות מנהגם לקרוא לס"ת בשני שמות וכו' כצ"ל וכוונתו דגם במקום נתינה צריך להיות מנהגם כן, ועיין בב"ש מהדורא קמא: 
[לד] [ב"ש אות א] עי' באות ל': 
[ב"ש אות א] עי' בסוף אות ק' מ"ש שם רש"ל קלונימוס המכונה קלמן: 
[ב"ש אות ס] כותבין אהרן דמתקרי סעדיה דמתקרי ישעיה תשובות רמ"א סימן פ"ד (נעה"ג) לא ידעתי מאי קא קשיא ליה הלא שם בתשובות רמ"א מיירי שמתחלה היה עולה לס"ת בשם סעדיה ואח"כ מחמת חולי ניתן לו שם אהרן ולכן עלה לתורה בשם אהרן סעדיה ובזה פשיטא ששם החולי עיקר ולכן כותבין אהרן דמתקרי סעדיה והב"ש עצמו העתיק מעשה זה לעיל בסוף ס"ק ל"ג ששם אהרן נתחדש ע"י חולי ואולי סובר הבית שמואל דהא דכותבין בנשתנה על ידי חולי דמתקרי היינו היכי שנקרא אצל העולם בשם הראשון ושייך דמתקרי פלוני אבל כאן שאצל העולם נקרא בשם אחר לגמרי לא שייך על אחד משני שמות שעולה לתורה דמתקרי פלוני שהרי אינו נקרא בשם זה לבד וצריך לכתוב שני השמות רצופים בלא דמתקרי ועיין בב"ש ס"ק כ"ד ואעפ"כ לדעתי לא קשיא מידי דהרי לפי דעת רמ"א דמתקרי אינו לשון הוה רק לשון עבר כמבואר בסעיף ט"ז בהג"ה וא"כ שייך דמתקרי סעדיה היינו שקודם חליו מתקרי סעדיה אלא דלפי זה לא היה לרמ"א לכתוב דמתקרי ישעיה אלא דאתקרי ישעי' ומדכתב בשניהם דהיינו בסעדיה ובישעיה לשון אחד שפיר תמה הב"ש וגם אם כתב דמתקרי סעדיה קאי על מה שכבר נקרא קודם חליו היה מקום לפלפל אם להקדים ישעיה לסעדיה כיון שבזה נקרא גם עתה ויש בזה אריכות דברים: 
[ב"ש אות ב] וכן מוכח בסנהדרין דף כ"ב ע"א עיין שם ברש"י ד"ה קינחה בת שבע: 
[ב"ש אות ה] והיינו כשמקצת קורין אותה חנה עי' לעיל באלז גוטא אבל אם הכל קורין אותה הנלה ואין ידוע שם העריסה כותבין רק הנלה כן נראה לענ"ד: 
[ב"ש בשמות עיירות] ובד"מ בשמות אות וי"ו מפורש דוינא מקובל בידם לכתוב בחד וי"ו: 


דגול מרבבה אבן העזר סימן קל 
=========================== 
[א] [הגה] עיין לעיל סימן קכ"ג בחלקת מחוקק ס"ק ד': 


דגול מרבבה אבן העזר סימן קמא 
============================ 
[ה] [שו"ע] ועיין בסי' קע"ג סעיף ט"ז וצ"ע ועיין בסדר הגט סעיף צ"ג מה שכתבתי שם: 
[יד] [הגה] ועיין בספר דברי אמת קונטריס אחד עשר סימן כ"ט ועיין מהרד"ק בית שלישי: 
[סח] [ב"ש ס"ק קו] ועיין מהרי"ט ח"א סי' ק"ג: 


דגול מרבבה אבן העזר סימן קמג 
============================ 
[יא] [ב"ש ס"ק כב] כוונתו דהמחבר כתב דין זה בלא מחלוקת והיינו לכל מר כדאית ליה ועל זה מקשה הב"ש דאכתי לדעת הפוסקים דגם בעל מנת צריך כל משפטי תנאי א"כ לא משכחת בזה כל משפטי תנאי דהרי הוה תנאי ומעשה בדבר אחד ועיין לעיל בסי' ל"ח ס"ק ד' בב"ש ודוק ואעפ"כ לא ידעתי מה קשיא ליה דהמחבר לשיטתו שהשמיט גם בסי' ל"ח דבר זה דבעינן תנאי בדבר אחד ומעשה בדבר אחר וצריך לומר דכוונת הב"ש להקשות על הטור שפסק גם כן בסי' זה שתקיים התנאי ועיין לעיל בסי' ל"ח בב"ש ס"ק ז' וכבר הקשה שם קושיא זו על דברי הטור כאן: 


דגול מרבבה אבן העזר סימן קנד 
============================ 
[כא] [ב"ש ס"ק לה] לא נזכר בתשובות ר"ג שיגרש בעל כרחה רק כתב שם שכופין אותו לגרש ומיירי שהיא רוצה להתגרש כשיתן כתובה ואמנם מדכתב שם ר"ג הטעם משום דכל זמן דאגידא ביה לא נסיב אחריתא ולא כתב דכל זמן דאגידא ביה אסור למנסב אחריתא משמע דלא גזר במקום מצוה: 


דגול מרבבה אבן העזר סימן קנה 
============================ 
[כא] [ב"ש ס"ק לב] דבריו הם אחרי מחילת כבודו שלא בדקדוק שזה אינו בעיא דלא איפשטא ואדרבה רב פשיט הבעיא דדוקא בעיל אלא דרב ששת פליג שם וקאמר כי ניים ושכיב רב וכו' ורב אבין החזיק דברי רב ואם כן פלוגתא דאמוראי היא וגם גוף הדבר שכתב הב"ש דבעיא דלא איפשטא אינה מצטרף לספק ספיקא לא מצאתי דבר זה ביו"ד סי' ק"י בדברי האחרונים שלנו אבל הפר"ח שם המציא הדבר זה והפרי תואר בסימן ל' ס"ק א' נחלק עליו גם מה שסיים הב"ש אף על גב דליכא עדי ייחוד  עי' בדבריו סוף סי' ל"א: 


דגול מרבבה אבן העזר סימן קעג 
============================ 
[טז] [שו"ע] ועיין בסי' קמ"א סעיף ה' צ"ע ועיין ביבמות דף ק"ט ע"א ברש"י בד"ה קטנה שהשיאה אביה ועי' כתובות דף מ"ו ע"ב ברש"י בד"ה ומקבל את גיטה ועי' תשובות מהר"מ סי' ט"ו: 



 *   *   *   *   *   *   *   *   *   *   *   *   *   * 
