חידושי הגרי"ד סימן א 
==================== 
בענין ברכת המצות 
הרמב"ם בפי"א מהל' ברכות ה"ח כתב כל מצוה שעשייתה היא גמר חיובה מברך בשעת עשייה וכל מצוה שיש אחר עשייתה ציווי אחר אינו מברך אלא בשעה שעושה הציווי האחרון, עכ"ל. והקשה מו"ר הגרי"ד סאלאוויציק זצ"ל דכפה"נ שהברכה על קיום המצוה ולא על מעשה המצוה, ל"ל להרמב"ם להאריך כ"כ, ולכאורה נראה מהרמב"ם שהברכה נתקנה על מעשה המצוה ולא על קיום המצוה ולזה הוצרך הרמב"ם לבאר דדוקא בעשיה שע"י מקיים המצוה מברך ולא בעשיית חפצא של מצוה. והנה בהלכה ה' כתב הרמב"ם העושה מצוה ולא ברך אם מצוה שעדיין עשייתה קיימת מברך אחר עשייה ואם דבר שעבר הוא אינו מברך, כיצד הרי שנתעטף בציצית או שלבש תפילין או שישב בסוכה ולא בירך תחילה חוזר ומברך אחר שנתעטף וכו', ואם אפשר לברך על קיום המצוה ל"ל לטעמא דעשייתה קיימת, ותיפו"ל שצריך לברך עובר לעשייתו על קיום דלהבא, ובע"כ דהברכה נתקנה על מעשה מצוה ולא על קיום מצוה, ולכך כתב הרמב"ם דכיון שעשייתה נמשכת שפיר שייכא הברכה על מעשה המצוה. ומה"ט א"ש הא דשליח מברך, ואף על גב דלית לי' שום קיום מצוה מ"מ הרי עושה המעשה  מצוה. 
אולם הרע"א בתשובה סימן ט' דן בנכנס לגור בבית שיש בו מזוזה אם מברך על קיום המצוה, וכן בחוזר לביתו אחרי זמן שלא דר בו באופן דחשיב הפסק ואין הברכה בשעת קביעות המזוזה יכול לחול על הזמן של עכשיו אם חוזר ומברך, ומבואר מדבריו דנתקנה ברכה על קיום המצוה וגם בלא שום עשיה צריך לברך, אלא שהביא מהברכי יוסף שהברכה נתקנה רק על שעת קביעות המזוזה וקיום מצוה גרידא בלי מעשה מצוה אינו טעון ברכה, עכ"ד מורי זצוק"ל. 
(גבורת יצחק פורים סי' מא) 


חידושי הגרי"ד סימן ב 
==================== 
בסוגיא דבעה"ב עיניו בתאנתו ולוקח עיניו במקחו 
(ד"ת ששמעתי ממו"ר הגרי"ד זצ"ל בשנת תשכ"ו) 
בר"ש פ"א דפאה משנה ו' הביא שיטת ר"ת דהא דלקוח פוטר ממעשר הוא דוקא לאחר מירוח אבל קודם מירוח אין לקוח פוטר, (ובביאור דבריו יעויין בספר חי' רבנו חיים הלוי), והקשה עליו הר"ש וז"ל: וקשה לפי' ר"ת דבפ' השוכר את הפועלים דריש כנפשך כן נפשו של פועל מה נפשך אתה אוכל ופטור אף פועל אוכל ופטור, הא לוקח חייב, ומוקי לה בתאנה העומדת בגנה ונופה נוטה לחצר או לבית, דבעה"ב עינו בתאנתו ולוקח עינו במקחו, ופריך ולוקח מדאוריתא מי מחייב והתניא וכו' ומאי קושיא הא קודם מירוח מיירי דקא קני לה בעודה מחוברת בתאנה, ועוד דעל כרחין קודם מירוח איירי דהא אין פועל אוכל בדבר שנגמרה מלאכתו למעשר כדתנן התם דף פ"ז ב וכו' עכ"ל, וצ"ע. 
והנראה ליישב שיטת ר"ת, דהנה איתא בסוגי' שם בהשוכר (פ"ח ע"א) וז"ל הגמ' שם: אמר רבי ינאי אין הטבל מתחייב במעשר עד שיראה פני הבית וכו' ור"י אמר אפילו חצר קובעת. וכו', מתיב רב חנינא חוזאה כנפשך וכו' מה נפשך אוכל ופטור אף נפשו של פועל אוכל ופטור, הא לוקח חייב, מאי לאו בשדה, אמר רב פפא הכא בתאנה העומדת בגינה ונופה נוטה לחצר עסקינן ולמאן דאמר לבית לבית, א"ה בעה"ב נמי נחייב, בעה"ב עיניו בתאנתו ולוקח עיניו במקחו, ולוקח מדאורייתא מי מחייב וכו' אלא מדרבנן וקרא אסמכתא בעלמא וכו' עכ"ל הגמרא, ויעויין בפרש"י שביאר כל הסוגי' שם, ודבריו אינם מובנים במה שפירש לוקח עיניו במקחו וכו' יעו"ש, וצריך עיון טובא. 
והי' נראה לבאר הסוגי' לשיטת ר"ת, דהנה באמת בתאנה גמר מלאכה שלו הוא לקיטתו, וזה פשוט, אכן בדין גמר מלאכה של מירוח מצינו דאין לו דין גמר מלאכה רק אם ממרח כל הכרי או רובו, אבל אחת אחת אין עליו דין מירוח, והרי זה כקודם גמר מלאכה, ולהדיא אמרינן דאוכל עראי קודם גמר מלאכה, ויעויין ברמב"ם פ"ג מהלכות מעשר ה"ו שכתב וז"ל: וזורה מעט מעט אחר שהכניס לביתו ופטור לעולם מן התרומה ומן המעשרות שהרי אינו מתיל לגמור הכל (ולעיל הלכה ד' שכתב הרמב"ם משישפשף אחת נקבעו הכל למעשר, זהו כשדעתו לשפשף הכל, כצ"ל) עכ"ל, הרי להדיא כדברינו וז"פ דבעינן או מירוח כל הכרי, שזהו עיקרו של גמר מלאכה, או לכה"פ שיהי' מירוח האחת חלק ממירוח של כל הכרי, שלזה מהני דעתו, לגמור כל המירוח בכל הכרי, ולפי"ז דבעה"ב שליקט תאינה אחת אחת מותר לאכול דהוי קודם גמר מלאכה, אכן למי שאין לו בהאילן רק אחת או שתים, דזה הוא אצלו כולו, א"כ פשיטא דהאחת שליקט הוי גמר מלאכה עבורו, ולא עוד, אלא דנראה לומר דאפילו כשבעה"ב ילקט בשביל האחר שאין לו הוי זה גמר מלאכה. 
ולפי"ז נראה דלוקח כשילקט תאינה אחת או ב' (היינו כשיש לו רק אלו התאנים) הוי זה גמר מלאכה, כיון שאצל מי שהוא לוקט בשבילו הוי זה כל הכרי הר"ז גמר מלאכה, וכמו שביארנו, ובפועל ג"כ יש לומר דכיון דהלקיטה לו היתה של בעה"ב עבורו הי' זה גמר מלאכה מכ"ש כאן כשהפועל לוקט בעצמו דהוי גמר מלאכה, ואפילו אי נימא דלא כשנ"ל דבבעה"ב שלוקט בשביל מי שאצלו הוי זה כולו דהוי גמר מלאכה, ורק דנימא דאינו כן, מ"מ בפועל כיון דיש לו דין זכות בהפירות ללקטן, א"כ פשיטא דאצלו הוי זה גמר מלאכה, ועל זה בא הקרא דכנפשך, מה נפשך אוכל ופטור אף נפשו של פועל אוכל ופטור, היינו דדין לקיטה שלו, דין מירוח שלו, נמדד עם בעל הבית, ודינו דאוכל משל בעה"ב, ודין לקיטתו לענין גמר מלאכה נלמד באותה הגדר שהוא אצל בעה"ב. 
ומקשה הגמ' דהלא חסר כאן בית, ומאי נ"מ אי הוי גמר מלאכה, ומשני דאיירי בעומדת בחצר, (וכדכתבו התוס' בד"ה בעה"ב, דה"ה דהוי מצי לאוקמי דכולה עומדת בחצר) ויש כאן ראיית פני הבית ג"כ, ופריך בגמ' דא"כ בעה"ב נמי יתחייב, ומשני, בעה"ב עיניו בתאנתו ולוקח עיניו במקחו, והן הן הדברים שאמרנו, דבעה"ב נמדד הכרי שלו, בכל התאנה, כיון שהוא בעל התאנה, ובלוקח עיניו במקחו, וברור, וע"ז מקשה הגמרא דלוקח הלא פטור בכלל ממעשר, ואף דהפועל אוכל רק מדבר שלא נגמרה מלאכתו, ושי' ר"ת דאין פטור לקוח קודם מירוח, מ"מ הלקיחה של פועל הוי עם הלקיטה ולא קודם, דזה קשה לומר דיש לו קנין מקודם במחובר, דהלא אם רוצה נוטל איזה פרי שרוצה, איזה תאנה שרוצה, והאיך זה מתברר, ע"כ בלקיטתו אח"כ, וא"כ הדין ממונות שיהא שלו הוא בהלקיטה, אבל לענין אי הוי כל הכרי באחת זה תלוי בתכלית הלקיטה, ואם יש לו זכות לקיטה, והלקיטה הוא בשבילו אם הי' כלוקח הי' לאחר גמר מלאכה, וכמו כן לוקח בכי האי גוונא דפועל היינו לוקח שהממונות יהי' שלו לאחר הלקיטה אבל הלקיטה יהי' עלי' דין לקיטה עבורו, באופן דיש לו זכות בהאילן לתאנים, או לפימש"כ במוכר שלוקט בשביל אחר דג"כ תלוי בכרי של האחר, א"כ בלוקח הוי גמר מלאכה, והדין לקוח חל אחר הגמר מלאכה שאז נעשה שלו, וכמו בפועל, (ואי"ז ענין לפי כל הנ"ל להא דפועל אוכל בדבר שלא נגמרה מלאכתו, דפשוט דזכותו הוא בדבר שלא נגמרה מלאכתו וכמוש"ב, אבל אח"כ בלקיטתו כשהוא נוטל, יכול הוא בזה ללקוט, אף שיהא בזה דין גמר מלאכה ופשוט), ומקשה הגמ' שפיר גם לשי' ר"ת דלקוח מי מחייב וכו', ונסתלקו קושיות ר"ש. ויעוי' בתוד"ה בעה"ב וכו' מש"כ שם, ודבריהם בביאור הסוגיא שם באו סתומים, ונראה שהם כדברינו יע"ש ודו"ק. 
(אוצר חיים עמ' קצג) 


חידושי הגרי"ד סימן ג 
==================== 
בדיני כיבוש א"י 
הרמב"ם בפ"א מתרומות ה"ב, א"י האמורה בכ"מ היא בארצות שכיבשן מלך ישראל או נביא מדעת רוב ישראל וכו'. ובה"ג שם ואח"כ כבש ארצות אחרות היה כיבושו כולו כא"י לכל דבר וכו' עיין שם. והנה לפי"ז מאי נפ"מ לן בגבולות הארץ כיון שבכ"מ שכובשין רבים הרי"ז כא"י לכל דבר, ולומר דרק לזה נאמרו הגבולות לענין שיכבשו קודם את א"י בתוך הגבולות ואח"כ ילך לכבוש שאר ארצות, אבל בתר שכבשוהו ליכא נפק"מ זהו דחוק מאד. 
ונראה דהנה הרמב"ם בפי"א מהלכות שמיטה ויובל ה"א כתב א"י המתחלקת לשבטים אינה נמכרת לצמיתות וכו'. והקשה מרן הרב (שליט"א) זצללה"ה למה כתב הרמב"ם א"י המתחלקת לשבטים, ולמה לא כתב סתם א"י אינה נמכרת לצמיתות, ותירץ דהנה לפי"מ שכתב הרמב"ם בריש ה' תרומות דכל שכבשוהו רבים הוה כא"י לכל דבר. והנה אף דע"י כיבוש רבים הוה כא"י, מ"מ מה שנוגע לדין הלאו דלא תמכר לצמיתות, בעינן דוקא א"י המתחלקת לשבטים, דהיינו א"י שבתוך הגבולות ולא מה שיכבשוהו מדין כ"מ אשר תדרוך, דלא יהא שם הלאו הזה, ע"כ. ולפי"ז שפיר הוה לן נפק"מ בין א"י שבתוך הגבולות לבין א"י שע"י כיבוש. 
ועוד נראה דהנה הרמב"ם בפי"ג משמיטה ה"י כתב כל שבט לוי מוזהרין שלא ינחלו בארץ כנען וכן הן מוזהרין שלא יטלו חלק בביזה שנאמר לא יהיה ללוים חלק ונחלה עם ישראל כו'. ובהלכה י"א יראה לי שאין הדברים אמורים אלא בארץ שנכרתה עליה ברית לאברהם ליצחק וליעקב וירשוה בניהם ונתחלקה להם, אבל שאר כל ארצות שכיבש מלך ממלכי ישראל הרי הכהנים והלוים באותן ארצות ובביזתן ככל ישראל ע"כ. ובביאור הדברים אמר מרן הרב (שליט"א) זצללה"ה משום דהלאו שלא ינחלו נחלה הוא בחלוקת שבטים דוקא, ובזה אין ללוי חלק ונחלה, אבל סתם מה שנוחלין כל ישראל ע"ז אין מוזהרין כלל, וזהו דאמרינן דאינו נוהג לאו זה אלא בארץ שנתחלקה להם, אבל צ"ע דהא הרמב"ם כתב תנאי זה גם לביזה, וזה כבר אינו ענין לחלוקת שבטים, צ"ע. 
והגאון ר' יוסף דוב הלוי (שליט"א) זצ"ל הביא מקור לדין זה מד' הספרי דאיתא שם ונחלה לא יהיה לו בקרב אחיו, ונחלה לא יהיה לו זו נחלת שלשה בקרב אחיו זו נחלת שבעה, עיין שם בגירסת הגר"א. ונראה דהרמב"ם מפרש לה דעל נחלה זו הוא דמוזהר שלא יהא לו חלק ונחלה והיינו הארץ שנכרת ברית עם אברהם, ומש"ה רק על ביזה זו של הארץ המה מוזהרים אבל לא בכ"מ, ועכ"פ מפורש בד' הרמב"ם דאיתא דינים מיוחדים לא"י עצמה, מה דאינו תלוי בקדושת א"י מדינא דכ"מ אשר תדרוך. 
והנה לענין עיר הנדחת כתב הרמב"ם בפ"ד מע"ז ה"ד אין אחת מערי המקלט נעשית עיר הנדחת שנאמר באחד שעריך ולא ירושלם משום שלא נתחלקה לשבטים וכו'. והראב"ד השיג על ערי המקלט דהשבטים נתנו אותה מחלקיהם. ובשם הגאון ר' זלמן זיע"א מוואלאזין אומרים מקור להרמב"ם, מד' הספרי מאחד שעריך למעוטי ערי מקלט ולא איתמעט משום דלא נתחלקה לשבטים, עיין שם. והנה נראה דבא"י חוץ לגבולות לא יהא בה דין עיר הנדחת, דכיון דאיכא הלכה דאחד שעריך כ"ז אינו שייך רק לא"י שבגבולות, אבל סתם שיעשה א"י אין בה דין עיר הנדחת, וכן לענין עגלה ערופה נתמעט ירושלים משום דלא נתחלקה לשבטים, ובעינן הארץ אשר ה' אלקיך נותן לך לרשתה, עיין שם. ולפי"ז א"י הנכבשת מדין כ"מ אשר תדרוך אין בה דין עגלה ערופה, כ"ז שמעתי מפי הגרי"ד (שליט"א) זצ"ל. 
(מעשי חייא גיטין סי' ח') 


חידושי הגרי"ד סימן ד 
==================== 
בגדר האיסור לטמאות תרומה 
הרמב"ם פי"ב מתרומות ה"א כ' אסור לטמא את התרומה של ארץ ישראל כשאר הקדשים ולא יביאנה לידי טומאה ולא יפסידנה אלא אוכל הטהורה ומדליק הטמאה, ומותר לטמא תרומת חו"ל בטומאות של תורה, ואף על פי שאינה טמאה אלא בארץ העמים שהוא  מדבריהם מפני שעיקר חיובה מדבריהם וכו', וצ"ב דמאי קמ"ל בזה שמותר לטמא תרומת חו"ל הא מהיכ"ת לאסור, דהרי אינו מפסידה כלל דהרי היא נאכלת בטומאה וכמבואר ברמב"ם שם פ"ז ה"ח וז"ל תרומת חו"ל הואיל ועיקרה מדבריהן אינה אסורה באכילה אלא לכהן שטומאה יוצאה עליו מגופו והן בעלי קריין וזבין וזבות ונדות ויולדות וכו' אבל טמאי מגע טומאות בין שנגע במת שא"א לנו היום לטהר ממנו בין שנגע בשרץ אינו צריך לטבול לתרומת חו"ל, הרי דאף שנטמא ע"י מגעו מותר לאוכלו, וא"כ מ"ט הו"א דאסור לטמאותו דהרי אינו מפסידו כלום, ומה צריך טעם לזה כיון שעיקר חיובה מדבריהם. 
ואמר הגרי"ד ז"ל דמוכח מכאן דהא דילפינן דאסור לטמא תרומה מדין משמרת ל"ה רק משום דמפסיד התרומה, אלא איכא איסור בפנ"ע לטמאות תרומה, ותרי דיני ילפינן ממשמרת א' דאסור להפסיד תרומה וב' דאסור לטמאות תרומה, וכן הוא מדוייק נמי ממה דחילקם הרמב"ם לתרתי לא יביאנה לידי טומאה ולא יפסידנה, ומבואר דב' דינים נפרדים נינהו, א' דאסור לטמא תרומה, וב' דאסור להפסיד תרומה ותרווייהו ילפינן מקרא דמשמרת, [ועי' בתוס' פסחים י"ג ע"א שדנו אם איכא איסור מה"ת לשרוף תרומה, ובתוס' הרשב"א שם הביא בשם רבינו אפרים דליכא איסור מה"ת להפסיד ולשרוף תרומה, ורק איכא איסור לטמאות תרומה, אמנם גם להסוברים דאסור מה"ת להפסיד תרומה, מ"מ הוי ב' דינים א' דאיכא איסור לטמאות תרומה לבד מההפסד (דעצם הטומאה הוי פגם בקדושת תרומה) וב' דאיכא איסור הפסד], וזהו החידוש בתרומת חו"ל דכיון דעיקר חיובה מדבריהם מותר לטמאותה, וליכא ביה איסור מטמא תרומה. 
וביותר הוכיח הגרי"ד דהרי הרמב"ם שם כ' דמותר לטמא תרומת חו"ל בטומאה של תורה אף על פי שאינה טמאה אלא בארץ העמים שהיא מדבריהם, ודייק הגרי"ז  דמשמע דאם לא נטמא כלל בארץ העמים כגון שלא הוכשר ובא לא"י יהא אסור לטמאותו דאל"כ הו"ל להרמב"ם לחדש דגם בטהור לגמרי מותר לטמאותו, ושאל זה הגרי"ז לזקנו הג"ר רפאל שפירא מוולאז'ין, ואמר לו דאה"נ דברמב"ם זה מבואר דכל ההיתר לטמאות תרומת חו"ל הוא רק היכא שנטמא בטומאת ארץ העמים ונתחדש דאע"ג דמוסיף טומאה דאורייתא על טומאה דרבנן שרי, אבל היכא שלא הוכשר ולא נטמא כלל יהא אסור לטמאות תרומה חו"ל, [וכ"כ החזו"א בשביעית סי' ה סקי"א]. ומבואר דמעיקר הדין יש איסור לטמאות תרומת חו"ל טהורה, ואם כל האיסור לטמא תרומה משום שמפסידה, הרי תרומת חו"ל אינה מפסידה כלל כשהוא מטמאה, דהרי היא נאכלת בטומאה, ומוכח דהאיסור לטמאות תרומה הוי איסור בפ"ע ולא משום דמפסידה, ולכן גם בתרומת חו"ל אסור לטמאות ורק היכא שהיא כבר טמאה מדרבנן מותר להוסיף טומאה על טומאתו. 
[אלא דיל"ע ממש"כ הרמב"ם שם בריש ההלכה, דאסור לטמא את התרומה וכו' כשאר הקדשים, ומשמע דכוונתו להגדיר דגדר האיסור לטמא תרומה הוא כגדר האיסור לטמא קדשים, ובקדשים מבואר ברמב"ם פי"ח מפסוהמ"ק הי"ב דיסוד האיסור לטמא הוא מפני שפוסלו ומפסידו דז"ל אסור לטמא או לסבב להם טומאה שהרי פוסלן ע"כ, וצל"ע]. 
והנה הרמב"ם בפי"ב מתרומות ה"ד כ' חבית שנשברה בגת העליונה והתחתונה טמאה, אם יכול להציל ממנה רביעית בטהרה יציל, ואם לאו יציל בידיו בלא נטילת ידים ואעפ"י שהוא מטמאה כמו שנתבאר בענין טהרות, ע"כ, והוא בתרומות פ"ח מ"ט והובא במנחות מח ע"א, חבית שנשברה בגת העליונה והתחתונה טמאה, מודה ר"א ור"י שאם יכולים להציל ממנה רביעית בטהרה יציל, ואם לאו ר"א אומר תרד ותטמא ולא יטמאנה בידיו, ור"י פליג התם וס"ל דאף יטמאנה ביד, ופסק הר"מ כר"י, ע"ש בכ"מ ורדב"ז. 
ומפורש ברמב"ם דכל ההיתר הוא דוקא לטמאות בטומאת ידים דרבנן, ופירש הרמב"ם כפשוטו דהא דאיתא יטמאנה ביד אין הפי' כמש"כ רש"י במנחות שם דמקבל בכלים טמאים אלא הפי' דמטמאה בידיו דהיא טומאה דרבנן, וצ"ע כיון דהטעם משום דלטומאה אזלא כמבו' במנחות שם אמאי לא יטמאנה בטומאה דאורייתא. 
אמנם למשנ"ת בדברי הרמב"ם דהאיסור לטמאות תרומה הוי איסור בפנ"ע ולא רק משום דמפסיד התרומה, לכך שפיר ס"ל להרמב"ם כאן דלא הותר לטמאותה בטומאה של תורה גם היכא דלטומאה אזלא והולך לאיבוד, כיון דאע"ג דחשיבא כמופסדת מ"מ איכא איסור לטמאות תרומה, ולא הותר רק תרומה דרבנן, דבגוונא דלטומאה אזלא לא גזרו רבנן. [א"ה, ועי' באחיעזר ח"ב סי' מ שתירץ כעי"ז בד' הר"מ עי"ש]. 
(מנחת אברהם מנחות עמ' שעא, ופרי שמואל מכות יד ע"ב) 


חידושי הגרי"ד סימן ה 
==================== 
בענין שריפת תרומה טמאה 
התוס' בפסחים דף כ"ב ע"ב ד"ה מנין הקשו וז"ל וא"ת אמאי איצטריך קרא גבי תרומה טמאה להתיר דדרשינן לך שלך תהא להסיקה תחת תבשילך דהכא [בערלה] איצטריך קרא למיסר וכו' עכ"ל. 
והנראה לומר בזה, דהנה הרמב"ם בפ"ב מהל' תרומות הי"ד כתב וז"ל התרומה לכהן בין טהורה בין טמאה אפילו נטמא הדגן או התירוש כולו קודם שיפריש הרי זה חייב להפריש ממנו תרומה בטומאה וליתנה לכהן שנאמר ואני נתתי לך את משמרת תרומתי אחת טהורה ואחת טמאה הטהורה נאכלת לכהנים והטמאה יהנו בשריפתה אם הי' שמן מדליקין אותו ואם הי' דגן וכיוצא בו מסיקין בו את התנור עכ"ל, ובהט"ו שם כתב וז"ל וכן תרומת מעשר אם נטמאת או נטמא המעשר מפרישין אותה בטומאה וניתנת לכהן ליהנות בשריפתה עכ"ל. וצ"ע למה נקט הרמב"ם הכא הא דהטהורה נאכלת לכהנים והטמאה יהנו בשריפתה, והרי דין זה מקומו לקמן בפי"א, דשם מבוארים כל דיני תרומה טהורה וטמאה, ושם מבואר דהטהורה ניתנת לאכילה ולשתי' ולסיכה, ומדליקין את הטמא, ומאי שייך זאת הכא גבי דיני נתינה לכהן. והנראה בזה, דס"ל להרמב"ם דהא דילפינן מקרא דואני הנה נתתי לך את משמרת תרומתי, לך שלך תהא להסיקה תחת תבשילך, אין זה היתר הנאה גרידא דמותר ליהנות ממנו בשעת ביעורה, אלא דבהך קרא נאמר דהנאת שריפת תרומה טמאה זהו קיום דינה ומצותה, וכמו דתרומה טהורה ניתנת לאכילה ולשתי' ולסיכה, כמו"כ תרומה טמאה ניתנת לכהן ליהנות בשריפתה. ועוד נראה, דאי לאו דבהך הנאת שריפה איכא קיום דין ומצוה, לא הי' שייך ע"ז כלל דין נתינה לכהן, דיסוד הדין נתינה לכהן הוא זה לקיום מצותה, ואם ליכא בהנאת שריפתה שום קיום מצוה כלל, אלא היתר הנאה גרידא דמותר ליהנות ממנו בשעת שריפתה, לא הי' שייך ע"ז דין נתינה לכהן. ולפי"ז י"ל דזהו ביאור דברי הרמב"ם שכתב דדין נתינה לכהן הוא בין בתרומה טהורה ובין בתרומה טמאה, ונקט ג"כ דהטהורה נאכלת לכהנים והטמאה יהנו בשריפתה, דכוונתו שזהו מדיני קיום מצות תרומה, דהטהורה ניתנת לאכילה והטמאה ניתנת ליהנות בשריפתה, וזהו יסוד הדין נתינה לכהן דאיירי בה בהלכה זו. וכן נראה מבואר גם בדברי הרמב"ם בפי"א שם ה"א וז"ל התרומה ניתנת לאכילה ולשתי' ולסיכה שהסיכה כשתי' וכו' סך הוא את השמן הטהור ומדליק את הטמא וכו' עכ"ל, ומדנקט הרמב"ם הכא גם הא דמדליק את הטמא, משמע דגם זה מדיני קיום מצות תרומה, וכמו דתרומה טהורה ניתנת לאכילה ולשתי' ולסיכה, כמו"כ תרומה טמאה ניתנת ליהנות בשריפתה וכמו שכתבנו. וראי' מוכרחת לזה נראה, מהא דכתב הרמב"ם בפי"ב שם ה"א וז"ל אסור לטמא את התרומה של ארץ ישראל כשאר הקדשים ולא יביא אותה לידי טומאה ולא יפסיד אותה אלא אוכל הטהורה ומדליק הטמאה עכ"ל. הרי מבואר בדברי הרמב"ם דגם תרומה טמאה אסור להפסידה, וכמו שכתב ומדליק הטמאה, והרי יסוד האיסור לאבד תרומה הוא להפסידה ממצותה, ואם נימא דהא דנהנין ממנו בשעת שריפתה אינו אלא היתר הנאה גרידא, ולא מדיני קיום מצותה, א"כ הרי לא שייך איסור להפסידה, כיון דאין בה שום קיום דין ומצוה, אלא ודאי דהנאת שריפתה זהו קיום מצותה וניתן להנאה זו, וזהו שכתב הרמב"ם אלא אוכל הטהורה ומדליק הטמאה, ר"ל דכמו דתרומה טהורה ניתנת לאכילה כן תרומה טמאה ניתנת להדליקה, ולהכי אסור להפסידה ממצותה. 
אשר לפי"ז ניחא קושית התוס' בפסחים שהקשו למה איצטריך קרא להתיר תרומה טמאה בהנאה ומאי שנא מערלה דאיצטריך קרא לאסור, ולפי מה שנתבאר בדעת הרמב"ם הרי ניחא, דבאמת גם גבי תרומה טמאה י"ל דלא איצטריך קרא להתיר בהנאה כלל, דבלא"ה הי' מותר ליהנות ממנה בשעת שריפתה וכמו בערלה, אבל לא הי' זה אלא היתר הנאה בעלמא ולא קיום מצוה, ומהך קרא ילפינן דין קיום מצוה זו, דתרומה טמאה ניתן לזה, והנאת שריפתה הוא זה קיום מצותה, וניחא היטב קושית התוס'. 
וכשהוצעו הדברים לפני מרן הגרי"ז זצוקללה"ה, אמר דמהא דאיכא דין נתינה לכהן אין הכרח לזה, דגם אם נימא דאין בהנאת שריפת תרומה טמאה שום קיום מצוה כלל, מ"מ אכתי הי' שייך בי' דין נתינה לכהן, אולם מהא דמבואר בדברי הרמב"ם דאיכא איסור להפסיד תרומה טמאה, שפיר מוכרח דהנאת שריפתה זהו קיום מצותה, ומעתה י"ל דנכונים הדברים גם בביאור כל דברי הרמב"ם הנ"ל, עכ"ד מרן הגרי"ז. 
ונראה דזהו גם ביאור דברי הרמב"ם בפ"ה מהל' בכורים ה"ח שכתב וז"ל שלשה דינים לחלה בשלש ארצות וכו' ושאר ארץ ישראל וכו' מפרישין בה שתי חלות האחת נשרפת וכו' ומפרישין חלה שני' ונותנין אותה לכהן לאכלה וכו' עכ"ל, וקשה למה נקט הרמב"ם הא דנותנין אותה לכהן רק גבי חלה השני' הנאכלת ולא נקטי' גבי חלה הראשונה הנשרפת, והלא גם תרומה טמאה ניתן לכהן ליהנות בשריפתה, ולכאורה הוא תמוה, אכן לפי דברינו הרי ניחא, דהא דתרומה טמאה ניתן לכהן הלא זה לקיום מצותה ליהנות בשריפתה, אולם תרומת חו"ל דמעיקר הדין הרי נאכל לכהן וכמבואר בדברי הרמב"ם בפ"ה שם ה"י ז"ל חלת חו"ל אף על פי שהיא טמאה הואיל ועיקר חיובה מדבריהם אינה אסורה באכילה וכו'  עכ"ל, וא"כ נהי נמי דנשרפת כדי שלא יאמרו ראינו תרומה טמאה נאכלת, מ"מ קיום מצותה אינה בשריפה, ועל כן ממילא דליכא בה מצות נתינה להסיקו תחת תבשילו, וזהו שלא הזכיר הרמב"ם דין נתינה לכהן רק גבי חלה השני' הנאכלת ולא גבי חלה הראשונה הנשרפת. 
ועפי"ז נראה לבאר גם דברי הרמב"ם בפי"ב מהל' תרומות ה"ד שכתב וז"ל חבית שנשברה בגת העליונה והתחתונה טמאה אם יכול להציל ממנה רביעית בטהרה יציל ואם לאו יציל בידיו בלא נט"י ואף על פי שהוא מטמאה וכו' עכ"ל, והוא משנה בפ"ח דתרומות וכר' יהושע, וס"ל להרמב"ם דלטמא בטומאה דאורייתא וכגון לקבלה בכלים טמאים אסור, ורק בידיו בלא נט"י דמטמאות תרומה מדרבנן מותר. והנה להלן בהל"ה שם כתב הרמב"ם וז"ל וכן חבית שמן שנשפכה אם יכול להציל רביעית בטהרה יציל ואם לאו יציל בטומאה שכיון שנשברה החבית אינו מוזהר שלא להציל בטומאה מפני שהוא בהול עכ"ל. ומדלא נקט הרמב"ם גם הכא דיציל בידיו בלא נט"י כדלעיל, רק כתב בסתמא יציל בטומאה, משמע דהכא שרי לטמאותה גם בטומאה דאורייתא, וצ"ע מ"ש דין חבית יין שנשברה מדין חבית שמן שנשפכה. אכן לפי מה שנתבאר בדעת הרמב"ם דס"ל דגם בתרומה טמאה איכא קיום דין ומצוה ליהנות בשריפתה, א"כ הא נמצא דחבית שמן שנשפכה וחבית יין שנשברה חלוקים הם מהדדי ביסודם, דחבית שמן שנשפכה הרי ראוי להדלקה, וא"כ חייב להצילו לקיום מצותו, וכמו ביכול להציל ממנה בטהרה דחייב להציל התרומה לקיום מצותה, ה"ה באינו יכול להציל בטהרה דכוותה, דחייב להציל בטומאה כיון דגם בטמאה איכא קיום מצות תרומה, [ומה שכתב הרמב"ם מפני שהוא בהול היינו דמשו"ה א"א להציל אלא בטמאה, דאם יחזור אחר כלים טהורים ילך הכל לאיבוד], משא"כ בחבית יין שנשברה, הרי ליכא שום קיום מצוה ביין טמא, דהא דעת הרמב"ם דאין מזלפין ביין שנטמאו יעו"ש בדברי הכ"מ, וא"כ אין חיוב כלל להציל היין, אלא משום הפסד החולין התירו להציל בידיו בטומאה דרבנן, אבל ליכא חיוב להציל כלל, כיון דאין בו שום קיום דין ומצוה, ומשו"ה אינו מותר לטמאותו בטומאה דאורייתא, ומיושבים היטב דברי הרמב"ם. וכדברינו הוא באור שמח יסוד הדברים בדעת הרמב"ם לחלק בין שמן ליין, אבל מבאר באופן אחר קצת, משום דיין טמא לא חזי למידי ושמן ראוי להדלקה ונמצא מציל ממון כהן והוי כמו עמוד וחטא בתרומה כדי שתזכה בתרומה יעו"ש בדבריו. 
והנה התוס' בביצה דף כ"ז ע"ב בד"ה ועל הקשו וז"ל ומ"מ קשה דהיכי מדמה תרומה לקדשים למימר שאין שורפין תרומה ביום טוב אימא שאני שריפת קדשים דלית  בהו צורך הדיוט כלל לכך אין שורפין אבל תרומה דצורך הדיוט להסיק תחת תבשילו אימא ישרפנו ביום טוב תחת תבשילו דהא איכא צורך אוכל נפש ותירץ רבנו יצחק דתחת תבשילו הואיל ואית בי' נמי צורך גבוה בטל לי' צורך הדיוט אצל צורך גבוה והוי כאילו כולו של גבוה וראי' מדלעיל דאמרינן נדרים ונדבות אין קרבין ביום טוב וכו' עכ"ל. והנה  לדעת התוס' דס"ל דדין הנאה בשריפת תרומה טמאה אינו אלא היתר ולא קיום מצוה, וכדחזינן מהא דהקשו בפסחים אמאי איצטריך קרא להתירו בהנאה, [וכן הוא לשון התוס' בשבת דף כ"ד ע"ב ד"ה לפי שכתבו וז"ל דכיון שאסרה תורה כל הנאות רק הנאת שריפה א"כ הבערה זו אינה לצורך הנאתו אלא לשם מצות שריפה אלא שהתורה לא הקפידה שיהנה ממנה בשעת ביעורה וכו' עכ"ל, הרי מבואר בלשון התוס' דליכא שום קיום דין ומצוה בשעת שריפת תרומה טמאה, אלא דהתורה לא הקפידה שיהנה ממנה בשעת שריפתה, ודוחק לומר דכוונתם דלא הקפידה תורה שיהי' לו קיום של תרומה ע"י מה שיהנה ממנה בשעת ביעורה], א"כ התוס' לטעמייהו שפיר תירצו דבטל לי' צורך הדיוט אצל צורך גבוה, אבל לדעת הרמב"ם דס"ל דמה דנהנה בשעת שריפתה זהו קיום מצותה וניתן לכך, א"כ לכאורה הרי עיקרה לצורך הדיוט, והדרה קושית התוס' לדוכתה. אולם נראה דכיון דאית בי' גם צורך גובה דמצוה לשורפו, וכמבואר בדברי הרמב"ם בפ"ג מהל' יום טוב ה"ח דילפינן מקדשים דשריפתה מצות עשה יעו"ש, א"כ גם לדעת הרמב"ם י"ל דשריפת תרומה טמאה הוי כמו נדרים ונדבות דאין קרבין ביום טוב ומשום דבטל לי' צורך הדיוט אצל צורך גבוה וכמו לדעת התוס'. 
ועיין בתוס' מנחות דף ס"ז ע"ב בד"ה כדי שכתבו וז"ל וא"ת היכן מצינו דטבל אסור בהנאה וי"ל דנפקא לן כדדרשינן בפ' במה מדליקין אין מדליקין בטבל טמא משום משמרת תרומותי בשתי תרומות הכתוב מדבר מה תרומה טהורה אין לך בה אלא משעת הרמה ואילך פי' אכילתה אף תרומה טמאה כן דהיינו הדלקה והדר גמרינן טהורה מטמאה דמיתסר בהדלקה קודם הרמה וכן להאכילה לבהמתו כל הנאות של כילוי דהוי כעין הדלקה ולא כמו שפי' בקונ' דווקא טבל טמא אבל בטבל טהור מדליקין אלא נקט טמא וכ"ש טהור וכו' עכ"ל, ובביאור שיטת רש"י דס"ל דלא ילפינן טבל טהור מטבל טמא נראה לומר, משום דעיקר הך דינא דמשמרת תרומותי דאין לך בה אלא משעת הרמה ואילך, ס"ל לרש"י, דאין זה משום איסור הנאה של כילוי וכדעת התוס', אלא משום דיני קיום מצוה תרומה הוא דקאתינן עלה, ודעת רש"י כהרמב"ם דהדלקת תרומה טמאה הוא קיום דינה ומצותה, ועל כן זהו דילפינן מקרא דמשמרת תרומותי, דכמו דתרומה טהורה אין בה קיום דינה לפני הרמה ואסורה באכילה, כמו כן תרומה טמאה שניתן להדלקה אין בה קיום דינה לפני הרמה ואסורה בהדלקה, אשר לפי"ז בטבל טהור דלא ניתן להדלקה אחר הרמה, ליכא איסור כלל להדליקה לפני הרמה, דאין זה קיום דינה ומצותה, וזהו שפירש רש"י דדוקא טבל טמא אבל בטבל טהור מדליקין. והתוס' דס"ל דילפינן טהורה מטמאה לטעמייהו אזלי דס"ל דהדלקת תרומה טמאה אינו שום קיום דין ומצוה, רק דמותר ליהנות ממנה בשעת שריפתה, אבל לא ניתן לכך, וא"כ הא דילפינן מקרא דבשתי תרומות הכתוב מדבר, היינו דליכא היתר הנאה של כילוי אלא משעת הרמה ואילך, וא"כ שפיר ילפינן טהורה מטמאה. ועיין ברמב"ם פ"ו מהל' מעשר ה"ב שכתב וז"ל אין מדליקין בטבל טמא וכו' עכ"ל, ולא הוזכר ברמב"ם כלל דה"ה בטבל טהור, ומשמע דס"ל כשיטת רש"י המובא בתוס' מנחות הנ"ל דליכא איסור הדלקה אלא בטבל טמא, ולפי המבואר הרמב"ם לטעמי' דס"ל דשריפת תרומה טמאה זהו קיום דינה ומצותה וניתן לכך, ועל כן זהו יסוד הדין דאסור להדליקה לפני הרמה, וממילא לא שייך זאת לטבל טהור דניתן רק לאכילה ולשתי' ולסיכה ולא לשריפה, וזהו שלא הזכיר הרמב"ם כלל מהך מילתא רק גבי טבל טמא. 
והנה ברמב"ם פ"ג מהל' מעשר ה"כ ז"ל וכשם שמותר לאכול עראי מפירות שלא נגמרה מלאכתן כך מותר להאכיל מהן לחי' ולבהמה ולעופות כל מה שירצה ומפקיר מהן כל מה שירצה קודם שיעשר ואם גמרו אעפ"י שלא נקבעו למעשר לא יפקיר ולא יאכיל לבהמה ולחי' ולעופות אכילת קבע עד שיעשר ומותר להאכיל לבהמה עראי מן הטבל ואפי' בתוך הבית עכ"ל, הרי מבואר להדיא מדברי הרמב"ם דס"ל דליכא איסור הנאה של כילוי בטבל, ולהכי מותר להאכיל לבהמתו עראי אפי' לאחר שנגמרה מלאכתן וראו פני הבית, ומה דאסור להאכיל לבהמה אכילת קבע עד שיעשר, יעו"ש בחדושי מרן רי"ז הלוי שכתב דאין זה משום איסורא דטבל רק משום חיובא דמעשר נגעו בה שכבר נתחייב להפריש מהם מעשר יעו"ש בדבריו, ולפי"ז לדעת הרמב"ם הא דאין מדליקין בטבל טמא בע"כ אינו משום איסור הנאה של כילוי כדעת התוס', ומוכרח כמו שכתבנו דיסוד הדבר תלוי בקיום מצות תרומה, וכיון דהדלקת תרומה טמאה זהו קיום מצותה לדעת הרמב"ם, על כן אסורה בהדלקה לפני הרמה מדין משמרת תרומותי וכמו שכתבנו. והנה בפסחים דף ל"ג הפריש חמץ תרומה דברי הכל אינה קדושה וכו' אמר קרא ראשית ששיירי' ניכרין לישראל יצתה זו שאין שירי' ניכרין, ובתוס' שם ד"ה אמר הקשו וז"ל וא"ת והא שירי' ניכרין דמעיקרא הוה אסירא בהנאה של כילוי כגון הדלקה וכיוצא בו מידי דהוה אטבל טמא דאין מדליקין בו ומשעת הרמה ואילך מדליקין בו וי"ל דדוקא בטבל טמא אין מדליקין כדדרשינן את משמרת תרומותי בשתי תרומות הכתוב מדבר מה תרומה טהורה אין לך בה אלא משעת הרמה ואילך אף תרומה וכו' אבל בטבל של חמץ מדליקין דלא איירי אלא בשתי תרומות עכ"ל, וצ"ע לשיטת התוס' דאין מדליקין בטבל כלל בין טמא ובין טהור, א"כ מ"ש טבל של חמץ דמדליקין בו. ונראה דהתוס' הכא ס"ל כדעת רש"י והרמב"ם הנ"ל דטבל טהור מותר בהדלקה וליכא איסור הנאה של כילוי, וזהו שכתבו דלא איירי קרא אלא בשתי תרומות, דרק בהני שתי תרומות איכא בהו קיום דין ומצוה, ומשו"ה טבל טהור אסור באכילה, וטבל טמא אסור בהדלקה, משא"כ תרומה של חמץ נהי דאסור באכילה משום איסור חמץ וטעון שריפה, מ"מ אינו כמו טבל טמא, דהרי לאחר הפרשה אין קיום מצותה בהדלקה כמו בטמא, וא"כ מותר בהדלקה לפני הרמה, ומיושבים היטב דברי התוס'. 
והנה בספרי סוף פ' קרח בהרימכם את חלבו למה נאמר לפי שהוא אומר והרימותם ממנו תרומת ד' מעשר מן המעשר אין לי אלא תרומה טהורה תרומה טמאה מנין ת"ל בהרימכם את חלבו ממנו וכו' ע"כ, ובהגהות הגר"א שם הגיה בדברי הספרי אין לי אלא תרומת מעשר תרומה גדולה מנין וכו', אולם עיין ברמב"ן בספר המצות בל"ת ז' שהוסיף לאו לתורם מן הרע על היפה וכתב שם וז"ל ולשון ספרי ולא תשאו עליו חטא מנין אתה אומר שאם הפרשתם אותו שלא מן המובחר שאתם נושאים עליו עון ת"ל ולא תשאו עליו חטא וכו' אין לי אלא תרומה טהורה תרומה טמאה מנין ת"ל בהרימכם את חלבו ממנו דרשו מזה הפסוק שיהיו בנשיאות חטא הלוים אם יפרישו מן הרע על היפה ורבו ממנו אפילו בתרומה טמאה שאינה ראוי' לכהן וכו' כי בכל המעשרות ואפילו בתרומת מעשר הטמאה נמנענו מזה עכ"ל. הרי דהרמב"ן גורס בדברי הספרי תרומה טמאה מנין, וס"ל דגם בתרומה טמאה איכא הך דינא דלתרום מן היפה וילפינן לה מקרא דבהרימכם את חלבו ממנו. ונראה דלא שייך לומר דהך דינא דלתרום מן היפה נוהג גם בתרומה טמאה אלא אם נימא דהנאת שריפתה הוא קיום מצותה, אבל אם נימא דאינו אלא היתר בעלמא ואין להכהן שום קיום דין ומצוה בזה, א"כ לא שייך בי' כלל הך דינא דלתרום מן היפה, דכל מה שתורם הוי מן הרע וליכא חלבו כלל. ולפי"ז נמצא דהרמב"ן דס"ל דגם בתרומה טמאה איכא הך דינא לתרום מן היפה, בע"כ דס"ל כדעת הרמב"ם דהנאת שריפת תרומה טמאה הוא קיום דין ומצוה, ולא היתר הנאה בעלמא, להכי דס"ל דאין תורמין אלא מן היפה, וכמו בתרומה טהורה. [והדבר פשוט דדין מן היפה בתרומה טמאה תלוי ביפה להסקה ולא ביפה לאכילה, דבטמאה אין זה מעלה ומוריד כלל מה דיפה לאכילה, כיון דלא ניתן אלא להסיקו תחת תבשילו וליהנות בשריפתה, ורק בטהורה הדבר תלוי ביפה לאכילה]. 
שוב נמצא בפני יהושע בפ"ב דשבת שמבואר מתוך דבריו כמו שכתבנו ביסוד הדברים דהדין דשלך תהא להסיקה תחת תבשילך אינו היתר הנאה בעלמא, אבל נקט שם עוד יותר מזה דגם אסור להדליקה באופן שאינו נהנה בשריפתה משום דהוי הפסד יעו"ש בדבריו, ברם מדברי הירושלמי בסוף תרומות דמדליקין בשמן שריפה בחנוכה נראה מבואר דליכא שום איסור לשרוף תרומה טמאה בלי ליהנות ממנו, דהא קיי"ל דאסור להשתמש לאורה, וכן הוא ברמב"ם בפי"א מהל' תרומות הי"ח וז"ל ומי שאין לו חולין להדליק נר חנוכה מדליק שמן שריפה שלא ברשות כהן עכ"ל. ועיין בתוס' שבת דף כ"ד ע"ב ד"ה לפי שכתב וז"ל דשריפת תרומה שלא לצורך לא שכיח דשום אדם לא ישרפנה חינם כיון שיכול ליהנות בשריפתה עכ"ל, ומוכח מדבריהם דמותר לשרוף תרומה טמאה גם בלי ליהנות ממנו, ואין בזה משום איסור הפסד, ורק דלא שכיח. 
(ס' זכור לדוד ח"א עמ' נו) 


חידושי הגרי"ד סימן ו 
==================== 
בענין כל העומד לזרוק כזרוק דמי 
פסחים י"ג ע"ב תניא כבשי עצרת אין מקדשין את הלחם אלא בשחיטה כיצד כו', שחטן לשמן וזרק דמן שלא לשמן כו', ר' אלעזר בר"ש אומר לעולם אינו קדוש עד שישחוט לשמן ויזרוק דמן לשמן, אפי' תימא ר' אלעזר בר"ש הב"ע כגון שנתקבל הדם בכוס ונשפך וס"ל כל העומד לזרוק כזרוק דמי. ובתוד"ה כל העומד ליזרק, וא"ת זרק דמן שלא לשמן נימא נמי כזרוק דמי, ודוחק לחלק בין פיגול לשלא לשמו. דבריהם צ"ב דלכאו' גם בדוחק א"א להבין דבריהם, דהא פיגול גרע דפוסל הזבח ומחייב כרת על אכילתו, וכיצד עדיף לענין עומד לזרוק מזריקה שלא לשמה. 
ושמעתי ממו"ר הגרי"ד סאלאווייציק (שליט"א) זצ"ל שפירש דסברת התוס' היתה, דלעולם י"ל דאין הטעם בשלא לשמה משום שהוברר שלא היה עומד לזריקה כשירה, אלא דהטעם דאינו מקדש בשלא לשמה משום שעי"ז נעקר ממנו שם כבשי עצרת והוה שלמים, ובשלמים ליכא לחם ושוב בטל מהלחם תורת לחמי תודה, משא"כ בפיגול דמבואר במנחות ע"ח ע"ב דשחיטת פיגול מקדשת הלחם, וע"ז כתבו התוס' דדוחק הוא דמסתבר דכה"ג מעיקרא לא נחשב כעומד לזרוק, דלא עדיף מה שעומד ממה שנעשה בסוף, ושוב גם לגבי טומאת אוכלין ל"ה זרוק. 
(ברכת אברהם פסחים י"ג ב) 


חידושי הגרי"ד סימן ז 
==================== 
בדין שומר לקבלת טומאה 
פסחים כ' ע"ב, בתוד"ה ובשעת שחיטה עדיין משקה טופח עליה, ואומר ר"י דע"י העור הוכשר הבשר דבהעור והרוטב (חולין קיח ב) פליגי אי יש יד להכשיר אבל לכו"ע יש שומר להכשיר ובכל העור באו מים בעודם מחוברים, לכאורה צ"ע הא לעולם סגי להכשר אם בא מים על מקצת פרי וכמבו' ברש"י כאן שנפל קצת מים על הבשר. 
ואשר נראה לומר בזה, דשאני בא מים על מקצת בשר מבא מים על מקצת העור מדין שומר, דמים על מקצת בשר ממילא הוה על כולו כיון דהכל חתיכה אחת, משא"כ היכא דלא באו מים על הבשר עצמו אלא על השומר, דמחמת דין שומר יש דין הכשר על מה שזה שומר, וזה אינו אלא בחלק שעליו הוא שומר, ולגבי חלק אחר שאינו שומר, לא באו מים ולא מהני מה דהוכשר חלק זה, וכמו שעור הרגל ל"ה שומר לגבי הראש, א"כ גם ל"ה הכשר ע"ז, אלא דאכתי יש להעיר דכיון שהעור הוא עור אחד וכולו הוה שומר על הגוף, נימא דבא מים על כל הגוף כיון דבא מים על השומר של כל הגוף, וע"כ חזינן מזה דלא נחשב העור לאחד, אלא כל מקום בפנ"ע הוה שומר על מקומו, והוה כעור בפנ"ע דאי"ז כלי אחד או חתיכת אוכל, כן אמר מו"ר הגרי"ד סאלאווייציק זצ"ל. 
והיוצא מזה דנתחדש ב' יסודות בדין שומר. א, דגדר שומר אינו דין צירוף להיות חלק מהאוכל, אלא דין שמעביר ומצטרף לדין הכשר וכן לקבלת טומאה. ב, דגדר משקין על מקצת אוכל אינו מצד דסגי בזה שבאו על מקצתו ושמקצתו מוכשר, אלא משום דעי"ז בא מים על כל האוכל, וזה גופיה הכשר על כל האוכל. 
(ברכת אברהם פסחים כ ב) 


חידושי הגרי"ד סימן ח 
==================== 
בענין תוספת יום טוב 
פסחים צ"ט ע"ב תוד"ה עד שתחשך וכו' ואומר הר"י מקורביל דגבי מצה דוקא בעינן עד שתחשך כדתניא בתוספתא הפסח ומצה ומרור מצותן משתחשך, וטעמא משום דכתיב ואכלו את הבשר בלילה הזה, ומצה ומרור איתקשו לפסח, אבל סעודת שבת ויו"ט מצי אכיל להו מבעוד יום וכו'. מבואר בדבריהם דדין תוספת שבת ויו"ט מהני לגמרי שהרי שחטה לשם זבח אחר עכ"ל]. 
לקדושת היום לתפילה וסעודה, אבל לדין מצה בעינן לילה מגזה"כ. 
והנה בכתובות (מ"ז ע"א תוד"ה דמסר) כתבו דתוספת יום טוב דאורייתא לענין מלאכה ולא לענין שמחה, ולכן נושאין נשים בתוספת יום טוב, אף על פי  שמדאורייתא אין נושאין נשים בי"ט משום דאין מערבין שמחה בשמחה, אכתי אין דין שמחה בתוס' יום טוב, והקשה בקוב"ש דלפ"ז הא גם בלי גזה"כ ל"ש לקיים מצות מצה, דרק לענין מלאכה נאמר דין תוספת ולא לשאר דיני יום טוב. 
ושמעתי ממו"ר הגרי"ד סאלאווייציק (שליט"א) זצ"ל שביאר דברי התוס' שם באופן דליכא סתירה כלל, דהנה בפסחים (ע"א ע"א) איתא והיית אך שמח לרבות ליל י"ט האחרון לשמחה, אתה אומר ליל י"ט האחרון או אינו אלא ליל י"ט הראשון, ת"ל אך חלק. הרי דבלילה יום טוב ראשון ליכא מצות שמחה. ולכאו' לפ"ז צ"ע מ"ט בעינן  שהנשואין יהיו בתוס' יום טוב, ולא בליל יום טוב עצמו. וי"ל עפ"י שיטת הרמ"ה מובא ברא"ש  בכתובות (פ"א סי' ה') דשמחת יום א' בחתן הוי דאורייתא, וא"כ אסור לישא בלילה מחמת דין שמחה של היום שעי"ז חל ממילא, ואין מערבין שמחה בשמחה, שנאמר ושמחת בחגיך ולא באשתך. ולפ"ז תירץ שפיר מש"כ התוס' שבתוס' יום טוב יכול לישא, דאע"פ שכבר יש קדושת יום טוב מ"מ הא בליל יום טוב אף על פי שיש קדושה, מ"מ ליכא דין שמחה, והא דלגבי  חתן יש דין דיום ראשון הוי דין שמחה דאורייתא, זה ל"ש לקדושת היום ונגמר בצאת הכוכבים. ומרן הגרי"ז ז"ל הסכים לזה שי"ל כן בדברי התוס'. 
ולפ"ז מיושב היטב דלגבי כל המצות של ליל יום טוב, כיון שחל דין תוס' יום טוב שפיר הוה יום טוב, ובלי גזה"כ דלילה גם מצה היה יכול לקיים כמו דין קידוש וסעודה, ורק בשמחה אמרו תוס' דל"ש וכמשנ"ת, ודוק. 
(ברכת אברהם פסחים צ"ט ב) 


חידושי הגרי"ד סימן ט 
==================== 
בענין תקנת הדלקת נר חנוכה 
רמב"ם הל' חנוכה פ"ג ה"ג ומפני זה התקינו חכמים שבאותו הדור שיהא שמונת ימים האלו שתחילתן כ"ה בכסלו ימי שמחה והלל ומדליקין בהן הנרות בערב על פתחי הבתים בכל לילה ולילה משמונת הלילות להראות ולגלות הנס וימים אלו הן הנקראין חנוכה והן אסורין בהספד ותענית כימי הפורים והדלקת הנרות בהם מצוה מדברי סופרים כקריאת המגילה, עכ"ל. 
שמעתי מאת הגרי"ד הלוי סאלאווייציק (שליט"א) זצ"ל מירושלם עיה"ק, שעמד ע"ד הרמב"ם שכ' וימים אלו הן הנקראים חנוכה, דמוכח מזה דאיכא בהימים חלות שם מיוחד דנקראים ימי חנוכה ומשום זה אסורים בהספד ותענית ויש בהם מצוה דהדלקת הנרות, וביאר ד"ז עפי"ד הגמ' בר"ה יח ע"ב איתמר רב ור"ח אמרי בטלה מגילת תענית ר' יוחנן וריב"ל אמרי לא בטלה מגילת תענית וכו' מתיב ר' כהנא מעשה וגזרו תענית בחנוכה בלוד וירד ר' אליעזר ורחץ ור' יהושע וסיפר ואמרו להם צאו והתענו על מה שהתעניתם, [והיינו דמוכח דלא בטלה מגילת תענית דהרי איסור תענית בחנוכה במגילת תענית היא שנויה], אמר רב יוסף שאני חנוכה דאיכא מצוה א"ל אביי ותיבטל איהי ותיבטל מצותה, אלא א"ר יוסף שאני חנוכה דמיפרסם ניסא עכ"ד הגמ'. 
והנה מוכח מד' ר' יוסף דמשום דאיכא מצות הדלקת הנרות ולא רצו לבטלה, שוב מוכרח ממילא דגם איכא לאיסורא דהספד ותענית, אלא דאביי מקשה דאדרבה נימא דע"י דבטלה מגילת תענית תיבטל גם מצות נרות חנוכה, אבל הא מיהא אם מאיזה טעם שהוא לא בטלה מצות הנרות שוב ע"כ דגם לענין הספד ותענית באיסורא קיימא. 
וכ"כ שם בחי' הרשב"א דלר' יוסף הלכך לא מבטלינן איהי כי היכי דלא תתבטל מצותה יעוי"ש. ומוכח איפוא דיסוד תקנת החנוכה היא שגוף הימים הוקבעו בחלות שם יומי דחנוכה ושם יום טוב עלייהו לענין הספד ותענית, ורק עי"כ דחל על הימים שם יומי דחנוכה הותקנו אלו הימים גם במצות הדלקת הנרות, ומעתה הם הם ד' הרמב"ם וימים אלו הן הנקראין חנוכה והן אסורין בהספד ותענית, דהיינו דחל על הימים חלות שם יום  טוב לענין זה [ולא בטלה לגבייהו דין מגילת תענית כדמסיק שם בסוגיא], וממילא דשייך לומר אח"כ דהדלקת הנרות בהן מצוה מד"ס, ע"כ דברי הגרי"ד (שליט"א) זצ"ל ודפח"ח. 
(עדת יעקב סי' ו') 


חידושי הגרי"ד סימן י 
==================== 
בענין נפגם המזבח 
סוכה מח ע"ב, ת"ר מעשה בצדוקי א' שניסך ע"ג רגליו ורגמוהו כל העם באתרוגיהן ואותו היום נפגמה קרן המזבח והביאו בול של מלח וסתמוהו לא מפני שהוכשר לעבודה אלא מפני שלא יראה מזבח פגום. 
ובתוספתא פ"ג ה"ה - לגי' הגר"א - ואותו היום נפגמה קרן המזבח ובטלה עבודה וכו', ומשמע שבטלה עבודה כל אותו היום, ובאור הגנוז גריס כן בתוספתא "ובטלה עבודה בו ביום", וצ"ב מדוע לא מיהרו לתקנו כדי שיוכלו לגמור עבודת היום, ובקה"ע בירושלמי פ"ד ה"ו כ' דא"א היה לתקן המזבח לגמרי באותו היום כי יום טוב היה. 
והגרי"ד ז"ל אמר לבאר בזה, לפי"מ שאמר הגרי"ז ז"ל שמזבח שנפגם ותיקנו אותו צריך לחנכו כמו מזבח חדש, (ודלא כמש"כ הרדב"ז בסופ"א מתו"מ, ועי' במנ"ח מצוה תא שנסתפק בזה), והרי אין מחנכין את המזבח אלא בתמיד של שחר כמ"ש הר"מ בפ"א מתו"מ הי"ב, ולפיכך בטלה עבודה כל אותו היום כי היה צריך לחנך המזבח ואין מחנכין אותו אלא בתמיד של שחר, ותמיד של שחר של אותו היום הרי כבר קרב. 
[והגרא"י שליט"א העיר מלשון רש"י במנחות דף ה ע"ב ד"ה פגימת המזבח, ואם יתקן המזבח באותו היום יקטירנו, חזי' דמזבח שנפגם לאחר שיתקנוהו אפשר להקטיר עליו כבר באותו היום]. 
(כתבי תלמידים) 


חידושי הגרי"ד סימן יא 
===================== 
בענין שמחת בית השואבה 
כתב הרמב"ם בהלכות לולב פ"ח הלכות יב, יג, יד, אף על פי שכל המועדות מצוה לשמוח בהן, בחג הסוכות היתה במקדש יום שמחה יתירה שנאמר ושמחתם לפני ה"א שבעת ימים וכו'. והאיך היתה שמחה זו וכו', ורוקדין ומספקין ומטפחין ומפזזין ומכרכרין כל אחד ואחד כמו שיודע ואומרים דברי שירות ותשבחות וכו'. מצוה להרבות בשמחה זו וכו' שהיו מרקדין ומספקין ומנגנין ומשמחין במקדש בימי חג הסוכות וכו'. 
ויש לדקדק קצת במש"כ והאיך היתה שמחה זו, והלא כבר מבואר ששמחה הוא בבשר ויין. 
אמנם באמת צריך להבין, מדוע היה ענין ריבוי השמחה הזאת שבחג הסוכות במקדש דוקא. 
ועוד צ"ב למה מצינו שמחה זו שרוקדין ומספקין ומטפחין וכו' רק בחג הסוכות ולא בשאר ימי שמחה. 
והנראה בזה, דהנה באמת לכאורה הא דרוקדין ומספקין אין זו שמחה כלל, דהלא שמחה לא שייך אלא בלב, וריקוד וסיפוק וכו' בעצמותן לא הוו כלל שמחה אלא שהם דברים הגורמים לשמחה, אבל הם בעצמותם ובעיקרם לא הוו שמחה. והנה ריקוד מצאנו אצל דוד המלך כשהיה רוקד ומכרכר לפני ארון ה', כדכתיב (ש"ב ו, יד - טז) ודוד מכרכר בכל עוז לפני ה' וגו', המלך דוד מפזז ומכרכר לפני ה'. ונראה דבאמת היכא שהחיוב הוא רק שמחה לא שייך בזה כלל דין ריקוד, כיון שהרקוד בעצמותו אינו שמחה, ורק כשהשמחה הוא לפני איזה דבר - מה שייך בזה ריקוד. ולהכי דוד המלך שהיה לפני ארון ה' היה מפזז ומכרכר, דכשהוא שמח לפני איזה דבר שייך בזה שמחה על ידי דבר חיצוני. 
ולפי זה נראה דמשום הכי בחג הסוכות היה מצוה של רקוד בבית המקדש, כיון דבסוכות כתיב ושמחתם לפני ה' אלקיכם שבעת ימים, אם כן במקדש ששם הוא לפני ה', היה מצוה של ריקוד וסיפוק, אבל בשאר דיני שמחה באמת ל"ש כלל הך שרוקדין ומספקין, ומשו"ה הוא דכתב הר"מ הכא והאיך היתה שמחה זו, עד כאן דברי הגרי"ד. 
וכשאמר את הדברים לאביו מרן הגרי"ז אמר, דעל עיקר הקושיא למה לא מצאנו דין ריקוד רק בחג הסוכות, אפשר לומר, דהנה במעשה רב כתוב על הגר"א שכשהיו מוציאין את ספרי התורה מהארון ביום שמחת תורה היה מטפח את ידיו כף על כף, ומפזז ומכרכר בכל עוז לפני הס"ת, ואמר דעכשיו הוא זמן ששון, והיינו דיש חילוק בין שמחה לששון דשמחה הוא בפנימיות הלב ואינו מראה השמחה לאחרים, אבל ששון הוא פעולה חיצונית של שמחה שמראה שמחתו לאחרים, וזהו שאמר הגר"א דכיון דעכשיו זמן ששון הוא, לכן צריך לעשות פעולה של שמחה. ומשו"ה טפח אז בידיו כשהוציאו הס"ת. ולפי"ז בחג הסוכות דעשו שמחת בית השואבה משום ניסוך המים, דכתיב גביה "ושאבתם מים בששון". וכיון דכתיב גביה ששון, יש חיוב בזה לשמוח על ידי פעולה חיצונית של שמחה, ולכך היו רוקדין ומפזזין ומכרכרין, עכ"ד. 
ואמר לו הגרי"ד, דזה ניחא רק לשיטת רש"י בסוכה נ ע"א דהשמחה היתה בשעת ניסוך המים, אבל לשיטת הרמב"ם בפ"ח מלולב הי"ב דכל עיקרה של שמחת בית השואבה הוא משום שמחת החג ולא משום ניסוך המים, א"כ השמחה לא היתה בעת זו, וא"כ לאו זמן ששון הוא. 
ועל משנ"ת לעיל העיר לו הגרי"ז, דמי יימר דמה שדוד היה מפזז ומכרכר היה זה משום שמחה, הרי אפשר לומר דהיה זה משום כיבוד וכבוד התורה, ואמר לו הגרי"ד, דהנה כתב הרמב"ם (שם בהלכה ט"ו) ואין הגדולה והכבוד אלא לשמוח לפני ה' שנאמר והמלך דוד מפזז ומכרכר לפני ה', הרי שהרמב"ם מפרש להדיא, דדוד המלך פיזז וכרכר משום שמחה ולא רק מדין כבוד גרידא. 
ואמר מרן הגרי"ז, שאין הכי נמי דכן משמע להדיא מהרמב"ם, והוסיף הגרי"ז ואמר, דלפי"ז כבר אפשר גם לומר דלכן מיחה הגר"א כף על כף בהוצאת הס"ת כיון דבשעה שמוציאין את הספרי תורה זהו זמן של "לפני ה'" ע"כ שפיר יש אז דין של שמחה גם ע"י דבר חיצוני, כמו שדוד המלך פיזז וכירכר לפני ארון ה'. 
(קובץ יד הרש"ז וכתבי תלמידים) 
בענין רקידה לפני ס"ת 
במעשה רב איתא דהגר"א זיע"א היה הולך לפני הס"ת שמח מאוד וכו' כלפיד אש בוערת ומספק כף אל כף ומפזז ומכרכר בכל עוז לפני הס"ת, וכשהוחזר הס"ת לארון הקודש שוב לא היה שמח כ"כ ע"ש. ושאל הגאון מוהרא"מ שך (שליט"א) זצ"ל קמי' דמרן זצ"ל, מהו זה שכשהי' הס"ת בחוץ הי' הגר"א ז"ל מפזז ומכרכר בכל עוז, וכשהוחזר הס"ת לארון שוב לא היה שמח כ"כ, דמהו שיעור השמחה בזה. והשיב מרן זצ"ל דענין הרקידה שייך רק לעשותו לפני מי שהוא שרוקדים לפניו, וכדאיתא בכתובות טז ע"ב כיצד מרקדין לפני הכלה, דכיון שהוא לפני הכלה אז שייך ענין הרקידה, אבל כשאין מישהוא שהרקידה היא לפניו לא שייך ענין הרקידה כלל, וע"כ כשהי' הס"ת בחוץ הי' רוקד לפניו, אבל כשהוחזר לארון שוב ל"ש רקידה, דאין אנו עומדים בדרגה גבוהה כזאת שנוכל לומר שאנו עומדים לפניו ית' ורוקדים לפניו ושייך רק שמחה, שאנו בעצמנו שמחים, ודו"ק. 
(קונטרס אש תמיד) 


חידושי הגרי"ד סימן יב 
===================== 
בדברי הירושלמי דמגילת אסתר ניתנה להידרש 
בירושלמי פ"א דמגילה ה"א רבי חלבו ר"י בשם ר' לעזר נאמר כאן דברי שלום ואמת ונאמר להלן אמת קנה ואל תמכור הרי היא כאמיתה של תורה וכו' מה זו ניתנה להידרש אף זו ניתנה להידרש. 
וצ"ע דהלא כל הנביאים והכתובים ניתנו להידרש ואף המגילה בכלל זה, וא"כ למה צריכים ע"ז לימוד מיוחד שניתנה לידרש, ואולי י"ל דבכל נביאים וכתובים לית בהו תנאי הדרשה די"ג מדות, וזהו דאמרי' דמגילה ניתנה להידרש כס"ת בי"ג מדות, וצ"ע בזה. 
והנה יעויי"ש בירושלמי פ"ב ה"ד וזכרם לא יסוף מזרעם מכאן שקבעו לה חכמים מסכת, עי"ש, והיינו דכיון דכתיב וזכרם משמע דהכוונה היא על תורה שבע"פ, וזהו דדרשינן מלמד שקבעו לה מסכת, אלא דצ"ב מאי היא קביעות מסכת דמגילה דוקא, והלא מכל פסוקי הנביאים וכתובים דרשי' דרשות ומה הוא שקבעו לה מסכת מגילה דוקא. 
והנראה בזה דהנה הרמב"ם בפ"ב ממגילה הי"ח כ' כל ספרי הנביאים וכל הכתובים עתידין ליבטל לימות המשיח חוץ ממגילת אסתר והרי היא קיימת כחמשה חומשי תורה וכהל' של תורה שבע"פ שאינן בטילין לעולם, ואף על פי שכל זכרון הצרות יבטל  וכו' ימי הפורים לא יבטלו שנא' וכו' וזכרם לא יסוף מזרעם, ועי' בהשגות הראב"ד שהק' דא"א שיבטל דבר מכל הספרים שאין ספר שאין בו לימוד, עי"ש, ונראה דכוונת הראב"ד להקשות דמאחר שבכל הנ"ך איכא דרשות הנלמדות בתורה שבע"פ, וכיון שתורה שבע"פ קיימת ע"כ דהנביאים וכתובים לא יתבטלו, דאי יבטל לא נוכל לדרוש לתורה שבע"פ הנלמד מהנ"ך. 
ובדעת הרמב"ם נראה דליכא מידי דלא רמיזי באורייתא כדאי' בתענית ט ע"א, א"כ אף שיתבטל הלימוד מהנ"ך מ"מ התורה שבע"פ שנדרש מהם יהיו קיימים לעתיד לבוא מן הרמז שבתורה שבכתב, ובאמת לא יבטל תורה שבע"פ הנלמד מהם, וכמ"ש הר"מ וה"ה קיימת וכו' וכהל' תורה שבע"פ שאינן בטילין לעולם, והראב"ד פליג ע"ז גופא דלא סגי לדרוש התורה שבע"פ ברמז שבתורה שבכתב, ובעינן לגוף המקרא של דברי הנביאים, וזהו שהשיג שאין ספר שאין בו לימוד. 
אולם מרן הגרי"ז ז"ל אמר דודאי אם נביאים וכתובים יתבטלו, יבטלו גם התורה שבע"פ הנלמדת מהם, ורק התורה שבע"פ הנדרשת מחמשה חומשי תורה קיימת לעולם, אמנם א' אמר בשם מרן הח"ח זצ"ל שהי' רגיל לומר דאפי' לכשיבטלו כתבי הקודש מ"מ התורה שבע"פ הנלמד מנו"כ ל"ש שיבטלו. 
ולפי"ז י"ל דמגילת אסתר כיון שאינה בטלה, א"כ ממילא דתורה שבע"פ דילפינן מינה קיימת לעולם ולא תתבטל, ואף אם נימא דתורה שבע"פ דשאר נו"כ ג"כ אינן בטילין אלא דלעתיד לבוא ילפי' מרמז שבתורה, מ"מ שאני ממגילת אסתר דהדרשות דילפי' מינה יהיו קיימין, משא"כ בשאר נו"כ דהדרשות לא יהיו נדרשות מן הנו"כ אלא מרמז שבתורה בלבד, וי"ל דזהו גם הביאור דקבעו לה מסכת, והיינו דמסכת דידה תהיה קיימת לעולם כמו שאר התורה שבע"פ, וי"ל גם דזהו שכ' הר"מ שם קרא דוזכרם לא יסוף וכו' וקאי זה על הא דכ' דמגילת אסתר לא יבטל, [ולא קאי על הא דכ' שם שלא ישתכחו הצרות של פורים], וכדדרשינן בירושלמי וזכרם לא יסוף מלמד שקבעו לה מסכת. 
ולפי"ז י"ל דזהו דאמרי' בירושלמי מה זו ניתנה לידרש אף זו ניתנה לידרש, והיינו דמגילת אסתר ניתנה לידרש כתורה ותהיה קיימת לעולם, משא"כ בשאר נו"כ ודו"ק. 
(כתבי תלמידים) 


חידושי הגרי"ד סימן יג 
===================== 
בענין ציפוי הכלים לקבלת טומאה 
הרמב"ם בפ"ד מהל' כלים ה"ד כ' חפויי המטה טהורין וכן כל החפויין בין שהיו של עץ או של עצם או של עור או של מתכת טהורין שנא' אשר יעשה בהם מלאכה פרט לחיפויי הכלים, וכן כלי עץ או עצם שיש בהן בית קיבול שציפם במתכת טהורים ואין מקבלים טומאה מאחר שציפם ביטלם והציפוי עצמו טהור כמו שביארנו עכ"ל, ובהשגת הראב"ד ז"ל א"א לא ידעתי מהו ואדרבה ראוי להיות בהיפך אם לא היה בכלי בית קיבול וציפהו במתכת מקבל טומאה ע"י ציפויו וכן מצינו במקצת מקומות שהכלי בטל לגבי ציפוי עכ"ל. 
והנה הכ"מ תמה על הרמב"ם מהגמ' בחגיגה דף כ"ז ע"א וחכמים אומרים מפני שהם מצופים מטמאו, הרי בהדיא דמשום דמצופין נינהו מטמאו אף על פי שלא היו  ראויין ליטמאות, וכמו"כ קשה מהא דהגמ' בחגיגה כו ע"ב ובמנחות צ"ו פריך ששלחן יטמא משום ציפוי, הרי שהכלי בטל לגבי ציפוי ומקבל טומאה ע"י ציפויו. 
והנה מו"ר הגרי"ד סאלאווייציק זצ"ל שמע ממרן הגרי"ז זצ"ל בשם מרן הגר"ח זצ"ל דחלוק ציפוי שלחן משאר ציפוי כלים דכל הכלים כשליכא דין שצריך ציפוי הרי יש עליו תורת כלי גם בלא הציפוי והציפוי הוי רק חיפוי לכלי אבל לא הוי הציפוי חלק מהכלי, וכיון שהציפוי לא הוי חלק מהכלי הציפוי טהור ולא רק שהציפוי טהור אלא שהוא גם מבטל שלא יקבל הכלי טומאה מתורת כלי דמאחר שציפם ביטלם, אבל בשלחן שאמרה תורה דהשלחן בעי ציפוי הוי הציפוי חלק מהשלחן דזהו מצותו שיהא מעץ ומצופה זהב וכיון שהציפוי הוי חלק מהכלי הו"ל להכלי לקבל טומאה ע"י ציפויו. 
והנה מו"ר הגרי"ד זצ"ל ראה בכתבי הגר"ח זצ"ל שכתב קצת אחרת דבשלחן שיש דין ציפוי הציפוי נותן לו הכשרו שיחשב כלי מתכת דהא אין עושין כלי שרת מעץ, והנה ז"ל הרמב"ם בפ"א מביה"ב הי"ח המנורה וכליו והשלחן וכליו ומזבח הקטורת וכל כ"ש אין עושין אותן אלא מן המתכת בלבד ואם עשאם של עץ פסולין, וצ"ע דהשלחן נעשה מעץ וא"כ אין להשלחן הדין דאין עושין כ"ש מעץ, ובע"כ דגם בשלחן קיים הדין דאין עושין כ"ש אלא ממתכת כמו בשאר כ"ש, ורק כיון דיש דין ציפוי בשלחן והציפוי נותן לו ההכשר כלי חשיב מתכת ע"י ציפויו, וכיון שהציפוי נותן לו ההכשר כלי וחשיב כלי מתכת ע"י הציפוי מקשה הגמ' דיקבל טומאה מחמת ציפויו, והגמ' משני שאני שלחן דרחמנא קרייה עץ דחשיב כלי עץ ואינו מקבל טומאה, והוסיף מו"ר זצ"ל דהגמ' לא חזרה בה מעיקר הסברא דהשלחן יש עליו תורת כלי מתכת וכמבואר ברמב"ם דגם בשלחן קיים הדין דאין עושין כ"ש אלא ממתכת כמו בשאר כ"ש, ורק דהגמ' ס"ל דטומאה שאני דאע"ג דלשאר מילי חשיב כלי מתכת לענין טומאה חשיב כלי עץ עכ"ד. 
ולפי המבואר הרי יתיישב ג"כ קו' הכ"מ מהא דפריך הגמ' גבי מזבח דכיון דמצופין נינהו ליטמא, דהרמב"ם בפ"א מהל' ביה"ב הי"ח כ' ג"כ לגבי מזבח הקטורת דאין עושין אותו אלא ממתכת בלבד ואם עשאו של עץ פסול, וצ"ע דהא מזבח הקטורת נעשה מעץ, ובע"כ דכיון שיש דין ציפוי במזבח והציפוי נותן לו ההכשר כלי חשיב מתכת ע"י ציפויו, ומשו"ה שפיר הק' הגמ' דיטמא ע"י ציפויו. 
(גבורת יצחק חגיגה כו ע"ב) 


חידושי הגרי"ד סימן יד 
===================== 
בענין אין בי"ד יכול לבטל דברי בי"ד חבירו 
נזיר נג ע"א, אר"א זקנים הראשונים מקצתן היו אומרים חצי קב עצמות וחצי לוג דם לכל, רובע עצמות ורביעית דם לא לכל, ומקצתן היו אומרים אף רובע עצמות ורביעית דם לכל, בי"ד שלאחריהם אמרו חצי קב עצמות וחצי לוג דם לכל, רובע עצמות ורביעית דם לתרומה וקדשים, אבל לא לנזיר ועושה פסח, מכדי אין הכרעת שלישית מכרעת, אמר רבי יעקב בר אידי מפי שמועה אמרו מפי חגי זכריה ומלאכי. 
והנה על קו' הגמ' מכדי אין הכרעת שלישית מכרעת, ראיתי בשם הגרי"ד זצ"ל דהקשה, דלכאורה נראה דקו' הגמ' הוא דהאיך הבי"ד שלאחריהם פסקי דלא כדברי זה ודלא כדברי זה, דאין הכרעה דמקצתן כדברי זה ומקצתן כדברי זה מקרי הכרעה וכמו שפירש"י שם, אבל צ"ע דמי נימא לן שבי"ד שלאחריהם הכריעו, שמא אה"נ שהם חולקין על בי"ד שלפניהם והוי דעה שלישית וכי אינם יכולין לחלוק על בי"ד שלפניהם. 
ולכאורה י"ל בפשיטות דקושית הגמ' משום דאין בי"ד יכול לבטל דברי בי"ד חבירו עד שיהי' גדול ממנו בחכמה ובמנין, וכדתנינן בפ"ק דעדיות מ"ה, ולכן רק להכרעה בין שתי בתי דינין יש לה כח, אבל לחדש דעה שלישית ולחלוק על שניהם אסור להם, מיהו דעת הרמב"ם בפ"ב מממרים ה"ב דכל עיקר הך דינא דאין בי"ד יכול לבטל דברי בי"ד חבירו אא"כ וכו', אינו אלא בגזירה או תקנה או מנהג, אבל בהוראה דהיינו אם בי"ד הראשון פסק דין לפי דעתם, אז יכול בי"ד שני לחלוק מסברא אפי' אם אינם גדולים בחכמה ובמנין, שנא' אל השופט אשר יהי' בימים ההם, אינך חייב ללכת אלא אחר בי"ד שבדור, ולפי"ז צ"ע קו' הגמ' מכדי אין הכרעת הדעת מכרעת, דשמא הם באמת חולקין על בי"ד שלפניהם, ונשאר בצ"ע. 
ואמר הגרי"ד זצ"ל דלפי דברי הראב"ד מיושב היטב, דאי' במתני' פ"א מעדיות מ"ה, ולמה מזכירין דברי היחיד בין המרובין, הואיל ואין הלכה אלא כדברי המרובין שאם יראה בי"ד את דברי היחיד ויסמוך עליו, שאין בי"ד יכול לבטל דברי בי"ד חבירו עד שיהי' גדול ממנו בחכמה ובמנין, הי' גדול ממנו בחכמה אבל לא במנין, במנין אבל לא בחכמה, אינו יכול לבטל דבריו עד שיהי' גדול ממנו בחכמה ובמנין, ויעויי"ש בפי' הראב"ד דכתב וז"ל כלומר ופירוש בשעת הדחק נמי, אלמלא שימצאו דברי היחיד הראשון שהי' חולק עמהם, לא הי' האחרון רשאי להתיר מה שאסרו הראשונים לפי שאין בי"ד יכול לבטל כלל דברי בי"ד חבירו וכו', שאם יראה לבי"ד האחרון שהלכה כדברי היחיד הראשון יסמוך עליו, כלומר יקבע הלכה כמותו, כמו שמצינו באמוראים האחרונים שהן קובעים הלכה כיחידים הראשונים בכמה מקומות, ואף על פי שמרובים חולקין עליהם,  ואם לא שמצאו דברי היחיד הראשון, לא היו אחרונים יכולין לדחות דברי הראשונים מדעת עצמן, לפי שאין בי"ד יכול לבטל וכו', אלא מכיון שמצאו היחיד מן הראשונים שהי' חולק עמהם הי' להם במה לתלות, זהו טעם משנתינו, עכ"ל. 
הרי מבואר בדעת הראב"ד שחולק על הרמב"ם, וס"ל דאין בי"ד יכול לבטל וכו' אפי' במחלוקת הוראה וסברא, וגם בזה בעינן גדול בחכמה ובמנין, (וכ"כ החינוך במ"ע תצ"ה, יעוי"ש במנ"ח), אך עיקר דברי הראב"ד צ"ע, דמה בכך שמצאו מ"ד שס"ל כמותם, והא למעשה כבר נפסק לפני זמן כגדול, ואין בי"ד קטן יכול לבטל בי"ד גדול דאין בי"ד יכול לבטל דברי חבירו אא"כ וכו'. 
ואמר בדעת הראב"ד דהא דאין בי"ד יכול לבטל וכו' אין פירושו משום דאינם בכח לבטל, אלא משום דאין הדעה שלהם מקרי דעה כנגד דעת בי"ד גדול מהם דלא מתחשבין בדעת הקטן, דבטלה דעתם כלפי דעת בי"ד הקודם, אבל אם אמורא מצא תנא דס"ל כוותי' נמצא דאף דעתו הי' דעת תנא, וכמו דתנא יחידי יכול לחלוק על רבים, כ"כ האמורא שיש לו דעת תנא יכול לפסוק כנגד התנאים הרבים, דכבר חל בי' שם דעה. ובאופן אחר קצת י"ל דהגם שנתבטל הפסק של התנא היחיד, לא נתבטל דעתו ועכשיו מצטרפין בי"ד הקטן עם דעתו של התנא ונחשבים לבי"ד גדול, ולפי"ד הראב"ד נמצא דאפי' במחלוקת דדינא, אין בי"ד קטן יכול לבטל דברי בי"ד גדול, ואתי שפיר קושית הגמ' בנזיר, אך לדעת הרמב"ם לכאורה צ"ע וכנ"ל, עכת"ד. 
(אמרי חן על הרמב"ם הל' ממרים פ"ב ה"א) 


חידושי הגרי"ד סימן טו 
===================== 
בענין עבד שנשבע ובענין עבד שנדר בנזירות 
ברמב"ם פי"ב מהל' שבועות הל"ו עבד שנשבע אין רבו צריך לכפותו, והרי הוא אחר שנשבע כקודם שנשבע, לפי שאין גופו קנוי לו כדי שתחול עליו שבועתו ונאמר בשבועות לאסור איסר על נפשו מי שנפשו ברשותו יצא עבד שהוא ברשות אחרים, ונמצא זה כמו שנשבע על נכסי אחר עכ"ל, ובהשגות שם, א"א פי' אם נשבע שיתענה אינו צריך לכפותו שיאכל לפי שלא חל עליו הנדר שנאמר להרע או להיטיב מה הטבה רשות וכו' יצא זה ששבועתו להרע לרבו אבל אם נדר בנזיר צריך שיאמר לו רבו שתה עכ"ל. 
ונראה שביאור השגת הראב"ד הוא דהנה הרמב"ם בהל' נזירות פ"ב הי"ח עיין שם פסק בנדרים דרק נדרים שיש בהם עינוי נפש וביטול מלאכה אינו יכול להדיר  משום דלענין זה הרי הוא בכלל אין נפשו קנוי' לו כיון שהוא בממונו של רבו, ובאופן דהוי הפסד לרבו מזה דחליש בנדרו אינו הבעלים לענין הנדר, וכאן בהל' שבועות פסק הרמב"ם סתמא בכל שבועות דאינו יכול לישבע, ומשמע מלשונו דגם שבועות דאין בהם עינוי נפש ג"כ אינו יכול לישבע משום שאין גופו קנוי לו, וזהו שהשיג הראב"ד וכתב פי' אם נשבע שיתענה דהיינו רק בשבועות של תענית וכדומה שיש בהם עינוי נפש אז אינו יכול לישבע, אבל שאר שבועות שאין בהם הפסד לרב שפיר יכול לישבע, והוסיף עוד בזה, דבאמת כל הדין שאינו יכול לישבע לפי מסקנת הסוגיא בנזיר ס"ב נלמד מקרא דלהרע ולהיטיב וא"כ אין זה שייך רק באופן דהוי להרע לרבו אבל לא נאמר בזה דאין העבד יכול לישבע שום שבועה, ואשר זה באמת גם השגה על הרמב"ם למה שינה מדברי הגמ' דבמסקנא דמשמע דזה נלמד מקרא דלהרע או להיטיב והרמב"ם הביא הקרא דלאסור איסור על נפשו, וזה דהוסיף הראב"ד אבל אם נדר בנזיר צריך שיאמר לו רבו שתה, כתב הכ"מ דאין בזה השגה דכן הוא גם דעת הרמב"ם עיין שם בכ"מ אבל לדבריו צריך ביאור למה הוסיף זה הראב"ד כאן  בהשגתו, דמשמע דגם זה מכלל ההשגה וצ"ע. 
ונראה לומר, דהנה בנזיר שם ת"ר למה רבו כופו לנזירות אבל לא לנדרים ולערכין מ"ש גבי נזיר דאמר רחמנא לאסור איסר על נפשו במי שנפשו קנוי' לו יצא עבד שאין נפשו קנוי' לו אי הכי אפילו גבי נדרים נמי, ופרש"י אינו יכול לכופו ונדרו נדר וערכו ערך וכגון שהקנה לו אחר ע"מ שאין לרבו בהם כלום עכ"ל, ולכאורה יש לעיין למה כתב רש"י באופן דהקנה לו אחר, הלא הנפ"מ פשוט אם הוי בכלל נדר וערך ואם יתחייב בנדרו וערכו לאחר שחרורו. 
אולם הפשוט, דאף אם יהי' בנדרים הדין דאין נפשו קנוי' לו ג"כ לא יהיה ביטול הנדר, רק דיהי' שייך דין כפי' כמו בנזיר, אבל הנדר יהי' שפיר נדר כמו בנזירות דהוי נזירות, וקושית הגמ' היא, כי יהי' בנדרים אותו הדין של נזירות דנדרו נדר וערכו ערך רק דרבו יכול לכופו על נדרו וערכו כמו שיכול לכופו על נזירותו, (אם כי זה צ"ע דהרי גם בנזירות הקשה הגמ' בדף ס"א ל"ל קרא וכו' הואיל ואין נפשו קנוי' לו אימא גבי נזיר נמי לא קמ"ל, והיינו דמקרא דלאסור איסר הוי ממעטינן דלא הוי נזיר ולא חלה עליו נזירות, ורק דמקרא מרבינן עבדים דחל נזירות ונשאר רק הדין דרבו יכול לכפותו, אבל לענין נדרים דליכא רבויא א"כ מהקרא דלאסור איסר צריך להיות שאינו נדר כלל), וכן פירש רש"י גבי נדרים נמי יהא יכול לכופו ולהאכילו עיין שם, דהיינו דכל הקושיא היא רק דיהי' בנדרים וערכין דין כפי', וא"כ כל הנ"מ היא רק אם יתן לו אחר ע"מ שאין לרבו רשות בו, אבל לאחר שישתחרר הי' קיים גם הנדר אף אם הי' הדין של אין נפשו קנוי' לענין נדרים וערכין, דבדין אין נפשו קנוי' לא נאמר דין ביטול נדר, (ואולי ההכרח הוא דלא יקשה ממתני' דערכין דמבואר דיש ערך לעבדים, והכא הלא אמרינן דלא יהי', ויקשה מהמשנה דמבואר להיפוך, ואולם לפי"ז יש לפרש המשנה באופן שישתחרר, דהגמ' לא מקשי רק שיהי' דין כפי', אבל הנדר הוי נדר ואין סתירה, אולם זה יקשה להמסקנא, דמשמע, דגם בנדרים אין נדרו נדר כלל, וברש"י מבואר דדין זה הוא גם גבי ערכין, וכ"ה ברמב"ם וקשה מהמשנה). 
אולם מסקנת הגמ' הוא דזה נלמד מקרא דלהרע או להיטיב, ובדין להרע או להיטיב נאמר דלא הוי נדר כלל, וזהו שהשיג הראב"ד, דהרי הרמב"ם כתב הקרא דלאסור איסר ובהילפותא ממקרא זה לא נאמר דין ביטול השבועה רק דין כפי', וזהו שאמר אבל בנזיר דהיינו דילפינן מקרא דלאסור איסר דרבו כופו רק דין כפי' נאמר ולא ביטול הנדר, כאשר כן הוא סוגית הגמ' בנזיר ולמה כתב הרמב"ם דנלמד מזה דין ביטול הנדר והשבועה. 
והנה עיין בנדרים דע"ז בריטב"א ובנמ"י דמבואר שם דגם בקרא דלהרע או להיטיב נאמר רק דין דאינו נדר רק כ"ז שהוא עבד ומותר אף בלא כפי' אבל אחר שישתחרר חל הנדר עיין שם בדבריהם, אולם זה צ"ע דלכאורה דין דלהרע הוי רק דין בחלות הנדר  ולא בקיומו, אולם ברש"י ובתוס' בנזיר משמע דלא הוי נדר כלל. 
ובדעת הרמב"ם נראה, דפי' כל הסוגיא דבנדרים ובערכין לא יהי' נדר וערך כלל ולא רק דין כפי'. וכאשר כן היא סוגית הגמ' בדף סא, ורק בנזירות כיון דאיכא ריבויא שפיר חלה נזירות ונשאר רק דין כפי', אבל בשבועות ובנדרים ובערכין לא חל הנדר כלל כיון שאין נפשו קנוי' לו, ולכן פסק דבנדרים ובערכין ובשבועות דלא הוי נדר כלל, והוי כאוסר פירות אחרים וכנשבע על נכסי אחר כיון שאין נפשו קנוי' לו, ולא קשה קושית הראב"ד מנזיר, וזה שהקשה למה שינה מדברי הגמ' והביא הקרא דלאסור איסר, הוא משום דלהרמב"ם דגם בקרא דלאסור איסר נאמר דין ביטול הנדר אין שום חידוש בהקרא דלהרע, ואולי גם הגמ' במסקנא אינה חוזרת מהקרא דלאסור איסר, דאשר באמת זה צ"ע דלדעת רש"י הוי הוספה בהקרא דלהרע אבל לדעת הרמב"ם הלא אין הוספה בהקרא דלהרע וא"כ למה לא תירץ הגמ' בפשיטות דבאמת נשאר דין דלאסור איסר ורק בנדרים ושבועות לא חל כל הנדר מדינא דלאסור איסר ולמה הביא קרא אחר, ואולי גם בהמסקנא אינו חוזר מקרא דלאסור איסור ורק דהביא עוד קרא וכתב הרמב"ם הקרא הראשון. 
וגם ההשגה מה חלוק שבועות מנדרים, י"ל דבשבועה כיון הוא דין גברא, וכל עיקר דין שבועה הוא דין גברא, א"כ ס"ל להרמב"ם דאינו שבועה כלל כיון דאין גופו קנוי' לו, (וכן בערכין פסק דאין ערך) וכל הסוגיא דתליא זה בעינוי נפש הוא רק לענין נדרים ולענין כפי' בנזירות, דרק בנדרים דהוא דין חפצא, ורק דאינו יכול לעשות איסורים על הגברא במה שנוגע לרבו משום שאין גופו קנוי' לו, אבל לא הוי הפקעה בכל החלות דין נדר כיון דהוא איסור חפצא, ורק כל מה שנוגע להגברא אינו יכול לעשות, וא"כ כ"ז הוא באופן דהוי עינוי נפש דע"ז אין לו זכות בהגברא כיון דאין גופו קנוי' לו, אבל בנדרים דאין בהם עינוי נפש שפיר יכול לנדור כיון דהוי איסור חפצא ואין בזה שום הפסד לרב, ושפיר חלוק שבועות מנדרים, ונזירות יכול ליזור משום דאיתרבי מקרא דואמרת אליהם, אולם בערכין צ"ע למה אינו ערך כלל דהרי הסברא של גברא שייך רק בשבועה אבל ערכין לכאורה הוי רק דין נדר וליכא דין מיוחד של גברא בזה, וצ"ע. 
ובעיקר שיטת הראשונים דס"ל דבעבד חל הנדר רק דאינו מקיימו רק לאחר שישתחרר, ולכאורה בדין דלהרע או להיטיב נאמר דין ביטול נדר, ועיי"ש בדבריהם שזה נלמד מנזירות, ועיין בתוס' בסוגיא שם שהקשו דגם בנזירות לא יחול וביארו דליכא דין דלהרע בנזירות עיין שם בדבריהם, ואולי כוונתם הוא, דהכא אין זה הדין דלהרע הנאמר בשבועה דפירושו ביטול השבועה, רק דמזה נלמד דין מחודש דבאופן דהוי להרע לא הוי הבעלים של השבועה ואינו יכול לעשות איסורים במה שנוגע לחברו, ודין זה איתא גם בנדרים דעיקר הדין דלהרע רק בשבועה נאמר אבל דין זה של הפקעת חלות שבועה הנלמדת מדין להרע זה איתא גם בנדרים, ונמצא דהוי רק חסרון חלות בזמן דהוי הרעה לאחרים אבל עיקר השבועה והנדר שפיר חיילא דאין זה הפקעה בכל דין ההפלאה האמורה בשבועה ונדר רק דהוי אותו הדין כמו אין נפשו קנוי' דאינו נוהג נזירות ויכול למחות ובדין דלהרע הנאמר דאינו צריך גם מחאה כי הנדר ממילא מבוטל בזמן דהוי הרעה לאחרים, דאז אין יכול לעשות עליו איסורים, אבל שפיר איכא הפלאת שבועה ונדר שתחול לאחר שיחרורו. 
ובמש"כ לעיל דהסוגיא דלעיל דף ס"א משמע דמדין אין נפשו קנוי' לא חל כל עיקר הנזירות והנדר, ובסוגיין משמע דנאמר בזה רק דין כפי' אבל הנדר חל, אשר כן נראה לכאורה. 
ואשר יראה לומר בביאור הסוגיא, לפי המבואר בירושלמי דבעבד הוי נזירות מחודשת, עיין שם בירושלמי אם לוקין על הנזירות משום דהוי נזירות מהלכה, ועיין ברמב"ם ביצא לחירות אינו משלים, וביאר אאמו"ר הגאון (שליט"א) זצ"ל משום דאי אפשר שתצורף נזירות עבדות ונזירות חירות לחדא נזירות, כיון דבנזירות עבדים הוי דין דיכול לכפותו והוי נזירות עם דין כפי' ואי אפשר לנזירות זו להצטרף לנזירות גמורה של חירות, ויש לעיין אם קבל עליו נזירות של עבדות ונשתחרר למה לא תפקע מעליו כל הנזירות ולא יהא צריך להשלים נזירות כלל כיון דקיום של נזירות עבדות לא שייך עכשיו ונזירות גמורה לא קבל עליו. 
ומוכרחים לומר אחת משתי אלה, או דבאמת בקבלת נזירות של עבדות הוי קבלה גמורה של נזירות, ורק דעבד יכול לפטור נזירותו בנזירות עבדות אף דלא הוי נזירות גמורה דכן הוא הדין, אבל הקבלה הוי על נזירות גמורה וממילא כשישתחרר חייב לנהוג נזירות, ורק דאם נהג נזירות כשהוא עבד יוצא גם בניהוג זה נדרו, או דהוי רק קבלה של נזירות עבדות, ורק דמנזירות זו יכול להעשות גם נזירות גמורה, ובאופן דנשתחרר חלה עליו מנזירות של עבד נזירות שלמה כיון דהויא אותו הנזירות ולא מין נזירות אחרת רק דלא הויא נזירות שלמה, אבל כשיכול לחול עליו נזירות שלמה אז מאותה הנזירות עצמה נשלמת וחלה נזירות שלמה. 
וי"ל דזה נלמד מהקרא דואמרת לרבות עבדים, או דנלמד דהוי קבלה של נזירות זו וששייך קבלת נזירות כזאת, או דנלמד דהעבד יכול לצאת נדרו בניהוג נזירות כזאת אף דאיכא עליו קבלת נזירות שלמה, נאמר דין דואמרת דמתקיימא הנזירות בנזירות עבד, וא"כ שפיר יש לפרש הסוגיא בדס"א, דלא ר"ל דמדין דאין נפשו קנוי' לא תחול עליו נזירות, דבאמת דלא נאמר בזה דין חסרון חלות, רק דזהו השקו"ט, דכיון דאיכא דין דאין נפשו קנוי' ויכול לכפותו ממילא לא הויא נזירות גמורה א"כ לא יוכל לצאת כלל יד"ח בנזירות כזו בלא חידוש הקרא או דלא יהי' שייך חלות נזירות כזו, וזהו דקאמר הגמ' ת"ל ואמרת לרבות עבדים דבזה נאמר דין דיכול לצאת יד"ח בנזירות כזו, או דישנו חלות נזירות כזו, דבלא קרא לא הי' שייך כל חלות כזה בנזירות, וזה פירוש דברי הגמ', אבל לא דנימא דמדין אין נפשו קנוי' לא תחול הנזירות, דזה מבואר להלן דלא הוי חסרון חלות רק דין כפי' נאמר בזה, וצ"ע. 
(ענפי ארז על עניני עבדים) 


חידושי הגרי"ד סימן טז 
===================== 
בדין לו ולא לבע"ח 
קידושין ט"ו. אלא לו ולא לבע"ח. ולכאורה יש להקשות גם ע"ז קושית הגמ' על לא ליורשיו אמאי לא שכיר קריי' רחמנא וכו' וה"נ בע"ח דכוותה שכיר קריי' רחמנא מה שכיר בע"ח גובה הענקה ג"כ דכוותה, (ועיין בגירסת הגר"א בהגהות דלא גריס כל קושית הגמ' משכיר לענין יורשין). 
אולם יש לעיין בעיקר דין דלו ולא לבע"ח דאם זה משום דאין זה חוב גמור וחסר בהחיוב כדי שיוכל לחול דין שעבוד ולא הוה חוב גמור ומשו"ה אין דין דר"נ כמו כל חוב ואם נימא הכי שפיר יקשה ע"ז הקושיא דשכיר קריי' רחמנא וכמו דהקשה הגמ' על לו ולא ליורשיו דהתם הביאור דלא הוי חיוב חוב שיהי' חל ע"ז ירושה ומקשים הגמ' שכיר קריי' רחמנא דהוי' חיוב שכירות וחוב גמור ומהי"ת לא יהי' ע"ז דין ירושה, וא"כ לענין בע"ח אם נימא הכי צ"ע דברי הגמ' דלא משני כמו לענין יורשין שכיר קרי' רחמנא. 
אכן נראה דבאמת כיון דמשני הגמ' שכיר קרי' רחמנא הי' זה חוב גמור ושפיר יכול לחול דין שעבוד ע"ז ולא חסר בההתחייבות שום דבר והוי כמו כל חיוב דעלמא רק דהוי זה זכות של העבד דהבע"ח לא יגבה מהענקה וזה נלמד מהקרא דלו דיש זכות בהענקה רק לעבד בעצמו ואין הבע"ח יכול לגבות זה בחובו וזהו זכות שנתנה תורה להעבד בהענקה דענק עבד הוא רק לעצמו ואין בע"ח גובה ממנו וע"כ לא שייך להקשות משכיר כיון דאין זה משום חסרון חיוב רק דנאמר בזה זכות נוסף לעבד שאין בע"ח גובה. 
(ועיין בפירש"י אין האדון מחויב להגבות הענקו לבע"ח וי"ל ג"כ דהוא דין דליכא החיוב של שעבודא דר"נ על הענקה והוא זה מזכותי העבד אבל באמת חל שעבוד דאם לא הי' חל שעבוד משום דלא הוי חוב גמור לא הוי למימר בלשון מחויב רק דליכא שעבוד של הבע"ח ע"ז), ועיין ברמב"ם ענק עבד עברי לעצמו ואין בע"ח גובה ממנו עכ"ל דמשמע ג"כ דהוא זכות של העבד דהענקה הוא לעצמו וליכא שעבוד דר"נ ע"ז, ולא משום דחסר בהחיוב לענין שעבוד. 
ועיין במל"מ דר"ל דאפילו לאחר שגבה העבד הענקה לא יוכל הבע"ח לגבות, וצ"ע דלאחר הגבייה הוי זה כמו כל ממון ואין ע"ז שום חלות ושם של הענקה, אבל זה מבואר מדבריו כמש"כ דהוא זה זכות של העבד שאין בע"ח גובה ולכן ר"ל דיהי' זה גם לאחר הגבי' אבל אם כ"ז משום דלא הוי חוב לענין שעבוד אין שייך זה לאחר הגבייה ובע"כ כמש"כ. 
(ענפי ארז על עניני עבדים) 


חידושי הגרי"ד סימן יז 
===================== 
בדין מוכר בתו ע"מ שלא לייעדה 
קידושין י"ט: המוכר את בתו ופסק ע"מ שלא לייעד נתקיים התנאי דברי ר"מ וכו' שאני הכא דאמר קרא לאמה פעמים שאינו מוכרה אלא לאמה בלבד, ולהלן מבואר בהסוגיא דפסולין נפקא לי' מהיכי דנפקא לי' ר"א וקרובים סבר לי' דאין מוכרה לקרובים, וצ"ב כיון דס"ל דפעמים שאין מוכרה אלא לאמה והוי דין אמה אף דליכא יעוד א"כ למ"ל קרא מיוחד דמוכרה לפסולין הלא מזה גופא דפעמים שאינו מוכרה אלא לאמה גם פסולין דכוותה דהוי מכירה לאמה בלבד אף דליכא יעוד, וגם צ"ע למה באמת אין מוכרה לקרובים הלא ס"ל דיכול למכור רק לאמה בלבד. 
ונראה דס"ל לר"מ דשני מכירות נאמרו באמה אם מוכרה בסתם צריך להיות בהמכירה כל הדינים הנאמרים באמה ואם אינו יכול לייעד אינו יכול למכור לאמה, משום דחסר דין יעוד דהוי דין באמה אם אינו יכול להתקיים יעוד לא הוי מכירה כלל ורק בפסולין איתרבי מקרא דמוכרה (והביאור משום דקידושין תופסין מקרי ראוי ליעוד עיין  שם בפרש"י) אבל לקרובים אינו יכול למכור משום שחסר יעוד, ועוד ס"ל לר"מ דנאמר עוד מכירה באמה שיכול למוכרה רק לאמה לבד בלא יעוד וזה הוי רק באופן דעושה את המכירה הזו מכירה בלא יעוד אז איכא דין דיכול לעשות גם מכירה כזו מכירה דליכא בה דין יעוד רק אמה לבד דהוי זה מכירה אחריתא בעצם דינה, אבל בסתם מכירה ס"ל כרבנן דצריך להיות ראוי' ליעוד כיון דאינו עושה את המכירה הזו של לאמה לבד רק סתם מכירה ובזה נאמר דין דראוי' ליעוד. 
ונראה דמכירה כזו בלא יעוד זה יכול לעשות רק ע"י תנאי דע"י תנאי הוי זה חלות בהמכירה דהויא המכירה הזאת של אמה לבד אבל בלא תנאי הוי זה סתם מכירה וצריך להיות ראוי' ליעוד, ונמצא כל דינו של ר"מ הוא רק באופן דפסק והתנה דאז הוי זה חלות בהמעשה והויא זה המכירה הזאת של אמה לבד. ויש לעיין בזה דאולי אין צריך דוקא לזה תנאי רק דעת של מכירה זו סגי דאם אומר שהוא מוכר מכירה זו של אמה לבד מקרי זה זאת המכירה דלא נאמר בה יעוד. וידויק היטב הלשון ופסק ולא כתב והתנה דלאו משום דיני תנאי קאתינן עלה רק דהוא פירוש רק איזה מכירה עושה, אבל יש לדון בזה דאולי רק ע"י תנאי דהוי חלות בהמעשה אז נקרא זה מכירה של אמה לבד אבל בלא תנאי אין שייך לשנות דין מכירה של אמה האמור בתורה וצ"ע. 
ולפי"ז נמצא דגם בקרובים אם יתנה דמוכר רק לאמה אז שפיר יוכל למכור ולא יהי' אז חסרון בהמכירה משום יעוד, כיון דעושה המכירה הזו שלא נאמר בה יעוד ושפיר יכול למכור באופן כזה גם לקרובים. 
(ענפי ארז על עניני עבדים) 


חידושי הגרי"ד סימן יח 
===================== 
בענין רעהו ולא של הקדש 
ברמב"ם פ"ח מהל' נז"מ ה"א כ' שור של ישראל שנגח שור של הקדש או שור של הקדש שנגח שור של ישראל פטור שנאמר שור רעהו וכל הקדשים שחייבין בהן מעילה אין בהן דין נזקין, ופסולי המוקדשין יש בהן דין נזקין בין שהזיקו בין שהוזקו שהרי יצאו לפדיון ולהיותם חולין. 
ומו"ר הגרי"ד סאלאווייציק זצ"ל העיר מדברי הרמב"ם בהל' גניבה פ"ב ה"א וז"ל הגונב את העכו"ם או שגנב נכסי הקדש אינו משלם אלא הקרן בלבד שנאמר ישלם שנים לרעהו לרעהו ולא להקדש לרעהו ולא לעכו"ם, וכן הגונב קדשים מבית בעליהן בין קדשי קדשים בין קדשים קלים בין קדשים שאין הבעלים חייבין באחריותן בין קדשים שהבעלים חייבין באחריותן ה"ז פטור מן הכפל ומתשלומי דו"ה שנאמר וגונב מבית האיש ולא מבית הקדש, עכ"ל. הרי דהתם צריך ב' דרשות נפרדות לקדשי בה"ב ולקדשי מזבח, דנכסי הקדש דבדה"ב נתמעט מרעהו וקדשי מזבח מבית האיש, ולמה כאן ממעטינן הכל מרעהו גרידא. 
ותירץ דבסוגיין המיעוט הוא בחפץ ולא במזיק וניזק ר"ל דשור שיש לו קדושה הוא דנתמעט ולא נזק של רשות גבוה, ולכן בנזקין נתמעט גם ממון גבוה של בדה"ב וגם דין קרבן הכל בכלל, משא"כ בגניבה דהפטור כלפי הקדש לשלם עבור הגניבה, אכתי אין ראי' מזה שפטור כלפי הדיוט אם גנבו מרשותו שור של הקדש, וכן אם גנבו שור שעל ידי קדושתו אינו ברשות בעלים אין מזה ראי' שפטור כלפי הקדש דהוה ברשותו. 
(ברכת אברהם ב"ק מהדו"ב ו ב) 


חידושי הגרי"ד סימן יט 
===================== 
בענין תברה או שתי' 
סנהדרין ע"ב אמר רבא מסתברא מילתי' דרב בששיבר דליתנהו וכו', ופירש"י מסתברא מילתי' דרב בששיבר בין עכשיו בין לאחר זמן, ועיין בתוס' ובבעה"מ שם, ובמלחמות תמה ע"ז דבששבר לאח"ז למה פטור והרי הוא מזיק חפץ חברו ואין הפטור דקלבד"מ אלא אם חיוב מיתה וחיוב תשלומין באין כאחת, אבל לאח"כ הלא אין פטורא דקלבד"מ, והגמ' הלא קיימא במסקנא דלא קני לי' רק לחיובי באונסין אבל עצם החפץ הוא של הבעלים וא"כ למה פטור כששוברו אח"כ. וביאר הרמב"ן דבאמת אם שיבר אח"כ חייב, והגמ' דפטרה הוא רק בששבר בעודו במחתרת דאז פטור משום דקלבד"מ עיין שם בדבריו, ועיין בטור סי' שנ"א שהביא שני השיטות. 
ונראה לומר בדעת רש"י והתוס', לפי מש"כ הרמב"ם בפ"א מהל' גניבה בדין תברה או שתי', דבהי' שוה בשעת הגניבה שנים ובשעת השבירה ארבעה דמשלם כשעת השבירה ד', דהחיוב ד' הוא משום דהוי גניבה וגזלה חדשה, ולא משום דהוי מזיק, רק דכ"ה הדין דכל חפץ גנוב וגזול כל מעשה היזק דהוי בי' הוי גזלה חדשה, ומהניא לחיובא דכפל ג"כ משום דהוי גניבה חדשה, עיין בספרו של אא"ז הגה"ח זצוק"ל בהל' חובל ומזיק. וצ"ע דאיך מחויב משום גזלה וגניבה חדשה והלא וגונב מבית האיש כתיב ולא מבית הגנב דהרי הגונב מן הגנב פטור מטעם זה, וה"נ דכוותא אין לחייבו משום גניבה חדשה דלא הוי מבית האיש, ותירץ אא"ז זצוק"ל דלזה מצורף הגניבה הראשונה, והויין שניהם מעשה גניבה אחת, וכל דינו של הרמב"ם דמחוייב בתברה ושתי' משום גזילה הוא בצירוף הגזילה הראשונה, ועל כן אין בזה החסרון של וגונב מבית האיש כיון דמחייבינן עכשיו בצירוף הגזילה הראשונה. 
ולפי"ז נמצא דבתברה ושתי' אין לחייבו משום מעשה השבירה לחוד רק בצירוף אם נחייבו גם על הגזילה הראשונה, אבל באופן דאין לחייבו על הגזילה הראשונה אינו חייב גם על השבירה משום גזלן דכל חיוב השבירה דמשוי לי' לגזלן הוא רק בצירוף עם המעשה גזילה הקודם, וא"כ הכא דהמעשה גזילה הלא אית ביה דין דקלבד"מ ואין לחייבו על המעשה גזילה הראשונה, ורק דאתינן לחייבו על השבירה לחוד בלי מעשה גזילה הראשונה בזה לא אמרינן דחייב דהרי המעשה גזילה הראשונה ליכא לצרפה להחיוב דהרי הויא מעשה בלי חיוב דהרי פטור עלי' משום דקלבד"מ, ועל השבירה גרידא ליכא חיוב גניבה וגזילה. (דלזה דיתחייב על השבירה מדין גזלן בעינן שיצורף גם החיוב הראשון ולא רק דבעינן מעשה גזילה גרידא שיהי' שייך למחשבי' אח"כ למעשה ההיזק גזילה חדשה, רק דבעינן שנוכל לצרף את מעשה ההיזק לחיוב הגזילה הראשונה, ובאופן דאין במעשה הגזילה הראשונה חיובי גזילה אין שייך אח"כ מעשה גזילה חדשה בלי שיצורף עם הראשונה), וא"כ שפיר פטור גם אם שיבר אח"כ, דכיון דבגזילה הראשונה הוא פטור משום קלבד"מ אין שייך לחייבו אח"כ על השבירה משום גזלן, כיון דאי אפשר לצרף להחיוב את המעשה הראשון וכנ"ל. 
אולם צ"ע דלחייב לא מטעם גזלן רק מטעם מזיק, ואשר זה צ"ע גם בתברה ושתי' אם חייב גם מטעם מזיק, ושמעתי מאאמו"ר הגאון [שליט"א] זצ"ל ועיין בס' ברכת שמואל בשמו, דבחפץ הגזול אין בו חיובי מזיק רק דין גזילה לבד, דבדין דכל הגזלנין משלמין כשעת הגזילה נאמר דרק חיוב גזילה איתא בי' ולא שארי חיובים כמזיק וכדומה, ובתברה ושתי' כל החיוב הוא משום דהוי חיוב גזילה אבל חיוב מזיק אין בחפץ הגזול, וא"כ אין לחייבו כששבר מטעם מזיק רק משום גזלן, ולחיוב גזלן הלא בעינן גם החיוב של הגזילה הראשונה שזה לא שייך הכא משום דקלבד"מ, ולהכי סבירא לי' לרש"י דאפילו שיבר אח"כ פטור, דמשום גזילה פטור משום דהגזילה הראשונה הויא בפטור, ודין מזיק ליכא בחפץ הגזול וממילא פטור גם בשיבר אח"כ, ודברי הגמ' אלו הויא יסוד לדברי אאמו"ר הגאון [שליט"א] זצ"ל, דבחפץ הגזול לא שייך חיוב מזיק, וכש"נ. 
[אמנם זהו דלא כדברי הגרע"א בדו"ח כתובות דף לד ע"ב שכתב דקלב"מ משוי דליכא קניני גניבה וא"כ אי"ז חפץ הגזול, ושפיר איכא למחייבי' מטעם מזיק]. 
(ענפי ארז על פ' מרובה) 


חידושי הגרי"ד סימן כ 
==================== 
בענין שכחה 
ב"מ י"א ע"א דתניא היה עומד בעיר ואומר יודע אני שעומר שיש לי בשדה פועלים שכחוהו לא יהא שכחה, יכול לא יהא שכחה, ת"ל ושכחת עומר בשדה בשדה ושכחת ולא בעיר כו' ה"ק בשדה שכוח מעיקרו הוי שכחה זכור ולבסוף שכוח אין שכחה, מ"ט כיון דקאי גבה הו"ל חצירו וזכתה ליה אבל בעיר אפילו זכור ולבסוף שכוח הויא שכחה מ"ט דליתיה גביה דלזכי ליה. ובתוד"ה זכור כ' פי' זכור בשעה שהשכחה מתחלת שכבר שכחוהו פועלים ולבסוף שכח גם הוא, ושכוח מעיקרו הוי כששכחו הפועלים שכח גם הוא, יעו"ש. 
ושמעתי ממו"ר הגרי"ד סאלאווייציק זצללה"ה ביאור הסוגיא לפי דרך רש"י והרמב"ם ז"ל, דהנה רש"י לא הזכיר מש"כ התוס' דזכור ולבסוף שכח בעה"ב, אלא כתב (בד"ה אלא) ולבסוף שכחו "ע"י פועלים" ר"ל שהשאיר ביד הפועלים והם שכחו, וכן ברמב"ם פ"ה ה"ב לא נזכר שכחת בעה"ב אלא ושכחוהו, והיינו הפועלים. וביאר בזה דלעולם אין חלות שכחה אלא ע"י שכחת הפועלים המתעסקים בתבואה, ומה דבעינן שכחת בעה"ב מפני שכל זמן שעדיין זכור לו א"א שיחול דין שכחה ואין זה אלא עיכוב, וכדמצינו ברמב"ם פ"ה ממתנ"ע ה"א שכחוהו אלו ואלו והיו שם אחרים עוברין ורואין אותן בעת ששכחוהו אינה שכחה עד שישכחוהו כל אדם. והרי פשיטא שאדם אחר אין שכחתו פועלת דינים על תבואת בעה"ב, אלא דכל זמן שיש מי שזוכר ודעתו ע"ז לא חל שם שכחה. 
ובזה אמרינן דאם זכור ובסוף שכחוהו פועלים תולה בזה, שאם הוא בעיר ואינו רואה חל דין שכחה ע"י פועלים, ובשדה אם עדיין זכור בשעת שכחת פועלים כיון דהתבואה ברשותו ובידו עי"ז דהוה במקום הראוי לקנין לא חל שם שכחה, ומה דשכח אח"כ אינו פועל דין שכחה כיון דרק שכחת פועלים פועלת וכיון שבשעת שכחת פועלים הי' בידו [עי' ל' הראב"ד בשטמ"ק] זה מונע דין שכחה אם הוא עצמו עובד אינו כפועל ג"כ, מיהו אם הוא בעיר כיון שאינו בידו ורשותו עי"ז אינו מעכב, [וצ"ל דבזה חלוק מכל אדם שרואה ואח"כ שוכח, דבזה אינו אלא עיכוב מצד דאכתי ל"ה שכוח, ונשלמה שכחת פועלים עי"ז שגם אינו זכור משום אדם, דחל שם שכחה מכח שכחת פועלים ברגע שאינו זכור ע"י אחרים דאז מקרי שכוח, אבל אם השכחה בשעה שאינו נחשב עומר בשדה אלא בידו וברשותו היינו שכחת בעה"ב, א"כ אין זה שכחה שפועלת כלל]. 
ועי' ברע"ב (פאה פ"ה מ"ז) שכתב ולא שכחו בעה"ב, כגון דבעה"ב בשדה דקאי גבי' וזכי בי' אבל בעה"ב בעיר הוי שכחה אף על גב דלא שכחו בעה"ב, עכ"ל. הרי דמבואר דאי' לשכחת בעה"ב היכי דבעה"ב בעיר, [ועי' רדב"ז ה"ב שכ"כ בהדיא], ועד"ז מבואר שם מדברי הגר"א בשנו"א, ע"כ תו"ד. 
(ברכת אברהם ב"מ י"א א) 


חידושי הגרי"ד סימן כא 
===================== 
בענין נבואה שניתנה להיכתב 
בב"ב יד ע"ב איתא, דכל נביא כ' ספר נבואתו ויש נביאים שנתנבאו ואחרים כתבו ספריהם כגון חזקיה וסיעתו כתבו ספר ישעי' וכו', ואי' עוד שם, דאנשי כנסת הגדולה כתבו ספר יחזקאל, והק' רש"י למה לא כתבו יחזקאל בעצמו, ותירץ דלא ניתנה נבואה ליכתב בחו"ל ויחזקאל היה בחו"ל, וכתבום אלו לאחר שבאו לא"י. 
וצ"ע טובא דמ"ט לא היה יכול ליכתוב ולהעתיק נבואתו שנמסרה לו, והרי מכיון דניתנה לו נבואתו בחו"ל מ"ט לא יכול לכותבו וצ"ע. 
ושמעתי בזה ממו"ר הגרי"ד הלוי סאלאווייציק זצ"ל דמה שדברי נבואה ניתנו להכתב אי"ז רק דין והיתר להעתיק נבואתו אלא דגם זה מדין נבואה הוא, דב' דינים נינהו, נבואה של אמירה ונבואה של כתיבה, וגם הכתיבה נעשית ע"י נבואה, וזהו יסוד הא דאי' בסוגיא כל נביא כתב ספר נבואתו, דהיה להם דין נביא גם על הכתיבה, ויש נביאים שנתנבאו ואחרים כתבו ספריהם, משום דלא ניתנה להם נבואה ליכתב, ואחרים היו נביאים על הכתיבה, וזהו ביאור מש"כ רש"י דלא ניתנה ליכתב בחו"ל, דהא דכותב נבואתו אי"ז סתם ככותב ספר ומעתיק נבואתו אלא דהוי נביא על הכתיבה, ובחו"ל לא ניתנה נבואה ליכתב. 
(פרי שמואל מכות יא ע"א) 


חידושי הגרי"ד סימן כב 
===================== 
בענין וידוי בחטאת ובעולה 
כ' הרמב"ם בפ"א מתשובה ה"א כל מצוות שבתורה בין עשה בין לא תעשה אם עבר אדם על אחת מהן בין בזדון בין בשגגה כשיעשה תשובה וישוב מחטאו חייב להתודות לפני הא - ל ברוך הוא שנאמר איש או אשה כי יעשו וגו' והתודו את חטאתם אשר עשו זה וידוי דברים וכו', וכן בעלי חטאות ואשמות בעת שמביאין קרבנותיהן על שגגתן או על זדונן אין מתכפר להם בקרבנם עד שיעשו תשובה ויתודו וידוי דברים שנאמר והתודה אשר חטא עליה, וברמב"ם פ"ג ממעשה הקרבנות הי"ד כ' ועל העולה מתודה עון עשה ועון לא תעשה שניתק לעשה ובהל' ט"ו כיצד מתודה אומר חטאתי עויתי פשעתי ועשיתי כך וכך וחזרתי בתשובה לפניך וזו כפרתי יעו"ש, ומבואר מזה דאיכא דין וידוי בעולה, וצ"ע אמאי לא הביא הרמב"ם הא דמתודה על העולה בהלכות תשובה. 
והנראה בזה ובהקדם מה דאיתא בזבחים דף ז' ע"ב ואמר רבא עולה דורון היא היכי דמי אי דליכא תשובה זבח רשעים תועבה ואי דאיכא תשובה התניא עבר על מצות עשה ועשה תשובה לא זז משם עד שמוחלים לו אלא ש"מ דורון היא תניא נמי הכי א"ר שמעון חטאת למה באה לפני עולה לפרקליט שנכנס ריצה פרקליט נכנס דורון אחריו עיין  שם, ואשר מבואר מדברי הגמ' דיסוד הבאת העולה הוא משום דורון דלאחר החטאת נכנס דורון אחריו, ולפי"ז נראה דחלוק דין הוידוי בעולה מדין הוידוי בחטאת ואשם, דבעולה אין דין הוידוי משום תשובה ולאו משום דין וידוי הנאמר בתשובה דבעינן שיתודה השב מחטאתו הוא כיון דעולה דורון הוא, וע"כ הוי הוידוי בעולה דינא בקרבן העולה דהעולה טעונה וידוי ולא משום תשובה הוא, משא"כ בחטאת ואשם יסוד דין הוידוי בהן הוא משום תשובה דכיון דשב מחטאו ע"כ בעינן להוידוי ויסודו משום תשובה דבעינן בחטאות ואשמות וע"כ הוא דמתודה. 
אשר לפי"ז שפיר לא הביא הרמב"ם דין זה בהל' תשובה כיון דלא משום תשובה חייב בהוידוי משא"כ חטאת ואשם דהוידוי הוא משום תשובה. 
(כתבי תלמידים) 


חידושי הגרי"ד סימן כג 
===================== 
בענין קרבנות ציבור סכין מושכתן למה שהן 
בזבחים דף ו' ע"ב אמר שמואל קרבנות צבור סכין מושכתן למה שהן, ופירש"י כגון תמידין שלא הוצרכו לצבור דאע"ג דלשם תמידין נלקחו ולא לשם עולת נדבת צבור כגון קיץ המזבח הואיל ולא חזו לתמידין קרבי למאי דחזו. והקשה מרן הגרי"ז ז"ל מדוע צריך להגיע ללב ב"ד מתנה הרי נהי דלא חזי לעולת חובה חזי לעולת נדבה, ולכאורה מוכח מזה דעולת חובה א"י לבוא בנדבה, וצ"ע מהא דתנן בזבחים קי"ב ע"ב הזב והזבה והיולדת ומצורע שהקריבו עולותיהן ושלמיהן בחוץ חייבין אפילו תוך זמנן, ופירש"י שהרי מתקבלות בפנים נדבה לשמן הרי דעולת חובה קרבה נדבה. 
וביאר מו"ר הגרי"ד זצ"ל דעולת חובה יכולה ליקרב נדבה רק אם תקרב בתורת אותו שם קרבן ורק אינו עולה לחובתו, וכדמצינו באשם מצורע שלא לשמה דטעון נסכים אף דנדבה יהא, ומשום דקרב בתורת אשם מצורע ואף שאינו עולה לחובתו, אבל אם רוצים שיהא קרב בתורת עולת נדבה גרידא זה א"א אף בעולה דהא הופרש לשם עולת מצורע ויולדת ונקרב רק בשם זה. ולפי"ז ל"ק דתמידין א"א להקריבם לקיץ בתורת תמיד דליכא דין כזה במותרות דיהיה נדבת תמיד לקיץ, וע"כ דצריך שיקרב סתם בתורת נדבת צבור וזה א"א ממילא ולזה צריך לב ב"ד מתנה. 
אלא דלכאורה פליגי בזה אביי ור' אבא בתמיד ששחטו שלא לשמה אי טעון שני גיזרין דלאביי עולת חובה א"א ליקרב בתורת נדבה סתם וכיון דקרב בתורת עולת תמיד טעון שני גיזרין, ור' אבא סובר דשייך ליקרב בתורת נדבה סתם ולכך לא בעי שני גיזרין, אבל באמת אי"ז מוכרח וי"ל דלכו"ע קרב בתורת תמיד, ורק דפלוגתת אביי ור' אבא הוא בדין שני גזירין אם זה תלוי בשם קרבן תמיד ובהקרבתו בתורת תמיד או בחובת תמיד ובעלייתו לשם חובה, ור' אבא ס"ל דשני גיזרין הוי הלכה בחובת תמיד ובעלייתו לשם חובה ולכך אף על גב שקרב בתורת תמיד א"צ שני גיזרין, עכ"ד. 
(גבורת יצחק פ' תזריע) 


חידושי הגרי"ד סימן כד 
===================== 
בדין חציצה בין בגד לבגד בבגד"כ 
בירושלמי עירובין פ"י הי"ג מבואר שלא יהיה דבר חוצץ בין בגדו לבשרו וכן בין בגד לבגד, ובספר בית הלוי הקשה למה השמיט הרמב"ם חציצה זו שבין בגד לבגד המבוארת בירושלמי. 
ושמעתי ממו"ר הגרי"ד סאלאווייציק זצ"ל שאמר דיל"ע בגדר החציצה שבין בגד לבגד, דהרי בירושלמי אין דרשא מיוחדת לחציצה בין בגד לבגד וע"כ צ"ל שגדרה כמו החציצה שבין בשר לבגד, והיינו שכל הבגדים יש בהם דין שיהיו על בשרו, ומה שיש הפסק בין הכתונת לבשר ע"י המכנסים וכן בין האבנט לבשרו ע"י הכתונת, אי"ז הפסק אלא שכן הוא סדר לבישתן שהכתונת תהיה על המכנסים, וכן האבנט על הכתונת ועי"ז חשיבי כל הבגדים כמונחים על בשרו, אבל אם יש הפסק של בגד אחר בין בגד לבגד הוי זה חסרון בעל בשרו שאין הבגד העליון לבוש על בשרו כיון שיש דבר החוצץ בו. 
ולפי זה שגדר החציצה שבין בגד לבגד שוה לחציצה שבין בשרו לבגד כבר אין ראיה ממה שהשמיט הרמב"ם לחציצה זו דלא ס"ל כן, די"ל שהוא כלול בהחציצה שבין בשר לבגד, עכ"ד. 
(מתן קדש סי' ד') 
[וע"ע בקו' חידושי הגרי"ז על הש"ס בענין חציצה בבגד"כ מש"כ בזה]. 


חידושי הגרי"ד סימן כה 
===================== 
בענין חוט הסיקרא שבמזבח 
בזבחים נג ע"א, תנן חוט של סיקרא חוגרו באמצע להבדיל בין דמים העליונים לבין דמים התחתונים, מנה"מ ארחבר"ך שנא' והיתה הרשת עד חצי המזבח התורה נתנה מחיצה להבדיל בין דמים העליונים לדמים התחתונים, ופירש"י התורה נתנה מחיצה מדקפיד אחצי מזבח. 
וביאר בזה הגרי"ד זצ"ל, דמהא גופא שנצטוו לעשות רשת עד חצי המזבח ודאי לא מוכח דנתנה תורה מחיצה, דהן זהו מתואר המזבח שיהא לה רשת עד חצי גובהה, אלא דמזה שלא אמרה התורה ליתן עד כך וכך אמות רק אמרה והיתה הרשת עד "חצי" המזבח ש"מ דהמזבח חלוק לב' חצאים תחתון ועליון וכב' מקומות נפרדים הם, (ועי' חידושי מרן רי"ז הלוי מעה"ק פ"ט ה"ה), וזהו מ"ש רש"י התורה נתנה מחיצה, פי' לחלק במזבח בין חציו ולמעלה לבין חציו ולמטה. 
ובזה מבואר הא דהניתנין למטה אינם ניתנין למעלה אף על גב דלא אשכחן בקרא דקפיד ע"ז, ופירש"י בזבחים י ע"א ד"ה שכן וכו' דליכא למימר דדמים הניתנים למטה כולי' מזבח מקומן שהרי תורה נתנה מחיצה לדמים עי"ש, ודבריו צ"ב דמנלן דהתורה נתנה מחיצה לגבי הניתנין למטה שלא יהיו ניתנין למעלה, דילמא דוקא לגבי הניתנין למעלה נתנה מחיצה שלא יהיו ניתנין למטה, אמנם להמבואר א"ש, דנתנה תורה מחיצה היינו דב' חצאי המזבח כב' מקומות דמו, וא"כ לא מסתברא שיהי' אפשר ליתן בין למטה ובין למעלה וכיון שכן הניתנין למטה ניתנין למטה דוקא. 
(כתבי תלמידים) 


חידושי הגרי"ד סימן כו 
===================== 
בגדר הפסול דמחוסר אבר בעוף 
זכיתי לשמוע ממו"ר הגרי"ד הלוי סאלאוויציק זצ"ל בשם הגר"ח שאמר שפסול מחוסר אבר בעוף לא הוי פסול מום כי אם פסול חדש. וכן משמע מהרמב"ם פ"ג מהל' איס"מ הל' א' שכתב וז"ל אין המומין פוסלין בעוף וכו' בד"א במומין קטנים אבל עוף שיבש גפו או נסמית עינו או נקטעה רגלו אסור לגבי מזבח שאין מקריבין חסר כלל עיין שם, הרי שכתב שהוא דין חדש "שאין מקריבין חסר" אבל לא משום דמום כזה פוסל בעוף. 
ומהאי טעמא רצה מו"ר זצ"ל לחדש שאע"פ שביאר הגר"ח זצ"ל בספרו בהל' איס"מ שבעל מום הוי בעצם מידי דקרבן ומה שאין קדושת הגוף חל על בע"מ קבוע הוא דין מסויים בבעל מום הואיל ויש לו פדיון, דחפצא של קדושת הגוף הוא מידי דלית ליה פדיה עיין שם, היינו דוקא בע"מ, אבל מחוסר אבר הוא פסול אחר שמונע קדושת הגוף מלחול  עליו אף בלא טעמא דפדיון. 
ולפי דבריו אם הקדיש עוף מחוסר אבר לא תחול הקדושה אף על פי שלית להו פדיון, והוא דלא כמו שהיה אומר הגר"מ סאלאווייציק זצ"ל בשם אביו הגר"ח שלפי דבריו תחול קדושת הגוף על עוף שמחוסר אבר הואיל ואין לעופות פדיון, ע"כ שמעתי. 
(עבודת דוד סוטה מ"ו ע"א) 


חידושי הגרי"ד סימן כז 
===================== 
בענין שחיטה ומליקה בעוף 
זבחים פה. שחיטת העוף בפנים מיקטל קטליה, וברש"י לא שייכא שחיטה בפנים כלל לא בחולין ולא בקדשים, אבל שחיטת לילה שחיטה היא בחולין הלכך בקדשים שחיטה פסולה היא קרויה עכ"ל, וצ"ב טובא כוונת רש"י דאמאי אין שחיטה בפנים בעוף בחולין, ואי משום איסורא דחולין בעזרה א"כ גם בבהמה בלילה נימא דבפנים ליכא שחיטה בחולין, ובתוס' כתבו מקטל קטליה משום דלא מצינו שחיטה בעוף בפנים הלכך הו"ל כהתיז ראשו ול"ד לשחיטה לילה, ובשטמ"ק הוסיף שהפסול מחמת ד"א הוא וחזיא למחר לשחוט, אבל ליכא לפרש דשחיטת לילה כשירה בחולין עכ"ל, ובדברי התוס' י"ל דכוונתם דשחיטת לילה בפנים יש לזה שם שחיטת קדשים דהא חשיב פסולו בקודש וכדהוכיח הגרי"ז מהא דטעון שריפה ולכן לא חשיב מקטל קטליה אבל שחט עוף קדשים בפנים ל"ה כלל שחיטת קדשים והוי כקדשים שמתו ודינו בקבורה ולכן חשיב מקטל קטליה, [ואם כי עדיין צ"ע דמה גרע משוחט בחוץ דל"ה שחיטת קדשים וחייב על העלאה, אך אפשר דשם יש לזה דין שחיטה לגבי שחו"ח, ובפנים בעי דיהא לזה דין דשחיטת הקדשים, ובלא זה חשיב מקטל קטליה, ועדיין צ"ע]. וכ"ז יש לבאר בדברי התוס', אבל רש"י הרי כ' הטעם דלא שייכא שחיטה בעוף לא בחולין ולא בקדשים, וצ"ב אמאי ליכא שחיטה בפנים בעוף. 
וביארו בזה דהנה לעיל ס"ט א' אמרינן תניא אידך יכול תהא שחיטת חולין לפנים וקדשים בין מבפנים ובין מבחוץ מטמאה אבית הבליעה ת"ל נבלה, הא נמי נבילה היא, [ופרש"י הא נמי נבילה היא מי יימר דלאו נבילה היא הואיל ושחיטה בפנים בעוף לא שייכא וכן בקדשים בין בפנים בין בחוץ], אלא ת"ל טריפה מה טריפה שוה בפנים כבחוץ אף כל שוות בפנים כבחוץ יצא שחיטת חולין בפנים וכו' הואיל ולא שוו בפנים כבחוץ אין מטמאין בגדים אבית הבליעה, וצ"ע טובא מה הה"א דשחיטת חולין בפנים מטמא בבית הבליעה, ורש"י כ' הואיל ושחיטה בפנים בעוף לא שייכא, וצ"ב אמאי לא שייכא שחיטה בעוף חולין בפנים, ואין משמע כלל לשון רש"י דכוונתו משום איסורא דחולין בעזרה, ועוד דא"כ גם בשחט בהמה בפנים צריך למיתני דאין מטמא, ועוד דיעוי' בראב"ד בתו"כ פרשת אחרי פרק י"ב הי"ב דכ' דקסבר האי תנא חולין בעזרה לאו דאורייתא וכ"כ הר"ש משאנץ שם, [ולכאו' מוכח כן דאל"כ אמאי לא אמרו דמטהר מידי נבילה משום דהועילה השחיטה לענין חב"ע לאסור בהנאה - כמבואר קידושין נ"ז ב' דאירבאי עופות - וכדאמרו שם לענין שחיטת קדשים בחוץ דהועילה השחיטה לחייבו כרת, ומשמע דקאי כמ"ד שחיטת חולין בעזרה לאו דאורייתא ואכ"מ], וא"כ מהו דאמרינן דשחיטה בפנים בעוף לא שייכא. 
ומתבאר בזה דהוא הלכה בהכשר שחיטה דעוף, דהכשר שחיטה בעוף הוא בחוץ, ובפנים הכשרו הוא רק ע"י מליקה, ומתבאר כן מדברי התוספתא חולין פ"ק הלכה ז' שחיטה בכלי, מליקה ביד, נמצאת אומר כשר בשחיטה פסול במליקה, כשר במליקה פסול בשחיטה, שחיטת העוף בפנים פסולה. ומליקה כשרה, מליקת העוף בחוץ פסולה, ושחיטה כשרה, נמצאת אומר מקום כשר בשחיטה פסול במליקה, קודם כשר במליקה פסול בשחיטה, עכ"ל התוספתא. ומבואר בזה דזה הלכה בהכשר שחיטה דעוף, דבחוץ יש לו הכשר שחיטה, ובפנים ההכשר הוא ע"י מליקה, ולא תני בתוספתא דזהו חילוק בין קדשים לחולין, אלא הוא חילוק בין פנים לחוץ, דעוף הכשרו בפנים הוא מליקה, ולא נאמר תורת הכשר שחיטה בעוף בפנים, וזה כוונת רש"י הואיל ושחיטה בפנים בעוף לא שייכא ולכן ס"ד דשחיטת עוף בפנים מטמא בבית הבליעה, וע"ז דרשינן מקרא דטריפה דאה"נ דליכא הכשר שחיטה בעוף בפנים, אבל אין מטמא מקרא דטריפה דלא שוה בפנים כבחוץ ולכן אין לזה טומאת נבילות. (ואיסור נבילה נמי י"ל דליכא כמו דמצינו בשחיטת טריפה אף על גב דליכא היתר שחיטה וכמו שביאר הגר"ח זצ"ל אפ"ה ליכא לאו דנבילה כיון דנעשה מעשה שחיטה, אבל מתיר דשחיטה ליכא). ולכן הוי מיעוט דליכא בזה דין נבילה, אבל היתר שחיטה ליכא בפנים, [והנה אפשר לדון דעדיין יהא איסור אינו זבוח, אמנם בעיקר הדבר אם איכא איסור דאינו זבוח בעוף, עי' בפתיחה של הפמ"ג להל' שחיטה בזה, וברעק"א חולין דף ל"ב ודף פ"ו א' כיון דבתורה כתיב וזבחת מבקרך ומצאנך], ומבואר היטב דברי רש"י דכ' הואיל ושחיטה בפנים בעוף לא שייכא, [וכן במשנה שם דף ס"ח כ' רש"י שחט חולין בפנים אף על גב דבפנים אין שחיטה לעוף, ועיי"ש בכתבי מרן הגרי"ז שעמד ע"ד רש"י]. 
ובזה מבואר גם דברי רש"י הכא דכ' דחשיב מקטל קטליה דלא שייכא שחיטה בפנים כלל לא בחולין ולא קדשים, דאין כוונתו מטעם חב"ע דא"כ גם בשוחט בהמה בלילה איכא איסורא דחב"ע, [וע' אתוו"ד כלל א' מש"כ לחדש] אלא כוונת רש"י דשחיטה דעוף בפנים ליכא ולכן חשיב שחיטת עוף בפנים מקטל קטליה דהכשר עוף בפנים הוא במליקה, [מהגרי"ד זצ"ל בתוספת כמה דברים]. 
(מנחת אברהם זבחים) 


חידושי הגרי"ד סימן כח 
===================== 
בענין מנחת כהן כליל 
תנן בשקלים פ"א ומייתי לה במנחות כ"א ב' אר"י העיד בן בוכרי ביבנה כל כהן ששוקל אינו חוטא, א"ל רבן יוחנן בן זכאי לא כי אלא כל כהן שאינו שוקל חוטא. אלא שהכהנים דורשין מקרא זה לעצמן וכל מנחת כהן כליל תהיה לא תאכל הואיל ועומר ושתי הלחם ולחם הפנים שלנו היא היאך נאכלין, ע"כ. 
ושמעתי בשם הגאון ר' יוסף דב סאלאווייצ'יק זצ"ל בשם אביו מרן הגרי"ז זצ"ל דמהכא חזינן דדין מנחת כהן כליל תהי', תלוי אם יש לכהן בעלות בממון של הקרבן ולא תלוי באם הכהן מתכפר בקרבן, דהרי פשיטא דכהנים ג"כ מתכפרים בקרבנות ציבור, וא"כ מה יועיל שלא יתנו שקלים ולא יהא להם חלק בממון, סוף סוף יש להם חלק בכפרה שבקרבנות ציבור, אע"כ דהדין דמנחת כהן כליל תלוי אם יש לכהן בעלות בממון. 
וכן מבואר מדתנן בסוטה כ"ג א' כל הנשואות לכהנים מנחותיהן נשרפות, ושם הרי הקרבן מנחת סוטה שלה, והבעל רק נתן הממון והוא המביא של הקרבן ולכך לשניהם יש חלק בקרבן, ורש"י שם פירש דדין זה הוי גם במנחת נדבה ושם ודאי רק הממון של הבעל, ועי' תוס' שם ד"ה כל, אלא מבואר מזה דמנחה הבאה מממון כהן אינה נאכלת, וא"כ זהו טענת הכהנים שאם יתנו שקלים יהי' שם ממון כהנים ויהי' דין כליל לקרבן העומר ושתי הלחם ולחה"פ, אך בחלקם בכפרה לא אכפ"ל כיון דקרבן ציבור לא מיקרי מנחת כהן, אך קשה דגם שקלי הכהנים נהי' ממון ציבור ואמאי יש כאן ממון כהן שעי"ז יהא דין כליל, עכ"ד מרן הגרי"ז. 
[והנה יש לחקור לפי מה שהוכחנו מהגמ' בסוטה ובמנחות דדין כליל תלוי במי שהיה הממון שלו, האם לפי"ז בכל מנחה שמפריש כהן עבור חבירו ישראל, יהא הדין דמנחת כהן כליל תהיה, ושמעתי בשם הגרי"ד זצ"ל שאמר דפשוט דרק באופן שיש דין שתבוא משלו, כגון במנחת סוטה שיש דין שתבוא משל בעל, אזי אמרינן דמחמתו הוי' מנחת כהן ולא בכל מנחה שמפריש כהן עבור חבירו ישראל, ועי' בתוס' במנחות נא ע"ב ד"ה שתהא, דכשמת כה"ג ומביאין היורשין את החביתין יש לזה דין מנחת כהן דכליל, וגם שם י"ל דהטעם משום שיש דין שיביאו ממון משלהם, אך אינו מוכרח, וי"ל דכוונתם דהוי' מנחת כהן משום דבאה עבור הכה"ג, עי' רמב"ם פ"י מתו"מ הכ"ב, ע"כ בשם הגרי"ד, (א"ה, אמנם צ"ע מפירש"י בסוטה שם שכ' דמתני' דסוטה איירי אף במנחת נדבה של אשת כהן, דאין דין שתבוא משל בעלה, ועכ"ז הו"ל מנחת כהן מחמתו, וצ"ע, וע"ע בשו"ת רעק"א מהדו"ת סי' ק)]. 
ובעיקר ביאור הגרי"ז בטענת הכהנים, שמעתי שהוסיף הגרי"ד דהנה איתא בתמורה ט"ו ב' דחטאת ציבור שמתו בעליה אינה מתה שאין הציבור מתים, דגמרינן משעירי הרגלים וראשי חדשים דאמר רחמנא אייתינהו. ודלמא מתו מרייהו דהני זוזי אלא לאו ש"מ אין הציבור מתים, מבואר דאף שעתה השקלים של הציבור עכ"ז נשאר גם מרייהו דהני זוזי, הגם דצ"ב מהי שייכות השקלים לבעלים אחר שנתנום לציבור, עכ"פ חזינן בגמ' שעדיין נשארו מרייהו דהני זוזי. [א"ה. עי' בתוס' הרא"ש בהוריות ו ע"א ד"ה מי דמי, דמבואר דנשאר שם הבעלים על המעות שעלו מהקופה להביא קרבן ציבור ע"ש]. 
וא"כ נימא כשם שלענין חטאות המתות אמרינן כן, ה"ה לענין דין כליל נימא דנשארו הבעלים מרייהו דהני זוזי, ולכך טענו הכהנים דאם ישקלו הוו מנחות הציבור גם מממון כהנים ולא יאכלו, אך ריב"ז פליג ואמר כל כהן שאינו שוקל חוטא דס"ל דבקרבן ציבור לא יהא דין כליל מחמת ממון הכהנים, אחר שהתנדבו ומסרו לציבור, וצ"ע מהגמ' בתמורה דחזינן דגם אחר מסירה לציבור איכא מרייהו דהני זוזי, וצ"ל דהנה איתא במנחות שם במסקנא דהכהנים מייתי ומסר להון לציבור, וצ"ב דכל השקלים נמסרים לציבור ומה נתווסף כאן, וצ"ל דבכל נתינת שקלים דרק מהלכות שקלים משתייך לציבור, נשאר מרייהו דהני זוזי, אך הכהנים יצטרכו לעשות מסירה פשוטה לציבור, ואז לא ישארו מרייהו דהני זוזי, ע"כ שמעתי בשם הגרי"ד זצ"ל. 
והנה עי' ברש"י פר' קרח עה"פ אל תפן אל מנחתם (טז, טו) וז"ל לפי פשוטו הקטרת שהם מקריבים לפניך מחר אל תפן אליהם. והמדרש אומר יודע אני שיש להם חלק בתמידי ציבור אף חלקם לא יקובל לפניך לרצון תניחנו האש ולא תאכלנו, עכ"ל. וכבר תמהו בזה דבקרבן ציבור הרי אין חלק מסויים השייך לכל יחיד, ומהו מ"ש דתניח האש את חלקם ולא תאכלנו. 
ושמעתי בשם הגרי"ד דהוסיף בזה, דהנה רש"י הוצרך להוסיף פי' המדרש כיון דהפי' הפשוט דכתב תחילה צ"ע למה הוצרך משה להתפלל שלא תתקבל הקטורת זרה שלהם, דמהיכי תיתי שתתקבל, וכן צ"ע לישנא דקרא אל תפן אל מנחתם אם איירי בקטורת, אך לדברי המדרש א"ש וכדלהלן, דהנה צ"ב בלשון רש"י שכתב "יודע אני שיש להם חלק בתמידי ציבור", ואיזו ידיעה מיוחדת צריך לזה, הרי ודאי דלכל ישראל יש חלק בתמידין. 
וצ"ל עפמשנ"ת בגמ' תמורה ט"ו ב' דאף שנמסרו השקלים לציבור, מ"מ נשאר דין של מרייהו דהני זוזי שיש לו שם בעלים אף בקרבן ציבור, לפי"ז א"ש מש"א משה יודע אני שיש להם חלק, דידע שבתמיד של אותו היום הי' גם מעותיהם, ושפיר הי' צריך לזה ידיעה מיוחדת, והא דכתיב אל תפן אל מנחתם, דכך הי' המעשה דמעותיהם היו במנחתם נסכים של התמיד, וזהו דאיתא במדרש רבה (פי"ח, ט') יודע אני שיש לאלו חלק באותה מנחה שהקריבו שנא' מלבד עולת התמיד ומנחתה כו', ע"כ [ולא יחסר בכפרת הקרבן, דיוצת האש ברובו אך לא ישרף לגמרי, ויראו בנ"י הפלא ויבינו שזה חלקם של קורח ודתן ואבירם, ויראו שהצדק עם משה ואהרן], ע"כ בשם הגרי"ד זצ"ל. 
(קונטרס בעלות בקרבנות, הנדפס בסוף ס' שמעתתא דכהן גדול, וכתבי תלמידים) 


חידושי הגרי"ד סימן כט 
===================== 
בדעת הריצב"א דמותר ליכנס להיכל לצורך השתחוואה 
דעת הריצב"א דמותר ליכנס להיכל לצורך השתחואה, ובקרן אורה במנחות כ"ז ב' הקשה דא"כ גם לק"ק הו"ל להיות מותר ליכנס להשתחוות כיון דבחד לאו כתיבי וזו לא מצינו. ותירץ מו"ר הגרי"ד סאלאוויציק זצ"ל דחלוק איסור ביאה ריקנית להיכל מק"ק, דהנה הרמב"ם בפ"ב מהל' ביאת מקדש ה"ג כתב כהן שנכנס לקדש קדשים בשאר ימות השנה בין כהן הדיוט בין כה"ג או כה"ג שנכנס לו ביוהכ"פ שלא בשעת עבודה חייב מיתה ביד"ש שנאמר ולא ימות, וכמה פעמים הוא נכנס לשם ביוהכ"פ ארבע כו' ואם נכנס חמישית חייב מיתה ביד"ש. וצ"ב דאין זה דין דאינו נכנס חמש פעמים כ"א דרק הותר ביאה לעבודה וביאה חמישית אינה לעבודה וע"כ אסורה. ובע"כ מוכח מזה דבק"ק אסור אפילו כניסה לעבודה ורק דנאמר היתר כניסה ד' פעמים ביוהכ"פ כמו שנאמר בזאת יבא אהרן. 
והנה בירושלמי יומא פ"ה ה"א מבואר שאם נכנס בפעם שנית בכף בלי המחתה חייב מיתה ואף על פי שבודאי אינה ביאה ריקנית מ"מ מכיון שעי"ז יצטרך ליכנס  פעם חמישית לא נכללת ביאתו בכף בתור ביאה מהארבע ביאות המותרות וחל בו דין ארבע ולא חמש וע"כ בביאה שניה חייב מיתה. ולפי"ז א"ש דודאי כניסה להשתחואה לק"ק אף על גב  דל"ה ביאה ריקנית מכיון שהאיסור ביאה לק"ק אינו על ביאה ריקנית אלא שלא הותר רק ארבע פעמים גם להשתחוות יהא אסור ליכנס, עכ"ד. 
(רנת יצחק יחזקאל מא, ג) 


חידושי הגרי"ד סימן ל 
==================== 
בענין חינוך מזבח הקטורת 
בזבחים מ' ע"ב מזבח קטרת הסמים למה לי שאם לא נתחנך המזבח בקטורת הסמים לא הי' מזה. 
והנה במנחות מ"ט ע"א תנן שאין מחנכין את מזבח הזהב אלא בקטרת הסמים. וא"כ צ"ע דהכא הרי משמע דהוא דין מיוחד בהזאה ד"לא הי' מזה". וגם צ"ע למה צריך פסוק מיוחד בהזאה, הרי לא משמע דדינא דמתני' הנ"ל נלמד באמת מהך קרא. וגם מתוס' [ד"ה לא בדם וטבילה] מבואר דצריך ילפותא מיוחדת לדין זה בכל הפנימיים ומבואר דהוא דין מיוחד בהזאות, ואינו הדין דמתני' הנ"ל וכל זה צריך ביאור. 
ונראה דכל הני דקתני התם במתני' דמנחות מ"ט ע"א דאין מחנכין היינו רק דלכתחילה אין מחנכין אלא בזה, דהוא מצוה לחנכו בזה, אבל אם נתחנך בדבר אחר שפיר נתחנך דבהא דתנן התם ד"אין מחנכין את מזבח העולה אלא בתמיד של שחר" נראה מוכח מדברי הרמב"ם דאינו לעיכובא, דרק כתב בסוף פרק א' מתמידין ומוספין "טעו ולא הקריבו תמיד של שחר יקריבו תמיד של בין הערבים, בד"א בשנתחנך המזבח, אבל אם הי' מזבח חדש שעדיין לא קרב עליו כלום לא יקריבו עליו תחילה בין הערבים, שאין מחנכין מזבח העולה אלא בתמיד ש"ש", עכ"ל הרמב"ם. ומדהאריך ונקט "אבל אם הי' מזבח חדש שעדיין לא הקריבו עליו כלום", ולא כתב בקיצור דאם לא נתחנך בתמיד ש"ש לא יקריבו וכו', משמע דאם כבר הקריבו עליו, מה שהקריבו שפיר נתחנך, רק דהוא דין מצוה שלא לחנכו אלא בתמיד של שחר. 
וא"כ הרי נראה בפשטות דגם האי דינא "שאין מחנכין מזבח הזהב אלא בקטורת הסמים" ג"כ אינו עיכובא. אבל הך דינא דלא הי' מזה" [דילפינן בסוגיין מקרא דמזבח קטרת הסמים] בפשיטות הוא דין עיכובא. וכן נקט אאמו"ר הגה"ח זצוק"ל דהוא דין עיכובא. וא"כ הרי מיושב פשוט, דבסוגיין ילפינן דין מיוחד בהזאות דאפילו התחנך המזבח כבר, מ"מ להזאות יש דין מיוחד שצריך שיהא "מזבח קטורת הסמים". ונפקמ"נ דמצד חינוך המזבח הי' יכול להתחנך בהזאות אלו גופייהו, וגם אם עלה עליו קומץ דמבואר בזבחים כ"ז ב', דהמזבח מקדשו שפיר הי' נתחנך בזה גופא (דנראה דגם הקידוש גופא הויא עבודתו דכל כלי השרת עבודתם מחנכתם ואם פעל המזבח קידוש נתחנך שפיר בזה, להנ"ל דדין חינוך הקטורת אינו עיכובא), וממילא אחר שכבר נתחנך שפיר היו יכולים להזות עליו, לולא קרא דהכא דילפינן דין מיוחד בהזאות שצריך שיהא "מזבח קטרת הסמים". 
ומאי דקאמר "שאם לא נתחנך" - אין הפירוש "שלא נתחנך", דהרי שפיר נתחנך להנ"ל, אלא אפשר משום דלכתחילה מחנכין אותו בקטורת הסמים, ע"כ נקט האי לישנא. או אפשר דהכונה דלענין הזאות אלו חסר בחינוך המזבח. ונראה פשוט דלדברינו ל"ש כלל הך פלוגתא דמנחות שם דף נ' אם מחנכין בקטורת של שחר או של בין הערבים, דהכא להאי דינא דהזאות ליכא נפקמ"נ רק שיהא "מזבח קטורת הסמים". 
ומה דתנן התם "שאין מחנכין המזבח אלא בקטורת הסמים", דלפי"ד לכאורה קשה למאי נפק"מ דהרי להזאות בלא"ה יש דין דצריך להיות מזבח קטורת הסמים, ולענין קומץ הרי בלא"ה לכתחילה ודאי דאין מעלין קומץ על המזבח, ואם העלוהו הרי נתחנך כבר וכנ"ל, וא"כ למאי נפק"מ, וצ"ל דעיקרא בא לאשמועינן דינא דצריך שיהא קטורת של בין הערבים. 
אולם בראב"ד בתו"כ ויקרא דיבורא דחובה פרשתא ג' הלכה י"א כתב בהך דרשה דהיינו הך דינא דמתני' מנחות מ"ט א', ולדבריו צ"ל דאין ה"נ הא דנקט הכא "לא הי' מזה" לאו דוקא הזאות, רק דנוגע הדין להזאות, ואין ה"נ דנוגע גם לדינא דקומץ כנ"ל בזבחים כז, דלא נתקדש הקומץ בעלייתו עליו אם לא נתחנך בקטורת [אם נאמר כנ"ל דהדין דהכא הוא לעיכובא]. ואפשר דאף להראב"ד, ואף אם הדין דבכאן הוא לעיכובא, מ"מ הדין דצריך קטורת של בה"ע לתנא דמתניתין, או לחד מ"ד התם צריך של שחר, האי דינא יתכן שאינו לעיכובא. 
ומש"כ שם הראב"ד [בהא דדריש התם שתהא משל ציבור] וז"ל: "כלומר אם נתחנך בקטורת של יחיד כאילו לא נתחנך, שהרי עובר על לא תעלו עליו קטורת זרה וכו'". הוא תימה דקטורת יחיד אינה קטורת כלל, וצ"ע. 
(מתוך תדפיס שיצא לאור ליום השנה לפטירתו ב' אדר תשמ"ב) 


חידושי הגרי"ד סימן לא 
===================== 
בענין קאתינא מכח גברא דפטור לענין חיוב תרו"מ 
הרמב"ם פ"א מתרומות ה"א כ' פירות העכו"ם שגדלו בקרקע שקנה בא"י אם נגמרה מלאכתם ביד עכו"ם וכו' ואם לקחן ישראל אחר שנתלשו קודם שתגמר מלאכתן וגמרן ישראל חייבין בכל מן התורה, ומפריש תרומה גדולה ונותנה לכהן, ותרומת מעשר ומוכרה לכהן, ומעשר ראשון היא שלו מפני שהוא אומר ללוי במעשר ולכהן בתרומת מעשר אני באתי מכח איש שאין אתם יכולין ליטול ממנו כלום, ומפני מה אמרו לא יתן תרומת מעשר לכהן כתרומה גדולה לפי שנאמר בתרומת מעשר כי תקחו מאת בני ישראל את המעשר וכו', ועי' בחידושי רבינו חיים הלוי שם מש"כ בביאור ד' הר"מ ע"ש. 
וצ"ב טובא מה דהקשה הרמב"ם מפני מה אמרו דלא יתן תרו"מ לכהן הרי אדרבה התמיה היא להיפך מפני מה אמרו דיתן תרו"ג לכהן, דהרי יכול לומר מכח גוי קאתינא, עוד צ"ב מ"ש דלא הק' כן גם על מעשר ראשון דמאי טעמא אין נותנין מע"ר ללוי וצ"ע. 
ואמר הגרי"ד זצ"ל, דחלוק הוא דין נתינה בתרומה מדין נתינה בשאר מתנ"כ דבשאר מתנ"כ איכא תרי חיובים חיוב הפרשה וחיוב נתינה, אולם בתרומה איכא רק חיוב הפרשה, אלא דזהו כבר מדיני התרומה, דכל דאית ביה חלות שם תרומה הרי ממילא דינו דניתן לכהן, ומדיני התרומה הוא. 
והביא ראיה לזה דתרומה שאני משאר מתנות, מחולין דף קלד ע"ב דקאמר דהיכא דליכא עניים פטור מלתת מתנות עניים משום דכתיב לעני ולגר תעזוב אותם ולא לעורבים ולא לעטלפים, וברמב"ם פ"א ממתנ"ע ה"י מבואר דלא הוי פטור מנתינה אלא דאינו מחוייב להפריש כלל, אך גם אם הפריש פטור מליתן לעניים, ובגמ' שם פריך דמ"ש מתרומה דמחוייב להביאה לכהן ומשני שאני תרומה דטבלה ולא סגי דלא מפריש לה, ודברי הגמ' צ"ב דמאי משני והרי גם במתנ"ע אף כשהפריש פטור מליתן וא"כ אף בתרומה נימא כן דאף שצריך להפריש משום דטבלה מ"מ שיפקע דין נתינה במקום שאין כהן כבמתנ"ע, וע"כ מבואר דבתרומה אף שפטור מחמת חובת הכרי לתת לכהן, מ"מ עדיין חייב משום עצם השם תרומה לתת לכהן, דהשם תרומה הוא המחייבו בנתינה, ואף היכא דליכא חיוב מדין ממון כהן. 
ולפי"ז א"ש דברי הרמב"ם דה"ק מפני מה אין נותנין תרו"מ לכהן, משום דכיון דאית ביה חלות דין תרומה, הרי ממילא דאית ליה דין נתינה לכהן, וכמשנ"ת, ולזה ילפינן מקרא דגזה"כ הוא דבתרו"מ אינו נותנו לכהן, ולפי"ז א"ש נמי הא דלא הקשה ממע"ר משום דבמע"ר הרי הוי דין נתינתו כדין נתינה דשאר מתנ"כ ולא דמי לתרומה גדולה. 
אמנם יש להסתפק בהא דילפינן דבתרו"מ ליכא חיוב נתינה לכהן אי הוא משום דבאמת חלוק דין תרו"מ מדין תרו"ג, דבתרו"מ איכא רק לדין נתינה דשאר מתנ"כ, או דקמ"ל דאף דדין נתינה דתרו"מ שוה לדין נתינה דתרו"ג מ"מ גזה"כ הוא דשאני הכא דאתי מכח גוי דפטור מתרו"מ דליכא חיוב נתינה, ויל"ע, עכ"ד. 
(פרי שמואל מכות טז ע"ב, וכתבי תלמידים) 
[בפרי שמואל שם הוסיף לבאר בזה ד' הרמב"ם בפיה"מ בריש פ"ק דדמאי שכתב לבאר בדין דמאי דחלוק דין מע"ר ומע"ש שאינו חייב להפריש משום שהוא ספק והמוציא מחבירו עליו הראיה, אך תרו"מ מפריש ונותנה לכהן מפני שהוא תרומה "והיא חוק לכהן והאוכל טבל אשר לא הורמו ממנו מתנ"כ הוא חייב מיתה ביד"ש, ומדרך האיסור הוציאנו ממנו חוק לכהן, לא מפני שהכהן יכול להוציאו בדרך מדרכי הדינים" וכו' ע"כ, ומבואר בד' דמעיקר הדין הוא שחייב להוציא חוק הכהן וליכא כלל דין הממע"ה, וצ"ב טעמא, אמנם לפי"ד הגרי"ד מבואר היטב דמש"כ הר"מ דהוא חוק לכהן ומדרך האיסור הוציאנו ממנו חוק לכהן, הכוונה דמדיני התרומה הוא דכל דחייל בו תורת תרומה ניתן הוא לכהן, ולפי"ז נמצינו למדים דדין תרו"מ כדין תרו"ג לענין חובת נתינה, וא"כ נפשט הספק הנ"ל בגדר הגזה"כ דכי תקחו וכו', דע"כ גזה"כ הוא רק לענין תבואה הבא מכח גוי וכנ"ל]. 


חידושי הגרי"ד סימן לב 
===================== 
בדינא דהכל בכתב לענין המקדש וכליו 
הגר"ח בספרו בפ"א מהל' ביה"ח ה"י חידש דדין הכל בכתב מעכב במקדש, וביאר מו"ר הגרי"ד (שליט"א) זצ"ל דהיינו דוקא לענין דיני המקדש וכליו מהל' ביהב"ח, אבל לענין דיני מעשה הקרבנות להכשירא דעבודה ודאי אין הכל בכתב מעכב. והביא ראי' לזה מהר"מ בפ"ב מהל' בית הבחירה, שלכאורה סתר שם דבריו בזה, דבהל' ג' כתב הר"מ מדות המזבח מכוונת הרבה וצורתו ידועה איש מפי איש וכו' ואין להוסיף על מדתו ולא לגרוע ממנה, עכ"ל. ובהל' י"ז כ' הר"מ אבל מדת ארכו ומדת רחבו ומדת קומתו אינן מעכבין, עכ"ל. והנה סתר הר"מ עצמו בענין מדות המזבח אם הם מעכבין. 
ברם אף בלא מש"כ הר"מ ואין להוסיף על מדתו ולא לגרוע ממנה, יקשה עצם דברי הר"מ בהי"ז דכיון דמדות המזבח מכוונות ביותר, ועל מדות אלו איכא דין הכל בכתב דלהגר"ח הוא מעכב, א"כ היאך כ' שמדות המזבח אינם מעכבין, ודוחק לומר דהא דכ' הר"מ ואין להוסיף, היינו לכתחילה אבל בדיעבד אין מדות המזבח מעכבין, כיון דאין שום חידוש בדין זה, ואף בלא דברי הר"מ פשיטא לן דלכתחילה חייב לעשות את המזבח כמו שכתוב במגילה, ותירץ הגרי"ד דבה"ג איירי הר"מ בהל' המקדש וכליו, ובהא אין להוסיף על מדתו ולא לגרוע ממנה, משא"כ בהי"ז איירי בהל' מעשה הקרבנות ובהכשירא דעבודה אין מדות המזבח מעכבין. 
(לב אהרון סי' ל"א) 
ולפי"ז יתיישב עוד קושיא ע"ד הגר"ח, דהנה במנחות כח ע"א יליף מקרא דשבעה קני מנורה ושבעה נרותיה מעכבין זה את זה, וצ"ע לפי"ד הגר"ח דהכל בכתב מעכב א"כ תיפו"ל דמעכבין משום דבהכל בכתב היה שבעה קנים למנורה, אמנם למשנ"ת דבהכל בכתב דמעכב אינו עיכוב אלא בהכשר דין המקדש וכלי המקדש דהוי חלק מהמקדש, אבל בהכשר כלי שרת למצותו ועבודתו לא נאמר דין הכל בכתב לעיכובא, וא"כ מצד דין הכל בכתב לחוד אף דלא היה כאן מנורה למקדש, מ"מ היה כאן מנורה להדלקה. 
אלא דהעיר ע"ז הגרי"ד מהירושלמי בשקלים דהמנורה מעכבת את הקרבן, ותירץ דכיון דהיה עשר מנורות במקדש שעשה שלמה, הרי נתקיים הדין מקדש באחד. 
(רנת יצחק מלכים עמ' פה) 


חידושי הגרי"ד סימן לג 
===================== 
בענין מדת כלי המקדש ומדת המזבח 
בבכורות יז ע"ב מקשינן על מאן דס"ל דבידי אדם א"א לצמצם ממדת כלים וממדת מזבח, ומשני שאני התם דרחמנא אמר עביד וכל היכא דמצי עביד ניחא לי' הכל בכתב מיד ה' עלי השכיל, ופירש"י הכל בכתב מיד ה' עלי השכיל כל מלאכת התבנית דוד אמרו לפסוק זה ולא גרסינן לי' הכא, אולם רבנו גרשום והש"מ שם באות א' גרסי לה. 
וביאר בזה מו"ר הגרי"ד סולובייציק זצ"ל דהנה בפירש"י בפ' תרומה על הפסוק (כה, ט) וכן תעשו פי' דר"ל לדורות אם יאבד אחד מן הכלים או כשתעשו לי כלי בית עולמים כגון שולחנות ומנורות כתבנית אלו תעשו אותם, והרמב"ן שם חולק ע"ז דלא הי' שלמה צריך לעשות כלי בית עולמים כתבנית אלו. ובחידושי מרן רי"ז הלוי פ' תצוה ביאר דזה ודאי דהדינים הנאמרים בצורת הכלים, כולם נוהגין לדורות וגם הרמב"ן מודה בזה, אלא דבמשכן שבמדבר מלבד הדינים שנאמרו בכל כלי וכלי עוד נאמר דין של תבנית, דהמשכן וכליו יהיו בתבנית זה דוקא כמו שהראה אותו הקדוש ברוך הוא, וזהו דכתיב  בהאי קרא ככל אשר אני מראה אותך את תבנית המשכן וע"ז פירש"י דוכן תעשו לדורות כהך תבנית, וזהו שהקשה הרמב"ן דהך מילתא דתבנית הי' רק במשכן וכליו ולא בבית עולמים. וראיה לזה דהרי נאמר הכל בכתב על כלי בית עולמים ואם היו צריכים להיות מד"ת כמו שהיו במשכן דוקא מאי הכל בכתב שייך בהו, עכ"ד מרן ז"ל. 
ועפי"ז ביאר מו"ר דלדעת הרמב"ן י"ל דבהך דין תבנית שנאמר במשכן נאמר דין צמצום והלא לחד מ"ד במנחות כ"ט, א' נתקשה משה בכל הכלים איך לעשותו והוצרך לאש מן השמים, וי"ל מפני דהיה דין תבנית בימי משה על כל הכלים לעשותם בצמצום. ולפי"ז י"ל דקושית הגמ' בבכורות היתה מפני דס"ד דאף לדורות יש דין צמצום, וע"ז משני הגמ' דכיון דנאמר הכל בכתב על כלי המקדש בע"כ דליכא דין תבנית לדורות וליכא דין צמצום לדורות, עכ"ד. 
(גבורת יצחק פ' ויקהל) 


חידושי הגרי"ד סימן לד 
===================== 
בענין נבילה שבטילה בשחוטה מטמאה במשא 
הרמב"ם פ"א מאבות הטומאות הי"ז פסק דנבילה שבטילה בשחוטה מטמא במשא, ובהט"ז כ' דחררת דם אין מטמא כלל לא במגע ולא במשא לפי שהיא בטילה ברוב היוצא ממנה. ועיין בכ"מ שהביא דברי הר"י קורקוס דחררת דם שאני שבטל ביטול כי נתערבה החררה בדם וגנינים ונמחית בהם והוי הכל כמו הדם והגנינים ואין כאן עוד דבר שיטמא, אבל בנבילה שבטלה בשחוטה אין לומר כן דבאפי נפשה קאי אלא שאינה ניכרת. 
ובמל"מ פ"א ממטמאי מו"מ הי"ד כתב דביאור החילוק דבתערובת יבש ביבש מטמא במשא אבל תערובת לח בלח אין מטמא אפי' במשא, וביאר עפי"ז קושית המרדכי ביבמה שרקקה דם דיבטל הרוק ולא אמרי' דמיעוטא כמאן דאיתא דבתערובת לח בלח לא אמרי' כן. 
ולכאו' ביאור החילוק דבביטול של לח בלח הוי ביטול על כל המציאות ולכך ל"א טומאה כמאן דאיתיה, אבל בתערובת של יבש ביבש הוי רק ביטול על האיסורים. 
והנה בדברי הכ"מ בשם הר"י קורקוס, צ"ע מהסוגיא בבכורות דף כג ע"א דאמרינן בציר שנתערב במים מיעוטא כמאן דאיתיה, והרי ציר במים הוי תערובת דלח בלח. 
ובמל"מ הקשה עוד ע"ד הרי"ק מהא דאפר כשר שנתערב באפר מקלה מטמא במשא, וכתב דצ"ל בדעת הרמב"ם דס"ל דאפר באפר הוי יבש ביבש וכשיטות הסוברים דקמח בקמח הוי יבש ביבש. 
עוד תמה במל"מ ע"ד הר"י קורקוס דהא בסוגיא בבכורות שם הקשו מהדין דחררת דם ולא חילקו דלח בלח שאני, ובמרכבת המשנה כ' כיון דבאמת מסקינן בקושיא ולא בתיובתא ע"כ דיש חילוק בזה, והטעם ע"כ כדברי הר"י קורקוס דחלוק בין לח בלח ליבש ביבש. (וע"ע בשו"ת משנת ר' אהרן סי' כט ובקהל"י בכורות סי' כב וכג מש"כ בזה). 
והגרי"ד ביאר בזה, דהנה הרמב"ם בפ"א מאה"ט הי"ב כתב על עור שיש עליו ב' חצאי זיתים דהעור מבטלו ואין מטמא לא במגע ולא במשא, שכל שאינו מטמא מן הנבילה במגע אינו מטמא במשא, אבל שני חצאי זיתים שתחבן בקיסם הנושא אותן טמא שהרי נשא כזית והנוגע טהור שאין חיבורי אדם חיבור, ועי' כ"מ שתמה בדברי הרמב"ם דמ"ש ב' ח"ז שעל העור דכיון דאין מטמא במגע אין מטמא במשא ומ"ש ב' חצאי זיתים שתחבן בקיסם, ומוכח בדעת הרמב"ם דדוקא בב' חצאי זיתים שע"ג העור דהא דאין מטמאין במגע משום דבטילי לעור כה"ג חשיב לא בא לכלל מגע, אבל בב' חצאי זיתים שתחובין בקיסם הרי הא דלא באו לכלל מגע הוא משום חסרון במציאות דאין יכול לנגוע בכולו כה"ג לא חשיב לא בא לכלל מגע, (ויעוי' בתוס' בסוגין שכ' דהיכא דלא בא לכלל מגע דאין ידוע היכן הטומאה, חשיב בא לכלל מגע). ולפ"ז י"ל בדברי הר"י קורקוס דהא דחילק בין לח בלח ליבש ביבש, הוא לאו משום דבלח בלח לא אמרינן טומאה כמאן דאיתיה, דודאי גם בלח בלח כשדנין לגבי כולו חשיב טומאה כמאן דאיתיה, ולכן באפר חטאת מטמא במשא, וכן בציר במים אמרינן טומאה כמאן דאיתיה, אבל בנבילה הרי איכא כלל כל שלא בא בכלל מגע לא בא בכלל משא, ולגבי מגע הרי הנבילה בטילה ברוב וא"כ בלח בלח חשיב לגבי מגע דבטל וליכא ביה דין מגע ודומיא דעור בטלן וכה"ג חשיב לא בא בכלל מגע, אבל ביבש ביבש גם במגע הוי רק חסרון דכל מגע מטהרים דאמרינן דלא נגע בו, (וכמ"ש הגר"א יו"ד סי' ק"ט סק"ה דלכן אסור לאכלן בב"א) א"כ ל"ה רק חסרון דל"ש מגע, כה"ג לא אמרינן כל שלא בא לכלל מגע, אבל לח בלח הרי לגבי מגע בטל וכה"ג אין מטמא במשא, [ולפ"ז מיושב כל הקושיות על דברי הרי"ק, דבאפר חטאת ליכא דין דכל שלא בא לכלל מגע אין מטמא ולכן במשא מטמא במשא, וכן ציר במים בטל גם בלח בלח כיון דמיעוטא כמאן דאיתיה]. ומיושב הא דתמהו בסוגין מחררת דם דכל דברי הרמב"ם הוא רק לר"ע דס"ל דכל שלא בא לכלל מגע לא בא לכלל משא, אבל הגמ' י"ל דקאי לר' ישמעאל דלא ס"ל הך כללא ולכן הקשו אמאי אין מטמא במשא, אבל הרמב"ם דפסק כר"ע מיושב היטב הא דלא מטמא במשא. 
(רשימות תלמידים משיעורי הגרי"ד זצ"ל לבכורות) 


חידושי הגרי"ד סימן לה 
===================== 
בדין העמדה והערכה בקדשי מזבח ובדה"ב 
תנן במעשר שני פרק ג' משנה י"א צבי שלקחו בכסף מעשר ומת יקבר ע"י עורו, ר"ש אומר יפדה, ואיתא בירושלמי שם, צבי עשאוהו כקדשי בדה"ב דבעי העמדה והערכה, ור' שמעון לטעמי' דקדשי בדה"ב לא היו בכלל העמדה והערכה, [כ"כ הפנ"מ שם]. ר' ירמיה בעי' קומי ר' זעירה בהמה טמאה מהו שתיטען העמדה והערכה, א"ל אילולי דאמר ר' יוסי בשם ריו"ח חיה טהורה אינה טעונה העמדה והערכה בהמה טמאה לא, (ועי' בבי' הגר"א שביאר דר"ל דאי לאו מתני' הו"א דחיה טהורה אי"צ העמדה והערכה וכ"ש בהמה טמאה אי"צ, ואף דאמרי' במתני' דחיה טהורה בעי' העוהע"ר מ"מ בהמה טמאה ל"צ), א"א הילא ותני' כן וכו' (ועי' בגר"א דפי' דקא' דכיון דמקשי' לבהמה טמאה משמע דבהמה טמאה בעי העמדה והערכה), א"ר יוסי מתני' אמרה כן חמורה מועלין בה ובחלבה וחלב לאו כמיתה היא וכל שהוא טעון פדיון מועלין בו. והיינו דמייתי מזה דאי"צ העמדה והערכה, דאי הי' צריך העמוה"ר ל"ש בי' פדיון בחלב ואין מועלין בו, ומדקתני מועלין בע"כ דשייכא פדיון דל"צ העמדה והערכה, ומבואר להדיא בד' הירושלמי דגם בקדשי בדה"ב אי ל"ל פדיון אין מועלין, ולכאו' זה דלא כד' הגר"ח בספרו הל' מעילה דבקדשי בדה"ב ליכא דינא דקדשים שמתו, אולם לפי"ד הגרי"ז בספרו במכתבים י"ל דלאו מדין קדשים שמתו אתי' עלה אלא דאי ל"ל פדיון חסר היכ"ת דמעילה שוה פרוטה. 
והנה הרמב"ם בפ"ה מהל' מעילה הלי"ג כ' וז"ל, המקדיש תרנגולת למזבח מועלין בה ובביצתה הקדיש חמור למזבח מועלין בה ובחלבה, (והיינו כדאיתא במעילה דקדו"ד למזבח הוי כמו קדשי בדה"ב דמועלין בחלב וביצים) הקדיש תורים לבדה"ב מועלין בהן ובביצתן כמו שביארנו עכ"ל. וצ"ע אמאי לא פסק הרמב"ם גם חמור לבדה"ב דמועלין בחלבה כדתנן במתני'. והגרי"ד ר"ל ע"פ המבואר בירושלמי דגם בקדשי בדה"ב איכא דין קדשים שמתו כנ"ל, ונימא דפסק הרמב"ם בזה כירושלמי, ודלא כד' הגר"ח, והנה הירושלמי הא קאמר דמתני' דחמורה מועלין בחלבה הוי רק לר"ש דקדשי בדה"ב ל"צ העמדה והערכה, וא"כ הרמב"ם דפסק דלא כר"ש וסבר דקדשי בדה"ב בעו העמדה והערכה, וא"כ בחלבה ל"ש בי' פדיון והו"ל קדשים שמתו, ולכן השמיט הרמב"ם הא דתנן מועלין בו, [משא"כ בתחילת ד' הרמב"ם במקדיש תרנגולת למזבח וחמור למזבח הרי"ז קדו"ד למזבח, וכקדם מומה להקדשה דקי"ל דאי"צ העמדה והערכה ואית להו פדיון ולכן מועלין]. אלא דלכאורה זה נסתר ממש"כ הרמב"ם דהקדיש תורים לבדה"ב מועלין בהן ובביצתן דגם בזה נימא כנ"ל דיהי' קדשים שמתו דל"ש העמדה והערכה ולא יהי' מעילה והדק"ל, וצ"ע. 
ואמר בזה הגרי"ד ליישב דברי הרמב"ם כמין חומר, דהנה הרמב"ם בפ"ה מהל' ערכין הלי"ב פסק דבין קדשי מזבח בין קדשי בדה"ב צריכין העמדה והערכה, וכ' שם וז"ל, לפיכך אם מתה הבהמה קודם שתערך ותפדה אין פודין אותה אחר שמתה אלא תקבר, אבל אם הקדיש שחוטה או נבלה לבדק הבית הרי זו תפדה כשאר מטלטלין, עכ"ל. והראב"ד השיג א"א אפילו למזבח ואפילו הקדישה חיים למזבח ומתו אם היו בעלי מומין מתחילתן יפדו, ע"כ. והיינו דאמאי נקט הרמב"ם שחוטה לבדה"ב, הא גם למזבח אי"צ העמדה והערכה, דהרי גם בע"מ מעיקרו אי"צ העמדה והערכה, ואמר הגרי"ד דזה ודאי גם הרמב"ם מודה לד' הראב"ד, דבעל מום למזבח ל"צ העמדה והערכה דהעמדה והערכה נא' רק בקדוה"ג, ולא בקדו"ד למזבח, וה"ה בהקדיש שחוטה למזבח דהוי רק קדו"ד, אי"צ העמדה והערכה, אולם מש"כ הרמב"ם כאן בשחוטה הוא הדין המבואר בירושלמי הנ"ל, דדרשינן בתו"כ ואם בהמה הטמאה ופדה בערכך מה בהמה טמאה מיוחדת ששוה שעת פדיונה לשעת הקדישה אף אני ארבה את המתה ששוה שעת פדיונה לשעת הקדישה ומוציא את שאמר הרי"ז הקדש ומתה שלא שוות שעת פדיונה לשעת הקדישה, ונאמר בזה דדין העמדה והערכה הוא רק אם בשעת ההקדש הי' בר העמדה והערכה, ולכן בהקדיש בהמה חי' ומתה אין פודין בלי העמדה והערכה, אבל הקדיש מתה דבשעת ההקדש לא הי' בר העמדה והערכה לא חסר בו העמדה והערכה, וזהו שכתב כאן הרמב"ם דהקדיש שחוטה תפדה כשאר מטלטלין דבשעת ההקדש לא הי' בר העמדה והערכה וע"כ אי"צ העמדה והערכה. 
והנה בדין זה דדרשינן בתו"כ לענין קדשי בדה"ב, יש להסתפק אי גם בקדשי מזבח נאמר דב"ז דאי בשעת הקדשה לא הי' בר העמדה והערכה אי"צ העמדה והערכה, ויש להוכיח מדברי הרמב"ם דבקדשי מזבח לא נאמר דין זה, דהנה בהא דאין לעופות פדיון כ' הרמב"ם בפ"ה מהל' ערכין הל"ט ובפ"י מהל' איסו"מ ה"ד דהוא משום דלא שייך בהו העמדה והערכה, והרי התם בעת הקדשה ג"כ לא הי' בר העמדה והערכה, ואמאי לא נימא דיפדו בלא העמדה והערכה, אע"כ מבואר דרק בקדשי בדה"ב נאמר דין זה, אבל בקדשי מזבח גם אם בעת ההקדש לא הי' בר העמוהע"ר מ"מ בפדיונה בעי העמדה והערכה, ולפי"ז א"ש דברי הרמב"ם בפ"ה מהל' ערכין הנ"ל שכ' אם הקדיש שחוטה או נבלה לבדה"ב, דודאי גם אם הקדיש למזבח יהי' בו פדיון, אבל מטעמא אחרינא הוא - דלא חל אלא קדו"ד וקדו"ד ל"צ העמדה והערכה, אבל דין זה דאי בשעת ההקדש לא הי' בר העמוהע"ר, אז א"צ העמוהע"ר רק בקדשי בדה"ב נאמר ולא בקדשי מזבח, וזש"כ הרמב"ם "לבדה"ב". 
אשר לפי"ז אתיין היטב דברי הרמב"ם ומיושבים כמין חומר, דמתני' דחמורה מועלין בה ובחלבה הוי רק לר"ש דאי"צ העמדה והערכה ולכן הרמב"ם דפסק דבעי' העמדה והערכה השמיט זה, משא"כ המקדיש תורים לבדה"ב, כיון דעוף אינו בר העמדה והערכה הרי"ז שוה שעת פדיונן לשעת הקדישן ואי"צ העמדה והערכה וכמבואר בתו"כ ורמב"ם הנ"ל, ולכן שפיר שייכא בהו פדיון ומועלין בו. (אולם חמורה דבשעת ההקדש הי' בר העמדה והערכה בעי העמדה והערכה, ובחלב דל"ש העמדה והערכה ל"ל פדיון ואין מועלין בו). 
(וכל הנ"ל אינו דוקא אי נפרש מדין קדשים שמתו ודלא כהגר"ח, אלא י"ל גם עפ"ד הגרי"ז במכתבים דסוכ"ס ליכא מעילה בקדשי בדה"ב דמתו דליכא מעילה דשו"פ וכסוגיא דפסחים כ"ט). 
(רשימות תלמידים משיעורי הגרי"ד זצ"ל לתמורה) 


חידושי הגרי"ד סימן לו 
===================== 
בענין טומאה בלועה 
אהלות פ"ג מ"ב רביעית דם שנתבלעה תוך הבית הבית טהור נבלעה בכסות וכו' טהורה שכל הבלוע שאינו יכול לצאת טהור, ועיין בפרש"י נדה דס"ב ע"ב דמפרש דהא דטהור משום דהוי טומאה בלועה אינה מטמאה יעו"ש, וכן פירש להא דאיתא שם תנן התם חרסין שנשתמש בהן זב שבלעו משקין ונפלו לאויר התנור וכו' התנור טמא שסוף משקה לצאת וכו' ר"י אומר אחד משקין חמורין ואחד משקין קלין הוסק התנור אין אי לא לא, ויעו"ש בפרש"י ז"ל דהו"ל כטומאה בלועה בחרסין וטומאה בלועה לא מטמיא כדאמר בבהמה המקשה ע"כ, אולם ברמב"ם פ"כ מהל' טו"מ הל"ה אין הבלועין ניצלין אלא בבטן נפש החי' כמו שביארנו אבל הבלועין בגוף הכלים והאבנים אינן ניצלין וכו' ע"כ, ולפי"ז הרי א"א לפרש להא דרביעית דם שנתבלעה בחרסין של זב דטהורים מדין טומאה בלועה, דלדעת הרמב"ם אין הבלועין נצלין אלא בבטן נפש החי', ובע"כ צ"ל דהרמב"ם מפרש להו דהא דטהורים הוא מדין ביטול, דהדם בטל לגבי הבית או הבגד והוי כבית או בגד ואינו מטמא, וכן לענין חרסין של זב מפרש לה הרמב"ם דטהורים מדין ביטול. 
והנה שם בסוגי' א"ר פפא כל היכא דאין יכול לצאת ולא הקפיד עליו דב"ה טהור יכול לצאת והקפיד עליו דב"ה טמא כי פליגי דיכול לצאת ולא הקפיד עליו וכו', והנה לדעת הרמב"ם דמדין ביטול קאתינן עלה אתי שפיר הא דתלי לה הגמ' במקפיד ואינו מקפיד, דמקפיד מהני כי היכי דלא ליבטול, אולם לדעת רש"י דמדין טומאה בלועה הוא דאתינן עלה, מ"ל אי מקפיד או אינו מקפיד הא טומאה בלועה הוא בכל גוונא ולא מטמאה וצ"ע, גם צ"ע הא דמייתי הגמ' בב"ק דק"א מהא [דרביעית דם שנתבלעה בכסות וא"י לצאת טהור] דחזותא לאו מילתא היא דלפרש"י דהוא מדין טומאה בלועה לא מטמא יש לעיי' מאי תליא בחזותא מילתא, וצ"ע. 
ונראה בביאור דברי רש"י, דהנה ביסוד הדין דטומאה בלועה לא מטמא, עיין ברמב"ם פ"כ מהל' טו"מ הל"א שלשה דברים מצילין באהל המת צמיד פתיל ואהלין ובלועין הבלועין מצילין על הטהורים של יתטמאו וכו' עכ"ל, ונראה מדברי הרמב"ם דהא דטומאה בלועה לא מטמא הוא מדיני הצלה שנאמרו באהל המת, וכמו דצ"פ מציל באהל המת, כן הוא דין הצלה דבלועין, אלא דצ"פ ואהלים מצילין רק על הטהורים שלא יתטמאו, אבל בלועין מצילין בין על הטהורים שלא יתטמאו, ובין על הטמאים שלא יטמאו, וכמש"כ הרמב"ם שם אבל כולהו צ"פ ואהלין ובלועין הוא מדיני הצלה שנאמרו באהל המת, וכן הוא ברמב"ם פכ"א מהל' טו"מ ה"א מנין לצמיד פתיל שמציל באהל המת וכו' אם הדברים שבתוך הכלי המוקף ניצלו ק"ו לבלועים וכו' יעו"ש, אולם הר"ש באהלות פ"ז מ"ח אהא דתנן שם יצא הראשון מת והשני חי טהור, וכתב הר"ש טהור השני החי מטומאת מת וכו' דטהרה בלועה אינה מטמא וכו' והשתא הא דפליגי ר"י ור"ע בנפתח הקבר פליגי, אבל לא נפתח לכו"ע טהור דכגופה דמי ע"כ, וצ"ע הא דקאמר דטהור משום דכגופה דמי הא טומאה בלועה היא וכמבואר בחולין דע"א דעובר במעי אמו טומאה בלועה היא, ומשו"ה הוא דלא מטמאה, ומאי קתלי לה בהא דכגופה דמי וצ"ע, [ועיין רמב"ן חולין דע"א שכתב בהא דעובר במעי אמו טהור די"ל משום דעובר ירך אמו יעו"ש. אולם הרי זה לא מהני רק כי היכי דלא יטמא מת אמו משום דעובר ירך אמו וכמבואר שם, אולם לענין ליטמא ד"א תליא בדין טומאה בלועה]. 
אולם ביאור דבריו הוא עפימש"כ הר"ש בפ"י דמקואות מ"ח אהא דתנן שם חץ שהוא תחוב באדם בזמן שהוא נראה חוצץ ובזמן שאינו נראה טובל ואוכל בתרומה, והביא הר"ש מהתוספתא דתניא שם הנכנס לו חץ ביריכו, רבי אומר אינו חוצץ וחכמים אומרים ה"ז חוצץ, בד"א בשל מתכת אבל בשל עץ ה"ז חוצץ, ואם קרם עליו העור מלמעלה הכל מודים שאינו חוצץ, שכל הבלועים באדם ובבהמה טהורים ע"כ, ופירש הר"ש שם וז"ל שכל הבלועים לענין טומאה בלועה קאמר דלא מטמאה, ואתי למימר דלכך אינו חוצץ דכי היכי דלענין טומאה בטל אגב גופו כשקרם העור מלמעלה ותו לא מטמא ולא מיטמא לענין חציצה ג"כ בטל אגב גופו עכ"ל, הרי דמפרש הר"ש דזהו יסוד הדין דטומאה בלועה לא מטמאה, משום דבטל אגב גופו, ומשו"ה מדמי לה התוספתא לענין חציצה דכמו לענין טומאה אינה מטמאה משום דבטל אגב גופו, כן לענין חציצה אינה חוצצת משום דכגופה דמי, וזהו דקאמר באהלות נמי, דכל דלא נפתח הקבר טהור משום דכגופה דמי, ואף דמדין טומאה בלועה הוא דלא מטמאה, דס"ל דזהו יסוד הדין דטומאה בלועה לא מטמאה משום דבטל אגב גופו, וכמש"כ במקואות שם, ולכך הוא דכתב דטהור משום דכגופה דמי וכנ"ל. 
אכן לדעת הרמב"ם, דהא דטומאה בלועה לא מטמאה לאו מדין כגופה דמי הוא, אלא מדין הצלה, [וגם הא דטומאה בלועה אינה מטמאה במגע ומשא, עיין ברמב"ם פ"א מהל' טו"מ הל"ח ז"ל אלא א"כ נבלע הטומאה בתוך מעיו שמאחר שהגיעה לתוך ביטנו אינו לא נוגע ולא נושא עכ"ל והיינו דכשהוא בלוע, לית בי' תורת מגע ומשא, ומש"ה לא מטמאה] הרי צ"ע הא דמסיים בתוספתא הא דכל הבלועים וכו', דמאי שייטא לענין חציצה, אולם יעוי' ברמב"ם פ"ב מהל' מקואות ה"ח שכתב ז"ל חץ התחוב באדם בזמן שהוא נראה חוצץ ובזמן שאינו נראה טובל ואוכל תרומתו לערב אף על פי שהוא חץ טמא עכ"ל, ומבואר מדברי הרמב"ם דמפרש להך סיומא דתוספתא דכל הבלועים וכו', דמאי שייטא לענין חציצה, אולם יעוי' ברמב"ם פ"ב מהל' מקואות ה"ח שכתב ז"ל חץ התחוב באדם בזמן שהוא נראה חוצץ ובזמן שאינו נראה טובל ואוכל תרומתו לערב אף על פי שהוא חץ טמא עכ"ל, ומבואר מדברי הרמב"ם דמפרש להך סיומא דתוספתא דכל הבלועים וכו', דקאי אחץ טמא, ואינו שייך להא דקאמר ואינו חוצץ, ורק דהתוספתא קאמר דאף דהוא חץ טמא ג"כ טובל ואוכל תרומתו לערב ועלה קמסיים דהוא משום דכל הבלועים באדם ובהמה טהורים, אבל אינו שייך להא דאינו חוצץ, ומשום דלדעת הרמב"ם הא דבלועים אינם מטמאים אינו משום דבטל אגב גופו אלא מדין הצלה, ממילא דל"ש להא דאינו חוצץ, ומשו"ה מפרש הרמב"ם דקאי בחץ טמא, אולם הר"ש מפרש דיסוד הדין דבלוע אינו מטמא הוא משום דבטל אגב גוף, ולכך מפרש דמדמי לה התוספתא להא דאינו חוצץ, וכנ"ל. 
ולפי"ז הרי י"ל דרש"י ס"ל כפי' הר"ש דיסוד הדין דטומאה בלועה הוא משום דבטל אגב גוף, וממילא ניחא הא דקתלי לה הגמ' במקפיד ואינו מקפיד, ואף דמשום דין טומאה בלועה קאתינן עלה, הואיל ויסודו משום דין ביטול הוא שפיר שייך דבמקפיד לא בטל אגב גוף, וכן מועיל לענין זה הדין דחזותא מילתא, דבדין ביטול שייכא שפיר הני דינא דמקפיד וחזותא מילתא היא, ומיושב היטב פרש"י. 
ונמצא דפי' דהך דינא דדם שנתבלעה בתוך הבית דהבית טהור וכן הא דרביעית דם שנתבלעה בתוך הכסות דתלי הגמ' במקפיד ואינו מקפיד, תליא בהך פלוגתא דהרמב"ם והר"ש ביסוד הדין דטומאה בלועה, דלפי"ד הרמב"ם דדין טומאה בלועה יסודו מדין הצלה, ונאמר בזה דינא דאין הבלועין ניצלין אלא בבטן נפש החי', א"כ הרי א"א לפרש המשנה דדם שנבלעה דטהור מדין טומאה בלועה, דבנבלעה בבית ליתא כלל דינא דטומאה בלועה דרק בבלוע בבטן נפש החי' הוא דניצלין, וגם מהא דתלי לה הגמ' במקפיד ואינו מקפיד, ובדין הצלה דיסודו הוא משום השם בלוע שבהטומאה לא שני לן בין מקפיד לאינו מקפיד דסוף סוף בלוע הוי, ובע"כ צ"ל דלהרמב"ם הא דטהור הבלוע בבית הוא מדין ביטול גרידא, דבטיל ולא חשיב בפנ"ע, ואינו שייך כלל להדין דטומאה בלועה, וכן צ"ל הביאור לדעת הרמב"ם בהך דחרסין של זב דבטילי ולא חשיבי, אולם לדעת רש"י י"ל דס"ל כפי' הר"ש, דהדין דטומאה בלועה לא מטמאה הוא משום דבטל אגב גוף, ובזה לא שני לן בין בלוע בבטן נפש החי' לבלוע בד"א, וכל בלוע דין טומאה בלועה עלה, ולכן רביעית דם שנתבלעה בכסות וחרסן של זב טהרתן נמי מדין טומאה בלועה הוא וכמו שפרש"י, ואתי שפיר הא דתלי לה הגמ' במפקיד ואינו מקפיד, דהואיל ומדין ביטול קאתינן עלה שפיר תלוי במקפיד דידי', ורק באינו מקפיד הוא דטהור, דאית לי' דין טומאה בלועה, וכמש"נ דכל הדין דטומאה בלועה יסודו מדין ביטול הוא לדעת הר"ש, ודו"ק. (משיעורי הגרי"ד במסכת זבחים). 
(יד הלוי, על מס' אהלות) 



 *   *   *   *   *   *   *   *   *   *   *   *   *   * 
