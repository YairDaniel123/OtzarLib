מור וקציעה הקדמה 
================ 
כה אמר יעקב, והוא הצעיר לימים, בן ראשון לכבוד אבא מרי עטרת ראשי הגאון החסיד כמוה"ר צבי אשכנזי זצו"ל לה"ה. והוא הרב המובהק המפורסם, בישראל גדול שמו נודע בשערי ההוראה, אור התורה, נר מצוה ואבוקה ליראה, עמוד הימני לאמונה, להעמיד דגל הדת על סלע נכון ולתקוע יסו"ד במקום נאמן. ממנו יתד ממנו פנה. פאר זמנו, והדר גאונו. ברם זכור הוא לטוב שאלמלא הוא כמעט נשתכחה תורה ואבדה האמונה מישראל, (בהתעורר מלחמת הנחש חיויא חיון שר"י) כי היה לה עבד נאמן אב ומושל בכל ביתה מקור לחכמה ולבינה מודע וגואל. 

ואנכי הצעיר בבית אבי כי קטון יעקב ודל, מתבונה חדל, לא חסרתי ממנו כטפה מן הים וכגרגיר חרדל. מיום אשר גמלני משדי הנערות ומחלב אמי העתיקני, ללחום לחם אבירים הרגילני, ולחם חמודות האכילני, יין חלבון דבש אמרי נועם וחמאה, בחור בטוב טעם ודעת הלמודים הטעימני, בילדותי סך אותי בשמן המו"ר יען משחני, הביאני אל בית היי"ן בית ה' העלני, והכניסני לבית המדרש לפרושים הנתונים אל למודי הפוסקים, להורות בדין וללמד משפט וחוקים. נתארחתי באכסניה ראשונה, בביתו של יוסף הצדיק הוא המשביר בר לכל עם הארץ ולכל הולכי דרך ההוראה אתו מקום יפה ללינה. כי הכין שב"א הקדיש קרואיו, להקת נביאים מסובים על שולחנו הערוך בכל טוב ושמור קל וחמור סוד ה' ליראיו. יצא אלי כאשר נכנס בי יין רקחם ולקחם כדי מזיגת כוס יפה, ללב מבין וחומד ללמוד וללמד כל אמרת ה' צרופה. אמרתי אני אל לבי כאורח הטוב כל מה שטרח בעל הבית לא טרח אלא בשבילי, והילדים אשר כגילי. ובמה אכף ואקדם על כל הגמולה הזאת, האקח מביתי מזמרת האר"ש איזה תוספת ביאור מעט צרי מעט נכאת. האמנם אוכל כבר לאדוני בלשוני נלעג לשון לעז ללועזות, פן תלעז מדינה עלי להיותי נער ורך ויחשב לי לעזות. 

וגם אנכי לא שמשתי רבותי כל צרכי כי מבחר הזמן פשע בי (משנעשיתי בר מצוה, עד שנשאתי אשה בשנת שבע עשרה שנה היה אבי מורי ז"ל טרוד במלחמת מצוה וחובה, בו בפרק פירשתי ממנו ולא זכיתי לראותו עוד ליהנות מאורו (לא למדתי לפניו בפוסקים כי אם איזה סימנים מעטים בטור חושן משפט) ומאז עד עתה הייתי מטופל בבנים, טפולי מרובה משכרי לא שלותי ולא שקטתי ולא נחתי) הביא בכליותי בני אשפתו. גם בני מכי"ר מקומו בן מנש"ה (כי נשני אלהים את כל עמלי ואת כל בית אבי) יולדו על ברכי. אשכלות מרורות וקורות צרורות שם על שכמי, להתעולל בי ולהתגולל עלי להפיג טעמי, להטריד ולהחריד לילי ויומי. הילדות והשחרות בהבל באו במחשכים הושיבני, זמני את נשף חשכי שם לי לחרדה, כלילא דורדא ביני וביני אשתכחא חליף חמיר כל טוב ויתיר ביותרת הכובד ואבן מעמסה, נתן יעקב למשיסה. הוא ישסה אוצר כל כלי חמדה, לתורה ולתעודה. נשארתי ככלי אין חפץ בו, בקהל תלמידים לא אשב, ובין חכמים לא אחשב, אטה למשל אזני, החרש היה לבי, ולקולם אקשב. לא מצאתי בבית המדרש ידי ורגלי כמעט קרסולי מעדה, לרגל המלאכה ולרגל הילדים מדי העבודה. ואירא כי עירום אנכי ואחבא במערה, כרך הלבב שאינו יכול לעמוד בקשרי מלחמתה של תורה. וכשוכב בראש חבל בירכתי הבטלה נרדם כאיש נדהם מבקש למו"דו ואינו מוצא עזרה, וכחולם ומתנמנם בשפה אפטיר נים ולא נים תיר ולא תיר ולא ידע לאהדורי סברא, כאשר הייתי בימי חרפי מגיהה דורשה וחוקרה. חקר תהום ספרי הטורים ארבעה טורי הבן התהלכתי, במים עזים לבדי דרכתי, ומחברים אין איש אתי. (ואם היו לי מעות לא היה לי שולחני להרצותן. רק טור א"ח עם ב"י למדתי בילדותי עם תלמידים מקשיבים לקולי, ושמעו אמרי כי נעמו ואמרו חיך לי לי). ואומר אוי לי כי נדמיתי, תושיה נדחה ממני והועל לא ידעתי, כי אם להודיע מיעוט השגתי במקומות שלא ירדתי לסוף דעת קדושים חקרי לב האיתנים מוסדי ארץ והעמודים אשר הבית נשען עליהם. ולהוסיף קצת ביאור בלשונות סתומות קצרים וצרים לקצרי יד הצריכים הרחבה והארה למעוטי מדע במבואות האפלים לשוכני עלטה כמוני. זאת היא מלאכתי. 

גם לא התאפקתי כאשר הובאתי ביתה יוסף, ליטול המכבדת בידי ולכבד הבית הגדול הזה, אשר כל בית ישראל נכון עליו. כי ראיתי והנה עלה כולו קמשוני הטעיות כסו פניו חרוליו, מבלי משים. וכי ארכו לו הימים חלף ועבר על ספרו ועל דבריו, חולי הזמן ומקריו. המה הכום הלמום, הרבו פצעיו חנם והטילו בו מום בדיו"ק שבעיו"ן כל חלקה טובה יכאיבו. עד אשר חכמת סופרים תצרח נבוכים הם באר"ש סגר עליהם המדב"ר, וילאו למצוא פתח ההבנה מבין עם תלמיד על הבית נסבו סביב סביב לו הולכים חשכים, שמה עשירי הדעת עצרו במלין ורבים נשאו אומ"ר שואלי"ם הלכו בו ותהי האמת נעדרת מהם וממבוקשם מנועים וחשוכים, כי עד סירי הטעיות סבוכים. על כן חשקה נפשי לכבד לאדוני, בתשמיש זה בחרתי, לעבד נמכר ליוסף נשתעבדתי, לנקר ביתו מכל סיג וחלאה, הסר משם כל ז"ה נקוד ותלאה. בכל כחי עבדתי, אמנם לא לריק יגעתי, אך כבוד גדול נתכבדתי. לכן חשתי ולא התמהמהתי עד בוש, וה' אלהים יעזר לי ואדע כי לא אבוש. ואברך את ה' אשר יעצני ועודדני למלאכה ולעבודה שהיא זרה אצל אחרים, שהחייני וקימני לזמן הבטול, ובעור חמץ המכשולים חלוף חסר ויתר כנטול. ואשים עיוני על כל שגיאה ומעילה, חמורה וקלה, קטנה או גדולה, לא אעלים עיני בו ואעשה מחילה. השגחתי אף על כל אות יו"ד הן חסר הן יתר, ששערתי שיכול לבא ממנה מכשול בהבנה ובמכוון שגיאה ותקלה. (דרך משל במלת אילו עם יו"ד באורו כמו לו במלאפום. ואלו בלי יו"ד נשתמשו בו חז"ל מקום אלה בהא בצירי האלף ובסגול הלמד לא יסבלו החלוף). וככה דקדקתי בר"ת או תיבות קטועות שמבלבלים הדעת, פעמים יוצא ממנו שבוש גדול אשר לא עלה על דעת המחבר. על כן ראיתי לפשט קמטיהן. אם להפריד בין הדבקים (המחוברים שלא כדת) או לקרב הרחוקים ולהשוות את החלוקים. (קיימתי בו [יומא כח, ב] אי תגרת ליה פוץ אמרי"ה). וכן השגחתי במקום שראוי להיות התחלה או הפסקה כתקנה וכחוקה. 

עוד זאת אודיע נאמנה שגם במקום שלא היו מצוים לי אותם ספרים שהועתקו מהם לשונות מוטעים המובאים ביתה יוסף. או במקום שלשונו של הרב בית יוסף עצמו משובש בסיבת המעתיקים, ולא מצאתי לי עזר כנגדו לתקנו בבירור גמור, כמו שקרה בו בכמה מקומות. מ"מ לא עזבתיו מתגולל בדמי הטעיות. ואשטוף דמיו מעליו, והסירותי שקוצי ההעתקות מבין שיניו (והיה כאלוף חכמה ביהודה, כבני יהודה דדייקי לישנא ונתקיימה תורתם בידם) ותקנתיו כפי כחי והשגת מוחי בעזר החונן לאדם דעת, להעמידו על מלאת שלימותו, וקרע לו חלוני הבנתו. כי כל מגמתי לעשות מלאכת ה' באמונה למען ירוץ קורא בו, ישוטטו רבים ותרבה הדעת והתבונה. לית אנא מוותר צבחר, עד ישאר נקי כצמר צחר, יצא לאור משפטו וכמו השחר. 

והנה הרב המשביר מלא ביתו טוב, בחכמה בנה בית ובתבונה ערך שולחנו, מסך יינו ולא חיסר קורטוב. חתם תורה צור תעודה, לא הניח מקום להתגדר בו רק לפשט קמטי המטפחות ולמרק כתמי המפות להעביר כל חלודה. ברבות הטובה רבו אוכליה ומביאין את המוגמר לאחר סעודה, להרחיב לב האורחים, לשמח נפשם בדברים מריחים כקטורת סמים, ולעשות להם מטעמים, להמשיך בפרפראות מתוקנים ומתובלים מכל ראשי בשמים. לזאת קראתי בשם מלאכתי מור וקציעה, (עולה יעקב יעבץ בן צבי עם האותיות בגי' שוה) כי מורה גם הוא יורה יבין שמועה. גמולי מחלב הדעת רוחי לכם אביע, ואת הבית יקציע. מבית ומחוץ יצפהו ייפהו, מור ואהלות קציעות, יעשהו במקצועות. אחר שהוקפלו רובן חדלו פרזון בישראל חדלו, מרום עם הארץ אומללו. שוכני הבית הגדול הזה בית ועד לחכמים, והבית הזה היה עליון כל עובר עליו משתאה ומשמים. ואיזו היא דרך ישרה, כל שתפארת לעושיה. כתפארת אדם לשבת בית, לשבית ממנו שמיר ושית. אשרי אדם שומע לי לשקוד על דלתותיו יום יום, להשכים ולהעריב לבית המדרש הלזה אשר נאספו שמה כל ההדורים, וישא עיניו אל ההורים ומורים, הקדמונים המאירים לארץ ולדרים, כולם נקבצו באו לו כאיש אחד חברים. ואין לנו אלא להטריח עצמנו אולי נזכה להבין דבריהם, לשדד עמקים אחריהם, ולרוץ במעגליהם. כל הקרב קרב לגבי די"נא ידהן ידבק לשחוור וישב על גפי מרומי קרת בשער בת רבים, ולא יצטרך לשאול מתנת חנם לסבב על פתחי נדיבים, לשתות מי ביאור האחרונים הנעימים והנאהבים. אדמגרמי גרמי ליתו וליכלו בישרא שמינא אפתורא דדהבא, לאכול לשבעה. ולשאוב מים בששון ממעייני הישועה אשר לא יבוש מקורו, וימצא די מחסורו. ואם אמנם אין להעלים עין מהחידושים שבאו בדברי האחרונים ז"ל אשר היו למאורות, הולידו והצמיחו נטיעות עושי פירות. המה היוצרים סוכתים שמעתים, הסכת ושמע אליהם, אם בעל נפש אתה חקור אחריהם. כי מימיהם אנו שותים אחר משתה יין הרקח, אם לא הוסר צמאוננו, לכבות חום החקירה תוקד בקרבנו, ואש מתלקח. 

אלא שאין הדעת הנכונה נוחה במה שמקצתם בנו לעצמם, לחזור ולעשות פירוש לטור סביב ולהטריח בהבאת גמרא ותוספות ודברי הראשונים, מה שכבר נעשה בשלמות ע"י הרב ב"י ז"ל, והגדילו ובמחילת כבוד תורתם כי רב, יש בו משום השגת גבול העולים ראשונה לעזרת ה' בגבורים אשר נחלצו חושים. ותהיה זאת להם חלף עבודתם, שלא לגרוע מנת חלקם ועונת הקביעות הלא בספרתם. אך להוסיף עליהם הגהות וחידושים (כאשר כה נהגו לפנים בישראל, והרויחו זמן ומעות הנצרכים לקנות ספרים הרבה הקודמים (ועל הראשונים אנו מצטערים מה לנו עוד להוסיף עליהם חדשים, חבורים שונים גדולים ועצומים שאינן מוכרחים לפזר (עמהם) [עליהם] יותר, עם היות אפילו המזונות לבעלי תורה קשים, ומאן קצירי ומריעי וחלשים, ומדוע נכביד עליהם היגיעה לחזור על הראשונות בדברים מכופלים רבעים ומחומשים), והיה שכרם שכבודם במקומם יעמוד כראוי, בהשאר להם הקדימה, כי הקודם זכה. ובדין שיהיו דברי הקודמים לראשים. וקצתם שהעמידו דבריהם אצל הש"ע, כמו כן אינן נצולים מהתרעומת. עם שהם ז"ל היתה כוונתם לטובה לפי צורך שעה לבני דורם והיו סבורים לתקן באמת מה שהתלוננו כמה גדולים על בעלי הש"ע שבררו להם דרך ברשות הרבים, והיתה כשגגה שיוצא מלפני השליטים ז"ל, ליתן מכשול לפני העוברים ושבים. זוהי שיבה זוהי ביאה, במקצת שמה ביאה. להגיס לבם בהוראה, למצוא דברי חפץ בלי יגיעה. ובלי דעת מוצא הדבר ונביעתו מן המקור ומהבריכה, חותכים הדין ואינם טעונים לינה בעומק הלכה, רק עיבור צורה דשמעתא רבה צריכא, וצריכה לפני ולפנים פנים חדשות, טעונין לפניהן ולאחריהן ברכה. ומן אז הלומדים מתעצלים, והמעיינים מתרשלים. עם היות גם הם ז"ל מנוקים מעון זה לפי דעתם וידיעתם והכרתם והכרזתם לבני דורם, בל יטו מנו דרך העיון ולבלתי עברם, ממצותם וגזרתם באמרם, שלא יסמכו על הקצור לבדו, שלא עשוהו אלא כעין מפתח ומבוא לשערי התורה, כדי שיהיו כל עיקרי הדינים מצויים בנקל לעמוד עליהם מתוך החקירה, לא כסומא נמשך אחר הפקח כאילו עיני עצמו לבטלה, כהו לראות במראה המאירה, אך למען המורה אשר לו משפט הבחירה, דקיי"ל בדרבנן יש ברירה, יקל עליו להשיג מבוקשו להוציא משפטו לאורה, ולא יצטרך לשוטט הנה והנה, לחפש אנה ואנה, בספרים ומחברים שונים, המונים המונים בעומק החרוץ, לגול מעלינו חרפת חוש המשוש כאשר ימשש העור באפלה, לזה היתה כוונתם רצויה לחוס על הזמן היקר שבנמצאות ולהקל עבודת החפוש הקשה, ואפ"ה קמצווחי עלה בבי מדרשא. משום דנפק מנה חורבא, דלאו כ"ע ידעי בהא. הרואה סבור שנקבעו בהחלט להלכות פסוקות, ואין צורך לידע דברי הראשונים כל עיקר לעמוד על דעותם החלוקות. לכן חדשים מקרוב באו, הגאונים האחרונים ז"ל כסבורים לתקן המעוות, להאיר חשכת חשרת מים קרים נוזלים ממקור הש"ע, בל יחסר המזג יתרון הכשר, ולבאר לשונו הסתום עם הערות הראויות אליו למצוא פשר. ובזה כצנה רצון עטרוהו, זר זהב למסגרתו סביב כתרוהו, העמידו דלתותיו מנעוליו ובריחיו ויחזקוהו המה קרוהו. וחזר הקצור להיות מטבע ארוך והיה כל הבא ועמד ולא יחוש להביט אל דברי הקדמונים ישן מפני חדש יוציא. ומוכריהן יאמר ברוך אך עשרתי מצאתי און, מה לי עוד לשום פוסק וגאון. ויעלה חרס בידו, כי על האמת לא יוודע השבע בדברי האחרונים, אם לא תקדם לאדם הידיעה בשרשי פסקי הדינים, ויסודותיהם אשר בארום הקדמונים. ולכל הבא אחריהם היו לעינים, מלאו ידיהם ברכה לתת עליהם מרוחם פי שנים. ודי בזה הערה, לנפש היפה ובעל דעת יקרה. 

גם אל דברי רבותינו האחרונים ז"ל אשקיף, ואכתוב הנראה לעניות דעתי אל נא אשא פני איש ולא אקיף. במקום שיש חילול ה' אין חולקים כבוד לרב. שעל הרוב דבריהם הם השגות לרבותיהם, ועם שאינני כדאי, נשענתי בזכות רבותינו הקדמונים אשר לפעמים אליץ בעדם, ליישב דעתם להצילם מרדיפות הבאים אחריהם. שזכות הוא לאדם להטריח עצמו בכמו זה, ובלבד שלא ישנה מדעת בעלים, שלא להשיג גבול האמת בחוזק יד בדרכים רחוקים וזרים אשר לא שערום אבותינו (כדברי אלה ההופכים דא"ח בחלומות ודברים מרבים הבל ואחיזת עינים) לייחס להם אשר לא דברו ולא צוו ולא עלתה על לבם, לחפות דברים אשר לא כן בתורת אמת. לעשות גוונים למלאכת שמים, בצבע שאינו מתקיים. להדר פני גדול וזקן שאינו לפי כבודו. לתלות בו בוקי סריקי, ולהוסיף ריחוק וזרות כפול. לארוג לבוש התנצלות מקורי עכביש לכסות עינים. לא ניחא להו למרייהו, אין אומרים לאדם חטוא בשביל שיזכה חברו, שאין זה שבחו (עמ"ש בלחם שמים רפ"ז דפאה, שם הארכתי למעניתי על זה הענין הרע אשר ניתן לבני אדם לענות בו על רב) ומוטב להודות בשגיאה והעלמה, מלעקם הישרה להשתקע בטיט הסכלות ורפש בשאט בנפש להרבות המכשלה להוסיף אשמה. על כן שמעוני אחיי ועמי, לא זו העיר ולא זו הדרך שיבור לו האדם הישר הולך ללמוד מרב אחד למסור עליו נפשו, להצדיק כל אשר יצא מפי קולמוסו, להיות משכיל בכל דרכיו, לאסוקי שמעתא אליבא דהלכתא בלי נטיה בשום מקום. זה דבר כמעט נמנע בחק אנושי, רק את אשר יבחרהו השכל הבריא בשופי ולא בקושי. את אשר ישים ה' בפי למשפט ישר אותו אשמור לדבר, כאשר צוה ה' לאמר. כי כתר תורה מונח, הרוצה יבוא ויזכה כל מבין עם תלמיד שאומר דבר הלכה אינו נזנח. החפץ ימלא ידו לה', והרשות נתונה למי שרואה זכות לנרדף לטעון בעדו. ואפילו קטן הבא לחוות דעתו שומעין לו אם אומר כהלכה, הרי תורה כרוכה מונחת בקרן זוית, מאן דבעי סמא דחיי לעוסקים בה לשמה שפת אמת תכון לעד, קמיע מומחה למי שאחזתו עוית. ודובר שקרים לא יכון ועקש לב לא ימצא טוב, הבלתי יגע בה לשם שמים לבקש האמת. אכן ככסף וכמטמונים יחפשנה, כי יקרא אם לבינה, יט לבו לתבונה, ישא ויתן בה באמונה. יעשה עצמו כאסקופה נדרסת, ואזנו כאפרכסת. אך לא יהא כספוג שסופג את הכל ואל יבטח בכל אשר ימצא כתוב על ספרי אחרונים ואת ראשונים. אף אם יצאו הדברים מפי גדול בדורו ודאי, לא יפטור עצמו מחמת זה להעביר עין עיונו עליו, שכמה פעמים הניחו מקום להתגדר (אף כי מי יודע מבטן מי יצאו הדברים באמת דלאו מר בריה דרבנא חתים עלייהו, ומצינו אפילו בתלמוד גם בספר הזוהר ובמדרשים הכניסו המעתיקים דברים קשים וגליונות משובשים כנודע לרוב) וכאשר הרחבתי הדבור בזה, בהקדמת ספר לחם שמים יע"ש (ובעז"ה אשים עיני עליהם להגיהם במקום שדבריהם מוטעים בסבת המעתיק והמדפיס) ומהם ז"ל נתבונן הם ששגרונו והם למדונו שלא לישא פנים בתורה, וכך היה מעולם דרכה של תורה. לכן דרכם אבחר, פני מעלתם וגדולתם אשחר, אשא ואתן בדבריהם ואסתחר, ואדם לא יחשוב לי עון על כי העזתי פני ברבותי והמעיין אפו בי אל יחר, לילדות היתה בי מרחם משחר, דברשות קעבידנא ולבי אנסני להגיד לאדם ישרי. ואם אולי שגיתי ידעתי יש שכר לפעולתי וענתה בי צדקתי ביום מחר. 

ואל תקוה ממני שאעתיק חידושי זולתי בזה החבור, כי לא באתי הפעם לאסוף ולחבר לערות מכלי אל כלי שאינו כליין, מאחר שדבריהם מצויים במקומן הראוי, אפוכי מטרתא למה לי (מלבד שיש בו משום גנבת דעת הבריות למלא ספר חדש מדברי הקודמים, ולבטל ספריהם אשר טרחו ויגעו בהם בעשר אצבעותיהם כמה שנים וימים. ובא הקוצר והמלקט אשר לא עמל בחיבורו ולא עסק בגדולו, מלא כפו לגדוש בתוך שלו. לגנוב לב הקורא כסבור שזה חידש והוציא מלבו מלין, אשר לא שערום הראשונים לא ידעום מלפנים, אבותינו ורבותינו החכמים המבינים. לכן לא נצולו מחברים כאלה מהתלונה. אף אם מזכירים הדברים בשם אומרם להגיד שבחם, מ"מ (מלבד שמעשיר עצמו מיגיע זולתו, עיין עשרה הלחם ביכורים) מפיגין טעמן ונמר ריחם, ע"י עירוי בכלי שני שאינו מבשל כל צרכו ואינו עושה רק מעשה מיחם. חם נונא נון סמך עין רואה ואוזן שומעת, קודם לפ"ה גומר אומר לשון חכמים תיטיב דעת ודברי פי חכם חן פי חכם דייקא, לאפוקי המורק מכלי אל כלי שפוגם וטעון שטיפה ומריקה. 

ובדורינו דור יתום מתחדשים בכל יום ומתרבים, מחממי המאכלים ומקדיחים התבשילים ברבים. מבלי משים ומאין משגיח שאפילו העתקותיהם אינן בטוחים מן המכשולות, וצריכים בדיקה פרטות וכללות. ואילו היו בדורות הקודמין ודאי היו מוחין בידיהם, כי נתנו תורת כל אחד בידו, והקופצים לישב בראש, חושבים ללמוד על ידיהם כל התורה על רגל אחד, ולא מצאו ידיהם ורגליהם בבית המדרש כל עיקר, כי היא דרך קצרה וארוכה, שכבשוה לסטים של הזמן גונבי יום ולילה מגנבי דברים מגבבי קש לתבן. תיבנא סריא וגילא דחיטתא מחטא ויורד מטפ"ש ועולה ארבע חווקים בבת אחת להגיע אל גרם המעלות. וממהרין לפסוע על ראשי עם קודש פסיעות גסות הרוח הנוטלות מאור עיניהם, ומחשיכות וקודרות אזכרותיהם. זכרוניהם משלי אפר, בא זה ואיבד את זה נוטל מה שבידיהם בל ידעו ספר. ודי בזו כעת מזה הענין. 

וכבר גליתי דעתי קצת גם בחתימת ספרי לחם שמים ח"א, ורמזתי באצבעותי על אותן המלקטים בשדה אחר ואין להם עינים בשדה אשר יקצורון והנה מעלמים עלומים. והיה אחד אוהב דבק, שכעס עלי מאד על אותן הדברים שנאמרו שם על דרך מליצת השיר, לא להכעיס ולהקניט אהוב. לא בא במדעי לקלל עשיר. לא אכרה על ריע ועמית. יהי כרשע אויבי פותה קנאה תמית. ועל דבר זה הפך אלי עורף היה כאויב אחר שנודע לאוהב נאמן. ובאמת לא עליו ועל כיוצא בו תלונתי, כי לא העתיק, לא פשט ספר מתיק. לא ארך ולא קצר, לא דרך ולא עצר. לא ברר לא רקד לא נפה, לא אפה פת הדראה ולא פת נקיה ויפה. קמחא טחינא טחן, הכריז בשוק כל הרוצה יבוא ויקנה לפי המבחן, והודיע בעל החנות ופרסם שם המוכר פת חטים או של שעורים אורז ודוחן. סמך על הפלטר, ובזה נפשו מלט מתרעומת עצמו פטר. כי מראה מקום הוא לו. במפתח מקבץ נפוצות, משובץ משבצות. משמות ספרי שו"ת המפוזרים מעוטר. ואין ראוי לקפח שכר סרסרותו (בלבד שיכיר מקומו, לא יעבור גבולו, לא יתן עיניו במה שאינו שלו. ביד חזקה בחמה שפוכה בקסת דרוכה, גאות דרך, ומענית ארך, במקומות מקבוצו הנערך, הצית אש שלא לצורך). לכן אין כאן מקום ללון קטנה או גדולה כי מי יתלונן על רושמי המ"מ ועושי הציונים, בידוע שלא נעשו ללמוד מהם כל עיקר אלא לעיוני בעלמא לידע דברי בעלי התשובות איה איפה הם חונים. צריך להחזק טובה לפועלים זריזים כאלה בעד טרחתם ויש שכר לפעולתם, כי היא דרך רחוקה מהפסד וקרובה הנאתם. על כן מנוקה הוא מעון זה ונבר, חלילה לחשוד בכשרים על לא דבר. אכן רוב שיחי עם הממלאים כליהם בר, בשדה שאינו שלהם קוצרים, ובחצנם מאמרים של אחרים, להקרא חוברי חבר לכן לא אטפל להביאם כי אם במקום הצריך לי לחדש בהם דבר. 

גם (כשהיה לי פנאי) ראיתי להגיה ס' מג"א (שהכל כרוכין אחריו) במקום הצריך תקון והגהה. ואך גם זאת בקוצר נמרץ ריש מלין, שלא להטריח על הצבור. ואפי' ממלה אחת שאינה צריכה אשמר ממנה בכל יכלתי כמנהגי (בכל חבורי בגוף הספר שניתי דרך קצרה בכל יכלתי) שלא להכביר במלין להעשיר החבור בלשונות הזהב ושל ארגמן וזהורית התגרים, הנמצאים בספרי המחברים. אבל חושק אני מתי יבוא לידי לחבר חבור כולל כל הדינים והלכות חדשים עם ישנים לברר כל הדעות, לבור אוכל מתוך פסולת למצוא דברי חפץ וכתוב יושר דברי אמת. מסודרים ומבוארים היטב הדק, ממולאים ומסולאים בפז הסברות לכל אשר ימצא שם בדק. 

ואם באולי המצא ימצא כדברי באיזה חיבור אשר קדמני, כאשר קרוב הדבר, בהיותי בעניי ובעונותי חשוך מספרים הרבה עיקריים, ואף גם באלה המעטים המצויים בידי לא נתנני הזמן עדיין לעיין בכולם. ובאמת גמור לא היו לנגד עיני על פי הרוב במרר למודי הלז רק ספר הטור והב"י, ואחריהם הש"ע עם מפרשיו השנים, בהם שמתי כל מעייני. ולא ראיתי לחקור אחר כל המחברים, כי היא מלאכה ארוכה מארץ מדה, ולא עלי היא לגמרה לרגלה ולחקרה. עם כובד משאי בדרך ארץ ורוב טרדותי ומיעוט השגת הכנות המצטרכות ורפיון מזגי וחולש טבעי בעו"ה. עד ירחיב ה' גבולי, אז אדברה וירוח לי. אכן עכשיו אסתפק בהכרחי. אם לא על פי הדוחק הגדול שהוצרכתי עכ"פ לחפש ולפשפש בספרים אחרים במקומות מועטים לעתים רחוקים. אך על פי הרוב סמכתי על המאוחרים הנ"ל שכבר ראו כל דברי קודמיהם, ובחנו ובררו כל החידושים המסולתים שבהם. אמנם הספרים שבזמננו חדשים מקרוב אין חיוב לדעתם. וגם בהיותם בלתי סדורים, על סדר הטורים, והמה מפורדים ומפוזרים. מי יבלה זמנו למשש כל כליהם ולקבץ נדחיהם. 

לזה אפיל תחינתי, אל יאשימני אדם לומר גנוב הוא אתי. מעידני עלי היודע כל כי נקיתי הפעם. חף אנכי מעון זה. ואם אינני נביא ולא חכם, כבר ארז"ל [ב"ב יב, ב] שנתנה הנבואה לקטנים, אף אנא לא מחכמה דאיתי בי, מבלעדי הלא לאלהים פתרונים. אכן רוח היא באנוש על פני יחלוף, מראהו כמראה גבר, כאיש מעיר אוזן אלי, דבר ידבר, חזק ואמץ, קום והתגבר, כי עליך הדבר, טול קסת הסופר וקנ"ה לך חבר, אם און בידך הרחיקהו ואת מצבות העול תשבר, ביתרון הכשר חיילים תגבר. והיה לך ולאחרים עמך, וראה כי ה' עמך. למן היום אשר נתת אל לבך להבין נשמעו דבריך, ואני באתי בדבר ה' להיות בעזרך. בכן התאמצתי והתחזקתי לקרבה אל המלאכה. ויהי נועם ה' אלהינו עלינו נפלאות מתורתו יראנו ובמעשה ידינו ישלח את הברכה. אכי"ר. 

צריך אני להודיע למעיין שלא היה לפני אלא ספרי הטור והב"י, אשר נדפסו בברלין. שבהם למדתי והיה קביעותי בעת כותבי ספרי זה. על פי סדר דפיהם ועמודיהם דברי ציינתי, ועליהם העמדתי הגהותי שתקנתי, מפי ספרים ומדעת תורה ודעת נוטה (במקום שחסרתי הספרים, או שגם הם מוטעים ומשובשים בט"ס) בעזר החונן לאדם דעת, כי בדקתי עד מקום שידי יד כהה מגעת. ומצאתי ת"ל עת לעקור ועת לטעת, ובכל מקום שלא נתברר לי הלשון היטב הנחתיו כמו שהוא בלי שינוי תוספת ומגרעת. אכן יש לצעוק חמס מפני עושי מלאכת ה' רמיה, כרוב העוסקים בדפוס. והמכשלה הזאת תחת יד הסרים למשמעת בעלי הדפוס, האומרים ימהר יחישה יחישה מעשהו, למען נראה שכר טוב בעמלו. על כן ינחצו האנשים הפועלים להוציא כלי למעשהו. ויחלטוה עת לקצר באמרי"ם. ויחתכו התיבות, ויעשו רעות רבות, כאשר ארע בטורים דפוס הלז שלפני, שעם היות עמדו עליו לומדים מופלגים בתורה (בהשתדלות דודי החסיד נ"ע) וסקלו המסלה ממוקשי הט"ס שארעו בספר זה, בדפוסים שקדמו להם. אבל חדשו אחרים תחתיהם (ולזאת ההתנצלות מצויה וידועה. אך ביחוד הרעו מאד (שלוחייהו הוא דעוותו) בחיתוך המלות בהרבה מקומות, כוונו למעט הכתב. כמעט לא השאירו היכר לתיבות מחוטבות ומזונבות, רק באות אחת או שתים לכמה מלות מחוברות. 

הקדמתי הנ"ל הלא היא כתובה לפני מאז החילותי לעסוק בחבור הלז (שנת דבר בעתו) ועדיין הרבה חסר מן הספור ויש לי דברים בגו רבים כהמה. אי"ה אעשה להם מזכרת בח"ב ואחלה פני המעיין בספרי זה (גם פה כאשר כבר נזכר בשאר מחבורי) כל הדבר אשר יקשה ממנו בו יקריבהו אלי ושמעתיו ולא יחוב אותי שלא מדעתי. כי ת"ל אוהב היושר ומודה על האמת אני. 

הפעם אודה את ה' בפי ובתוך רבים אהללנו. מקצת שבחו בפניו אספר. מי ימלל גבורות ה' ישמיע כל תהלתו. הלא מלא כל הארץ כבודו. ומי יעצור כח לערוך אליו מלין לחבר, היסופר לו כי אדבר. אספרה שמך לאחי ובתוך קהל אהללך. ממצירים גאלתני, ומבית עבדים (ארץ מעררין אנשיה מכודנים, שקורין פאדאני) פדיתני. מחרב של שלום ושל צבא מלחמה (עוברים בארץ הקיר"ה ושאר מדינות) הצלתני. ומדבר (שהיה בברודא בעת בואי שמה אחר חתנותי הראשונה) מלטתני. מחליים רעים ונאמנים ביחוד (בט"ו לשבט תק"ג לפ"ק) דליתני. מכמה סכנות עצומות בים וביבשה הוצאתני ומשיתני. מפי ארי"ה מסובכו הושעתני. ומקרני ראמי"ם (רו"ש. אר"ו. מו"ש. יו"ז. מע"נ) עניתני. ברעב זנתני. ובשבע כלכלתני. אודך כי עניתני. אודך ה' כי אנפת בי ישוב אפך ותנחמני. ומתהומות הארץ תשוב תעלני. גם עד זקנה ושיבה אל תעזבני. אחסה בסתר כנפיך סלה. עד אגיד זרועך [לדור] לכל יבוא גבורתך הנה שפתי לא אכלא, ויהי שם כבודך מרומם על כל ברכה ותהלה, מפי כל ברואי מטה ומעלה, לעולם ועד נצח סלה. אמן. 

הערה אל עין הקורא 
לאדם מערכי לב ומה' מענה לשון 
אתה המעיין בספרי זה, אוהב או שונא, שמעני וישמעך אלהים שמים וארץ קונה. עם שהארכתי למעניתי, בהקדמתי לחלק ראשון שכתבתיה מאז החילותי לחבר ספר זה בימי חרפי טל ילדותי, השתעשעתי בה בחינוך לשון והרגל מליצה לי ולהילדים אשר כגילי, וחברים מקשיבים לקולי. בשנת דבר בעתו מה טוב, ולדעת לעות את יעף דבר, מיד אחרי נישואי ראשונים וחתונתי. הנה מלתי, מלין אדברה וירוח לי. להסיר ממני עקשות פה דובר נבלה, מעקש הישרה ופוסל במומו ואומר לבלה. דע לך כי הספר הלז הוא ראשית פרי עטי, בכורי תנובתי. בהיותי עדיין חסר ספרים, לא היה לי אז רק ארבעה טורים עם ב"י (שנתן לי דודי החסיד שהדפיסם, לדורון שושבינות). לא ש"ס ולא שום חבור אחר היה תחת רשותי, לא קדמון או אחרון נמצא לי בעת ההיא אתי. ונאספו אלי תלמידים הגונים, בחורי חמד נשואים ופנויים, ללמוד עמהם גפ"ת וטורים. נתנו עיניהם בי חשקה נפשם לשמוע אמרי כי נעמו, ולא יכולתי לשום לאל מלתם, כי היתה השעה צריכה לכך, במקום שאין שם איש (בק"ק ברודא בימים ההם) השתדלתי להיות לאיש, מרעב לדבר ה' לא מנעתי, לחמי נתן מימי נאמנים לא במחיר כוזב, כי אם בכוסף נמרץ ורצון בלי טעם, כי הרגשתי חסרוני היות כספם רב מהשגתי. לא לבד מצד עצמי (כי לא זכיתי לשמש את אבא מרי כל צרכי, באשר היה טרוד במלחמת חובה, מעת שנעשיתי בר מצוה. ולא ארכו הימים הזמן הפריד ביני לבינו זצ"ל. הוא הלך למנוחות, ועזב אותי לאנחות. יגעתי באנחתי, ומנוחה לא מצאתי, והושלכתי אל ארץ אחרת אשר לא ידעתי). אבל גם מחמת חסרון הכנות המצטרכות ללמוד וללמד, כי לחם צר ומים לחץ נתן לי ה', ולא ראו עיני את מורי, מעוט עסקי בתורה היה מעוני, משולל כל טוב זמני, והכשר עולמי וגופני. הגוף היה מיוסר, והרוח כלוא במאסר, ומספרים וחבורים מחוסר. ואין אומן בלי כלים. 
עכ"ז החזקתי באומנות אבותי, נגד כל הסבות הקשות המתרגשות אשר השתרגו עלו על צוארי, הכשילו כחי, הבשילו אשכלות מרורות, וצרות צרורות רבו למעלה ראש עצמו מספר. שמתי פני כחלמיש, לרדוף אחר מלאכת ה' באמונה מצות שפתיו לא אמיש. הגהתי רוב ספר הטורים וב"י ממוקשי הטעיות כפי כחי וקוצר יכלתי, ולבאר לשונות חמורות שהרגשתי שמתי מגמתי, כפי השגתי בארתי והארתי, למען יהיו ד"ת מחודדים בפי ובפי תלמידי לא החדלתי תירושי מתקי ותנובתי. ובמקומות שדבריהם נפלאו ממני קוצר השגתי הודעתי, שמא יבוא אדם וימלא אחרי ישלים את אשר חסרתי. ואחזיק לו טובה ומה' תהיה משכורתו. על כן הונח החבור הלז בקרן זוית, זה יותר מארבעים שנה, כי חשבתי לעבור תחלה על דברי מחברים אחרים בטרם אוציאנו לאורה, ולעשות לו מהדורא מעקרא. אבל לא עלתה בידי לצאת י"ח כראוי, אף על פי שבמשך הזמן (עם כל קשיו והתנגדותו אלי) חנני ה' קצת ספרים, וחבורים שונים. מחשבה מועלת אף לד"ת, כי הגלגולים והטלטולים והבלבולים שהתעוללו בי הלאוני מאד. רוב זמני הקשה ערפו נגדי, ויחשבני לאויב וירב כעסו עמדי, לא הרפני עד בלעי רוקי, הקיפוני כארי יסורי גוף ונפש וצער גידול בנים וטפולי הרב לכלכל ביתי. על כן נואשתי מזה, לא יכולתי להעמיק עיוני כתאותי, כ"ש לשום עיני על חבורים חדשים עם ישנים, לידע אם כוונתי במקומות לדברי מי שקדמני, או אם דברים שאמרתי טעות הם בידי. כי היה מהנמנע בחקי, לרגל המלאכה, ולרגל הילדים. ולנצח כל הסבות הרבות המתחדשות, יום יום דברו אתי קשות. וגם שלא למנוע עונת הקביעות המחויבת בתורה שבכתב ושבע"פ, ולמשש כליהם ההכרחיים, אשר מבלעדם לא ירים איש את ידו ואת רגלו בידיעת חלקי התורה, האמונה והמצוה המקרא והמסורת המדות והדעות. כדי לידע מה להשיב לאפיקורוס, ולידע מה טוב לאדם בחיים המדומים האלה. 
דחקתי השעה ופניתי מעסקי הבלי העולם, נעשיתי אכזרי על בני על אודותם, ואם לא מצאה ידי די חפצי לחקור כל לבותם וכליותם עד כלותם, את כל אלה ידי הכהה. עשתה כמסת אפשרות השגתי לחשוף מטמונים ואוצרות מלכים בחצריהם וטירותם, בתי נכאתם וחמדתם, ואת כל משכיותם, לדעת להבין אמרי בינה דברי חכמים וחידותם. מצב העולם מה טבעו מהלכו ומסעו טובו ומכאובו ונגעו, גם תולדות הזמנים והשתנותם, ומקרי בני האדם לדורותם, לא מנעתי עצמי מלראות, גם הוללות וסכלות לידע מצפונם וסודותם, ועל כולם היתה מגמת פני לדעת מה יעשה ישראל בבור השבי בגלותם. לא נתתי עיני בממון שאינו שלי כסף עובר, לשוא צובר, לא לבי הלך לקחת הכסף והזהב לרדוף אחר תענוגות בני אדם שדה ושדות ואת כל במותם, לא קנאתי בהוללים מחשבות בני אדם ותחבולותם, עשה סטים שנאתי, לא פניתי אל רהבים, לא ישבתי עם מתי שוא ולא בסוד משחקים ואעלוז, לא דרכה רגלי בנתיבתם, יגעתי להעשיר בקנינים קיימים ולא מצאתי אלא מעט מזער מחשקי, עשתונותי זרו מתאותם. על כן נחלק לבי לחלקים רבים, והוצרכתי למעט החפוש בספרים, על כרחי שלא בטובתי, ואין דנין משאי אפשר. 
אכן הסתפקתי במועט ההכרחי, ולא עיינתי כלל בחבורים אחרים בקבע, אם לא במקרה והזדמן, רק בספר מגן אברהם בלבד היה כל מעייני על פי הרוב בעסק חבורי זה, אחר שזכיתי לספר זה של אחרונים, שהכל אליהם פונים. ואף גם זאת לא יכולתי לירד לפלגות גדולים חקרי לב הללו מדי עברי על הטור ובית יוסף, כי באמת הטרדות מנעוני פעמים רבות מלעיין אפילו בספר הלז, ולא אפילו בדרכי משה המודפס אצל הטור, ואין צריך לומר שלא היה לי פנאי לעיין בדברי הקודמים והמאוחרים, ועל מ"ש האחרונים שלנו הידועים בשם. ועל ספר מגן אברהם סמכתי בלשונות החבורים המובאים בתוך דבריהם, לא הרהרתי אחר העתקותיהם, לא בדקתי אחריהם, כי אם לעתים רחוקות, שנזדמן לי לפעמים לעיין באיזה חבור קדמון או אחרון, במה שנוגע לספרי זה, כי לא עלי המלאכה לגמור. וכבר אמר פקח לא יגונה דורש החכמה אם לא הגיע לתכליתה. הנה גנאי דאית ביה קדמתי לאמרו. 
לכן זאת בקשתי מאת הקורא ומעיין בספרי זה (וחבריו שכבר יצאו לאור הדפוס) אם אולי המצא ימצא בהם דבר מה שכבר נמצא בספרי זולתי, לא יחשב לי עון לומר גנוב הוא אתי, העידותי בו היום שלא יקרהו אשם, החושד בכשרים, כי חף אנכי תהלה לאל מעון המתלבש בטלית שאינו שלו. ומה בזה חידוש אי מתאמרה משמיה דגברא רבה כוותי. (ואלמלא) [ואלמלי] ראיתיו כל שכן שהיה מהנה אותי, שכיוונתי לדעת גדולים ממני. והנה התנצלותי לא רחוקה מבן דעת ישר, שאין לו פניה אחרת ללכת אחר שרירות לבו להטיל מום בקדשי שמים בניב שפתים, בפרטות מה לחשוד איש כמוני בכך, וידוע לכל שאינני עושה קורדום מחבורי אפילו יהבו לי כל חללי דעלמא, כאשר לא יוכלו להכחיש זה אפילו השונא המוחלט, שאינני שולח ספרי דורון לבעלי כיסים, המפורסמות אינן צריכות ראיה. אם כן ישכיל זאת כל אדם מבין מדעתו, מאחר שאין לי תועלת וריוח בדבר, מה לי להגדיל חבורי ביגיע של אחר, גם להרבות כבודי לא הוצרכתי בכך, כי בחסד ה' עלי כבר יצאו כמה מחבורים שלי לאור עולם. ולא ימנע מאחת משתי אלה, אם יצא לי שם בהם (מה שלא בא במחשבתי מעולם עד בשחק נאמן, שלא נתכוונתי לטול עטרה ושם תפארת בהדפסת ספרים שלי. ואם היה זה בדעתי, אז ודאי הייתי מכבדם ושולח אותם דורון, כמנהג מחברי ספרים בזמננו, ועל ידי כך מרויחים בשני הדברים, ר"ל בממון ובשם, כי באופן זה החבורים מתפשטים, ורוב הקונים אינם מבינים אותם וחושבים שכל המחבר ספר אדם גדול הוא, אפילו ראוי המחבר לכרכו בספרו ולהוציאו לבית השרפה חוץ לשלש מחנות, ואני על ידי הנהגתי ההפוכה משאר בני אדם בדורי זה, משולל משני התועליות המדומות הללו. עם שלא נעלם ממני, שאם הייתי בוחר בדרכיהם, הייתי מרויח הרבה יותר מהם. יהי מה, אני בתומתי החזקתי ולא ארפה, ועל ידי כך ספרי מונחים בקרן זוית, וקרן שלי תקוע בהם, ושמי לא נזכר בשום תואר מעלה בשערי ספרי, וכמה מחבורי שלא נזכר שמי עליהם כלל, לא תואר ולא הדר לי). ואם לא זכיתי לשם בכל החבורים שיצאו מתחת ידי עד הנה, ולא נהניתי מאומה, מה לי עוד להוסיף עליהם להיות למשא עלי, הלא מי שיש לו מוח בקדקדו על כרחו יודה כי כל מה שאני עושה בזה ה' הוא העושה, ה' חפץ להגדיל תורה ולהאדירה. ביחוד בעתים הללו שיצאו בני בליעל מקרבנו לבטל תורה מישראל חשבו מזמה בל יוכלו, ורבים מלומדי זמננו מבלי עולם מתוך משנתם מחללי הודה ותפארתה, מהפכים דא"ח לשחוק ולחוכא ואיטלולא. ואני אין כוונתי בחבורי כי אם להועיל להיטיב לעצמי ולילדים אשר נתן ה' לי, ולחברים המקשיבים לקולי להעמידם על האמת והיושר. 
עם כל זה אינני מתגדר במלאכתי ולא בחכמתי כי נבונותי. לא אומר קבלו דעתי. ואם יחשוב אדם שטעיתי באיזה מקום, לא יירע לי, אך יודיעני, ואחזיק לו טובה וחינות. הגדתי היום שאיני כפוי טובה, למי שיצילני מן המכשלה הזאת תחת ידי. חלילה לי לכעוס ולהקפיד על ככה. וכי מי אני ומה חיי (מעט ורעים) שאעשה בנפשי שקר לחשוב עצמי גדול מכל המחברים שעמדו לישראל אחר חתימת חזון (אפילו בתלמוד הקדוש אשר בית ישראל נכון עליו, מצינו [שבת סג, ב] שאמ"ר דברים שאמרתי בפניכם טעות הם בידי. וכהנה רבות. ואמרו [גיטין מג, א] אין אדם עומד על דברי תורה אלא אם כן נכשל בהם) שאין אחד חכם נצול מזה. אין צדיק בארץ בשכלו, אשר לא יחטא לפעמים בעיונו בעת מהעתים, שגיאות מי יבין, אף כי אנכי דל המדע חדל אישים שבע רוגז ורעות ולא אכל בטובה נבזה בעיניו נמאס, והזמן בגד בי. היה לבי כדונג נמס, איך יגבה לבי ואיך אבטח בעצמי שחכמתי יותר, ואיך אאמין בנפשי שלא שגיתי במאומה, אדרבה יהא פלא גדול בעיני אם לא ימצא אדם אחרי מאומה שלא יפה כיוונתי. 
(ולאמת דברי שאין זה דבר זר אצלי (ולא כטבע שאר בני גילי שקשה עליהם להורות על שגיאתם וטעותם, ולהניח האמת עשוקה) לחזור בי ממה שכתבתי בשכבר, ולתת כבוד לאמת. אראה מקום למעיין בספר הלז ריש סימן נ"ט, נחמתי על מה שכתבתי בספר עמודי שמים, וכן במגיזה (דף פ' ע"ב בראשו) ניחא לי לשויי נפשי הדרנא ממה שכתבתי בלחם שמים, וכן בחלק ב' הלזה (סי' ע"ר ובסי' תכ"ג) שתיתי כוס תנחומין על מה שכתבתי מלפנים בספר עמודי שמים, וכמו כן בסימן תרל"ט, ובעיר האלהית בסדר עבודת דיום כפור דמנחה סתרתי דברי רמב"ן, אשר בניתי בלחם שמים [יומא פ"ב מ"ב] אני הורס שם ולא חששתי, ולא חסתי על כבודי. וככה בלי ספר קרה עוד יותר ביתר חבורי, כי רוב שנים יודיעו חכמה. הטוב טוב אנכי מרבי מארי מתניתין [ב"מ מד, א] שבילדותו שנה הכסף קונה את הזהב, ובזקנותו הפך משנתו. וכך מצינו [ב"ב קנז, ב] גם לרב אשי מסדר הגמרא דהדר ביה ממאי דאמר בינקותיה ותקנה במהדורא. והרי בזה עדות נאמנה מאד, שאינני חושש לכבודי בדבר הנוגע לכבוד תורת אמת, שהיא מגמתי מיום היותי על אדמתי. ומובטחני בך קורא בצדק איש אמיתי שתתן אמת ליעקב. 
ומה חדוש בזה לעמוס התלאות כמוני (היודע לחשב שנותיו של יעקב ימצא שלא ישב יום אחד בשלוה, וכבר יש לי חבור מספורי קורותי ותולדותי מגלת ספר כתוב עלי). שמעתא בעיא צילותא, ולא צילא דעתאי לגמרי דכחיש חילאי. ואם הייתי נעצב לעבר, כאשר באתי בקובלנא רבה בהקדמת ספר שאילת יעבץ וספר עמודי שמים, הודעתי צערי לרבים מקצת מהקורות אותי מיום היותי, זה למעלה מעשרים שנה. אף כי עתה הנני כואב להווה. הלא מאז נכפלו צרותי ומבוכותי הרבות והרעות הוה על הוה נתקיים בי. לא שלותי ולא שקטתי ולא נחתי ויבוא רוגז לעת זקנה. ועד בשחק נאמן, כי מימי לא נכנסה שמחה בלבי, כמדומה לא התעלמתי אפילו יום אחד מסוף כל האדם, וכמעט לא שעה אחת הסחתי דעתי מאבלות ישנה, והמשכת הגלות החל הזה ודלות עמנו מבלי הדעת, ושפלות תורתנו. על אלה חשכו עיני רבות אנחותי ולבי דוי, לחמי לחם דמעה. 
אף כי עתה זה ד"י שנים ידי כבדה על אנחתי היתה לי דמעתי לחם יומם ולילה וגו', כל היום כלימתי נגדי ובושת פני כסתני, מקול מחרף ומגדף וגו', על אודות הרעה הזאת מאחרת, התועבה הנעשית בפאדליע אשר יגורתי מאז החל נגע המינות להראות פה, ונאמן עלי הדיין כי על אפי ועל חמתי הכניסוני בריב לה' ראשי ג' קהלות ויחידי סגולה, המה הרהיבוני נגד רצוני, האותיות שאלוני, ובקשתי מהם והתחננתי אליהם יניחוני, על דעתי בל יעבירוני. וכל התחבולה לא הועילה, אין חכמה ואין תבונה ואין עצה לנגד ה' נורא עלילה. מה שארע לאב ארע לבן, משכני בחבלי עבותות אהבתו יתברך, שלא להניח להשחית כרם חמד נחלת ה' ואשר יסדו אבותי. ותהי זאת נחמתי כי לא כחדתי אמרי קדוש, וה' ראה בעניי והזריח שמש צדקתי בכל העולם (שאפילו מדברי ספר כתב איש ריבי דמריה צבי מזדכה אני, כמו שכתוב בספר של תלמידי יצ"ו) במה שארע פה ובפדאליע, מעת היותה שם אני לעמוד בפרץ על פי בקשת הפצרת חכמי יועצי ד' ארצות לענות לכסילים. 
ותהלה לאל דברי עשו פירות אצל הכומרים, להציל ספרים הקדושים ממאכולת אש, ולשרוף תמורתם כתבי המינות אשר אכלה חרבם במחוז ההוא זה כמה שנים, כאשר העיד גם רי"ח יאמפלער. ולולי ה' שהיה לנו בקום עלינו אדם ולא מלך בישוף דקאמניץ לבלע נחלת ה', כבר נשתכחה תורה מישראל. גם זכורים יהיו לטוב הבחורים הנאמנים לה' שמסרו נפשם על קדוש השם וגלו מסתוריהם של הכת המודחת שבנו להם פה במה לשקוץ ש"ץ שר"י, ושמו נפשם בכפם להציל הכבשה מיד האר"י נוהם מתוך קופה של בשר, וזאב ערבות ערבונא שקלי מניה נכים אבא לפום ברא, שותא דינוקא בשוקא, ונתפרדה חבילה, לולי זאת כסדום היינו. ברוך אשר הפיר עצת הקמים עלינו להדיחנו ולא הפר בריתו אתנו. על כן נחמתי על כל התלאה אשר מצאתני בעסק ביש דין, והפסד רב שגרם לי זה ענין רע. את הכל קבלתי וסבלתי מאהבת בוראי, מ"מ אם העושק יהולל חכם, על אחת כמה וכמה אשר כמוני לא למדתי חכמה וגו'. צלולה היתה החבית ועכרוה רודפי חנם ישטנוני תחת רדפי טוב באמת, להנאתם ולתועלתם הקיימת, על לא חמם בכפי, ולא מרמה בפי. ולבי ישתומם בקרבי, על החוצפא והעזות הגוברת, והחמס והעול והתרמית והשקר והליצנות. 
כללו של דבר כל ד' כתות חשמ"ל פשטו וגברו מאד על הארץ כמעט קט אבדה האמונה. ואני נשארתי לבדי, ואין איש מתחזק עמדי, להשגיח על תקנת בני עמנו ההולכים ודלים, כי אזלת יד אפס עצור ועזוב בישראל, איש לבצעו, אין איש שם על לב לחוש על תקנת הצאן הנדחה. וכמה מעות פזרתי בהדפסת חבורים שונים להקים דגל האמונה שלא נהיה לבוז ולשנינה, כי מה יועיל כל עסקנו בלמוד, אם ח"ו לא נגדור בפני פורצי גדרו של עולם, וכאשר נכתב אלי מגבול פולין שאין אחד מאלף מאמין בתורה שבעל פה, כל כך פשתה המספחת, אוי לעינים שכך רואות ואזנים שכך שומעות, לזאת מאנה הנחם נפשי. על כן זחלתי ואירא מן המשגה והטעות בדבר הלכה חלילה, בהיותי עומד משתאה משתומם לילה ויומם. על מה שעלתה בימינו, ואין מתעורר להחזיק בידינו. וגם נודע מאמר המשכיל, מימי לא נצחני אלא בעל מלאכה אחת. ולבבי ומוחי נחלקו למחלקות רבות מאד, בעסק חבור ספרים אין קץ, המונים המונים בעומק החרוץ, בתורה ושבע"פ, באמונות במדות ובדעות, בטבעיות בחיצונות ובפנימיות (אך לה הטרחתי עצמי רק במועיל וערב לגוף משכן הנפש להטיב אחריתה) בקורות ומאורעות ותולדות הימים ושנויי הזמנים (כי מהם נקח אות ומופת לשפוט מהעבר אל העתיד) בהנהגת חיי האדם גופו ונשמתו, להועיל לעצמו ולזולתו. וביחוד בהשבת אבדת צאן נדחה הצולעה ונהלאה, מבלי מנהל ומרוב תלאה, לפקוד עליה לשמרה מן זאבי ערב ואריות הדיחו, ושלא להתגאל בפת בגם ויינם ומתבשילהם אשר הקדיחו. 
עינים הייתי לעור בדרך אפלה, ורגלים לפוסח על שני הזיופים אני, אב לאביוני אדם בה' יגילו. ישישו כי ימצאו גבר מחזק ידים רפות וברכים כושלות, אמצתי אף אזרתי חיל, עינים עורות לפקוח, לאסירי התקוה פקח קוח, לא דבקה לשוני חכי למלקוח. יען לבשר ענוים ה' משחני, לחבוש לנשברי לב שלחני, ואנכי לא מריתי, אחור לא נסוגותי וגו', על כן לא נכלמתי, וישם פי כחרב חדה בצל ידו החביאני. ברוך ה' צורי המלמד ידי לקרב ואצבעותי למלחמה, ונחתה קס"ת נחושה זרועותי, וישימני לחץ ברור, להטביע און במצח נחושה. הן כל אלה ידי עשתה, בעזר ה' הקורא בשמי ומחזיק ימיני, בימינו ימין ה' רוממה לחבוש לנשברי לב לבשר ענוים דברים טובים וניחומים. 
ועם זה ידי עסקניות להשיב שואלי דבר. לא מנעתי מלתת לאיש מי שהוא שאלתו, אם הגונה היא, ולעשות את בקשתו ממני, בכתב מלא, הן במלי דשמיא, הן במלי דעלמא. לא הוצאתי שום אדם ממני בפחי נפש, לא מנעתי מחפץ דלים, הן בתורה הן בדרך ארץ, הן בצרכי גויתם גופם ונשמתם. ובשמאלי וכלאחר ידי מוכרחני לעסוק גם במלאכת ביתי וטפולי המרובה, ופרנסתי הקשה כקריעת ים סוף. ואין איש מתחזק עמדי, אין נושא במשאי הכבד, אין מלאכתי נעשית ע"י אחרים כרועי רוח רועי עצמן, היושבים על סיר הבשר, ומכל אשר יתאוו אין לבם חסר, והיה שארית יעקב כטל אשר לא יקווה לאיש ולא ייחל לבני אדם. א"כ אין פלא אם נזדקר איזה משגה בתוך חיבורי. אעפ"כ יזהר אדם שלא לחוב אותי שלא מדעתי, ויקח מוסר ממה שלפניו, כי הלא כמה בני אדם גדולים זקנים יודעים את התורה הריצו אלי אגרותיהם בחשבם שמצאו איזה טענות עלי בספר לחם שמים, ואשיב להם דברים אשר עם לבבי לא לאהבת הנצוח, וחזרו והודו כמדת חכמים, כאשר כבר באו לדפוס בסיום ספר שאילת יעבץ, ויותר מהמה בכתובים אצלי, אי"ה יתפרסמו גם שאר דברי השואלים אותי דבר גם בחבורי השונים. 
וגם מה שכתבו נגדי אותם שכתבו בשכרם שקבלו מאת השוטים החלפנים (אשר אין חליפות למו) והעלו חסרונם על גליונם, העידו על עצמם שלא הבינו אפילו שיחתי הקלה, והיו לשחוק ולקלס, כמבואר בקונטרם זכרון בספר, ולולי שחששתי שלא לעורר מדנים כבר היה בא בדפוס. ומה לי עוד להרחיק עדי כי כיוצא בה יראה המעיין גם בספרי זה (סימן רכ"ז) כמה שגו המגדילים עלי בנוסח ברכה דעושה בראשית שהצגתי בסוף סדר עולם לתקופת החמה. ומזה יוקש לטענות ותואנות שבקשו למצוא לי קלי עולם אשר לא ידעו דרך ה', שמחו בשטות עצמם, בההיא ביצה מוזרתא, ושדו תכלא בכולא. ומתחלה היה לשחוק בעיני, כי הוא דבר קל ופשוט שאין כדאי להאריך בו (וכבר היתה למשל הצפרדעים צועקים במקום שאין מים) ואין יוצא ממנו שום דבר קטן או גדול בדין ודת. והעלימו עין מכל הדברים הרבים הגדולים הטובים העמוקים היפים ונחמדים שבו. ולא יכלו להוכיח עלי חרפתי בשום דבר שכל מדע גמרא וסברא ובראיה מכרחת. אמרתי בלבי כמה מוצלח אני מכל המחברים, שלא מצאו עלי עילה מלה כדבא ושחיתא אלא זאת. לו יהי כדבריהם ששגיתי בכך, אתי תלין משוגתי בספר הנ"ל שכתבתי בטרם היותי בן עשרים שנה, שבא בדפוס שנת כלחם השמים, ראוהו נבונים ויאשרוהו בעלי מדע ויהללוהו בשערים. ועתה שחקו עלי שעירי"ם דבית הכסא, נערים מנוערים מתורה ומצות. בוערים חרשי משחית חרשו עלי רעה, להוציא דבה על ספרי לחם חמודות הערב לחיך בריא, אמרו נשחיתה עץ בלחמו, כד הוינא זוטרא לגברי השתא דקשישנא לדרדקי הני תלמידי תרביצאי דבי מר שמאל באסקונדרי אטללו, וא"ל ההוא שידא בבאא /בבא/ אית להו, בבא דבבא ותרע"א דדרתא לית להו. ולפי שראיתי עתה כי לא רבים יחכמו, אטרוף הביצה בפניהם, ואודיעם האמת, אף על פי שהיא ביעתא בכותחא לא  לשרי אנש באתרא דרבה אנא על כרחייהו, ואשרי האי תיגרא ברישא בכיבשא, אמלוג ראשם, כדלעת הרמוצה וביצה טורמוטא. 
ז"ל [בלחם שמים] ריש פרק קמא דביצה, והא דלא קתני אוסרין ומתירין, עיין בתו'. ולי נראה דמשו"ה נקט תאכל ולא תאכל דאחד איסור אכילה ואחד איסור הנאה במשמע כו'. והשתא אתי שפיר טפי, דלהכי לא קתני אוסרין ומתירין דקבעי לאשמועינן דבתרתי פליגי, מאן דשרי שרי אף באכילה, ומאן דאסר אסר אף לסמוך בה כרעי המטה, דהנאה בעלמא היא, וכל שכן לטלטול שלא לצורך, עכ"ל. ולעג הלץ על זה, שלדעתו המזוהמת, אין זה שייך אלא בדברי תורה, לא בדברי חכמים, איהו בדידיה לשטותיה אזיל, שמלעיג על דברי חכמים ומתלוצץ בתורה שבע"פ (ובאמת הוא בער וכסיל לא יבין את זאת, שגם בתורה שבכתב עושה חוכא וטלולא ומהפך דא"ח, אסור לספר הימנו שכל העולם דומה עליו כמישור והכל שוה אצלו) אבל המאמין בתורה שע"פ כבתורה שבכתב, הוא יבין וישכיל, כי התורה נקראת אחת, אחת היא לאומה לכתוב ולמסורת, כמש"ה [קהלת יב, יא] כולם נתנו מרועה אחד, אל אחד נתנן, פרנס אחד אמרן, מפי אדון כל המעשים [חגיגה ג, ב]. וכתוב [דברים יז, יא] (כפי) [על פי] התורה אשר יורוך. 
ובמשנה (שלהי בכורות) א"כ למה נאמר שלש גרנות, הרי הלשון אחד, ושוה עם מה שאמר ר' אבהו [פסחים כא, ב] כל מקום שנאמר לא תאכל וכו' ומה בין זה לזה. ובר"פ המנחות והנסכים [מנחות ק, ב] פריך תלמודא אדתנן שנטמאו משקדשו בכלי, פשיטא סד"א הואיל ובעל מום טמא, טמא נמי כבעל מום דמי, קמ"ל דלא כהאי טמא קרייה רחמנא. הרי שלשון משנה ולשון הכתוב אחד הוא בלי הפרש. ובריש פסחים [ב, א] שקיל וטרי תלמודא (דף שלם) להקשות מלשון המקרא על לשון התנא, ומסיק דבדרבנן נמי איכא קפידא ודיוקא כבלישנא דקרא. ומייתי לה קראי. ובגמרא ריש מציעא, מקשי תלמודא מי מצית למימר בראיה קני, והאמר רבנאי ומצאתה דאתאי לידיה משמע, הא קמן בהדיא דמקשינן בפשיטות מלישנא דקרא אלישנא דמתני', והתם הוא דשנינן אין מציאה דקרא כו' מיהא תנא לישנא דעלמא נקט כו' דמכי חזי לה סבר כו'. והך טעמא מישך שייך התם, דבלישנא דעלמא קמיירי, שזה אומר אני מצאתיה, דרובא דעלמא לא גמירי ולא דייקי לישנא, והך שינויא לא שיד הכא כלל דלאו בלישנא דעם הארץ מיירי, הכא בלישנא דתנאי עסקינן דדייק טובא, לשון בני אדם ודאי לא דמי ללשון משנה, כדמוכח בנדרים [ל, ב] בכל מקום שהולכין בהם אחר לשון בני אדם, אף על פי שאינו מסכים עם לשון חכמים, דדייקי טפי, כדתנן בבחירתא [עדיות פ"א מ"ג] מלא הין מים שאובין [פוסלין המקוה] אלא שאדם חייב לומר בלשון רבו, ופ"ג דמקואות [מ"ג] לא אמרו מטילין כו' א"ל לא כך ולא כך אמרו אלא שנפלו, וכן הרבה. 
ותמה על עצמך, וכי כעור היה לומר בפירוש, בית שמאי אמרים מותרת באכילה ובית הלל אומרים אסורה, כמו ששנו בהרבה מקומות דוגמת זה (ובלשון זה אין צריכין לדחוק ולומר איידי דבית שמאי נקטי בית הלל נמי הך לישנא, אבל אסורה הוא לשון כולל) או הו"ל לפרושי אוסרין אף בטלטול, אם לא נתכוונו בקצור הלשון לכלול בו דבר אחר, והדבר ברור שבודאי נתכונו לרמוז בלשון זה, גם איסור הטלטול, כי מה להם להשתמש בלשון תאכל ולא תאכל, דמשמע לכאורה לא סגי דלא תאכל, לב"ש, ולב"ה הוה משמע דלא תאכל לעולם, אלא ודאי סמכו על כללו של ר"א, דלא תאכל כייל נמי איסור הנאה ר"ל טלטול ודכוותיה, ואף הנגיעה במשמע, ולכן עכשיו אני אומר שהוא דבר ברור בלי ספק, והוא ר"א עם תרוצו של ר"י בתוס', רק שבתרוצו נשאר גמגום דבית הלל נקטי לישנא איידי בית שמאי שהוא דוחק מבואר, ולדידן ניחא. 
עוד הקשה המלגלג הרעב (לד"א) ונקשה, וכי ערלה אסורה בטלטול בשוי"ט. ולא יכולתי להבין אם היה סומא כשאמר זה, שלא ראה לא ידע מה שלפניו בגמרא [ביצה ד, א], אין מטלטלין אותה לכסות בה הכלי. וכן תום' זכרוהו בפירוש (אף שכמדומה גם מבעל תי"ט נשמט דבר זה, שאל"כ לא היה צריך להראות מקום לפ"ג, מה שמפורש לפנינו במקומו). אמנם ביצה זו שנולדה חמורה משאר מוקצה, שאין לו שורש מן התורה, לפיכך מותר בנגיעה, משא"כ ביצה זו, אפילו בנגיעה אסורה. ואי תימא משום דעגולה ומתנועעת בנגיעה, הנה שהמשיג הלז לא ידע לא תלמוד ערוך ולא ש"ע, ומעוור עיני תלמידיו השוטים ובורים, או שמא אהניא ליה שטותיה דמזלזל בדברי חכמים. ולא על המלגלג אני כועס, אלא על המברך און החושב ללמוד ממנו, ואומר דבר בשמו, אטו בשופטני עסקינן הרי אמר לכל סכל הוא שאין לו חלק ונחלה בתורה. בוא ואראך סכלות העורים הנמשכים אחריו, שאפילו לא היה מפורש כאן איסור טלטול, מבואר הוא (שדבר האסור באכילה והנאה אסור אף בטלטול שבת ויו"ט) במשנה שלמה פרק מפנין [שבת קכו, ב] במוקצה הקל ממנו, שהרי שנינו שם, אבל לא את הטבל כו', והלא דברים קל וחומר, מה אם טבל, שבפירוש אמרו [שבת מג, א] טבל מוכן הוא אצל שבת כו' וכן חבריו, ערלה וכיוצא בה, שאיסורי הנאה ואין היתר לאסורן, לא כל שכן שאסורין בטלטול, דלא חזיא למידי, וגרעא מאבנים ועפר. הנה ברור שלא ידע ספר. והייתי יכול להרחיב הענין יותר, אלא שאינו ראוי להאריך בכך. וכבר מבואר הדבר די והותר. 
אם כן מה שמץ דבר נשמע בה בביצה זו. הלואי שתהא זאת בלבד טעותי, אזי ודאי אשמח ואתן הודיה על חלקי. כל כי הא מילתא לימרו משמאי. כל מן דין סמוכו לנא. נמצאת ביצה מוזרת זו נפש היפה תאכלנה וראויה לגמעה חיה. כל שכן שהיא צלויה (טבא ביעתא מגולגלתא משיתא גייסי ברבנן דסודרייהו כדרבנן, ולא ידעי ברוך שאמר כו') דבר חשוב היא ואינה בטלה באלף מקשנים עקשנים, שאינם במקרא ולא במשנה וגמרא וסברא, לא תסמכו לן מן סרמיסין המסרסין הלכות ושמועות כורתין ביצה ועושין סריסין, כהנהו ביעי חשילתא יאלי דחמור"תא, דקשי בהו האי סתם מקשן הכוי הגדול הזה, הנותן ביצה בצד המחם בשביל שתתגלגל ומפקיענה בסודרין דהנהו דחפו גונדא. אשר שמענו והוגד לנו כי עתה מקרוב נעשה חובר חבר גם בהוראה (הן שני ספרים ידענו ממנו בדפוס, הלא הם ס' מירס שקראו קאנ"ט, וס' לאי"ד, מלבד כמה סכ"י הידועים שמסר לתלמידיו בצנעא, ובקיאים בהם המומרים שבפאדליע, ואומרים בפה מלא שעליו סומכים, כמפורסם בעולם, ונודע ג"כ מאז לפני י"ב שנה ע"י הממליץ בעדו היאמפלער, ועוד השלישי לא בא לידינו, מסתמא אוקי גברא אחזקתיה, רמי גברא אאפיה) ושאלנא לתלמידיה לימרו לן מילתא מעליתא דאית ביה, אתרמי ואייתו לקמן נמי ביצים מוזרות שישב עליהם רבם אפשר חמשים שנה, וארע פלא גדול כי לעת עתה יצא אפרוח מקלפתו והיה בריה חדשה, בתר דקשו בה טובא ולית נגר דיפרקנה בי מדרשא, לפ"ד המתפארים בו צ"ו לצ"ו ק"ב לק"ב שוא לשוא, אמינא להו במטותא מנייכו, העתיקוהו לי כצורתו וכלשונו החידוש ההוא שמצא שר חמשים וחמשיו, כי חייב אדם לומר בלשון רבו, גם כדי שלא יכפור בנו בשעת הדין לומר שלא אמר כן מעולם (כדרך שהכחיש כתיבותיו ומעשי אצבעותיו אשר עשו ידיו חטא) והציגוהו אלי, מועתק מספרו, אהא דאיתא בש"ע י"ד (םי' ק' [ס"א]) בריה דהיינו כגון כו' וביצה שיש בה אפרוח אפילו באלף לא בטלה, ע"ז כתב הכותב גט כריתות למאורשה, כלשון הזה. ודע כי כוונת המחבר במאמרו ביצה שיש בה אפרוח להיפוך שהיה בביצה, ופירוש היה אפרוח בביצה והוציאו מביצה ונתערב עם אפרוחים אחרים ואינו ניכר, קמ"ל דזה אפרוח שהיה בביצה אסורה מתחלת ברייתו ונקרא בריה ואינו בטל, אבל ביצה שיש בו אפרוח, שהוא בביצה לא יצוייר התערובת, דאם גם באינך ביצים אפרוחים, כולם אסורים, ואי לית בהו מה תערובות שייך עכ"ל הירוק ככרתי (שבו נכרתו הפוסקים כאשר אמרו, שעל שם כך קרא שם הם' כן, ומכוון הדבר לפי שטתו אבל לא ידע מקרא שכתוב ונכרתו הנפשות העושות התועבות המה נכרתות, והפוסקים שלנו פוסקים לחיותו כורתים לכל ירוק ככרתי ידרוש דרשות של דופי ושורשים אותו מארץ חיים סלה). והנה מי לא יעמוד משתאה משתומם על המראה הגדול של ביצה זו (בת יוחנ"י וממר"א) הטרופה בקערה הפוכה על פיה, שע"י נפילתה טבעה ששים כרכים (הם ששים מסכתות, גם כל הש"ס ח"ו טבע ברוק תפל הלז) ושברה שלש מאות רזים (ויכרת לו ארזים נטע אורן ובשם יגדל) מתלמידיו ששתו מים הרעים מיא דביעי הללו וימותו, ונמצא שם שמים מתחלל. כי מזה מלמד הבקר פשתה הצרעת, למדו להפוך דא"ח לשנות התיבות לסרסן ולמרס! במעיינות הזב מפיו ויורד ריר חלמות על זקנו, מי ראה כזאת מי שמע כאלה קשות, כי בלשון אחרת ובלעגי שפה ידבר אליהם, ואומר דע כי פירוש ביצה שיש בה אפרוח, ר"ל אפרוח שהיה בביצה, והוציאו אדם ממנה, היש משוגע בעולם שיאמר כך, הופך יום ללילה, כמעשה אשה זונה שלטת אתנן לא נתן לה ותהי להפך. מי ישמע אליו בדבר הזה, אם לא תלמידיו החפצים בכריתת הפוסקים ועקירת ד"ת, איה מצא כזאת (שמא בחלוף א"ת ב"ש בצרוף כמה תמורות תעלה בידו) לעקם הישרה, ולהוציא הלשון מגונה ומשונה, נגד משמעו וטבעו הצועק חמס מפניו. 
ואם כה יאמר יפרש גם בלשון גמרא כיוצא בו, חולין (צח, א) ויפול כל משמעות לשון הגמרא ארצה. וזה דרכו כסל כמאן דיליף ריקם. ואם בודאי לשון התלמוד שם אינו סובל פירושו המעוקם, עאכ"ו שאינו מתקבל בלשון הש"ע, שבאר היטב כוונתו (וכן יתראה ממ"ש ב"י סימן פ"ו דבביצת אפרוח ממש כמשמעו עסיק, ומשם לוקח בסימן ק'. עם שבאמת הוא כמש"ל), ונשמר מהבנת רב החובל, המהופך והמבולבל. והנה אראך עוד כמה טעיות טעה שר לסרוחים בכאן, (אף אם כוי מדבר בלה"ק לשונו סרוח הלא ודאי נתכוין על אפרוח של ביצה טהורה. דאי של טמאה, מאי אריא שהיה בביצה והוציאו. פשיטא לעולם אינו בטל. אי חי הוא צריכא למימר דעוף טמא אינו בטל אפילו באלף טהורים. אף לא יצויר הבטול. ואי לא חי הוא נמי לא קמ"ל מידי, אטו מי גרע מנמלה. ומאי אכפת לן אם הוציאו אדם או איך שיצא. הא ודאי כדי נסבה. הלא עכ"פ כוונת לשון המוסרח באפרוח של טהורה היא) חדא אי איתא דזה יש לו צורה, דחיי הוא כה"ג, א"ה כדי נסבה, מאי קמ"ל באפרוח האסור הלז, טפי מכל שאר ב"ח דלא בטלי, ה"נ הוא בעוף הנדרס או הנחבט, ושאר הטרפות שארעו בו שאינן ניכרים ונתערב באחרים, דלא בטיל, ומשפט אחד הוא לבהמה ולחיה ולעוף, הא ב"ח הוא דהוי משו"ה לא בטיל (לא משום בריה) מאי שנא הך עוף אסור דנקט (ולהודיע איסורו אין כאן מקומו, הן ידענו איסורו בסי' ט"ו וסי' (מ') [פ"ו] כמש"ל בס"ד) אם לא להודיענו חדוש בדין בריה (שהוא המבוקש בכאן), מה שלא היה צריך להשמיענו בעוף חי, אחר שיצא לאויר העולם, מה לי עוף זה האסור מה לי עוף אחר. ועוד תקשי ליה, עדיין איך יצויר התערובת, אם האחרים גם המה הוציאם אדם מן הביצה, הרי הם כמוהו, ואם באחרים שיצאו מעצמם נתערב, בודאי ניכר הוא, כי אפילו הם קטנים סמוך ללידתם, כבר נגמרו סימניהם נוצותיהם וכנפיהם (ואל"ה יש אוסרים אותם) ונתפתחו עיניהם, מה שאין באלה, ופשיטא לא דמו להדדי כלל. 
אבל האמת היא שבאופן שחשב דמיירי בשבר אדם הביצה והוציאו, לא מחייא חיי כלל, וה"ט דאסור, דנפל הוא דהוי (ואילו היה יכול לחיות ולהתקיים, לא היה נאסר, שאין טעם לאסרו אחר שיצא לאויר העולם וחי, הלא עוף טהור הוא, הא אין איסורו אלא מחמת שאינו חי ונבלה הוא) לא בריה ולא ב"ח הוא דלא לבטיל, כי תלמוד ערוך הוא [חולין קב, ב], צפור טהורה במיתתה בכזית, ובטל ככל שאר איסורין. ומזה תבין, שנפל עוד בשבוש אחר קשה מן הראשונות, שהבין בדעת הש"ע שאפרוח ביצה כשרה יש לו דין בריה, וזה אי אפשר ממ"ש משמא דגמרא וכל הפוסקים דעוף שנתנבל לא מקרי בריה, וכ"ה לפניו בש"ע (ואינו רואה ולא מקיץ) וכי מה בין זה לזה, בין עודנו בקלפתו, בין הוציאו אדם ע"י שבירת הביצה, אין זו בריה, כי אין איסורו מעיקר ברייתו האם בשביל שהיה האפרוח בביצה, הו"ל אסור מתחלת ברייתו כלשון הסרוח, הלא כל העופות באו ונוצרו מתחלה כך. וכן כתב הש"ך בהדיא. (ורמב"ם דחשיב ליה בריה לענין פליטתו בלבד, דמשו"ה בטלה לה בפ"א) שהרי מעוף טהור הוא בא ונוצר, והיה גם הוא כיולדיו, אלמלא הניחוהו לגמור יצירתו וגידולו בשלמות, אלא שנתנבל קודם לידתו, וכי מה בין זה לעגל שנטרף ונתנבל במעי אמו (ויצא קודם שחיטת אמו עיין סי' י"ד), או אפילו בהמה גמורה שנתנבלה דלא מקרו בריה. אלא הב"ע בביצת אפרוח (ככתבו וכמשמעו בגמרא כנ"ל, אין צריך לומר בלשון השולחן ערוך שבארו היטב להשמר מהבנה מהופכת) טמאה וקמ"ל רבותא, דאפילו לא יצא לאויר העולם, דין בריה יש לו, שאין לו בטול, דס"ד אמינא אסור הוא בלבד, כביצה טמאה שאין בה אפרוח, וכנבלה וטרפה, או כחתיכת עוף טמא, צריכא. (והואיל ואתא לידן אזכיר שיש לי דברים בגו במור וקציעה על יורה דעה, בהך שמעתא דביצת אפרוח, שכמדומה המסקנא נעלמה מרי"ף ורא"ש וכמה פוסקים והרב"י בכללם, והיא אמנם דעת בעל התרומה וכמה פוסקים העומדים בשטתו, ודייקא טפי, וכבר נגעתי בזה בח"ב ממגדל שלנו (דף שצ"ב א) שבא בדפום לפני כמה שנים, אלא שקצרתי שם, שאין עסקי בו אלא בהלכות פסוקות, ואכמ"ל. לא זכרתי זאת רק להערה בעלמא, דאיכא למיחש למיא דביעי). 
והשתא דאתינן להכי קושיא מעיקרא ליתא, כי ודאי יצויר התערובת כפשוטו ומשמעו, דהיינו שנתערבה ביצת אפרוח טמא, בביצי אפרוחים טהורים, שהיא אסורה מן התורה ולוקין עליה, והן אינן אסורין אלא מדבריהם (כדאיתא פרק אלו טרפות [חולין סד, ב]) וכמ"ש בסימן פ"ו. ואם תאמר אי הכי מאי נפקא מינה דאינה בטלה, וכי נמי תבטל הלא כולן אסורות, לא מחכמה שאלת על זה, דטובא נפקא מינה, לענין ספקא דאורייתא או דרבנן, ואם נתערבה ביצת אפרוח טהור בשאר ביצים כשרות, בטלה לה ברובא, ובנתבשלה בס"א מיהת בטלה, וכי נתערבה ביצת אפרוח טמא בטהורות שכיוצא בה (ר"ל של אפרוחים) כולן אסורות, אפילו הן אלף ואם נפל מהתערובת לאחרות, נאסרו גם הנה. ותו איכא, בדרבנן, כשנתערב באחרים ואין בו כדי לבטלו, מרבה עליו ומבטלו, משא"כ באיסור של תורה (ואף למ"ד איסור בריה דלא בטיל, נמי לא הוי אלא מדרבנן, מ"מ איכא בין תרי דרבנן, ובין חד דרבנן (ועיין שאילת יעבץ םי' קנ"ח, שהחזקתי דעת הסובר שהוא דאורייתא). 
ובאמת אין צורך לומר שנתערבה דווקא בכיוצא בה, שהרי גם בביצים שאין בהן אפרוח אפשר שתתערב (שמבחוץ כל עוד הקלפה קיימת, אין ניכר בין זו לזו, כעצמים בבטן המלאה). וכי תימא מנא ידעינן דאית בה אפרוח, הא נמי לק"מ, דמיירי שישבה תרנגולת (דאיכא זכר בהדה) על הביצים שלשה ימים, כההיא דתנן [פסחים נה, ב] תרנגולת שברחה מחזירין בחש"מ, ש"מ כבר רקמו, ואם תרצה להתעקש, אמור שישבה על כמה ביצים כאחת ופתחנו אחת או יותר ומצאנו שרקמו אפרוחיה, בידוע שכולן רקמו כי הא דתנן [פסחים מו, א] גבי בצק החרש, אם יש כיוצא בו שהחמיץ כו'. 
מי שיש לו חיך יטעם ויבחין מה בין טעם ביצה בת יומה דמעליא ללבא, דדרישנא לה לשבח. (והנה הוגד לי ושמעתי שנתקשו איזה מעיינים בקונטרס שלל ביצים באשר קצרתי באמרים, וסמכתי על המבין שיטריח עצמו קצת לירד לסוף דעתי. ועל כן אפרש שיחתי ואיש תבונות ידלנה. ותחלה אקדים שלא יחשוב אדם שהטרחתי עצמי כל כך, שבאתי לקיים דברי הב"י בזה, דפסקין ותני ביצה שיש בה אפרוח יש לה דין בריה, כי לא כן אנכי עמדי. וכבר מחו לה אמוחא לא נראה אבל נדחה ונסתר. גם אנכי דחיתיו מהלכה במו"ק שם, וזכרתי ממנו גם במגדל [עוז בסופו פ"ה בסימני ביצים סי"ז]. לא הכנסתי את עצמי בתגר זה, רק הוצרכתי לתת בו קצת ציור שלא יהא משולל הבנה, כאגרתא דלא מתקריא וחלמא דלית ליה פתר, וניחא לי למשכוני נפשאי ליישבו בשני דרכים. אם בביצת אפרוח טמאה שנתערבה באלף ביצי אפרוח טהורות, דאי לא הוה לביצה הטמאה שיש בה אפרוח דין בריה, היתה בטלה אפילו ברוב בלבד (למ"ד את שדרכו למנות). ונ"מ בשני אופנים. האחד לענין אם נתבשל התערובת של ביצים הללו או מקצתו, שאחת מהנה יש לה דין בריה (כל שלא נמוחו ונתמערכו) הרי הן ומימיהן וכל המתבשל עמהן נאסר אפילו היו אלף. ואם לא היה לביצה האחת שביניהן דין בריה, היו המים וכן המתבשל בטל בששים ואחת כנגדם. ואופן שני, אם הושיבו תרנגולת על תערובת זה ויצאו אפרוחים, הרי ודאי כולם אסורים אם אין הטמא ניכר ביניהם, כגון דעורבא דרישיה דמי לדיונה, וסימנין אינן מוציאין מידי ספק. ותרנגולתא דאגמא תוכיח, דר"פ הוה שרי ליה ומרימר אסרה. (ויעוין במגדל ח"ב בהלכות עופות) דמשום הכי עוף שיש לו ג' סימנין אינו נאכל אלא במסורת. ודרך שני בתערובת ביצת טמאה שרקמה והיא עדיין אינה נכרת מבחוץ (אך ידענו זה ע"י שכבר ישבה עליהן תרנגולת ג' ימים) ונתערבה בכשרות שאין בהן אפרוח, נאסרו כולם מדין בריה שאין לה בטול. יש כמו כן נפקותא בשני אופנים הנ"ל. אחד ע"י בשול כנ"ל אם אחר כך נאבדו הביצים ונתעלמו, באופן שלא יכולנו לפתחן, דהשתא הפליטה אסורה ואוסרת, ואם לא היתה בריה ביניהן, היה הנפלט מתבטל בס"א. והשני לענין גידול אפרוחים מתערובת הלז, כי עכשיו אין אנו יכולים לעמוד על הטהורים, שאין הסימנין מספיקין להכשירן ואילמלא לא היה לה דין בריה היו כולן מותרין, אחר שכבר נתבטלו ברוב נעשו היתר, כפי דעת הרא"ש בבטול יבש ביבש שאפילו נתבשלו אח"כ יחד, אין האיסור חוזר וניעור. זהו מה שהכנסנו עצמנו לקיים מאמר הש"ע (לא לדינא) אלא כדי שלא יהא לשונו חוכא וטלולא ח"ו, כדברי רב החובל ההופך ומבלבל. איני מסופק כלל שכל אשר לו מוח בקרקרו ילעג לו, צא טמא יאמר לו, ולא יעלה על לב בר דעת כל שהו) שלא יהא טעמה משונה כנדמה בהשקפה ראשונה (וכל כי האי גוונא מצוה היא, דאפילו לשון הדיוט היה הלל (בעל שמועה זו) וכמה תנאים דורשים לתת בו טעם כבינה, כדאיתא בפרק המקבל [ב"מ קד, א]), ובין טעם געולי ביצים שישב עליהם ימים רבים קורא דגר ולו ילד שקר. עשה שבירה בקליפה והוציא אפרוח עור וחגר, ויצא מן הכלל, ללמד על עצמו חשב לשלול שלל, והיה מאיב לשלל, לזאת נקרא קונטרס הלז שלל ביצים ומכאן תדין אם זה הדבר הטוב הנמצא בספרו של המשיג עלי, מהו הפסולת שבו. ותדע מה כחו יפה להורות וללמד תורה ברבים כמו שמתגדר בספרו בן בכורו לאי"ד שילד בעת זקנותו, ומה יש לווכח עם כמוהו שקבע שם לדבר ידוע, שהחשוד על השבועה נאמן בשבועה, וכתב שכך מבואר בפוסקים, וכהנה רבות עמו שם. כזה וכזה הראה חריפותו לעיני מאהביו, בפ"א שיצא להלחם עם כל חכמי ישראל הנאמנים לה', להודיע טיבו בעולם שיודע לטהר השרץ מה"ת (וכבר כתב עליה תברא תלמידי על כל מלה ומלה) ומה לנו עוד חלק ונחלה עמו. על כן לא חפצתי להסתכל עוד בחבורו החדש דאזדא לטעמיה ודאי, ידעתי כי לא לכבוד יגיע לי בעשות השגות עליו כו', וכפי ששמענו נערים יתקלסו בחבורו זה, עשו עליו השגות רבות, ואסתגר בקמייתא וכבר שתה עליו כוס תנחומין, והודה שמתוך חליו כתב ספרו (כל ימיו הוא מתחולל) כי היה הדבר נחוץ שהוצרך למעות כו'. עוד אחת ממין הטענה הנז' אציג הנה. מה שחשבו גם כן חכמים בעיניהם, דמו בנפשם לפגום ספר שאילת יעבץ בדין נטל"פ, והעידו על עצמן שאינם במקרא במשנה בתלמוד מניין, ובקשתי מאת מעיינים מבינים דבר לאשורו ישימו עין על מה שכתבתי בספר שאילת יעבץ (סי' קנ"ו דף קל"ט א) זה לשוני, והואיל ואתא לידן אמינא דתמיהא לי טובא הך מילתא, בין על הרב ש"ך [יו"ד סי' צ"ה ס"ק כ"א] בין על הבאים אחריו שהשיגוהו, דקושית הש"ך מעיקרא ליתא, מ"ש מ"ט לא הגעילו כלי מדין באפר, דהא מאי מהני, אטו נטל"פ לכתחלה מי שרי כו' עכ"ל הצריך לענין. ועכ"ז שחקו עלי צעירים בחכמה ובמנין, פסחים בזזו בוז וכלמה ירונו חלקם תחת אשר בקשו מהר לקחת מקנה (אף על עולה בלי דעת מקנה בסודר) וקנין, אך מקלם הגיד להם מחזה שוא חזו כאילו באיסור תורה לא שייך לחלק בין לכתחלה ודיעבד, אלא מה שאסרה תורה לכתחלה אסור גם בדיעבד, והמותר דיעבד, מותר גם לכתחלה דבר תורה. כך הוא פשוט בעיני אלה חכמי החלומות, העתיקו מהם מלין בכח המדמה שגלה להם תעלומות, רמות לאויל חכמות, כי אמנם אין מהצורך להאריך בכך להוכיח עליהם חרפתם, מיד תגלה כלמתם והעדר ידיעתם, הלא דבר מפורש הוא בגמרא בענין בליעת איסור ונתינת טעם, בפרק גיד הנשה ([חולין] צח, א) דפריך תלמודא לגמר מהיאך (מזרוע בשלה, דשריא בנ"ט או בפחות) ומשני חדוש הוא (פרש"י דלכתחלה מבטלינן ליה) ומחדוש לא גמרינן לבטל איסור אפילו בדיעבד. ש"מ בהדיא דמילתא דפשיטא היא, דבעלמא לא התירה תורה איסורין ע"י בטול, אלא בדיעבד דווקא (ואי לא דלקולא הוא דגמרינן מאיל נזיר, לא הוה מועיל בטול אפילו בדיעבד מדרבנן, כי היכי דמתסר לבטולי לכתחלה מדאורייתא) הלא ראיתם אנשי צורה כשולי קדרה, שאינה בת יומא ובעלי תורה כבני קטורה, שיש לכתחלה ודיעבד ד"ת ג"כ, מה שהיה נמנע בעיניכם כלו לועג לי, סבורים הייתם לשחק בד"ת, כשחוק פספסין וכתבי פלסתר שאתם בקיאין בהם ודאי, יותר ממני עשר ידות, כאשר שמשתם את רבכם החרוץ באלה דבר פלא הנה בזה כבר תשובה נצחת מספקת מכרחת, על פני טפשותכם טופחת, אבל לא תפטרו בזה לא באחת ולא בשתים כי אם אשביעכם מלא כף נחת. 
ותחלה תשמעו דברי עד שני המסייע אותי בעדות אמת חיה וקיימת, שבודאי אף מן התורה למדנו איסור נטל"פ לכתחלה (אפילו למ"ד נטל"פ מותר, דיעבד דווקא הוא דמותר) כדמוכח נמי בע"ז (ע"ה, ב) דפריך תלמודא למ"ד נטל"פ מותר, געולי נכרים דאסר רחמנא היכי משכחת לה, ומשני לא אסרה תורה אלא קדרה בת יומה. ופריך מכאן ואילך לשתרי (והך קושיא נמי אכלי מדין קיימא) ומשני גזרה אטו בת יומא. ויש לדקדק דילמא אין הכי נמי שאינה בת יומא דאורייתא שריא אפילו לכתחלה. אלא צריך לומר הכי פירושא, דאי איתא, למאי הוה צריכא הגעלה בכלי מדין, לשהויינהו עד דהוו שאינן בני יומן, ולשתרו ממילא. אלא ע"כ צ"ל, דאף שאינן בני יומן לא שרו אלא דיעבד אבל לכתחלה לעולם אסור אפילו אינן ב"י, להכי לא מהניא שהייה ולא מידי. והשתא פריך שפיר מכאן ואילך לשתרי, דהיא גופה קשיא, הא ס"ל נטל"פ מותר, ומנ"ל לחלק בין לכתחלה ודיעבד, ומשני משום גזרה. מיהא מ"מ צ"ל, דלעולם דאורייתא נמי אסיר נטל"פ לכתחלה, אף על גב דשרי דיעבד, דאל"ה אכתי קשיא, הל"ל לשהויינהו לכלי מדין (וקרא פסקה למילתא משמע דלא סגי להו בלא הגעלה לעולם) אלא ודאי גם תורה עשתה סייג לדבריה בזו, הרי ע"פ שנים עדים יקום דבר. 
אחר שכבר יצא לאור הדפוס קונטרס סייג לתורה הלז, הגיעני מכתב ממשכיל אחד אהובי. וז"ל מ"ש מר בתשובת שאלה שלו ([שאילת יעבץ] סי' קנ"ו) וז"ל והואיל ואתא לידן אמינא כו' דקושית הש"ך מעיקרא ליתא, מ"ש מ"ט לא הגעילו כלי מדין באפר. דהא מאי מהני אטו נט"ל לכתחלה מי שרי, והא קיי"ל דלא שרי אלא דיעבד ע"כ. ולא זכיתי להבין דבריו דודאי שנט"ל אסור לכתחלה והוא מדרבנן ומדאורייתא שרי לגמרי. וכ"ה בגמ' ע"ז [עו, א] גזרה שאינה בת יומא אטו בת יומא. וכ"ה משמעות כל הפוסקים. ואם נדחוק ונאמר מה שאמרו בגמ' גזרה היינו מדאורייתא, אף על גב דמצינו בדאורייתא חילוק בין דיעבד ובין לכתחלה, דהיינו למצוה אבל לא לעכב. אבל משום גזרה, אסור לכתחלה מדאורייתא לא מצינו, והוא דוחק גדול. מ"מ קושית הש"ך מעיקרא איתא. 
ואעתיק לשון הרשב"א [בתורת הבית] בבית ראשון שער ראשון וז"ל וכן אפשר עוד להגעיל כלי שאינו בן יומו ובכלי אסור והוא שלא יהא בן יומו. ואין משגיחין בשעור המים, שהרי כל מה שנפלט בין הוא בין הכלי שמגעילין בתוכו, לפגם הוא. ואף על פי שחוזר  ובולע אין בכך כלום, ונט"ל מותר. וא"ת א"כ מה הועלנו, והלא אף קודם הגעלה מה שבתוך הכלי פנום הוא, ואפ"ה צריך הגעלה. לא היא, התם תחלתו מן המשובח היה, ורואין אנו כאילו הוא בשבחו עד שיפלוט, שחשו חכמים אם אתה מתיר לו להשתמש בו לאחר יומו יבוא להשתמש בו אפילו ביומו, אבל כל מה שבולע מן הפגם מותר ע"כ. והנה היו יכולין להגעיל במים עם אפר ופולט מה שבלע בשעת שבח, ואף אם חוזר ובולע מאותן מים הוי פגם מעיקרא ומותר אפילו מדרבנן. ע"כ דברי אוהב (לטעון ולא לפרוק) אמר אשיג והצל לא הציל את הש"ך. 
ובאמת נראה בעליל כי לא עיין היטב בדברי הקונטרס (רק בהעברה בעלמא ואגב שטפא) כמו שאוכיח לו בבירור גמור. ולא היה מהצורך להשיב באורך, רק לזרזו שיחזור וישים עין עיונו עליו, בודאי ימצא די השב לו, כי אין מפרשין לחכם. רק כדי שלא יחשוב רע לי, כאילו השלכתי דבריו אחר גווי חלילה, כי לא כן אנכי עמדי. והנה לא אכניס עצמי בכאן אם דברי רשב"א הללו שטרח והעתיקם, הלכה מוסמכת היא, שחדש לנו דבר להתיר נט"ל אף לכתחלה, שאין כאן מקומו. רק את זה בלבד אני אומר, אדמותבת לי מרשב"א תסייע לי מניה, שהרי כך אמרתי אני בקונדרסי דלא מהני לעשות האיסור פגום, דהו"ל מבטל איסור לכתחלה מה שבלע בשעת שבחו, ורואין אותו כאילו הוא עדיין בשבחו, וכדברי רשב"א (וזה הדבר הובא בשמו גם בב"י בסימן צ"ד. באופן שלא היה מהצורך להטריח בהעתק כל כך). ולא דמי להגעלה דפולט האיסור לגמרי ובטל מכל וכל, משא"כ בעושה ממשובח פגום, ואף  על פי שאין [בו] כדי לבטלו, כמו שבארתי היטב בלשוני, דוק בו ותמצא, דעת שפתי ברור מללו. אדרבה רשב"א תנא דמסייע לי שאינו מתיר אלא אינו בן יומו, עם אינו בן יומו, ששניהם פגומים מעצמם, לא התיר לפגום את המשובח בעת שבחו ע"י דבר אחר הפוגמו ואינו מבטלו לגמרי. וכן הש"ע לא חידש דינו זה, אלא אם נתן אפר ביורה מתחלה קודם שבלע איסור משובח. על כן אין זה מפסיד שמועתנו כלל. 
עתה אתווכח עמו מאהבה מגולה, על מה דחה בגילא דחיטתא וקרא דוחק גדול מה שהכרחתי אמתתו ע"פ עדים רבים נאמנים. וגם עלה בידינו יפה באור הסוגיא דשלהי ע"ז, ממקום שבא עלי, משום נתקיים הדבר בידינו בעזה"י בלי פקפוק. ומה זה מהר למצוא עלי תואנה להחליט הדבר לחוב אותי שלא מרעתי, לסיים וה"נ היו יכולים להגעיל במים עם אפר ופולט מה שבלע בשעת שבח כו' ומותר אף מדרבנן ודוק. כאילו כבר השלים העיון. במ"כ הקדים פה לעין, לא שם לבו להבחין ההפרש העצמי שבין לשון הגעלה לפוגם את המשובח, כאמור, ואית ביה נמי משום מבטל איסור לכתחלה, ולא דמי להגעלה וכמבואר בקונדרסי. וכשיחזור ויעיין בו בטוח אני שיודה לדברי. ולא דק מעיקרא לירד לסוף דעתי. אף אם הקונדרס כתב צרוף ת"ל. הלא ידעתי כי בעל שכל הוא, ומשכיל על דבר ימצא טוב טעם בדברי קונטרסי, ומנה לא תזוע. אלא שהמהירות גרמה לו לבלתי השקיף כראוי ולדייק בו כל צרכו. סוף סוף קושטא קאי, ותתן אמת ליעקב. 
אכן עוד לאלוה מלין תלי תלין, להכריח יושר אמרי וצדקת דעתי דעת תורה לתקוע בה מסמרות להבין ולהורות, שעל כרחך צריך לומר שגם מן התורה נטל"פ אסור לכתחלה, למ"ד מדאורייתא אין מבטלין איסור לכתחלה. עד שהריב"ש (סי' שמ"ט) הוקשה לו היכי שרי רחמנא הגעלה, למ"ד שאסור לבטל איסור דבר תורה, ורצה להוכיח מזה, כיון שאין כוונתו לבטל האיסור אלא לתקן הכלי מותר. ואין ממש בהוכחה זו, דלעולם אימא לך, למ"ד אסור מן התורה, אסור בכל גוונא, ושאני הגעלה דרחמנא שרייה בהדיא, והיינו משום דהטעם בטל ועבר לגמרי, משא"כ בטעם פגום, דאיכא דס"ל אסור, נהי דקיי"ל כמ"ד מותר, לא שרי אלא דיעבד. איברא לכתחלה אסור לדברי הכל דין תורה (ואפ"ה דיעבד מותר למי שלא נתבטל בשבילו אפילו מדרבנן) וכל שכן שלא יועיל לעשותו פגום לכתחלה על ידי אפר וכיוצא בו, לפגום טעמו כדי להתירו ביומו, ולא אמרה אדם מעולם, והדבר ברור מאד כמש"ל בס"ד. 
ועיין תו' קדושין (לח [א' ד"ה אקרוב]) לענין חדש, שלא אכלו ישראל עד שהקריבו עומר, ולא אתי עשה דתאכלו מצות ודחי ל"ת דחדש, משום גזרה כמו ביפ"ת. ועיין תוי"ט פ"ח דכלאים לענין פרד, ועתו' דכתובות (ל' ע"ב) ד"ה א"ה דאנוסת כהן גדול ומפותתו וכן הבוגרת, ומוכת עץ אסורות לו לכתחלה מדאורייתא, ומותרות לו דיעבד, דכל הני לא ישא דתנן, דאורייתא נינהו. ועיין מה שכתבתי בספר שאילת יעבץ (סי' ל"ד) לענין מילה. דוק. ודכוותה טובא. ועיין גמרא דקדושין (סו, ב, סז, ב וסט, א). ועיין תום' פסחים (יא, א) ד"ה קוצרין. עיין שם (כח, ב) לר"ש חמץ לפני זמנו אסור מה"ת אף על פי שאינו עובר עליו. ועיין שאילת יעבץ (סי' קל"ה וסי' קכ"ג). ועיין או"ח (סי' תמ"ב) בב"י, דלרבנן תערובת חמץ בלא כלום, ואסור דבר תורה (דכוותה ביורה דעה (סי' צ"ח). וכן תוספת דשבת ויום טוב. וכן עוד שאר ענויי דקרא דיום כפור למ"ד כולהו דאורייתא נינהו, אפ"ה אין חייבין אלא על אכילה ושתיה בלבד, ועל השאר לא כלום. ובהלכות נזירות [ברמב"ם] פרק ה' הלכה ו' בהשגת הר"א בשם ה"ג, ונ"ל מידי דהוי אחצי שעור) וכי אשהייה, בדיעבד ודאי מותר, אף על גב דאסור לשהותו דבר תורה, וכן מצינו עוד  בנערה ארוסה שהפר לה אב לבדו או ארום לבדו קליש איסור נדרה דלית ביה מלקות. אף על פי  שבודאי נשאר איסור הקלוש באיסורו דבר תורה. וכענין חצי שיעור. וכן אתה מוצא לר"מ (ספ"ז מהלכות מאכלות אסורות [הט"ז]) חוטין וקרומות כו' ואם תאמר שהן אסורין מן התורה כו', ויהיו כחצי שיעור. ע"ע מש"כ בס"ד בחלק זה םי' רמ"ו. ולרשב"א בתורת הבית ספק אסור של תורה אסור דבר תורה. ועיין לחם שמים שבת פרק כ"א מ"ג, לדעתי מקלקל אסור מן התורה, אף על פי שפטור ואין חייבין עליו. חמותו לאחר מיתה לר"ע איסורא בעלמא  תלמוד ערוך יבמות (צד, ב) סנהדרין [עו, ב]. ולר"ש שלהי נגעים [פי"ד מ"ט] אף על גב דכתיב  על תנוך אוזן הימנית אם נתן על שמאל יצא. ולראב"ש מבדילים בחטאת העוף, ודכתיב לא יבדיל, שא"צ להבדיל. ועתי"ט רפ"ב דמעילה בשם תוספות, אף על גב דמעילה ליכא, אסורא דאורייתא איכא. וכן תגלחת דנזיר לכתחילה ואינה מעכבת. וכן שתי צפרים דמצורע בעינן שוות מן התורה, ודיעבד אינו מעכב. עיין פרק קמא דפרה [מ"ב] שאין מביאין זקנים מפני כבוד התורה למצוה ולא לעכב. וליכא בין אסור גמור, וחצי אסור של תורה, אלא כדמיון לכתחלה ודיעבד. והרבה דברים יש בתורה גם במעשה המצוה (כמו במוזהר ונמנע) שהן למצוה ולא לעכב, כסמיכה ותנופה ודכוותייהו טובא, ומה בין זו ובין לכתחלה ודיעבד שבאיסורין, הלא גם זו דאורייתא לכתחלה, מ"מ דיעבד אין בטולה פוסל הקרבן דבר תורה. כך אני אומר בנטל"פ, עם היות אזהרתו לכתחלה דבר תורה, דיעבד אינו אוסר. ועיין תו' בכורות (טו, א) ד"ה ואהני קרא ע"ש, ופ"ג דסוטה (יט, ב) לר"ש מקריב ואח"כ משקה, והשקה קמא מ"ל שאם השקה ואח"כ הקריב כשרה, ורבנן בדיעבד לא פתח קרא, הא מיהא לכ"ע איכא קראי טובא לדיעבד. ועיין עוד זבחים (ל"ז א) מנחות (כ"א א) תו' ד"ה יצאו. עוד חולין (ל"ה א) מפרשי פסולא בעלמא, לא מדרבנן קאמר אלא דאורייתא פסולא בעלמא, דלית בה מלקות. וכן מצינו מעלות דאורייתא פ"ג דחגיגה. ועוד מנחות (פ"ט ב) ורמינהי והקטירו שלא יערב כו'. אר"י אם נתערבו קאמר, פרש"י והא דקתני והקטירו שלא יערב לכתחלה מיירי. הרי מפורש הרבה דאיכא נמי לכתחלה ודיעבד מן התורה, ובהכי סלקא ההיא סוגיא. ועיין בהשולח [גיטין לד, ב] אמתני' שנודרת ליתומים שכתב הרא"ש אף על גב דילפינן ממשה שאין מתירין הנדר אלא בפניו, היינו לכתחלה לא ודיעבד מותר. כמ"ש ראיה ברורה מצדקיה, וכדר"ן, ולמ"ש בשם ראב"ד, עמ"ש עליו במקומו פ"ט דנדרים בס"ד. ואלה המשוגעים הטפשים עדיף להו שמא מברי, מסתיינהו דלא גמירי ולא ידעי מאי דקאמרי רבנן. מידי דשכיח טובא כי האי, אלא גמורי נמי מגמרי לאינשי ומחייכי בי הנהו דמטללו באסקונדרי, כאילו אמרתי דבר שאינו במציאות לגמרי, ואין לו ציור בשכלם הבהמי שיהא חלוק בד"ת בין לכתחלה ודיעבד הלא תדע שהוא סכלות העדרי. והא קמן דהך מילתא הויא בידן כי אבוב לחרי, לגרדאי לא מקבלוה דלא גמירי, ולא קים להו בשעורי דרבנן ודאורייתא, וכל דתקון רבנן כעין דאורייתא, ר"ל ע"ד העברת הלשון, שרז"ל בגזרותיהם מן התורה למדו, כי היא גם היא עשתה סייג לדבריה, כמפורש באדר"ן פ"א, אתו אינהו נמי וגזרי, ושלמה תקן עירובין ונט"י [שבת יד, ב] רק משום סייג וגזרה שלא לעבור על דברי תורה. וכ"מ [פסחים צב, א] ביהושפט על הפסוק ויעמוד לפני חצר החדשה, ואר"י שחדשו בה דברים ואמרו טבול יום לא יכנס במחנה לויה ודברי קבלה כד"ת דמו. הרי שכך היו נוהגין גם בפני הבית, ומיד מימות משה רבינו ע"ה עשו משמרת למשמרת, שהיא תורה שבעל פה שנמסרה למשה מסיני, ועיין מטפחת [ספרים] לענין תקיעות שופר ושני זוגות תפילין וכל דכוותייהו. וחדוש יותר גדול נפלא מאד, נמצא בכתוב בעולי הגולה, שהביאו קרבן אשם על איסור של דברי קבלה, עיין מש"כ בס"ד בספר אם לבינה (סוף ספר עזרא). הא למדת שורש דבר לד"ת שכל דבריהם גזרות, הל"מ בידם מסורות, ממקור אחד יצאו. ולא לחנם אמרו חמורים דברי סופרים מיינה של תורה, והמזלזל באחת מזלזל בחברתה שכך דרכו של יצה"ר עברה גוררת עברה, הפורץ גדרה, סופו לעקור ולשרש עיקרה, לפיכך הזהיר החכם [משלי ד, כג] מכל משמר נצור לבך וגו', שמענה ואתה דע לך, לזאת קראתי בשם קונדרס זה סייג לתורה. 
מעתה ישמר בנפשו הרוצה לתפוס עלי, שלא יחשב מכת הכסילים, להשיב דבר מאחורי כשש בתקלה, בטרם ישמע מה בפי ולבלתי יחקרני תחלה, אכן יודיעני ואדעה, אם נכונים דבריו, אזכרהו לטובה ואודהו. אם יהא בן חיל על ספרי בשמו אקראהו, מני ומניה יתקלס עלאה, ואם באמת ויושר אוכל ליישב דברי, מדוע יבקש לעשוק יגיע כפי, תחת חפצי להועיל להיטיב, ולפחות תכיר אי לא דלאי לך חספא, לא משכחת מרגניתא וכספא, ומדוע תהיה כפוי טובה, ואף על פי שאין בזו משום דררא דממונא, לגבי דידי לא אכפת לי  לגמרי, אלא משום לתא דידך, בל תעשוק האמת שליקרה מפנינים, כל חפצי וחפציך לא ישוו בה. וממ"נ אתה עתיד ליתן את הדין, אם עודך מעלים ממני דברי השגותיך עלי, כי אם צדקת הרי אתה עשית המכשול לרבים אשר לא יחכמו ולא הגיעו אליהם דבריך, ומה יועיל אם עמך תמות חכמה, והשגיאה נשארה במקומה. ואם לאו, הרי הוצאת לעז שלא כדין, ומה תעשה כי יקום אל, וכי יפקוד. ואם אולי מקנא בשנאה יהדפני, לא אויב יחרפני ואשא, לא משנאי עלי הגדיל ואסתר ממנו, אומרה אליו המקנא אתה לי, כלום מתקנא אלא חכם בחכם, ואם אתה חכם בעיניך, אני איני חכם, שפל הייתי בעיני מעודי, ה' היודע כי מימי לא גבה לבי, והריני בעיני עצמי כאילו לא ידעתי ספר. מה גם עתה שהכניעוני תולדות הימים אשר אין בהם חפץ, זה ד"י שנים ערבה כל שמחה, כאבל אם קודר שחותי על מעל הזמן, הקים צרים לראש אליל וחמן, קשה לישראל יותר מהמן, יהי מה תם אני, עד אגוע לא אסיר תומתי, כל עוד רוח אלוה באפי, כאשר הייתי אהיה רד עם אל ועם קדושים נאמן, שפל ברך אנכי ואפל קבל וקיים, נפשי כעפר לכל קטן שבישראל השוה עמנו באחוה ולב אחד לאבינו שבשמים. מעתה אני את נפשי הצלתי ואתה עשה מה שלבך חפץ. 
ואם תשאל, האם לא חוברו עדיין ספרים מספיקים, שהוצרכנו להוסיף עליהם חדשים יום יום, לזאת אשיבך אל תתמה על החפץ, כי לא כחכמות האנושיות המצריות, העבריות וידיעות התורה האלהית, כי חיות הנה, פרות ורבות מאליפות מרובבות, ארוכה מארץ מדה ורחבה מני ים, אין קצה לתכונה, ואין סוף לתבונה. צא ולמד ממסכת ע"א דאאע"ה [ע"ז יד, ב], וכמה אלפים הלכות שנשתכחו בימי אבלו של מרע"ה [תמורה טז, א] וכמה ספרי תנאים נאבדו ממנו (ועיין עלית הספר בס"ד) ומעט מזער הנשאר בידינו, והוא בתכלית הקצור מעט הכמות רב האיכות, ואינו נגרר בסדרים כלליים, מטולטלים שביליה של תורה, לא תמצא אלא אחר חפוש גדול ועיון רב וחקירה מופלגת בהדמות מלתא למלתא ולהוציא דבר מתוך דבר, להמציא חדוש להוליד בדומה, שמים לרום וגו' ולב חכמי התורה אין חקר לקשור נימא בנימא, לשאוב מים עמוקים וגו' ואיש תבונות ידלנה, אין חכמה מחודדת כמוה. לא כן הידיעות הלמודיות הנרשמות בלוחות וטבלאות, וחשבוני חלופי המעות והמטבעות המצויים ביד התגרים בפנקסאות, מוגבלות בכללים מסודרים, מונחים בקרן זוית בכל פנה, מזומנים לכל מבקשיהם בלי טורח וטרדת חפוש מחפוש, אך עקורות הנה, ועכ"ז מחדשים ומוסיפים בהם בכל יום חבורים חמרים חמרים אין קץ למספרם, במה נחשב מספר חבורינו בערך מספר מפקד חבוריהם הבלתי הכרחיים לא מצטרכים, כאשר יצטרך הענין בהכרח, בדרישת משפטי תורתנו הקדושה, שנתנה לנו לעמול ולהגות בה יומם ולילה לשגות באהבתה. מי כהאיש התורני אין קץ לכל עמלו, גם עינו לא תשבע עושר הון עתק, לדרוש ולקבל שכר משלם, כי על כן אין אחד מסעיפיה פוריה וענפה מבואר כל צרכו לא בכתב ולא בדברי חז"ל מפורש יפה. 
כאשר תבין ותשכיל ממוצא דבר מיד במשנה ראשונה של הש"ס, כי במלת אשמורה הוצרכנו למו"מ בבאורה [וכן] מלת שעות שבנמשכת אחריה, ונזכרת כ"פ בש"ס, לא נתברר בכל הדורות פירושה האמיתי עד היום, אם הן הזמניות או השוות, והר"מ אמנם הוא היה הראשון שעלה בדעתו לבאר שהן זמניות, מבחירתו ההסכמיית בלי הגיד לנו מאין לו זאת מה טעם בדבר, ומה ראה על ככה, ויחלטוה ממנו הברטנורה והנמשכים אחריו מצאה חן בעיניהם דעה זו מרצון פשוט, וקבעוה המון פוסקים מאוחרים להלכה, בלי סבה מכרחת לא ראיה ומנין, עד שהגיע הדבר אלינו, מן השמים העירו רעיוננו ויאירו עינינו, הפלגנו העיון בשטת התלמוד עד שעלה בידינו סתירת דעת ר"מ בלי ספק, וכאשר תראה בראשית חבורנו זה ח"א, ובסימן נ"ח ממנו, ובכמה מקומות גם מח"ב הלז. עם שלא הרהר אחריו שום אחד מהקודמים, עד זמננו תפשוה הכל במושלם מבלי דרישה וחקירה. וכן תמצא צורך החקירה, שהניחו לנו כת של קודמין להתגדר בה בשיעורי דרבנן, בזמני ק"ש השונים, וככה בשיעורי אכילה ושתיה, בדיני הברכות בח"א מחבור זה, והרבה דברים כאלה שלא נתפרשו כל צרכן, כמעט בכל סימן וסימן, או שנזדקר שבוש בדברי מי ומי מהמפרשים, כאשר תמצא שהניחו פרט ועוללות לעני הדעת כמוני היום. 
ודבר ה' אמת בפי המתרגם סוף ספר קהלת על הפסוק ויותר מהמה בני הזהר עשות ספרים הרבה, אזדהר למעבד ספרי חוכמתא עד לית סוף, כי הפרטים והענפים המסתעפים לא יכילום כל עורות אילי נביות, אף כי עתה נתקיים בימינו כאילו נשתכחה תורה מישראל, שאין הלכה ברורה בידינו. לכן אין אדם אשר חלק לו בבינה, רשאי לפטור עצמו ממלאכת ה' זו, לברר וללבן ככל אשר תשיג ידו, וה' הטוב לא ימנע טוב מאדם שטוב לפניו, הדורש דברו באמת. יצפון לישרים תושיה, חלקו המגיעו וליהנות מיגיעו, אגרא דשמעתא סברא, ולפום צערא אגרא, הרבה יש להרויח בה כי טוב סחרה, מפנינים יקרה, אם תבקשנה ככסף וגו' אז תבין, לא יגעתי ומצאתי אל תאמין, לכן הפוך והפוך בה, דכולא בה, גם עד זקנה ושיבה. צא ולמד שכל סוחר משלים ספרו ופנקסו מחשבונות של מה בכך מדי שנה בשנה, עאכ"ו שצריך להשתדל בחבורי ספרים של סחרה ואתננה של צו"ר המעטירה (משחקת לפניו בכל עת בה מלכים ימלוכו) היתה כאניות סוחר ממרחק תביא לחם אבירים, הנבלע באיברים, להשגיח על קניניה שיהיו שמורים ואצורים, ליושבים לפני ה' קודש יהיה סחרה, מה אעשה ונפשי חשקה בתורה, אשת נעורי וחיקי, עליה סבלתי אלף מיתות בגוף, וחיתה נפשי בגללה ימלט אי נקי, ועדיין לא מלאתי תאותי בה אחד מאלף מחשקי, להשביע נפשי השוקקה, והנני כאשר יחלום החולם והנה אוכל והקיץ ונפשו ריקה, גם ארוסתי אסטניסית היא אינה מתפטמת באיסור, ולא מתקשטת בדרכי יוצאת החוץ לכל עובר רגליה מפשקת. צנועה היא כלה נאה וחסודה, אילת אהבים ויעלת חן על לומדיה יונקי שדיה במקום בינה היא מתרפקת, בעשות ממצירים דדיה, בוגדיה שודדיה מחנקת. על כן לא עיניתיה לבוא עליה שלא כדרכה במקום רואים, דרך שקר שנאתי לא הוגעתיה בדרכים מעוקלים לא עשיתי לה בגדים צואים, כי אם מלבושים מתוקנים למדתה יפים ונאים, לא הכבדתי עליה בשפת יתר ודברים מענים הנפשות קצים בהם ונלאים. 
עוד זאת עשיתי לה ערכתי לפניה שולחן ארוך (בהכרחי) וקצר (בבלתי מצוי) קראתיו הלכה פסוקה, ועל ספר חוקה, שם עברתי על כל דברי האחרונים ללקוט באמרים לצרף כל מה שחדשו ומה שנתחדש על ידינו בשפה ברורה ודרך קצרה, שיהו ד"ת מחודדים בפינו, שנונים בשפתינו ושמורים בלבבינו, ה' יגמור בעדנו. 
ובכן הגיע עת לתת קנצי למלין הקונטרס הלזה לסיים, בשם ה' אלהינו נדגול לעסוק בח"ב שאנו עומדים בו, עמ"י עש"ו, יעזרנו ע"ד כבוד שמו שלא נכשל בדבר הלכה ישמחו בי חברי ואשמח בהם הדבקים באלהים חיים, ויזכנו האל לגמור לשמור לעשות ולקיים. אכי"ר. 

מור וקציעה סימן א 
================= 
בשם ה' צבאות. יעשה עמנו לטובה אות. ויראנו מתורתו נפלאות. 

דף א בטור. יהודא בן תימא. עיין עץ אבות. 

שם. וכן הוא לענין הבושה. כצ"ל. 

בב"י. אלו הי"ל להקדים. כצ"ל. 

שם ע"ב [ד"ה ומ"ש ע"כ]. כלומר פסוק זה אמרו כשהיה. כצ"ל. 

שם [ע"ב ד"ה ומ"ש ואמר]. ומה שהקדים יהודא בן תימא רץ כצבי כו' ע"כ. ובמה שתירץ, מתיישב ג"כ שיותר יתכן לסמוך גבור לקל, לפי ששניהם ענין אזהרה ומניעה. אבל ברץ כצבי, הכוונה לצוות על העבודה וקיום המצוות. וזו הערה נוספת על שאינו שומר הסדר של מאמר לב חומד וק"ל. 

דף ב ע"א בטור. לכן צריך האדם להתגבר לעמוד בבוקר לעבודת בוראו. ע"כ. בסדר היום כתוב, כשיעור משנתו יאמר מודה אני לפניך כו' שהחזרת בי נשמתי כו'. עמ"ש בס"ד בבית אל איך להתנהג בזה, דלא כמ"ש בעטרת זקנים כאן. 
עיין בזוהר חדש (פרשת תרומה דף ס"ז מדפוס וויניציאה) שיש לקרות בכל יום פרשה ראשונה של בראשית. 

[ב. בב"י] דף ג ע"א. העבר עיני מראות שוא. שוב כצ"ל. 

שם [ד"ה ומ"ש וטוב]. וראוי לכל אדם ירא שמים. כצ"ל. 

שם. קומי רוני בלילה לראש אשמורות. בספר הזהר האריך הרחיב מאד להגדיל ענין קימת חצות לילה דווקא. לעסוק בתורה ובבקשת רחמים על גלות ישראל והשכינה. והפליגו לדבר בענין זה הרבה ג"כ שאר ספרי המקובלים הבאים אחריו מעתיקי דבריו, והנהיגוהו כמה בני אדם בכל מקום שהוא, כאילו הוא חיוב גמור, מתפשט על כל אדם מישראל ובכל מקום. ויש לתמוה הרבה, שלא נזכר כלל בתלמודנו מדבר גדול כזה, שזכרו הספר הקדוש הנזכר, במקומות רבו מספר. ולא מצאתי אפילו רמז קטן בגמרא בשום מקום לקימת חצות, עם היות שהגדיל התלמוד ג"כ בשבח עסק התורה בלילה בכמה מקומות לא זכר את זאת, להזהר לקום בחצות. ומדוד המלך ע"ה אין ראיה לשאר בני אדם, ולא הזכירו התלמוד ללמוד ממנו לעשות כן, אפילו בדרך חסידות, מה שהטיל ספר הזהר כמעט לחובה. וכבר דרשו חז"ל [במד"ר פט"ו, ט"ז] על הפסוק חצות לילה אקום להודות לך שאמר דוד חייב אני לעמוד בחצות לילה ולהודות לך, על מה שעשית עם זקני וזקנתי, שנאמר [רות ג, ח] ויהי בחצי הלילה ויחרד האיש וילפת. והכי מוכח נמי מדמשתבח דוד בנפשיה, מכלל דלשאר אינשי לאו חיובא הוא לגמרי, אי הכי אטו מדוד ניקו ונגמר, ולא הוה משתמיט תלמודא לאשמעינן כה"ג. ותו האיכא מ"ד נמי [ערובין סה, א] לא איברי ליליא אלא לשינתא. ואף מ"ד לגרסא, לא הקפיד על נקודת חצות. אמנם הפליגו חז"ל במקומות הרבה, לשבח העוסק בתורה בלילה באיזה שעה שתהא, מפני היותם שעות פנויות מטרדה. אך הזוהר העמיק הרחיב הדבור בסוד הענין להפליא מאד, ולכן באו המקובלים למלא את דבריו, ועשאוהו חובה, והגזימו בעונש המבטלו. 
והנה יקשה מאד, כי הלא אין עת ורגע בכל כ"ד שעות היום שסובב הגלגל היקף אחד, שלא יהא חצות לילה באיזה מקום, ויתחלף לפי מצב המקומות והמדינות בכדור הארץ לארכו, כמו שנודע היום הזה גלוי לכל רואי השמש, באופן שאי אפשר להכחיש עגולת הכדור, וסבוב הגרמים השמימיים. גם הזוהר עצמו מודה בו. א"כ איפה במה יוודע שעת החצות האמיתי. ואיך ובמה יבדל רגע אחד מחברו בבחינה זו, אחר שכל חלקי הזמן שוין באופן זה, עת שבמקום אחד הוא חצות לילה ואפלה, במקום אחר המקבילו הוא חצות היום ואור, וכל ישראל פזורי הגולה, אין חצות לילה אחד להם. לכן לא מצאתי מקום בשכלי להכיל דבר זה. אם לא על פי מה שכתב הכוזרי (סי' י"ח וכ' משני) בענין קדוש החודש ושמירת שבת, ששבתות ה' ומועדי ה' תלוים בנחלת ה', שהיא העיקר, ושאר ארצות טפלות (עם שנדחק מאד בהתחלה משתתפת לכל הישוב יע"ש). וכן הוא דעת הרמב"ן בפירוש התורה וכמה מחברים עמו. והוא ודאי דבר מוכרע מעצמו, שאם לא כן לא מצאנו ידינו ורגלינו בשמירת שבתות ומועדים בכל חלקי הישוב. וכן יראה דעת המקובלים, שכל שאר מקומות יונקים מנקודת ציון. א"כ מה שעושים תקון חצות בשאר מקומות בחו"ל, אינו רק זכרון בעלמא, על דרך אם אשכחך ירושלים, וציון היא דורש אין לה, מכלל דבעיא דרישה. 
ולכן יראה לי עיקר שספר הזהר לא הטיל חיוב זה אלא לשוכני הארץ הקדושה, ולתלמידי חכמים דווקא, דחשיבי לאתאבולי על ירושלם. עם שבודאי כל הרוצה לעשות עצמו ת"ח לענין זה עושה, ולית בה משום יוהרא לכל אדם ובכל מקום, אשרי לו המקדש עצמו בכך, ודאי מקדשין אותו מלמעלה הרבה. וביחוד נאה הוא לת"ח (הבריא דמצי לצעורי נפשיה) מ"מ, ביחוד בדור הזה, שיצאו בני בליעל מקרבנו להדיח יעפי הגלות אחר צבי מודח, לטמא בתולת ישראל, למען לא תוסיף לקום ח"ו, באמרם שכבר יצאה שכינה מן הגלות, ואין לזכור עוד אבלות ישנה, ולעשות קנים והספד, לא עת ספוד, אך עת רקוד, במחול עם שוע קוע פקוד, הנה ככל הגוים בית יהודא לאכול קדלי דחזירי ובשר נחירה, ולהתיר להם עריות בפרהסיא, ניחא להו בהפקירא, להשביע יצרא דעבירה, ולהחיות המת דמעיקרא, הוא ניהו יצרא דעבודה זרה, דקטלוה אנשי כנסת הגדולה אשר החזירו ליושנה העטרה, קמו אנשים חרשי משחית הציבו להם למטרה, ועשו להם מסכה צרה, להשתחות לבע"ל ולאשרה, כי היכי דלא תיהוי להו כפרה. יתמו חטאים מן הארץ. כן יאבדו כל אויבך ה' נזכה ונראה בנחמת ציון מהרה. אכי"ר. 
ולענין קימת חצות לילה אימת. במקום ובזמן שאין יום ולילה שוין, דבר פשוט הוא שאין החצות זז ממקומו האמיתי לעולם, שהוא בנקודה המחלקת היומם והלילה לחצאין שוין, וכמו שהארכתי בספר לחם שמים בס"ד, יע"ש פ"ק דברכות מ"ב. וביארתי טעות הספר קטן שערי ציון, בהבנת כונת ספר הזהר [ויקהל קצה, ב] בענין זה, שחושב שש שעות מתחלת הלילה לעולם, עד חצות. שנמצא חצות לילה של ספר הזהר פעמים לפני חצות האמיתי, ופעמים לאחריו. ופירשתי דברי ספר הזהר, שחושב לעולם י"ב [שעות] שוות ללילה וכן ליום, ומה שמעדיף היום לפעמים, נחשב ללילה שלפניו ואחריו בשוה, וכן כשמעדיף הלילה, המותר נחשב לימים שלפניו ואחריו בשוה, באופן שי"ב שעות אמצעיות בלבד הן נקראות יום וכן לילה לענין זה, והחצות עומד לעולם במקומו האמיתי, בנקודה המחלקת לחצאין שוין, היום או הלילה. וכ"מ בהדיא בעירובין (נו, א) שאין התלמוד חושב לעולם יותר מי"ב שעות ליום, וכן ללילה, ובזה סרה תמיהת ר"י בתו' שם, כמ"ש בחידושי שם בס"ד. ודחיתי גם דעת הר"מ ז"ל בענין שעות זמניות שהיא סברת עצמו, לא קבלה מרבותיו, שכן אין אחד מפוסקי הלכות שלפניו זכר את זאת, ואין לה על מה להשען, ויתבאר עוד בחבורנו זה בעזה"י במקומו בהל' ק"ש ותפלה, ולענין ביעור חמץ וזולת יע"ש. 
וכן יש להוכיח עוד מן הגמרא [ברכות ג, ב], דרמינן קראי אהדדי, דכתיב חצות לילה אקום, וכתיב קדמו עיני אשמורות, ודחיק תלמודא לשנויי בכמה גווני, ואם איתא דיש שעות גדולות וקטנות, והכל לפי זמני השנה, לישני דעדיפא, ונימא האי קרא דכתיב חצות לילה אקום, אינו סותר למ"ש קדמו עיני אשמורות, אלא הא בלילות שוות, ואידך בלילות ארוכות, דאיכא שני משמרות, במחציתו של לילה, ולעולם בחצות האמיתי היה קם, ויתקיימו שני מקראות הללו בידינו יפה באופן אחד, ומשום דאין מדת לילה שוה בכל זמן, הלכך נקט תרי גווני. אלא על כרחך פסיקא ליה לתלמודא, שאין מדת לילה אלא י"ב שעות שוות לעולם. ומכאן תשובה מוצאת ג"כ לדעת שערי ציון הנ"ל, דאי איתא דמתחלת הלילה מנינן שיתא שעי, ובתר הכי מיקרי חצות, א"כ לא הוה צריך תלמודא לדחוקי בשינויא דקראי דדוד, דאי הכי הא ודאי משכחת לה זימנין דליכא אלא אשמורה אחת אחר חצות, וזמנין תרי, אלא ודאי כדאמרן. 
ולא תקשה עלי מהא דפריך תלמודא [ברכות ג, א], מאי (קסבר) [קחשיב] ר"א, אי תחלת משמרות קחשיב, תחלת משמרה ראשונה סימנא למה לי אורתא היא, והא לדידי אליבא דזוהר, זמנין יממא, זמנין ליליא. וכן תקשי נמי דקאמר תו, ואי סוף משמרות קחשיב, סוף משמרה אחרונה סימנא למה לי יממא הוא, והא זמנין טובא דלא הוי יממא, וזמנין משיך כמה שעות על היום (וקושיא זו גם לדברי ספר קטן הנ"ל במקומה עומדת, וסותרת דעתו ודאי). 
וכמדומה שעל זאת נשען גם הר"מ בסברתו דשעות זמניות שחדש והוסיף משה מדעתו, מדחזי לתלמודא דמקשי הכי בפשיטות וקחשיב תחלת לילה וסוף לילה ממש, ללילה של תורה ג"כ. 
וכן יש לסייעו עוד לכאורה, מדדייק תלמודא מאי קסבר ר"א, אי קסבר שלש משמרות הוי הלילה, נימא עד ד' שעות כו', הא קמן דפשיטא ליה לתלמודא דחשבינן שעות זמניות, דהא ודאי אין כל הלילות שוות. לפום ריהטא מוכחא הך סוגיא כדעת הר"מ. איברא לכי מעיינינן בה ודאי ליתא. אלא הכי הוא עיקרא דמילתא, אשמורה ודאי אינו אלא חלק זמניי מהלילה, אם שלישו או רביעו בין גדול בין קטן. והיינו דקשיא ליה לבעל הסוגיא, מיכדי כל שיעורי דרבנן שוין הן, ולא נתנו דבריהם לשיעורין חלוקין, לשער בשיעור בלתי שוה, ומשתנה לפי העת והזמן המתחלף בשיעורו וכמותו, ופשיטא ליה משום הכי נקט תנא בכל דוכתא שיעור שעות שהן ודאי שוות, וליכא למטעי בהו, א"כ הכא נמי הוה ליה למיהב שיעורא בשעות. ולפום מאי דפסיקא ליה נמי, דאין הלילה יותר מי"ב שעות בשום פעם, וגם לא פחותה מהן בשום זמן, אלא מדת הלילה ומדת היומם שוין הן לעולם, כמו שבארנו. להכי מיבעי ליה למנקט מילתא פסיקתא, עד שלש שעות או עד ארבע שעות (כדתנן דכותה גבי ק"ש דשחר) והוה מפרשינן ג' או ד' שעות מהלילה, המתחשבת ששה שעות לפני חצות שלה, וששה לאחריו, כמ"ש כי היכי דלא ליתי למטעי כהשתא דנקט משמרה דמשמע לכאורה חלק מהלילה נערך לפי הזמן, קטן או גדול, מאי דלא מסתבר לגמרי כדאמרן. הא הוא דאיקשיא לבעל הסוגיא, ומשנינן דר"א לא קבעי אלא לאשמעינן מילתא אגב אורחא, דאיכא משמרות ברקיעא, ולא תידוק מידי דליבעי ר"א חלק שליש או רביע זמניי, ולעולם אימא לך שאין המשמרה חלוקה, אלא לפי חלוק י"ב שעות שוות של לילה על הדרך שאמרנו כמה פעמים. ודקא פריך תו מאי קחשיב ר"א אי תחלת משמרות לילה הוא כו', המקשן הוא דקטעי בהכי נמי מטעמא דאמרן, ומסקנא לא סלקא הכי, אלא סוף משמרות קחשיב. וסוף משמרה ודאי כמשמעו. ואצטריך ליה למאן דגני בבית אפל, ולא ידע זמן ק"ש אימת. וליקום וליקרי דקאמר, לא לסיים זמנו של ק"ש בדיוק הוא, אלא להזמין עצמו לכך, כמ"ש תו'. אבל לעולם פעמים הוא לילה, ופעמים כבר הוא יום. כך צריך לפרשה לסוגיא זו על כרחנו. וכך חובתנו כך יפה לנו, כדי שלא לדחות דברים מבוארים מעצמן בכמה מקומות שאינן סובלים כלל דעת הר"מ. והשתא דעת הזוהר סלקא לן שפיר, לפום מאי דפרישנא ליה. ומאן דמפרשה לן אליבא דספר קטן הנ"ל, מובילנא מאניה לבי מצות"א, וקמצווחי עלה בבית מדרשא. ותו לא מידי. 
אבל מ"מ כבר אמרנו שאין חובה מוחלטת, ענין תקון חצות על הכל. אלא הכל לפי מה שהוא אדם. ואם הוא חלוש שאינו יכול לשמור עת ולכוין שעת חצות לילה, ודאי לא עדיף מהא דאמר רב נחמן לדרו עבדיה מפסוקא קמא ואילך לא תצערן [ברכות יג, ב]. אך יתפלל מ"מ ויתחנן ידאג ויתאונן, על החורבן והגלות בכל לילה בטרם ילך לשכב ולישן. ורחמנא לבא בעי. 

שם [ב ב]. לאחר חטאת לא יאמר יהי רצון. נתקשה להרב"י לשון הטור הסתום כאן, כי לא נודע מה היא דעתו באשם ודאי. וכל מפרשי דבריו נכנסו בדוחקים עצומים למצוא פשר דבר. ודעת הרב"י שאשם ודאי שוה בזה לחטאת. ואינו נוח לי לפרש כן דעת הטור, מדסתים סתומי, דבתיבה אחת היה יכול לבאר היטב שלא נטעה בלשונו, אילו היה אומר ואשם תלוי, כדרך שפרט לך ביורה דעה סימן ה', דמפליג בהדיא בין ודאי לתלוי. ומשם תדע שבלי ספק כך הוא האמת בכוונת הטור, דס"ל כההיא דבבא בן בוטא דאית ליה מתנדב, ואין צורך לומר כבא בנדבה כלשון הרב"י, אלא תלמוד ערוך הוא בפיו של רבינו, שכך פסק שם להלכה, דאשם תלוי מיקרי נידר ונידב, לא כדס"ד דב"י בלישנא בתרא. ושפיר עבד דהדר ביה מנה דההיא, משום דבעלמא על כרחך לאו שם אשם חד הוא, והכא שאני כדנימא בס"ד. ונראה לי דהיינו טעמייהו דמהרי"א ומהרי"ח ז"ל דלא אוקמוה באשם תלוי, משום דלא מיתריץ להו אשם ודאי, דקשיין להו הילכתא אהדדי. איברא לדידן אתי שפיר טפי. גם לישנא והאשם בה"א ידיעה דייקא דלאו באשם תלוי דווקא משתעי רבינו, כי הוא אינו סתם אשם הידוע. 
לכן לבי אומר לי, שדעת הטור בזה כמשמעה, וכמו שהבינוה המפרשים הנ"ל, שבכל אשם יכול לומר יהי רצון. אך לדון בדבר חדש יצאתי, שאחר פרשת אשם ודאי, יאמר יהי רצון בנוסח זה, אם נתחייבתי באשם, יהא נחשב כאילו הקרבתי אשם, ואם לאו יהא חשוב כהקרבת אשם תלוי, דהכי ודאי מצי עביד, כי הא דתנן [כריתות כב, ב] שממין שהוא מביא על הודע, מביא על לא הודע. ורבינו ודאי ס"ל כבן בוטא, שאשם תלוי בא בנדבה, על כן ממ"נ עולה לו קריאת פרשת דאשם ודאי, אם לחובה, או לנדבה. ואף על פי שיקרא גם  הפרשה של אשם תלוי בפני עצמה, מ"מ אפשר להביא כמה פעמים אשם תלוי זה אחר זה, לפי שעל כל לא הודע שיש בהודע שלו חטאת, צריך להביא אשם תלוי בפ"ע, ולפיכך יכול להתנדב ג"כ פעמים זה אחר זה. כך נ"ל נכון בדעת הטור. וס"ל דווקא באשם שייך לומר יהר"צ על תנאי, שאם אינו בא על חטא ודאי, הרי הוא בא על ספק חטא ומעשה שניהם, רצוני הודאי והתלוי שוין, וכקרבן אחד הן, לכן יכול להתנות מאחד על חבירו. ועיין זבחים (עז, א) דמשמע נמי בהדיא כדברי. ואף על גב דאמרינן (מנחות קה, ב) אימר דאמר ר"ש לתקוני  גברא, אבל בעלמא דיעבד אין לכתחלה לא, ה"א התם טעמא משום דקממעט באכילתן, והו"ל מביא קדשים לבית הפסול, מאי דלא שייך הכא. 
(אבל אחר פ' דאשם נזיר ומצורע, שבאין בני שנתן, באמת לא יאמר יה"ר מספק. והא לא שכיחי כדאמרינן בקידושין (דף נה, ב) כל שכן האידנא). 
ונ"ל דאפילו לר"א דריש פ"ק דזבחים [ב, א], לא הוה שינוי קודש, ולא מיפסל בשוחט אשם ודאי לשם אשם תלוי, דשם אשם חד הוא, ע"ש בתו' [ד"ה החטאת] ודוק, וא"כ אין צורך לדוחק של אשם נזירות. 
אבל בחטאת ס"ל לרבינו דאין בה שייכות לתנאי, שאחר שקרא הפעם לשם חטאת, הרי עשה בה מעשה חטאת, שתעלה לו קריאה זו לשמה. א"כ כשיאמר אח"כ אם לא נתחייבתי בחטאת כו', במה מוציאה מכוונה זו שנחשבה להקרבה על פי דעת הטור (עיין נדרים (דף יט, א) בר"ן ד"ה ועל ספקו לא מגלח, דחטאת לא מצי לאתויי בתנאי. וכן מצינו במשנה שלהי נגעים). 
אמנם למהרש"ל נמצא לפי מ"ש האחרונים בשמו שגם בחטאת יוכל לומר יהי רצון, רק שיאמר בלשון ספק, יהי רצון שאם עברתי עבירה שחייבין עליה חטאת יהא נחשב כאילו הקרבתי חטאת. והט"ז [ס"ק ז] השיב עליו, שאם אמרו בעולה שבאה נדבה, לא מצינו בחטאת כן, דחטאת אינה באה נדבה. ע"כ. ובמ"כ אין בזה די השב לדברי רש"ל, שלא רצה לומר שאם אינו חייב שיהא נדבה, דפשיטא לא שייכא נדבה בחטאת, חלילה לרש"ל שיטעה בדבר כזה, שאין תשב"ר נכשלין בו, והכל יודעין שאין מעשה החטאת שוה עם הנדבה. אכן כונת רש"ל היא שאם חייב, יהא נחשב כאילו הקריב, ואם לא שיהא כקורא בתורה, ולא יחשב לשם קרבן לא חובה ולא נדבה. שוב ראיתי בב"ח שכתב כמו כן בפירוש מסברתו, והביא על זה מדברי מהרש"ל שמסכימים לדבריו. 
גם הרב במג"א [ס"ק יא] רדף אחר סברא זו ולא השיגה, וחשד גם לאביהן של ישראל רש"י ז"ל, בדבר פשוט שלא עלה על לב אדם, זיל קרי בי רב הוא דחטאת בעיא ידיעה, וחס ליה לרש"ל שיכשל בזה. ופשוט אצלי, שבמג"א לא כיון יפה בדעת רש"ל, עקב רוח אחרת עמו, שהוא חושש שמא בא לידי חיוב חטאת, כגון שכבר היתה לו ידיעה לשגגתו וחזר ושכח, וביותר אנו, בעונותינו שאין לנו מקדש ולא מזבח כפרה, קרוב הדבר לבוא לידי שכחה, אפילו באה לידו עבירה שהיא בחטאת, דהיינו שנודע לו שחטא בשגגה, שמא בשעת אמירת הפרשה יצא הדבר מלבו, ונשכח ממנו שיש עליו חיוב חטאת, ויש לו תקנה בתנאי זה לדעת רש"ל, כשיאמר שאם נתחייב מעולם בחטאת, ר"ל ע"י ידיעה, שאע"פ שחזר ושכח ונתעלם ממנו החיוב אחר זמן לא נפטר מחטאת. והיינו דר' ישמעאל בן אלישע כ"ג וזולתו [שבת י, א] שכתב על פנקסו לכשיבנה בהמ"ק יביא חטאת שמינה, דוק. ולא דמי למה שאמרו [כתובות כ, א] כותב אדם עדותו ומעיד אחר כמה שנים והוא שזוכרה. והבן. 
(איברא הא דינקותא היא, השתא הדרנא בי וחזי לי דאין ראיה מר' ישמעאל בן אלישע, שהוא היה בעת החורבן, והיה מצפה שיבנה בהמ"ק בימיו, לכן כתבו על פנקסו, לא על מנת להביא חטאתו זו אחר שיעמוד בתחיית המתים. תדע דהא אמרינן בנדה (סא, ב) מצות בטלות לע"ל. אבל מצינו בכתוב שבחוטאים בע"א בזמן הבית, פסולים גם לעתיד, מקרא מלא הוא בידינו בספר יחזקאל (מ"ד, יג) ולא יגשו אלי לכהן, לכן עדיין צל"ע בזה, אי עדיפא הא דסיבותאי מדילדותאי). 
ואף שבקרבן ממש אי אפשר להביאו ולהתנות, עד שיוודע לו, מפני חשש הבאת חולין בעזרה, (וגדולה מזו מצינו שאפילו בקרבן הויא ידיעה, אם נזכר פעם אחת, אף על פי  שחזר ושכח לגמרי, כדאיתא ר"פ כלל גדול ע"ש ברש"י) מכל מקום בקריאת הפרשה יש לו תקנה לדעתו ז"ל, כאמור. 
אבל באמת רבינו בעה"ט לא ס"ל כמהרש"ל מטעמא דפרישית, דכיון דחשבה לקריאת הפרשה במחשבת קרבן, ע"י אמירת יהר"צ אחריה, אינו יכול להוציאה לחולין ע"י תנאי, שאין לתנאי מקום להוציא מקרבן לחולין, דומיא דהקרבה גופה וק"ל. 
ולענין מה שתמה הרב במג"א על המפרשים דעת הטור באשם נזירות, וקרא הוא ז"ל אחריהם מלא זה לשונו, ומה מאד נפלאתי על הגאונים מהרי"א ומהרי"ח, שהרי בנדרים (י, א) אמרינן שהיו מתנדבין בנזיר כדי להביא קרבן חטאת כו', עכ"ד. (והיה יכול לחזק קושיתו עם אותה ששנינו (ספ"א דנדרים) דמתני חטאת בהדיא דהוי דבר הנדור, ואשם שבקיה תנא דידן. עמ"ש שם בלח"ש בס"ד גם ברפ"ב שם. ומפיר"מ התם אנחת לגאונים הללו בחדא, דקאי כוותייהו באשם, ונראה שמשם יצאה הוראה להם סברא זו, ואתקפת להו בחדא, דאכתי בחטאת לא ניחא, כמש"ל דאיהו ודאי מקרי בא בנדר) ונ"ל דאמהרי"ח לק"מ, דאיהו לא קאמר אלא שבא בנדבת נזירות, ור"ל שעכ"פ חיוב האשם בא לו ע"י שנדר מתחילה בנזיר, נמצא שהנדר הוא הסבה העצמית והראשונה להתחייב באשם, אף על פי שאינו בא אלא כשנטמא. 
ועי"ל וליישב גם שאר ההערות, ויתיישבו גם דברי מהרי"א ז"ל, דחסידים הראשונים ודאי משום אשם שהוא לכפרה היו נודרין, אבל חטאת דנזיר אינו בא לכפרה, כדאיתא בהדיא בנדרים (דף ד, ב) דחטאת נזיר אינו בא לכפרה, וכן עוד בערכין פ"ה [כא, א] שממשכנין על חטאת נזיר, ובפ"ק דזבחים (דף ט, ב) הנהו עולות נינהו, (אמנם בכריתות (דף כז, סע"א) אמרינן בפירוש גם באשם נזיר לבטלה בא, ואין לך דבר בא לבטלה אלא הוא). וכמ"ש גם במג"א, בשם מהר"י מפוזנא, אך לא הביא מנין לו ולא נודע כחו. ואף שפירש המפרש כמ"ש במג"א עיין עליו, אין הדבר כן, כדמוכח מכל הנזכר. והרא"ש פירש אההיא דחסידים הראשונים, שעשו כן כדי שלא יהא נעדר מהם קרבן, ודוק. 
והא דנקט ר' יהודה חטאת, משום דבכל הקרבנות יכולין לידור, אפילו אשם תלוי אית ליה כמ"ד מתנדב, אבל בחטאת אין שם דרך אחר, כי אם ע"י נזירות, ולא משום כפרה, וברור הדבר דלא מיקרי בא בנדבה, ובהדיא אמרינן (נדרים דף ד' א - ב) דחטאת נזיר לא מיתפס בנדר. ודקא קשיא ליה להמג"א אשם נזיר אינו בא אלא כשנטמא, נראה שאפשר לבוא לידי טומאה בלי שיעבור על לאו, כגון שיטמאהו אחר, דלא מחייב עלה וק"ל. ודילמא הכי הוי מעשה דשמעון הצדיק [נדרים ט, ב] בנזיר שבא מן הדרום שהביא אשם טמא, וקילסו שמעון הצדיק. דוק היטב. 
ומצינו גדולה מזו בגמרא דקידושין ס"פ האומר [סט, א], דהוה אמר ליה זיל גנוב לטהר זרעו. ונ"ל שהוא האמת שאין בכך כלום, ולא נאסר [ב"מ סא, ב] אף לגנוב ע"מ לשלם, אלא בשביל גניבה לשעתה בלבד, אבל על מנת לתקן עמה קלקול גדול כזה, מותר לכתחלה, דוק ותשכח דכוותה. (נקוט מיהא תו חדא כה"ג דשרי למעבד איסורא, לאכשורי זרעא ואפילו מספק, לענין בדיקת נקב גובתא דש"ז, כמ"ש במלון בס"ד. והו"ל כעברה לשמה). אף על פי שרש"י לא כתב כך, ונדחק בדבר ע"ש. והכי נמי לתקוני גברא כה"ג שרי. ועיין במשנה פ"ד דגטין. ומ"ש בהגהת גמרא דקידושין (דף נה, ב). ובזה נתיישב הכל. כך חובתנו וכך יפה לנו, דלא לשוויי להנך גדולים עם הרב"י ששתק להם, טועים בדבר שתשב"ר יודעין. 
הנה טרחתי לשכך תלונות במג"א מסברת מהרי"א ומהרי"ח, ולפי דרכנו זה, עכ"פ צריך לפרש דבריהם, שאין לך אלא המפורש בלשונם, ר"ל פרשת אשם נזיר לחוד, חשיבא כבא בנדבה, הואיל ומעיקרא ע"י נדבה קאתי, מיקרי נידר ונידב. מ"מ הבו דלא לוסיף עלה, למימר נמי דשם אשם חד הוא, כדס"ד דהרב"י, דהא ודאי לאו כולהו אשמות דמו להדדי, כמש"ל. ואין דומה לו אלא אשם מצורע בלבד, והא לא שכיח לגמרי. גם אין מעשיו שוים לשל נזיר כלל. והפלא הגדול ממהר"י דפוזנא ובמג"א דשתק ליה, במה שהשיב לו דאשם נזיר מתכפר בו חטא אחר, והוא טעות עצום במידי דזיל קרי בי רב הוא, דאשם אינו מכפר כפרת חטאת. ובספק חטא, צריך להביא איל אשם בשני סלעים, משא"כ באשם נזיר שהוא כבש אפילו בן שלשים יום. וכן שאר אשמות באין אילים בשתי סלעים, בר ממצורע. 
ואכתי אי קשיא, הא קשיא לי. אשם נזיר הבא ע"י טומאה, היכי משכחת ליה לדידן, דהשתא כולנו טמאי מתים אנן (וכמ"ש גם הראב"ד בפ"ב מהל' נזירות [הכ"א], והוא דבר ברור שאין אחד בזמן הזה שלא נטמא באוהל המת, לכן ודאי גם בא"י הכל חשובין טמאי מתים. ולכן כתב ג"כ שאסור להזיר עכשיו בכל מקום. ומ"ש בכ"מ שם שאינו יודע מה איסור יש בדבר. לענ"ד נתעלמה ממנו גמרא ערוכה [נזיר יז, ב] גבי אי בעינן שהיה למלקות, וכ"כ הראב"ד בפ"ו [ה"ח], שאם התרו בו לא תנזור לא בעינן שהיה, אם כן פשיטא דאסור לכתחלה, דוק. והנוזר בטומאה, אין לו קרבן עד שיזה ויטהר וימנה בטהרה, כדאיתא פ"ג דנזיר מ"ה, ובחבור הי"ד פ"ו מהל' נזירות [ה"ז], והא לא אפשר האידנא, דבעו"ה אין לנו אפר פרה, ולא טהרה. הא ודאי לא שייך חיוב קרבן נזיר אצלנו היום, אפילו עלינו לא"י, כל עוד שאין לנו מי חטאת. ועד כאן לא אפליגו ב"ש וב"ה במי שנדר ועלה לארץ, אלא משום דאיירי שלא נטמא כי אם בטומאת ארץ העמים לחוד, דמדאורייתא טהור הוא, אבל בטמא מת כ"ע מודו דנזיר בתחלה, וכשאי אפשר לו ליטהר הרי הוא נזיר עולם, עד שיבנה הבית ויביא קרבנותיו, וכמ"ש הר"מ ז"ל בספ"ב דנזירות [הכ"א] בפירוש. 
(אבל בחטאת ואשם ושאר כל הקרבנות לא קשיא, דהאמרינן בהדיא בפרק תמיד נשחט [סב, א], ערל וטמא משלחין קרבנותיהן, ואפילו לר"ל דפ"ב דזבחים [כב, ב] דטמא אינו משלח קרבנותיו, לכתחלה הוא דקאמר, והרי חייבין עליהן משום שחוטי חוץ. ומזה יקשה על הכ"מ בפ"ב מהל' ביאת מקדש [הי"ב], שפירש דעת הר"מ שם שאין עולין לו כלל ודוק), ולמאי נסיב לה הטור לשטתם ז"ל לא ידענא לה פתר. מי שדעתו רחבה וימצא פשר דבר, יטול שכר הרבה, ואחזיק לו טובה. 
ואולם בלי ספק שדבריהם בכאן, בלא"ה אינן מתקבלים כלל, כי מאין הרגלים לומר הואיל שיכולין לנדור בנזיר, יש לקרבן לבוא נדבה, אף על פי שלא נדר, והלא אם נדר אין כאן, קרבן אין כאן, א"כ מאי שנא מחטאת, דאיכא קפידא באם לא הודע לו שחטא ונתחייב, ובאשם לא. מה טעם יש בזה. והרי גדולה מזו מצינו בקרבן נזירות, שאפילו הזיר ונתחייב בו, לא מצי מייתי ליה בבמת יחיד, דחובה מיקרי, לא נדבה, אליבא דרבנן דבתרא דזבחים (קיו, ב) וכן לר"מ וכדמסיק נמי תלמודא בתמורה (שילהי דף יד, ב) סמי נזירות דלאו נידר ונידב הוא, ומשום הכי אינו קרב בבמת יחיד, ולא בחש"מ. וכ"מ בהדיא בגמ' דקידושין הנ"ל, דלא שייך נדבה באשם נזירות. והיכי ניקו אנן ונימא מסברא דנפשין, דאפילו לא נדר מעולם מיקרי נדבה, לאתוייה היכי דאיכא קפידא במילתא, מאן ציית להא כבודם במקומם מונח. 
אמנם נראין דברינו במ"ש לעיל דבקריאת פ' האשם בעי אתנויי. וכיון דאתינן להכי דפרשה דאשם ע"י תנאי מצי קרי, אי בעית אימא הכי מתנה אם לא נתחייב יהא לשלמי נדבה. מי לא אמר ר"ש התם בנזיר (דף ס') מייתי ומתני, וכ"ע נמי ס"ל דשייך תנאי באשם, אי לאו דאין מביאין קדשים לבית הפסול, מאי דלא שייך בקריאה דפרשה. אברא תלמוד ערוך הוא בידינו (כריתות יח, ב) גם בקרבן אמרינן ליה אייתי אשם תלוי ואתני (ועמ"ש שם בס"ד), הך לישנא ניחא, והכי מסתברא למסקנא דמילתא. 
ולענין אמירת פרשת הקרבנות בעמידה, עמ"ש לקמן בס"ד. 

שם. ע"ב בראשו [ד"ה ואחר]. כתב מה שמקשים שגם האשם. כצ"ל. 

שם. ואפילו אינו יודע שחטא יקרא. כצ"ל. 

שם. וא"ת מאחר שאינו אומר אחר פרשת חטאת יהי רצון שיהא זה חשוב כו', י"ל דהא ודאי קריאת פרשת חטאת מכפרת קצת כו'. ואפילו אינו יודע שחטא יקרא מספק ואם חטא תכפר. עכ"ל. וצ"ל ג"כ כמו שפירשתי למעלה בדעת רש"ל, דהיינו שמא חטא ונודע לו, וחזר ונשכח אצלו בשעת קריאת הפרשה. וק"ל. 

כתב במג"א [ס"ק יא] בשם של"ה, דבשבת וי"ט אין הפסד באמירת הפרשיות כקורא בתורה. ותמהתי על שהעיד כך בשם הרב החסיד הנ"ל, שהרי מבואר במס' תענית שלו [פרק נר מצוה ענין העבודה] בהפך, והשיג שם בפירוש על אחיו בעל ספר יש נוחלין, שכתב שאין קפידה בדרך זה, אבל אין כן דעת בעל של"ה לגמרי, שלדעתו ז"ל ודאי קפידא בדבר בכל גוונא. וכן נראה לי ברור ופשוט. גם בנו של בעל של"ה, בעל ווי העמודים, בעמוד העבודה דף י"ז [דפוס אמשטרדם], העתיק בפשיטות דעת דודו ז"ל, ונעלמו ממנו דברי הרב אביו ז"ל. 

מור וקציעה סימן ב 
================= 
[ג א] שם ע"ב בטור ויכסה ראשו. עמש"ל סימן ח'. 

ע"ג בב"י. ואפשר שאע"פ כו'. מאי דקתני חולץ של שמאל תחילה לאו דווקא כו'. ומ"ש חליצה בשמאל תחלה כו' ע"כ. ואי משום הא ליכא למידק מידי לענ"ד, לפי שאין להקדים הימין תחלה, אלא כשהקדימה היא לכבוד, אבל כאן יש סברא שאין כבודו של ימין בכך, אדרבה זהו כבודו לאחרו, שלא יעמוד הימין ערום, בעוד שהשמאל לבוש. והכי נמי משמע מפרש"י שם. 

שם. דנעילה וחליצה חדא מילתא נינהו. כצ"ל. 

מור וקציעה סימן ג 
================= 
[ג ב] שם בב"י [ד"ה ובכניסתו]. כתב הרד"א שלא יאמר התכבדו מכובדים, אם לא חסיד שהשכינה שורה עליו. ונ"ל שמפני כן נתבטל המנהג מלאמרו כלל בדורות הללו. ע"כ. דעתם ז"ל שאין לנו להחזיק עצמנו חשובים כל כך, שמלאכי השרת ילוו אותנו. ולדידי חזי לי, דאי משו"ה לא היינו רשאין לבטל מנהג הקבוע בתלמוד סתם, דלא פלוג רבנן. ולא מסתבר טעמיה דאבודרהם, דס"ל שאין מלאכים מלוין אלא לחסיד, ויש לי תשובה לדבר זה, מכמה מקומות בתלמוד, דמשמע טובא שלכל אדם מלוין אותו שני מלאכים, כדמוכח בפ"א דתענית [יא, א], שארז"ל כשאדם אינו מצטער עם הצבור, שני מלאכים המלוין לאדם מניחין ידיהם על ראשו כו', שמע מנה דאפילו עם אדם רשע, הולכים שני המלאכים. וכן בפכ"ב [שבת קיט, ב] איתא האי לישנא שני המלאכים המלוים, דמשתמע שפיר שמלוים לכל אדם מישראל. עוד שם בסמוך, שני מלאכים מלוין לאדם בע"ש אחד טוב כו', ואם לאו כו'. ומלאך טוב עונה אמן, הרי בפירוש שאפילו מי שאינו חסיד, שני המלאכים נמצאים עמו. (ובסבא דמשפטים [זהר ח"ב קו, ב] וכיון דעאל מי"ג שנין ולהלאה פקיד עמיה תרין מלאכי נטורין דנטרי ליה, חד מימיניה וחד משמאליה, וכד אזיל בר נש באורח מישור אינון חדאן ביה כו', וכד אזיל באורח עקימו אינון מתאבלין עליה, ומתעברין מניה). 
וכן משמע ממה שאמרו אחד טוב ואחד רע, שנלע"ד כנגד יצר טוב ויצר רע הדברים אמורים, שהאחד מסיתו לרע, והאחד מלמדו להועיל להיטיב ולפיכך אמר שהן באין כשנכנס האדם בשנת י"ד, שנעשה בר חיובא, ואף על פי שיצר רע מקדים לבוא עמו מבטן אמו [סנהדרין  צא, ב], דכתיב לפתח חטאת רובץ, מ"מ לא הופקד עליו יצר רע להשגיח גם הוא על שמירתו, אלא בחברת יצר טוב. 
ואין לומר שאלו אחרים הם, ואינם אותם המלוים אותו תדיר. וראיה שהרי כאן לשניהם קורא קדושים משרתי עליון, לפי שי"ל בודאי שניהם כאחד טובים וקדושים בשרשם, שגם יצר רע מלאך טוב הוא בבחינת התכלית, וכמאמרם ז"ל [ב"ר פ"ט ז'] על הפסוק והנה טוב מאד כידוע. ואמרו עוד [ב"ב טז, א] שטן ופנינה לשם שמים נתכונו, שהשטן לטובתו של אדם נמצא, ורצון בוראו הוא עושה, כדי שיקבל האדם שכר טוב עליו אם ינצחהו, כי זולתו לא היה גמול טוב ראוי לעושה ומקיים מצות מלכו, בטבע הפועל בהכרח, על כן לא נקרא רע, אלא בבחינת האדם הנפתה אליו וחוטא. ובאמת ממקום קדוש יתהלך, אף על פי  שירד מגדולתו נחש ורוכבו, הוא שרו של עשו, דכתיב [דברים לב, לד] הלא הוא כמוס עמדי. לכן ארז"ל רישיה דעשו מנח בעטפיה דיעקב. והדברים עתיקים, כבשונו של עולם הם, מחויבי ההעלם. ויעוין ספר עשרה מאמרות. (וכן מצאתי אחר זמן רב שכתבתי זה בספר הזהר פ' תולדות דאיתא התם כי האי לישנא, דאוקמוה תרי שליחן אית ליה לבר נש כו' וקרינן לון יצ"ט ויצה"ר כו', ממש כמ"ש מסברא דנפשי שבח לאל יתברך. ע"ש בח"א דף קמ"ד ע"ב דפוס חדש. וכן יש עוד כזה ריש פ' וישלח [קסה, ב], וברעיא מהימנא פ' ואתחנן דף רס"ב סע"ב ובזהר חדש ובכמה דוכתי). ושניהם יחדיו ילכו עם האדם לא יתפרדו ממנו אף על פי שחטא, שכמו שהיצר סמוך ואינו פורש מהצדיק, שהוא מלאך רע  ההולך עמו תמיד ועומד על ימינו לשטנו ולהכשילו, כדי שיקבל שכרו משלם, כשיעמוד בנסיונו. כן המלאך הטוב אינו נפרד מהחוטא, עד יום מותו יחכה לו שמא יחזור למוטב. והן השומרים אותו גם אחר החטא על העתיד אולי יש תקוה שיעשה תשובה. ונ"ל זהו שאמרו חז"ל [מכות י, ב] בדרך שאדם רוצה לילך מוליכין אותו, אמרו מוליכין אותו לשון רבים, כוונתם על אלו שני המלאכים המלוים אותו תדיר, בכל דרך שהוא רוצה, לטוב ולרע הן המוליכין אותו, כששומע לעצתו של מי מהם, השני אעפ"כ אינו זז ממנו, ועדיין מלוהו ומוליך אותו בדרך ילך לרצונו, אף אם ירט הדרך לנגדו לסבה שאמרנו. ועם היות בסבא הנ"ל משמע שנפרדים מן החוטא, לא קשיא, כי בפירוש אמרו בפ' תולדות ואינון סהדין ביה בבר נש, בכל מה דאיהו עביד אינון משתכחי תמן וקרינן לון יצר טוב ויצר רע, אתי בר נש לאתדכאה כו' וכד בר נש אזיל לאסתאבא יצ"ר אתתקף על ההוא יצ"ט. הרי מבואר שהם אצלו בכל מה שעושה ומעידין עליו. וצ"ל מ"ש בסבא ומתעברן מניה, היינו דווקא ברשע גמור כי ממנו סרים פני השגחתם. ודברים אלו ברורים ומוכרחים הם. לאחר זמן רב שכתבתי כל זה בא לידי ספר מעבר יבק ומצאתי בענין שני המלאכים כדברי. ואמנם מטעם אחר נ"ל שנמנעו עכשיו לאמרו, לפי שנוסח זה נתקן בדרך תפלה, על שבימיהם היו מתרחקים להפנות בשדות ובמקום שאין שם ישוב בני אדם. כי ע"כ היה בסכנה עצומה, משד של בית הכסא, כנודע בתלמוד, ועיין פרק הרואה [ברכות סב]. לכך היו צריכין שמירה יתרה ולבקשת רחמים, משא"כ במקומות מושבותינו עכשיו בארצות הללו שהבתי כסאות בעיר אצל הבתים, ובאתרא דרבים לא שכיחי מזיקין. היינו הוא טעמא דילן דלא נהגינן לאמרו לדעתי. ובאמת בשם האר"י ז"ל כתבו שצוה לאמרו, נראה שיפה כיוונתי במ"ש לעיל, אמנם אפשר גם האר"י מודה שאין מקום לאמרו בנכנס לבית הכסא שבישוב כדלעיל. ולא הורה כן אלא לתלמידיו בני א"י שאולי בתי כסאות שלהן קביעי בדברא, כמו שהיו בימי חכמי התלמוד. ואעפ"כ מאחר שלא נהגו בו בארצות הללו יהא מאיזה טעם שיהא, ודאי מיחזי כיוהרא, ולא כל הרוצה לטול את השם יטול. 
ומה שיש לי לדקדק בנוסח זה שנתקן בלשון תפלה ובקשה, והייתי תמיה על זה מאד, כי איך יבקש אדם מן המלאכים שמרוני עזרוני, ובפירוש אמרו במדרש [ירושלמי ברכות פ"ט ה"א] לא תצווח לא למיכאל ולא לגבריאל, שאין ביד המלאכים שום דבר אם לא נצטוו, ככתוב [תהלים צא, יא] כי מלאכיו יצוה לך לשמרך, נ"ל עתה ליישב כיון שאומר משרתי עליון, כלומר הבאים בשליחותו של מקום, הרוצה בשמירת יראיו על ידיהם, הרי תלה הגדולה וחפץ ההשגחה בבעליה, אין קפידא בכך מעתה. וכל שכן לפי הנוסחא שבתלמודנו, ע"ש בפרק הרואה, ובבתרא דמסכת דרך ארץ רבה, דלא קשיא מידי. ונראה שיש כאן קצור בטור וצריך להעתיקו כאן. ואולם לא ראו לתקן לדבר זה נוסח בקשה נוכח ה' יתברך, בלי אמצעי כמטבע תפלה, מפני שזה הענין אינו דרך כבוד שלמעלה וק"ל. ועכ"פ ודאי המלאכים מליצים הם ופרקליטין להעלות התפלות, כדאיתא בדוכתי טובא באגדתא, וביחוד תפלת היחיד צריכה למלאכי השרת, כמ"ש בביאור [שבת יב, ב] אל ישאל אדם צרכיו בלשון ארמי, לפי שאין מלאכי השרת נזקקין לו. וכן הם שלוחי ההשגחה מאתו ית', לכל דבר הצריך לאדם, כמבואר מאד במקראות רבים. ועוד שבודאי צריך לפייס למלאכי השרת שיסייעוהו לבקש עליו רחמים, שכן דרשו חז"ל [סנהדרין מד, ב] על הפסוק היערוך שועך לא בצר, וכל מאמצי כח, לעולם יבקש אדם רחמים שיהו הכל מאמצין כחו, ולא יהו לו צרים מלמעלה. 
ובזה מיושב מה שמצינו בכתוב, ששאל לוט חסד מן המלאך, ולא סבב דבר בקשתו ופנה למעלה, כלפי השי"ת ששלחו, והוא למד מאאע"ה והלך בדרכיו ולא מצינו שנתפס על זה. אף שאמרו במדרש [ב"ר פ"נ אות ט'] שהמלאך נדחה ממחיצתו בשביל שאמר הנה נשאתי פניך וגו', מפני שנתן מקום לטעות, וכדאשכחן דמחיוהו למט"ט שתין פולסי כה"ג, כדאיתא פא"ד [חגיגה טו, א]. מיהו לא אשכחן דאיענש לוט משום הכי. והיינו דאמרינן בפש"ה [שבועות לה, ב] כל שמות האמורים בלוט חול חוץ מזה כו', מי שיש בידו להמית ולהחיות, אף על גב דודאי בהדי מלאך הוה משתעי, אלא משום דלבו לשמים. ובכל מקום  השליח נקרא בשם משלחו, וכמ"ש ג"כ [קדושין מא, ב] שלוחו של אדם כמותו ומקראות רבות לעדים, אבל השליח יש לו לתלות הגדולה בבעליה. מ"מ במתפלל, אחר כונת הלב הן הדברים. והדברים עתיקים סודם מבואר ליודעים דברי חז"ל חן, במה שאמרו [יבמות קה, ב] המתפלל צריך שיתן עיניו למטה ולבו למעלה. והנה אחרי כמה שנים שכתבתי זה נזדמן לידי ספר סליחות אשכנזי דפוס ויניציאה עם פירוש, ומצאתי להמפרש שנגע בדרוש כיוצא זה. ע"ש בסליחה המתחלת מלאכי רחמים, ונעלם ממנו נוסח בקשה זו שאנו עוסקים בה בכאן, שהיא מתקנת חז"ל, והיה לו להסתייע ממנה. גם דבריו אינן מספיקין לנוסח שלנו הלז. 

שם. ולא יגלה עצמו עד שישב. גם זה שם אין נפרעין מעומד אלא מיושב. ויש בכלל זה שלא לעשות צרכיו בעמידה. גם רבינו בעה"ט לא הוצרך לכתבו, לפי שנכלל ג"כ בדבריו. 
והרב במג"א [ס"ק ד] מצא חדוש זה בספרי, ותלמוד ערוך הוא בפרק המוציא יין (דף פא, א) שזהוא התולה עצמו בבית הכסא, ע"ש פירש"י. 

שם. וכך צריך להגיה, ויגלה מלפניו טפחים ומלאחריו טפח. וכ"כ בפסקי הרא"ש וברמזים. כצ"ל. 

ע"ד בראשו. ולא אחוריו למערב ופניו למזרח. כצ"ל. 

שם. ומיהו (כצ"ל) אפשר לדחוק דלא אמזרח ומערב וצפון ודרום דעולם קאמר. ע"כ. עמדתי משתומם כשפגעתי בלשונו זה, שהוא דבר איננו במציאות. ואחר החפוש מצאתי לבעל ב"ח שגם הוא ז"ל עמד על זה, ודחאו בשתי ידים. אכן אחרי ההתבוננות והתיישבות מעט, ראיתי בלבי שעל כרחנו אי אפשר לומר, שהיתה כשגגה שיוצא מלפני השליט, כי מבואר למעיין בלשונו, שלא נשתבש בציור המציאות בענין זה ואין להאריך. לכך נ"ל לתת בו הבנה לא רחוקה כלל. וכך היא כונת הרב"י באמרו, ומיהו אפשר לדחוק ולומר דלא אמזרח ומערב כו' דעולם קאמר אלא דמקדש, הענין הוא זה, דמעיקרא הבין מלשון הר"מ הסתום דאמזרח כו' דעולם קאי, דאסור בכל מקום וצפון כו' דעולם שרי בכל דוכתי, וא"כ ודאי ליכא לפרושי טעמא משום קדושת המקדש, ומשו"ה קשיא ליה מנליה הא, דמהסוגיא משמע דטעמא דמילתא משום כבודו של מקדש נגעו בה. ואף ר"ע לא נחלק בזו, אלא מוסיף הוא דמחמיר בכל מקום, ר"ל בח"ל, אבל מכל מקום ודאי לא אסר אלא בגוונא דקאסר ת"ק בא"י, דהיינו דווקא כשנפנה לרוח המכוונת נגד המקדש, בין בא"י בין בחו"ל, וא"כ הו"ל לפרושי הכי. והדר ניחא ליה דהר"מ השתא אמזרח ומערב דהיכל קמהדר, וכך פירוש צפון ודרום, דמקדש קאמר דשרי, ובזה נכלל טעם הדבר שלא נאסרו מזרח ומערב אלא מפני כבוד השכינה, שהיא במערב. ולצפון ולדרום דמקדש שרי, לפי שאין השכינה שורה אלא בכותל מערבי (וכן נאסר במזרח מה"ט לפי שהוא צד שכנגדו כמ"ש שם, או כפירוש רש"י, משום דפירועו שלפניו או שלאחריו הוא כנגד המקדש. אי נמי לפנות מזרח נאסר, כשהוא עומד במערב, ומערב אסור, כשהוא עומד במזרחו של מקדש), ומזה מחויב שצפון ודרום דמקדש שלא כנגד הכותל, ודאי שרי. ומיהו בצפון ודרום שכנגד הכותל ממש, פשיטא שהוא ג"כ בכלל האיסור דמאי שנא, הא אית ביה נמי משום כבוד השכינה, שהיא כנגד אותן השוכנים בדרום או בצפון במקצוע. וזה ברור, שאסור לגלות עצמו לפני הכותל המערבי בין במזרחו בין במערבו, או בצפונו ובדרומו. ומעתה דברי הרב"י מובנים היטב, במה שכתב עוד וארץ יהודה כו', ומותר בין צפון לדרום, משום דהשתא ס"ל דארץ יהודה אינה לגמרי בצפונו ודרומו של מקדש, ומשו"ה צפון ודרום מותרין בה, לפי שאי אפשר להיות פניתו לצד המקדש בשום אופן, משא"כ בגליל סבר דהוה צפונו או דרומו מכוון כנגד צפון ודרום דמקדש והרי היא ודאי נמשכת על פני הכותל המערבי מקום שכינה, באיזה מקום ממנו. והיינו דקאמר וגליל היה צפון ודרום כנגד מערב ההיכל, זה פשוט מאד שנתכוין על כותל המערב שהוא סיבת האיסור, לכן יש ודאי מקום בגליל, העובר כנגד מערב ההיכל, דהיינו כותלו, במקום שפונה שם צד עביו לצפון ודרום, והוא בלי ספק בכלל האיסור, ולכן אסרו בגליל צפון ודרום בכולו משום גזירה שמא יפגע באותו מקצוע. שאע"פ שכבר אמר צפון ודרום דמקדש מותר, זה אינו אלא טעמו של דבר לומר שלא נאסר כנגדן, ולכן בצפון ודרום הידוע בבירור שאינו כנגד מזרח ומערב מותר, והיינו כנגד ארץ יהודה כנזכר, משא"כ גליל דאיכא למיחש כדאמרן, נאסר כל צפון ודרום, והותר מזרח ומערב שלו, משום דמזרח ומערב דגליל אינן פונין כלל למזרח ומערב דמקדש, וזהו שאמר ומשו"ה בין צפון לדרום אסור מפני שהוא (ר"ל האיש הנפנה) כנגד מערב ההיכל. ולא בחיוב, אלא שכבר אפשר שיהא באיזה מקום בגליל, המכוון כנגד כותל ההיכל המערבי, כשיפנה צפון ודרום. ובין מזרח ומערב מותר, לפי שאינו (בארץ הגליל אינו) כנגד מזרח ומערב דהיכל, אלא כנגד צפונו ודרומו, לכן אי אפשר שיהא פונה להיכל בשום אופן. ובזה הלשון והענין מבואר בלי שום שבוש בציור המציאות. רק דוחק הוא לפרש כן דעת הר"מ כמ"ש הרב"י עצמו, וזה מפני שסתימת לשון הר"מ, אינו סובל פירושו זה, דמדפסיק ותני צפון ודרום מותר, משמע בכל דוכתא שרי. ובודאי אי אפשר להעמיס פירוש הנ"ל בלשון זה, כי אם בדוחק עצום. ועוד יש בו זרות קצת, שיאסרו כל ארץ הגליל לצפון ולדרום, משום רוחב עובי כותל מערבי שעליה שכינה שרויה. דבשלמא לרש"י לא קשיא, דטעמיה משום קדושת ירושלם היא, וכל הרוחות שוות לאסור לפנות כנגדה, ואעפ"כ לא נאסר צפון ודרום אלא כנגד ירושלם ממש, דוק בלשונו. משא"כ לטעם הר"מ, ולפירוש הנ"ל, ודאי הוא דבר תמוה ורחוק לשכל, ועלובה עסה שנחתומה מעיד עליה. 
עי"ל לשונו באופן אחר, וה"ק דמזרח ומערב דמקדש קאמר דנאסר, ובצפון ודרום דמקדש מותר המזרח והמערב, לפי שאין שם מזרחו ומערבו של מקדש, אלא של עולם, ולא נאסרו מזרחה ומערבה של ארץ יהודה, אלא מפני שהן בהכרח מזרח ומערב דמקדש, וממילא משמע דבארץ שהיא בצפונו ודרומו של המקדש, שאז צפון ודרום אסורים, ומזרח ומערב מותרים, ודוק. וזה יותר קרוב במשמע הלשון, עם היותו ג"כ בלתי נמלט מדוחק, כעדות הרב ז"ל בעצמו. עכ"פ נ"ל שלאחת משתי אלה היתה כוונתו של הרב"י רצויה. חלילה לרב ז"ל שיטעה במושכלות ראשונות, אפילו כי ניים ושכיב. אבל עצה עמוקה היתה בלבו ידלנה איש תבונות. 
אמנם לא יכולתי לתקן כל לשונו בענין זה, כי ידוע שארץ יהודה היא גם בדרומו של מקדש, שם עיקר חלקו של יהודה, כי ירושלם היא בחלקו של בנימין, ואחריו לדרום לקח יהודה, ולמה א"כ יהא מותר בארץ יהודה צפון ודרום. (ובזה י"ל תנא דברייתא נקט חומרא דיהודה שם מזרח ומערב אסור אי משום פירועו דשלפניו או שלאחריו שהוא כנגד מקום המקדש. אף אם ארץ יהודה רחבה, מ"מ אין כל אדם יכול לכוון לצמצם לידע אם אינו כנגד המקדש. ונגד זה נקט נמי שריותא ביהודה בצפון ודרום והיינו למעלה מן המקדש ולמטה ממנו [והיכא] שצפון ודרום במקום שמכוון כנגד המקדש ודאי אסור אך בגליל הדבר להפך שכל מזרח (ומזרח) [ומערב] שלו מותר, לפי שאין שם מקום מכוון כנגד המקדש. ויש שם בצפון ודרום שאסור, במקום שהוא מכוון כנגד המקדש וק"ל). גם מה זה שאמר עוד וגליל היה צפונו או דרומו כנגד מערב ההיכל. זה דבר חילוף המציאות, כידוע אין מהגליל שום מקום בדרומו של היכל כלל (כי הוא לצפונה של ירושלם), ואיך יהא צפונו כנגד מערב ההיכל. וכמדומה ר"ל צפונו או דרומו של הפורע עצמו שם, והיינו פירועו שלפניו או שלאחריו, זולת לית ליה פתר. 

שם. אסור בכ"מ באיזה רוח שיהיה. ר"ל אפילו אינו מכוון נגד המקדש. וק"ל. 

שם. וכן נראה מדברי הר"מ וז"ל, אסור לאדם שיפנה או שיישן בין מזרח למערב. צ"ע לפמ"ש לעיל דבמקום מחיצות שרי אפילו לפנות, א"כ שינה דסתמא ליתה אלא בבית לא כל שכן דשריא בכל גוונא. אטו מי חמירא שינה מעשיית צרכים. ועיין בדברי הרבנים האחרונים מ"ש בזה. ונראין יותר דברי הט"ז [ס"ק ה] קרובים לאמת, וכך כתבתי בתשובה, דלאו משום כבוד שכינה נגעו בהא, וליכא איסורא, אלא מדת חסידות שנו כאן, ומילתא אחריתא היא, עיין שאילת יעבץ (סימן מ"ז) ותנוח דעתך. גם שם הבאתי דעת הזוהר בענין המטה שתהא נתונה בין צפון לדרום, דהיינו שתהא המטה ראשה ומרגלותיה זה למזרח וזה למערב וזהו בין צפון לדרום שאמרו, ואיך יש לנהוג, מבואר שם. גם שם ביארתי שאפילו בישן יחידי נוהג זה, ודווקא ראשו למערב, עיין שם הטעם, ודעת לנפשך ינעם. 

עט"ז (סק"ד) אם אשתו עמו כתב, זה למד מדברי הרמב"ם כו'. תחלת דבריו הללו מהופכים ובסוף דבריו ז"ל, כ"ש תשמיש דמותר במקום מחיצות לצרכיו. נראה שיש כאן השמטה בלשון איזה מלות, ולפי הענין צריך להגיה לשונו כך, דקשה על פסק הש"ע דמתיר במקום מחיצות לצרכיו, ואוסר בתשמיש כו', כצ"ל, והסופר השמיט ודלג ממלת דמותר כו' עד דמתיר. וק"ל. 

דף ג ע"א שם [ד"ה ולענין]. ואיכא למידק דמשמע בירו' כו', ואם איתא דמטיל מים פניו כלפי מערב אסור ואחוריו שרי, הו"ל למתני דין מטיל מים בהדיא. עכ"ל. ר"ל דאיכא למימר דלא אתי לאשמעינן דיוקא במטיל מים דשרי, דלעולם מטיל מים נמי אסור, ודוק הכי, רבותא קאמר, דאפילו מסיך לא אסור אלא אחוריו למערב, אבל איפכא שרי אפילו במסיך. 
אבל יש לתמוה עליו בזה, היכי סא"ד דהירושלמי ס"ל הא פניו כלפי מערב שרי, דהא בהדיא אייתי מר גופיה מהירושלמי, המסיך את רגליו הופך את פניו. ונ"ל דהוה סבר הירושלמי דבסמוך לא קמיירי אלא מן הצופים ולפנים בלבד, אההיא קאי, וק"ל. וירושלמי דהכא איירי בכל דוכתא, בהכי אתי שפיר ולק"מ. שוב זיכני ה' ית' ובא לידי תלמוד ירושלמי, מצאתי בו כמ"ש מדעת עצמי ת"ל. 

[ד ב] שם. וכ"כ הוא ז"ל שם, וכל המטיל מים מן הצופים ולפנים, ישב ופניו כלפי הקודש או יסלק הקודש לצדדין עכ"ל. אין ספק שנוסחא זו מוטעת היא, וכצ"ל לא ישב כו', וכמו שהגיה הרב ז"ל עצמו שם בכ"מ, הביאוהו האחרונים. והשתא אזדא לה כל הך שקלא וטריא דכתב הרב"י בלשון הר"מ לא לקושטא דמילתא, דינקותא היא, ואין עיקר לכל מה שכתב כאן עד ומיהו דווקא כו', כי גם מ"ש בפירוש הירושלמי, אינו נראה כלל. (ומ"ש ומסיך שהוא נמאס יותר הופך פניו כלפי דרום צ"ל שט"ס הוא וראוי להיות הופך פירועו לדרום. או ר"ל פניו שלמטה ונדמה לו האחור לפנים, וכל זה הבל באמת). ואמנם הוא כפשוטו, שהירושלמי חלק כבוד לימין וחושש לפירוע, כדרך שחשש לו גם הר"מ לפי הנוסחא המתוקנת, אלא דלדרום לא חש הר"מ, והירושלמי חייש, ובמסיך דהופך פניו לדרום, אף על גב דבודאי גם לגדולים מגלה טפחיים מלפניו, כמ"ש רבינו ונתבאר בב"י  לעיל ריש סי' זה, מכל מקום פשיטא דפירועו שלאחריו מגונה טפי, אף דאינו אלא טפח. כך היא דעת הירושלמי בזה. ואנן לא קי"ל הכי. ומ"מ דין מן צופים ולפנים, נראה שנוהג גם עכשיו, ודלא כב"ח. 

שם. וכתבוהו התו' והרא"ש. כצ"ל. 

שם. ונראה שמה שהזכירו הפוסקים מחיצות לאו דווקא, דבמחיצה אחת לצד מערב סגי. עכ"ל. יש כאן מקום לדקדק בלשונו, איך כתב שהפוסקים הזכירו מחיצות שלא בדיוק, אי למהרי"א הא לא סגי בלא מחיצות ואפילו קרובות נמי בעי. הא על כרחך לא סגי בחדא. ואפילו להרב"י גופיה דפליג עליה, מ"מ רחוקות מיהא בעי. ונ"ל לפרש, שאף מהרי"א מודה בזו, ולא בעינן מחיצות קרובות ורחוקות, למר כדאית ליה, ולמר כדאית ליה, אלא כשרוח מערב פרוצה ופתוחה, ויש שלש מחיצות לשלשת הרוחות, שדינו כרשות בפני עצמה ובהכי פליגי, מהרי"א ס"ל דלא הוי כרשות בפ"ע אלא במחיצות קרובות, דומיא דשבת דמקום מוקף יותר מבית סאתים, לא הוי רה"י גמור. והרב"י סבור כיון דמדאורייתא כל מקום מוקף מחיצות, רה"י גמור הוא, אלא שחכמים החמירו בשבת, להטיל בו חומרי (רה"י) [רה"ר] משום גזרה. משא"כ הכא לענין צניעות, חשבינן להו מחיצות גמורות אפילו רחוקות כמה. ותרוייהו ס"ל דכי איתנהו לשלש מחיצות, לא אכפת לן ברביעית, שאפילו רוח מערב פרוצה במלואה, רשאי להפנות ואחוריו למערב, דחזינן ליה כמאן דסתים, והוה כולו מוקף מאחר שהוא רשות בפ"ע (וכמו שהוא לענין שבת וסוכה, דסגי בשלש מחיצות. ולחי או קורה משום חומרא דשבת, להיכירא בעלמא. ובחצר קטנה שנפרצה לגדולה, עמ"ש שם בס"ד). והדר אשמעינן מילתא חדתא דביה כולי עלמא מודו, ואפילו מהרי"א, והיינו בשיש כותל מפסיק בינו לרוח מערב, דשרי אפילו אין מחיצות לשאר הרוחות. ובזה נתיישב המשך לשון הרב"י על נכון (אלא שעדיין צ"ע דאי הכי, לא משמע מידי מהרשב"א, שהביא הרב לסייע סברתו, מדלא מפיק אלא בקעה, דהא הרשב"א מכותל אחד משתעי, ועל כרחין לא סגי ליה אלא בלצד מערב. ודוק). 
וגם לשונו בש"ע [סעיף ה] יפורש יפה. ואף על פי שסתם 

שם דעתו, נראה ברור שדעתו להלכה, כמסקנתו כאן, דבמחיצה לצד מערב סגי, וכדעת הלבוש (שהביא במג"א 

[ס"ק ה]). ודנקט מקום מגולה שאין בו מחיצות לשון רבים, משום דאם הוא מקום מגולה לרוח מערב ודאי בעי מחיצות טובא, בבציר מתלתא לא סגי, ולא כמו שרצה במג"א לדון בדבר חדש בדעת הש"ע, דמחיצות תרתי בעי, משום מזרח נמי, ולא היא. דלא חשש הרב"י לההיא, דיחידאה היא, אבל האמת כמו שאמרנו, דנקט מחיצות לשאר רוחות. ובהנהו תלתא הוא דבעי, איברא לרוח מערב בחדא סגי וכדמוכח נמי מלשון הש"ע סעיף ח', דמשמע התם שאין שם אלא גדר אחד לרוח שנפנה לשם, דתו לית לן בה אי איכא מחיצות טפי, או לא. ואורחא דמילתא דשדה מיירי נמי דאין שם מחיצות. 

ולענין אי בעי מחיצות קרובות, או אפילו רחוקות דעת הרב"י בש"ע סתומה. ונראה שיש לחוש לדברי מהרי"א, שלא לפרוע עצמו לצד מערב בשיש מחיצות רחוקות, שאע"פ שחשוב רשות בפ"ע, אפי' היה מקום גדול כאנטוכיא, מ"מ הכא בצניעותא תליא מילתא, דכיון דהוי מקום מגולה, ואפשר דשכיחי ביה נמי רבים, מידי דהוה אטומאה, דחשיב כה"ג לגבה ר"ה, אף על גב דהוי רה"י לשבת, כהני דתנן בפ"ו דטהרות  [מ"ו - ט'], לכן נראה שאינו דרך כבוד, אף על פי שחלוק רשות לעצמו, דודאי באתרא דשכיחי  רבים, איכא קפידא טפי בהך מילתא. כך נראה לי. 

[ה א] שם ע"ב בב"י. ואנו אין לנו כו', דהוו תרי לגבי הרמב"ם ז"ל. כצ"ל. 

שם. ויקנח בשמאל ולא בימין. לשון הט"ז כאן מעורבב וז"ל [ס"ק ט], הרבה טעמים נאמרו בגמרא, האחד, מפני שקושר בה תפלין. השני, שרגילין להושיט בה לפה. השלישי, שמראה בה טעמי תורה. ולאלו הטעמים, אם הוא אטר, יקנח בימין (ור"ל בימין של כל אדם שהיא שמאל שלו). אבל יש טעם רביעי, לפי שנתנה תורה בימין, ולפ"ז אפילו באטר הולכין אחר ימין של כל אדם, וצריך לקנח בשמאל (כצ"ל. ר"ל שמאל של כל אדם). ואין זה מוכרח (ועמש"ל) אף על פי שגם במג"א [ס"ק ח] כתב כך. 
כתב עוד ט"ז, וצ"ל אפילו לטעם השלישי, מ"מ מותר להראות טעמי תורה בשמאל, אף שמותר לקנח בה (כל אדם), שהרי אטר מקנח בשמאל (ר"ל של כל אדם, לפי טעם הרביעי), כמ"ש, אף על פי שמראה בה טעמי תורה (ר"ל לפי שהשמאל היא ימין שלו ומסתמא הוא משתמש בה להראות טעמי תורה כמו שעושין כל אדם בימין שלהם) אלא שהב"י כתב בסי' מ"ג שאסור לקנח בימין ואין ללשון זה הבנה, אי בימין דכל אדם קאמר דאסור וכמו שיורה ודאי סיום לשונו. א"כ תמה על עצמך, מלבד שלא נזכר שם כדבר הזה, מאי אלא הא היינו דקאמר איהו השתא, ואי בימין דידיה קמיירי, היכא אשכח התם כהאי מילתא. גם אין משמעות לשונו שוה בסתם ימין ושמאל. ועוד מה זה שמסיים בסוף, ע"כ צ"ל דגם אטר יקנח בימין דידיה, הרי זה בלתי מובן. גם הטעם שנתן דלדידיה הוי השמאל שלו ימין, הוא נ"ט לפגם, ומתנגד למבוקש דהשתא, דמשמע דקמהדר אהתירא דימין דידיה, ונסיב טעמא לאיסורא. הרי אלו דברים מבולבלים בתכלית הבלבול. 
אמנם צ"ל שיש השמטה בלשונו וצריך להגיה בסיום לשונו כך, ע"כ צ"ל דגם אטר יקנח בימין כל אדם, שהוא שמאל דידיה. ובהכי סליק שפיר סיומא דלישניה, ובזה כוונתו רצויה, כמש"ל שגם לטעם הרביעי אין חילוק, כי לעולם אזלינן בתר ימין דידיה. וא"כ יש ליזהר שלא להראות טעמי תורה בשמאל שמקנח בה, עם שיש לחלק בין היד שמראה בה בקביעות, או באקראי בעלמא, דילמא ליכא קפידא. 
ונראה שאשה ג"כ יש לה ליזהר שלא לקנח בימין, שאפילו בקשירת תפילין שייכא נמי, כדאמרינן [בכורות ל, ב] מעשה באשה שהיתה נשואה לת"ח והיתה קומעת לו תפיליו. 

שם. ולא בעשבים יבשים. בפרק המוציא יין, המקנח בדבר שהאור שולטת בו, שניו התחתונות נושרות. מסתמא דלישנא משמע דמילתא פסיקא היא לעולם ובכל מקום, לא כדרך שאמרו בחרס משום כשפים. ולאפוקי מבעל מג"א [ס"ק יא] שכתב הטעם מפני כשפים, ובזה עשה סמך למנהג העולם שאינן נזהרין בכך. ואיני יודע מי גילה לו רז זה, שלא נראה כן לאחד מן המפרשים, ולא משמע כלל מלשון הגמרא. והאמת דכיון דדשו ביה רבים שומר פתאים ה'. ומ"מ הנזהר בדברי חכמים תבוא עליו ברכה. וזוכרני בקטנותי בלכתי אחר אבא מארי ז"ל לבית הכסא ראיתיו שרקק בנייר שמקנח בו ללחלחו היטב קודם שקנח בו, ונ"ל דמשום האי טעמא נמי הוא דעבד הכי (בר משום נקיות) שע"י שמתלחלח הרבה, הוי דבר שאין האור שולט בכולו, בפרט במקום קנוח, אף על פי שאוחז בקצותיו  ונכון ליזהר במאי דאפשר, וירא שמים יצא את כולם. 

שם. [ד"ה ולא ישתין מעומד] ובפרק כיצד מברכין אמרינן אין מי רגלים כלים אלא בישיבה, פירש"י לפי שכשהקלוח קרוב לפסוק, הוא דואג כו', ומפסיק ע"כ. הט"ז [ס"ק יב] כתב על זה דברים שאינם, והקשה על רש"י דמשמע מלשונו שכשיפסוק יש סכנה בדבר, משכח ונכנס לבהכ"ס ותפילין בראשו, ממתין עד שיגמור סילוק (נ"ל שצ"ל סילון) ראשון, ואח"כ אין סכנה. ומחמת זה נכנס בדוחקים. במ"כ תקפה עליו משנתו כאן, לא איתא התם כי האי לישנא והכי אתמר התם עד שיגמור עמוד ראשון. אבל בסילון לא שייך לומר ראשון ושני ויש סכנה עד שיגמור כל הסילון, כדאמרינן סילון החוזר, מביא לידי הדרוקן, והדרוקן סכנתא, כדאיתא בפב"מ [שבת לג, א], ולפי"ז אין מקום לכל מה שכתב הט"ז, דלק"מ ארש"י, דקמ"ל שאין תקנה לפסוק, משום שאעפ"כ יש סכנה בדבר. גם גמרא דנדה מיושב בזה, ואין להאריך. 

שם ע"ב. גרסינן רב יהודא ושמואל. כצ"ל. 

שם [ד"ה ומ"ש רבינו ואף]. ואב"א ביעתותא דשכינה. פירש"י ששורה בבית הכנסת. כדאמרינן על הכתוב [יחזקאל יא, טז] ואהי למקדש מעט. ודקאמרינן בתר הכי, אב"א ר"י אימתא דמריה עליה, היינו לומר שבכל מקום אפילו לא היה בית הכנסת מותר לרב יהודה. וק"ל. 

שם. ולא חילק בין מעטרה למטה למעטרה ולמעלה, כצ"ל. 

שם [ד"ה ואחר]. למטה מאבנטו. ופרושו על אמתו. עיין במג"א [ס"ק יד]. והדין עמו שגם התו' כך פירשו ישב לו קוץ בכרסו, במילתו. ואני אביא סעד לפירושם, דאשכחן דקרי תלמודא [נדה נב, ב] לבית הערוה הכי, לענין שתי שערות אחת בגבה ואחת בכרסה, כפי שטת גדולי המפרשים עיין טור אה"ע סימן קנ"ה. 

שם. חסידות שנה כאן. (כצ"ל). ומבואר הדבר שדוחק הוא לפרש לשון הטור כך, שהרי באבן העזר העיד שכתב באורח חיים דאף נשוי אסור אם לא מעטרה כו', א"כ אינו מדת חסידות. 

שם [ד"ה ואיכא]. והטעם משום דלא בקיאין. ע"כ. זה דוחק, ועיין מג"א [ס"ק יד]. גם מ"ש עוד ועי"ל דכיון דשנינן בגווני אחריני כו', זה נדחה מהא דאיתא פ' כירה בר"א שהניח ידו על אמתו, ומסקינן הכא דאפילו נגע שרי, דעשאוהו כבולשת, וליכא התם שינויא אחרינא, אלא בהא סלקינן. לכן נראה שהדין עם סמ"ק, דאייתי מר לקמן. 

שם. ולא ישהא צרכיו, דאמרינן המשהה נקביו עובר בלאו. ותו אמרינן [ברכות כה, א] סילון החוזר מביא האדם לידי הדרוקן. וסכנת' טובא איכא במילתא, דנעשה גם עקר, כדאיתא ביבמות (סב, ב) דרב ששת איעקר מפרקיה דרב הונא, ובבכורות (מד, ב) מאריך התלמוד ומפליג באיסור זה, ואיתא התם משתינין מים בפני רבים, ע"ש עובדא דשמואל דפרסו ליה גלימא, ואיקפד אבוהי. וכן מותר להשתין אף בתפלין בראשו כדאיתא לקמן סימן מ"ג, ועיין עוד בהגהת הש"ע סימן צ"ב [סעיף ב]. 
וצ"ע דאשכחן אמוראי טובא דאנסו נפשייהו ואיעקרו כדאמרינן בפ' הבע"י [יבמות סד, ב], שתין סבי איעקור מפרקיה דר"ה. ורבא דאנסי ליה רבנן בעדניה, פב"מ [שבת לג, א]. ומשום סכנתא לחוד לא קשיא לי, דזמנין סגיאין אשכחן דמעיילי נפשייהו לסכנתא על ד"ת. ואמרו [ברכות סג, ב] אין ד"ת מתקיימין אלא במי שממית עצמו עליהם, ומקיים אדם כי ימות באהל, איברא משום איעקורי הא ודאי קשיא טפי, היכי עבדי איסורא. אף על גב דבלא"ה איכא נמי איסורא דבל תשקצו, לא דמי, דבל תשקצו ודאי לאו להכי הוא דאתי (משו"ה ל"ק נמי מדכתיב [דברים ד, טו] ונשמרתם מאד וגו'), לגופיה אצטריך, ואסמכתא בעלמא הוא, לכל מידי דמשקץ, מיהו לאו שבכללות הוא ואין לוקין עליו, משא"כ בסירוס דמייחד לאויה, ואף על גב דלית ביה מעשה בהאי גוונא, אפ"ה אסור דבר תורה. ועוד שמא  לא אמרו שעובר בבל תשקצו אלא במשהה גדולים דווקא, שכן בתפלה אמרו כך אם התפלל תפלתו תועבה, לאפוקי קטנים, שתפלתו תפלה, ואפ"ה משום סירוס איכא, ואף דמעצמו מסתרס, איתא לאיסורא, וגם בסריס ובזקן, כדאיתא פ"ח שרצים. וצ"ע. 

שם. סוף הסימן. שהרי"ץ היה מסופק כו' נשוי אם מותר לאחוז באמה. אי דווקא להשתין. כצ"ל. 

מור וקציעה סימן ד 
================= 
[ה ב, ב"י ד"ה וידקדק]. יד לגיגית תקצץ. משום דקעבר אבל תשחית. 

שם ע"ד. דאפילו אם נטל ידיו לא יגע בחסודה. כצ"ל. ונ"ל דהך קפידא דנגיעה קודם נטילה לפה ולעינים כו', היינו דווקא שלא ליגע בפנימיות איברים הללו, אבל מבחוץ לית לן בה. 

שם [ד"ה ויברך על נקיות]. וכ"כ הרשב"א בתשובה. 
סימן קנ"ג. 

שם [ד"ה ומשמע]. אבל בתשו' הרשב"א. סי' קצ"א. 

[ו א] דף ד' ע"א בראשו. בב"י. ולא קאמר רוחץ כמו שאמרו (פרק במה מדליקין כה, ב) בערב שבת רוחץ פניו. כצ"ל. 

שם. וכן כתב בס' הזוהר פ' וישב (ח"א קפד, ב) זוהמא דמסאבו אשתאר בהו כו' בגין ההוא רוחא כו' ואקרי קדוש. כצ"ל. 

שם. ויסתחי ימינא משמאלא כו', לאשלטא ימינא על שמאלא. כצ"ל. 

שם. ויש לתמוה שבפ' ויקחו לי תרומה (קנד, ב) כו' הא אתערו לגבי נוקבא באינון מים. כצ"ל. 

שם [ד"ה וכתוב עוד בתשובת הרשב"א]. ואף על פי שדעת רבינו בסי' קנ"ט. כצ"ל. 

שם בסוף העמוד. מיהו משמע דהיינו כדי לקרות ק"ש ולהתפלל. אבל להעביר רוח רעה לא סגי בשכשוך. ע"כ. וא"ת אי לכדי לקרות ולהתפלל, הא שמעינן ליה לרשב"א גופיה באותה תשובה, דלק"ש ותפלה די בנקיון כל שהוא. א"כ מכ"ש שכשוך דשפיר דמי. וי"ל דלפי מאי דמסיק הרשב"א בהך תשובה דאיתא לעיל, יש חיוב בנטילת שחרית, אף בלא טעם דרוח רעה, וגם לא בשביל התפלה בלבד, אלא מפני שאנו נעשים כבריה חדשה לשרתו, ודומיא דכהן. 
א"כ מפני שלשה דברים אנו צריכין ליטול הידים שחרית. וכנגדן שלשה מיני טהרה, טעם אחד לנטילה, כדי לטהר עצמנו מטומאת רוח רעה ששורה על הידים בלילה. השני להכשירנו לתפלה, שצריך להעביר הזוהמא מידים, שעסקניות הם. והשלישי, לפי שנעשינו בריה חדשה והוצרכנו לטהרה קודם שנקרב לשרתו ולברך בשמו. ויש ביניהם להקל ולהחמיר, שלטעם העברת ר"ר, וגם לטעמו של הרשב"א אפילו בידוע שלא נגעו ידיו במקום טומאה ולכלוך, כגון הישן בבתי ידים, או לדברי האומר לינת לילה גורמת, והוא נעור בלילה, ששמר ידיו ולא הסיח דעתו מהן, מכל מקום צריך נטילה ממש, ולאפוקי נמי נקיון בעלמא דלא מהני, לשיגע בדברים העלולים לקבל טומאת הר"ר. משא"כ לתפלה, כששמר ידיו, אינו צריך כלום (דתפלה וברכה וד"ת אינן מקבלין טומאה), ולסתם ידים, בנקוי כל דהו סגי. עוד יש הפרש בין טעמו של הרשב"א לטעם הר"ר, ובכל אחד להקל ולהחמיר, שלהרשב"א נטילה גמורה בעינן, דומיא דקידושו של כהן, ומכל מקום שכשוך מיקרי נטילה מעליא. אבל לר"ר, לא קפדינן אנטילה גמורה, דאפילו רחיצה מהני, כדכתיב בהדיא, ואף על גב  דבנקיון לא סגי, הרי להקל. אבל שכשוך אינו מועיל, כיון דבת מלך היא, ומקפדת עד שירחץ ג"פ, וכיון ששכשך במים פעם אחד, נעשו שופכין. ולפי זה כך תפרש לשונו, דלצאת י"ח נט"י שחרית, מועיל השכשוך, ואינו אלא כדי לקרות ולהתפלל, כיון דנטילה היא וסלקא ליה למאי דצריך לטול בשחרית אליבא דרשב"א, מהניא נמי דלא ליבעי תו נקיון אחר, דהך עדיף, אבל לא להעביר ר"ר, אלא א"כ שכשך בשלש מימות מחולפות, ולרשב"א דלא בעי עירוי מכלי. 
וממה שכתבנו נמצינו למדין שמה שכתב הרב"י בסמוך, ומיהו משום רוח רעה השורה על הידים נראה דגם לרא"ש אפילו ניעור בלילה צריך לטול ידיו, ע"כ, הוא קצת שלא בדקדוק. שאפילו תאמר שהרא"ש מהסוברים לינת לילה גורמת השראת רוח רעה, ולא פטר מנטילה בידוע שלא נגע במקום מטונף, אלא לומר שיכול להתפלל ולברך ואין הנטילה מעכבתו. אבל מ"מ מודה שצריך להעביר הרוח רעה השורה אפילו בלא נגיעת הטנופת. אעפ"כ לא היה לו לומר בלשון זה שצריך ליטול ידיו דמשמע נטילה דווקא. וכבר מבואר מתוך דברי הרשב"א כמ"ש לעיל דלשיבתא ובת מלך לא קפדינן אנטילה ודי ברחיצה. ואיכא נפקותא רבתא במילתא לענין הברכה ג"כ, דכיון דלהרא"ש לא נתקנה הנטילה שחרית אלא לטהר הידים מנגיעת הטנופת שיהיו ראוים לברכה ולהזכיר השם, ובלא"ה לית ליה צורך לנטילה, ורוח רעה דיה ברחיצה בעלמא, א"כ לא שייכא ברכה דנט"י, שאין לה מקום אלא בנטילה ומאחר שאינו זקוק לנטילה, הנוטל ומברך הויא ברכה שאינה צריכה ועבירה היא בידו אליבא דסברת הרא"ש ודו"ק. 
ודון מנה ואוקי באתרין למשמע מהך תשובה דרשב"א דלעיל, למאן דבעי נטילה בשחרית נטילה מעליא קבעי, וכל הדברים המעכבים בנט"י דסעודה, כגון כלי וכח גברא ומים פסולין, פוסלין בה, לבר מניגוב דלא מעכב, דמידי הוא טעמא אלא שלא יאכל לחם טמא, והא לא שייך הכא דלא למיכל קבעי לה, ואי משי מרביעית בפעם אחת גם בסעודה אינו מעכב, אבל לשאר מילי דבנטילה גופה מסתברא דדא ודא אחת, ולא כמ"ש בהגהת ש"ע [סעיף ז]. ומה שנרשם המראה מקום מתשובת הרשב"א, ליתא אלא לטעמא דרוח רעה לחוד, אבל למסקנא דמילתא מבואר שם בהפך דכלי דווקא בעי. זה ברור מאוד וכנזכר. ולענ"ד יש חשש ברכה לבטלה כשאין הנטילה הגונה בכל דקדוקי חז"ל במעשה הנטילה, שאם לא עשה כתקנתם לא עשה ולא כלום ואין לברך עליה. 

שם. ע"ב בראשו. כתב הרא"ש כו' וכן אשר נתן לשכוי לא יברך אלא ביום. ע"כ. עיין לקמן סימן מ"ו ובשאילת יעבץ (סימן קכ"ב) ובלקוטים. 

[ו ב] שם. ואם השכים ללמוד ונטל ידיו. כאן נסתפק הרב"י אם עלתה לו (טבילה) [נטילה] להעביר הרוח רעה. נראה דלהתפלל ולברך לא מספקא ליה, דעלתה לו נטילה שנטל בהשכמה ואין צריך לטול שנית כשיאור היום, כמו שיפה דקדק הרב במג"א [ס"ק יג], דאפילו לטעמו של הרשב"א אינו זקוק לטול שנית. 
ואני אביא ראיה לדבר, מהא דאמר ר"י [יומא כב, א] קדש ידיו לתרומת הדשן למחר א"צ לקדש שכבר קדש מתחלה לעבודה. אף על גב דקיי"ל [זבחים יט, ב] כרבי דלינת לילה  פוסלת, אפ"ה כשקדש פעם לעבודת היום אפילו בלילה סגי, דהא לפעמים תורמין מחצות ומאשמורה ראשונה. וכיון דאפילו בעבודה גופה שפיר דמי, כ"ש לתפלה שאינה רק דוגמת עבודה. 
אך אין ללמוד משם אלא לניעור אחר שנטל ידיו עד שיאור היום, אבל הישן בינתיים, לכאורה צריך נט"י שניה אם באנו ללמדה משם, ואליבא דרשב"א דמדמי נטילה דידן לקידוש. ונראה שזו דעתו בש"ע לפסק הלכה, שלא זכר שם ספק בישן אחר שכבר נטל, אף על  גב דאיכפל לאשמעינן כל הני ספקי, הא ודאי משום דס"ל שינה פסלה בלי ספק. וזה שלא כדברי מג"א [שם]. 
והכי אית לן למידק נמי, דאי כדכתב מג"א עדיין צ"ע, אמאי פשיטא הכא דמשום תפלה א"צ לחזור וליטול, והרי פסק לקמן בסי' רל"ג [ס"ב] שאפילו אין ידיו מלוכלכות נוטל ידיו להתפלל. וביותר קשה אליבא דהרב בהג"ה דש"ע שם שאפילו להפוסק מלמודו מצריך נטילה. א"כ הכא אפילו בלא ספקא דרוח רעה יהא צריך נטילה, על כרחך לומר בזה דהכא מיירי בשלא הסיח דעתו כלל, וכל שכן שצריך לומר דבלא חזר וישן איירי, אבל בזולת זה משום תפלה ג"כ צריך הוא לטול לדבריהם אף בלא ספק דרוח רעה. הרי זה מוכרח שלא כדברי מג"א, דוק ותשכח. הן עתה ראיתי בלבוש שכתב דיש לומר הרוח שורה עליו בלילה מבחוץ אפילו הוא ניעור כו' דהא כשישן ואח"כ ניעור וחזרה נשמתו אמרינן צריך שיטול להעביר הרוח רעה, שמע מינה שעדיין שורה עליו מבחוץ אף על פי שחזרה נשמתו, ע"כ. ומהא ודאי ליכא למשמע מידי, דהישן טעם טעמא דמותא, וכי הדר מתער הוי ליה כפורש מן הקבר, משא"כ במי שלא ישן לא היה שום מקום לס"א לאחוז בו שלא טעם ממנו כלום. 

שם. דעד שתין נשמי חסר חד איהו רזא דחיים דלעילא עד שתין נשמי דאינון שתין נשמי עילאין ואילין רזא דלהון (כצ"ל), ע"כ. וצ"ל דהא דאיתא בגמרא, וכמה שינת הסוס שיתין נשמי, לאו דווקא אלא מספר שלם נקט. וכן בלשון הזוהר, דקאמר לא הוה נאים אלא שתין נשמי, לישנא קלילא הוא. ובענין השתין נשמי עמ"ש בלקוטים בס"ד. 
והביאו האחרונים דעות חלוקות כמה ראוי לאדם לישן. ולר"מ בהלכות דעות [פ"ד ה"ד] ח' שעות. ובפר"ע [שבת פט, ב] מוכח דכל הלילה הוא זמן שינה, ואין נענשין עליה. וה"נ איכא מ"ד בעירובין [סה, א] לא איברי ליליא אלא לשינתא. וצ"ע. ובודאי שעור השינה הכל לפי מה שהוא אדם, בריא או חלוש. 

שם ע"ג. כתב עוד הרד"א שנהגו לברך ענט"י ואשר יצר בין עשה צרכיו בין לא עשה ואיני יודע מה טעם. ע"כ. בד"מ [ס"ק ג] נדחק מאד בזה ועמ"ש בס"ד לקמן סי' ו' תמצא טעם הגון לזה. עכשיו ראיתי בלבוש שהמציא עוד דוחק אחר, דהיינו טעמא משום דחיישינן שמא עשה צרכיו קודם שישכב ולא בירך, ואלה דברים של הבאי במ"כ. שוב ראיתי בספר אליה זוטא בשם עדי זהב שדחה ג"כ דברי הלבוש בדברי טעם, וכיונתי ג"כ לדעתו. יעויין בספר שאילת יעבץ (סימן ט"ו) מבואר יפה באופן שלא יקשה מ"ש אליה זוטא כלל, אמנם בלא"ה אין טעם במה שכתב הלבוש, וק"ל. 

שם. שבעה דברים צריכין נטילה כו' והחולץ מנעליו. פשוט שהוא הדין לנוגע בהן אם הן ישנים מלוכלכין, משא"כ בחדשים שלא נעל אותן אדם עדיין ודאי לית לן בה. והיינו טעמא דנסיב חולץ, דהויא מילתא פסיקתא דמשנעל אותן פעם אחת כבר שורה עליהן רוח רעה. דברגלים נמי פשיטא אפילו הם רחוצים זוהמא דבקה בהן ואותו רוח זוהמא חלה על המנעלים מיד. מכל מקום נ"ל דתרתי בעינן נעל והלך בהן פעם אחת על הארץ. 

שם. כתוב בתשו' הרשב"א (סי' קצ"ג). 
מלשון הש"ע סוף סימן זה משמע קצת דלא קפיד על ידים מזוהמות אלא להזכרת השם בלבד, אבל ללמוד או לומר תפלות ובקשות שאין בהם הזכרת השם ליכא קפידא. וליתא, אלא חומרא דאיסורא נקט שאי אפשר להזכיר השם בלי נקיון תחלה, ובאמת דכל דברי קדושה נמי איכא קפידא. וכתבתי בבית אל שלא לומר שום בקשה בידים מטונפות, דלא כבעל סדר היום. 

מור וקציעה סימן ה 
================= 
שם בטור. ובהזכירו השם יכוין פירוש קריאתו באדנות. ע"כ. לענין קריאת שם של אדנות הביא במג"א [ס"ק א'] בשם מהר"מ מלובלין שיש לקרותו בענין שלא תהא הברת הפת"ח ניכרת, ע"כ. המעיין בתשו' הנ"ל יראה שדעתו היא האלף בשו"א בלבד, אבל חלוקים עליו חבריו רבים וגדולים שתפסו לעיקר שלעולם נקרא השם בחטף פתח בין כשנכתב א"ד או י"ה, וכדברי מהרש"ס, והסכים על ידו הגאון מהרמ"ע בעל עשרה מאמרות. והוא האמת הברור שאין לספק בו. גם מהר"ם מלובלין חזר בו בסוף והודה לחולקים, עם שלא נזכרה החזרה בספר תשובותיו, וכבר נתפרסם לרבים. ועיין לוח ארש [סי' ז]. 

מור וקציעה סימן ו 
================= 
[ז א] שם בטור. חלולים. עמ"ש בקונטרס לוח ארש [אות ח]. 

שם ע"ד. בב"י [ד"ה ומפליא]. והרד"א כתב שי"מ רופא כל בשר. הש"ע [ס"א] גרס רופא חולי כל בשר, ורבים מהאחרונים אמרו שאיננו נכון ושצ"ל כמו שהיא הנוסחא כאן בב"י. אבל נראין דברי הר"ב ט"ז [ס"ק ג] דכה"ג שפיר טפי ומודה בה שמואל, כמו שכתבתי בשכבר מסברא דנפשי בהגהות סדר תפלה, לוח ארש הנ"ל. 

שם. ואם הולך מיד לבה"כ. עיין באחרונים לענין מנהג החזנים, ובכיוצא בו לענין ברכת התורה עיין תשו' אמה"ג ז"ל [חכם צבי] (סימן כ"ב). 

[ז ב] דף ה' ע"א בב"י. ומאחר שהן נסדרות בב"ה (גם) ברכת נט"י יכול לסדרה בב"ה. כצ"ל. 

שם בסוף הסימן. וכן עיקר. ע"כ. וא"ת והאיך אפשר לומר כן שהיא ברכה בפ"ע והא קיי"ל [סי' רי"ד] כל ברכה שאין בה שם ומלכות אינה ברכה והא לית בו מלכות, תריץ כדכתב הרב"י לקמן סימן רי"ד סמוך לסופו. 

מור וקציעה סימן ז 
================= 
[ח א] שם [ד"ה וכתב סמ"ג] בשטה אחרונה. ור"ף כתב אף ברכת א"י (אין) צריך לברך. כצ"ל לפי הלשון, ושמא צ"ל אך ברכת א"י צריך לברך, וכ"נ מלשון הב"י שאחריו, אבל לפי זה היה צ"ל וכתב ר"ף. וספר הכל בו איננו אתי לבדוק אחריו. 

ע"ב. ועל מה שכתב רבינו כו' כתב מהרי"א כו' דקאי לשתי הסברות כו' שאם לא היה חוזר אלא לסברת וי"א, ללמוד אחר קטנים מבעי ליה. ע"כ. ר"ל דהכי הוה ליה להטור למימר וכ"ש אם רוצה ללמוד אחר קטנים, דבהכי הוה אשמעינן רבותא טפי אליבא דסברא שניה, דאפילו אחר קטנים כל שכן הוא וק"ו לגדולים. והרב"י מיישב דאפ"ה שפיר למימר כ"ש בגדולים טפי מבקטנים, כיון שהוא כ"ש גדול אף על פי שגם קטנים בכלל הכ"ש, וק"ל. 

שם. וכיון דלהני סברות כו' לברך ברכת אשר יצר צריך לברך על נ"י. כצ"ל. 

[ז ב] שם. כתב מהרי"א ז"ל שכתוב בא"ח בשם גאון שאם הטיל מים ונמלך וחזר והטיל מים פעם אחרת צריך לברך ב' פעמים אשר יצר, וראייתו מטעה ולא התפלל שמשלים. וכן פסק הרב בש"ע [ס"ג]. אבל הרבנים האחרונים ז"ל פקפקו בפסק זה והורו שלא לברך רק פעם אחת, דכיון דברכת הודאה היא, לברכת המזון דאכילה דמיא, דסגי בחד זימנא אאכילות הרבה. 
ואמנם יש להחזיק טובה להרב ט"ז [ס"ק ב] שחתר ליישב דעת הגאון ז"ל אף על פי שבכל מה שטרח בזה עדיין לא עלתה ארוכה לדעת הגאון כפי עניות דעתי, דמ"ש דלא דמי לברכת המזון שקודם שנתעכל בדידיה תליא מילתא שכל זמן שרוצה יכול לאכול עוד, ואין עליו חיוב ברכת המזון עדיין. על כן אם אכל שנית הו"ל כאילו אכל הכל בפעם אחת ולמה יברך ב' פעמים, מה שאין כאן באשר יצר דתיכף שגמר פעם אחת להטיל מים חל עליו החיוב לומר אשר יצר ולאו בדידיה תליא מילתא לומר אטיל מים עוד. אם כן כל הטלת מים כל אחת חשוב מעשה בפני עצמה, עכ"ד. ונסתייע מתשובת הרא"ש גבי כסוי הדם. באמת כל דבריו הללו אינן מוכרחים, דבברכת המזון נמי בהסיח דעתו מלאכול אינו רשאי עוד לחזור ולאכול, ועל כרחו הוא זקוק לברך המוציא לפניה כשחוזר לאכילתו, ואעפ"כ אינו מברך תחלה ברכת המזון על מה שאכל, ודי במה שיברך באחרונה. 
אף על פי שודאי דעת הרב ט"ז היא דשאני אכילה שהיא בידו, שאם רצה לא היה פוסק  מאכילתו ולא היה מסיח דעתו ממנה, והיה אוכל ב' פעמים באכילה אחת בלי הפסקה, שזהו דבר שבידו לעשותו. ואז לא היה טעון אפילו ברכת המוציא, על כן לא נחשב לגמר מעשה. משא"כ הטלת מים דלאו בדידיה תליא מילתא שלא להפסיקה, שאחר שכלו המים אי אפשר לו להשתין עוד שנית עד אחר זמן מה, לכן נחשב למעשה אחר. וכן צריך לפרש דעתו ז"ל, אף על פי שאין לשונו מכוון יפה. 
מ"מ סברא רצונית היא בלי הכרח, ומי מזקיקנו לומר כן, ולהודות בהנחה זו לחלק בין הנושאים, כי מה חסר לנו להשוותם, כיון שבנדון האכילה אי אפשר לו לאכול עוד עד שיברך תחלה דבהכי קיימינן, והכי איירי נמי תשו' הרא"ש שחשב הרב ז"ל להסתייע ממנה. 
ואין ללמוד משם אלא לענין מה שנחשב גמר מעשה שצריך ברכה תיכף, אבל אם תאמר שחיוב הברכה עושה גמר המצוה, א"כ נדון על האכילה שעברה ג"כ כשנאמר מיד שהסיח דעתו מלאכול הוא חייב לברך ברכת המזון ויהא נחשב ג"כ גמר מעשה, מאחר שאינו רשאי לאכול עוד, ומדסגי לן בברכה אחת על ב' אכילות אפילו הפסיק ביניהם ונתחייב לברך ועבר ואכל. על כן אין משם אלא ראיה לסתור סברת הט"ז. 
ועוד אין הנדון דומה לראיה, דהתם גבי כסוי מברך בתחלה על ב' הכיסויים ורק פעם אחת בלבד הוא מברך, ומי לא מודה הרא"ש אם לא בירך על כסוי ראשון עד שחזר וכיסה שנייה שאינו מברך אלא ברכה אחת לשתיהן. 
איברא אין להקשות מכח זה על הט"ז ולומר דלפי זה אדרבה הו"ל להוכיח ההפך משם, דמדלא מברך ב' פעמים גבי כיסוי, כשכסה ב' פעמים ולא בירך על הראשונה כדכתיבנא דבהא מיהת מודה הרא"ש, ואם כך בברכת המצות בברכת ההודאה לא כל שכן שיש סברא יותר להפטר בהודאה אחת על הנאות רבות. דאמר לך בט"ז שאני ברכת המצות דבעינן לברוכה קודם לעשייתה של מצוה וכשעברה עשיית המצוה שוב אי אפשר לברך עליה (אף על פי שאין  כן דעת הרב בהג"ה דש"ע במוחלט כדמוכח ממ"ש בי"ד גבי כסוי הדם, ועוד אף לאותה דעה עכ"פ תיכף לעשיית המצוה צריך לברך ודוק), משא"כ בהודאה דזמנה אחר ההנאה ולכן יש לה תשלומין כל היום אפילו אחר זמן מופלג מהנאה, וכדעת קצת לעיל בסי' ו', דהיינו טעמייהו דהמסדרים ברכות השחר בבהכ"נ ולא בעת ההנאה, אלא שאינו מוסכם וכמו שאני עתיד לכתוב בסמוך בס"ד. 
ומעתה אחר שלא הספיקו לנו דברי הרב ט"ז בזה, נחזי אנן להפך בזכותו של הגאון. ונ"ל דהך מילתא תליא בפלוגתא דאיתא לעיל סימן ו', אם ברכת אלהי נשמה צריך להסמיכה לברכת אשר יצר דמשום הכי אינה פותחת בברוך, או ברכת הודאה היא חשובה שלכן אין פתיחתה בברוך. דלענ"ד מאן דס"ל בברכת אלהי נשמה אינה ברכת הודאה הכי נמי ברכת אשר יצר דשחרית אינה נקראת ברכת הודאה אלא סדר ברכות הוא שתקנו חז"ל ברכות הללו בבוקר כמו תפלת י"ח דעמידה ואפילו לא נתחייב בהן צריך לאומרן כתפלה. והיינו נמי טעמיה דהרד"א שהובא בב"י לעיל בסימן ד' שצריך לברך אשר יצר בין עשה צרכיו בין לא עשה והוא הדין לשאר ברכות ההודאה של שחר שמברכין אותן כסדרן, שעל מנהגו של עולם נתקנו אפילו לא בא לידי הנאתן, וכמו שכתב הרב בהגהת ש"ע סימן מ"ו [ס"ח]. ואית לי לאוקמה הך דהגאון בהטיל מים בשחר ולא בירך אשר יצר ושוב הטיל פעם שנית דלא מיפטר בברכה אחת, דס"ל שכבר נתחייב פעם אחת אפילו לא היה מטיל כלל. ואף על גב דבמטיל מים בבוקר סגי ליה בברכה אחת, לפי שעל זה נתקן מפני שדרך בני אדם להטיל מים כשיעורו משנתם. מ"מ כשהטיל מים ב' פעמים לא די לו בברכה אחת, כמו בתפלה דבעיא תשלומין (וכללא הוא גבי תפלה, דלעולם השניה לתשלומין ודוק), ולדעת הגאון הך ברכה נמי חובה היא, ולתפלה דמיא, לפום מאי דאמרן, ולא לברכת המזון דאכילה שהיא ברכת הנאה. וממילא אזלא לה קושית האחרונים ז"ל. דלא הוי קשיא להו אלא משום דפשיטא להו דברכת הודאה היא. כנ"ל נכון והרבה יש לסייע סברא זו. 
ואם תסתכל בעין יפה בההיא דלעיל, דברכת אלהי נשמה בעיא סמיכה לברכה שלפניה, כדאיתא בטור משמא דהגאונים, תדע דלדידהו אין לה מקום אלא אחר ברכת אשר יצר, הא ע"כ צריך אתה לומר שכבר נתחייב בברכת אשר יצר אפילו לא עשה צרכיו, שאל"כ לא יברך גם ברכת אלהי נשמה כשלא עשה צרכיו (שהרי זמנה מיד בקומו, עמש"ל בסמוך בס"ד, ולא שמענו מעולם שתסמך לברכות אחרות, וק"ל) וזה לא עלה על דעת שום אדם, אלא בודאי אליבא דמ"ד הא דצריך להסמיכן, דין ב' אלו הברכות שוה, שנתקנו לאמרם בבוקר אף אם לא עשה צרכיו שכמו שברכת אלהי נשמה אין לה תנאי, כן ברכת אשר יצר כמוה לענין זה, וע"כ סמוכים הם לעד לעולם בין עשה צרכיו ובין לא עשה. 
ועיניך תחזנה מישרים דההיא נמי הגאונים אמרוה, והשתא האי גאון דנדון דידן דמצריך לברך ב' פעמים אשר יצר, איהו אמרה נמי לההיא דלעיל ואזל לשטתיה, על מקומו יבא בשלום. 
ולא נעלם ממני שיש דוחק מה בפירושי זה בדעת הגאון, דסתמא אמרה למילתיה משמע דאפילו במטיל מים ב' פעמים בכל שעה מן היום, אף לאחר שבירך אשר יצר בבוקר סבר הכי נמי, וכן נראה מסתימת לשון הש"ע. מ"מ דייני שמצאתי מקום לדבריו ושיש לקיים סברתו באופן מה שלא יקשה עליו מה שהקשו, והדין עכ"פ דין אמת בהך גוונא דגאונים הנ"ל כפי שעשינו לו סמוכות. 
אמנם לא מפני זה קרבנוה לדעתו של הגאון ז"ל בשתי ידים, דלדידן ודאי ליתא כיון דקיי"ל בההיא דלעיל נמי דברכת אלהי נשמה ברכת הודאה היא, ומשום הכי הוא דאינה פותחת בברוך, ויכול לאמרה בפני עצמה. וגם ברכת אשר יצר אין אנו מצריכין לברך אם לא עשה צרכיו בבוקר, ממילא אידחיא לה ההיא סברא. ויותר יש לדמותה לברכת המזון דהודאה דכוותה היא, ועולה בפעם אחת על הנאות רבות וכדעת האחרונים ז"ל, דאליבא דידן ולפום מאי דקיי"ל ונקטינן בהני דלעיל, מיהת שפיר קאמרי הכא נמי, דהני בהני תליין ומישך שייכי בהדדי. 
ועוד אני מוסיף בה דברים, דהשתא דאתינן להכי דאשר יצר ברכת הודאה היא, טפי מסתבר דמכי עברה לה שעתא דההיא הנאה תו לא חזי לאודויי עלה, דהיינו נמי טעמא גבי ברכת המזון (דאינו מברך אחר שנתעכל המזון שבמעיו, דמכי אזלה לה הנאה דשביעה לא מיבעי לאינש לברוכי עלה) ואף על גב דשל תורה היא מיפטר מינה כד חלפא שעתא דהנאה. והכי  נמי כל ברכות ההודאה דשחר העיקר לאמרן בשעת הנאתן, וכלישנא דתלמודא [ברכות ס, ב] כד מיתער משנתיה לימא הנותן לשכוי בינה, כד משי ידיה לימא ענט"י, וכן כולהו. דמי סני לתלמודא לאשמעינן בלישנא קלילא כל הני ברכתא דבעי לברוכינהו בצפרא. אלא ודאי דווקא לכי מצטרך להו תקנינהו רבנן (ועיין סימן מ"ו בב"י, ואף על גב דמייתי התם בשם הג"מ שדחק עצמו ליישב זה, אינו נראה ואיהו ז"ל לא ס"ל הכי) וסמוך להנאה, הודאה. ואין לאמרן ולהפרידן, אלא כמנהג בני ספרד כדלעיל. 
וא"כ הגאון לטעמיה דסבירא ליה דחובה היא, לתפלה מדמי ליה. 
ברם אנן דאית לן דהודאה היא, ועל הנאה מברכינן לה בסמוך דווקא, אבל לאחר זמן אין לה תשלומין, על כן נפטר בודאי בברכה אחת לשתי הטלות מים. 
וזה בהפך מדעת האחרונים ז"ל, דאינהו סבור ברכה אחת עולה לשתי פעמים, ולא היא. ראשונה עבר זמנה ואין לה תקנה מכי אזלא הנאתה, אחר שכבר הוצרך להטיל שנית, ששוב אינה נרגשת הנאה ראשונה. ומשום הכי לא איבעי ליה תו לאודויי ולברוכי עלה, כגוונא דברכת המזון דמשנתעכל מזונו וחזר לרעבונו אזיל ליה חיובא דברכת המזון דוק, הכין מתחזי ברירו דמילתא בס"ד. 
ומיהו מודינא, אף דלכתחלה צריך תיכף להנאה ברכה, אפ"ה בדיעבד מ"מ בעי ברוכי, דכל שעתא דמרגיש בההיא הנאה אכתי זמניה הוא, אבל טפי לא. 
ונפקא מנה דלפי סברת הגאונים האחרונים ז"ל לעולם צריך לברך על ההנאה, אפילו כבר חלף ועבר זמנה לגמרי. ובנדון דידן היכי דמי, כגון שהטיל מים פעם אחת, ולא בירך אשר יצר עד שנצרך להטיל פעם שנייה, אומרים לו שיברך תחלה קודם שיטיל שנית, משום דעדיין לא נפטר מחיוב הברכה דרמי עליה. ואינו רשאי להמתין עד שיטיל ב' פעמים, כדי לפטור עצמו בברכה אחת. לפי שמתחלה לא היה דעתו על כך להטיל ב' פעמים ולפטור שניהם בברכה אחת. ואפשר אפילו הוה דעתיה עלייהו לא מהני לכתחלה בדבר שאינו בידו לעשותו בבת אחת כי האי, ומסתייה למיפטריה בברכה אחת בדיעבד. אבל לפום מאי דאמינא בס"ד אינו רשאי לברך עוד משעה שהוצרך לנקביו שנית, דההיא שעתא ודאי עברה ההנאה. וקרוב אני לומר שהיא ברכה לבטלה, ק"ו מברכת המזון דאורייתא. והם דברים נכוחים למבין ומוכרחים בטעמן, אף על פי שאינני כדאי לחלוק על רבותינו ז"ל. 
ותו דידן עדיפא בלא"ה דאין לברך ולהודות לשמו ית' בגוף שאינו נקי כדרך שאמרו בתפלה. 
ויצא לנו מהאמור, שעכ"פ דעת רבינו הרב"י בפסק זה שקבעו בש"ע להלכה, פליאה נשגבה בעינינו דארכבה אתרי ריכשי, ולא ידענא מאי אידון ביה. דאיהו ז"ל קפסיק ותני בברכת אלהי נשמה דהודאה היא, ולא כהגאונים. והכי ס"ל נמי באשר יצר, שאם לא הוצרך לנקביו אינו מברך אותה בבוקר, א"כ מה ראה כאן לפסוק כדעת הגאון. 
ועוד שכתב בסתם, דמשמע כל היום דינא הכי, כשהטיל מים ב' פעמים והפסיק ביניהן בהסח הדעת צריך לברך ב' פעמים, אין בידי ליישבו, ולא אבוש לומר שלא ירדתי לסוף דעתו ז"ל העמוקה והרחבה, וגבהו דרכיו מדרכנו. 
ולהכריע הלכה למעשה לא הוזקקתי, כי למדה זו לא באתי. ברם נראין דברי האחרונים ז"ל והכרעתן להקל בספק ברכות ועלינו לסור למשמעתן, ומה שהוספנו מדעתנו הקלה המעיין הנבון יראה ויבחר. 
ראיתי כתוב בשם רש"ל מי שאכל דבר שצריך לברך ברכה אחרונה והטיל מים, שיש שתי ברכות לפניו ברכה אחרונה דהנאה ואשר יצר, איזה מהן קודם, והשיב אשר יצר קודם דתדיר. ע"כ. ולענ"ד אי משום הא לא אריא, דמאן יימר שאין זה תדיר כמו זה, אדרבה אכילה ושתיה תדירים יותר ברוב בני אדם, מעשיית צרכים. 
איברא לדידי בלא"ה שפיר פסק, משום דמיד אחר ההנאה חל עליו להודות, ואין לו להמתין ולהעביר הזמן שמרגיש בה עדיין כדכתיבנא לעיל, וברכה אחרונה אי אפשר לו להסמיכה עוד אחר שעבר זמן הנאתה, לכן בדין לאחרה. ודוק. 

מור וקציעה סימן ח 
================= 
שם בטור. ומיד אחר נט"י יתעטף בציצית. לשון הלבוש, ומדינא היה חייב להתעטף בציצית ולברך עליהם מיד כשקם ממטתו, שכן משמע לשון כסותך, כל זמן שמתכסה דהיינו כל היום, יהיו בהם גדילים. לא ידעתי מנין לו זה ואין בו טעם. איברא לקושטא מילתא ליתא, דהא לאו חובת גברא נינהו. 

שם. יתעטף בציצית מעומד. ר"ל גם הברכה תהא מעומד, וכן נראה מהרב"י שהביא על זה מה שכתב הרד"א בשם הירושלמי דכל הברכות צריך לברך מעומד (ופשוט שבשניהם, רצוני העיטוף והברכה, והוא הדין לכל הברכות, אין העמידה מעכבת, דבדיעבד בכולן יצא אף בישיבה. וכן דעת במג"א [ס"ק ב] ורמז עליו בסי' תקפ"ה [ס"ק א]). 
והקשה עליו במג"א מאי שנא מחלה דתנן האשה יושבת וקוצה חלתה, ותירץ דהפרשת חלה אינה מצוה עליו כל כך שאינה אלא לתקן מאכלו. עכ"ל. ואיכא למידק עליה דאכתי מאי מהני, הא מאי דצריך לעמוד בברכה מפני כבוד קדושת השם שבברכה הוא, כדיליף בירושלמי מהכתוב ויאמר דבר ה' לי אליך ויקם וגו'. שמע מינה דבכל הזכרת השם צריך לעמוד, אם כן כל הברכות שוות לענין זה. וצריך לומר שנתכוון במג"א למה שכתב הרד"א בשם א"ח דמפרש הך ירושלמי על ברכת המצות, משא"כ ברכת הנהנין נאמרת בישיבה וכמו שאנו נוהגין, ולפי זה הכי קאמר במג"א כיון דחשיב רק תיקון מאכל שהוא להנאתו הדר הוי כברכת הנהנין. ואף על פי שאין זה לשונו ולא היה לו לומר שאינה מצוה כל כך, מ"מ  יראה לי שזוהי כוונתו, ואל"ה לא ידענא מאי קאמר. 
ועדיין לא שוה לי תרוצו, שדוחק גדול הוא לומר שברכת הפרשת החלה תחשב ברכת הנהנין, ואין לו עיקר כלל. ועוד ערבך ערבא צריך דההיא דהרד"א גופה לא ידעינן מנא ליה. 
ונראה שהאומר כן לא מפני שסובר שיש חילוק בין הברכות מצד עצמן בענין זה, דלמה יגרעו ברכות הנהנין לפי טעם הנזכר, אלא כך הוא הענין, שכל הדברים הנעשים בעמידה ברכתן כמו כן היא בעמידה, דכה"ג אית ביה משום כבוד הזכרת השם. אבל הדברים הנעשים בישיבה אין נאה לברך עליהן מעומד שלא כדרך עשיית העסק שעליו היא הברכה, ומשו"ה נקט ברכת הנהנין לדוגמא בלבד לפי שדרך אכילה ושתיה בישיבה ואיפכא סכנתא. אבל אי אתרמי דעביד להו מעומד גם הברכה שלהם נאמרת בעמידה. 
וכן הדבר בברכות המצות דלא נקטינהו בדווקא, ולמימרא דכולהו בעי למיהוי בעמידה, אלא משום דרובא דידהו מצותן בעמידה, ולעולם דוקא בברכת המצוה שיש קפידא לעשותה מעומד, כגון עומר שופר ומילה ודכוותייהו, דאע"ג דכולהו דיעבד יצא אם עשאן בישיבה כבסי' תקפ"ה, אפ"ה אית להו רמיזי בקראי להקפיד לכתחלה. אבל מצוה שאין לה רמז בכתוב שצריכה עמידה אפילו לכתחלה, כמו שהוא הענין בחלה, אף ברכתה כמותה בישיבה. וזה נ"ל ברור. והשתא לא קשה מידי מהתם אציצית, דהכא גבי ציצית נמי ילפינן לכם לכם מעומר, כדמייתי בב"י בשם סמ"ק. 
וממאי דכתיבנא נקוט האי כללא בידך, לא שנא ברכת המצות לא שנא ברכת הנהנין, כדרך עשיית המצוה או עסק ההנאה כן ברכתו כמותו, אם בעמידה בעמידה ואם בישיבה בישיבה, ונפקא מינה נמי, להמדקדקים הנוהגים בתפלה של יד להניחה מיושב, ומנחי בה סימנא כי יד על כס יה ויש להם להתלות באילן גדול האר"י ז"ל (ואף על פי שמהרש"ל חגר חרבו  נגדם והעיר כל חמתו עליהם, כבר עמדו נגדו גבורי כח אנשי חיל הנשמעים למצות האר"י ז"ל, ושקליה למטרפסיה בתשובת מהרמ"ע מפאנו שם קיבל הרב תשובתו בשלמות) שיברכו עליה כמו כן מיושב, ולא כפשרת במג"א בסימן כ"ה [ס"ק כ] לקמן. אחרי כמה שנים שכתבתי זה זיכני ה' ית' בספר תשובת הרמ"ע מפאנו ומצאתי שם בסימן ק"ב דסבירא ליה ז"ל דברכת התפלין מעומד היא, ולא נחית לפלוגי כדמפלגינן. וצל"ע עוד בדבר, כי נראה שיש בה גם הפסקה יותר מכדי דיבור, אם יתעכב בישיבה אחר שברך. 

שם. ובעל העטור כתב דלא בעינן כולי האי. [וכתב ב"י] נראה שטעמו דרב פליג עליה דשמואל. עכ"ל. ואם כן צריך עיון מנא להו להגאונים למיפסק הכא כשמואל במידי דאיסורא. וגם על בעל העיטור קשה דמשמע דמודה להגאונים לענין הלכה גבי אבלות. 
ויש לומר שאין למדין מן הכללות, לפי שאין אחד שלא נאמר בהן חוץ, ובהאי כללא דהילכתא כרב באסורי אשכחן זמנין דלא משגחינן ביה, אי לא איפסיקא הלכתא בתלמודא בהדיא, וכדמשמע בפרק ב"מ [שבת כב, א] מהא דאמר אביי כל מילי דמר עביד כרב, וכן בכללא דכשמואל בדיני אשכחן נמי דלא צייתי ליה בכל דוכתא, כדאמרינן בהניזקין ([גיטין] דף ס', ב) לענין דינא כיון דלא אתמר הילכתא לא כמר ולא כמר מסתברא מאן דאלים גבר, והכא נמי כשמואל מסתברא דהכי מוכחי קראי כדפירש שפיר בעל העיטור ז"ל. 

שם. ויברך להתעטף בציצית. כתב לבוש יש מדקדקין ללא צורך לפתוח הבי"ת דבציצית כו' כיון שהוא בסוף הברכה. ואני אומר דטעות גמור הוא בידם, והאריך לשון בזה עיין שם. ובכל מה שהאריך איני רואה הכרח להטעות הדווקנים האומרים בציצית בפתח, אדרבה נראה שטוב ויפה הוא, להיותו מורה על ה"א הידיעה, כדי להבדיל בין ציצית זו של מצוה, ובין שאר דברים שנקראין ג"כ ציצית בשתוף השם, כמו [יחזקאל ח, ג] בציצית ראשי, וכן זולת זה, מה שאינו של מצוה. ועיין עוד בלוח ארש בס"ד. 

[ט א] ב"י שם בסופו. אבל בציצית כ"ע לא מחייבי בעטיפת הראש כו'. כצ"ל. 

שם. וכי ר' יהודה שהיה מתעטף. כצ"ל. והוא בפרק במה מדליקין [כה, ב]. 

ומש"כ עוד וכן החתנים כו'. נראה שהוא לפי מנהג בני אשכנז, ואם מתעטפים כל כך הרי הם נראים כאבלים. 

ע"ד [ד"ה ודרך]. לקומת איש. צ"ל. 

שם. כל כסות של ארבע כנפות חייבת בציצית ויוצא בו ידי מצות ציצית. כצ"ל. 

שם. והאגור כתב בשם מהר"י מולן שעל פי א"ז נהגו לעשות כו' אכן יש לעשות הכתפים רחבים מכאן ומכאן דלא ליתי אוירא דהאי גיסא ודהאי גיסא ומבטל ליה. עכ"ל. גם במ"א הביא זה לקמן בסימן י"ו [בראשו] בשם מט"מ דמטי בה משמא דמהרי"ל. ותימה על גדולי עולם דאשתמיט להו מה שכתבו התוספות גבי עור העסלא בפ"ק דעירובין [י, ב ד"ה ואצבעיים] דלא אמרינן הכי אלא במחיצות קבועות אבל בכלי לא. וכן שמעתי עוד בשם אבא מארי הגאון ז"ל שהשיב על זה מסברא דנפשיה דהיכי אמרינן אתי אוירא ומבטל היינו דווקא באויר שאנו חושבין אותו כמחיצה ע"י לבוד, ביה אמרינן דעומד מועט בטל באויר מרובה, ומשום דמחיצה קלישתא היא, דע"י צירוף האויר נעשה, משום הכי ברוב אויר בטלה לה, משא"כ בבגד דלא בעינן לאצטרופי אוירא בהדיה לא אתי ומבטל ליה לבגד. והיא סברא ישרה נכונה ונבונה. וגם כעין זו מצאתי שם בתוס' בשם ריצב"א בקצת שינוי. ובלא"ה אין ללמוד מתורת לבוד דהלכה למשה מסיני היא, ואיכא למימר הכי אגמריה רחמנא למשה, ולא ילפינן מנה בעלמא. ועמ"ש בשאילת יעבץ סימן כ' בס"ד. 

שם. כעין גרוטיא וגם האגור כתב. כצ"ל. 

שם. יקח הציצית. צ"ל הטלית. 

שם. וא"ת לדעת א"ז אין שום מצוה במה שהוא לבוש. כצ"ל. 

שם [ד"ה ומכסה]. לרב הונא בדרב המנונא. כצ"ל. 

שם. ומכסה ראשו שלא יהא בגילוי הראש. עכ"ל. עיין באחרונים ז"ל. ונראין דברי הר"ב ט"ז ז"ל [ס"ק ג'], אף שמ"ש מההיא דקידושין (דף ל"ג) אינה ראיה על שהכיסוי מורה יראת שמים, דא"כ מאי איריא מקמי רבנן, דהא איתא התם דילמא מבני מתא מחסיא הוא דגיסי בהו רבנן, שמע מינה דלית ביה איסורא וחציפותא, אלא בע"ה העובר לפני ת"ח מיירי התם שהיה אז המנהג לכסות ראשם להראות הכנעה בזה (ויש לפרש מה שאמרו [סנהדרין קא, ב] בירבעם על הפסוק [מלכים יא, כו] וירם יד במלך, שחלץ תפיליו בפניו, כי ע"י כך נתגלה ראשו) הפך מנהג הערלים עכשיו, מ"מ בעיקר הדבר דיבר נכונה. 
ולא הבנתי מה שכתב במג"א [ס"ק ג] דמשמע בקידושין דבחור שלא נשא לא היה מכסה ראשו בטלית. ומי שאינו ת"ח אפילו נשוי לא היה מכסה. עכ"ל. טלית מאן דכר שמה, התם בסודר איירי, וסודר דבר אחד וטלית דבר אחר, שהסודר כיסוי הראש, והטלית כסוי הגוף, כדאמרינן בהרואה [ברכות ס, ב] כי פריס סודרא ארישיה לימא עוטר, כי מיעטף להתעטף, וגבי כוס דברכת המזון אמרינן [ברכות מט, ב] מר פריס סודרא ומר מיעטף. והכי מוכח בהרבה מקומות, ועיין לקמן סימן ש"א. 
ופשוט שבשעת תפלה שניהם צריכים, רצוני בין סודר בין טלית, לת"ח ולשאינו ת"ח לנשוי ולבלתי נשוי הכל שוין בזה, רק שלא בשעת התפלה אז היה מנהגם של ת"ח בסודר, ולא שאר העם, אף על פי שלא היו הולכים בגלוי הראש כדברי הרב"י, כי בלי ספק היה להם כובע על ראשם לכל העם מקצה, רק הסודר שעוטף בו הראש למעלה מן הכובע כדרך שהטלית עשוי לעטיפת הגוף על הבגדים, זה היה מנהג הצנועים בלבד לילך בהם כל היום, והיו מצויינים וניכרין ע"י כך הת"ח מן השאר. כמ"ש [שבת עז, ב] מאי סודרא סוד ה' ליראיו, כי המון העם העוסקים במלאכה שארית היום לא יתעטפו בהם שכבדים עליהם ומעכבין אותן מלעשות מלאכתן על כן לא היו נושאין אותן כי אם בשעת תפלה. וק"ל. 
ולכן שגגה היא ביד הרב מ"א. אלא העיקר הוא שאין חילוק בין נשוי לשאינו נשוי, ות"ח ושאינו, לענין טלית דמצוה דלא סגי בלא"ה, דזימנין דענשי אעשה, ולא מפלגי בין נשוי לפנוי, דשאר אינשי נמי, מאן פטרינהו ממצוה, במי שאין לו טלית קטן, ואף במי שיש לו טלית קטן מכל מקום מצוה היא להתעטף עכ"פ בשעת תפלה כדכתיבנא לקמן בסי' כ"ד. 
ותו כיון דמצוה היא וצורך תפלה, ליכא נמי לפלוגי כלל, אלא הכל צריכין עטוף לתפלה דשחרית לכ"ה. וזה פשוט. וכן הוא מנהגן של ישראל תורה. ועיין מה שכתבתי בס"ד בלח"ש מ"ה פ"ח דב"ק. 
וכן שגג עוד הרב הנ"ל במה שכתב דעל כל פנים לא יכסה ראשו לגמרי וציין עיין סוף סימן כ"ז. איברא לא משמע מידי מהתם, ההיא שלא בשעת התפלה מיירי, ולומר שלא יכסנו בכובעו ובבגדו וסודרו כל היום, כדרך שנוהג בשל יד, קא משמע לן דשל ראש שאני, דאורחייהו בגילוי, ואפ"ה לאו דעת הכל היא ואיתא התם מאן דאמר דלאו מילתא היא. עיין שם בב"י. 
מיהו בשעת תפלה לא שמעת לה התם, דכיון דצריך להיות עטוף בטליתו כעטיפת ישמעאלים לא סגי בלא"ה, ואימר דפליגי בענין העטיפה, אלא במתעטפים בטלית כל היום, לא בעיטוף דתפלה, דמפני מורא שמים הוא, ודאי צריך לכסות הראש לגמרי, ואם התפלין גם הם נכסים אין בכך כלום. ושמא מה שכתב במג"א שלא יכסה לגמרי ר"ל כל היום שלא בשעת תפלה. 

[ט ב] דף ו' ע"א בראשו [ד"ה ולענין]. ורבינו הגדול מהרי"א ז"ל הקשה דכיון דקיי"ל על לשעבר משמע כו'. עכ"ל. תמיה לי טובא, דהא מסקינן [פסחים ז, ב] הלכתא על ביעור, דעל להבא משמע ועדיף טפי מלבער. ותו אטו הא לחוד מברכינן בעל, האיכא טובא כגון על המילה ודכוותה. ואי משום דהתם כדיהבי המפרשים טעמא דאפשר ע"י שליח. אותו טעם אינו מוסכם ויש דעות חלוקות בטעם השינוי דעל במקצת ברכות. ותו על מצות תפלין דראש מאי איכא למימר. 
ואיברא לי נראה דהכא נמי טעמא רבה איכא במילתא לברך בעל דווקא, ולא בלמ"ד דהוי משמע דלא סגי דלא עביד, והא קיי"ל דציצית לאו חובת גברא הוא ולא ענשי עלה (אם לא בעדן רתחא) אי לית ליה מנא דחייב בהו, והא ודאי דבלמ"ד הכי משמע, כדקאמר תלמודא פ"ק דפסחים בהדיא, אפילו במצות דחובת גברא נינהו, לא שייך למימר בלמ"ד, כי ליכא חיובא גביה דהאיך דקעביד שליחותיה, כל שכן במצוה שאינה חובת האדם. ואדרבה תמיהא לי מילתא טובא בנוסח דלהתעטף, אטו מצות ציצית לא סגיא דלא מקיים לה, וכל שכן עיטוף, דלא כתיב ולא רמיז בקרא, הא ודאי קשיא (ולקמן בסי' י"ט נתתי קצת טעם לדבר עיין שם) ולהלן בס"ד נכתוב עוד מזה, הא מיהא הבו דלא לוסיף עלה, דלא יברך להתעטף אבגד דלאו בר עיטוף הוא. 

שם. וכ"כ האגור שיש מברכין על טלית קטן להתעטף ואין לחוש אם יש בו עיטוף כי נוסח הברכה הוא כמו לישב בסוכה. עכ"ל. ואינה כל כך ראיה לענ"ד משום דסתם אוכל בסוכה יושב הוא, שאין דרך בני אדם לאכול מעומד שסכנה היא, כדאיתא [גיטין ע, א]. ועוד אפילו אוכל בעמידה שפיר מצי לברך לישב, דישיבה לשון עכבה הוא, כמו [דברים א, מו] ותשבו בקדש. ומפני שחייב אדם להתעכב בסוכה לאכול ולשתות ולטייל, כל מה שעושה בבית כל השנה, דתשבו כעין תדורו בעינן, לכן נתקנה הברכה בלשון זה שפוטר כולן בברכה זו, שבה נכללין כל המעשים האלו. משא"כ כאן בלשון עיטוף שאינו סובל ענין לבישה, כדלעיל בב"י. ויותר יש להביא ראיה ממטביל ידיו דקיי"ל כמ"ד מברך ענט"י, אלא שגם היא במחלוקת שנויה בסימן קנ"ט. 

שם. ויעיין בחוטי הציצית כו'. כן כתב הרא"ש בסוף הלכות ציצית. ואף על פי שכתב בתשו' [שהעולם לא נהגו לבדוק] כו' כתב רבינו כדבריו בפסקים. עכ"ל.  ולא ניחא ליה להב"י להשוות בין התשובה והפסקים דלוקי להתשובה בדאית להו חזקת כשרות, ור"ל כשבדקם כשגנז הטלית, משא"כ היכא דלא בדקם בשעת גניזה, דאע"ג דבדקינהו מעיקרא, אזלא לה ההיא חזקה אם נשתמש בה פעם אחת בלי בדיקה, כמו שכתבו האחרונים גבי סכין (בי"ד סימן י"ח) והכא נמי אצרכוה בדיקה, דוק, דלא משמע ליה לפלוגי בהכי, כיון דבנוהג שבעולם קמיירי, משמע שלעולם נוהגין כן. וסבירא ליה להרא"ש לעולם אית להו חזקת כשרות, ולא ס"ל דעשויין ליפסק כל שעה כדעת הר"ן, דאיפכא שמעינן ליה באותה תשובה שהובאה לקמן בב"י סימן י"ג, דבהדיא קאמר דאין נפסלין בקלות, ומשום הכי לעולם מוקמינן להו אחזקתייהו, ולא דמי לסכין דשחיטה דנפסל בקל. 
והרבנים האחרונים ז"ל בקשו להם טעם למה שכתב בשולחן ערוך [סעיף ט] שיעיין בציצית שלא יברך ברכה לבטלה, דאמאי לא מוקמינן להו אחזקתייהו. ולע"ד הטריחו עצמם בדבר זה שלא לצורך, שדברי הש"ע אינם אלא כדעת הרא"ש דס"ל אין הכי נמי מעיקרא דדינא לא בעינן בדיקה לעולם, כדמוכח מתשובתו הנ"ל דמסכים עם מנהג העולם שהזכיר, רק עצה טובה אשמעינן לירא שמים והחרד לדבר ה' שיחמיר על עצמו משום חומרא דלא תשא, ולכן הזכיר הש"ע הטעם דברכה לבטלה ולא זכר ביטול מצות עשה, שאינו מעיקר הדין אלא ממדת חסידות וזהירות יתרה מחשש ברכה לבטלה דחמירא, וכמ"ש גם בט"ז [ס"ק ח]. 

ובמ"א [ס"ק יא] כתב דמכל מקום חייב לבדקן משום דאין סומכין על החזקה במקום שיכולין לבררו, כבי"ד סימן א'. ואני אומר אי להתם מדמינן לה איפכא שמעינן מנה, והתם שאני, דהא דכתבו הגאונים דהיכא דאיתיה קמן צריך למבדקיה ולא סמכינן ארובא, אף על גב דקיי"ל רוב מצויין אצל שחיטה מומחין הן, היינו משום דבהמה בחייה בחזקת איסור עומדת עד שיודע שנשחטה כראוי. וכיון שיש כאן חזקה גמורה דאיסורא וזה בא להוציא הבהמה מחזקתה לא אזלינן בתר רובא, היכא דאיכא לברורי ולמיקם עלה דמילתא, משא"כ הכא. 
ותו אטו מי לא שני לן בין רובא כי האי, לחזקה, דאפילו רוב גמור לא הוי. כי ההיא רובא דליתא קמן, וחזקה ליתא התם כלל דאימר לא הוחזק מעולם, ומהאי טעמא הטריף הרשב"א בתשובה [ח"א סימן ריח] כל הכלים למפרע, בשוחט שנבדק ונמצא שלא ידע הלכות שחיטה דשמא לא ידע מעולם. ולפיכך כיון שאין שם חזקה דכשרות, והרוב הוא קלוש ואינו רוב גמור, משום הכי לא מהני אלא דיעבד בדליתיה, אבל בדאיתיה כיון דאיכא לברורי מבררינן כי היכי דלתחזק. ברם הכא הני ציצית אתחזקו להו בכשרות, משעת עשייתן בריר לן דכשרים הם, פשיטא דאית לן למימר אוקמינהו אחזקתיהו כל כמה דלא איתרעא. 
ותדע מטוניה. דהרי כשבדקנו השוחט פעם אחת אמרינן אוקמיה אחזקתיה כל ימי חייו, וליכא מאן דס"ל כיון דאיכא לברורי נבדקיה כל שעתא דבעי למשחט, אלא שלדעת במ"א יש לחלק דבקי פעם אחת אין עשוי לשכוח (ובאמת שהיא סברא דחוקה ורחוקה, אף על פי שכתבוה האחרונים ז"ל, ואין כאן מקום בירור דבר זה), משא"כ ציצית דעבידי דפסקי. וא"כ זהו מ"ש במ"א אח"כ, ואינו טעם אחר כי זה צריך לזה. וכל זה לדעתו ז"ל. 
אבל לפמ"ש שדברי הש"ע בשטת הרא"ש ז"ל אמורים, שאינם מעקר הדין. וכבר בארנו שאין כן דעת הרא"ש, דלא ס"ל לגמרי הך סברא דציציות עשויין ליפסק כל שעה, אלא בהפך, שאינן נפסלין בקלות. וגם חזקה ישראל נזהרין בציציותיהן הרבה וכנז', ע"כ גם הטעם השני שזכר במג"א אינו אמת בכוונת הש"ע. וכל הטורח הזה למה, שכוונת הש"ע רצויה שאינה אלא להחמיר, אבל לא דליתי לידי קולא, ר"ל שע"י בדיקה זו יתבטל מהתפלל עם הצבור, דבכה"ג פשיטא אליביה דאין מקום לחומרא זו. זה ברור. 
ומכאן שמה שכתב במ"א לקמן בסימן י"ג (סק"ה), הכל שלא לצורך, דבודאי אוקמינן ליה לטלית אחזקתיה, ואפילו לא בדקו זמן רב לא הורע כח חזקתו הראשונה שאין עשויין ליפסק. ומשם יש ללמוד ק"ו אם לחומרא דשבת לא חששו להצריך בדיקה, וסמכו על חזקה זו, כל שכן בחול שיש להעמידן על חזקתן מעיקר הדין, כל שדבר אחד עומד בפנינו, שלא לתת מקום לחומרא, כגון נידון דידן ברדוף לבה"כ להשיג הצבור בתפלתן. 
וא"ת מאי שנא גבי שבת דלא הזכירו חומרא זו לכתחלה כמו לענין הברכה כאן. י"ל דשאני התם כיון שאם ימצאם פסולין אחר שיבדקם לא יוכל לתקנם ויבוש לצאת בלי ציצית, ואיכא משום כבוד הבריות, עדיף טפי שלא להחמיר ולבדוק, וניחא לאוקמה אדינא דאורייתא, דגדול כחה של חזקה בכל מקום, משא"כ בחול שיכול ליזהר עוד לחוש להברכה שלא תהא לבטלה, וישנם בתיקון. 

שם. ומה שכתב לכן מי שרגיל להתעטף בטלית גדול צריך לברך עליו אף על פי שבירך על טלית קטן בביתו. בפרק התכלת [מנחות מג, א] רב יהודה רמא תכילתא לפרזומא דאינשי ביתיה, ומברך כל צפרא, מדרמי סבר מצות עשה שלא הזמן גרמא היא, אמאי מברך כל צפרא (כלומר כיון דלילה נמי זמן ציצית ואין לילה מפסיקו) ומשני סבר ליה כרבי דאמר תפלין כל זמן שמניחן מברך עליהן (ובלילה היה פושטו), אי הכי כל שעתא נמי (כל שעה שהיה פושט אפילו ביום יצטרך לברך כשחוזר ולובשו) רב יהודא אינש צניע הוי ולא שרי לגלימיה כולי יומא. ומ"ש מצפרא (לבריך כשעומד ממטתו ומתעטף קודם שיאור היום כיון דלדידיה אף הלילה זמן ציצית) ומשני כי משנה מכסות לילה לכסות יום (כצ"ל) פירש"י ב' טליתות היו לו אחת ליום ואחת ללילה. 
והקשה הרא"ש ז"ל אמאי מברך בצפרא, גם בערב היה צריך לברך כשמתעטף בטלית של לילה. ר"ל כיון דלר"י לילה נמי זמן ציצית, והו"ל למימר מברך צפרא ופניא, אלא צ"ל דטלית של לילה לא היה פושטו ביום, והוכיח מזה שאדם הלבוש טלית קטן וכשהוא מתפלל מתעטף צריך לברך, דחייב לעשות ציצית בכל בגדים שלו שיש להן ד' כנפות, וכל חדא מצוה באנפי נפשה היא. ולמד כן לפי פירושו הנז' בדר"י, מדמברך בצפרא, אף על פי שכבר יצא לדעתו ז"ל ידי חובת מצות ציצית של לילה, ואותה טלית כבר נפטרה בברכה שבירך עליה בשעת לבישה כל זמן שלא פשטה, ועכ"ז לא הועיל לפטור אף זו שלובש ביום מברכה, מאחר שהפסיק הלילה בינתים, ההפסק הזה מצריכו לברך דחשיב מצוה באפי נפשה. זוהי שיטת הרא"ש בהך שמעתא. הצעתיה כדי לצאת ידי חובתי בביאור ספיקתי, כי אני הצעיר אף על פי שאינני כדאי, חצבי לנהורא כגני לאיי, לבי אנסני לפרוץ בסייג לחכמה ולהודיע צערי, גם כי ידעתי שאין להשיב את הארי, דאגתי אשיחנה, מה שיש לי לפקפק ולגמגם קצת בהוראה זו שפשטה בישראל, אולי אזכה לרב הגון איש יודע מבין ישלים חסרוני יעמידני על הנכונה, ואיש תבונות ידלנה. 
ואומר אף שבודאי סברת הרא"ש נכונה, גם בלא הוכחתו מעובדא דר"י, הכי נמי מסתברא כיון דכל חדא מיחייבא בציצית, ודאי כל חדא מצוה באנפי נפשה, ומבעי לברוכי אכל חדא וחדא. וסברא זו דכל בגדים שיש לאדם בני ד' כנפות שחייבים בציצית, איתא בהדיא בתלמודא שם בפרק התכלת אעובדא דטלית כפולה. 
ברם דווקא למאן דס"ל ציצית חובת טלית. אבל למאן דבעי למימר ציצית חובת גברא פשוט שם בסוגיא שאין כל הבגדים שיש לאדם אחד שהן בעלי ד' כנפות חייבים, כמבואר במעט עיון לדעתי הקלה (ונ"ל שמשם יצא לו לבעל ארחות חיים, שכתב י"א שאין צריך להטיל אלא לעליון כמ"ש הב"י בשמו לעיל בסמוך, אף על גב דרבה דשריה לגלימיה, לאו הכי  דייק. וק"ל. 
ואף על גב דלפום מאי דפסקינן לקמן בסימן י"ט אף דסבירא לן חובת גברא אפ"ה לא מיפטר בטלית אחת מצוייצת כדאית ליה בגדים דד' כנפות טובא דלביש להו, דמשמע דליכא בינייהו דמ"ד חובת מנא ומ"ד חובת גברא אלא כלי קופסא, דאליבא דמ"ד חובת מנא מיחייבי ולמ"ד חובת גברא פטירי. מ"מ קשיא לי, הא כיון דפטרינן בכלי קופסא, ואף על  גב דעבידי לאיכסויי בהו לזמנין אם כן כל כמה דלא לבשינהו ליתא למצוה, ואיך אפשר לברך על הלבישה וכי איזו מצוה יש בה, והלא אפילו לאחד אינו צריך ללבשו בחיוב מדין גמור, דקיי"ל לא ענשי אעשה (אלא בעידן ריתחא) ואינה חובה. עיין לקמן סימן כ"ד. 
ולא דמיא לתפלין, דכל זמן שמניחן מברך עליהן, דחובת הגוף הן דלא סגי בלא"ה ומצותן כל היום (וקצת משמע נמי דאיכא דפליג בתפלין נמי דוק ותשכח), משא"כ בציצית שאינה מצוה מחוייבת אפילו פעם אחת כל שכן כשכבר לבוש בטלית אחת למצוה איך יברך שוב וצונו, הלא לא נצטוינו ללבוש כמה בגדים בציצית ואפילו מצוה בעלמא ליכא בטפי מחד. ואף את"ל דלפי מאי דקיי"ל דכל הבגדים שלובש בעלי ד' כנפות חייבים בציצית ולא סגי בלאו הכי, ממילא סברא היא דכל חדא חייבת בברכה דהא בהא תליא (אף על פי שאין לנו  כיוצא בה, שאינו דומה לברכת לישב בסוכה דהתם אי בעי למיתב לא סגי דלא יתיב בסוכה ושפיר מברך עלה שאם בא לישב נצטוה שישב בסוכה, משא"כ ברוצה להתעטף אינו דבר הכרחי לעטוף בציצית דווקא הלא יוכל להתעטף בבגד שאינו בת ד' כנפות מרובעות או בסרבלא וסדינא לכן אינו דבר חיובי בהחלט ודו"ק). 
הנה היה די שנודה, לתת מקום לברך בנוסח על מצות ציצית. אבל להתעטף דמשמע דלא סגי דלא עביד, כדאמרינן בלמול, קשה לי טובא איך יברך בלשון זה, אחר שכבר יצא י"ח ציצית בטלית קטן שעליו. (ואפילו עדיין לא לבש טלית קטן, לא נתיישב לי הנוסח דלהתעטף כדכתיבנא לעיל מהאי טעמא. ואף שאי אפשר להרהר אחריו, דהא תלמודא מייתי ליה בפרק הרואה ועפמ"ש בס"ד לקמן בסימן כ"ד יתיישב זה, דודאי בשעת ק"ש ותפלה מחויב הוא להיות מעוטף בציצית, מכל מקום הבו דלא לוסיף). 
ולהוכחת הרא"ש ז"ל מעובדא דר"י, אי לאו דמסתפינא אמינא בה מילתא חדתא, ועכ"פ מידי הרהור לא יצאנו, לומר שאינה ראיה מופתית ומכרחת, דאע"ג דרש"י ז"ל כתב עלה דההיא דכי משני מכסות לילה כו' שתי טליתות מצוייצות היו לו, לענ"ד אינני רואה הכרח בגמרא, ולפי שנראה לי ג"כ דוחק גדול פירושו של הרא"ש שר"י לא היה פושט טליתו של לילה ביום ושגם בלילה היה שוכב עמה על מטתו, שהוא דוחק עצום לפירש"י. 
ועוד אין הלשון סובל פירושו, דכי משנה מכסות לילה לכסות יום, שינוי בגדים לגמרי משמע, שפושט זו ולובש את זו, כדאמרינן בעלמא [שבת קיד, א] מניין לשינוי בגדים מן התורה והתם ופשט ולבש כתיב. 
ותו למאי נקטיה תלמודא להך לישנא דכי משנה מכסות לילה, מה טעם יש בו דמאי איכפת לן אי כסות לילה או כסות יום הוא, מאחר ששניהם בני חיובא, ועיקר הטעם הוא רק מחמת שלבש ציצית פעם שנייה, נתחייב לברך שנית. 
ועל כן מכל הלין הייתי אומר, אלמלא ניתן לי רשות, דהך כסות לילה דר"י משמע נמי דלא מצוייצת הואי, דאי בעית אימא כסותו של לילה לא היתה בת ד' כנפות החייבת (דילמא ספוקי מספקא ליה, וקבעי לאפוקי נפשיה מפלוגתא, וכדבעינן למימר לקמן בס"ד). 
ואי נמי ר"י ס"ל נמי דוראיתם למעוטי כסות לילה אתא, אף על גב דרמי לאינשי ביתיה, וקסבר מצות עשה שלא הזמן גרמא היא, וכדאשכחן בתוספתא ובירושלמי שהביאו התוספות (מנחות דף מ' ע"ב) דבהדיא מוכח דאפילו רבנן דפליגי עליה דר"ש וקסברי נמי דנשים חייבות מ"מ אית להו מיעוטא דכסות לילה, ומתשובת ר"ש בתוספתא דאמר להו אי אתם מודים כו' נשמע לרבנן דלא פליגי עליה בהא דכ"ע מודו בכסות מיוחד ללילה דפטורה, ואפילו הכי סבירא ליה דהויא מצות עשה שלא הזמן גרמא כיון שנוהגת אף בלילה בכסות יום שלובשה בלילה, וס"ל דלא אמעיט אלא כסות מיוחד ללילה, ולא משום שהיא מצוה התלויה בזמן פטרה רחמנא לכסות זו אלא משום דכסות לילה לאו בת חיובא היא ולא חזיא דאהכי קפיד קרא דתהוי נראית ביום שעשויה לכסוי תמיד, אבל המצוה עצמה אינה נקראת מפני זה שהזמן גרמא, מאחר שאין לה הפסק, וישנה גם בלילה, היינו טעמיה דר"י דחשיב לציצית שלא הזמן גרמא, עם שאינו מכחיש ללימוד דוראיתם, כדרך שמוכרחים לומר לדברי חכמים, כמבואר בירושלמי. 
ובהכי אתיא ההיא דר"י כפשטה, דבלילה היה לו כסות מיוחד לשכיבה, ולא טלית מצוייצת היתה. 
ואולי היה ישן ערום במטתו, כדמשמע שכן היה דרכם, מדר' יוסי דאמר [שבת קיח, ב] מימי לא ראו קורות ביתי אמרי חלוקי שמע מינה אפילו החלוק היה פושטו בשכבו, וכשעומד ממטתו היה לו מלבוש מיוחד לכסות עצמו בו בלילה, ולא טלית עם ציצית, ושמא עשה כן שלא לעבור על דעת חבריו דקים להו לילה לאו זמן ציצית, לכן לא היה לובש בלילה כסות יום. 
או דילמא ספוקי מספקא ליה ואזיל לחומרא הכא והכא, דלאינשי ביתיה הוה עביד לחומרא, ובלא ברכה (דילמא לילה לאו זמן ציצית) ואיהו לא לביש כסות יום בלילה, שמא למנוע עצמו מן הספק, דלא ליבעי ברוכי (דדילמא לילה לאו זמן ציצית אפילו בכסות המיוחד ליום, וכדעת הרמב"ם ז"ל) ולכן בלילה היה לובש כסות לילה הפטורה, ובשחר פושטו ולובש כסות יום החייבת אליבא דכ"ע. והא דפריך מאי שנא מצפרא המקשן הוא דקסבר דהוה לביש בגד ד' כנפות מיד בקומו ממטתו וקשיא ליה וליבריך עליה בלילה נמי לטעמיה, ודחי ליה ומשני כי משנה כו' ה"ק לא כדקס"ד אלא בלילה לא היה לובש בגד בעל ד' כנפות. 
והשתא דאתינן להכי, אפילו תימא כרש"י ז"ל דכסותו של לילה גם כן היתה מצוייצת, אפילו הכי יש לומר הא דעבד הכי משום ספיקא ולחומרא, דילמא כסות לילה חייבת כרבנן, מיהו לא ברך על של לילה דהויא ספק ברכה לבטלה וברכות אינן מעכבות. וכך הגון לומר כדי לתת טעם במ"ש כי משנה מכסות לילה, שאין לו הבנה לפ"ד הרא"ש, ולענ"ד נראין דברינו שלא להוציא הדברים מפשוטן. 
ועם זה אין ראיה משם לנדון שלנו, לחייב בברכה כל פעם שיתעטף האדם בציצית, ועודהו הטלית קטן עליו. ואף שיפה היתה שתיקתי בדבר כזה, והנח להם לישראל שכבר נהגו, ואפילו היתה רופפת, כל שכן אחר שיש להם עמודי עולם לסמוך עליהם, מי יבוא אחריהם להרהר על דבריהם, אעפ"כ לא יכולתי לאגור דברי ולחשוך אמרי, שתורה היא וללמוד אני צריך, לכן חלותי היא מאת המעיין, ידון אותי לזכות ושגגתי ישא יחמול ויכסה, וישא ברכה ובצל כנפי החמלה יחסה. (דברים הללו הגם שכתבתים בימי חרפי טל ילדותי, עיין לקמן תמצא הכרח חזק לדברינו ולפירושינו וסתירה מבוארת לפירוש הרא"ש הנז', וע"כ התם ס"ל להרב"י דלא כוותיה). 
ועפ"י דברינו אלה נתיישבה היטב דעת מהר"ח, שהביא מהרי"ל, ולק"מ (מ"ש) [מה] שהקשה הרב"י. וכן הלבוש תמה עליו מה יועיל שנשאר עליו טלית קטן, ועפ"י דברינו אין מקום לתמיהתן כלל שבוודאי מועיל הרבה, כיון שכבר יצא בזה ידי חובת מצות ציצית אין צריך יותר ואינו מוכרח לחזור ולהתעטף. 
ובזה נמלטנו גם כן מדחקו של הרב בט"ז [ס"ק יג] ע"ש, ונתקיימה דעת הרמ"א בהג"ה [סעיף יד] בריוח, דהשתא דאתית להכי דבנשאר עליו טלית קטן תליא מילתא, תו לא מפליג בין דעתו עליו מתחלה או לא, וכן פירש בט"ז כוונתו. 
ודלא כמ"א [ס"ק יט] בשם הב"ח, דאזיל בתר איפכא, במ"ש דכשנשאר עליו טלית קטן עדיין לא הסיח דעתו מן המצוה (משום הכי לא יברך). ואיפכא מסתברא דכשנשאר עליו טלית קטן הרי הוא מסיח דעתו מן המצוה של טלית אחר, (ועמ"ש לקמן בס"ד סימן כ"ה לענין ברכת תפלין ובסימן ק"מ לענין ברכת התורה). וכי לכמה טליתות הוא צריך, וכי יתעטף ויחזור ויתעטף וילך כך כל היום, משא"כ בשאין טלית קטן עליו ודאי דעתו על טלית לשוב לקיום מצוה המוטלת עליו שלא יהא ערום מן המצוה. א"כ אי איתא דמשום היסח הדעת נגע בה מהר"ח, איפכא הוה ליה למימר דבנשאר עליו טלית קטן חייב לברך שנית כשחוזר להתעטף. אבל באמת לא עמדו על כוונתו של בעל סברא זו, כי לא עלתה על דעתו סברא זרה כזו, אבל מה שהטלית קטן פוטר מברכה העטיפה שאחריו משום שעל ידו כבר יצא ידי חובת מצות ציצית, להכי סבירא ליה דשוב אינו מברך בלבישת בגד עם ציצית פעם אחרת. ומסייע למאי דכתיבנא לעיל בודאי. 

[י א] ע"ב בראשו. ובת"ה כו' ואז היה מסתפק אם יברך על הגדול. עכ"ל. צ"ל שבעל התשובה סבור היה שספקו של מהר"ם הוא שאף אם לא שח ולא הסיח דעתו דילמא הליכה הויא הפסק וצריך לחזור ולברך או לא, לפיכך היה ממתין בלבישת הטלית קטן עד אחר התפלה שאז היה נצרך להשיח בודאי ושיחה גורמת הברכה בלי ספק לדעתו. וזהו שמסיים בת"ה דלהשוות בין מהר"מ ואשר"י צ"ל דבלי הפסק דאשר"י לאו דווקא, אלא בלי הסיח, פירוש דהא אפילו איכא הפסק ולא הסיח כגון שהפסיק בהליכה לב"ה בלבד, אכתי ספוקי מספקא למהר"ם דילמא נפיק בברכה אחת שבירך בביתו, ולמהר"ם בהסח הדעת דווקא תליא מילתא, א"כ כדי להשוותן צריך לפרש גם דברי הרא"ש תלמידו דוקא בלא הסיח ואם לא הפסיק בשיחה והסח הדעת אף שהפסיק בהליכה להרא"ש נמי ספוקי מספקא ופשיטא דלא יברך. כנ"ל לפרש כוונת בת"ה. 

שם. ולי (כצ"ל) דברי הרא"ש ור"י נראין כפשטן דכל שמניח טלית קטן בביתו וכו' צריך לברך דהליכה מביתו עד בית הכנסת חשיבא הפסק. עכ"ל. דברי רבינו הללו צריכין ביאור, דלכאורה הם תמוהים מאד שהרי סותרים דברי עצמו ודברי הרא"ש, שהעתיקן הרב"י בסימן ק"ד משם הר"י דהליכה לא מצינו בשום מקום שתהא חשובה הפסק. ומאחר שכתב כן שם בפשיטות בלי חולק, איך סתר אותן דברים כאן בלי שום טעם, וביחוד אי אפשר לומר שכך היא דעת הרא"ש, שהרי דעתו מבוארת בהפך. 
איברא כי מעיינינן שפיר קאמר, וצריכין אנו למה שכתבתי (בלח"ש ר"פ אין עומדין, ולקמן בסימן ק"ד) לפרש דברי הר"י שאמר שלא מצינו הליכה הפסק, בשהייה קטנה מכשעור ששערו חז"ל בענין ההפסקות, כגון שאמרו [ברכות כד, ב] בק"ש ודכוותה אם שהה כדי לגמור את כולה, דדוקא כדי לגמור את כולה הוא דהויא הפסקה, הא לא שהה כל כך אף על  פי שהפסיק בהלוך לא חשיב הפסק. או כגון בג' תכיפות, שהוכיחו התו' [סוטה לט, א] דכדי הלוך כ"ב אמה הויא הפסקה ולא תכיפה, לא תימא דדוקא בשהייה בעלמא הוא דלא הויא הפסקה בבציר מכדי כ"ב אמה אבל כי מפסיק בהלוך להוי הפסקה אפילו בציר מהכי, כדאשכחן בשיחה דאפילו כל דהיא הויא הפסקה אימא הלוך נמי הכי הוא, היינו דאשמעינן הר"י דאין הליכה חשובה בשום מקום הפסק מצד עצמה להעדיף כחה מן השהייה לבדה ולמעט בשעור ההפסקה שנתנו חז"ל לכל דבר, אלא לעולם שיעור ההפסקה שוה בין שהיא בישיבה ועמידה או בהילוך. אבל מ"מ פשיטא דס"ל לר"י ולכ"ע נמי דהליכה מרובה חשיבא הפסקה, דלא גרעא משהייה גרידא דהויא הפסקה בכמה דוכתי, והכל לפי הענין שאמרו. וא"כ נימא נמי לענין הפסקת הברכה, דטובא הוי הפסקה אפילו שוהה ועומד במקומו, משום דלא סגי ליה בלא הסח הדעת דאטו כולא יומא לא שייך הסח הדעת אם הלך אנה ואנה ולבו פנה אפילו לא עסק בעסק אחר, דלא דמי לעסק התורה שמצווה עליו כל היום ועוסק בה תמיד. ודוק. 
ופשיטא דהילוך מרובה חשוב הפסקה לכ"ע, דהיינו הסח הדעת. ודנקט הרב"י טעמא דהליכה, היינו משום דסתם הליכה לבית הכנסת הוא הפסק גדול לרוב בני אדם, או הר"ם, היה ביתו רחוק מבית הכנסת בענין שבודאי היה חשוב הפסק אפילו אם היה שוהה כל כך במקום אחד, אלא שמפני ההליכה היה מוכרח להפסיק הרבה. כן נ"ל ברור בכוונת רבינו הרב"י. 
וראיתי להרב ט"ז ז"ל [ס"ק יא] דברים תמוהים בזה שהקשה על הרב"י במ"ש דהליכה לבית הכנסת חשיבא הפסק, ממ"ש גבי תכיפה דנט"י לברכה כדי הילוך כ"ב אמה, משמע דהילוך לא חשיב הפסק כל שלא שהה (באותו שיעור, אפילו הלך לא הוי הפסק, כצ"ל) ונמצא כאן לענין ברכת ציצית דלא איכפת לן בשהייה אפילו הרבה כל שלא הפסיק בדיבור, דאל"כ ה"ל לחשוב תיכף לכל המצות עשיית הברכה אלא ודאי דאינו, ולמה יהא הפסק מחמת ההילוך לבית הכנסת. עכ"ל. ולא נהירא כלל דודאי הליכה מרובה הויא הפסקה, כדכתיבנא ולית בה ספיקא. וא"כ את"ל דהפסקה דברכת המצות כהפסקת נט"י דשיעורה בכ"ב אמה, איירי הכא נמי בהליכה דכ"ב אמה (דסתמא כפירושה דר"ל, הליכה דחשיבא הפסק במקום אחר, וכנ"ל) או יותר, ושהייה והילוך חדא מילתא, ושיעורייהו בכ"ב אמה, דהוי הפסק חשוב בין בהילוך בין בשהה כדי הילוך. 
והא דלא חשיב לברכת המצות בהדי ג' תכיפות ולהוו ד', הא לאו מילתא היא, דהאיכא נמי תכיפה דברכת הנהנין להנאה ולא קחשיב לה בהדייהו, וברכת המצות נמי דכוותה דמאי שנא ואין חילוק ביניהם לענין זה, שהיא דעה זרה במ"כ ולא מצינו לו חבר בדבר זה, שהכל מודים בברכת המצות שצריכה להיות סמוכה למצוה (וכמ"ש ג"כ בי"ד סי' י"ט), ואי בעית אימא ברכת המצוה עדיפא מהנהו תלתא תכיפות דבבציר מכ"ב אמה הוו, וברכה בין דמצוה בין דהנאה צריך לתכפה בכדי דבור וכמ"ש לקמן בסי' ר"ו בהג"ה דש"ע [סעיף ג] בהדיא בפשיטות גבי ברכת הנאה דצריך שלא יפסיק יותר מכדי דיבור וכן הוא הדבר בברכת המצות. 
והשתא ניחא דלא קחשיב לה בהדי אינך תכיפות ול"ק נמי אתכף לנט"י סעודה דפרק ג' שאכלו, דלא מני לה בהדייהו, התו' כתבו שם דוחק ולדידן אתי שפיר, דלא דמיא להנך שאר תכיפות דאית להו שיעורא רבה, משא"כ בתכיפה דנט"י לסעודה אפשר דשיעורה זוטר טובא, מש"ה לא קתני לה בהדדי, וה"ה לברכת המצות דכוותה דצריך להסמיכה בתוך כדי דיבור, היינו דלא קחשיב לה התם, משום דחמירא טפי. וזה ברור לענ"ד בהפך מדעת הט"ז. 
עוד הקשה הר"ב ט"ז מהא דלקמן סי' ק"ד דאייתינן לעיל, והתימה שהרי הוא ז"ל שם [ס"ק א] לא הסכים לדעת הר"י, שהליכה לא תהא חשובה הפסק כנראה למעיין בלשונו שם, ואיך נסתייע ממנה כאן. איברא לדידן אף היא לא תברא דתרוייהו קושטא ולא סתרן אהדדי לגמרי כדפרישית ומחוורתא הכי הוא. ובזה א"צ למ"ש הרב ט"ז ז"ל דוחק עצום מהנחת תפלין שבנתיים. ותו לא מידי. 

שם. ואם פשט טליתו כו' ומקום הספק משום דקיי"ל דהוקשה כו' וה"ה דבמסירן לגמרי. כצ"ל. 

שם. ואפ"ה היה מברך וה"ה לציצית. עכ"ל. וכן נראה דעת נ"י הובא לקמן בב"י סימן כ"א על שמותר לילך לבית הכסא בטלית מצוייצת. 

שם בסוף העמוד [ד"ה וכתוב בנמוק"י]. ואפשר שכל שלא נפל כולו אין צריך לברך, כדאשכחן גבי תפלה. וזה נראה יותר. עכ"ל. נראה שדעתו קרובה ונוטה לזאת הסברא, דלא שני בין רובו למיעוטו, משום דכיון דאגדו בידו כמאן דנקיט לכוליה דמי, כדאיתא בדוכתי טובא. מ"מ יש לגמגם בזה, דאיכא למימר הכא שאני דהיכא דנפלה רובה אזלא לה מצות עיטוף, וגם הראיה מתפלה אינה מוכרחת כמ"ש האחרונים ז"ל. 

[י ב ד"ה והישן] שם ע"ג. כל זמן שמניחן מברך עליהן דברי ר"י. כצ"ל. 

שם. בטור. ולזה דעתי נוטה. כצ"ל. 

שם. וי"ל על רבינו האיך כתב סתם אין לברך, הפך מ"ש הרמב"ם וממ"ש הרא"ש בתשובה. עכ"ל. ולכן עפ"ד הללו, סמך הרב"י לקבוע הלכה בש"ע, כדעת הרא"ש בתשובה. 
וראיתי לבט"ז [ס"ק טו] דחק עצמו לקיים דברי הטור, ובמ"ש לעיל בס"ד כבר נתבאר שאין מקום לתמיהת הרב"י ז"ל, ושאי אפשר לפרש הסוגיא דמנחות כמ"ש בט"ז. דוק ותשכח שהעיקר כדברי הרא"ש בתשובה בפשטה דההיא סוגיא. ולהבנת הט"ז ג"כ אינו עולה יפה התירוץ דכי משנה מכסות לילה לכסות יום, כי מה טעם בזה אחר שאין לילה מפסיקו וכל זמן שלובש מברך עליהן, א"כ קושיא דמאי שנא מצפרא היכי מיתרצא אליביה, הא ודאי צריכא רבה, ואמאי לא קמתרץ לה הרב ט"ז לטעמיה, הא ע"כ אין לך לומר אלא כלשון הרא"ש בתשובה. ונתיישב היטב ע"פ מ"ש לעיל בס"ד בפירושא דההיא סוגיא דוק היטב ותנוח דעתך, ודלא כמ"ש בפסקיו. 
ופסק הש"ע כמו כן עולה יפה עפ"ז. אלא שיש מקום לתמוה, שפסקיו סותרין זא"ז, אחר שפסק שם כדעת הרא"ש שצריך לברך במתעטף וחוזר ומתעטף, ע"פ פירושו בההיא דרב יהודה בפסקים, ואותו פירוש אינו עולה בקנה אחד עם מ"ש כאן בתשובה ואי אפשר להשוותן לענ"ד. 

שם. ומתיירא שמא יאבדו מניחן. כצ"ל. 

שם [ד"ה כתוב בהגהות]. ויש לדקדק כו'. למה כתב ולכאורה טוב למשמש בהם וכו' והל"ל וצריך למשמש כו' דאע"ג דלילה זמן תפלין הוא אמרינן דכשיגיע זמן ממשמש. עכ"ל. פליאה דעתו ז"ל ממני, דאיפכא מסתברא, כיון דלילה זמן תפלין ודאי צריך למשמש בהם, ולא סגי בלא"ה, מאחר שאין לילה מפסיקו, משא"כ גבי ציצית דלילה לאו זמנה מפסיק. לכך היה נראה שאין מהצורך אפילו למשמש, כיון דחיובא דידהו ממילא קאתי ע"י אור היום. וזה ברור דהיינו כוונת הרא"ש דהכי פשיטא ליה טפי, אלא דאכתי חייש קצת דילמא לא הוה לילה הפסק גמור אף גבי ציצית כיון דאליביה בגד של יום מחויב גם בלילה, משום הכי קאמר דטוב למשמש ולא מהדין. ודוק. 

שם. אבל גבי ציצית שאין המשמוש. כצ"ל. 

שם. כתב הרמב"ם שאם נתכסה בבגד כו' [ולא הטיל בו ציצית] בטל מ"ע. ע"כ. וכבר נתבאר ממה שכתבתי לעיל דלאו כ"ע היא ולענין הברכה מספיקא לא נפקא. 

מור וקציעה סימן ט 
================= 
[יא א] שם. שאר מינין במינן פוטרין. כצ"ל. 

שם. שצמר ופשתים פוטרין. צ"ל. 

שם ע"ד בראשו [ד"ה ודע]. וה"ג בירושלמי פ"ט דכלאים. כצ"ל. 

שם. אר"י דכתיב ומישע כו'. ומאה אלף אלים צמר. כצ"ל. ופירושו אילים בצמרם. ושפיר מייתי ראיה וק"ל. ועיין בתי"ט שם. 

שם. וא"כ לדברי הפוסקים כרב נחמן לא מיחייב בציצית מדאורייתא אלא. כצ"ל. 

שם. וכן הא דאמרינן דצמר ופשתים פוטרים אפילו שלא במינן, בצמר רחלים דווקא. וכ"פ הרב"י להלכה בשולחנו [סעיף ג], דשאר מינין אינן פוטרין אלא במינן ממש, כגון משי למשי, אבל משי לצמר גפן ולקנבוס או איפכא לא פטר אפילו אליבא דהרב"י דקאי ליה בשטתייהו דרי"ף ורמב"ם דס"ל דחיובא דשאר מינין אינו אלא מדרבנן. ולענ"ד שיש להתיישב בדבר להלכה, דלא פשיטא כולי האי אליבא דרב נחמן. בשלמא אליבא דרבא ניחא דס"ל הכנף מין כנף א"כ מדאורייתא הוא ולא סגי דלא להוי מין כנף, אלא לר"נ כיון דהכנף מין כנף לית ליה, א"כ שאר מינין לפטרו אפילו בשאינן מינן בר מצמר ופשתן, כיון דלית בהו חיובא אלא מדרבנן לזכר בעלמא א"כ יהו הציציות שלהן מאיזה מין שיהיה. והא ליכא למימר הכא כל דתקון רבנן כעין דאורייתא תקון (וכמ"ש גם בט"ז [ס"ק ה]) דאטו דאורייתא לר"נ מי בעי מין בגד, הא צמר ופשתים לחוד הוא דפטרי והא לא הוי דכוותה. וק"ל. 
ותו דהא לר"נ נמי שאר מינין דנפטרין בצמר ופשתים מדבריהם הוא לא מדברי תורה, דמדאורייתא פטירי לגמרי, הא בהדיא דלא תקון רבנן כעין דאורייתא. והכי מסתברא, כיון דאליביה דר"נ ליכא רמיזא באורייתא דלהוי קפידא אמין כנף, וכיון דתקינו רבנן למצוה היכי ניקו ונימא שאר מינין במינן דווקא ואי לא משכח חוטי משי למשי ויש לו קנבוס יבטל ממצות חכמים לגמרי, אלא ודאי מסתבר טפי כיון דתקינו למצוה בכל דהו, שאר כל המינין שוין לפטור זא"ז. ואף על גב דתנינן בברייתא הן במינן פוטרין שלא  במינן אין פוטרין ומתרצינן לה נמי אליבא דר"נ, הא אמינא דאליבא דר"נ איכא לפרושה הכין דלא אתיא למעוטי שאר מינין אלא דלא לפטרו בצמר ופשתן דהיינו שאינן מינן לגבי דידהו, משום דכל מינין דעלמא לא מיחייבי מדאורייתא ואינהו חיובי מיחייבי ופטורי פטרי דאורייתא, דלא קאתי דרבנן ופטר בדאורייתא. 
אבל אינך מינין כולהו, דילמא חד מינא מיקרו לענין זה דפטר חד בדחבריה דמ"ט שייך לפלוגי בהו אליבא דר"נ. דוק ותשכח טעם בדברי. 
ונ"מ דלמיחש מיבעי. היכא דקמבטיל ממצות ציצית לגמרי כשאי אפשר לו להטיל ציצית דמינו, ואין לו כי אם טלית או בגד בעל ד' כנפות דשאר מינין, שאפשר נכון לומר שיטיל בו ציצית כל שהן מאיזה מין שיהיה. 
ולא מיבעיא אליבא דשיטת הרי"ף והרמב"ם כנזכר, אלא אפילו אליבא דהפוסקים כרבא וכסוגיא דעלמא גבן, מכל מקום איכא למימר דמצי למיעבד הכי, דאע"ג דהכנף מין כנף דאורייתא בדאפשר, אפ"ה כי לא אפשר לא הוי לעבור או להוסיף על ד"ת, דכי היכי דתקינו רבנן אליבא דר"נ הכי נמי אליבא דרבא היכא דלא אפשר. וקרוב הדבר בעיני, מיהא פשיטא לי דלא מצי לברך עלה דספק ברכות להקל. וצ"ע עדיין. 

שם [ד"ה ואהא]. כתוב בהג"מ פ"ג דהיינו דווקא יחדיו. עכ"ל. ר"ל ב' חוטין צמר וב' של פשתן, והיינו כי איכא תכלת, עיין בב"ח. 

שם. וכתוב עוד בת"ה שראה חד מרבוותא דהו"ל טלית של משי מצוייצת בג' ציצית של משי וחד של צמר. וצ"ע דלא הכנף מין כנף הוא ולא גדילים תעשה לך. עכ"ל. ר"ל צמר ופשתים דסמיך לגדילים ודרשינן סמוכים. ולא הבינותי זאת, מה בכך ממ"נ יש לו ציצית, דהא בין לרבא בין לר"נ נפיק בהכי דוק ותשכח. 
שוב ראיתי להרב מ"א ז"ל [ס"ק ה] שכתב דבת"ה לשיטתיה אזיל דסבר שאר מינין דאורייתא כדרבא, אבל לר"נ דשאר מינין דרבנן למה יגרע כשמטיל בו קצת ציצית דאורייתא (מ"ש עוד ועיין ברא"ש בשם בית הלל, צ"ל בעל העיטור), ומתוך כך תמה על הרב"י, דבסוף פסק בשאר מינין דאין חייבין אלא מדרבנן, והכא כתב דיש להסתפק בו, עכ"ל. ולא ידענא אמאי קאמר מר דבת"ה כתב כן לפי מה דס"ל כרבא, וכי נמי ס"ל כרבא מאי הוי, הא רבא ס"ל נמי דצמר ופשתן פוטרין בשלא במינן דבר תורה, וא"כ בשאר מינין שניהן שוין, דבין הטיל להם במינן בין צמר ופשתן יוצא י"ח מדאורייתא. ואין לומר שנתכוון במג"א לומר דאזיל בת"ה בשטת מהר"ם דצמר לחוד אינו פוטר בשאר מינין, דהא בהדיא איפכא שמעינן לבת"ה התם דלא חש לההיא דמהר"ם ולא ס"ל לגמרי, אע"כ לאו היינו טעמיה דבת"ה דמנח נ"ד בצ"ע. 
ותו הא דכתב אבל לר"נ דשאר מינין דרבנן למה יגרע כשמטיל בו קצת ציצית דאורייתא, לא ידענא לה פתר, דהיכא שמע לה אליבא דר"נ דצמר פוטר דאורייתא בשאר מינין, הא ר"נ ס"ל דשאר מינין פטורין לגמרי מד"ת ומדרבנן חייבין אי במינן אי בצמר ופשתן, הא מיהא תרוייהו שוין דבשאר מיני שניהן אינן ציצית דאורייתא. 
לכן הטיבותי אשר דברתי בלשוני בתחלה, דודאי בין לרבא בין לרב נחמן נפיק כהאי גוונא ידי חובה בשוה, דאי למר תרוייהו ד"ת, ואי למר תרוייהו דרבנן. וזהו שצריך עיון על בת"ה. 
וממילא אין תפיסה על פסקו של בש"ע, שנמשך אחר בת"ה, דכי היכי דחזי לבת"ה דס"ל כהפוסקים כרבא, ומספקא ליה מילתא אי מצטרפי כהאי גונא תרי גווני דאורייתא, הכי נמי איכא לספוקי אליבייהו דרי"ף ורמב"ם בתרי גווני דרבנן אי לצטרפי, והא ודאי טעמא בעי. 
ונ"ל טעם כעיקר בספקו של בת"ה והיינו טעמא דמספקא ליה, משום דהוי ליה כמחיצה ה' וגידוד ה' דאיכא למ"ד לא מצטרפין, והכא נמי להא דמיא דלמא איכא קפידא במילתא דלהוו או כלן במינן או כלן בצמר ופשתן ולא לחצאין, כי היכי דחזינן דאיכא קפידא במחיצות ודכוותה, כדאיתא בהמביא תניין [גיטין טו, ב]. ומהתם לא תפשוט דאע"ג דקיי"ל גידוד ומחיצה מצטרפין דיעבד מ"מ הא סלקא התם בתיקו בעיא דחציה בטבילה וחציו בנתינה, ואף על גב דטבילה ודאי עדיפא שיש לה עיקר מן התורה אפ"ה מידי ספיקא  לא נפקא אי בעינן דווקא כולו בדבר אחד (ומהא אזדא לה נמי הך סברא דבמ"א דלמה יגרע כשמטיל בו קצת ציצית דאורייתא דודאי גרע וגרע) ה"ה הכא נמי איכא לספוקי דלא למעבד הכי לכתחלה, ובין בתרי גווני דאורייתא למר או בתרי גווני דרבנן למר, ואפילו בחד דאורייתא וחד דרבנן איתיה להך ספיקא כדאמרן. דכוותה לקמן (סימן י"א) אליבא דרבב"ח בעינן או כולו גדיל או כולו פתיל. ועיין לקמן סימן פ"ח בב"י דמשמע משום דמידי דרבנן הוא נקטינן לקולא, וש"מ תרתי, ש"מ דס"ל להרב"י נמי כדאמרן דאע"ג דאפסיקא הילכתא בגדוד ומחיצה, הנך בעיי כדקיימי קיימי. וש"מ דדוקא בדרבנן נקטינן לקולא אבל במידי דאורייתא אזלינן לחומרא בספקא כה"ג דנ"ד דבשל תורה הוא, ולא דמי למחיצות דהלכה למשה מסיני נינהו (ודילמא הכי אגמריה רחמנא למשה) ושפיר עבד הרב"י בש"ע דחייש לה אף לשטתיה. וזה ברור בעיני בס"ד. 

שם [ד"ה וכתב הרמב"ם]. והרב מהרי"ן חביב ז"ל כתב על דברי רבינו וכו' ועתה שאין לנו תכלת העושה טלית תכלת יעשה כל הציצית לבן. עכ"ל. ר"ל אם עושה עכשיו טלית מצבע דומה לתכלת כגון קלא אילן וכיוצא שאע"פ שתכלת אמיתי אינו נמצא אצלינו מ"מ צריך שיעשה בטלית זו חוטי הציצית מצבע לבן דווקא, לפי שחששה לא זזה ממקומה כדי שלא יאמרו הרואין שהטלית היא תכלת גמור ונפטרה בתכלת לבד, ואם כן יש לו לעשות לה כל הציצית לבן, שהרי תכלת זה אינו מעלה ולא מוריד כיון שאינו תכלת אמיתי ואינו פוטר במקום תכלת. וממין צבע הטלית אינו יכול לעשותן מעתה יש לו לעשותן הכל לבן, ואף על פי שאין הציצית מצבע הטלית ליכא קפידא. והקשה למה לא יעשה  גם כן בשאר גוונים לעשות כל הציצית לבן. כך נראה לי באור דבריו. 
ובודאי דברים הללו אינם מוכרחים לגמרי כמ"ש הרב"י להלן. ומלבד מה שזכר הרב"י, איני רואה הכרח למ"ש שיעשה כל הציצית לבן בטלית של תכלת המדומה, כי אף לפי סברתו דחייש בהך תכלת כיוצא בו משום גזירה דתכלת גמור וע"כ מחוייב להטיל בה לבן, אם כן בלבן בלבד נמי ניחוש שלא יאמרו לבן פוטר בתכלת, ומנ"ל עכ"פ שלא יעשה בו ג"כ חוט אחד של תכלת זה הנדמה דמין הטלית כדי לעשות מקצתן מיהת ממין צבע הטלית. אפילו תימא דאיכא למגזר, הא ודאי הכי עדיף טפי דלא לימרו לבן לחוד פוטר כנזכר, ולעולם כל מה דאפשר למעבד ממין הטלית עבדינן, ואיך יוכיח מזה סתירת הדעת הברור לגדולי עולם. ואינני מוצא שורש כל עיקר בהכרח זה. 

דף ז' ע"א בראשו. אמאי משכן (כצ"ל) נפשו לחלוק על פירוש. צ"ל. 

שם. אבל סמ"ג כתב דמדמקשי בגמ' (מנחות דף מ' ע"א) גבי סדין בציצית לא יהא אלא לבן יש ללמוד שהמטיל ציציות צבועין בטלית לבן אין לחוש. עכ"ל. הכי משמע ליה לסמ"ג מדגזרינן שלא להטיל תכלת בסדין, דילמא מתרמי ליה קלא אילן, ומהדר תלמודא וכי נמי רמא ביה קלא אילן מאי הוה לא יהא אלא לבן, ר"ל צמר לבן, דקיי"ל אין לו תכלת מטיל לבן, והשתא קדייק אי ס"ד דצבע מעכב, הא קלא אילן הוא מגוון התכלת וסתמא אינו דומה לגוון סדינו (מיהת כולהו סדינין ודאי לא דמו לקלא אילן) ומאי פריך, אלא משמע שאינו חושש בצבע שיהא דומה לטלית. ואין זו ראיה לדחות דברי התוספות וגדולים אחרים הסוברים שלמצוה מן המובחר עכ"פ יש קפידא, דאכתי שפיר פריך דנהי דלא קעביד מצוה מן המובחר אי הוה קלא אילן מכל מקום מקיים מצוה דמדאורייתא, והיכי קיימי רבנן ומפקעי למצוה לגמרי ועקרי דבר מן התורה, לכן ודאי אין בזה כדי לדחות דעת הגדולים הנז'. 

שם. כתוב בסמ"ק כו'. מיהו נכון שלא לעשות שום ציצית של פשתן אפילו בטלית של משי, צמר ופשתן פוטרין במינן כו' (כצ"ל) ושאר מינין (צ"ל) כו'. 

מ"ש הלבוש ובזמן שהיה תכלת, היו צריכין לעשות ציצית לבן של פשתים אפילו בבגד של צמר, לא ידעתי מאי צריכין דקאמר, דילמא בדלית ליה לבן של צמר איירי. 

שם. וק"ל על הטעם הראשון שהרי טלית של משי לא דמי לשל צמר. ע"כ. אשתמיטתיה מתני' דרפ"ט דכלאים, השירים וכלך כו'. 

שם. ומדקאמר אפילו. כצ"ל. 

[יב א] שם. וא"א לומר שנאסרנו בשאר מינין ויהא מותר בשל פשתן. עכ"ל. טעמו משום דמבואר לקמן דעיקר האיסור בשל פשתן לפשתן משום גזירה דתכלת, ואם בשאר מינין אסור היינו משום דגזרינן גזרה לגזרה, אם כן אם תאסרנו בשאר דגזירה רחוקה היא כל שכן בפשתן עצמו, שהרי אין מקום לאוסרו אלא משום גזירה דידיה. 

שם. וזהו שכתב טלית של פשתן פטור אפילו במינו. עכ"ל. משמע דמפרש שפטור מכלום, וכאילו אמר פטור אפילו ממינו, וזה דוחק. 
גם לא ידעתי היאך יפרש הרב סיפא דלישנא דסמ"ק דמסיים צמר ופשתן פוטרין במינן ושלא במינן, כמו שהעתיק הרב"י לשונו לעיל, והיכי דמי דפוטרין במינן, אי ס"ל כר"ת אפילו פשתן בפשתן לא פטיר וכל שכן דליכא לפרושי צמר ופשתן יחדו, דהאידנא כלאים הוא, ולמאי אשמעינן הא, בתר דפסק אפילו פשתן לחודיה לא פטר אפילו במינו, ושנכון ליזהר שלא לפטור בו אפילו שאינו מינו, אינו מתיישב כלל לכתוב דין צמר ופשתן שפוטרין אחר שכבר אמר שאינן פוטרין לא במינן ולא שלא במינן. ואף בדברי הכל בו צריך שיסבול דוחק גדול ע"פ פירוש הרב"י, וצ"ל דלצדדין קתני, צמר ופשתן פוטרין במינן ושלא במינן, ר"ל דבמינן פוטר צמר לצמר לחוד, ושלא במינן פוטרין זה או זה, מ"מ סידורו נוח יותר. 
אבל לשון סמ"ק הראשון קשה הימנו, שהמאוחר סותר הקודם מכל וכל, ואי ד"ת קבעי לאשמעינן ה"ל לאקדומי דצמר ופשתן פוטרין דבר תורה במינן ושלא במינן, ועדיין היה הלשון הנמשך קשה להולמו, שהיה לו לבאר גם כן דטלית של פשתן פטור מכלום, ומשום גזרת חכמים. ע"כ נראה שאין פירושו מתקבל כלל בלשון הסמ"ק. ושוב עיינתי בב"ח, ונ"ל שפירושו הגון בדעת הטור וכן יתיישב גם כן לשון הסמ"ק על פי דבריו היטב שלא יקשה בו מה שהקשינו, ולא רציתי לטרוח בהעתקת דבריו, כדי שלא למלאות ספרי במה שטרחו אחרים, וישמע חכם ויוסף לקח, אם יעמוד עליו, אף על פי שהוא ז"ל לא נתכוין לבאר  המשך לשון הסמ"ק. והתימה שלא העיר בו כלום ממ"ש, עם שהם זריות יותר עצומים ממה שזכר ז"ל, ועם מ"ש יסולקו בטוב טעם. ודעת לנבון נקל. 

ע"ב. [ד"ה אף על פי]. כל המטיל תכלת בסדינו בירושלם כו'. כצ"ל. 

שם. ופירש"י בית שמאי פוטרין כו' והא דנקט פלוגתייהו בסדין משום דפסיקא (כצ"ל) לן מילתא. עכ"ל. ומבואר הדבר שאם היה שונה מחלוקתם בטלית של צמר הוה אמינא שאני צמר דאפשר ליה בציצית שאינן כלאים, ואכתי לא הוה ידעינן פטורא דטלית של פשתן, וקמ"ל דסדין פטור לגמרי, משום כלאים. כל שכן דאסור למעבד כלאים בשל צמר. ושמעינן נמי ממילא טעמייהו דבית הלל, דכיון דשרו כלאים בציצית הוא הדין בשל צמר. וליכא למידק טעמא דבית שמאי אתי לאשמועינן, דכיון דבית שמאי מקילי טפי דפטרי לטלית בלא כלום כחא דהתרא עדיף. כנלע"ד. 
מ"מ נראה דרש"י שלא רצה לפרש כלשון זה שאמרנו אלא משום דמילתא פסיקתא היא נקט פלוגתייהו הכי, היינו טעמיה משום דס"ל ב"ש במקום ב"ה אינה משנה, וטפי הוה ליה לאשמעינן טעמייהו דבית הלל, דאפילו היכא דאפשר שלא בכלאים שרו, והוה אתי במכל שכן היכא דלא אפשר, אבל השתא איכא למימר, באמת לא שרו אלא היכא דלא אפשר בלא כלאים שלא לפטור הטלית בכדי, ולעולם בטלית של צמר אפשר דאסרי כלאים. והוה ליה לאשמעינן היתירא אליבא דבית הלל, דהוי נמי קולא לבית הלל וחומרא לבית שמאי. אלא ודאי לא פסיקא ליה מילתא אליבא דבית הלל, למשרי בשל צמר נמי, ודילמא בקושטא סבירא ליה דאסור. ודוק. 

שם. והתוספות כתבו שכתב רש"י בתשובה כו' וקשה לר"י דבפרק התכלת מהדר לאתויי דציצית חובת טלית ואמאי לא מייתי מהכא דלא קתני אוסרין. עכ"ל. ר"ל דלשטת רש"י שם לבית שמאי סדין אינה פטורה אלא מתכלת בלבד משום איסורא דכלאים דלא דרשי סמוכים, וא"כ ה"ל למנקט טפי לישנא דאוסרין אלא משום דס"ל התם לרש"י דאפילו כלי קופסא חייבין, משום הכי לא שייך למתני בהו אוסרין, ואם כן ה"ל לתלמודא למידק מהכא. אבל לשטת התו' ניחא דהשתא בית שמאי נמי דרשי סמוכים, ואפילו הכי פטרי בסדין משום גזירה, דלזימנין הוה כלאים שלא במקום מצוה ופטרי אפילו ממינו מהאי טעמא, אתי שפיר, דאפילו תימא כלי קופסא פטורין, לא מצי למתני ב"ש אוסרין דה"א משום דלא שרו כלאים בציצית, ולעולם במינו בית שמאי נמי מחייבי, להכי תני פוטרין, דמשמע לגמרי פטורין בלא כלום. וק"ל. 

שם. אבל המרדכי כתב בשם ר"ש כו' דמנ"ל לבדות הך גזירה מלבנו שאינו מינו אטו מינו. עכ"ל. נראה שט"ס הוא, ואיפכא צ"ל, מינו אטו שאינו מינו. וק"ל. אף על פי שיש לומר בדוחק, דס"ל ר"ת גזר אף בשאר מינים שלא יפטרו בשל פשתן אטו  מינו, ומינו אטו צמר. 

שם. וניחא דנקט פוטרין דפטרי אפילו ממינה. עכ"ל. כדפרישית לעיל, דכי אמרינן בית שמאי פטרי אפילו ממינה, לא מצי למנקט לישנא דאוסרין דהוי משמע משום לתא דכלאים לחוד הוא דאסרי והוה ס"ד דלא מעכבין ומלבן לא פטרי קמ"ל. והשתא איכא בינייהו דלר"ת במינו נמי אסור ולהר"ש אפילו אליבא דבית שמאי איסורא ליכא בלבן, ואי בעי עביד, ולבית הלל חיובא נמי איכא וקיימא לן כוותייהו דבית הלל. 

שם באותה שטה. והאי דרב קטינא (כצ"ל). ור"ל דקאמר ליה מלאכא, קטינא סדינא בקייטא, דקעבד טצדקי למפטר נפשיה מציצית, דלר"ת ניחא דודאי הוה עביד רב קטינא כהילכתא, שלא היה עושה לו ציצית כלל משום דהלכה כבית שמאי, ואעפ"כ הוכיחו המלאך ציצית מה תהא עליה, שהיה לו ללבוש טלית המחויב, אבל לרש"י צ"ל בדוחק שאע"פ שהיה לו ציצית ממינו הוכיחו ציצית מן המובחר מה תהא עליה, אמנם לר"ש הא לא קשה מידי דמאן לימא לן דרב קטינא כהילכתא עבד דילמא כרבי ס"ל. וק"ל. 

שם. עוד מצאתי בספרי כסותך פרט לסדין. עכ"ל. לענ"ד איני רואה מכאן תשובה לדעת הר"ש. אפילו שתהיה דרשה גמורה. דהספרי לא בעי למעוטי אלא סדין שאינו עשוי לכיסוי, דהא מכסותך הוא דמפיק לה, והיינו משום דסתם סדין אינו עשוי לכיסוי אלא להציעו תחתיו, ואפילו דצמר כהאי גונא נמי פטר מן התורה והויא דומיא דכסות לילה. ותו דה"ל נמי כסות לילה שאין רוב תשמישו אלא בלילה, אבל סדין שמתעטפים בו ביום חיובי מיחייב בלבן, דהא ודאי לא אמעיט מכסותך, דמ"ט לא להוי חשיב כסות. ועי"ל הספרי ע"פ שיטת הר"ש וק"ל. 

[יב ב] שם. ולירמו בי עשרה. כצ"ל. 

שם ע"ג. מכלל דלית הילכתא כרבא דפטר פשתן בפשתן. נ"ל שכצ"ל. 

שם. והרא"ש כתב וכו' וראיתי לבעל העטור כו' אבל טלית דאורייתא לא מיפטרא בלא תכלת. עכ"ל. וצ"ל גם לבעל העיטור אית ליה גזירה, דילמא אתי למעבד דכלאים. ואף על גב דמיבטלא מצות ציצית, מצו רבנן לאפקועה לטלית של פשתן מציצית ולא תקינו לה ציצית של לבן מדרבנן כמו בשיראין ובשאר מינין כי היכי דלא תיפוק מנה חורבא דאתי למעבד נמי תכלת. 
א"נ בעל העיטור לית ליה הך גזירה כלל, וסבירא ליה האידנא אין אדם רשאי ללבוש טלית של פשתן בעלת ד' כנפות לפי שחייבת מן התורה, וליכא מידי דליפטרה ידי חובת המצוה כיון דלא אפשר בתכלת, ולבן נמי לא פטר בה, מעתה הלובשה מבטל מצות ציצית. 
ודקמסיים בעל העיטור ומסתברא לן דהיינו טעמא דרבנן קמאי דלא רמו ציצית של פשתן לטלית של פשתן, לאו למימרא דהוי פטרי לטלית בכדי, אלא הכי פירושא דלא הוו עבדי להו טלית של פשתן למרמי בה ציצית דפשתן לצאת בו ידי מצוה דקסברי טלית דפשתן חייבת ואין לה תקנה, והלובשה מבטל עשה, וזה נראה לי עיקר. 

שם. וסדין ליכא למימר הכי. כצ"ל. 

שם. היינו רבנן דפליגי ארבי. עכ"ל. וס"ל דהתכלת והלבן אינן מעכבין זא"ז, ולבן לחוד סגי אפילו של פשתן. 

שם. דבית שמאי דרשי סמוכים (ואפ"ה) אסרי לתת תכלת בסדין. כצ"ל. 

שם בסוף העמוד. אם נתבטל הטעם נתבטל האיסור ממילא, דלא דמי לביצה מתקנת ריב"ז ואילך וכו'. כצ"ל. ונ"ל דקאי ליה (הר"ש) [הרא"ש] בשטת הראב"ד בענין זה, עיין פ"ה דמע"ש בתי"ט ומ"ש שם בס"ד [בלחם שמים]. 

שם. הרי אתה אומר שהוא נדחק. כצ"ל. 

שם ע"ד. אבל היכא דלא אפשר מוטב שיעשה של פשתים. עכ"ל. כתב מ"א [ס"ק ח] ול"נ דיעשה כנפות של עור ויטיל בו ציצית צמר. עכ"ד. ר"ל שיקצע מן הבגד של פשתן כדי הכנפות ויקבע במקומן של עור, דבהכי מיירי נמי התם בסימן י'. אי נמי יחבר חתיכות עור ע"פ כל שפתות הטלית מב' צדיו, באופן שעי"ז נעשין גם כן כנפיו של עור, ואפ"ה לא איפטרא הטלית מציצית משום הכי, כשהעור רק המיעוט, דאזלינן בתר רובא דבגד דחייבת, ופשוט הוא דבתפר עור בכנפיו לא קמיירי, דכה"ג ודאי לא מצי למעבד ביה ציצית דצמר וק"ל. ויפה כיון אפריון נמטייה. 
ומבואר הדבר שאין מקום לזה, אלא בשא"א לו לקיים כלל מצות ציצית באופן אחר, כדקאמר בהדיא. דטוב לעשות משיתבטל ממצות ציצית לגמרי. מה שאין כן ביש לו טלית קטן אף על  פי שאין לו טלית להתעטף בבית הכנסת אין בכך כלום, ולא יעשה של פשתן כלל אף על גב דלא אפשר בענין אחר. 

שם. ואי לא אפשר ליה יעשה. כצ"ל. 

מור וקציעה סימן י 
================= 
[בטור]. בד' כנפיה המרוחקים. כך נכון להגיה. 

שם ע"ד [ד"ה טלית]. וכ"פ ר' שמחה כו'. דפטרה בעלת חמש כההיא דזבחים. כצ"ל. 

שם. דעל ד' כנפות בעינן וליכא (כצ"ל) כו' בעלת חמש. כצ"ל. 

שם. ולא להטיל לכנף חמישי (כצ"ל) כו' באנפי נפשה. כצ"ל. 

[יג. בטור]. היא של בגד וכנפיה של עור חייבת. ז"ל הלבוש אם היה הטלית כולו של בגד, כלומר שכל מקום הארוג אין שם כנף אלא הוא עגול, ותפר בו חתיכת עור ועשה שם כנף חייבת. עכ"ל. רבותא אשמעינן דאע"ג דלא היו לבגד זה כנפים ולא היה חייב בציצית אלא ע"י כנפי עור (הפטור) הללו מתחייב בציצית, אפ"ה אזלינן בתר עיקר הבגד אף על פי שפטור היה, ובא לו החיוב ע"י כנפים הפטורות מחמת עצמן (וזה כענין  איסור מצטרף להתר לבטל). וזהו באמת חידוש גדול, אף על פי שמסתימת לשון הגמרא ורש"י  ופוסקים הכי משמע לכאורה מדלא מפלגי מידי. מכל מקום לבי מהסס בדבר שמא לא אמרו אלא כשנחתכו קרניה כפירש"י באופן שנעשית בעלת קרנים הרבה, שפגום נכנס ופגום יוצא, שלא נפטר הטלית מציצית בשביל כך שנתרבו כנפיה, ואחר שתלה לה כנפים של עור למלאות הפגום לא יועילו לה כלום להביאה לידי חיוב שכבר חייבת בלא"ה. וקמ"ל דאין כנפי עור פוטרין אותה כשחייבת בלא הן, ולא מיירי כלל בנטלו קרניה ובטלו כנפיה החייבים לגמרי שנולד לה החיוב ע"י דבר הפטור כל עיקר. זה צ"ע לדעתי. 

שם. לא עבד כלום לפוטרה מן הציצית שווייה בעלת חמש וחייבת. כצ"ל. 

דף ח' בב"י [ד"ה היא]. דפשיטא דלא מיקריא הכי אא"כ רובה של עור. עכ"ל. ואם הטלית של עור ותחתיו תפור בבגד כתב במ"א ז"ל [ס"ק ה] דפטורה, והוא הדין איפכא דחייבת, דמה שתחתיו טפל לעיקר הבגד, עב"י ס"ס זה. עכ"ל. ואני הצעיר אומר ראה זה דבר חדש ויש להתיישב בו הרבה לפי שכבר יפלו בו ספיקות ומצוי להשאל עליו איך לעשות בו מעשה, כגון אם הבגד קטן בעל ד' כנפות תפור מתחתיו בעור כבש בצמרו, או זולת מעורות המחממים (בל"א פעלץ) שלובשין בחורף אם יש לברך עליו. והראיה שמביא הרב מהרב"י סוף סימן זה אינה כדאי להוכיח אמתת זה לחייבה בהחלט גם בברכה כמבואר בקלות למעיין, שאין מהצורך לבארו וערבך ערבא צריך. אבל נ"ד שאני ומספקא לי טובא דמאן אמר לן דהתחתון טפל. 
ולא מיבעיא בבגד שיכולין להפוך צד הפנימי לחוץ, כמו שרגילין לפעמים באיזה בגדים כשמתלכלכים הופכים אותן והולכים בהן בהפוך, וכן במלבוש (פעלץ) הנ"ל שבקצת מדינות בעת גשמים מהפכין ולובשין אותן בדרך שהבגד מבפנים והעור מבחוץ. 
וא"כ בכה"ג בבגד שהוא של עור למעלה ולפעמים עשוי להפכו, ודאי נראה שאין העור העשוי לעליונו מתחלה ראוי לפטור לטלית זו מציצית, מאחר שאין הוכחה גמורה איזה צד עליון ואיזה תחתון, כיון שהוא ראוי ללבשו משני צדדיו. ולפ"ז יש תנאי בדבר שאז צריך שלא יהו בו תוברות המוכיחין על לבישתו באיזה צד היא עיקרית. אמנם אף בשאין עשוי להפכו, וכמלבוש (פעלץ) הנז' שסתמו אין דרך לבישתו בכך אם לא לעתים רחוקות מפני הגשמים, הנה עדיין צל"ע ויש מקום לספק אם נאמר העליון הוא עיקר הבגד לפי שעשוי להתנאות. ואולי יש לדמותו לההיא דתנן בנגעים [פי"א מ"ד] בבגד שערבו צבוע ושתיו לבן הכל הולך אחר הנראה, או נאמר אדרבא עיקר הבגד לחמם הוא עשוי, וא"כ התחתון הוא עיקר בלי ספק. וסברא זו נראית יותר. 
והנה לפי מה שהתיר הרב"י המלבושים העליונים כדלקמן בסימן זה, נראה שסמך הרב ז"ל על סברא זו לקולא, ומשם ראיה ברורה שעיקר הבגד לענין ציצית מה שנעשה לחמום לא להתנאות. לכן אני העני מדעת ההכרעה, תלמיד קטן שלא הגיע להוראה, חוששני לסמוך על פסק זה להקל בשל תורה. ואילו היה בא מעשה לידי, בשניהם הייתי מטיל ציצית (רצוני, בין בבגד תפור מתחתיו בעור או איפכא) ולא לברך עליהן גם יחד. 
ונ"מ נמי מהא, בשל משי תפור מתחתיו בבגד צמר, דבהא ודאי אית לן למיזל בתר תחתון, ומברכינן נמי עילויה, דאע"ג דלכתחלה יש להזהר שלא יברך על טלית משי כנז' מטעם קצת פוסקים והסכמת האחרונים ז"ל, מכל מקום בכה"ג דאיכא בגד צמר מלתחת סמכינן עליה ואזלינן בתריה אפילו לברך עליו לכתחלה נמי מטעם הנזכר. ועוד שכדאי הם הפוסקים המחייבים שאר מינין דאורייתא לסמוך עליהן באופן זה כנלע"ד. ועל זה סמכתי בבחרותי כשעשיתי לי טלית קטן [ממשי] לכבוד מלבוש י"ט תפור [מתחתיו] בצמר להתנאות במצוה. 

שם. ואזיל בתרוייהו לחומרא. כצ"ל. ור"ל בשתי החלוקות, וק"ל. 

שם [ד"ה היתה]. ושני ציציות היו בקרנות האחד. עכ"ל. ר"ל אחד מהראשין התלוין למטה מאחוריו. וק"ל. 

שם בסוף העמוד. ודע דהא דפטר ר"ש היינו מלהטיל בד' כנפיה הכפולים, אבל בד' כנפיה הפשוטים צריך להטיל, דאטו משום דכפלה איפטרא לה. עכ"ל. תמיה לי טובא הך מילתא, דהא לעיל אייתי מר בסתמא מה דכתב נ"י דר"ש פוטר, משום דהו"ל בגד שאינו ראוי ללבישה, דסתמא דמילתא מפני שארוכה מאד פי שתים בראוי לה, וכדפרש"י נמי, וא"ה פשיטא דפטורה מכלום, שאפילו בכנפיה הפשוטים א"צ ציצית. ולישנא דפוטר נמי דייק כוותיה דנ"י דלהרב"י לא הו"ל למימר ר"ש פוטר דלגמרי משמע. ועכ"פ הנ"י שנסתייע ממנו הרב"י לפסוק הלכה כרבי שמעון אינו סובר כמותו אלא לגמרי הוא דפוטר. 
ואיברא דינא קאמר הרב"י דחייבת בד' כנפות הפשוטים וכדדייק לישניה דהרמב"ם קצת (שבאמת אין ממנו כל כך הכרח לומר שכיון למה שכתב הרב"י שאפשר הר"מ נמי כנ"י סבירא ליה בטעמא דפטורא מפני שאינו בגד, וקמ"ל רבותא שאפילו על כנפיה הכפולים אין מטילין אף על גב דהשתא ראויה ללבישה) דלפום ההיא עובדא דרבה בר רב הונא עם [רבא  בר] ר"נ דעליה קסמיך למפטר טלית כפולה מלהטיל ציצית בכנפיה הכפולים, מהתם משמע נמי להדיא דמכל מקום חייבת בכנפיה הפשוטים כדמסיק התם דאמר ליה מי סברת חובת גברא חובת טלית היא זיל רמי לה, הא קמן דעכ"פ הטלית בת חיובא היא ולא מיפטרא משום דאינה ראויה ללבישה ויצאה מכלל בגד דהויא לה דומיא דזקן שעשאה לכבודו שפטורה, אפילו אליבא דמ"ד כלי קופסא חייבין, אלא כיון דחזיא מיהת ללבישה ע"י כפילה חייבת בציצית בכנפיה הפשוטים. וזה מבואר שלא כדברי הנ"י. 
והתימה שלא נסתייע מכאן הרב"י לתמוך סברתו, והיא ראיה גמורה על פי שטתו שנשען אההוא עובדא. וכן בדין דמעשה רב. 
ואף על פי שיוכל הדוחה להתעקש ולומר דאין שם ראיה לסתור פירושו דנ"י הנ"ל, דאיכא למימר לעולם משום דלא חזיא ללבישה מיפטרא לגמרי, והא דקא"ל זיל רמי לה היינו לפום מאי דהוה סבירא ליה חובת מנא היא, דהשתא ליכא קפידא אי ראויה ללבישה אי לא, ור"ש ס"ל חובת גברא ואי ראויה ללבישה אין, אי לא לא, וההוא הוה סבירא ליה כוותיה דר"ש בחדא ופליג עליה בחדא, ואנן הא ס"ל חובת גברא ולא ס"ל כי ההוא עובדא אלא במאי דס"ל כר"ש דפטר לכפולה דווקא, וסבירא לן נמי חובת גברא, ואם כן לדידן בעינן דווקא בגד הראוי ללבישה, לאפוקי הארוך ביותר פטור מכלום. 
אבל אין הדבר כן, אלא כמו שאמרנו, דטעמיה דא"ל רמי לה הוא משום דחזיא ע"י כפילה, הא לא"ה ודאי פטורה אליבא דכ"ע דהא ודאי גרעא מזקן שעשאה לכבודו למדתו שראויה לו, ופטורה משום דלאו לאכסויי עבידא אף על גב דחזיא ליה, ואפילו למ"ד כלי קופסא חייבין היא פטורה, כל שכן הך דלא חזיא ולא עבידא כלל לכסויי. ותו דההוא דאמר חובת טלית נמי לא ס"ל דכלי קופסא חייבין כשמואל אלא כלי קופסא ודאי פטירי. ולא ס"ל חובת טלית אלא לאפוקי דלא תימא בחד מיפטר אפילו אית ליה טובא בד"כ דלובשן, לא בעי להטיל ציצית בכולהו, להכי קמ"ל דחובת טלית הויא וכל הבגדים דבני חיובא נינהו דעבידי לאכסויי חייבין. אבל טלית ארוכה דפטורה, מפני שאינה ראויה ללבישה הוא דהוי, מודה נמי דפטורה לגמרי, אי איתא להא דכתב (ר"י) [נ"י] בטעמא דר"ש. אלא על כרחך לאו היינו טעמיה דפטורה, ולא פטר ר"ש לגמרי, אלא מכנפיה הכפולים ומשום דהנך לאו קרן נינהו, ולא היינו ציצית דכתיב באורייתא, אבל בד' כנפות הפשוטים מחייב דמכל מקום בגד הוא ועביד לכסויי כיון דחזי ללבישה על ידי כפילה כדפרישית. 
ולכן יפה עשה הרב"י ז"ל שקבע מסמרות בפסק זה להלכה וערכו על שולחנו [סעיף ו] ולא חלק בין טלית לטלית. 
ודלא כמו שמצאתי לאחרונים ז"ל להשוות בין הנ"י ובין דעת הרב"י, ומחלקין בין ארוך ביותר לארוך קצת, וכך עלה בדעתי, אלא שלאחר העיון הישר לא נ"ל כלל. וק"ל. 
אלא העיקר כמ"ש, דמרא דההוא עובדא ודאי ס"ל דחייבת בכל אופן בכנפיה הפשוטים וכדאמרן, ואהא סמכינן ולא מפלגינן בין ארוך לארוך, אלא העיקר כסתמו של רבינו. והרב בהגה מודה לדבריו, רק שחשש למ"ש נ"י וכתב וטוב לעשות לה ציצית ולא יברך, ויפה כתב. 
ול"ק מ"ש במ"א [ס"ק ז] עיין עליו, כסבור היה שהרא"ש והרמב"ם חלוקים באמת, ולא היא, אלא רבינו בעל הטורים הוא דס"ד הכי לפום מאי דהוה משמע ליה מלשון הרמב"ם דפטר לגמרי בלא תפרה. אבל השתא דאתינן להבנת הרב"י בלשון הר"ם ז"ל לא פליגי, דרמב"ם לא מחייבה בכפולים אלא בפשוטים והרא"ש נמי לא ס"ל דחייבת בלא תפירה, כי אם בכנפיה הפשוטים דווקא, כדמוכח מההוא עובדא דמייתי ליה בסתמא. ומאן דעביד לה ציצית על כנפיה הפשוטים ודאי נפיק אליבא דהרמב"ם והרא"ש דתרוייהו מודו בהא אליבא דהרב"י ששם שלום ביניהם. וגם בד"מ סובר כן רק שחשש לנ"י כנזכר. 
ומעתה זכינו שא"צ ליזהר שלא לעשות טלית כפולה כלל, אא"כ תפרה, כמ"ש במ"א ז"ל, דלכ"ע בכנפות הכפולין אין מטילין ואינו חשוב ספק כלל למנוע מחמתו טלית כפולה מכל וכל. כנ"ל ברור. 

שם ע"ב בראשו. דאטו משום דכפלה איפטרא לה. כצ"ל. 

[יג ב ד"ה היה]. הטיל לבעלת ג'. עכ"ל. פירוש הטיל שלש ציציות לבעלת שלשה כנפים ואח"כ תלה לה קרן רביעי והשלימה לד' כנפות ועשה בו ציצית פסולה, דג' ראשונות העשויין מתחלה שלא כמצותה נינהו, וכי הדר תקנה ועבד לה קרן רביעי ה"ל מן העשוי. 

שם. מעשה איכא והדרא קושיא לדוכתה. עכ"ל. כלומר דאע"ג דהוי מעשה מ"מ לית לן בה משום תולמ"ה, כיון דשלא לצורך הוא, והכי נמי בבעלת שלש שהשלימה נימא הכי. והרב"י ז"ל בסמוך לא הבין פירש"י עד"ז כמ"ש לקמן בס"ד. 

שם. שהיו לה ד' ציציות כו' אי פסקינהו לקמאי. כצ"ל. 

שם. ונראה מדברי הרא"ש שפוסק כרבא כו'. ותימא דהא אתקיף ליה ר"פ. עכ"ל. משמע ליה להרב"י בפירוש הסוגיא אליבא דרש"י דרבא ור"פ פליגי בדר"ז, דרבא אית ליה דר"ז דהטיל למוטלית כשרה משום דכיון דקאי בבל תוסיף ליכא מעשה [והוי] שלא מן העשוי, ור"פ לית ליה דר"ז דדילמא לבטולי קמיכוין ואיכא מעשה דה"ל תעשה ולא מן העשוי ותפסל, היינו דקא קשיא ליה לר"פ וסליק בקושיא וקשיא ליה להרב"י דהכי הוה ליה למיפסק. 
ולענ"ד לפירש"י לאו הכי הוא, ורבא ור"פ לא פליגי בדר"ז כלל אלא ארב סחורה אר"ה דלעיל דהטיל לבעלת ג' פסולה אהא קיימין, דפריך עליה תלמודא מדר"ז דש"מ דלא חיישינן לתולמ"ה, ומשני רבא דלא ליקשו מימרי דאמוראי אהדדי, דלעולם בבעלת ג' כיון דה"ל תולמ"ה כ"ע ס"ל דמיפסלא ומוטלית שאני, כיון דקאי עלה בבל תוסיף לא הוה מעשה דלהוי חשיב תולמ"ה, ופריך ר"פ מאן לימא לן דקאי בבל תוסיף דילמא לבטולי קמיכוין וליכא בל תוסיף, ואף על גב דמעשה גרידא (כמו במטיל לבעלת ג') איכא, לא חיישינן ליה משום תולמ"ה. והדרא קשיא לרב סחורה, דהא חזינן דלא חיישינן לתולמ"ה, א"כ בדר"ז כ"ע מודו, ואי איתא דפליג ר"פ, ארב סחורה הוא דפליג ומכשר במשלים לבעלת ג'. 
אבל באמת דרב סחורה נמי הילכתא היא. ומשום אתקפתיה דר"פ דמספקא ליה דילמא לבטולי מכוין, לא שבקינן מאי דפשיטא להו לר"ס אמר ר"ה ולרבא. 
ותו ע"כ הא דר"פ דיחויא בעלמא הוא, דלקושטא דמילתא ר"ז ודאי אית ליה נמי תולמ"ה, וכדכתבו התוספות שם דהא שמעינן לר"ז גופיה דאית ליה (וא"צ למ"ש לחלק בתולמ"ה) אלא דהמקשן לא ידע מההיא דר"ז, ור"פ נמי לא שמיע ליה אידך דר"ז, דמידי גבי הדדי תניין כדאמרינן בעלמא, והוה סבר דילמא לית ליה לר"ז תולמ"ה, להכי אתקיף, אבל לרבא פשיטא ליה דס"ל לר"ז הכי משו"ה לא חייש לאהדורי לאתקפתא, דהא בקושטא הכי הוא דר"ז אית ליה נמי תולמ"ה. וע"כ הא דס"ל במוטלית כשרה משום דקאי בבל תוסיף שאני. כנ"ל ברור בדעת הרא"ש שנמשך אחר שטת רש"י. ולא קשה מידי דפסק כמימרא דר"ס אמר ר"ה, דודאי הילכתא היא. 

[יד א] שם. ומש"ה הויא קציצת. כצ"ל. 

שם. לא חש לאהדורי ליה מידי כיון דמילתא. כצ"ל. 

שם ע"ג בראשו [ד"ה והיכא]. אף על גב דהדר פסקינהו. כצ"ל. 

שם. אבל הרא"ש כתב בלשון רש"י כו' משמע דדווקא בפסקינהו לקמאי מכשר בבתראי. אבל לא פסק לקמאי לא. עכ"ל. פירוש הרב"י קדייק מעיקרא מלישנא דרש"י, דכי נמי לא פסקינהו לקמאי איכא לאכשורי אפילו דאיתנהו לתרוייהו, ואפשר נמי דהכי עדיף טפי מאפסוקי לקמאי, והיינו היכא דלא נתכוין להוסיף, דאי נתכוין לאוסופי לא סגי דלא פסיק לקמאי או לבתראי, דהיכי דקיימו תרוייהו ודאי פסולה בלהוסיף, והדר קאמר אבל הרא"ש כתב, אדיוקא דלשון רש"י קמהדר, דמהרא"ש משמע דדייק בלשון רש"י דאפילו היכא דלא נתכוין להוסיף, לעולם לא מכשר בתרוייהו בהדדי, אלא דווקא בפסקינהו אפילו לקמאי מכשר בבתראי, וכל שכן אי פסיק לבתראי, דמתכשרן קמאי בהכי, דקמאי ודאי עדיפי אפילו נתכוין להוסיף, כל שכן כשלא נתכוין להוסיף במאי איפסלו קמאי, אלא לא אתי השתא אלא לאפוקי דלא מכשר בדקיימי תרוייהו קמאי ובתראי, כדהוה ס"ד. אלא מיבעי לאפסוקי חד מנייהו. ונקט קמאי לרבותא דאפילו בפסיקתן מתכשרי בתראי, וכל שכן איפכא. כך היה נ"ל בכוונתו בדעת הרא"ש. והכי דייק לישניה דהרב"י לכאורה דלא קהדר ביה ממאי דכתב מקמי הכי דבקמאי כשרה בכל גוונא בין נתכוין להוסיף בין לבטל, דכיון דנעשו בהכשר תו לא אתי שום מעשה ומבטל להו, והיא סברא ברורה וישרה באין ספק ואין להאריך בזה. ומ"מ פשוט לע"ד דהרא"ש הכי ס"ל. ומה נעשה ובסוף נטה הרב לדעת הר"מ ז"ל ונכנס בדוחק עצום. 

שם [ד"ה והרמב"ם]. ושתי הציציות. ר"ל שני מיני הציציות. 

שם [ד"ה כתוב בהג"מ]. ורבינו הגדול כו' הנה הרב לא חילק. כצ"ל. ור"ל הרב בעל הטורים. 

שם. היה גורס בדברי. כצ"ל. 

שם. דהיא של עור וכנפיה של בגד פטורה, משום דבתר הגוף. כצ"ל. 

שם. אלא מן המתמיהין. כצ"ל. 

שם. [ד"ה וכתב מהרי"ק]. שגם הרשב"א לא פטר אלא דוקא כשרוב הבגד סתום. עכ"ל. וצ"ל דמ"ש רשב"א בטליתות שכולם פתוחים לאו דווקא אלא רובו ככולו. 

שם. נ"ל דמטילין אותו לחומרא. עיין במ"א [ס"ק יא]. 

שם [ד"ה כתב מהרי"ק]. אשטרינג"ה. ר"ל לולאות. 

שם [ד"ה כתב רבינו הגדול]. בספרי כסותך פרט לתיגא וכו', לפי שאינן מרובעות. עכ"ל. ור"ל לפי דעת הרב שהן עגולות כדמפרש ואזיל, ואינו מוכרח לפמ"ש לקמן בב"י בשם מהרי"ק, דמשמע דבעינן שיהו הקרנות מכוונות בריבוע. וכל שאינן כן שאינן מרובעות קרי להו, ובאמת לכל הפירושים יש דוחק, דהיכא רמיזא דצריכין להיות קרנות מכוונות דווקא, מנ"ל הא. 
ואיברא מההיא דבעלת חמש חייבת מוכח דלאו מילתא היא, ולא בעינן מכוונות שתים כנגד שתים. 
וגם למה שכתב כאן בשם בעל העיטור דעגולות פטורות, לא ידענא טעמא, אטו מי כתיבי כנפים מרובעים באורייתא, ואף על גב דודאי שפיר קאמר הספרי דמלבושים שאינן מרובעים פטורים, דנ"ל שר"ל כשהבגד עגול בלי כנפים כלל, דכנפי כתיב וליכא. אבל אם הבגד הוא חתיכה מרובעת, אף על פי שהקרנות עגולים קצת שאין להם זויות מחודדות, מסתברא דלא מיפטרי בהכי אלא כל שהבגד עשוי בתכונה מרובעת אף על פי שהכנפים שלו סגלגלים חייבת. 
ובאמת לפמ"ש רש"י על מאן דצרייה לגלימיה, משמע נמי דעוגל הקרנות פוטר. אמנם אין הפירוש ההוא ברור. עיין שם שמפרש ב' לשונות. ואפשר גם כן דפירושו דצרייה שקצע הקרנות ממש ועיגלן, דאפ"ה לא עבד מידי, וכמ"ש, כיון דמכל מקום הגלימא בת ד' כנפות היא אף שהן עגולים, ויהיה משם אדרבא ראיה לדברינו, על כן נ"ל שאין לסמוך על עגול הקרנות בלבד לפטור הבגד מציצית. 
ונ"ל כל שאין העוגל מתפשט בכדי שיעור הרחקה דציצית מן הכנף דהיינו שלש אצבעות, ר"ל כל זמן שהכנפים ניכרים במדידת שעור זה לאורך ולרוחב אף על פי שמתעגלים קצות הכנפים אינו מעכב, אבל משנמשך יותר שוב אין אורך ורוחב ניכר בכנף מעתה ודאי נתבטלו כנפי הבגד. 

שם ע"ד בראשו. כגון הביקא. עכ"ל. ר"ל סודר שכורכין סביב הראש כעין אותן של ישמעאלים, והיינו נמי מצנפת דמייתי בתר הכי בשם כפתור ופרח. 

שם [ד"ה סודר]. וכ"ש בהני סודרים שלא נעשו לכסות הראש. שפת יתר הוא זה. דאטו אם מכסה בו גם הראש מגרע גרע בהכי, הלא עיקר עטיפה על הראש היא כמ"ש, וכדרך שעשוי טלית שלנו, אף על גב דכסות הראש שאינו אלא לכסות הראש אמעיט, אבל ודאי אינו פוגם בכסות הגוף, משום הכי פשיטא לא ניחא דלימא כהאי לישנא שלא נעשה כלל. 

שם. אבל הני סודרים שאינן אלא דרך העלאה. עכ"ל. ר"ל על הצואר. ועיטוף ולבישה בגוף הן, אלא שהעטוף בבגד העשוי גולם אחד, כגלימא וסדין שמתעטף בהן ונראה עמם כגולם בלי חיתוך איברים, והלבישה במלבוש העשוי כפי תכונת איברי האדם בבתי זרועות וצואר. 

[יד ב] שם. ומשום הכי הו"ל כסות הראש. כצ"ל. 

שם. יש לדקדק במלבושים שלנו. עכ"ל. ר"ל המלבוש העליון שלובשים על כל הבגדים בלי חגורה. 

שם בסוף העמוד. לא עלה בדעתו לפרש הספרא כן. כצ"ל. ויש לידע שזה הספרא המובא במהרי"ק שם אינו סתם ספרא רבי יהודה, אלא ספר פוסק הוא שהיה מצוי אצל אנשי אטלי"א ואינו בידינו. 

דף ט' ע"א. ועל דבר מלבושים קצרים כו' ושני צדדים של צד פנים חותכים ומסירים אותם. עכ"ל. ר"ל שהקרנות למטה פגומים נכנסים כזה [ראה תמונה] וכעין זה רגילים לעשות במדינתנו בקצות הכסות לילה (בל"א שלא"ף רא"ק). 

ועיין בד"מ [ס"ק ו] שפקפק במה שכתב הב"י בענין פיטור בגדים הנז'. ומה שכתב הוא ז"ל נכלל כבר בדברי מהרי"ק שהובא לעיל בב"י, כנראה למדקדק בדבריו, וכן נלמד ממה שכתב כאן על המלבושים הקצרים. וק"ל. 
אמנם ודאי שכל אלה התירוצים דחוקים, ואין להם ראיה ברורה שיסמכו עליה. וכתב במ"א [ס"ק יג] שכדי לצאת ידי ספק יעשו הכנפים עגולות, וכבר הראת לדעת, שאף תיקון זה אינו מוציאנו מידי ספק בהחלט, אלא שאינו מזיק מאחר שבלא זה אין עושין להם ציצית, ובודאי המשנה ידו על התחתונה ואינו אלא מן המתמיהין, וכדברי הרשב"א לעיל, שבכל מקום שהלכה רופפת פוק חזי מה עמא דבר, והנח להם לישראל (שבני נביאים הן) במה שכבר נהגו בפני גדולי עולם, דעדיפי מנביאי. וכדי להפיס הדעת אני אומר עוד שבכל המלבושים המסופקים הנז' יש לסמוך על אותה דעה יחידית שאין חיוב ציצית בכל הבגדים בעלי ד' כנפות כשיש לאדם אחד הרבה, רק באחד מהם מטילן ודיו, כדאיתא לעיל סימן ח' בשם א"ח, אף על גב דלא קיי"ל כוותיה, מכל מקום יש לו סמך בתלמוד, ועמ"ש שם בס"ד. 

עיין בלבוש מענין עטרה לטלית שעושין האשכנזים. וכתב שיירי כנה"ג בשם ל"ח, וז"ל, שמעתי טעם אחר כדי להיות היכר למקום המונח על הראש, שלא להורידו, משום דמעלין בקודש כנ"ל. ע"כ. ואין בזה טעם, שאין כאן מקום קדושה, ולא העלאה. אלא היינו טעמא דהנוהגין כך משום אותה שאמרו [ירושלמי שבת פי"ב ה"ג] קרש שזכה לינתן בצפון בצפון בדרום בדרום, שאין משנין אותן, אף על פי שאין שייך הטעם דמעלין בקודש, מרוח אחד לחברו, מכל מקום יש קפידא. 
ומ"ש בשיירי כנה"ג מסברא דנפשיה, דמה שנוהגין כן הוא מפני שמקום הטלית בראש בלה מהרה כו'. הם מילי דכדי, שאם אין קפידא בדבר משום לתא דהורדה אין לחוש שיתבלה מהר, מאחר שאין לו מקום מיוחד לחלק הטלית המונח על הראש כי אז הוא חוזר ומתהפך לפעמים מה שלמעלה למטה וכן בהפך כמו שנוהגים הבלתי נזהרים ואין עושין עטרה לטלית, כפי מ"ש בשם האר"י שאין להקפיד, ואין לחוש אם מונח צד אחד פעם על הראש ופעם תלוי למטה. 

מור וקציעה סימן יא 
================== 
שם [ד"ה מצות]. וחכמי לוניל שלחו להרמב"ם יורנו כו' הלכה בתכלת יותר מבלבן שהוא מין כנף כו' ובכריכותיו איך ימעט. עכ"ל. ר"ל דהוי הורדה מקדושה כיון דקפדינן שיתחיל בלבן ויסיים בו, משום דאין מורידין, כדאיתא בהתכלת, שמע מינה דקדושת הלבן מרובה מתכלת, ואיך ימעט בכריכותיו. ועיין בהשגות הר"א ז"ל, פירוש נאה בגמרא בענין זה, משם הגאון ר"נ ותנוח דעתך. 

[טו א] שם. ונראה דלא בעי למיחת (כצ"ל) לפלוגתא. ר"ל לא מחית נפשיה לספיקא, ולא נתכוין להכניס ראשו להכריע בכך. 

שם ע"ב [ד"ה וצריך]. נמי נימא אדעתא דגלימא שזרינהו. כצ"ל. 

שם. דכולי האי לא טרחי אינשי. עכ"ל. פירוש לעשותן מפוסקין אדעתא דשיפתיה דגלימא דצריך לחזור ולקשרם. 

שם. וצריך ליישב דמשום דרשה מפיק לאוקמינהו אשזורין שנים. עכ"ל. ר"ל דאי איתא דאיזה דרשה בלתי ידועה לנו היה לו ז"ל להעמידם על שנים ולא יותר, אם כן מאי דוחקיה לאוקמה כר"ש תיתי ככ"ע. ברם נראין דברי הר"מ ז"ל בחבורו, שהשזירה רשות היא בלבד, ובודאי לאו ילפותא גמורה היא ממשכן, דאי ג"ש היא אין ג"ש למחצה, ומנין לומר דיש שום דרשה נעלמת. ותו דהא לאו גזרה שוה מופנה היא, ואיכא למיפרך פירכי טובא, דלא ניגמר ממשכן, דוק ותשכח. 
וכהא מיתרצא נמי תמיהא אחרינא דתמה הרב"י מי הגיד לו דההיא ברייתא לא בעי נמי שזורין ששה. וי"ל על תמיהתו זו שרוצה ללמוד סתום מסתום אחר, שכל עיקר השזירה מפוקפקת בידינו, אילמלי סברה אותה ברייתא כך ודאי לא היתה שותקת, ובלא"ה נמי לק"מ אר"מ מצד זה, דבשלמא שזירה גרידא דאיכא דעבדי הכי ואיכא דלא עבדי לה אוקי' לההיא כיחידאה, משא"כ בחוט כפול ששה דליכא מאן דחשש לה לגמרי מכלל דכ"ע סברי דלאו דרשה גמורה היא, וכ"ש שכבר אמרנו שאינה ג"ש כלל והיא דוגמת הברייתות המטעות שזכר הרמב"ן ז"ל פ' בא 

[שמות יב, טז]. ואין זה חידוש באותן ברייתות חיצונות שלא הובאו בגמרא דילן ולא מותבינן מנייהו. 
והעיקר הוא כמו שכתב המחבר הגדול (דאסכים מריה על ידיה) הר"מ ז"ל מדעתו הרחבה שרשות היא ולא חובה, ועפ"ז מתיישבת גם כן סוגיית הגמרא דהמוצא תפלין, וכמ"ש הרב"י. 
ולא היה צריך הר"מ לומר דהספרי דברי ר"ש הם אלא לרווחא דמילתא, דאפילו את"ל דס"ל לההיא ברייתא דחובה היא לא סמכינן עלה כיון דיחידאה היא. ואי אפשר ליישב אותה דרשה אלא בדוחק, ותלמודא דידן ודאי לא ס"ל לעכב, דאם כן לא הוה משתמיט לאשמועינן הכי בשום דוכתא. 
תו איכא לסיועי לדעת הר"מ, מפרש"י [נדה סא, ב ד"ה ונוז] בשוע טווי ונוז, דנוז הוא ארוג, א"כ אשזור ליכא קפידא בכלאים, דבלא שזור נמי הוי כלאים, ניחא דצריך קרא לציצית דבעו שזירה, אלא מיהת מפירוש ר"ת איכא לאותובי עליה דר"מ, דאי איתא דלא לחיובא אתיא ההיא דרשה אלא לרשות בעלמא, למימרא דכשרין הן אפילו שזורין, קשיא דלהא לא אצטריך קרא, דהא ממילא ידעינן מדאצטריך קרא למשרי כלאים בציצית, ואין כלאים בלא שזירה, שמעינן מנה ודאי דאי בעי עביד להו שזורין. הא ע"כ כי אתי קרא דבעינן שזורין, לעיכובא הוא דאתא. 
ונראה דכדאי הרמב"ם ז"ל לסמוך עליו בשעת הדחק כשאין לו ציצית שזורין, שיכול לברך ג"כ על הבלתי שזורין, אף על גב דכי אפשר באחריני ודאי חיישינן לדברי הגאונים המחמירין בה עד שישתייר בשזור כדי עניבה. גם הרב בש"ע [סעיף ב] מקל קצת בשזירה, ע"ש ובמ"א [ס"ק ד] ותדע. 
מיהו לצאת בהם בשבת לר"ה צ"ע, משום חומרא דשבת, אבל לכרמלית מסתברא דליכא למיחש. והמעיין היודע להכריע יבחר. 

מ"ש הרב מ"א [ס"ק ג] אם אינן שזורין לשמן פסולין אפילו בדיעבד, תמוה בעיני ולא ידענא מנליה הא, אף על גב דנ"י כתב דנראה שצ"ל שזורין לשמן,  לעיכובא לא שמעינן לחד מרבוותא, והא ודאי כדאי הר"מ לסמוך עליו בשעת הדחק דאפילו לא היו שזורין כלל כשרין וכמ"ש לעיל, כ"ש בשזירה שלא לשמה. 

שם. דההיא ברייתא דספרי. כצ"ל. 

[טו ב] ע"ג. וכתב המרדכי שר"י היה נוהג לעשותו ארוך משום גרדומים. עכ"ל. ר"ל שכשיהיו נפסקין ע"י גרירה וסחיבה או שיבלו מיושנם ישארו גרדומיו כשיעור עניבה, ולא יהו נפסלין בקלות כמו אם הוא קצר. 

שם [ד"ה ואם עשאה]. ונראה שהטעם משום ביזוי מצוה. עיין באחרונים ז"ל. 

שם [ד"ה עשאה מצמר גזול]. והרמב"ם שכתב פסול אפשר דמיירי קודם יאוש א"נ אפילו אחר יאוש לא קני משום דהוי שינוי החוזר לברייתו. עכ"ל. ראיתי להרב ט"ז ז"ל [ס"ק ה] שהשיג על הרב"י ז"ל כאן וז"ל ותמהתי על פה קדוש דב' התירוצים הם תמוהים, דאתירוץ הא', דמיירי קרא דעשו להם משלהם לאפוקי גזל בלפני יאוש, פשיטא למה לי קרא, דהכי פריך בב"ק (דף ס"ז) קרבנו ולא מן הגזול אימת אי לפני יאוש פשיטא. עכ"ל. ובמ"כ על חנם רדף אחרי הרב"י ז"ל ולא השיגהו כלל בזה דלא קשה מידי, דודאי צריך קרא גם אלפני יאוש, והא דפריך התם אי לפני יאוש פשיטא, ה"פ דלהא לא אצטריך למכתב קרבנו למעוטי, דבלא"ה אית לן קרא דממעט גזל דקודם יאוש דכתיב כי יקדיש את ביתו והא לאו ביתו הוא ולא מצי מקדיש ליה, מש"ה פריך דל"צ קרבנו להכי דמהתם נפקא, וכ"כ התוספות בהדיא בריש לולב הגזול [סוכה ל, א, ד"ה כי] עיין שם ובגמרא ותדע דודאי צריך שום קרא ללפני יאוש גבי קרבן, והוא הדין לכל המצות דוק ותשכח, דאי לא כתיב מיעוטא הוה אמינא דנפיק בדחבריה, ואפילו לא אייאש מריה, וזה פשוט מאד שדברי הט"ז תמוהים בזה, דאי לא כתיב משלהם מהיכי תיתי למפסליה מסברא. 
עוד הקשה על התירוץ הב' דכתב הרב"י דהוי שינוי החוזר לברייתו, ועל זה הקשה מריש הגוזל, דמשמע ליה מהתם שתלמוד ערוך הוא בידינו דלבון הוא שינוי שאינו חוזר, ואם כן זה שגזל צמר ועושה מהם ציצית ע"כ כבר ליבנם, עכ"ל. וכתב דבודאי אשתמיטתיה להרב"י ז"ל סוגיא זאת. ואני אומר ודאי הרב"י קושטא קאמר ואיהו ז"ל דאשתמיטיה מסקנא דסוגיא דהתם ולא סלקא ליה ההיא שמעתא אליבא דהילכתא, דדוקא בכבריה כברויי הוי שינוי שאינו חוזר, אבל ליבון קל לא הוי שינוי, וכ"כ התוספות [ב"ק צג, ב ד"ה הא] וכן פסקו כל הפוסקים. ועיין בש"ך ח"מ סי' ש"ס [ס"ק ג וה]. ואם כן פשיטא דחוטין מצו הוו שינוי החוזר לברייתו, כדמוכח התם בהדיא דאפילו האריגה אינה חשובה שינוי שאינו חוזר אם לא נמטי, וכל שכן דחוטין בלבד הוי שינוי החוזר, ולכן ודאי שפיר קאמר הרב"י ז"ל בשני התירוצים. 
ומ"ש עוד הר"ב ט"ז ז"ל דס"ל להרמב"ם כהתוספות דיאוש קונה בכל מקום לבר מהקרבה, והוא הדין לכל המצות דאורייתא, משום מצוה הבאה בעבירה. עכ"ד. אני אומר לא זו העיר ולא זו הדרך שדרך בה הרמב"ם ז"ל. עיין סי' תרמ"ט ותדע דלאו הכי הוא, דלא פסק כמ"ד משום מצוה הבאה בעבירה ולא פסל בכל המצות גזול, אלא דווקא היכי דגלי קרא, וזה ברור בדעת הרמב"ם ז"ל דאפילו בלי יאוש ובלי שינוי מכשר היכי דלא גלי קרא, והכא משום דכתיב קרא להם משלהם, והיינו דווקא לפני יאוש דלא שלהם קרינן ביה וכדכתב הרב"י ז"ל והוא הברור. 
גם תירוצו השני אמת כדכתיבנא, ואף על גב דהוי שינוי מעשה ומי איכא למ"ד דלא קני כדאיתא במרובה [ב"ק סו, א], מ"מ הא לא חשיב שינוי מעשה אם חוזר לברייתו וכנז'. אף על פי שגם הרב במג"א [ס"ק י] חשב כמו כן דהוי שינוי גמור, ונראה שנתכוין ג"כ לשינוי דלבון, כמ"ש הט"ז, וליתא אלא כדאמרן. ואף על גב דבח"מ סי' שנ"ג הביא הרב"י בש"ע [סעיף ב] דעת י"א דיאוש עם שינוי החוזר קני, היינו לפ"ד התוספות והרא"ש, ואינו מוכרח שיסבור כן הרמב"ם ז"ל, מיהא הכא בשטת הר"מ קאי הרב"י, ואליביה שפיר איכא למימר הכי, דאפילו עם יאוש לא קני, ויצא הרב"י ז"ל זכאי בכל מה שכתב כאן, אין בדבריו נפתל ועקש. 
אמנם לענין דינא, אפשר דס"ל נמי כמו שכתב הרב בהגהת ש"ע, דכי גזל צמר ועבדיה חוטין כשרין, והיינו משום דקיי"ל כמ"ד יאוש עם שינוי החוזר קנה, אבל בלא יאוש לא כיון דלא הוי שינוי שאינו חוזר כנ"ל. ולא כמ"ש במג"א דאפילו בלי יאוש קני וראיתו מסימן תרמ"ט. 
ולענ"ד לא דמי, דהתם הוי שינוי שאינו חוזר דמעיקרא לאו משופה ולא לולב שמיה, וכי שיפהו אינו חוזר לברייתו עוד ואשתני שמיה, משום הכי הוי שינוי גמור. אבל הכא חוטין אי הדר ועבדינהו צמר שינוי החוזר הוא והוה צמר כמעקרא כדמוכח בגמרא הנז' להכי בעינן נמי יאוש דווקא כדעת נ"י. 

רחל בת עז צמרה פסול לתכלת [בכורות יז, א]. נראה פשוט דהוא הדין ללבן, דמאי שנא. (אלא כך הוא לשון חכמים לקרות כל הציצית ע"ש תכלת שבה שהוא החשוב, דכתיב ביה וראיתם אותו, כמ"ש בכמה דוכתי דמי תכלתא [מנחות מג, א]) והא אין לוקין עליו משום כלאים, אם כן ודאי אינו פוטר אלא במינו כשאר מינין. שוב ראיתי ריש סימן ט' כ"כ בב"י. 

שם. אבל המשתחוה לפשתן נטוע כשר כו' שהרי נשתנה ונלמד ממ"ש במשתחוה לקמה, קמחה מהו למנחות. עכ"ל. משמע ליה דמסקנא דשריא משום דמעקרא חטי והשתא קמחא, ולא דמי לצמר דסליק בתיקו ואזלינן לחומרא, משום דאע"ג דנשתנה ג"כ דמעיקרא צמר והשתא חוטין מ"מ הוי שינוי החוזר כדכתבינן לעיל, ואזיל הר"מ לטעמיה דפסיל כהאי גונא נמי גבי גזול משום דאם נתפרקו החוטין הרי הן צמר, משא"כ פשתן נטוע דעץ הוא דמיקרי כדכתיב בפשתי העץ. אבל צמר קרוי אפילו בעודנו על גבי הרחלים כדכתיב אילים צמר, ע"ל בב"י ריש סימן ט', וק"ל. וגם שייך בו טוויה, כדדרשינן [שבת עד, ב] בטוו את העזים. 

שם ע"ד באמצעו [ד"ה ויעשה נקב]. וראיתי הרבה אנשים מודדין בג' אצבעות הסמוכים זה לזה, וטעות הוא בידם ואין להם על מה שיסמוכו. עכ"ל. לא הבנתי טעות זה, דמאי נפקא מינה, הלא נראה לעין שאלה שלשת האצבעות כל אחת לבדה היא פחותה ברחבה מרוחב האגודל, אם כן כשמודדין בהם ודאי הוא בתוך רוחב ג' גודלין ומאי טעותא. גם אי אפשר לומר דהוי בציר מקשר אגודל דהא נמי חזינן להדיא דלאו הכי הוא, דודאי הוי טפי מקשר אגודל, אם כן נראה דשפיר עבדי דבמדידה אחת יוצאין ידי ספק ואין צריך לטרוח במדידות מחולפות. 

[טז א] שם. ורבינו הגדול מהרי"א כתב שהטעם וכו' ולא הבנתי דבריו שאע"פ שאיננו נקרא בגד פחות מג', כנף דבגד מיקרי. עכ"ל. נראה דלפום ריהטיה דהרב"י לא נתכוין בכוונת הבנת דברי מהרי"א ז"ל על אמתתן, דודאי היינו נמי טעמיה דמהרי"א, וה"ק דמשום הכי בעינן תוך ג' ולא למעלה מג' משום דלמעלה מג' הוי בגד ואנן על הכנף בעינן ולא על הבגד, ובזה דבריו מובנים היטב, ודברי מהרי"א ומהרי"ח ז"ל אחת הן לדבר אחד ממש נתכוונו שניהם. זה פשוט מאד ואין מקום כלל למה שכתב הרב"י ז"ל על מהרי"א. שוב ראיתי לבט"ז [ס"ק ט] שפירש גם כן דברי מהרי"א כמו שפרשתי ואין צריך לפנים. 

דף יו"ד ע"א בטור. שאין שעור לחוטין למעלה. כצ"ל. 

ע"ב בראשו [ב"י]. כיון שהוא יותר משתי אצבעות נקרא כנף ולא בגד. כצ"ל. 

שם. כתב הרוקח נראה ברוחב הנקב שבו החוטים שאין החוטין רחוקים מלא קשר אגודל לית לן בה. עכ"ל. נלע"ד פשוט דה"פ, דרוחב הנקב שבו החוטין עולה למלא קשר אגודל, שאע"פ שאין החוטין רחוקים מלא קשר אגודל לית לן בה, כיון שהנקב שבו החוטין תלויין משלים מלא קשר אגודל. כנ"ל ברור בכוונת הרוקח. 
ודלא כמו שהבין בד"מ ז"ל [סק"ג] עיין שם, שאין הלשון סובל פירושו כלל. ולפי מה שכתבתי הוא מכוון מאד. 
ואמנם סברא ישרה היא בעצמה, ונראה גם כן לסייעה מאותה שאמרו בשעת עשייה איתמר, דמוכח דשיעור אגודל מדרבנן כדי שלא יבוא לתלותו בסוף השפה שיפול וינתק מהרה מן הבגד, לכך נתנו לו שיעור ידוע שלא במהרה ינתק, ולכן אם אחר כך נתמעט משיעור זה אעפ"כ כשר. ואם כן מסתבר נמי דאין הנקב ממעט בשיעור האגודל מאחר שיש כשיעור עם הנקב. ומכל מקום צריך שלא יהא הנקב גדול מכדי כניסת החוטין, שאם רחב הרבה פשיטא דממעט בשיעורא, אבל משום הך פורתא דמלא עובי החוטין מסתברא דלית לן בה. וצריך עיון למעשה. 

שם [ד"ה ואם]. עד שעמד בציר ממלא קשר כו'. כצ"ל. 

שם. ואנא נמי בשעת עשייה היה בו מלא קשר אגודל. כצ"ל. 

שם. ובצר ליה שיעורא כשר. צ"ל. 

שם [ד"ה ובתוך]. השפה שבסוף רוחב הבגד. פשוט שהוא הדין לגדיל העשוי לסוף ארכו של בגד משני קצותיו שעושין לחזק האריגה, ועמ"ש בסמוך בס"ד. 

ע"ב [טז ב ד"ה ונראה דמלא]. ומיהו אם אין הגדיל רחב ביותר. עכ"ל. ר"ל לא יותר מגודל. ולפי מה שכתב הרב"י לעיל בשם מהרי"ח ז"ל, דשיעור מלא קשר אגודל יותר משתי אצבעות, צריך להיות הגדיל עכ"פ פחות מעט מרוחב גודל. וק"ל. 
ואף לפי מה ששיערתי אני, רוחב שלש גודלין כאורך שני פעמים מלא קשר אגודל, צריך עכ"פ שלא יהא רוחב הגדיל יותר ממלא קשר אגודל בצמצום, שאם הוא יותר משיעור זה כל שהו שוב אי אפשר למדוד כך, שאם ימדוד מלא קשר אגודל בגד מלבד מלא אגודל של גדיל נמצא כבר הוא למעלה משלש גודלין ואינו יוצא ידי כל ספק. 

שם. טוב להרחיק מעיקר הבגד מלא קשר גודל. כצ"ל. 

שם. ופירש"י דרך אורג בגדי צמר לארוג חוטין ממין אחר (כצ"ל). ונראה שמה שעושין בקצת ארצות בטליתות קרוב לשפה, רוחב איזה אצבעות מצבע אחר לנוי, כמו שעשוין הטליתות הבאין ממדינת ישמעאל, אינו בכלל זה ולא מיקרי גדיל לענין ציצית, דדוקא אם עשוי ממין אחר, כגון צמר גס בלתי מנופץ וסרוק, או מקנבוס וצמר גפן וזולתן שהם לגמרי מין אחר ואינם מעיקר הבגד, שלא נעשו כי אם להציל הבגד שלא תסתר אריגתו כדפירש הרשב"א, וגם עשוי הוא לינטל משם, דמשום הכי הרי הוא של כובס, וכל העומד לינטל כנטול דמי, לכן אינו חשוב כעיקר הבגד, והיינו נמי גדיל דגבי ציצית כדפירש"י וסמ"ג לעיל, שהוא העשוי מחוט עב בתחלת הבגד כדי שיהא חזק ולא יהא נוח ליקרע, משא"כ באלו הצבעים שעושין בשפתי הבגד לנוי בעלמא שהם ודאי מעיקר הבגד ממש ואין חלוק ביניהם לגמרי רק בחזותא, כי הם ממין הבגד עצמו (או יקר ממנו, שפעמים עושין אותו ממשי לנאותו, עכ"פ אינו עשוי לינטל, אדרבה חשיבות הבגד הוא) ומלאכה שוה ואריגה אחת היא בלי הפרש ואין לפקפק כלל בזה. וכן ראיתי בטלית הבאה לי משם ושל אדם גדול היתה והיו ציציותיה מוטלין בשפה הצבועה הנז'. 

שם. ויצחק כו' מסופק. כצ"ל. 

שם. שלאחר שהכניסם בטלית כופלם. כצ"ל. 

ע"ג. ונפסק הלבן ונתמעט עד הכנף ונשאר התכלת. כצ"ל. 

שם. אא"כ ראשו. כצ"ל. 

שם באמצעו [ד"ה ומ"ש ויכפלם]. ראב"י רמי ד' כו' קסבר בעינן תמניא בגלימא כי היכי דבעינן במקום פתיל. עכ"ל. הלשון צריך תיקון, ובגמרא שלנו כתוב כך כי היכי דליהוי גדיל גדילים במקום פתיל, ונ"ל דה"פ דקסבר בעינן תמניא כי היכי דלתקיים דרשה דגדילים ד', גם בפתיל שהוא התכלת. וק"ל. 

[יז א] שם. כיון דאשתרי ליה עילאה. כצ"ל. בשאר קשרים עילאה היינו. כצ"ל. 

ע"ד בראשו. בענין שקושרין הראשין בטלית. כצ"ל. 

שם באמצעו [ד"ה ועתה]. וקפריך מאי איכפת לן. כצ"ל. 

שם. לבן נמי פטר. כצ"ל. 

שם. אבל מדאורייתא שרי, דכלאים ממש הותר אצל ציצית ולא משום דחייה. עכ"ל. שבאמת אינה אלא גזירה דרבנן, דכיון מן התורה הוא מותר, הוה ליה כי הא דאמרינן גבי טומאה דאי אמרינן הותרה בציבור אפילו איכא טהורין לא מהדרינן אבתרייהו, הכא נמי כיון דרחמנא שרייה לכלאים בציצית סתמא בכל גוונא שרי, אלא לא נאסר סדין בציצית רק משום גזירה דרבנן בעלמא, ולא קאמר תלמודא כדר"ל למימרא דהוי ממש כדר"ל אלא שדומה לדר"ל, דהכא רבנן הוא דגזור כיון דאפשר לקיים שניהם. כך הוא באור דברי התוספות. וק"ל. 

שם. ובפרק אלו נערות (דף מ' ע"א) [כו'] אבל ההיא דחוטי צמר פוטרין בשל פשתן הכי קאמר שני חוטי צמר פוטרין בשל פשתן, דמגו דתכלת פטרה כו' צמר נמי פטר ומגו כו'. כצ"ל. 

[יז ב] דף י"א ע"ב [ד"ה ומ"ש אלא]. היינו אחת של לבן ואחת של תכלת. כצ"ל. דאחוליא קאי. 

שם. והרב מהר"י בן חביב כתב בשם בעל העטור שטעם מנהגנו בה' קשרים כו' וכיון שחוליות הלבן היו ד'. עכ"ל. דס"ל כחכמי לוניל והראב"ד בהשגות דרוב החוליות צריכים להיות מן הלבן (וגם באמצע היו חוליות של לבן אלא ששל תכלת מפסיקן) שבו מתחיל ומסיים, כדאיתא לעיל, אם כן מז' חוליות עושין ד' של לבן, ולפי זה קשריהם הם ה' ודאי. 

שם. וגומרים בי"ג שהוא תכלית העליה. כצ"ל. 

[יח א] שם [ד"ה ויהא]. אחר כך פסק ראשי חוטין. כצ"ל. 

שם. ופירש"י תלאן כו' ואם שכח ולא פסק עד שעשה כל הגדילים וקשריהם כו' ואח"כ פסק ראשי חוטין שלהן פסולה. עכ"ל. קשיא לי, אי הכי שמע מנה דהני אמוראי וברייתא סבירא להו נמי דקשר אחד דאורייתא, דאם לא כן מאי שייך תולמ"ה, ותפשוט מהכא ולמאי צריך תלמודא למידק מבני ר"ח בריש התכלת ובדוכתי אחריני. 
ויש לומר דאיכא למדחי דליכא למשמע מנה דילמא אתלאן ולא פסקן קפדינן, ולעולם לא בעינן לא קשר ולא גדיל מן התורה אלא תלייתן היא עשייתן ובתלייה בעלמא מיפסלי אם לא פסקן מתחלה. ואף על גב דרש"י ז"ל מפרש שלא פסקן עד אחר שעשה כל הקשרים, לרווחא דמילתא פירש הכי ואליבא דמאן דס"ל קשרים וחוליות דאורייתא. ובאמת הך סוגיא דסוכה ודאי משמע דסברה דליכא קפידא בתחיבה גרידא, כדכתב הר"ן וכמו שכתב בב"י לקמן באורך, וזהו שהכריח לרש"י ז"ל לפרש כן, משום דמוכח דע"כ אזלא הך סוגיא כמ"ד קשר העליון דאורייתא (אף על גב דברייתא לא מוכחא), אבל מכל מקום למ"ד קשר העליון לאו דאורייתא ודאי צ"ל דתחיבתן זוהי עשייתן ואיכא קפידא בתחיבה נמי, כמו שכתב מהרי"א בסמוך, והרב"י שיכל את ידיו לדחות את דבריו בכל כחו כאילו אין להם על מה לסמוך והרי עשינו לו סמוכות וסעד חזק. 
ועוד ראוי לחוש לדברי מהרי"א אליבא דרבה בב"ח דס"ל או כולו גדיל או כולו פתיל, כדאיתא לעיל גבי ההוא גברא דהוה מיכסי גלימא דתכלתא וגדילא מיגדל, דשמע מינה דכולה בפתיל נמי כשרה ולא בעינן גדיל כלל מן התורה, אם כן ודאי תלייתן זוהי עשייתן ואליביה ודאי פסולה כשלא פסקה קודם שתלאה או תחבה, ואף על גב דלא קיי"ל הכי מכל מקום למה לא נחוש לכך מהיות טוב וגו'. ועוד שהוא ספק של תורה, והיינו טעמייהו דאדם וחוה דפוסל לגמרי וסמ"ג דמחמיר דודאי ראוי להחמיר מטעמים הנזכרים. 
והרב"י טרח הרבה להוציא דברי שני אלו הפוסקים מפשטן, וכן נדחק מאד בלשון הכלבו והא"ח, ולענ"ד דבריהם כמשמען מהאי טעמא דכתיבנא. ודוק. 

שם ע"ג. לאו לעכובא אלא עצה טובה. כצ"ל. 

[יח ב] שם. כתוב בנ"י שנהגו לעשות בסוף כל חוט קשר כדי שיעמוד בשזירתו. עכ"ל. עיין לעיל (דף ט' ע"ב) בב"י. 

שם. וקושרים כל חוט למטה שלא יחלק ויראה. כצ"ל. 

שם ע"ד בראשו. פירוש תלוי. כצ"ל. 

שם [ד"ה וכתב רבינו]. כתב מהרי"א והמדקדק לעשות שני ציציות כו'. אלא שיש כאן חורבא שכשהוא לובש. עכ"ל. הלשון מגומגם, ונ"ל דה"ק שהמדקדק לעשות שני בגדים בעלי ד' כנפות ועושה באחד כדעת הטור ובשני כמנהגנו, יקיים המצוה כתקנה ממה נפשך, אלא דנפיק מנה חורבא, שכשהוא לובש בגד המחויב בציצית ואין בו אלא ציצית כפי הדעת האחד בלבד, שמא אינו יוצא בו ומבטל מצות ציצית באחד מהן, ומסיים אי לאו דמסתפינא אמינא שיוכל להטיל אלו הציציות כולם, ר"ל שיעשה כשתי הדעות בבגד אחד, בכל כנף שתי ציציות למר כדאית ליה ולמר כדאית ליה ויכול להתנות וכו'. 
ומש"כ עוד ובהא ליכא בל תוסיף, צריך עיון מאי טעמא לית ביה בל תוסיף, ואי משום דמתנה שאינו מכוין לצאת בפסולין הא קיימא לן דלעבור בזמנן לא בעי כוונה, וציצית כולי יומא זימניה הוא. ויש לומר כי היכי דקיימא לן לקמן בסימן ל"ד גבי תפילין דמניח שתי זוגות ומתנה, דכיון דהאחד פסול מהני תנאי, והכא נמי לדעתו ז"ל האחד פסול. עי"ל על פי מה שכתבו הפוסקים דהא דקיימא לן לעבור לא בעי כוונה היינו למאן דס"ל מצות אין צריכות כוונה, אבל לפום מאי דקי"ל מצות צריכות כוונה, לעבור נמי בעי כוונה אפילו בזמנן, וכן צריך לומר לעיל גבי הטיל למוטלת. ודוק. 

שם. המתמיהין צ"ל. 

מור וקציעה סימן יב 
================== 
[יט א] שם. והרא"ש דחו. כצ"ל. 

דף י"ב ע"א בב"י [ד"ה ועל]. וכתב עוד דטעמא שכתב רבינו נפסק כולו הוא כדי שלא נטעה כו' וכשיאמר חוט שהוא אומר על ראש אחד מאלו הח' לכן אמר שכוונתו על החוט כולו לכלול שני החלקים. עכ"ל. ר"ל אם היה אומר אם נפסק החוט סתמא יש לטועה שיטעה בכוונת הטור, כאילו הוא אומר על ראש אחד מהשמונה, ור"ל על חלק הענף שיוצא מהגדיל שהוא קרוי ראש, כלומר שאם נפסק רק חלק זה מהחוט פסולה, לכן אמר החוט כולו, לבאר שכוונתו לכלול שני החלקים, כלומר שאינו נפסל בפסיקת חוט אם לא שיפסק כולו שגם בחלק הגדיל לא נשאר כדי עניבה, דהיינו כולו, ולא שבא לומר כולו דווקא. וק"ל. 

סוף ע"ב. והכי פירושו. צ"ל. 

[יט ב] ע"ג. ועוד קשה כו' ואיכא למיחש שמא אותן הב' ראשין הם מחוט אחד. עכ"ל. לענ"ד אי משום הא לא קשה מידי דודאי אף על פי שנפסק החוט משני ראשיו,  לא מיקרי נפסק מעיקרו דהא הגדיל כולו קיים. ותדע שזה ברור בדעת הרא"ש דהא שמעינן ליה לקמן דקאי בשטתיה דר"י בעל התוספות דלא בעי כדי עניבה מפתיל אלא בכדי עניבה מגדיל סגי. 

שם. וכן מה שכתב לסברת י"א דאם נפסקו ג' ראשין פסול כו' דחיישינן שמא מג' חוטין הם, צריך לומר דבמי שאינו מדקדק שיהיו ד' ראשין מצד זה כו', שאילו למדקדק כו' ודאי מג' חוטין הם, ומיהו היכא דקצתם כו' איכא לספוקי. עכ"ל. זה תמוה וכמ"ש כבר בד"מ [ס"ק א]. ונ"ל לתת בו הבנה מעט, דשאני ליה בין ספק לודאי, דאע"ג דסוגיין דעלמא כפר"י וכמו שקבע בשולחנו להלכה, ולא חשש לסברת ר"ת אלא היכא דמצוי בקל לתקן, אבל א"צ לטרוח בשביל כך, כמ"ש במ"א ז"ל [ס"ק ז], מכל מקום דוקא בספקו של ר"ת לא אזלינן לחומרא דהיינו בנפסקו ג' חוטין מסופקים, דאף לר"ת לא הוי פסול ודאי, אלא ספק, אבל בג' פסוקים מצד אחד למדקדק, דודאי ג' חוטין הן, ודאי חיישינן לדעת ר"ת, דהוה ספק גמור של תורה. ובאמת הוא פירוש יפה בכוונתו, ולשונו בש"ע מתבאר היטב על פי זה, דקא משמע לן ספק פסולא דרבינו תם, וכל שכן לודאו. ולא נקטיה בהדיא משום דבעי לסיומי דאינו רק טוב לחוש היכא דאפשר, דבודאו דרבינו תם חובה היא לחוש ולטרוח גם כן. וכנלע"ד להלכה. 
אמנם לשונו של הרב"י כאן, מכל מקום אינו מתיישר כל צרכו, דאכתי קשה דאין לשונו של רבינו בעל הטור כך, שלא זכר לשון חששה וספק בג' חוטין, אף על גב דממילא שמעת לה אין הלשון מכוון בדברי הרב"י. 

שם. והרמב"ם כתב בפרק א' התכלת אינו מעכב את הלבן כו' אינם שתי מצות. עכ"ל. צ"ע למאי הילכתא, דילמא לחושבנא בעלמא לידע מנין תרי"ג מצות. 

שם. כרבי דאליביה אמרינן דאי איגרדם. כצ"ל. 

ע"ד. והיינו דאמר רבה בר רב אדא, נפסק החוט מעיקרו פסול, דעד כאן לא מכשרינן. כצ"ל לענ"ד. והיה כתוב בר"ת דע"כ, וטעה המעתיק. וק"ל. 

שם. וזהו מ"ש וכן אם נתמעטו חוטי הציצית אפילו לא נשתייר בהם (אלא) כדי עניבה. כצ"ל. 

[כ. בראשו] שם. כלומר שבמקום שתלוי בכנף. כצ"ל. 

צ"ע אם נפסק חוט מארבעה חוטין במקום שתלוים בנקב, באופן שנעשו ע"י כך שנים קצרים חצאי חוטין ושלשה חוטין שלמים נשארו. דין זה לא נתבאר בדברי המפרשים. ולכאורה נראה דאינו נפסל בכך דהא לא נתמעט אורך הענף ע"י כך, וגם אילו נפסקו שלשה מהם רק שישאר אחד שיהיו נתלים בו ע"י הקשרים, כי בודאי ע"י שנתרבה מנין החוטין אינו נפסל, דהא למר אין שיעור לחוטין למעלה, ולמר מיהא עד שמונה שהם ששה עשר שפיר דמי. ומאחר שאורך הענף נשאר בכולן כדינו, מאי איכפת לן אם הם ארבעה שלמים או חמשה וששה או שבעה, ואינם אפילו בכלל גרדומים שהרי כל הגדיל והענף קיים כהלכתו. כך נראה לפום ריהטא. 
איברא לכי מעיינינן בה ודאי פסילי הציצית כה"ג. כיון דאמר רב פפא הלכתא ד' בתוך ג' כו', א"ה לא סגי דלא תלי להו בבגד תוך שלשה, וכדאמרינן תו ראב"י רמי ד' ומעייל להו בגלימא כו', הא בהדיא דצריכין להיות תלוים בבגד דווקא, וכמשמעות הכתוב על כנפי בגדיהם (דהכא פשיטא א"א לפרש על בסמוך כבעלמא וק"ל) והנך דנפסקו למטה במקום תלייתן, הרי מופסקין הן מן הבגד, ואין תלויין בבגד רק אותן שלא נפסקו. נמצא אותן שמחוברין בבגד ע"י קשירה וגדילה (אף על פי שהן כמוהו לענין טומאה וטהרה כחדא  חשיבי, ולא כמופרדים אלא לאחד חשובים) אין המופסקין תלויין בבגד כלל. הילכך אפילו באחד שנפסק מיפסלי. דלא כהלכה נינהו, והיוצא בהן לר"ה בשבת חייב חטאת לד"ה משום אותן החוטים הפסוקים דמשוי הוו. ואם נפסקו שלשה פסול גמור דאורייתא הוי. המברך עליהם, ברכה לבטלה היא בידו. 

שם. דלכולהו קרי תכלת (כצ"ל) כו' אלא דלא בעינן סופו כתחלתו. כצ"ל. 

שם. הדין השלישי מ"ש ואם נפסק. כצ"ל. 

דף י"ג ע"א [ד"ה ומה]. ולי הדיוט הכותב הנני מסופק כו' אם ר"ל כל אחד לחודיה צריך כדי עניבה. עכ"ל. ולענ"ד לא נתכוין המרדכי למ"ש הרב"י בדעת הסמ"ג, אבל הוא מסופק אם כל חד לחודיה פירושו שכל חוט וחוט מן המגורדמים צריך עניבה, או אי סגי בחוט אחד לבדו כ"ע, ואהא קאמר דבסמ"ג משמע דלהך לישנא סגי בחוט אחד לבדו. ודוק. 

שם. ולי נראה דאלימי. כצ"ל. 

שם [ד"ה ומ"ש רבינו ורש"י]. ופרש לית ליה. צ"ל. 

שם. וכן משמע קצת בספרי פ' גדילים, בד"א בתחלה אבל בשיירי גרדומים כל שהוא. עכ"ל. קשיא לי הא הך ברייתא ע"כ לאו דסמכא היא, כיון דמכשרא בכל שהוא ואנן כדי עניבה בעינן. 
וצ"ל כמ"ש הרב"י לעיל בדרך אחד בדעת הרמב"ם לחלק בין גרדומי תכלת, דהיינו כל הח' חוטין, לגרדומין של ב' חוטי לבן או ב' של תכלת לבד, דכי איגרדם תכלת וקאי לבן או איפכא בכה"ג לא בעינן כדי עניבה, ובהכי מיירי נמי הספרי דמכשר בגרדומי כל שהוא, אבל מגרדומי כל החוטין לא קמיירי, דבהו בעינן כדי עניבה, א"כ לא תסייעיה לר"י מההיא לגמרי. וצ"ע. 

משמע בפרק התכלת [מנחות מא, א] דלא שרי להטיל גרדומין בבגד אחר בתחלה. ע"ל סימן י"ד בב"י. 

שם. לא משתרי הקשר. כצ"ל. 

כתוב בט"ז [ס"ק ג], שאלה, חוט ציצית שנפסק וקשרו מהו, אם מועיל מה שנעשה חוט שלם ע"י הקשירה. תשובה נ"ל דאם היה כן בשעת עשיית הציצית, שהיה קצר באופן שנפסל, לא מהני מה שחזר אחר כך וקשרו וכנ"ל דפסול משום תעשה ולא מן העשוי כו', אלא דאם היה כשר בשעת עשייה ואחר כך נפסק ונפסל יש מקום לומר דלא מהני תיקון הקשירה, כדמצינו לענין תפילין דבעינן קשירה תמה. ושוב סתר דמיון זה והעלה שאין לפסול קשירת הציצית אם נעשו בהכשר, עיין שם שהאריך וזה תכלית דבריו. 
אבל רחוקים הם מכליותי, נשתקע הדבר ולא נאמר ולא יעלה על לב לעולם, להכשיר ע"י קשירה הציצית שנפסלו שנתמעטו מכשיעור, בשיקשור בהם להשלים שיעורן מפני שנעשו פעם אחת בהכשר, דמאי מהני הא כיון דעכשיו פסולים הן ורוצה להכשירן ע"י קשירה ודאי דהוי תעשה ולא מן העשוי, ואינו מועיל כלום מה שהיו כשרין בשעת עשייה שזה המעשה חלף ועבר ופנים חדשות באו לכאן, והך קשירה הויא עשייתן ומן העשוי הוא ופסול דבר תורה. זה ברור בלי שום ספק. ואין צורך ללמוד האיסור מתפלין, דשם לא מיירי מן העשוי, כי להאריך הרצועות ע"י קשירה אין בזה משום תעשה ולא מן העשוי, דהתפלין לא נפסלו מחמת הרצועות, ואפילו תלה בהן בתחלה רצועות קצרות אין במעשהו כלום להפסיד גוף התפלין ונוטל הרצועות ומחליפן בארוכות והן כשרות, ומה לי אחרים או הן עצמן, אם האריכן היה די בכך אי לאו משום דבעינן התם קשירה תמה דוקא, ובודאי דזה לא שייך בציצית דפשיטא דלא צריך קשירה תמה, ואין זה צריך לסתירה והוכחה. 
אבל מ"מ הכא ודאי פסולין משום תעשה ולא מן העשוי, מאחר שכבר נפסלו אלו הציצית על ידי שנפסק פחות מכשיעור דאזל ליה מעשה ראשון לגמרי, ואין להם תקנה אלא בהתרת קשרים וחוליות ולעשותן מחדש, דבהא ודאי מסתבר כוותיה דהחוטין כשרים, אף על פי שהיו קצרים ונתארכו ע"י שסיפקן בחוטין אחרים ודאי לית לן בה ושפיר דמי (כדקיי"ל בכל דוכתא דהמחובר בדבר הרי הוא כמוהו (וכמ"ש פי"ב דכלים) וכיון דחבריה כגופיה דמי. ועמש"ל סימן מ' בס"ד. וצ"ע ריש פרק י"ט דכלים) רק שיהיו כשיעור בשעת עשיית הציצית, וזה בין בתחלה בין בסוף כנזכר, דמה שנעשה פעם אחת בהכשר בלי ספק אינו מעלה ומוריד לאחר שכבר נפסלו. 
ולדבריו יביא קרן מבגד שיש בו ציצית שנעשה בכשרות ויתלנו בבגד אחר כמות שהוא ויהא כשר מק"ו, והוא מבואר הבטול, כבסימן ט"ו לקמן. 
ואמנם מסוף לשון הט"ז עצמו ניכר שלא ערב אל לבו להתיר בנפסלו לחזור ולקשרן, אלא שלשונו מגומגם ואינו מכוון כלל עם ראש דבריו (ועבב"י שם סימן ט"ו ודוק) שהרב הנז' ז"ל חשב לדמות נדון זה לאותה שאמרו בשיעור קשר אגודל שאם ניתקו חוטין אחר שנעשה כדין שכשר, ולא דמי. וק"ל. 
גם כבר כתבתי לעיל בסימן י"א שאותו שיעור ודאי מדרבנן הוא לענ"ד. 

מור וקציעה סימן יג 
================== 
[כ ב] ע"ב בב"י בראשו [ד"ה ארבע]. ודרב הונא בעשויה בפיסול. כצ"ל. 

שם. וכן לענין לצאת (בו) לר"ה מי שאינו רגיל לילך ד' אמות. כצ"ל. יש כאן חסרון הניכר וכצ"ל מי שאינו רגיל לילך ד"א בלא ציצית. וכן מצאתי אחר כך בגוף תשובת הרא"ש כמו שהגהתי. ונראה דמחלק בין הרגיל שלא לילך בלי ציצית, שלזה דווקא התירו לסמוך על החזקה בלי בדיקה, משא"כ במי שבלא זה אינו נזהר בהן והולך ד"א בלי ציצית לא נתיר לו. ואיני מוצא טעם של עיקר בזה, דמאחר שהוא מותר דין תורה, משום דאזלינן בתר חזקה, מה לי רגיל בהן או אינו רגיל. 
וא"ל דס"ל דלגבי רגיל שלא לילך בהם תמיד הוי משוי אפילו הציצית כשרים, דמה טעם בזה. ודוק. אולי דעתו ז"ל היא דלא אלימא הך חזקה דציצית (דאין נפסלין בקלות) אלא דווקא באדם שאינו רגיל לילך ד' אמות בלא הם דכיון דמזהר זהיר בהו כולי האי ודאי בדיק להו כל שעתא שפיר, אבל באדם דעלמא דאינו רגיל בהם כל כך לא זהיר למבדקינהו, משום הכי לא מוקמינן להו אחזקת כשרות דאדרבה אפשר דעשוין להפסק כמ"ש הר"ן ז"ל, ודוק שכן נוטה קצת משמעות הלשון בתשובת הרא"ש. ולפי זה דברי הפוסקים שוין בזה, ולא כמו שכתבתי לעיל סימן ח'. 
מ"מ נ"ל יותר אמיתי מה שכתבתי שם, ועל כל פנים שדעת הש"ע כמו שכתבתי שם. 
עי"ל שהרגיל בו, אם לא ילך בו בשבת, אית ביה משום כבוד הבריות כדלקמן. וצריך לומר דלאו דווקא ברשות הרבים גמור איירי אלא בכרמלית, ודוק, ודוחק. ועיין בסמוך בס"ד. 

שם. הני סכים בטלי לגבי כילה. כצ"ל. ובגמרא שלנו הגירסא כסכסים. ופירש"י רצועות (שבת דף קל"ט ע"ב). 

שם. היוצא בטלית שאינה מצוייצת. צ"ל. 

שם. ואיני יודע טעם חשש זה כלל, דהא אמרינן מתעטף אדם בכילה ובסכיה ויוצא (כצ"ל) בה לר"ה. עכ"ל. וי"ל בזה דכילה שאני דלא בעיא אחיזות כמלבוש, כיון דבת עיטוף היא, והנ"י בטלית קטן מיירי דלית ביה עיטוף, והיינו טעמיה דמאן דחייש, דכיון דאינו ראוי ללבישה ולא לעיטוף דילמא לאו בגד הוא, ומשוי הוי לענין שבת, עד שיעשה בו אחיזות כדרך מלבוש, ומההיא דפרק חבית (דף קמ"ז ב') נמי ליכא למשמע מידי מהאי טעמא דהתם בסדינין דאית בהו עיטוף עסקינן ובבגד גדול איירי דמתכסין בו האוליירין ראשן ורובן כדאיתא התם, אבל הטלית קטן על הרוב אינו גדול כל כך דלמצות ציצית לא צריך אלא כדי שיתכסה בו ראשו ורובו של קטן בן ט' והני דידן לא שייך בהו עיטוף כלל. כך נ"ל בדעת המחמיר. 

שם. האוליירין (צ"ל) כו'. 

שם. וכ"ש הני טליתות שהם מלבושים (כצ"ל) כו' לעשות לו אחיזות. צ"ל. 

שם. וכן נוהגין העולם. כצ"ל. 

שם [ד"ה גרסינן]. ונראה שאפילו נודע לו כשהוא עומד בכרמלית כו' לא קנסינן ליה. עכ"ל. דעדיפא מנה הו"ל למימר דלכתחלה נמי מצי נפיק בה לכרמלית כיון דאית בה כבוד דבריות דדחי לעשה בשב ואל תעשה והא נמי הכי הוא, כדבעינן למימר. ויש לומר דהכא אמרינן ליה שב בבית וליכא משום כבוד, עיין בסמוך. 

ע"ג. כתוב במרדכי אומר הר"ש מדריוש שאם נפסק לאיש חוט של ציצית בשבת שאסור ללבשו. עכ"ל. נ"ל דה"פ, ודאי לא נעלם מהר"ש הך גמרא דשריא אלא דבגמרא מיירי שיצא בו לחוץ ואיכא משום כבוד הבריות אם יפשטנו, ואיהו מיירי בנפסק לו והוא בביתו שאסור לו ללבשו כיון דלא שייך בה משום כבוד הבריות, ואדרבה חיליה דהר"ש נמי מגמרא הנז' מדצריך לטעמא דכבוד הבריות, דהכי דייק מעובדא דלעיל דאפילו בשבת אסור בלא כבוד הבריות אף על גב דלא אפשר לתקנו. 
והשיב לו ר"י דליתא, דע"כ אינו עובר עליו בעשה בשבת כדמוכח בשמעתין דאע"ג דאיפסיק בכרמלית דרבנן לא הוי שרי (אפשר צ"ל שדי בדלת, ואין נפקותא, מ"מ הכל עולה בקנה בינה אחד, דוק). דלא דחינן אלא לאו דלא תסור (כצ"ל), ופירושו דבשמעתין מוכח דלא דחינן מפני כבוד הבריות כי אם לאו דלא תסור בעלמא היינו איסור כרמלית שאינו אלא מדבריהם, אבל שום איסור תורה אינו נדחה מפני כבוד הבריות, ואם איתא דהלובש טלית בלי ציצית בשבת גם כן עובר בעשה דהוה ליה איסורא דאורייתא מה שמבטל מצות עשה דציצית, ואפילו היה לובשו בביתו, רצוני בלי שום איסור הוצאה דשבת, לא היה מותר בכך מפני כבוד הבריות, כל שכן כי איכא נמי איסורא דכרמלית, ומאי מהני אם כן דהוה בכרמלית דרבנן, אפילו הכי לא הוה שרי משום כבוד הבריות אי ס"ד דעובר בעשה דאורייתא, דהא לא דחינן משום כבוד אלא לאו דלא תסור. אלא ע"כ דבשבת לא קאי בעשה כיון דלא אפשר כמ"ש ר"י, וצריך לטעמא דכבוד הבריות משום איסורא דכרמלית לחוד, ולפי זה בביתו דליתיה לאיסורא אפילו שלא משום כבוד נמי שרי, דבשבת לא שייך הך עשה. 
ועכ"ז י"ל דהר"ש שני ליה בין פשיטה ללבישה, דאפשר לומר דהותר לעבור גם על העשה בשב ואל תעשה משום כבוד הבריות כדאיתא בפרק מי שמתו [ברכות יט, ב] אבל ללבוש דקעביד מעשה בידים לעולם אימא לך דלא שרי אפילו מפני הכבוד כל שכן היכא דלא שייך נמי משום כבוד. 
אמנם ר"י ס"ל דבלבישה נמי שב ואל תעשה הוא דהוי, כדאיתא ביבמות (דף צ' ע"ב) דסדין בציצית פטורה ועקרו חז"ל דבר מן התורה בשב ואל תעשה, מוכח בהדיא דאם לובש בגד בעל ד' כנפות בלי ציצית לא הויא דחייה בידים, והוא הדין דמשום כבוד הבריות שרי ולא הוה אלא שב ואל תעשה דהותר מפני כבוד הבריות, אך לפ"ז אין להתיר אלא היכא דאיכא במילתא משום כבוד הבריות. אבל שלא לצורך לא הותר לעקור דבר מן התורה, אפילו בשב ואל תעשה. 
ואם כן קשה על הר"י למה התיר ללבשו בכל גוונא דמשמע אפילו כשהוא בביתו יחידי. 
וליכא למדחק ולמימר דלא התיר אלא באופן שיש בו משום כבוד כגון בבה"כ, ובגוונא דמייתי הרב"י בתר הכי משום תשובה אשכנזית, דאם כן למה ליה למימר דאין אסור ללבוש הטלית בלי ציצית וגם אין עובר, כיון שעתה בשבת אינו יכול להטיל בו ציצית, וכולי האי למה ליה, אפילו תימא דעובר, ואפילו בחול דמצי למעבד, אפילו הכי שרי לעבור אעשה בשב ואל תעשה מפני כבודן של בריות, שהוא תלמוד ערוך כנזכר. 
ותו דלפי טעמו לא שרי אלא בשבת, ואי משום כבוד אפילו בחול לשתרי. 
אלא ודאי העיקר כמ"ש מתחלה, דדעת הר"י להתיר אפילו שלא מפני הכבוד דסתמא קאמר, ובשביל זה טרח כל הטורח האמור, ויקשה כנז' מגמרא דיבמות, דמוכח בהדיא דלבישת בגד בעל ד' כנפות בלא ציצית הויא עקירת דבר מן התורה ולא הותר כי אם בסדין מחמת גזרת חכמים ודכוותה משום כבודן של בריות, מיהת בכדי ודאי לא מיעקר. וצריך עיון. 
והרב"י כנראה לא חשש לסברא זו כלל לקבעה בשלחנו, אף על פי שלא העיר עליה מאומה  כאן. גם בעל המפה לא חשש לה אלא במקום כבוד דבריות, הא לאו הכי לא אפילו בשבת. 

שם. בעשה דהטל בו ציצית. צ"ל. ה"א פת"ח, טי"ת ציר"י, צווי מבנין הפעיל בחסרי פ"א. 

כתוב בהגהה דש"ע [סעיף ג] ואפילו טלית קטן שתחת בגדיו אין צריך לפשוט. ופירש בהגה דלבוש דאע"ג דלית ביה משום כבוד הבריות בפשיטתו כו' לא פלוג רבנן. ואין בו טעם ולא ריח. אלא היינו טעמא משום דהפשיטה עצמה אינה דרך כבוד בשוק, אף על פי שהוא תחת הגלימא ואם הוא לבוש בגלימא אינו ניכר. שוב ראיתי במג"א  [ס"ק ז] כתב גם כן כדברי וזה לשונו פירוש אף על גב דלא מינכרא מילתא (כצ"ל) כו' מכל  מקום הפשיטה גנאי הוא לו. 

מור וקציעה סימן יד 
================== 
[כא א] שם. דדרשינן הכי משום דכתיב וקשרתם. כצ"ל. 

שם. וכתב הרא"ש בגטין דהכי משמע מדמכשירין סוכת גנב"ך. עכ"ל. ואיכא למדחי דסוכת גנב"ך בסוכה העשויה לשם נשים מיירי, ולא שעשאוה נשים גופייהו, ואף על  גב דקאמר תלמודא דאיצטריך אף על גב דלאו בני חיובא נינהו, על כרחין פירושו הוא דלא נפסלינהו משום דלא נעשו לשם בני חיובא, ולעולם לא מכשרינן אלא דוקא בעשאוה בני חיובא לשם נשים או בשבילן. תדע דהא דומיא דבהמה משמע. 
ובאמת במנחות (מב א) משמע דסוכת גוים שעשאוה גוים היא, איברא לאו דווקא הוא, אלא בעל ההוא סוגיא הוא דסבר לסיועי לר"ח מסוכה, קסבר מדכשרה העשויה לשם גוים אף על גב דלאו בני חיובא נינהו, הוא הדין כי עשאוה גוים נמי כשרה, לפום הכי קבעי לסיועיה, לא משם דקושטא הכי הוא, דהא ודאי דומיא דבהמה הוו כולהו דגנב"ך בחדא מחיתא, לפום הכי שפיר קאמינא דאיכא למדחי. ואף הראיה מאשתו של ר"ח ב"ד י"ל דלא הותר לה אלא טווית הציצית ובהא אפילו מאן דאסר לה להטיל מודה דכשרה לטוותן. 
ועוד שאין להביא ראיה מאגדות, והא אמרינן נמי מצות בטלות לעתיד לבא כדאיתא בנדה (דף ס"א ב), ואף על גב דחזינן בהך אגדתא דרבב"ח שיעשו להם ציצית לע"ל האיתא במדרש שעתיד הקדוש ברוך הוא ליתן תורה חדשה ולהתיר קצת איסורין, הרי שאין לדון על פי  האגדה, ולכן אמרו רז"ל גם כן [ירושלמי פאה פ"ב ה"ד] אין למדין הלכה מאגדה, ואפילו היכא דאתמר בהדיא במדרש לא סמכינן עליה, עיין תי"ט פ"ה דברכות [מ"ד], כל שכן הכא דמכללא הוא, וכעין זה אכתוב בס"ד בסימן רל"ג. 

שם. והמרדכי כתב כו'. מידי דהוה אתפלין דדרשינן (כצ"ל) כל שישנו כו' ואור"י דליתא מדממעטינן דווקא גוי אלמא דנשים כשרות דבני ישראל מיקרו אי לאו דהו"ל מצות עשה שהזמן גרמא. עכ"ל. ר"ל דאי לאו ממצות עשה שהזמן גרמא היא הוה מחייבינן להו, ולא מיפטרי משום דכתיב בני ישראל כדחזינן דלא ממעטינן להו, שמע מינה דבני ישראל מיקרו. ותמיהני על זה דתקשי בלאו הכי הא בכמה דוכתי ממעטינן מבני ישראל בנות ישראל ונכרים נמי, וכן מצאתי גם לבמג"א [ס"ק ב] שהניח בצריך עיון, ותקשי נמי אתלמודא מאי טעמא לא ממעט להו הכא. 
אבל לק"מ לענ"ד, דודאי לא צריך תלמודא למעוטי לאשה מציצית מדכתיב בני ישראל, דבלאו הכי לא שייכא בגוה, משום דהויא מצות עשה שהזמן גרמא, משום הכי לא אצטריכא ליה למעוטינהו, אלא נכרים הוא דאצטריך ליה (אף על גב דגבי סמיכות ותנופות  ודכוותייהו נמי אמעיטו נשים מבני ישראל, ותיפוק ליה דהוו להו מצות עשה שהזמן גרמא, אין הכי נמי איכא למידק הכי, וצריך לתירוץ, וכבר ישבתי זה בס"ד במקומו בדרכים שונים דתרוייהו צריכי התם) אבל אשה פשיטא ליה דאינה כשרה לעשותן, מאחר שאינה חייבת בהן דגמרינן מתפלין, וסייעתא לר"ת, וכל שכן למאי דכתב רבינו הטור לעיל בסימן ח' דהוקשה כל התורה לתפלין. 
איברא יש ליישב דעת ר"י על פי מה שתרצתי הקושיא הנזכרת, דלמאי צריך קרא למעוטי נשים מסמיכה, וכתבתי בזה בלח"ש פ"ט דמנחות דרך אחד דאתי למעוטי לנשים מרשות, ולאפוקי ממ"ד נשים סומכות רשות, ובמצות עשה שהזמן גרמא קיימא לן דנשים רשות כדאיתא ריש פרק בתרא דעירובין [צו, ב] ואיצטריך קרא דבני ישראל אליבא דמ"ד דאסורות לסמוך והויא עבודה בקדשים. ואם כן לדידן דקיימא לן נשים סומכות רשות ע"כ לא אמעיטו נשים מציצית מבני ישראל, אלא גוים בלחודייהו הוא דאמעיטו, והכי נמי הך סוגיא דלא ממעטא לנשים מציצית מבני ישראל, היינו טעמא משום דס"ל דנשים בציצית רשות הן וכדאיתא ריש המוצא [תפלין] ולא נפקא מכלל בני ישראל במילתא דשייכא בגווה אפילו אינה אלא רשות, דלהכי אצטריך קרא גבי סמיכה למאן דס"ל, ומאן דפליג התם פליג נמי הכא ולא ממעט להו. ושמע מינה דסבירא ליה להך תנא דבני ישראל מיקרו לענין זה ולא אימעיטו אלא מחובה, משום דהו"ל מצות עשה שהזמן גרמא. 
ותדע עוד מתפלין דגלי קרא וקשרתם וכתבתם למיפסלינהו לנשים, ותיפוק לן בלא"ה פסולי מדפטירי מנייהו משום דהו"ל מצות עשה שהזמן גרמא, אלא ע"כ דאפילו הכי לא הוה פסלינן להו בתפלין משום דאכתי רשות הן להן, וכיון דמישך שייכי בגוייהו בדרך רשות לא מיפסלי בהו אי לאו דגלי קרא. וזה נראה נכון. 
גם מ"ש הטור דכל התורה הוקשה לתפלין כבר דחה דבריו בט"ז אף שיש לומר דלנ"ד טפי איכא למילף מנייהו. וק"ל. ועדיין צל"ע קצת מהא דאמרינן (ספ"ק) [פ"ב] דחגיגה [טז, ב], דלמ"ד סמיכה בכל כחו בעינן אמרינן לנשים אקפו ידייכו דלא להוי עבודה בקדשים משמע דפסלי הקרבן בסמיכתן בכל כחן, אף למ"ד סומכות רשות דשייכי בגווה, וי"ל וק"ל. 

ע"ד [ד"ה כתב הרמב"ם]. ולענין הלכה יש לחוש לדברי רש"י כו'. והיכא דעשאן (צ"ל) שלא בכוונה, ואין ציציות מצויות לתקנו, יש לסמוך על הרמב"ם. זה לשון בעל מג"א [ס"ק ד] וא"ת יתירם מהבגד כו', וצריך לומר דמיירי בשבת. ר"ל והיינו אין ציצית אחרים מצויים להכשירו לפי שאי אפשר לעשותן בשבת והוא הדין לחול כשאין פנאי להתירן עד שלא תעבור עונת קריאת שמע ותפלה. 

שם. [ד"ה השואל]. לשאול צ"ל. 

שם. הצרפתים. צ"ל. 

שם. ולענין הלכה נראין דברי הרא"ש. עכ"ל. באמת דברי הרא"ש תמוהים בעיני, ולא ראיתי להאריך בזה מאחר שמצאתי לבט"ז [ס"ק ד] שכבר קדמני בזה. עיין בו, ולמה נדחוק עצמנו להכנס בספק אסור ברכה לבטלה, דמשום הכי קיימא לן בכל דוכתא ספק ברכות להקל, וברכות אין מעכבות. ונ"ל שאין לברך על טלית שאולה אם לא נתנה לו מתנה, ואפילו כהאי גונא אם יש עליו טלית קטן לא יברך. כך העיקר בעיני. ועיין מש"כ לעיל סימן ח' בס"ד. 

מור וקציעה סימן טו 
================== 
[כא ב] דף יד ע"א בראשו בב"י [ד"ה מותר]. אבל שלא להניחם בבגד אחר לא. עכ"ל. נ"ל דבהא משום ביזוי מצוה איכא נמי ולא כמ"ש במג"א [ס"ק ב], משום דמבטל מצות ציצית מטלית זו, דהא אפילו למ"ד ציצית חובת גברא הוא קאמרי הכי. ואיך שיהיה ודאי דביזוי נמי איכא בהא, ומשום ציצית גופייהו איכא קפידא, דכיון דמתירן ואינו תולן בבגד גורם להן שיהו נזרקין, כדקיימא לן בתשמישי מצוה לאחר שעברה מצותן, לקמן סימן כ"ה עיין שם, ואין נכון לגרום שיזרקו. כך נ"ל ברור. ונמצינו למדין לפי דברינו שאסור להתיר ציציות שלא להניחן בבגד אף על פי שלא יבטל הבגד ממצות ציצית,  כגון שיעשה בו אחרים, ואפילו טובים מאלה, ואף בגרדומים חוששני לומר דלא שפיר דמי אף על  פי שהאחרונים ז"ל כתבו בפשיטות להתיר. ומ"ש במג"א דכן משמע בתשובת הרא"ש, לא ידענא היכא. מכל מקום להלכה אין ספקי מוציא מידי ודאן של רבותינו ז"ל. וכיוצא בזה תמצא בספר חסידים סימן תתע"ז. עם שיש לחלק בין כתיבה של קדושה דבעיא גניזה ולא אתיא לידי ביזוי, ובין תשמישין דמצוה דנזרקין כנזכר. מכל מקום ביריעות נמי איכא קפידא שלא להביאן לידי גניזה בחנם. וזימנין סגיאין אשכחן דחיישי לה הפוסקים. דוק ותשכח. 

שם. בחוט מופסק אף על פי שיש בו כדי עניבה פסול. כצ"ל. 

שם. כתב הרשב"א כו', או נאמר דהתם דווקא. כצ"ל. 

שם. תשובה. אין בזה משום תעשה ולא מן העשוי, שאם אתה אומר כן, טלית שנקרע ממנה קצתה תהא פסולה. עכ"ל. צריך לידע דהשאלה היתה שנחלקה הטלית לשתים לארכה או לרחבה, באופן שנשארו שני חלקים מרובעים בני ארבע כנפות, ועל זה השיב הרשב"א שלא נפסלו הציצית לענין שיוכל להשלים לכל חלק ב' ציצית חדשים וכשרים, אבל ודאי אם נחלקה הטלית באלכסון מקרן זוית לקרן זוית שכנגדו בשפוע באופן שנעשה כל אחת מחלקיה בת שלש, הציצית שבה נפסלו ואי אפשר להשלים עליהן (אם עשאה אח"כ בת ארבע) בלי ספק דהו"ל תעשה ולא מן העשוי. זה ברור מאד לענ"ד. 
וראיתי לאחרונים ז"ל שהביאו בשם הב"ח דלא מכשר הרשב"א אלא בכל חלק אחד לבדו, אבל אם מצרף חתיכה אחרת ותופרה באחד החלקים אפילו בלי ציצית ממקום אחר יש בראשונות משום תעשה ולא מן העשוי, דכשמתחיל לחבר החתיכות בקרן נתבטל אותו כנף ואין לו אלא ג' כנפים וכו'. והשיגוהו על זה. 
אכן דבריהם ז"ל אינם מוכרחים, כי מ"ש הט"ז [ס"ק ג] שראיית הרשב"א מבוארת ממ"ש שלא יביא אמה על אמה כו' משמע שאם אין בה תכלת יכול לתופרה וליכא תעשה ולא מן העשוי, עכ"ד, לא הוכיח כלום, דודאי בגמרא מיירי שנקרעה קרן שלימה באלכסון, או כעין פגימה נכנסת לתוך הבגד דהויא לה בעלת ה' או טפי דחייבת וכשתופר לה אמה ממקום אחר לא נתבטל כי אם כנף אחד מכל מקום בת חיובא היא דהא נשארו לה ד' כנפות ולא נפסלו הציציות הראשונים, אבל בבת ארבע ממש כנדון הרשב"א לעולם אימא לך כדעת הב"ח. 
גם מה שכתב במג"א [ס"ק ד] מנקרע למעלה מג', לא מוכח מידי כיון דנשארה בת ד' כנפות וקל להבין. 
ולפום שיטפיה לא דק הרב ז"ל וסבר דמנה מוכיח הרשב"א, וליתא, דלא דמיא כלל ולא אייתי לה הרשב"א לאוכוחי מהא מידי, אלא רישא דברייתא נקט. 
גם מ"ש מסימן י"ד, התם כדיהיב תלמודא טעמא אי איתא דלא בעי ליה לשדייה, אדרבה איפכא שמעינן מנה דדוקא התם משום שסופו להתירה ולהחזירה לקדמותה, הא בעלמא ודאי דתפירה מבטלת הכנף. ותמיהני מאד דאזיל בתר איפכא, דמי איכא מ"ד תפירה אינה מבטלת הכנף, ולדבריו בגד בעל ד' כנפות מחובר מחתיכות ע"י תפירה יפטר מציצית לפי שכנפיו הראשונים לא נתבטלו ובהם אי אפשר להטילן בלי ספק. וזה דבר בטל ואין לאמרו. וק"ל. 
אמנם כל זה לפי הודאת ההנחה, שע"י ביטול הכנף נעשית בת שלש, אולם לבבי לא כן ידמה, שהרי מיד כשמתחיל לתפור בה מבגד אחר נעשית יותר מבת ארבע, אף על פי שמתבטל  כנף אחד מה בכך, מיד שנתבטל באו לה כנפים אחרים כנגדו עם עת ביטולו על ידי חיבור חתיכת הבגד האחר, דאיהו דקמבטל לכנף הראשון משנתחבר כל שהוא (דחשיב כבגד אחד, כמו בנקרע ונשתייר כל שהוא, דחיבור מעליא הוי (לבר מלמטה מג' דלקמן, לדעת הרב"י בשטת ר"ע, שיתבאר בעז"ה) לכ"ע. והוא הדין לתפירה של קיימא, דהויא חיבור בכל מקום) ואיהו ניהו דקשוייה להך טלית בת ד' כנפות ויותר, ואם כן מה נפקא מנה הא מעולם לא נתמעטה מארבע כנפות. 
אלא שבאנו לספק שזכרו רז"ל בהזורק (דף צ"ט ב) אי אמרינן סילוק מחיצה ועקירת חפץ ודכוותה הנחת חפץ ועשיית מחיצה, בהדי הדדי קאתיין אם לא. וכה"ג בבגד, עיין כלים פכ"ז מ"ט (צ"ע שם פ"ח מ"ו) וגמרא דחולין דף פ"ג (וכהאי גונא בענין אחר, אם אפשר לצמצם אם לאו) והכא נמי איכא לספוקי הכי, אף על גב דאפשר לחלק קצת ולומר דהכא  שאני, דהכל דבר אחד שאחר התפירה היא בת חיובא כקודם תפירה, משא"כ התם דנעשה ע"י כך דבר אחר מחיוב לפטור ומפטור לחיוב משום הכי קמיבעיא לן, אבל הכא בנ"ד דתרוייהו לחיובא, איכא למימר דפשיטא דבהדי הדדי קאתיין ולא נפסלו הראשונים. אעפ"כ אין בידי להכריח סברא זו ומידי ספיקא לא נפקא. 
ונ"ל שאין להקל בו, אבל בדין הוא להחמיר כדעת הב"ח דהו"ל ספק של תורה. ונראה שזוהי ג"כ דעת הרב"י ז"ל במ"ש לעיל על מהרי"א שאין דעת הרא"ש לפסול בתולה כנף ממקום אחר משום תעשה ולא מן העשוי, אלא משום דכנף זה לא היה בבגד זה בשעת עשייה, ולא יביא כנף מבגד אחר ויתלה בה אפילו בלי ציצית משום דעל כנפי בגדיהם בעינן, כדכתב לעיל בשם רש"י והרא"ש דלפי טעם זה ודאי לא שנא מביא קרן עם ציצית או בלי ציצית ואחר כך יעשה בו ציצית בכל אופן אסור מהך טעמא. ותרוייהו איתנהו דאם מביאו עם ציצית ותולה בו לאו כנפי בגדיהם מיקרי ואסור נמי משום תעשה ולא מן העשוי, וכשתולה בו קרן בלי ציצית (אפילו את"ל) תעשה ולא מן העשוי ליכא, מכל מקום מיפסיל משום דכתיב כנפי בגדיהם וליכא. 
ולפי זה אזיל ליה דיוקיה דהרב ט"ז, דמשמע ליה דווקא אמה על אמה עם תכלת, הוא דלא יביא, אבל בלי תכלת פשיטא דשרי, ולא היא, אלא לרבותא נקטה הברייתא ובה תכלת, דאף על גב דהשתא קרינן בה על כנפי בגדיהם, דציצית שבה נתלו באותו בגד בהכשר שהכנף היה בבגד ההוא בשעת עשיית ציציותיו. והכי דייק טפי לישנא, דשוין שלא יביא אפילו אמה כו' ובה תכלת, דמאי אפילו דקאמר ואין לו הבנה לגמרי. 
אלא ה"פ שאפילו מבגד אחר לא יביא כנף עם ציצית. אף על גב דהו"ל על כנפי בגדיהם.  שבשעת עשייה היה הכנף בבגד שלו, וציצית שלו עשויה כתקנה, סד"א דגם תעשה ולא מן העשוי תו לא שייך ביה כיון דנעשה בהכשר, קמ"ל דאפילו הכי פסול משום כנפי בגדיהם, וממילא מיפסיל נמי משום תעשה ולא מן העשוי, וכל שכן לתולה קרן לבדו ואחר כך מטיל בו ציצית, דודאי לית דין ולית דיין דלא מיקרי על כנפי בגדיהם, מאחר שקרן זה לא היה בבגד בשעת עשייה בהכשר מעולם, דפשיטא דפסול מהאי טעמא, אף על גב דלא שייך בכה"ג  תעשה ולא מן העשוי, ודוק. כך נ"ל מוכרח לפ"ד רש"י והרא"ש ז"ל. ובכן מובנים דברי המרדכי והנ"י דוק בדבריהם ובדברי הרב"י ז"ל שנמשך אחריהם, שמדברי כולם נלמוד איסור דבר זה לא לבד מחמת תעשה ולא מן העשוי אלא משום דכנפי בגדיהם כתיב והא ליכא כנזכר. 
אעפ"כ בשעת הדחק נראה שכדאי הם רבותינו האחרונים ז"ל לסמוך עליהם. ואז צריך להזהר שלא להטיל ציצית בקרן החדש עד שיתפרנו ויחברנו בשתי תכיפות לפחות ואם צריך לתפרו בפגימה הנכנסת בו צריך לתפרו תחלה בשתי רוחות כמ"ש פכ"ח דכלים [מ"ז]. 
ויש לידע, שעכ"פ נראה שצריך להיות בחלק ההוא שנשארו בו ציציות שיעור עיטוף, וכנדון הרשב"א ז"ל, דמשמע שהודה לשואל החכם ההוא ששאלתו חצי תשובה, דקפידא איכא שישאר בכל אחד מהחלקים כדי להתעטף, והוא מבואר בעצמו, שאל"כ לא הועילו ציציותיו כלום כיון שאינו בגד בר חיובא כהאי גונא עד דמייתי חתיכת בגד ממקום אחר ותופר בו להשלים שיעורו. הדר הוה ליה תעשה ולא מן העשוי מחמת טלית בכל גוונא לד"ה. 
איברא משכחת לה להכשיר להאריך טלית קצרה כשרה בשיעור מצומצם שרוצה להאריכה ע"י תפירה עם חתיכת בגד אחר באמצעה, אף על פי שמפרידה לשני חלקים לגמרי. והיכי קעביד, חותכה באמצע במקצת ואינו פוסקה לשנים (ולא רובה דרובה ככולה. וכן שנינו פכ"ח דכלים מ"ח טלית כיון שנקרע רובה אינו חבור). אלא מניחה עדיין מחוברת ומביא חתיכת בגד ומתחיל לתפור בקצה החתוך האחד, ואח"כ בקצהו השני, אח"ז כורת ומבדיל לגמרי החלקים שהתחיל לחתוך, וחוזר לגמור תפירתו להכניס ביניהם החתיכה החדשה, וכשר אליבא דכ"ע. כך נ"ל ברור לפ"ד האחרונים ז"ל, אף על פי שחלקו על דעת הב"ח הנ"ל בהא ודאי מודו. דוק וצריך עיון למעשה מטעם הנ"ל. 

[כב א] שם [ד"ה נקרעה]. וכתב עליו הרא"ש ולפי זה יראה דטלית של צמר שנקרע תוך ג' מותר לתפור האידנא דאין דרך לתפור בחוטין של צמר. עכ"ל. והאידנא דחזינן באתרין דנהיגי נשי למשתי עמרא בבלואי בגדים ובקרעים ונקבים שדרכן לסתמן בחוטי צמר מעשה מחט כעין אריגת שתי וערב באופן שנראה דומה למלאכת הבגד, אם כן חזר הדבר לכמות שהיה. ותמהני שלא השגיחו האחרונים ז"ל על זה. אבל הדבר ידוע שאין אנשי מדינתם ז"ל מכירין במלאכת הסתימה הנז' ולא בקיאי בה כלל, על כן לא ידעו מזה. מכל מקום במדינתנו הוא דבר נהוג מאד. 

שם. ורב עמרם פירש חוץ לג' יתפור כו' ואף על גב דתפריה כמאן דפסיק דמי ואי רמי ביה לא פטר לטלית. עכ"ל. עיין בספר ט"ז [ס"ק ד] שנתרעם על הרב"י במה שסבור בדברי הרא"ש הללו שחלוקין הן מדברי נ"י דלקמן. ולדעתו ז"ל כל הדעות שוין אליבא דר"ע דאין שום פסול בנקרעה ונתחברה כי נהיו לאחדים עיין שם שהאריך. 
ואני אומר רואה אני דבריו טובים ונכוחים, במה שכתב שהתפירה חיבור מעליא היא, דהכי הוא ודאי בכל דוכתא, מכל מקום שומע אין לו בפירוש דברי הרא"ש אליבא דר"ע שהם מבוארים תכלית הביאור שהוא סובר דאע"ג דתפריה חשיב כפסוק ותו לא רמינן ביה ציצית, והמעיין הישר ישפוט בצדק שלא נתכוין אלא למה שהבין בו הרב"י ואין דרך לנטות ימין ושמאל ממשמעות הלשון כי ברור הוא. 
ואולם כל טענותיו של הרב ט"ז אינן מכריחות לסתור דינו של רע"ג על פי הבנת הרב"י ז"ל, כי מ"ש מה לי אם נקרעו ונתחברו או נתחבר בתחלת עשיית הבגד חתיכה קטנה ע"י תפירה, וכי ס"ד שאותו כנף לא יעשו בו ציצית באותה חתיכה שנתחברה. בזה יש להשיב ומנ"ל שאינו כן, ר"ל שאף שנתחבר בתפירה מתחלה ודאי לא יטיל לו ציצית באותה חתיכה שנתחברה, כשהיא פחותה מג'. דאליבא דר"ע לא שנא בתחלה או בסוף לעולם תוך ג' אף על  גב דתפריה כמאן דפסיק דמי לענין ציצית, ואי רמי ביה לא פטר לטלית. 
אי נמי עד כאן לא קאמר ר"ע דפחות מג' כמאן דפסיק דמי אלא לענין דציציות הראשונות נפסלו לפי שכנף זה לא היה בבגד זה בתחלת עשיית כל הציצית (ודוגמא לסברת רע"ג איתא גבי קנין סודר [ב"מ ז, א] דקיי"ל כיון דנקט ביה ג' טפחים כמאן דפסיק דמי) אבל כשנחבר בבגד קודם שהטילו בו ציצית ודאי דחייב בציצית ומטילין בו, דהשתא כנפי בגדיהם קרינן ביה כנז' לעיל, דתפירה ודאי חיבור מעליא היא. אבל כשחיבר למוטלית לא כנפי בגדיהם הוא כדכתיבנא לעיל. ממילא מיושבים היטב גם התמיהא הראשונה והאחרונה של הרב ט"ז ז"ל. 
ומ"ש והלא עיקר הקפידה בברייתא דלא יביא אמה על אמה ובה תכלת, משמע אבל להביא חתיכה אחרת בלא תכלת ולתפרה ולעשות בו ציצית שרי, עכ"ד. כבר הראיתיך למעלה, שאין דבר זה מוכרח כלל, ואדרבה הוא פשוט יותר לאיסור, על פי הפשט המוכרח בגמרא ועפ"ד הפוסקים. 
ועוד אינו מועיל כלום לנ"ד, דאפילו לפי הבנתו דוק מנה הכי, אפילו אמה על אמה ובה תכלת לא יביא, הא בלא תכלת יביא, ואמה על אמה דווקא דהוי בגד חשוב, וחיבור מעליא לכ"ע, אבל מ"מ פחות מג' דלא חשיב בגד כמאן דפסיק דמי. 
ומש"כ עוד ועפ"ז מתיישב אחר כך שפיר ושוין כו'. כבר מיושב היטב בדברינו למעלה. 
ומש"כ עוד ומוכרח לומר כן, דאי תפרש דברי הרא"ש דבתוך ג' אפילו אחר התפירה לא רמינן ביה ציצית א"כ הטעם כו' א"כ אין שייך תעשה ולא מן העשוי כו' ולמה (כצ"ל) אמרו בגמרא גזירה שמא יקרע סדינו תוך ג' ויתפרנו והו"ל תעשה ולא מן העשוי. נפלאתי מאד מדבריו הללו, האם יכול היה הרב ז"ל להתעלם ממ"ש שם רש"י שנדחק בפירוש דבר זה. וכן כתבו שם התוספות דהו"ל למנקט משום דבעינן לשמה ואמאי לא קשיא ליה אליבא דרש"י ז"ל מה שייך לומר תעשה ולא מן העשוי. וצ"ל שהוא שלא בדיוק, ואיך בא להכריח עפ"ז סתירת דעת רע"ג. 
ומש"כ עוד ועוד קשה א"ת דלא מהני עשיית ציצית בחתיכה המחוברת, האיך תעשה הציצית למעלה מאותה חתיכה, א"כ יהיו הציצית שיעור גדול מן קצה הבגד, וע"כ לומר שאין תקנה לאותו בגד, וזה מן הנמנע. עכ"ל. ובכל זה אין כאן דבר המכריח דעתו ז"ל, שאפילו את"ל שמן הנמנע שלא תהא תקנה לבגד זה, מכל מקום נוכל לומר שדין חתיכת בגד מחובר ע"י תפירה שלמטה משלש שוה ממש לדין הגדיל שהוזכר לעיל בסימן י"א (בש"ע סעיף י"א) שפסול להטיל בו ציצית ומכל מקום עולה הוא לשיעור מלא קשר אגודל ולהרחקת שלש אצבעות, רק שיהא הנקב למעלה ממנו, והכא נמי תהא לו תקנה זו. מלבד שאינו מן הנמנע ואין אחריות בגד כזה עלינו, שמא באמת צריך שיחתוך אותה חתיכה קטנה המחוברת ואין לו תקנה אחרת. ואף את"ל דיש תקנה וחובת ציצית בבגד המחובר מתחלתו גם בחתיכה קטנה כזו, מכל מקום אין לו תקנה בשנתחבר לאחר שנתלו לו מקצת ציציות כנ"ל, שזה מוסכם לאסור. 

ע"ב. וכתב רבינו הגדול מהרי"א על דברי רבינו פי' שנקרע מכל וכל כו', ויש לתמוה דמה ענין דין זה לדין של מעלה וכו' עד ומ"מ שאר התמיהות צריכין ישוב. עכ"ל. ולענ"ד דברי מהרי"א ז"ל מיושבים היטב, ולא נתכוין כלל למה (שהביא) [שהבין] בו הרב"י ז"ל, שחשב דסובר מהרי"א שאין התפירה פוסלת בתוך שלש אא"כ נקרע מכל וכל ותפרה. ודבר זה לא נזכר כלל בדברי מהרי"א, אבל כוונתו האמיתית רחוקה מזה, דודאי גם מהרי"א מודה לדברי המפרשים דתפירה תוך ג' פוסלת למר כדאית ליה ולמר כדאית ליה, אך הוקשה לו ז"ל על מה שכתב תוך ג' לא יתפור ואין לו תקנה, וקשיא ליה למאי מיבעי ליה הך תפירה כלל, לא יהא אלא ניתק תוך מלא קשר גודל דכשר אם היה שלם בשעת עשייה, ומאי טעמא אמרינן הכא דבנקרע תוך ג' נפסל ואין לו תקנה, בלא תפירה נמי ליתכשר, ואהא קמשני דמיירי הכא בנקרע מכל וכל ולא דמי להתם דנשאר מהקרן שיעור מה. וכמדומני שזה מוכרח. אמנם תפירה מילתא אחריתי היא, דאפשר אפילו כל דהוא לא יתפור משום תעשה ולא מן העשוי למאן דס"ל הכי, או שמא ישייר מחוטי תפירה, למ"ד. 
אי נמי משום דאין כנף זה מהבגד כפי חילוקי הסברות שנזכר בסימן זה, ומהרי"א לא מיירי מתפירה. כך נ"ל ברור, ונסתלקו כל התמיהות של הרב"י שאין להם מקום אלא כלפי הבנתו הנז' מה שלא עלה על דעת מהרי"א מעולם. 

שם. דלפירוש זה לא מיפסל אא"כ נקרע מכל וכל. כצ"ל. 

שם. והיכא דנקרע מנקב כו' אם אחר הטלת הציצית. כצ"ל. 

שם [ד"ה וגם נקרע]. מיהו היכא דנקרע לגמרי ותפרו ואחר כך הטיל בו ציצית איכא לספוקי. עכ"ל. עיין בט"ז [ס"ק ה] שנמשך בכאן אחר דבריו הקודמים, ובמה שכתבתי עליו למעלה, גם דבריו שבכאן נסתרים וכלין מאליהן. 

ע"ג [ד"ה וכתוב עוד]. ואף על גב דאין קפידא בצבע. עכ"ל. ר"ל והו"ל למיחש שמא יצרפנו, ותו דהא ודאי שפיר דמי, ואדרבה הכי עדיף לעשות הציצית מצבע הטלית, כמ"ש לעיל סימן ט', מכל מקום הואיל ולא נהגו כן ליכא למיגזר. 

מור וקציעה סימן טז 
================== 
שם. שיעור הטלית. במ"א ז"ל הביא כאן בשם מהרי"ל ומט"מ דצריך לעשות הכתפים רחבים. ודבר זה הובא בב"י לעיל סימן ח'. ועמ"ש שם בס"ד שהיא הלכה מקופחת. ולענין מה שכתב מג"א בדעת הטור שכתב בן ט' שנים, עיין מה שכתבתי בס"ד בברכת גבעון תעלה ג'. 

[כ"ב ב] שם [ד"ה כתב רבינו]. פרושי קמפרש. כצ"ל. 

שם בדברי מהרי"ח. אחר שכתבתי זה עיינתי בלשון הברייתא ופירושה כו'. עכ"ל. פשוט שאין בין דברי מהרי"ח הראשונים והאחרונים כלום לענין דינא ולא נפקא מינה מידי, דכוונתו אחת היא עם מהרי"א שכל שהקטן מתכסה בה ראשו ורובו חייבת, והוא שיעור מוחלט בלי שיור תנאי, בין שיצא בו הגדול לשוק או לא יצא. אלא שבלשון ראשון ר"ל דהא דאמרה הברייתא והגדול יוצא בה עראי איידי דסיפא דבעי לאשמעינן רבותא אף  על פי שהגדול יוצא בה באקראי אינה חייבת אם אין הקטן כו', נסיב לה ברישא נמי והגדול יוצא. והדר קאמר שאצ"ל כן. אבל לפי צורת הברייתא צריך לאמרו גם ברישא שכוונתה לתת שיעור לטלית שהגדול יוצא בה עראי אם הקטן מתכסה בה ראשו ורובו חייבת ואם לאו פטורה. ולעולם אין יציאת הגדול בה תנאי, אבל הוא ודאי דבר מחויב בעצמו, שכך הוא השיעור ששערו רז"ל שאם הקטן מתכסה בו ראשו ורובו ראויה היא לגדול לצאת בה עראי. ולא נתפרש זה לתנאי השיעור, אלא לטעם הדבר, כי החיוב בא מחמת הגדול שהיא כסותו (כדדייק לישנא דנ"י וק"ל) ולא מחמת הקטן כנז'. ולזה נתרעם מהטור שנתן מקום לטעות בלשונו להבין כאילו עדיין יש תנאי בדבר שאף שמתכסה ראשו ורובו לא סגי עד שיצא בו גדול. 

מור וקציעה סימן יז 
================== 
שם. מ"ט דר"ש דתניא. כצ"ל. 

[כג א] ע"ד. ולענין הלכה נקטינן כהרמב"ם דספק ברכות להקל. בהג"ה דש"ע [סעיף ב] פסק דאליבא דמ"ד נשים מברכות גם אלו יברכו. וכתב בלבוש דנ"ל כדבריו דהו"ל כמו ספק ספיקא. ובל"ח כתב עליו דמכל מקום לא יצא מידי ספק ברכות להקל. ולדידי איברא איפכא הוא דהוי, לא מיבעיא בספק ספקא כי האי גוונא אלא אפילו בחד ספיקא מסתברא דבעו ברוכי, דדווקא ספק דדבריהם לא בעי ברוכי, אבל ספק של תורה צריך ברכה כודאו. והיא מילתא דתליא באשלי רברבי עיין בי"ד הל' כיסוי והל' מילה. ומ"ש בס"ד לקמן הל' חנוכה [סי' תרעב]. אמנם בנשים דודאי פטירי, הדבר קשה וזר להניחן לברך ויש בו משום דובר שקרים, ואין זה מברך אלא מנאץ. 
וראיתי בשכה"ג שכתב על דברי ההגה ז"ל ותמה אני כו', למ"ד אנדרוגינוס בריה בפני עצמה היא למה יברך. ולא הבנתי תמיהתו ואם הוא בריה בפני עצמה מאי הוי, אטו מי גרע מאשה דפטורה ודאי ואפילו הכי מברכת לדידהו. ולדבריו בהמה משוי ליה, והא למ"ד בריה בפני עצמה הוא עדיף מאשה ודאי כדמוכח בכמה דוכתי. זה פשוט מאד. ובמ"כ לא ידע מאי קאמר וכדניים ושכיב כתב לה. 

שם. [כתב האגור בשם מהר"י מולין דנשים הלובשות ציצית שטות הוא ומיחזי כיוהרא] ואחת היתה בשכונתינו שהיתה לובשתו. נראה דמייתי הך סיומא למגמר מניה דלא מחה בה, אף על גב דמחזי כיוהרא. והיינו ודאי למוחזקת בחסידות כמיכל בת  כושי, דאי לאו הכי ודאי מחינן בה, דלא עדיפא מגברא במקום יוהרא. כדאשכחן [ב"ק פא, ב] גבי יהודה בן קנוסא דהוה מפסע ואזיל ביתידות הדרכים, דאמר ליה רבי אי לאו יהודה בן קנוסא את גזרתינהו לשקך בגיזרא דפרזלא, משום שלא כל הרוצה ליטול את השם יטול. 

שם בטור. קטן היודע להתעטף אביו צריך ליקח לו ציצית. עכ"ל. קשיא לי טובא בהך מילתא כיון דאפילו גדול לא מיחייב מן התורה, דהא קיי"ל דאינה חובה, אם אין לו בגד בעל ד' כנפות כדלקמן בסימן כ"ד היאך אפשר להטיל חובה על האב לבנו קטן. ולישנא דברייתא לא דייק הכי, דלא אידכר בה לקנות לו טלית אימר לא צריך, אלא לעשות לו ציצית כשיש לו בעל ד' כנפות, וקמ"ל דאיכא מצות חינוך בקטן. ודילמא לא בעי נמי אלא להתעטף בעת ק"ש ותפלה, לחנכו במצוה, ולא למירמי חיובא אאבוהי לקנות לו טלית. שמא באמת אין כוונתו אלא להטיל ציצית לבגד בעל ד' כנפות שיש לו כבר, והציצית דבר מועט הם. אי נמי אפשר דחייב לקנות לו טלית אם יש לו מעות משלו, כגון דמי בושת וחבלה ודכוותה. וכך נראה בעיני ברור. 
אולי גם רבינו בעל הטורים לכך נתכוין, אבל בשאין לו מודה דאין האב חייב להוציא ממון על זה ויוכל לחנכו בברכה כנז'. דיקא נמי דקתני דומיא דלולב ולא חזינן דעבדי הכי. מכל מקום ישראל קדושים הם והחמירו על עצמן גבי ציצית, ותינח למאן דאפשר, אבל בקל יכולין לעשותן, ולא נהגו כן באתרוג שדמיו יקרין ואין יד כל אדם משגת לקנותו אפילו לעצמו. 
מיהת מצות חינוך איכא בקטן, בכל מ"ע שיוכל לקיימה, חובה על אביו להרגילו בה עכ"פ שיעשנה בכל אופן שיוכל, אם בשלו או בשל חברו. 
ובזה אין חילוק בין יודע להתעטף לשאינו יודע. וכן בשאר מצות לענין ידיעת הדינים התלוין בהם, כי מכל מקום אביו חייב ללמדו, אלא עונתו עונת הפעוטות כבר חמש כבר שית כל חד לפום חורפיה, וכדאשכחן בהדיא גבי חינוך דסוכה. 
שוב ראיתי במג"א [ס"ק ג] כתב על לשון הש"ע ליקח לו פי' ליקח לו טלית (ב"ח מרדכי) וערסי' כ"ד דאינו חובה כל כך, עכ"ל. ודבריו תמוהים, דנפל פותא בבירא, היכא אשכחן דכוותה שיהא חייב ולא כל כך. אבל משום הכרח הנ"ל צריך לאוקמי הך חיובא בדאית ליה לקטן בגד בעל ד' כנפות, שאביו צריך לקנות לו חוטי ציצית להטיל בבגדו ולא יניחנו ללכת בבגד החייב דבר תורה בלי קיום המצוה, כיון דגדול כהאי גוונא חיובי מיחייב דאורייתא, בקטן רמי מצות חינוך אאבוהי. אבל לקנות לו טלית לא מסתבר כלל כיון דאבוהי לא מיחייב ביה דלא ענש אעשה לעולם, היכי ס"ד שיהא אביו חייב ליקח לו טלית, והא בהדיא איתא דחייב להתעטף דאפילו חיובא נמי איכא, מי איכא לפרושי דאינו חובה, הא ודאי ליתא, אלא שבקיה דמוקי נפשיה כדאמרן. ובחנם הפליגו לד"א במ"ש לקח לו טלית מה שלא נזכר, הבו לא להוסיף. ומ"ש הוא ברור ומוכרח. 

כתוב בשיירי כה"ג אבל מבן י"ג חייב בציצית כגדול ומ"ש מהרי"ל שנוהגין שגם נערים גדולים אין מתעטפין בציצית עד שיהיו להם נשים כו', הוא דבר תמוה, דעד שלא ישא אשה יהא בטל ממצוה. ואפשר גם כן בטלית קטן קאמר. עכ"ל. נדחק בחנם, כי כוונת מהרי"ל פשוטה, והפך מה שחשב בו המחבר, שבודאי לא פטרם מהרי"ל לנערים מטלית קטן רק בטלית גדול אינן מתעטפים. וכך הוא עדיין המנהג בין האשכנזים. ויש לעשות להם סעד גם מגמרא דקידושין (דף כ"ט ב) דלא פריס סודרא משום דלא נסיב. ואף על פי שאינה ראיה, זכר לדבר מיהו איכא. עכ"פ אין לתפוס עליהם כלל, כי לא מצינו חיוב טלית גדול מפורש אפילו למי שיש לו אשה וממון, כל שכן שאין להטיל חובה על הנערים שאין להם עדיין מאומה משלהם, וקיי"ל ציצית חובת מנא נמי, וגברא בחד נפיק י"ח עשה לכל הדעות. אך הרב בעל ספר הנ"ל לפי מנהג אנשי מדינתו דיבר שאין להם טלית קטן. ואעפ"כ הצבור עושין טלית גדול ומתנדבין בהן למי שירצה להתעטף ואין לו משלו, ומפני כבוד בעלמא הוא, ולא מתורת חיוב אני רואה לעשות כן. 

מור וקציעה סימן יח 
================== 
שם [ד"ה לילה]. ונ"ל שמה שכתב מותר ללבוש ציצית בלילה בשאין בו כלאים ואצטריך לאשמעינן דאע"ג דלילה לאו זמן ציצית מותר ללבוש טלית שיש בו ציצית ולא עבר משום בל תוסיף. עכ"ל. קשיא לי מאי טעמא לא קעבר, הא כיון דאליביה דהרמב"ם ז"ל לילה לגמרי לאו זמן ציצית הוא, ומשום הכי אסר בכלאים בלילה כדכתב בב"י לקמן, אם כן מאי שנא בל תוסיף דליכא, לא יהא אלא ישן בשמיני בסוכה דאם מכוין לשם מצוה עובר בבל תוסיף. ואף על גב דלעבור שלא בזמנן בעי כוונה, מכל מקום קשה היאך התיר  בסתם דמשמע בכל גוונא שרי, והא אפילו לדידן דיתבינן בסוכה בשמיני צריכין לפחות בה ד' על ד' שלא יהא נראה כמוסיף, וסתם לובש ציצית ודאי למצוה קמיכוין. ועוד מאי שנא מתפלין דפסק הרמב"ם המניחן בלילה עובר בלאו (כמש"ל בב"י סימן ל) משום דס"ל לילה לאו זמן תפלין, ומאי שנא הכא דפסיק ותני מותר לאדם ללבוש ציצית בלילה ומאן פליג ליה, הא ודאי סתרן פסקי אהדדי. 

[כג ב] דף ט"ו ע"א. ומנהג פשוט שלא להטיל ציצית בסדינין בין הן של פשתן בין הן של צמר. עכ"ל. במג"א [ס"ק ג] כתב על זה וטעמא לא ידענא למה יפטרו של צמר. ואיכא לתמוהי אמאי לא ידע מר טעמא, דסוגיא דעלמא בהא כשטת הרא"ש דכסות המיוחד ללילה פטור לגמרי אפילו ביום. והנך סדינין עיקר תשמישן בלילה כדכתב שלכסות בהן במטה הן עשוין. אם כן מה לי של פשתן מה לי של צמר. ושאר הפוסקים דמחייבי להו משום דקיימי בשטת הרמב"ם דס"ל כל מה שלובש ביום חייב, ולא שני להו נמי בין של צמר ובין של פשתן, בתרוייהו מיחייבי אליביה דרמב"ם, ובעי למיעבד להו לסדינין של פשתן ציצית דפשתים, דהא קאי ליה הרמב"ם בשטת הרי"ף דמטילין פשתן לפשתן, ולא גזור אלא בתכלת כמבואר בסימן ט'. וכן רבינו אליהו הזקן שהטיל לסדינין ציצית, סתמא ודאי בשל פשתן איירי, כי אורחא דמילתא, דסדינין של צמר לא שכיחי. ואם כן יש לתמוה על המג"א דחשש לסדינין של צמר דווקא והשיא עצה לעשות קרן עגולה, ואי חייש מר לסבא ר' אליהו ולהרמב"ם, לשל פשתן נמי לעביד, אלא לית דחש לה. 

מור וקציעה סימן יט 
================== 
שם בטור. הילכך אין לברך בעשייתן לעשות ציצית. עכ"ל. כתב במג"א [ס"ק א] וצ"ע מאי שנא ממזוזה. צ"ל דמשמע ליה דמברך על קביעותה אפילו עדיין אינו דר בו, משום הכי קשיא ליה מאי שנא דמברך לקבוע מזוזה שעדיין אין גמר מצותה, וק"ל. והא ליתא דודאי לא מברך עליה קודם שידור בבית, דאכתי לא נתחייב בה, ולא כמ"ש הרב משום דסתמא הכי הוא שקובעה אחר שדר בה, אלא אי אפשר בענין אחר, ואין כאן קושיא ולא תירוץ דמהיכי תיתי לא יברך על קביעות המזוזה שהרי ודאי יש בקביעותה גמר מצוה. 
אמנם מה שכתב עוד ז"ל אבל ציצית קובע קודם לבישה, ואין הכי נמי אם היה לבוש ציצית ונפסקו לו והטיל אחרים מברך לעשות ציצית כמו במזוזה. מיהו יש לומר דמיד שיפסקו מחוייב לפשטו ולתקנו. עכ"ל. אינו נראה כלל, דמדבריו נלמוד דבר חדש שצריך לפשוט הטלית שנפסקו ציציותיו, אף על פי שמתקנן מיד אינו רשאי להניחו עליו, וזה לא שמענו. דאי להר"י דלעיל (סימן י"ב) אפילו בשבת אינו עובר עליו בעשה ומותר לילך בו כל היום כיון דלא אפשר ואף על גב דקמבטל מצות ציצית להדיא כולי יומא, כ"ש שאינו עובר עליו בעוד שהוא עסוק בתיקונו, והא נמי לא אפשר, ואפילו הפוסקים האחרים החולקים שם יודו בכהאי גונא. זה פשוט. וראיה ברורה מגמרא דשבת (דף קי"ח) דמייתי במג"א גופיה, מדקאמר ולא נחית עד דרמייה ולא קאמר דפשיט לגלימיה, וק"ל. והא דלא נחית משום דלא הוה מסגי ד' אמות בלי ציצית, שאינו אלא מדת חסידות, אבל לפשטה עד דרמייה אפילו מדת חסידות ליכא, וק"ל. ואפילו אם תמצא לומר שמחויב לפשטו, מכל מקום לדברי הכל אינו מחוייב לתקנו, כיון דלאו חובת גברא הוא בהחלט. זה פשוט. 
גם מה שכתב עוד אבל במזוזה לא אטרחוהו רבנן לעקור דירתו, לשון זה אף הוא אינו מדויק, דמנ"ל דלא אטרחוהו רבנן, אבל ודאי אי אפשר לחייבו בעקירת דירתו מפני עשיית המזוזה מאחר שהיא חובת הדר וכשיצא ממנו ממילא לא חלה עליו חובת מזוזה כל עוד שאינו דר בתוכו כנז', ולא משום טורח כמ"ש במ"א אלא שאין מקום לחיוב המצוה אלא בשעה שהוא בתוכו. 
ודבריו של במג"א במ"כ תמוהים, דמשמע משום דלא אטרחוהו לעקור דירתו הוא דמברך עליה הא אילו היה חייב לעקור דירתו מפניה ולקבעה קודם שיכנס בה לא היה מברך על קביעות המזוזה כדרך שאינו מברך על עשיית הציצית. וזה דבר תימה, דנראה כאילו הכרח עשיית המצוה הוא סבה למנוע הברכה עליו, ואפשרות ביטולה יגרום הברכה, כלפיי לייא, הא ודאי איפכא מסתברא. 
ולא פטרו עשיית הציצית מברכה מחמת הכרחיותה קודם הלבישה, אלא מפני שאין בעשייתן גמר מצוה לפי מה דקיי"ל חובת גברא נמי. נמצא שגמרה בשעת העיטוף וע"כ מברך עליה אז ולא קודם, לפי שעיטוף זה הוא עשיית מצותן ממש ותכליתה, וכדרך שאמרו בקטן אם יודע להתעטף חייב בהן מכלל דשייך ביה ידיעה, ובארו ז"ל שיודע לעשות העיטוף כדינו להחזיר שתי ציציות לפניו ושתים לאחריו, הרי שהוא מכלל עשיית המצוה, ולכן אנו מברכין להתעטף (שאל"כ לא מצאנו ידינו ורגלינו בביהמ"ד בדבר זה, כמ"ש בסימן ח'). אבל מזוזה קביעותה ודאי היא גמר מעשה המצוה, ואם אתה אומר שמפני הטורח לא חייבוהו לעקור דירתו ומברך עליה, כ"ש אם היה מחויב לעקור ולקובעה תחלה שהרי יש בקביעותה גמר המעשה פשיטא שהיה לברך עליה ואי אפשר כלל שיברך עליה אחר כך בעת כניסתו לבית לדור בתוכו, דהא ההיא שעתא לא קעביד שום מעשה בגוף המצוה ובעינן עובר לעשייתן בכל הברכות. והאי מאי מעשה איכא והיכי נימא לקבוע הא איקבע ליה כבר. 
ואי תימא ליבריך לדור בבית שיש בו מזוזה כדמסיק במג"א להלכה, לא נהיר לגמרי, אטו לא סגיא דלא דר אלא בבית שיש בו מזוזה, והא ליתא כמבואר למבין מדעתו ודוק. ואפילו בנוסח דלקבוע מזוזה יש לדקדק בו לפי שיטת הרא"ש וריב"א פרק קמא דפסחים כאשר יתבאר במקומו בעז"ה, וטפי הוי מסתבר לברך על קביעות מזוזה, מכל מקום שייך קצת לברך לקבוע, דקאי מיהת הברכה על עשיית המצוה. אבל להוסיף ולומר לברך על הדירה, זו לא שמענו מעולם, ואין הדעת נוחה מזה כלל. ואולם אם היה מקום לומר שיברך בעת כניסתו לדור בבית שקבוע בו מזוזה, ודאי שיצטרך לומר על קביעות, או על מצות מזוזה, כדרך שמברכין בכיוצא בזה. אבל גם זה לא יתכן, מטעם שאמרנו כיון שאין שם מעשה בגוף המצוה בעת שמברך עליה. אולי יש לומר דכשנכנס בתחלה ומניח ידו עליה ומנשקה, להוי קצת מעשה לענין זה, כדרך שאמרו [בסימן יח] בלובש ציצית קודם שיאור היום שכשמגיע זמן ממשמש בהן ומברך עליהן. ואינו נראה. גם ערבך ערבא צריך, לפי שלא אמרו כן אלא אצל תפלין כשזזו ממקומן דודאי צריך לברך עלייהו כי ממשמש בהו להחזירן דהו"ל מעשה חדש. וצריך עיון. 
לכן לענ"ד אין שום חיוב ברכה בנכנס לבית לדור, אם אינו קובע בו מזוזה. ואיך שיהיה לא יהא אלא ספק, ספק ברכות להקל. ואפילו להביא עצמו לידי חיוב ברכה ע"י שיעקור המזוזה ויחזור ויקבענה ויברך איני רואה הגון דהוה ליה ברכה שאינה צריכה. 

שם [ד"ה גרסינן]. ואפילו להרמב"ם כו' שאני הכא דכתיב על ד' כנפות כסותך משמע דווקא כסות המיוחד לאדם חי. עכ"ל. עמ"ש במג"א [ס"ק ב] בזה. ואף על פי  שאין דבריו ז"ל מוכרחים מכח קושיתו, ופשטא דגמרא לא משמע הכי לכאורה, דהא קאמר ומודה, וק"ל. מכל מקום אם תעיין בהם תמצא טעם. ודוק. 

מור וקציעה סימן כ 
================= 
שם [ד"ה הלוקח]. י"ל דאיכא טעם אחר להפך דתכלת כיון דאפשר לבודקו. עכ"ל. איברא לגבי טעימה דפסלה נמי בתכלת, ליתא לבדיקה וליכא למיקם עלה כדאיתא בפרק התכלת, אם כן אזיל ליה הכ"ש דהרב"י. אלא שי"ל דאטעימה לא חשיד דלית ליה מנה הנאה לגמרי. ומה שכתב עוד ומ"ש דלבעל העטור כו' אינו נראה כלל דעד כאן לא מכשר אלא עשייתם. עכ"ל. גם בזה יש סברא הפוכה, כמ"ש לעיל סימן י"ד, דאף מאן דמכשר באשה לטוות ציצית אפשר דפוסל אותה לעשותן, ומאן דפסיל לה בעשייתן מודה דכשרה לטוותן, אם כן הוא הדין נמי לגוי. 

שם. וכריכת החוליות כו' או שזירתן. כצ"ל. 

[כד א] שם ע"ב בראשו. אפילו מצא חוטין פסוקין ושזורין כצ"ל. 

מור וקציעה סימן כא 
================== 
שם [ד"ה ציצית]. ותמיהני עליו איך סתר דברי השאלתות בדחייה בעלמא דאיכא למימר כשנהנה מהמצוה היא בזויה בעיניו, וכיון דחזינן כו' ילפינן מניה לכל ביזוי אפילו כל דהוא. עכ"ל. וליכא למדחי דאי ס"ד הנאה ביזוי מקרי, לא תיהני ליה תנאה דכיון דאתני לא חל עלה שם המצוה. ודוק. 
גם אין לומר דכוונת רבינו בעל הטורים דלא ילפינן מדם אלא שלא ינהוג מנהג בזיון עם אופן עשיית המצוה, דהיינו כיסוי ברגל שכל עיקר מעשה המצוה נעשה בדרך ביזוי, משא"כ במשתמש בציצית כשאינן עליו, שאותו תשמיש אינו מכלל מעשה המצוה ואינו מראה בזיון בעשיית המצוה. שגם זה נדחה ממ"ש אבוהון דכולהו דם, דגם נויי סוכה נאסרין מטעם זה, ואף על פי שאין הבזוי בדבר מעשה המצוה, וגם לא בעת שמקיים המצוה דוקא. אלא דעת  הרב"י עיקר, וכ"ש כשהציצית גם כן עליו דשעת מעשה מיקרי בלי ספק, דכל שעתא ושעתא הויא מצותה בעודן עליו והו"ל כמו שעת כיסוי ממש. 
ובט"ז [ס"ק א] כתב דמשום בזיון מצוה אין כאן, דבאותה שעה שמשתמש בהן אין מבקש אז להיות עליו שם מצוה, והאריך בזה והעלה שאפילו בעודן עליו יש היתר גמור להשתמש בהן. ודבריו תמוהין בזה מאד, אטו בדידיה תליא מילתא שאינו מבקש להיות עליו שם מצוה, והלא ע"כ לשם מצוה הם עליו (ואפילו כפאוהו ועשה מצוה יצא דקיי"ל מצות א"צ כוונה לצאת, כ"ש דלא מהניא מחשבתיה לבטולי לבגד מתורת מצוה, מה גם בעודן עליו) שמחויב בהן בעודן עליו, ומכין אותו עד שתצא נפשו אם מסרב להטיל ציצית בד' כנפות שלבוש ואיך יבטלם ממצותן, הא אפילו תנאי לא שייך בהו כלל. והלא אין אלה אלא דברים בטלים במ"כ, וקטעי בתרתי, דקסבר הטור מתיר אפילו בעודן עליו, ולא היא, דבעודן עליו מודה דאסור, ודוק. אבל הדברים ברורים כמ"ש הרב"י דהוקצו למצותן כל זמן שהם קיימים, ואפילו אינן עליו אלא כל זמן שעודן במצותן דהיינו שלא נפסקו ולא הותרו מהבגד, במילתייהו קיימי. 
אי נמי אפילו בלילה דלאו זימנייהו כלל, דאפילו לובשם ליתא למצוה, אפילו הכי אסיר תשמישן מטעמא דאמרינן דאתקצו למצותן, ור"ל אפילו שלא בשעת מצוה כמו הדס ועצי סוכה אף על גב דמפסקי לילות מימים, וכן בחנוכה אף על גב דאם כבתה אינו זקוק לה, דכל  היכא דהוקצה לכך מוקצה ועומד הוא, כל זמן שלא עברה שעת המצוה לגמרי תו לא פקעה בכדי. ומכל מקום צריך עיון אי מהני הכא תנאי לשלא בשעת המצוה, כמו בהני דלעיל, דאיכא למימר הכא אפילו תנאי לא מהני, כמו בעצים דהכשר סוכה, דכתבו התוספות, או דילמא דווקא בעצי סוכה גלי רחמנא דאסורין כל שבעה. ודוק. 

שם [ד"ה ועל]. והא דקאמר בשאלתות ואתרוג דמצוה למיכליה היינו כשאין בו יותר מכביצה. עכ"ל. איכא למידק היכי מצינן למימר דבהכי מיירי, אם כן אין הטעם משום דמצות בזויות עליו, אלא משום דצריך שלא יפסלנו. וכן למאי דכתב עוד או אפילו גדול כמה, אם בא לאוכלו ביום ראשון וכו', דהא נמי משום דקבעי ליה לצאת ואין יוצאין בחסר בראשון. ויש לומר דנפקא מינה היכא דאית ליה אחרינא למיפק ביה ידי חובת המצוה, דמכל מקום איתסר ליה בכשעורו משום דהוקצה למצותו, ואף על גב דהא משום דהוקצה למצותו הוא ולא משום בזיון המצוה שהוא דבר אחר כמ"ש התוספות. וכבר יראה שאין ביזוי באכילת האתרוג, מאחר שהותר ע"י תנאי, ובביזוי מצוה ודאי לא מהני תנאה. ואם כן היכי קאמר בשאלתות דאסור משום שלא יהיו מצות בזויות, הא לא קשה מידי, דכבר כתבתי לעיל דהיכי דאתני מהני דלא חייל עליה שם המצוה לאותו זמן המותנה, לענין שלא יהא מוקצה למצותו בהחלט. גם קפידת הביזוי ליתא בההיא שעתא, דודאי הא בהא תליא. אם כן אפשר לומר דאכילת האתרוג בעוד זמן מצותו חשיב בזיון בכדי שיעורו. 

שם. ומ"ש רבינו ומותר ליכנס בציצית לבית הכסא. עכ"ל. אף אני אביא ראיה לדבר זה מההיא דאיתא במנחות [מג, ב] כשהיה דוד המע"ה במרחץ וראה עצמו ערום אמר אוי לי שאני ערום בלא מצות (ומשם הוכיח האר"י ז"ל גם כן שנכון לשכב בציצית), וקשה מפני מה לא אמר בשעה שנכנס לבית הכסא שהוא דבר הרגיל יותר מבית המרחץ, והא הו"ל למנקט, אלא ודאי דמותר ליכנס בו. ובהא ליכא למדחי, כמ"ש במג"א [ס"ק ב] על האר"י ז"ל, דהא בית הכסא נמי פטור ממזוזה. 

שם. כתב הר"ן בפכ"ה בשם הראב"ד דטליתות כו' אלא זורקן והן כלין. עכ"ל. נ"ל דהראב"ד ז"ל היה מפרש זה שאמרו תשמישי מצוה נזרקין נמי לשבח איתמר. וק"ל. 

וכתבו האחרונים בשם מהרי"ל שציציות שנפסקו יניחם תוך ספר. והיינו להשתמש בהן לסימן שידע על ידיהן באיזה מקום הוא עומד, דבכה"ג חוזר ומעלה אותן לתשמיש מצוה. אבל המניחין אותן בספרים להצניען בהן שטות הוא, דכיון דקיי"ל נזרקין אסור להניחן בספר שלא לצורך, שנעשה הספר משמש בחנם לדבר הנזרק. 

שם. כתוב בכלבו נהגו שלא לשכב בטלית שיש בה ציצית. עכ"ל. במג"א ז"ל [ס"ק ב] הביא משם האר"י ז"ל שיש לשכב בציצית במטה, והוכיח מחמת ראיה הנ"ל, דמאי טעמא לא אמר דוד כן בלילה. אלא ע"כ שהיה שוכב בטלית קטן. וכתב ע"ז ואם לדין יש תשובה דיש לומר בלילה עכ"פ הי"ל מזוזה בפתחו, משא"כ במרחץ. עכ"ד. ואין זו תשובה נצחת, דמאי פסקא שהיה שוכב דווקא בחדר שיש בו מזוזה, וכי כל החדרים והפתחים חייבים במזוזה, והאיכא טובא דפטירי, כגון אכסדרא ודכוותה, ופתח העשוי ככיפה וכל הני שכיחי גבי בניני מלכים (וכי הא דאמרינן ריש סוכה [ג, א] דרכה של מלכה לישב בסוכה כו' [שאין דפנות מגיעות לסכך] משום אוירא), ואין להאריך בזה. מכל מקום איך שיהא ודאי אינו דבר מוכרח, והלא אין המזוזה מחובת הגוף, ואף שבודאי קיים דוד המע"ה מצות מזוזה, אעפ"כ מנ"ל שלא שכב אלא בחדר החייב במזוזה. 
ועוד אפילו לפי דבריו יש לומר דמרחץ גם כן אינו דבר מוחלט שלא יהא בו מזוזה, דנלע"ד שלא אמרו בית המרחץ פטור אלא דווקא בפנימי ובאמצעי אבל חיצון הואיל ויש שם שאלת שלום ותפלה ותפלין (כדאיתא לקמן סימן פ"ד) לא גרע מבית התבן ובית הבקר שהנשים מתקשטות דחייבין (וכמ"ש מדברי במ"א לקמן סוף סימן מ"ה טעם מרחץ דפטור ממזוזה מפני שאסור לעמוד בפני השם ערום. ובודאי גם ת"ה אסור בפני המזוזה, אם אינה מחופה ומכוסה לפחות. א"כ במקום מטתו הקבועה ששכב שם גם עם אשתו, בודאי לא היתה המזוזה נראת עכ"פ, א"כ מה בין שכיבה למרחץ). ולפ"ז אף על פי שישב במרחץ אעפ"כ לא  היה בטל ממצות מזוזה בבית החיצון דמרחץ. ומה בכך אם המזוזה בחוץ או בפנים אטו למחזי לה קבעי הא לאו מצוה שבגופו היא ולא קבטיל מנה ההיא שעתא נמי אם כן במאי נצטער, אלא ודאי כדעת האר"י ז"ל דמשום שלא ראה מצוה בגופו נצטער. (ובאמת דברי מג"א תמוהים, שאפילו לא היה לו מזוזה במרחץ וגם לא בבית אמאי הצטער, וכי לא היה לו ס"ת בביתו לפחות, שהמלך מצווה עליה שתהא עליו תמיד, וכן תפלין וציצית מכל מקום היו לו אותה שעה. ואף על פי שלא היו אז אתו ברשות אחד, מאי גריעותייהו במרחץ מבבית, הא  ודאי לאו מילתא, פשיטא הרבה מצות היו מצויות לו בביתו כל שעה. ולא היה נעדר מהם בשום זמן, רק על העדר מצוה שבגופו נצטער במרחץ). והכי נמי משמע ודאי לישנא דקאמר אוי לי שאני ערום, וק"ל. ואין ספק שפשטו של דבר כמ"ש האר"י ז"ל הוא. 
ואי קשיא לי הא קשיא לי, דאין ראיה מדוד המע"ה שנראה שלא היה פושט בגדיו אף כשישן ולא נכנס למטה בלילה, שהרי לא היה כי אם מתנמנם כסוס שתין נשמי, כדאיתא ריש ברכות [ג, ב] ובפרק הישן [כו, ב] ובזוהר [ח"א רז, א] שמעולם היה נזהר שלא יישן יותר, ואם כן ודאי לא שכב על מטתו ערום כי מיד היה עוסק בתורה, ולא היה פושט ולובש בכל שעה שנעור מן הס' נשמי (אכן מצאתי כתוב בשם האר"י דהני ס' נשמי הן שש שעות ואי הכי לא משמע מידי. וצריך עיון כי דבר זר הוא), ופשיטא דמאן דקפיד שלא לשכב בציצית על מטתו מיירי בשוכב ערום דמשום ביזוי המצוה נגע בה, ובודאי ליכא מאן דסליק אדעתיה לפשוט הציצית מעליו והוא לבוש בגדים וק"ל, אבל העקר שלא לפשוט הטלית קטן אפילו בשעת תשמיש. 

שם. ושלא תכבסנו גויה. צ"ל. 

מור וקציעה סימן כב 
================== 
[כד ב] ע"ג בב"י. וכתוב בא"ח ב' או ג' מתעטפים בטלית כאחד כולם מברכין. עכ"ל. פשוט שכוונתו שכל אחד מתעטף בטלית שלו ובבת אחת הן מתעטפים, וסיפא איצטריכא ליה דאם רצו אחד מברך לכולן, ומייתי לה הרב"י בשולחנו סימן ח' [סעיף ה]. וכתבתי זאת לאפוקי מהא דנהגו בני אשכנז שהחתן ביום חתונתו מתעטף בטלית עם כלתו והיא חופתו, ע"ש הכתוב [רות ג, ט] ופרשת כנפיך על אמתך, דפשוט דלא ברוכי כלל דכה"ג לאו עיטוף הוא לגמרי. וק"ל. 

מור וקציעה סימן כג 
================== 
שם [ד"ה ואיכא]. אלמא דתפלין בזרוע כיון דמיכסו לית בהו. כצ"ל. 

ע"ד בראשו [ד"ה וראיתי]. וא"כ אינו ענין לדין זה. עכ"ל. שהרי כאן לא עלה על הדעת שאסור להתיר קשרם דאם כן מה הועילו בתקנתם, יתירום או יפסקום לגמרי. ומכל מקום אפשר לומר בזה דודאי לא מתבטל הציצית מחמת שקשרם דאם כן לא היו כשרים עוד, דלכי שרי להו הדר ה"ל תעשה ולא מן העשוי, וגם אין הדעת נותן שיפסלו בכך כיון דלא עביד בהו מעשה קיים בגופו. אעפ"כ נראה דטעמייהו דהנהו לומדים דעבדי הכי דסברי אפ"ה הויא תקנתא דלא להוי ביה משום לועג לרש, משום דעיקר מצות ציצית שיהו החוטין תלויין בענף ולא קשורים, כדאיתא בגמרא [מנחות מא, ב] דאין ציצית אלא לשון יוצא וכמ"ש גם במג"א סי' ח' [ס"ק יג] משום הכי אף על גב דבדיעבד אינו מעכב  ואינו פוסל הציצית במה שקושרם, מכל מקום תו לא הוי משום לועג וגו' מאחר שלובשו שלא כדרך מצותן דהויא רק גילוי דעתא דלאו משום מצוה לבשינהו השתא, וליכא משום לועג אף על גב דבדיעבד נפיק בהו (דכוותה אשכחן בגמרא [סוכה מח, א] גבי סוכה בשמיני אם אין לו מקום אחר לאכול שם מכניס בה כלי תשמיש בזוי ותו לא קעבר אבל תוסיף אף על גב דאין הסוכה נפסלת בכך). 
ומיושב גם כן מה שכתב עוד הרב"י בסמוך וע"ק וכו', כנ"ל ברור. וזוהי דעת התוספות גם כן במ"ש להדק ולקשר הציצית בטלית של מתים. ודוק. 
וראיתי שוב במג"א [ס"ק א] שהביא משם הלבוש, שהשיב לטענתו של הרב"י דלעולם פסולין בקשרם ואפילו הכי תעשה ולא מן העשוי ליכא, כמו מסיר הגג מעל הסוכה. ובזה השיבו הרב מג"א יפה, דאם איתא דפסול הוה ליה פסולו בגופו ולא הדר מתכשר (וק"ל, שלזה כיון לע"ד), אבל באמת אין כאן פסול כל עיקר כנז', אלא שאני אומר שעם כל זה די בזו התקנה נגד החששה דלועג, דליתה אלא כשהיא בעין דמוכח דלצאת ידי מצוה קלביש להן כדמוכח נמי ממ"ש ה"ר יונה. ודוק. 

שם. כיון שהמצוה תלויה במלבוש. כצ"ל. 

שם. דלא פליג הרא"ה. כצ"ל. 

מור וקציעה סימן כד 
================== 
[כה א] בטור שאין אדם חייב לקנות טלית בת ארבע כנפות וכו'. כן כתבו תוס' בפשיטות והיינו אמר ליה מלאכא דפליג אדרבה בר רב הונא וס"ל חובת גברא. אף על  גב דודאי נקטינן כרבה בר רב הונא דחובת טלית היא ולא כמלאכא דלא בשמים היא. ותו דאי ס"ל למלאכא חובת גברא במוחלט קשיא מאי איריא בעידן ריתחא, הא קיי"ל במ"ע אם אינו רוצה לקיים מכין אותו עד שתצא [נפשו]. וא"ה אפילו אנן נמי ענשינן עלה ובכל זמנא. וא"ל משום דמצוה שמתן שכרה בצדה אין ב"ד שלמטה מוזהרין עליה, דהא מתן שכרה דציצית לא בצדה כתוב. [ואף] שציצית שכר הרבה יש בהן. אלא ודאי אפילו למלאכא לאו חובת גברא היא ממש. כך נ"ל לפרש דברי תוס' והטור. 

שם. סימן באזורו. כצ"ל. 

שם בב"י [ד"ה אף על פי]. ומחזר אחר עלילות. עכ"ל. ר"ל כגון שיאמר בימי הקור עת צנה היא וצריך להתכסות בסרבל ובקיץ אומר שיפה לו הסדין, דהכי משמע להו עובדא דרב קטינא דודאי לא חשיד דלא הוה ליה שום בגד בעל ד' כנפות אלא שהיה פוטר עצמו מללבשו כל היום תדיר בסבות אלה, ועל זה הוכיחו המלאך כדדייק לישניה. וק"ל. 
וממילא נלמוד שמי שאין לו כלל עדיף, דלא מזלזל. אי נמי כי לית ליה לגמרי. ודאי מחמת שאין ידו משגת לעשות לו בגד בעל ד' כנפות ואנוס הוא, כהאי גונא ודאי לא ענשי אעשה דלאו חובת גברא, ועוד דאניס. 

שם. אבל אנחנו אין דרכנו בבגד של ד' כנפים. כצ"ל. 

שם. ולא מענשי ומיהו. כצ"ל. 

שם. אלא כדי לקיים מצות התלוים בה. עכ"ל. ואפילו שלא נתחייב בהן בח"ל, שמע מניה דאית לן למעבד טצדקי למיתי לידי חיוב מצוה, אף על פי שאיננה חובה. 
ומכאן יש ללמוד לא לבד למצות ציצית, שהיא ודאי הכרחית בלא זאת, מכמה טעמים המוזכרים בסימן זה, וכל שכן בעת ק"ש ותפלה דלא סגי בלאו הכי כמ"ש בסמוך בס"ד, אבל אפילו שאר מצות שאינן הכרחיות כלל אם לא באופן שיזדמנו כמו שלוח הקן ודכוותה, גם כן יש להוכיח מכאן שטוב לאדם החרד לדבר ה' לחזר אחריהן לקיימן. לדעת בעלי הקבלה צריך אדם להתגלגל כדי לקיים תרי"ג מצות. 

שם. שמצות שבגופו שאני שהם מזומנות לפניו. כצ"ל. 

שם. שאלת כי נהגת להסתכל. כצ"ל. 

דף ט"ז ע"א בב"י בסוף הסימן. ה' קשרים וח' חוטין כמנין אחד. כצ"ל. 

שם. כשמחבר ב' ציציות שלפניו להסתכל בהן עולין כ"ו כמנין שם הויה ב"ה. עכ"ל. רומז שה' הוא אחד, כלשון הכתוב. 

כתב במג"א [ס"ק ג] ז"ל כתוב בזוהר פ' שלח הקורא ק"ש בלא ציצית מעיד עדות שקר בעצמו. עכ"ל. (גם בזוהר בראשית [כג, ב] מאריך ומפליג בענין עיטוף דטלית שהוא צורך התפלה וקדריש ביה קרא תפלה לעני כי יעטוף), ודבר זה למדנו ג"כ מתלמודנו פרק היה קורא [ברכות יד, ב] דהכי איתא התם בקורא בלי תפלין (ומובא גם בתקוני זהר חדש י"א ע"ב דפוס ונציא), וממילא משמע דצריך ג"כ להיות עטוף בציצית שהרי הן קודמין להנחת תפלין, ואין נכון להניחן קודם שיתעטף (כדלקמן בסימן כ"ה), והכי נקיט תלמודא סידורא בפרק הרואה [ברכות ס, ב], ולזה תופס (בפרק היה קורא כנז') המאוחר ולא הקודם לפי שאז לא היה המאוחר במשמע וק"ל. ועוד שהטעם אחד הוא לשניהם דבק"ש יש כמו כן פרשת ציצית. 
והיינו טעמייהו דבני מערבא דמדלגי פסוקי דציצית בק"ש דערבית, דמיחזי כשיקרא כיון דליתא למצות ציצית בלילה. אך לפי זה בעי טעמא לדידן דמתחלינן וגמרינן לה. ויש לומר משום דסבירא לן כהרא"ש דכסות יום חייבת אפילו לובשה בלילה. נמצא דבציצית שלבוש בלילה מקיים המצוה אז ואינו משקר בקריאתו. מכל מקום להתעטף לכתחלה בטלית גדול לתפלת ערבית נ"ל פשוט דמנהג בורות הוא, דאפילו ביום קשה לברך על טלית גדול אם כבר בירך על טלית קטן וכמו שכתבתי לעיל סימן ח', כ"ש לצורך תפלת הלילה. ואי נמי לא מברך אפילו הכי לא שפיר דמי דמכניס עצמו לספק ברכות אם יברך אז אם לאו, דמידי ספיקא לא נפקא. ולית לן לאחותי נפשין בספיקא, בהדי פלוגתא למה לן. ובטלית קטן נפקינן ידי חובת קריאת הפרשה דלא ליחזי כשיקרא. 
והא דנוהגין להתעטף לפני ליל יום הכפורים ומברכין על טלית גדול, התם בעוד יום גדול מברכין (אף על גב די"א לברך גם בלילה) וההיא לא סגי בלא עיטוף (ע"פ פרקי ר' אליעזר) מפני אימת יום הדין. אבל מי שמתפלל כל השנה ערבית בזמנה אני מונעו מעיטוף מטעמא דאמרן, אלא שאותן המתפללים ערבית ביום עם תפלת המנחה כאחת והוא כבר עטוף בטלית בודאי א"צ להסירו אחר תפלת מנחה. 
אמנם כשאני מתפלל תפלת המנחה להוציא הציבור, נמנע אני גם כן מלהתעטף מאחר שאין אני קורא קריאת שמע ומתפלל ערבית אלא בזמנה. וחושש אני שלא להכניס ראשי במחלוקת, כי באמת דעתי נוטה שלא לברך על טלית גדול אם כבר קיים המצוה בטלית קטן כמו שכתבתי בס"ד לעיל סימן ח' באורך. וכצ"ל בדעת הש"ע 

שם. עם כי לא רבים יחכמו והדבר תמוה בעיניהם כשרואים מי שמתעטף ואינו מברך, ואין ההכרח כל כך גדול להצריך טלית לתפלת המנחה, דרחמי היא ואין בה חובת קריאה, לכן טוב בעיני יותר להסתלק מן הספק ושב ואל תעשה עדיף. ומיהת בשעה שיש קריאת התורה (אצ"ל לי"ג מדות) במנחה בודאי אני מתעטף לכבוד התורה שניתנה במנוד ראש ובאימה (וכן המניחין תפלין לתפלת מנחה עפ"מ האר"י ודאי מתעטפין נמי תחלה כמו בשחרית כדלעיל) ומכל מקום אינני מברך על העיטוף כלל אם לא בשחר, ואיני חושש, כי כן ברור והמחוור לענ"ד. 

מור וקציעה סימן כה 
================== 
נראה פשוט שמי שאומרים לו תניח תפלין ואינו רוצה מכין אותו עד שתצא נפשו. כדאמרינן בפרק הכותב ([כתובות] פו, א) במ"ע מכין אותו עד שתצא נפשו. וק"ו מסוכה ולולב, דהא חמירי טובא הווין דהמבטלן הוי ליה מפושעי ישראל בגופן. 

[כה ב] בב"י [ד"ה ואחר]. דמצות ציצית שהיא שקולה כנגד כל המצות ראוי להקדים. עכ"ל. לענ"ד אין עיקר לטעם זה, דהא ודאי תפלין עדיפי וחמירי מציצית בקדושת עצמן, כמבואר מאד, וק"ל. וכן חמורין בחובת קיומן, שנתבאר למעלה [סי' כד] בציצית שאין מענישין עליה כדאיתא, ובתפלין קרקפתא דלא מנח תפלין הו"ל מפושעי ישראל בגופן. הרי מבואר מאד שאם לכלל זה באנו לחקור על חומר שתי מצות הללו כדי לידע איזה מהן תוקדם, אין ספק אצלי שתוקדם מצות תפלין מכל צד הן מפאת חומר קדושתן הן מצד חומר חובתן היתרים על מצות ציצית בודאי. (אף על פי שרז"ל אמרו דרך דרש  שציצית שקולה כנגד כל המצות, אין לדון מזה שכוחה גדול מתפלין, ויש לנו הרבה מצות שאמרו עליהן כיוצא בזה (ואין להאריך, כי הוא דבר ידוע לרגיל אצל רז"ל באגדה. ועיין לקמן סימן ל"ז) הא על כרחך לא באו אלא להראות שיש רמז מכל המצות בקצת מצות פרטיות, ולא להגדיל קדושתן, וק"ל). ונ"ל מי שאין ידו משגת לקנות ציצית ותפלין, תפלין קודמין. ועדיין צריך לי עיון בזה אם יבוא מעשה לידי. 
ומכאן נדחה גם כן הטעם השני דתדיר ושאינו תדיר תדיר קודם, דהא לא דמיא אלא לתדיר ומקודש דאיבעיא לן בפרק כל התדיר [זבחים צ, ב] הי מנייהו עדיף ולא איפשיטא, ופסק הרמב"ם ז"ל [הל' תמידין ומוספין פ"ט ה"ב] דמקדים איזה מהן שירצה. 
אבל מכל מקום ודאי דציצית קדמי (בסדר) לתפלין כמו שכתבתי בסימן הקודם שכן הוא תלמוד ערוך בפרק הרואה. 
ואמנם הטעם הנכון נ"ל משום דאין מעבירין על המצות הוא, שכשאדם קם ממטתו תחלה צריך ללבוש בגדיו וכסותו שבהן הציצית, שהרי הוא פוגע בהן תחלה בלי ספק ואח"כ בתפלין, על כן בדין הוא שתאוחר מצות תפלין, דההוא דפגע ליה ברישא איבעי ליה למעבד. והיינו נמי דקאמר בנ"י, בתר הכי, ומכל מקום אותן שמתעטפים בטלית גדול וכו' דמצות תפלין באה לפניו תחלה לידו ממש. 
(ואין נ"ל מ"ש בד"מ [ס"ק א] עיין עליו, דלמה לו להניחו תחלה. גם מ"ש בט"ז [ס"ק ב] אף שכך עלה בדעתי לא נ"ל, לפי שאינו מוכרח, וק"ל) דמאי תחלה שייך בהו השתא אלא שוין הן, רצוני ששתיהן לפניו ופוגע בהן ביחד, אחר שלא היה צריך ללבוש הטלית בתחלת לבישתו כי אם בסופה, מעתה אין הכרח בשמירת סדרן שתקרא קדימת האחד העברה על השני בהחלט. אלא בבחינה שהתפלין מקודשין יותר מן הציצית והמקודש הוא מוקדם, וגם זה נקרא העברה על המצוה כשמקדים הראוי לאחר. דוק ותשכח. 
ונ"ל דהשתא הדר ביה הנ"י, מטעמי דלעיל, וס"ל כדפרישית דטעם קדימת הציצית הוא מפני שפוגע בהן תחלה ואית ביה משום דאין מעבירין. ומשום הכי בטלית גדול דאזיל ליה הך טעמא מקודש עדיף ואדרבה אית ביה משום העברה כנז' מאחר ששניהם שקולים, וס"ל דמקודש לעולם עדיף. ועוד דלא דמי הך מקודש ותדיר לההיא דכל התדיר, דבהא לא קמיבעיא דמקודש עדיף. ודוק היטב. 
אי נמי אפשר דמיירי הנ"י כשהטלית ותפלין בתוך כיס אחד והתפלין מלמעלה דפוגע בתפלין ברישא כדלקמן. דהשתא ודאי תפלין קדמי, משום דאין מעבירין וכו' דילפינן לה מקרא, וקיי"ל הכי בכל דוכתא (בר מהיכא דאיכא מילתא אחריתי דקיימא באפה) וכדכתב הרב"י בסמוך. ולפי זה דברי הנ"י ודבריו ז"ל אחת הן. 
ונ"מ מהאי דכתיבנא, דלטעמים הקודמים היה ראוי שלעולם יקדים ציצית אפילו פגע בתפלין ברישא בתוך כיסן, ולא כמ"ש הרב"י בסמוך, דמידי הוא טעמיה אלא משום דאסמכתא בעלמא הוא שיהו הציצית קודמין. ואי איתא להני טעמי קמאי דנ"י הא לאו אסמכתא אלא דינא הכי הוא והלכה קבועה בכל מקום שתדיר ושאינו תדיר תדיר קודם לעולם, אפילו פגע ברישא בשאינו תדיר. תדע דהא אפילו בקדים ושחטיה לשאינו תדיר סליק אדעתין דיניחנו ויהא אחד ממרס בדמו ויקדים התדיר. שמע מינה מיהא דמשום אין מעבירין על המצות לית לן בה בכהאי גוונא. וכל שכן בפגיעה גרידא בלי שום מעשה. דוק בפרק כל התדיר ותראה שזה ברור שאין חוששין להעברה על אינו תדיר במקום תדיר, וא"כ לטעם הנז' ודאי הו"ל להקדים הציצית בכל אופן, וכל שכן לטעם הראשון דהו"ל ציצית מקודש נמי דפשיטא דלא הו"ל למיחש להעברה אלא לאקדומינהו לעולם. 
אבל לפום מאי דכתיבנא דלא קדמי ציצית אלא משום דאין מעבירין דבהו פגע ברישא. היינו דווקא כי איכא מעלת ההעברה עם התדיר, כגון שפוגע בתדיר תחלה כנזכר, הוא דמועיל לגבי מקודש לאקדומי לתדיר, אבל כי ליכא משום העברה גבי תדיר, לא מהני לאקדומי לתדיר טפי ממקודש (ולא תקשה עלי ממ"ש א"א הגאון ז"ל בספרו ([חכם צבי] סימן ק"ו) דמקודש עדיף ליקדם אפילו להעביר על המצוה, היינו דווקא נגד שאינו תדיר אבל לא נגד תדיר, ותו דלא דמי כלל דאיהו ז"ל מיירי בשניהם אינן לפניו איזה מהן יבחר, ודוק), וכ"ש כשמעלת ההעברה עם המקודש פשיטא דלית דין ולית דיין דאיהו עדיף ומיבעי לאקדומיה. והכי קי"ל כדכתב הרב"י בסמוך וכך קבע בשולחנו [סעיף א]. 
איברא כי לא לקח התפלין בידיו אלא שהם בביתו ואין לו ציצית כאן, אם ימתין עליהם כדי להתעטף תחלה או נאמר שא"צ להמתין כדאיתא בהגהת ש"ע [סעיף א], לפמ"ש צל"ע בזה, דהא השתא ליתה להעברה דאכתי לא פגע בתפלין ומאי טעמא לא ניחוש למיעבד מצוה כתקנה וכסדר מכיון דאיכא קפידא במילתא להקדים הציצית, דלהעברה ודאי לא חיישינן היכא דלא נקטינהו ולא אתו לידיה. 
ואי משום דכתב במג"א [ס"ק ב] דקיי"ל שהויי מצוה לא משהינן אפילו שיש לומר שיעשה המצוה מן המובחר, הא ליתא בכל דוכתא, דטעמא דלא משהינן לא שייך אלא לזמן מרובה דחיישינן למיתה ולא לזמן מועט, דהא אהא סמכינן בקידוש הלבנה להמתין למוצאי שבת כדעת בעל תרומת הדשן, וכל שכן דליכא למיחש לשעה קלה בכדי שיביאו לו הטלית. 
וכן נלע"ד יותר הגון ומוכרח להמתין על הציצית אם אפשר שיביאום לו מיד, אף על פי  שאינם מזומנים בביתו, רק בתנאי שלא יתבטל בשבילם מדבר עיקרי כגון להתפלל עם הציבור ולקרות ק"ש בעונתה ודכוותה. 
ונראה שגם הרב בהג"ה לא נתכוין אלא כשהתפלין בידו ממש כדדייק לישניה. ואף על גב דממילא שמעינן לה מדברי הש"ע דהא אפילו בפגיעה בעלמא מיחייב בתפלין ברישא, אפילו הכי אשמעינן הא נמי, דהכי אורחיה דבהג"ה, זימנין דטרח וכתב מידי דאתי בק"ו, אבל לא שחשש למה שכתב במ"א דמשום שיהוי גרידא קאתי עלה דהא ודאי לאו מילתא דודאי שהינן למיעבד מצוה כתקנה. ואם רצונך לידע כמה גדול כח מצוה מן המובחר, צא ולמד מעל ספר התשובות של א"א הגאון ז"ל ([חכם צבי] סימן מ"ה), והכא נמי דבר זה מפורש בתלמוד ובזוהר לתיקון המצוה מן המובחר. וכמה טעמים יש להקדמת הציצית (ובעלי הדרוש אסמכוה נמי אקרא [בראשית יד, כג] דאם מחוט ועד שרוך) אית לן למעבד כל טצדקי לקיומה כהילכתא. 
ואף על גב דכתיבנא דכל שלא באו לידו לא מיקרי העברה, אבל ודאי מכי מטו לידיה אפילו עדיין הן בכיסן מיקריא העברה וחיישינן לה כדכתב הרב"י בסמוך וערך בשולחן [סעיף א]. 
ואין נ"ל מה שכתב במג"א [ס"ק א] דבתוך כיסן ליכא קפידא, ויש מקום להכריח ההפך, אלא שאין להאריך כי הדבר פשוט בעצמו. 
ולא הבנתי מ"ש הרב הנז' דהכי משמע בסעיף י"א, דלא ידענא היכי משמע ליה. דאע"ג דאיכא למ"ד דחייש התם שלא להוציא של ראש מהתיק קודם שיניח של יד, טעמא שלא יעביר על המצוה, אפילו הכי לא מוכח מידי, דכל זמן שמונחין בכיס ליכא משום העברה, דלעולם אם פוגע תחלה באחד מהן אפילו עודן בכיס הויא העברה. וק"ל. ותו דהתם מדברי קבלה הוא, וליכא למשמע מינה. וכן מצאתי להרב ט"ז [ס"ק י] דס"ל דיש קפידא גם בעודן תוך כיסן. 
אמנם מ"ש ז"ל לעשות כיס ארוך וצר, נ"ל שאין להקפיד כל כך דאפילו מונחים זה אצל זה בכיס רחב כשיעור רוחב שניהן מה בכך הלא אינו פוגע באחד יותר מחברו ואין כאן העברה, שאין הקפידא אלא במקום שמוכרח לפגוע בהן תחלה, וה"נ בתפלה של ראש המונחת על של יד בכיס צר דלא אפשר דלא קפגע בה ברישא, אבל כהאי גונא דמונחין בשוה ברוחב לא חיישינן כולי האי, וכל שכן כשיש סימן בכיס להכיר על ידו איזה צד ימין ואיזה צד שמאל ומניח בו של יד מזומנת לימינו דודאי בההיא פגע ברישא וליכא למיחש למידי. ומאן דקפיד קפיד ועביד כבט"ז, ותמה אני אם לא יצא שכרו בהפסדו, מפני שקדושת של ראש חמורה משל יד. ודוק. 
גם מש"כ עוד הרב במג"א (בסק"ד), דאף על פי שבא הטלית גדול לידו אין צריך להתעטף בביתו, ומדמי לה למאי דאיתא בסימן קס"ח. נ"ל דלא דמי לגמרי דהכא לאו בחביבותא תליא מילתא. וק"ל. 

ע"ב בראשו. בעי לדכאה גרמיה. כצ"ל. 

שם. אתקשר קשורא דיחודא. כצ"ל. 

שם. כיון שלובש טלית קטן. כצ"ל. 

שם. ומפני כך צוה לשום אותה כנגד הלב. כצ"ל. 

[כו א] שם בטור. ונקראים תפלין לשון פלילה, שהן אות ועדות. עכ"ל. אין לשון זה מכוון היטב, כי פלילה ענין אחד ועדות ענין אחר, שהרי הפלילים דיינים הם לא עדים. אבל ענין פלילה ידוע שהוא כמו מחשבה, ומזה נקראו הדיינים פלילים שהם בעלי מחשבה ועיון, מביאי עצה עושי פלילה בדין, לשפוט צדק, ונקראים על שם כך הטוטפות תפלין, להיותן מונחין על המוח, מקום המחשבה, וכמ"ש ה"ר יונה בטעם המצוה, לכן נאה להם זה השם. 
ולפי שהשם נגזר מפעל פלל, לכן הלמ"ד דגושה להשלים אות הכפל. (ותדע מזה טעות בעלי הרמזים שכתבו לכוין בכתיבת תפלין לשם פסת"ם. כמ"ש בעל ספר מצת שמורים, בחשבו שמלת תפלין מלאה היא בשני יודי"ן שעולה א"כ הגימ' לחשבון שם הנ"ל, וזה אמנם חסרון ידיעה. אף שבמק"א ישבתי זה). ומכאן שחיר"ק הפ"א תנועה קטנה ואינו מושך יו"ד. ומן הראוי היה לומר תפלות, לפי שהנפרד תפלה, כמ"ש תפלה של יד תפלה של ראש, בפלס תהלה לדוד, שרשו הלל, שתאמר ממנו ברבוי תהלות ישראל, אלא שלשון חכמים לחוד כאמרם ז"ל וידוע ברוב ששינו המשקלות ברבים מהשמות, לייחדם בכוונה ידועה, שלא יתחלפו בכוונה אחרת וענין אחר המובן מאותו השם, המשותף בהוראה המורגלת, לכן עשו זאת בחכמה לעשות משקל מתחלף בשם אחד להכיר כל הוראה והוראה לעצמה, כמ"ש בעז"ה בכמה מהמקומות בלחם שמים ובהגהות סידור תפלה שקראתים לוח ארש. וכך מצאנו להם ז"ל גם כן בשם תהלה, שהמציאו לו כמו כן משקל אחר, ע"ד קיבוץ זכרים על הרוב, באמרם ספר תהלים. אף על פי  שלא נמצא כזאת בכתוב. רק מדעתם ולשונם המיוחד הנהיגו לדבר כן, להבדיל בין תהלות אחרות ובין אותן המכונים בספר תהלים דרך פרטי. ככה אמרו כאן תפלין ממש בשקל תהלים, והוא מקרה אחד בשני השמות בשוה. 
ומה שאומרים תפלין והראוי היה לפי זה לומר תפלים, מפני שהמלה נלקחת מתרגומו של אונקלוס שמתרגם לטוטפות לתפלין, וזה מטבע הארמי ומשפטו להחליף מ"ם הרבים מהעברי, בנו"ן, כמו בדניאל [ב, יח] ורחמין למבעא וזולתו. והנה גם בלשון חכמים לא יקפידו לחילוף זה, והוא נהוג הרבה בלשון משנה ותלמוד כמו אוכלין ומשקין חמין ודומיהם, וכן בפעלים, לאכלן לשתותן להעלותן וכן כולם כידוע. גם ימצא כמוהו במקרא פול וחטין וחבריו. ומפני ששם תפלין יצא ממקור הארמי כנזכר, לכן הונח על משפטו, בשגם לשון העברי סובל זאת התכונה כאמור. ועוד שלא יכלו לנהוג בו מנהג קיבוץ נקבי לומר תפלות כדין העברי, כדי שלא יתערב בהוראת תפלות, שהן תחנות ובקשות, ולא בחרו בדרך הקיבוץ הזכרי שבעברי, רצוני תפלים, מאחר שלא נמצא בשום מקום במקרא כי אם בשם נקבי שהוא טוטפות, משא"כ בקבוץ תהלים שכבר מצא באותה הגזרה דרך קיבוץ זכרי, כמו הלולים. ודוק. 

שם. ויברך להניח. עכ"ל. אם יברך אותם מעומד כמו שכתב בעל מג"א ז"ל [ס"ק כ] עיין ריש סימן ח' מ"ש שם בס"ד. 
ולענין היכן הולכין אחר דברי הזוהר בדינים, עיין מה שכתבתי בשאילת יעבץ (סימן מ"ז) על נדון מטה שתהא נתונה בין צפון לדרום. 

שם. ויברך על מצות תפלין. עכ"ל. י"ל מצות בפת"ח לא בחול"ם. וכן כתב בעל מגן אברהם [ס"ק ט] בשם ל"ח. ועיין מה שכתבתי בס"ד להחזיק דבריהם ז"ל בהגהות הסידור הנ"ל, ודלא כבש"י שהועתקו דבריו בספר ט"ז [ס"ק ו]. ויש בהם גמגומים (וצריך לומר בלשונו ועל זה נתקנה ברכת). ואין להאריך. המ"י. ומצאתי גם בתיקוני זהר חדש (דף ל"ו ע"ב) משמעות שאינם אלא מצוה אחת ולכן אין לברך רק ברכה אחת על שתיהן. ושם הביא גם כן הדעה האחרת שמברכין עליה שתי הברכות ושהיא דעת הירושלמי עיין שם. 

שם [ד"ה ויברך]. וכ"פ הרמב"ם. כצ"ל. 

שם. ותפלין דדרועא (כצ"ל) כו' בדבור אחד נאמרו. כצ"ל. 

שם. שמצינו שכתב רשב"י בספר הזהר. כצ"ל. ואני אומר מבואר הדבר למי שרגיל בספר הזוהר שהרשב"י לא כתב כל הדברים שבו, אך כלול ובלול הוא מכמה חבורים שחוברו בזמן הגאונים ובדור שאחריהם (ואולי בימי רבנן סבוראי חובר הספר הקדוש ההוא) כמעט אין לי ספק בדבר זה. וגם יש לידע שהכניסו בתוכו דברים הרבה שאינם מגוף הספר כלל, רק הגהות מאחרונים מאד והמה רבו כמו רבו, ואוכל להכריח ולהוכיח זה בס"ד במופתים חותכים, ואשמת המעתיקים היא. וכבר חברתי בעז"ה על זה חבור מיוחד קראתיו מטפחת ספרים. ות"ל כבר יצא לאור עולם. 

שם. צריך זכירה שיהא תוכף תפלה של ראש. כצ"ל. 

[כו ב] שם. כתב האגור פסק מהר"י מולין שיש לברך להניח בקמץ כו'. אף כי אין חילוק במשמעות. עכ"ל. ודאי שכן הוא, אף על פי שבלבוש [סעיף ז] השיג על זה  ואמר שכמעט הוא חילוף הכוונה, מכל מקום אם תדקדק תמצא שהכל אחד, וכן כתב הרד"ק [שרשים ערך ינח]. ועכ"פ לא ימלטו שתי המשקלות מלהורות על ענין מנוחה, שהרי [אסתר ב, יח] והנחה למדינות הוא ממש כמו מנוחה, וכן [במדבר יז, כב] וינח לפני ה' אינו לשון עזיבה. שוב ראיתי כתוב בשם המעריך [ערך תפלין] שכתב על השולחן ערוך שפסק להניח בקמץ, דטעות הוא לפי שהוא לשון מנוחה, וצריך לומר בפתח ודגוש [ור"ל] לשום תפלין, כמו נר חנוכה צריך להניחו. ובאמת כן נראין הדברים שיותר טוב ונכון הלשון לומר בפתח. ודברי הלבוש מתמיהים כי מה ענין מנוחה לכאן, שהוראתו העצמית היא השביתה מן היגיעה והעבודה או מהצרה, כמו שכתוב [ישעיה יד, ג] ביום הניח ה' לך מעצבך, וכל זה אין לו מקום בכאן. 
ואמנם יפה אמר מהרי"ל, שאין חלוק במשמעות כי באמת שני השרשים קרובים בענין, ושניהם סובלים הכוונה וההבנה הנרצית כאן. וכן נמצא לשניהם מקראות על דרך ב' ההוראות המשותפות בהן בלי ספק, כנ"ל. על כן גם המעריך לא דבר נכונה באמור על השולחן ערוך שטעה כמו שהלבוש אף הוא הפריז על המדה, ונהפוך הוא ודאי, שיותר ראוי מכל מקום בפתח שכך הוא הוראתו בעצם וראשונה, משא"כ בשורש נח העי"ן, הוא יורה בראשונה על המנוחה. אך מכל מקום מאחר שמצינו בכתוב להניח שענינו כענין הנחה, נכון הוא במטבע ברכה זו גם כן. 

ע"ד [ד"ה ומברך]. אבל מדברי הרא"ש והר"ן נראה דאינו יכול לברך קודם הנחה וכן יש לנהוג. עכ"ל. ומכל מקום ודאי כולי עלמא מודו לר"י דהנחה לא הוי הפסק, להצריך ברכה אחרת, אם לא הפסיק בשהייה יותר משיעור הפסקה, עיין לעיל סימן ח' ומשערינן ההפסקה שבין הברכה לתחלת ההנחה, דודאי הנחה לא מפסקא מידי, דלא גרעא מגביל לתורי והבא מלח, ופשיטא דעדיפא כיון דלא סגי בלאו הכי הוי ליה מצרכי המצוה ותקונה, ואפילו משיך בה טובא לא הויא הפסקה, כדפשיטא ליה להרב"י גופיה בסוף סימן זה בגדולה מזו גבי נפסק הקשר. 

שם. ולפיכך מסתבר כמ"ד דבתפלה אינו רשאי. כצ"ל. 

[כז א] שם. וכל שעה שמניחן כו' תפלין כל זמן שמניחן. כצ"ל. 

דף י"ז ע"א. דכיון דאכתי לא הוי הנחה. כצ"ל. 

שם. בסוף הסימן. כתוב בא"ח כו' אבל לא על גזולין עד שיהא בהן יאוש ושינוי רשות. עכ"ל. עיין בט"ז [ס"ק יד]. ולענ"ד לא נראה כדבריו עיין מה שכתבתי בס"ד לעיל סימן י"א. 

מור וקציעה סימן כו 
================== 
ע"ב. מכל מקום מצוה דעבד עבד. כצ"ל. אבל אין זה מוכרח לענ"ד עיין מ"ש בס"ד לקמן סימן ס"ג. ובלחם שמים פרק י' דפסחים ובעשרה הלחם (סימן ז') וכל שכן הכא דקרא כתיב שכל זמן שבין עיניך יהיו שתים, דאי עבר אמימרא דרחמנא שלא מאונס לאו מידי עביד ואין לו שכר מצות תפלין כלל. כך נ"ל עיקר. 

שם. שלא יעכבו זו את זו כשאין לו אלא אחת. כצ"ל. 

מור וקציעה סימן כז 
================== 
בטור. הקנה. עכ"ל. הוא קנה הזרוע המחובר ליד. והמרפק הנקרא בלשון הפוסקים קודא או קובדו והוא לשון לעז (בל"א הוא עלינבוגין) ולרמב"ם כל העצם מהקודו עד הכתף קרוי מרפק. 

ע"ג [ד"ה גרסינן בגמרא שקשר]. אלא שלא יעשה המעברתא כל כך גדולה שתטה הרבה למטה כשיקשור התפלין, אלא שלא תהא גדולה אלא כדי שתכנס בה הרצועה ואז יהא הקשר סמוך לתפלין. עכ"ל. ונראה לי להביא ראיה ממשנה שלמה שאין להקפיד בכך, מאותה ששנינו באחרון דמקואות [פ"י מ"ד] אלו צריכין שיבואו בהם המים תפלה של יד בזמן שהיא עולה ויורדת, עיין 

שם תרתי בבי, דמשמע בהדיא דארצועה העוברת במעברתא קאי שבה הקציצה עולה ויורדת, שעל ידי כן בהכרח פעם תתקרב לקשר ופעם תתרחק להיותה בלתי מהודקת יפה לפי שנקב המעברתא מרווח. ומוכח להדיא דלית לן בה אי עיילא ונפקא ברווחא או לא, דבכל גוונא שפיר דמי, אלא שבשעת הנחה יזהר להדק הקשר ולחברו עם הקציצה שלא תזוז ממנו, וכדכתב הרב"י לקמן בשם הזוהר, ועיין מ"ש לקמן בסימן זה על בעל דרכי משה. 

שם. ולעשות זה מדקדקים שלא להכניס הרצועה תוך המעברתא כו' רק מכניסין כפל הרצועה. עכ"ל. נראה שר"ל לפי שעושין הקשר בולט בצד ימין כשהרצועה ראשה שבו הקשר פונה למעלה וסופה למטה ופניה השחורות נגד פני האדם כזה [ראה תמונה] ועל כן באופן זה לא יוכל להכניס קצה הרצועה במעברתא, שאם כן יתהפך ויפנה הקשר למעלה לצד כתפו של המניח ואחוריו לצד התפלה. וק"ל. אבל לא ידעתי מדוע לא ידעו לעשות כשלנו. 

שם. כתוב בתרומת הדשן כו' נוהגין לתקן קשר של תפלין של יד בענין שכשמניחים. כצ"ל. 

[כח א] שם [ד"ה ולא]. מדגרסינן בערכין (דף ג' ע"ב). 

שם (בסוף העמוד). בתשו' הריב"ש. ואצטריך לשנויי מקום יש בראש להניח שתי תפלין. עכ"ל. ר"ל ואם איתא הא מצי לאנוחינהו אעטרה. דלא שייך הכא שינויא דר"ן דלעיל גבי מצנפת. 

שם. קושית כו' עטרת מלכם. צ"ל. 

ע"ד בראשו. לא היה אפשר להניח תפלין על עטרת כנגד מקום שמוחו של תינוק רופס. עכ"ל. ר"ל משום דהעטרת דרכה להיות גבוהה, בתכונה משופעת ומחודדת למעלה, או בעיגול מעט, ואי אפשר לכוין המקום בכלי כזה שיהא כנגדו בראש המקום שמוחו של תינוק רופס שיהו התפלין מונחין עליו. וק"ל. 
ולדעתי מטעם זה בעצמו אין ראיה גם כן ממ"ש שערו היה נראה בין ציץ למצנפת ששם מניח תפלין, שנתקשה בו הר"ן דמאי טעמא לא מנח להו אמצנפת אי לאו משום חציצה. ואמר אפשר דהיינו משום דאסור לתת כלי אחר של מצוה על המצנפת כדאיתא לעיל. והוא דבר תימא מהר"ן ז"ל שנתפייס בכך, כי מאין הרגלים שיהא אסור להניח תפלין על המצנפת והא בלי ספק קדושת תפלין חמורה מדמצנפת, שאע"פ שיש בה קדושת דמים שמועלים בה מפני שבאו מכסף הלשכה ובגדי קודש נמי קרינהו רחמנא, מכל מקום ודאי תפלין קדושתן חמורה וצריך יותר לנהוג בהן כבוד. 
וראיה מציץ החמור (שהשם כתוב עליו) שאנו דנין ממנו ק"ו לתפלין שצריך שלא יסיח דעתו מהן, וכל שכן שהן חמורין ממצנפת שהוא בגד ותכשיט גרידא. אלא היינו טעמא דלא מוכח מידי מהתם משום דהמצנפת של כ"ג גם כן עשויה כמעט בתואר העטרת (וכדכתיב [יחזקאל כא, לא] הסר המצנפת והרים העטרה) שהיא כמין כובע גבוהה וכרוכה בבגד ארוך כפלים הרבה זע"ז, כנודע ממ"ש הרמב"ם ז"ל בהל' כלי המקדש. ואפשר גם כן שהכובע שבמצנפת אף הוא מתחדד למעלה, עכ"פ נראה שצורתו היא כמו כן בענין שאי אפשר לכוין עליו המקום שכנגדו מוחו של תינוק רופס אם מפני הכובע שבגובהו או מפני הכריכות המעבים אותו בעיגול שמונעים הנחת התפלין במקומם הראוי. כנ"ל נכון. (שוב ראיתי שהרב"י כתב כעין זה בסמוך גבי כובעים ומצנפת דשאר אינשי). 
אמנם עדיין לא הונח לי, מה טעם נפטרו כהנים משל יד אליבא דרשב"א, הו"ל לאנוחינהו על הכתונת אי לאו משום חציצה. וצריך עיון. 
איברא הדר פשיטנא לה מסברא ומתריצנא לשטתיה דרשב"א שפיר, דמהא נמי לא מוכח מידי דלא כוותיה, דאיכא למימר הא דכהנים פטורים משום דהוי יתור בגדים ולא משום חציצה ובמקום בגדים אסור אפילו על הבגדים. שוב ראיתי שכיוונתי לאמת, ת"ל, שכך פירש"י בהדיא פ"ב דזבחים (י"ט א') אף על פי שלא כתב כן בערכין [ג, ב ד"ה שלא יהא], זה  הפירוש עיקר, עיין בתוספות [ד"ה תפלין], ודוק. וההיא דכ"ג לא קשיא, דהאמרינן אין יתור בגדים אלא במקום בגדים. 

שם. ומעתה לא היו מתירין להיות הרצועה נראית מבחוץ במקום שהוא לאחרים לאות והרי נכרכת על היד. אם כן אפילו תימא דבקציצה איכא קפידא משום חציצה. מכל מקום אין ראיה ממנה על הרצועות דקילי מנה דהא לא בעינן בהו לך לאות ולא לאחרים. 

שם. דמוטב שיניחם על הכובע משיתבטל ממצות תפלין של ראש. עכ"ל. נראה פשוט דהוא הדין לשל יד, שאם יש לו מכה בזרוע במקום תפלין בענין שאי אפשר לו להניחה אם לא על בגדו דהכי נמי שרי. ולא נקט של ראש אלא משום דמעשה דריב"ש כך היה בעלול לנזילות, דמאי שנא של יד משל ראש לענין זה. כיון דמחמת אונס סמכינן אמאן דאמר דלא קפדינן אחציצה. ואי משום לך לאות ולא לאחרים לאות, הא אמרינן בהדיא דבמקום לך לאות איתמר. אבל בגילוי התפלין לית לן בה, דאפילו נראין שרי. רק שיהו מונחין כנגד המקום שאינו נראה לאחרים על פי הרוב כדאיתא לעיל. וזה ברור לענ"ד. 
ולא ירדתי לסוף דעתו של הרב במג"א [ס"ק ו] זה לשונו, ועיין בב"י דכולם נקטו של ראש דווקא, אבל אם יש לו מכה ביד אסור להניחה על הבגד משום לך לאות ולא לאחרים כמ"ש סוף סימן זה, ודלא כהב"ח. עכ"ל. 
ולענ"ד שגג בזה, כמ"ש שאין ראיה מדנקטו של ראש, ומסוף סימן זה שזכר, אדרבה משם הוא סתירת דעתו בלי ספק כנזכר, דאי אפשר לחלק ביניהן לענין זה, והיכא דלא חיישינן לחציצה אפילו על בגדו מלמעלה בגלוי מותר בודאי, מאחר שהם על המקום הראוי דמקרי לך לאות. ואף על פי שסימנים מצא לו בפרש"י ותוספות דערכין שכתבו גבי הני כהני דליתנהו בשל יד משום דצריך להניחה תחת בגדיו דכתיב לך לאות, הלא בודאי דבריהם אלו צריכים עיון (וכבר כתבתי למעלה דבריש פרק ב' דזבחים לא פירש רש"י כן, וכדבריו שם עיקר בלי ספק, ע"ש בתוספות, ותדע) דהא משמע בהדיא דמשום הכי לא צריך שיהו מכוסים בבגדו ואינו כי אם לסיים מקומם בקיבורת. ופטורא דכהנים על כרחך לאו משום הכי, אלא חד מתלת, אי משום דאכתונת לא מצי לאנוחה דהויא חציצה כדעת הרא"ש, או משום דעל הכתונת אין להניח כלי אחר של מצוה כמ"ש הר"ן גבי מצנפת, אי נמי כדכתיבנא לעיל משום יתור בגדים. וכל היכא דליתינהו להני טעמי, כגון בישראל ובמקום מכה, תו ליכא למיחש כלל כי היכי דלא חיישינן בשל ראש כהאי גונא. 
ומשמע במג"א דמותר להניח על הסמרטוטין שעל המכה, הרי זו כעין חזרה תוך כדי דבור, דהא מעיקרא דייק מדנקטו הפוסקים של ראש דמשמע דווקא דראש, ואי איתא הא משכחת נמי בשל יד, אלא ע"כ לאו דווקא. ולא ידעתי אפילו לפי דעתו למה לא התיר כי אם דווקא על הסמרטוטין, הו"ל להתיר גם על הבגד, רק בתנאי שיהא לו מלבוש אחר על גביהן לכסותן לקיומי ולא לאחרים לאות, דאי קפדינן אחציצה סמרטוטין חייצי כדקיי"ל גבי טבילה, ואי לא קפדינן מאי שנא סמרטוטין או בגד ואפילו על כמה בגדים יהא מותר רק שיהו מכוסין, אלא שאין שורש ועיקר לדברים הללו, דלא שנא על סמרטוטין לא שנא על בגדו הכל מותר מאונס בלי פקפוק לענ"ד. אבל מכל מקום ראוי לכסות מפני הרואין, דלא גרע לענין זה משל ראש דמצריך לה הרב"י כיסוי מטעם זה. ודתנן נתנה על בית אונקלי שלו ה"ז דרך החצונים, היינו שלא מאונס. ועמ"ש בלח"ש שם במשנה ח' פ"ד דמגילה. 

שם. [ד"ה ואטר] ובהרגיל עצמו כו' כתב דלא הוה הרגלתו כלום למיקרי אטר אא"כ נולד כן, מדלא מוקי מתניתין דפרק הבונה (דף קג, א) (דקשיא לתלמודא התם, אכותב ב' אותיות בשמאל מאי טעמא חייב ומשני באטר, ופריך ולהוי שמאל דידיה כימין דעלמא אשמאל ליחייב אימין לא ליחייב ומוקי לה בשולט בשתי ידיו ולא מוקי לה) כשהרגיל עצמו לכתוב בשמאל. נ"ל דה"ק, מדלא מוקי בשהרגיל עצמו לכתוב בשמאל נמי מיחייב אשמאל, וכל שכן לשולט בשתי ידיו, אלא ע"כ דהרגלה לאו מילתא היא לגמרי אפילו למחשביה כשולט בב' ידיו כל שלא נולד כך, ושמע מנה דכל שכן במרגיל עצמו להיות אטר גמור, דהיינו שנולד בימין ככל אדם ואחר כך הרגיל עצמו לכתוב בשמאל עד שאינו יכול לכתוב מאומה בימין, דאפילו הכי לא יהבינן ליה דין אטר גמור. וכל שכן הוא, אי לא מהניא הרגלה לעשותו כשולט בשתי ידיו ק"ו שלא תועיל לעשותו כאטר גמור כיון שלא נולד כך. דכללא הוא בין שולט בב' ידיו בין אטר ממש בעינן דווקא דניהוי הכי משעת לידה ואם לאו הרי הוא ככל האדם. 
וקדחי לה דילמא היינו הך דמשני בשולט בב' ידיו. והשתא ר"ל דחדא מילתא היא והיינו הך דמשני. וא"כ לעולם אימא לך דהרגלה מהניא נמי לגבי אטר גמור, דאפילו לא נולד אטר ונעשה כך ע"י הרגלה נמי תיהני ליה לאחשוביה כנולד אטר כיון דשולט בב' ידיו לא שנא לן בין נולד כך או לא, לפום מאי דס"ד השתא. כך נ"ל ברור בכוונת המרדכי. 
ויש לדחוק עוד ולפרש באופן אחר, דמעיקרא קבעי לאוכוחי דהרגלה לא הויא כלום אפילו להיות כשולט בשתי ידיו, מדלא מוקי כו' והדר דחי כנזכר, דאיכא למימר דבאמת דינו כשולט בב' ידיו. 
וא"ת מאי נ"מ אי הוה כשולט בשתי ידיו או דלא הוה כלום הלא בין כך ובין כך דינו לענין הנחת תפלין (דעסקינן בה) בשמאל ככל האדם, י"ל דנ"מ היכי דאתייליד אטר ואחר כך הרגיל עצמו בימין, דאי אמרת הרגלה לאו מילתא היא הרי הוא אטר ודינו בימין כל אדם, אבל אי הרגלה מילתא בשמאל בעי לאנוחי. וק"ל. אבל מה שכתבתי תחלה נראה לי עיקר בכוונתו. דוק. 

שם. אבל אם הוא שולט גם בימינו בכתיבה, הוה כמו שולט בב' ידיו. עכ"ל. נראה דדוקא הוא דנקט הכי אבל איפכא לא, דאם כל מעשיו בימין אלא שכותב בשמאל כ"ע מודו דלא חיישינן לכתיבה. וק"ל. וזה שלא כדברי בהג"ה דש"ע [סעיף ו] דלא מפליג. שוב ראיתי לבמג"א [ס"ק י] שכתב כן בשם הב"ח. 

[כח ב] שם. מ"כ ששאלת אדם שיש לו מכה בזרוע. עכ"ל. צ"ל דמיירי שאינו יכול להניח תפלין כלל על מקום המכה ומצטער אפילו מניחה על הרטייה שעליה או על הבגד המפסיק, דאל"כ כבר נתבאר לעיל דשרי. ונ"מ היכא דהמכה גדולה שממלאה כל המקום הכשר להנחת תפלין, שאינו נדון בשביל כך כגדם לפטרו, אם לא מפני צערו. וכן צריך לפרש דברי הש"ע [סעיף ז], ולאפוקי ממ"ש במ"א [ס"ק יא]. 

דף י"ח ע"א בב"י בראשו [ד"ה והרצועה]. ולפי המכלתא צ"ל. 

שם. בספר הזוהר פ' פנחס יו"ד איצטריך דלא יעדי מגו תפלין של יד. עכ"ל. נ"ל דהיינו טעמייהו דהכורכין הרצועה על צדדי הקציצה בזרוע, כדי שלא תפרד היו"ד מן הקציצה. 
וראיתי בד"מ [ס"ק ו] שכתב בשם מהרי"ל דאין מקובל לו מנהג בני אוסטרייך דכורכין הרצועה על התיתורא שבזרוע כדי להדק בחוזק על הזרוע, ואינו נכון, רק יהיו תלויין כשל ראש. עכ"ל. וכן קבע בהג"ה [סעיף ח]. 
ואני ראיתי לא"א הגאון ז"ל נוהג כמנהגם של בני אוסטרייך, ולא זכיתי לשאלו. 
אמנם פשוט דטעמא רבא איכא במילתא כנזכר. (ולא משום דוקשרתם משמע להו קשירה ממש) מלבד שמועיל גם כן שלא תזוז התפלה ממקומה הראוי, שידוע שהיא זזה בנקל ממקום הכשר שבזרוע אם לא יקשרוה ויכרכוה בחוזק, ויארע זה יותר בשל יד מפני שהידים עסקניות בתנועה תמידית. 
ועוד שבשר הקבורת עגול על כן בקלות תרד הקציצה ממקומה, משא"כ בשל ראש שמונחת במנוחה אין רגיל כל כך שתזוז ממקום הראוי, משום הכי נראה, דהכי עדיף ודאי. ולא ידעתי טעמו של מהרי"ל, שמאס במנהג קדום שביד חסידי עולם. ומה בכך, שלא יהו תלוין כשל ראש, שאני של ראש דלא אפשר, דאי הוה אפשר לקשרם בראש אין הכי נמי שהיינו קושרים גם אותה ומאי טעמא לא נעביד כל טצדקי דאית לן למעבד כדי שיהו מונחין כהוגן. 
ואם מפני שכתב הרב ט"ז [ס"ק ט] וכיון שאין זה מן המצוה על כן אין להניחה על הקציצה שהיא יותר קודש מן הרצועה, עכ"ל, לא נהירא, חדא דכבר כתבתי שהוא צורך המצוה וכמעט אי אפשר לקיימה כהוגן אם לא באופן זה. ועוד מ"ש שאין להניח הרצועה על הקציצה שהיא יותר קודש, לא ידעתי מניין לו, דהא רצועות תשמיש קדושה ממש הן כמו הקציצה עצמה כדאיתא לקמן סימן קנ"ד, ואי איתא הו"ל תשמיש דתשמיש, וק"ל. אלא כיון שמחוברין לקציצה הרי הן כמוה, וכיון דבשל ראש הו"ל דין הרצועה כקציצה הוא הדין לשל יד, אף על גב דלא מיחברא בקשר גמור כמאן דמיחברא דמי, כיון דקביעא בה וקיימא  ולא עבידא למיפרק. 
ולפמ"ש רש"י [מנחות לד, ב], דטעמא דקדושת של ראש חמורה משל יד, משום שרובו של שם בראש. מוכח נמי דהרצועות שוה קדושתן לקציצה, דכי היכי דבקציצה דראש איכא שי"ן ה"נ ברצועה איכא דלי"ת ומנה שמעינן נמי איפכא דהרצועה דיד חמורה קדושתה מן הקציצה (ר"ל אחר שהוציאו הפרשיות ממנה, מפני היו"ד שבקשר). כך נ"ל ברור. ואף לפי מה שכתבו התוספות במגלה [כו, ב ד"ה תשמישי] דמשמע להו דאין אותיות שבקשר אותיות ממש לענין קדושה יתרה (וכל ההוכחות שכתבו שם יש לדחות ודוק) מ"מ יודו שאין קדושת הרצועות פחותה מן הקציצה, וביחוד בשל יד דפשיטא טפי דלא עדיפא הקציצה בלא פרשיות מן הרצועה. והשתא כי איתנהו לפרשיות בגווה מאי הויא, תשמיש קדושה הוא דהויא, רצועות נמי תשמיש קדושה הויין כדאיתא בגמרא. 
ועיין לקמן סימן כ"ט ומ"ש שם בס"ד. ואפילו תפלין של יד מותר להניח על תפלין של ראש (לדעת הטור) עם היות קדושתן ודאי גדולה מתפלין של יד כבסימן מ"ב. ותדע משם עוד דלכ"ע שרי להניח רצועות על הקציצה. על כן נ"ל פשוט דאין לפקפק בזה והנח להם לישראל במה שנהגו לכרוך הרצועות על צדדי הקציצה אפילו שלא במקום מצוה, דהיינו כשמצניעין אותן בכיסן. וחזינא נמי לרבנן קשישי דעבדי הכי ולא קפדי. ותו לא מידי. 
וראיתי קצת מדקדקים לחבר הקשר עם הקציצה ע"י חוט או משיחה שלא יתפרדו זה מזה. ואף על פי שאין בזה בית מיחוש לדעתי, דמשום קשירה תמה ליכא בהא, ודוק לשני  הפירושים שנזכרו בסימן ל"ג, מכל מקום כבר הוכחתי לעיל שלא היו עושין כן לפנים בישראל, מאותה ששנינו בזמן שהיא עולה ויורדת. 
ומ"ש גם כן בזמן שאינה עולה ויורדת, היינו שהרצועה תחובה בדוחק בנקב המעברתא שהוא צר כמ"ש למעלה, ואל"כ הכי הו"ל [למימר] בזמן שהיא מחוברת, וק"ל, וכמ"ש מפירש"י למה נקראת מעברתא, וק"ל. והדרך הנזכר הגון. 

שם [ד"ה וצריך שיהא נויו]. ל"א נוייהן של רצועות שהן חלקות מצד א'. כצ"ל. 

שם. וכן פירש בערוך וכן כתב המרדכי. כצ"ל. 

שם. ונ"ל שאין זה דקדוק דכל שמניחה כתקנה אין עשויה להתהפך. וכיון שכן ודאי אינו פושע אם נהפכה אח"כ מעצמה. והוא כדברי מהרי"א. 

[כט א] ע"ב. ושדי להו תולן. כצ"ל. 

שם. ומתלית להו לרצועות התלויות היה גודלן ומשלשלן. כצ"ל. 

שם. כתב האגור כו' שיש לגלח השער שעל הצואר. עכ"ל. לכאורה נראה דלא מיבעיא שער הראש דמעכב וחוצץ, והא פשיטא ליה. ולא נקט של צואר אלא מפני חידושו שאפילו שם חוצץ. ועוד ששל ראש דרכו לגלח ודאי, כפי שהיו נוהגים, משא"כ בשל צואר דלאו אורחיה בגילוח. 
ולפ"ז יש לתמוה, דהא בהדיא אמרינן שערו היה נראה בין ציץ למצנפת ששם מניח תפלין. (וגדולה מזו שמענו להרשב"א שאפילו כובעו אינו חוצץ בפני תפלין של ראש, כדלעיל). ואין לומר דמקום שערו היה נראה (אבל מ"מ לעולם היה מגלח שער ראשו) שזה אינו במשמע הלשון. 
ותו אטו מי חמירי תפלין לענין זה מבגדי כהונה, דמדאורייתא חציצה פסלה בהו ואפ"ה עד כאן לא איבעיא בשער מהו שיחוץ אלא ביצא בבגדו שחוצץ בין בשרו לכתונת, אבל מיהא במקומו בראש ודאי לא חייץ גבי מצנפת משום דרביתיה הוא. 
ועוד אם כן הנזיר יפטר מתפלין. הלכך אי אפשר לומר כן, ואין לך בו אלא חידושו בלבד, דהיינו שער של הצואר, ור"ל שעל הראש שירד למטה, ותלוי על הצואר זהו שער שמקפיד עליו לגלחו, שלא יחוץ בפני הרצועות, כיון דלא מקום רביתיה הוא יש להסתלק מן הספק. כדאיבעיא לגבי בגדי כהונה (וכמ"ש במג"א [ס"ק ד]) אבל בשער הראש פשיטא דליכא קפידא והוא הדין לשער הגדל בצואר עצמו שאינו חושש לו. 

שם [ד"ה וכתוב במרדכי]. ור"ן אומר דמשום הכי (כצ"ל) קרי ליה וראו וכו'. לפי שהן במקום גילוי הראש. עכ"ל. הר"ן בא ליישב דעת הש"ר דשפיר קרינן בתפלין של ראש וראו לפי שהם במקום גילוי בתחלת הראש, שברוב הוא נגלה, משא"כ בזרוע שדרכו להיות מכוסה. אבל לעולם צריך לכסות גם של ראש, ולאפוקי ממ"ש התוספות דהא דתניא משום ר"א הגדול דקרא דוראו אלו תפלין שבראש משום שהתפלין עצמן נראים. והדר קאמר ותו דוראו לאו אראייה דתפלין בהנחתן קאמר אלא שיראו כי שם ה' נקרא עליך ע"י התפלין שבהן השי"ן שישנה בראש, וראייה זו הבנת הלב כמו וראיתי אני בלבי. 

שם. וכתוב עוד בספר ארחות חיים וכו' אבל תלמיד בפני רבו אין מדרך ארץ לגלות תפלין בפניו. עכ"ל. נ"ל בטעמו של דבר מפני היות פקודי ה' ישרים משמחי לב, וירגילו התלמידים לשחוק בקלות ראש, ולפנות לבם ממורא רבם, כמ"ש ר"פ א"ע [ברכות ל, ב] (דרבה) [דאביי] הוה קבדח טובא אמר ליה (אביי) [רבה] בכל עצב יהיה מותר. אמר ליה תפלין קמנחנא, ואיכא למשמע מנה תרתי, שהתפלין מביאין לאדם שמחה יתרה, ושמותר לשמוח הרבה בהיותן עליו אף יותר מהמנהג ומהראוי במדת השמחה והשחוק. אבל אין זה אמור אלא ברב וגדול שיודע ליזהר, משא"כ בתלמידים שיש לחוש פן יהרסו גדר השחוק לגמרי. 
ועוד צריכין ליזהר שלא יביאם קצה האחרון של השמחה להסיר אימת רבן מעליהן בהיותן שוין לו בתפלין שעליהן, וכל תלמיד שיושב לפני רבו ואין שפתותיו נוטפות מור תכוונה [שבת ל, ב], על כן אין להם לגלותן בפניהם כדי שידעו ויכירו שיש להם להכנע בפני רבם גם בהיות התפלין עליהן. 

כתב במג"א [ס"ק כ] והא דתלמיד רשאי להתיר המנעל לרבו ולא חיישינן שמא יאמרו עבד הוא כיון שיש לו תפלין בראשו, משמע דרשאי לגלות התפלין. עיין שם שנדחק בתירוץ. ולא היה צריך לדחוק כלל, דהתם ודאי מותר לגלות להדיא נמי כדי שלא יחשב לעבד והרי הוא נכנע לפני רבו ומשמש אותו בהתרת מנעלו. על כן ודאי אין בגילוי התפלין כהאי גונא משום חציפות, משא"כ כשאינו עושה לו דבר שמוש והכנעה כעבדא קמי מריה אז צריך לכסות תפלין בפניו כדי שלא יחשב לעזות שמשוה עצמו לרבו מכל וכל ומסיר יראתו מעל פניו. כנ"ל. 

מור וקציעה סימן כח 
================== 
ע"ג בראשו [ד"ה ויניחם]. הילכך צריך להניח בתיק של ראש ועליהן של יד. עכ"ל. לשון זה פירושו כמשמעו, שרשאי להניח תפלה של יד על של ראש. אף על פי ששל ראש קדושתה חמורה משל יד, כבסימן מ"ב, צ"ל דמכל מקום מין קדושה אחת הן לענין זה. אי נמי משום דקעביד הכי לצורך המצוה שלא יבואו לידי העברה ליכא קפידא. 
ומכאן יש לדון ק"ו למה שכתבתי בסימן הקודם על הט"ז דלכרוך הרצועה על הקציצה שלא תזוז ממקומה פשיטא דלית לן בה מאחר שהוא ודאי צורך מצוה בדבר גדול וממכשיריה ממש. ותו דלעיל לא הוו שתי קדושות, אדרבה קרוב הדבר שקדושת רצועה של יד גדולה מן הקציצה לבדה כנזכר. אמנם בנ"ד נראה דעדיף טפי להניחן זה אצל זה ברוחב הכיס ולעשות להן היכר, דהכא שאני דאין הכרח כל כך להניחן זה על זה וגם הקדושה האחת חמורה בודאי. וכבר רמזתי דבר זה לעיל בסימן כ"ה וכאן מצאתי כמו כן לבמג"א ז"ל [ס"ק ד]. וכתב עוד [שם] דאין לכרוך הרצועות על הבתים (עיין בו שצידד להתיר גם בזו) משמע דלכ"ע אקציצה שרי לכרכן, ואפילו שלא לשום צורך ליכא מאן דאסר, כנראה שכן הוא פשוט ומוסכם שאין קדושה בקציצה יותר מהרצועה כנזכר בסימן הקודם מטעם שאמרנו שם בעזה"י. 

מור וקציעה סימן כט 
================== 
[כט ב ד"ה ואיכא למידק] אף על גב דמדאורייתא לא מיתסר למיפק בהו. עכ"ל. ר"ל אפילו לר"ה ליכא איסורא, עיין סימן (ש"ב) [ש"א] בראשו וסופו, דתכשיטין הן לו כאחד ממלבושיו. והא דפסק לקמן בסימן ל"א דאסור להניחן בשבת וי"ט, לאו משום דמן התורה אסור להניחן מדכתיב לאות דהאי לא קמ"ל איסורא כמ"ש הרב"י כאן (ואף על גב דכי פטור מלהניחן ממילא קאי ליה בבל תוסיף דהוי נמי איסור של תורה, מכל מקום לא עבר עלה אלא במתכוין לשם מצוה. מיהא בשאינו מתכוין מדאורייתא שרי ורבנן הוא דגזרו) ומ"מ איסורא איכא מדבריהם ועיקרו משום גזרה. 
ומ"ש שם טעם איסור על פי הסוד, הוא מלבד הטעם הנגלה. ותו משום חול המועד נקטיה. מכל מקום אף לדרך הזוהר אין איסורו מד"ת בלי ספק. ואין לנו עסק בנסתרות אצל דינים ופסקי הלכות. ולא הביאו שם הרב"י כי אם לחוש לו, מאחר שאין הכרח מסוגיית התלמוד שיהא רשאי להניחן בשבת וי"ט וחול המועד כנזכר שם, על כן ראוי לקבל בסבר פנים יפות דברי קבלה בזה שלא להניחן. ועכ"פ מפשטי הסוגיות מוכח דאינן מוקצה לענין טלטול כמ"ש בסימן ש"ח בש"ע והג"ה [סעיף ד]. ובחינם הרעישו 

שם האחרונים ז"ל שכוונת הרב"י ברורה בכל אלו המקומות שלפי פשטי השמועות לא נאסרה הנחת תפלין אפילו בשבת וי"ט מן התורה וכדמוכח בסימן (ש"ב) [ש"א]. ומ"ש במג"א כאן [ס"ק א] לחלק בין מניחן לשם מצוה למניחן שלא לשם מצוה, דמשמע ליה כהאי גונא ליכא שום קפידא אף לדעת הזוהר, אינו נ"ל אלא ודאי לדעת הזוהר בכל גוונא אסור כמ"ש שם בס"ד, אלא שדרך הנגלה לחוד ודרך הסוד לחוד כנזכר. 

שם. בטור. כשמסירן. צ"ל. 

שם. וראיתי כתוב על שם רב האי גאון הרשות בידו אם ירצה לברך. ואני תמה דודאי כיון שאינו חייב לברך כו' הוה ברכה לבטלה. עכ"ל. ואני הדיוט אומר הא לאו כללא הוא דאשכחן ברכות דרשות כמו בשהחיינו, כמבואר בסימן רכ"ג ורכ"ה, ויש לנו כיוצא בזו בשם הקדמונים בברכת שהחיינו בבדיקת חמץ כדאיתא בסימן תל"ב משם בעל העטור דמסתברא רשות היא מאן דבעי מברך. וגם י"ל כאן, שנראה לגאון דודאי אי אפשר לומר שהיו בני מערבא מברכין ברכה לבטלה ח"ו. ואף על גב דפליגינן עלייהו, לענין  דליכא חובה לברוכי לחוד הוא דפליגינן משום דושמרת לאו עלה קאי לדידן. מכל מקום מיהת רשות הויא דומיא דמאי דאיתא בפא"ט [חולין מט, ב] גבי דאייתרא אינהו אכלי לדידן מיסתם נמי לא סתים. וק"ל. 

מור וקציעה סימן ל 
================= 
[ל א] ע"ד בב"י. מתי מניחן. כצ"ל. 

דף י"ט ע"א בב"י ואין מורין כן. כתב אח"כ כו'. כצ"ל. 

מור וקציעה סימן לא 
================== 
[ל ב] ע"ב. כתב בתשובה שאין מניחין. כצ"ל. 

שם. במדרש הנעלם כו' באילין יומין. כצ"ל. 

שם. האיך אנן אחידן לה א"ל בגין דאנן אחדין לה ואיהי יד כהה. כצ"ל. 

שם. חותמא עילאה. כצ"ל. 

שם. לדחיא חותמא. כצ"ל. 

שם. ומאחר דבתלמודא (כצ"ל) דידן לא נתבאר דין זה בפירוש מי יערב לבו לגשת לעבור בקום עשה על דברי רשב"י. עכ"ל. נראה פשוט שדעתו ז"ל לאסור הנחתן בי"ט וחול המועד אפילו בלי ברכה לפי דעת הזוהר דמשום דהוי זלזול לאות שלהם קאתי עלה, ולא היה צריך לטעם זה דהא בלאו הכי איכא איסורא דאורייתא כיון דס"ל דשבת וי"ט לאו זמן תפלין ממילא המניחן בהן קעבר אבל תוסיף, אלא דאכתי איכא למימר דשלא בברכה שרי כיון דלא מיכוין לעבור. להכי אהנו דברי זוהר דבכל גוונא איכא למיחש כטעמיה. והיינו דעתיה דהרב בש"ע [סעיף א] דנסיב לטעמיה דהזוהר בדווקא לאשמעינן דבכל גוונא ס"ל דאסור משום דעכ"פ הוי זלזול לאות שלהן כטעמו של הזוהר דשייך אפילו בלא ברכה ובלי כוונה. 
ודלא כמ"ש הרב במג"א בסימן כ"ט [ס"ק א] דאף בי"ט ושבת אין איסור שלא לשם מצוה, שאי אפשר לומר כן בדעת הרב"י שנמשך בסימן זה אחר דברי הזוהר בלשונו שבש"ע כנזכר, אלא ודאי קסבר דאפילו בלי ברכה איכא איסורא מדרבנן מיהא. 
ובהג"ה דש"ע [סעיף ב] כתב כאן דבר זר מאד, שלא יברך בחול המועד על התפילין בקול רם. וכבר העיר עליו בט"ז [ס"ק ב] ובודאי יפה כתב עליו שהמנהג תמוה הוא. 
ואפ"ה אמינא גברא רבה אמר מילתא לא תיהוי כחוכא, כדכתב הרב ט"ז דכלפי שמיא מי מחלקים בין סתר לגלוי, עכ"ד. ואי משום הא לא איריא דהרי יש לנו דוגמתו בפסוק בשכמל"ו דאמרינן ליה בחשאי, אף על גב דכלפי שמיא הוא, אפ"ה עבדינן טצדקי שלא לאמרו בקול רם ובפרסום, כיון דלא אמריה משה, ולא יהא נראה כמפסיק להדיא. הכי נמי עבדינן הכא תקנתא דלא לפרסומי למילתא. ואולי מי שהריחו ביראת ה' לטעום מעט דבש מכבשי דרחמנא יאות עוד לדברינו אלה ויוסיף לקח השואה בדמיון זה שזכרנו. אבל מכל מקום נלע"ד האמת עם הרב ט"ז שלא ליתן מקום למנהג הנזכר לפי שאין לנו רשות לבדות מלבנו דברים חדשים כאלה אשר לא שערום אבותינו ורבותינו ז"ל שאין להם זכר וסעד בתלמוד, ודוקא להם ז"ל היתה הרשות נתונה בכיוצא בזה והיכא דאתמר איתמר הבו דלא לוסיף. 

מור וקציעה סימן לב 
================== 
[לא. ד"ה ובדין] ובירושלמי פ"ק דמגילה הל"מ שיהו כותבין בעורות ובדיו. מתניתין היא פ"ד דידים [מ"ה]. 

ע"ג בראשו. וראוי לכתוב בו אפילו על קלף מעופץ. ר"ל אף על גב דאמרינן אין מי מילין ע"ג מי מילין כדאיתא בגמרא ספ"ק דגטין. 

שם. שאם תמחקנו יהא נמחק. עכ"ל. נ"ל דבעי הכי למצוה כדי שיוכל לתקן בקל אם יארע איזה פסול בכתיבה ולא ישאר הספר פסול שלא יוכל לתקנו. 

שם. וכתב בנ"י כתב את האזכרות בזהב כלומר שזרק זהב על כתב השמות שנכתבו בדיו אפ"ה פסול דס"ל כתב העליון כתב ומבטל התחתון. עכ"ל. ונ"ל דהיינו דווקא כשאינו יכול להעביר את הזהב, אבל אם יכול להעבירו יעבירנו וישאר התחתון. מיהו באזכרות נראה דאסור להעבירו משום דהוי כמוחק את השם. עכ"ל. וכן קבע להלכה בש"ע [סעיף ג]. 
וצ"ע דהא משמע דאם איתא דכתיבה בזהב כתיבה מעליא הויא וס"ל דכתב מבטל כתב, אם כן שוב אין תקנה להעביר הקולמוס על השם לקדשו. ואנן הכי קיימא לן דלא כר"י דאמר מעביר עליו קולמוס ומקדשו. וכן לענין שבת כתב ע"ג כתב לאו כתב הוא ולא מיחייב עליה. (ויתבאר עוד מזה לפנינו בסימן זה ובסימן ל"ג בעזה"י) ואי הכי קשיא עליה דרב"י בתרתי, חדא דלהנ"י ודאי פסול הוא ואין לו תקנה, ותו דהא לא קיי"ל הכי אלא לא אתי כתב ומבטל כתב. 
ולפי זה מאי אריא שיכול להעבירו והעבירו, הא אפילו אינו יכול להעבירו לא מיפסל כתב התחתון וכל שכן בשיכול להעבירו, אפילו לא העבירו עדיין, דמה טעם לפסול בזה כשאינו של קיימא כלל ואין רישומו ניכר, דאפילו למ"ד אתי כתב ומבטל כתב לא בכהאי גונא איירי דהא לאו כתב הוא כשעובר ואינו עושה רושם. הא למה זה דומה לבגד או שום דבר אחר שמונח על האותיות וכי בשביל כך יפסל הספר. ומזה הטעם נטיפת שעוה כמו כן אינה פוסלת כדלקמן (ותו כיון דע"י העברה מתכשר להוי כראוי לבילה ואפילו לא העבירו לתכשר כמ"ש הרשב"א לענין נגיעה). 
א"כ פשיטא טפי דלאו בהכי איירי הנ"י, ר"ל דאם עובר בלי רושם ודאי לא חשיב כתב כלל ולכ"ע כשר ואפילו באזכרות נראה דליכא למיחש למידי כהאי גונא דמצי מעביר הזהב וישאר כתב התחתון. 
ולא ידענא היכי דמי למוחק השם וכי אם מוצא שום דבר על אותיות השם (כגון אבק סופרים או עפרות שאר צבעים או חול הנדבק בצורת האותיות) יהא אסור ליטלו מהם משום מוחק השם. וגדולה מזו מתיר הרא"ש אפילו לטבול הקולמוס בדיו שבאותיות השם בעודו לח לשאוב ממנו כדי למהרו להתייבש ואף על פי שנוטל מגוף האות וממעטו ומחסרו, כל שכן  כאן שאין זה מגוף האות שהוא נשאר בעינו כבתחלה (דליכא למימר דמיירי נמי שזרק עפרות זהב על השם בעוד האותיות לחין דמחסר מגוף האותיות כשמעבירו אחר כך עם הדיו הנדבק בו, שנראה שהוא מן הנמנע להעבירו באופן זה שישאר כתב התחתון כתקונו, אולי ר"ל שיעבירנו וישאר התחתון ע"י העברת קולמוס מחדש, ואין זה במשמע לשונו דוק) דלית ביה משום מוחק. 
ואף על פי שלענ"ד דברי הרא"ש תמוהים בזה (וכן מצאתי אח"כ להרב בט"ז בי"ד סימן רע"ד [ס"ק ד] שתמה גם כן עליו) היינו משום דמסתברא דאיכא אי משום אכחושי אי משום ביזוי מצוה. מכל מקום הכא ודאי לא שייך משום ביזוי דאין זה הזהב מגוף האות כנזכר כיון שזרקו עליו אחר הכתיבה ועובר היטב. 
ולענ"ד לא נתכוין הנ"י כלל לדעת הרב"י בזה. אבל דעתו היא לפרש כתב האזכרות בזהב כשכתב האזכרות בדיו או בסם ובעודן לחין זרק עליהן עפרות זהב שזה ודאי אינו עובר אם לא ע"י גרידה והוי כתב של קיימא באופן זה וס"ל דאתי כתב עליון ומבטל לתחתון ופסול משום דבעינן דיו ולא שאר צבעים. ודחיק לפרושי הכי משום דקשיא ליה אי ס"ד כפשטה דכתבן בזהב בלבד דהיינו שהניח במקום האזכרות טסי זהב רקועי פחים בצורת אותיות, הרי יש לו תקנה שיטול הזהב משם (בס"ת דכשרה שלא כסדרן) דהא ודאי לית בהא משום מוחק ויטלנו משם שלם וק"ל ויכתוב במקומו בדיו, ואמאי תני פסול דמשמע שאין לו תקנה. ותו דקתני נמי יגנז, והרי יכול להכשירו, אלא ודאי דבכתב ממש ע"י קולמוס איירי והיכי משכחת לה כגון שזרקו על הדיו דהוי כתב ופסול לס"ת דקאתי ומבטל לתחתון משום הכי אין לו תקנה. ולפי זה לא נקט אזכרות בדוקא, אלא הוא הדין לשאר תיבות חד טעמא הוא ופסול, אלא דלא תימא דהכי עדיף באזכרות דחשיבי כדכתב הרב"י בתחלה. ולא מיירי הנ"י כלל מאם יכול להעבירו בלי שום מחק וקלקול האותיות, דכהאי גונא ודאי לאו מילתא היא ולא פסלה אפילו באזכרות. 
ואיברא בשאין יכול להעבירו, אף על גב דלהנ"י פשיטא ליה דפסול מהאי טעמא, איפשר  דלדידן לא מיפסל כיון דתחתון כשר וקיי"ל לא אתי כתב ומבטל כתב (ועם היות שי"ל שמא לא אמרו שאין כתב מבטל כתב אלא להחמיר לא להקל, אדרבה יש להוכיח דאין לחלק בכך, דוק במ"ש בס"ד) וצריך לאוקמי ההיא דכתב בזהב כמשמעו באותיות של זהב ממש, וצ"ל דפסול ויגנז כל זמן שאינו מתקנו (דכוותה אשכחן פסול שחוזר להכשרו בשאר דוכתי דוק ותשכח), א"נ אפשר לכתוב בזהב מותך לבדו ע"י אומנות היתה ידועה להם (וכמו שעושין הציירים) בענין שאי אפשר לינטל משם שלם אלא ע"י גרידה, עם שאין אנו בקיאין בכך. 

שם [ד"ה וכתב המרדכי]. עירב האותיות. ר"ל דיבק שנוגעות זו בזו ואין כל אות מופרדת בהקפת גויל. 

[לא ב] שם. ומשני בשולט בשני ידיו אבל באטר אשמאל דעלמא חייב ולא אימין. כצ"ל. 

שם. אין סברא לומר כן שיכתוב סת"מ כהלכתן בשבת ולא יהא חייב. עכ"ל. משמע הא אי פסול הוי ניחא דאינו חייב דכללא הוא כל שפסול מפני שאינו כתוב כהלכתו, בשבת פטור עליו. וצריך עיון דהיא הילכתא רבתא לשבת. ויש לי להשיב ע"ז תשובה נצחת, מהא דקיי"ל בפרק הבונה [שבת קד, ב] אם נטלו לגגו של חי"ת ועשאה ב' זיינין חייב משום כותב ב' אותיות, וכן בנטל תגו של דלי"ת ועשאה רי"ש, והא כתיבה פסולה היא בלי ספק דהויא חק תוכות ואפ"ה בשבת חייב עליה. וטעמא מאי נ"ל משום דשבת ממשכן גמרה ובמשכן בכל גוונא היו כותבין שתי אותיות לרושם וסימן והויא לה מלאכה חשיבא וחייב עליה. רק שלא יעשה כלאחר יד דאין דרך מלאכה בכך ובעינן מלאכת מחשבת. והיינו טעמא דבשמאל פטור גבי שבת. ואי הכי אטו משבת ניקו וניגמר. דלענין כתיבה דסת"מ לא בעינן מלאכה, משום הכי חק תוכות אף על גב דהויא מלאכה לא הויא כתיבה כשרה. ודילמא איפכא  נמי דכתיבת שמאל אף על גב דמלאכה לא הויא כתיבה מעליא היא. ומנ"ל למפסלה דיעבד נמי.  והגע בעצמך הכותב בימין כלאחר יד דבשבת משמע דפטור מי נימא דפסול. ודוק היטב. 
כתוב בתשו' הרמ"ע (סימן ל"ח) שאחד כתב בפיו ופסלו לגמרי. וטעמא לא ידענא, אם כתב כהוגן מאי שנא מגדמת שחולצת בשיניה. ומי כתיב וכתבתם ביד. ואף על גב דלענין שבת  תנן בפרק הבונה [שבת קד, ב] כתב בפיו פטור. הא כתבנא לעיל בדינא דכתיבת שמאל, דליכא למילף משבת פסולא דכתיבת סת"ם. לכן נ"ל שעל כל פנים אם לא נמצאו תפלין אחרים יניחם אפילו בברכה. ונפקא מנה דאם יכתוב ברגל הויא נמי כתיבה מעלייתא. וכמו שנראה בימינו אחד גדם בתולדה שהשלים לו בעל הטבע יתברך חסרון ידיו ע"י אצבעות רגליו שהיה עושה בהם כל מלאכתו, תופר כותב וחותך קולמוס ומפליא לעשות, הכל מתוקן ומכוון, ונראה שכתיבתו כשרה בשעת הדחק מיהא, בפרט אם הוא בימין. ופשוט ג"כ שמעשה הדפוס כתיבה מעלייתא היא וכשרה ע"י אומן ישראל, וכן כתבו אחרונים. אלא שמכל מקום יש לחוש בתפלין למה שכתב במג"א [ס"ק נז] שאי אפשר לצמצם שיהיו כתובים כסדרם. 

שם [ד"ה ואין]. והילכתא תפלין (לא) בעו שרטוט. כצ"ל. 

שם. שהטעם לפי שהן מחופין. עכ"ל. ר"ל כיון שאין הכתב שבהן עשוי לקריאה ואינו נראה לעין ליכא קפידא שיהא כתיבה מיושרת היטב כבס"ת. 

שם ע"ד [ד"ה ומ"ש רבינו ואם]. וגם בתפלין לא מיקרי הדיוט אם משרטטן. כצ"ל. 

שם. מסיני תפלין. כצ"ל. 

שם [ד"ה ונחלקו]. לגרוד כו' שמגרדים כו' גורדים. כצ"ל כולם בדל"ת. מלשון להתגרד דאיוב [ב, ח]. 

[לב א] שם. ופסלה ר' אבהו. כצ"ל. 

דף כ. בטור. ויהא הקלף מעור בהמה חיה ועוף כו'. בתשו' הרמ"ע (סימן ל"ז) הובא בשם הקנה דעור עוף קודם לחיה וחיה משובח מבהמה כו'. ע"כ. באמת אני אומר, אף על פי שדבריו על פי הקבלה, איני מקבל דבר זה. כי נ"ל לפי דברי תלמודנו  כל זה הפוך ואנו אין לנו אלא כפי שסדורים בגמרא בהמה וחיה, דבהמה ודאי עדיפא דלהכי תני לה ברישא. והיינו נמי דר"י תני [שבת כח, א] לא הוכשרו למלאכת שמים אלא עור בהמה טהורה בלבד, דווקא הוא. והיינו לענין קדימה. וכי הא דאשכחן דכותה גבי חזרת [פסחים לט, א] דמצוה בחזרת מהאי טעמא, מדקדמה במתניתין וברייתא. (דכוותה תו פרק מפנין [שבת קכ"ז, א] גדולה הכנסת אורחים מהקבלת פני שכינה מהאי טעמא). ועוף מימרא דר"ה הוא וקמ"ל דלא נימא דפסיל משום דאית ביה נקבי, ומאיס משום דאית ליה פרצי (ותו דלענין טומאה עור העוף הרי הוא כבשר), מיהת ודאי לא עדיף, איברא מגרע גרע בלי ספק. 
ואמנם המצוה יתרה שבחיה ועוף שדמן טעון כיסוי אין זה מועיל להם ואינו נוגע לענין, כי מכל מקום הלא ראינו שלא בחרה תורה בחיה, מפני שהיא בעלת חמס וגזל, ולא צותה להביא קרבנות רק מן הבהמה בלבד, מכלל שמשובחת הבהמה מן החיה שהיא טורפת. וכן אפילו מן העוף לא הוכשרו כי אם תורים ובני יונה, ולא רצה ה' בתרנגולים מפני שנזונים מן הגזל. ושמא גם הקנה לא אמר אלא בעוף הקרב לגבי מזבח, אבל שאר עופות טהורין, אף על גב דמעלו מחיה, מבהמה דילמא לא מעלו. איברא לדידי חיה עדיפא מכל  עופות בכלל, משום דקדמה במתניתא בהדיא. מיהא מסתברא דעור תורין ובני יונה חשיב מדשאר עופות ודאי, אלא שקשה לצייר עבוד עור עופות קטנים כל כך שיהו ראוין לכתיבה. 

דף כ ע"א ב"י [ד"ה שהוא]. בין עור דתפלין. ר"ל עור הבתים דקיל ודאי מגויל דס"ת. 

שם [ד"ה ואם עבד]. דקדושת ס"ת חמורה מקדושת תפלין. עכ"ל. הוצרך לומר כן דלא תיסק אדעתין דתפלין חמירי משום דבעינן בהו כסדרן, קמ"ל. 

שם בטור. ויהיה שלם שלא יהא בו נקב. עכ"ל. משמע דקאי אכוליה קלף דסליק מניה, וא"כ נראה דאיכא קפידא שלא יהא נקב בכל הקלף אף על פי שלא יכתוב עליו ורוצה להניחו פנוי. אבל יותר נראה דלא קאי הכי מסקנא דגמרא, דמעיקרא אמרינן הכי דצריך למבדקיה לקלף דתפלין דילמא מינקיב דבעי למיחש לכתחלה שלא יהא בו נקב כלל בקלף כולו, וטעמא דילמא פגע ביה ולאו אדעתיה. או שיזדמן לו הנקב תוך אות או תיבה או ביניהם בענין שעושה הפסק אם מניח מקומו פנוי. אבל בתר הכי דחי לה תלמודא ומסיק קולמסא בדיק לה, פירוש כשתעבור הקולמוס על הנקב ירגיש אם הדיו עובר עליו. א"כ לא איכפת לן אלא בנקב שבכתב. אבל בנקב שאינו נוגע באותיות אפילו הוא גדול כל שהוא (כל שאינו כשיעור הפוסל בהפסקת אויר שבין אות לאות או בין תיבה לתיבה) ליכא קפידא. והכין חזינא דנהוג עלמא. מ"מ נראה שיש ליזהר לכתחלה מטעמים הנ"ל אף שאינו פוסל כשלא פגע במקום שמעכב. ובפירוש נקב שאין הדיו עוברת עליו נראין דבריו של הר"ב ט"ז ז"ל [ס"ק ז] שלא יהא נראה נגד השמש כפשט הגמרא וכמ"ש מהר"י אכסנדרני. 

שם בב"י. בטביעות עין. כצ"ל. 

[לב ב] שם [ד"ה ניקב רגל]. וכל הפשוטות (כצ"ל) יכול להיות דפסולות אפילו אי קרי ליה תינוק דלא חכים וכו'. עכ"ל. יש לפרש דה"ק דיכול להיות אפילו אם תינוק כו' קרי ליה לא משגיחין ביה. כיון שאנו רואין שלא נשאר כשיעור, אנו תולין שהתינוק צירף שני החלקים המופסקים. שההפסק אינו מעכבו מלקרות האות כאילו הוא שלם. והרי אנו רואין שע"י ההפסק לא נשאר כשיעור. לכן לא מהני קריאת התינוק בכהאי גוונא, אם לא היכא דמספקא לן שיעורא דאות קטנה דהיינו בגוף אחד קצר כגון ירך או רגל קטן. אבל לא במקום שנפסק הרגל או הירך לשתים דהתינוק אינו מוציאנו מידי ספק כנז'. ולפי זה צ"ל בעובדא דרמי דאיפסיקא ליה וי"ו דויהרג דאמר ליה ר"ז אייתי תינוק וכו' על כרחך פירושו דאיפסיק לגמרי, רצוני שלא נשאר מהאות רק ירך קטן למעלה מן הנקב בלבד, שנסתפק בכמותו אם הוא כפי הראוי. ונ"מ ג"כ דאם מכסה חלק אחד המופסק ואינו מראה לתינוק כי אם חלק העליון, סמכינן עליה, דאי קרי ליה שפיר, ודאי אית ביה כשיעור מלא אות קטנה. וכעין זה מצאתי גם לבט"ז ז"ל [ס"ק י] שסבור שכך הוא דעת בעל ש"ע שצריך לכסות חלק התחתון למטה מההפסק. 
אמנם אין זה מוכרח שיסבור הרב"י כן, דוק לקמן במ"ש בשם המאירי ותשכח דס"ל דמהניא הכרת התינוק אף לענין הפסקה. ולזה נראה שנוטה דעת הרב בשולחנו מדסתים סתומי משמע בכל גוונא דנפסק סמכינן אתינוק וא"צ לכסות חלק אחד מן הנפסק לשנים. אבל נ"ל פשוט שדעתו ז"ל היא כשההפסק אינו ברור, כגון שהאות נראית באמצע כחלוקה לשתים, ואינו בודאי גמור שאפשר יש הפרש כחוט השערה הפוסלו או דיבוק כחוט השערה המכשירו בענין שאי אפשר לעמוד עליהם היטב לדונם כמופסקים או כדבוקים, בהא סמכינן אהיכר התינוק, שאלמלא היה חלוק ממש חילוק הניכר היטב, כיון דתינוק דלא חכים הוא, לא היה קוראו כשלם. וסמכינן עליה בהא כי היכי דסמכינן עליה בשיעורא דאות קטנה אף על גב דלגדול  אינה ניכרת. 
ובזה יש ליישב גם כן מה שתמהו האחרונים ז"ל בלשון ההג"ה [סעיף טז] שכתב כגון רגל הא' והאריך בט"ז בזה ושניהם ז"ל הגיהו הלשון כרצונם, ואינו נראה כלל. אמנם במה שכתבתי מיושב היטב וא"צ להגיה לגמרי ואעפ"כ אין זה סותר למה שכתבו הריב"ש ומהרי"ק ושאר פוסקים, שאם אנו רואין שלא נשאר צורת האות כתקנו פסול אפילו אם התינוק קורא אותו כהלכתו, דאיתא להא ואיתא להא, אינהו ז"ל מיירי בשנפסדה צורת האות להדיא בלי ספק, שנראה וניכר היטב לעין מיד. אז ודאי אין אנו צריכין להכרת התינוק. אבל לעולם אם אנו מסופקים כנז' ואי אפשר להחליט אם נפסק רגל הא' או ראשה, ושיהו חלוקים בודאי. אלא הוא באופן שנוגעין ואינן נוגעין וקשה להכירם, שלאדם אחר נראים כחלוקים ולאחר כדבוקים, שצריכין אנו להכרעת התינוק, שהיא המבררת הספק בכל ענין. בין בגדלות האות כשיעורו. בין בדבוקו שיהא חשוב גולם אחד, שאם אינו שלם גמור גם התינוק שאינו טפש אינו קוראו כהלכתו, שאין בו כל כך חכמה לידע לצרף החלקים כנז'. מעתה כל הפוסקים שוים בזה. וכן הב"י ורמ"א שניהם לדבר אחד נתכוונו בזה בלי ספק. וכן משמע בהדיא כדברי בש"ע סעיף כ"ה מסימן זה, כמ"ש לפנינו בס"ד. 
והר"ב ט"ז נסתייע משם ולא ירדתי לסוף דעתו, שהרי מבואר שם ההפך מדעתו וקל להבין. ודבריו ז"ל סתורין מעצמן וכלים מאליהם דחושב להך נפסק המסופק פסול גמור כנשתנה צורת האות, א"כ היאך אומר שאין בזה משום שלא כסדרן, אלא ודאי לא דק. זה ברור. ומבואר גם כן בב"י במקומו. ואף על פי שסימנים מצא לו בדברי מהרי"ק אין ספק שצריך  לפרש לשונו כמו שפירשתי דעת הש"ע, עיין סימן ל"ו בב"י ודוק. וגם לשון המרדכי י"ל על דרך זה דלא הדר ביה לגמרי השתא, דיכול להיות דפסולות אפילו אי קרי התינוק כו' אלא דווקא היכא דניכר ונראה לעין שלא נשתייר לא מהני קריאת התינוק. והוא הדין לנגיעה הצריכה לאותיות שיהו גולם אחד, היכא דידעינן ודאי דאין הרגל נוגע בגוף לא מהני קריאת התינוק, אבל היכא דמספקא מילתא בתרוייהו סמכינן אתינוק ולאפוקי ממ"ש תחלה ודוק. 

שם. [ד"ה ואם נפסק]. איפסק ליה וי"ו דויהרוג בנוקבא. כצ"ל. 

שם. כתב ה"ר מנחם המאירי כו' שעל שני מיני נקבים הם. עכ"ל. ר"ל אחד כזה [ראה תמונה] ואחד כזה [ראה תמונה] 

שם. מצאתי כתוב כו' ויש ללמוד מכאן שיכול להראות לתינוק כל השורה. עכ"ל. איכא למידק למאי נ"מ יכסה הכתב ומה יועיל אם אינו מכסה, כיון שהוא תינוק דלא חכים ואינו מבין ולא ידע מאי דקרי כך לו מכוסה כאינו מכוסה. וי"ל מ"מ מדבעינן נמי דלא יהא טפש, אף על גב דתינוק כי האי זימנין דמתרמי וידע ומבין יותר מתוך  קישור הפסוק כולו, אף על פי שבתיבה אחת לבדה אינו מבין הפירוש, ש"מ שאין קפידא לכסות  אפילו בכהאי גונא. ודיוקיה מדשיערו חכמים נמי בדלא טפש, דמשמע ליה דאית ביה קצת הבנה בפירוש הענין, ולא כמו שמפרשים דלא חכים בפירוש הענין, ולא טפש בהכרת צורת האותיות, אלא טפש דומיא דחכים. וק"ל. 

וכתב במג"א [ס"ק יט] משום מהרי"ט שצריך לכסות מה שלפניו. ר"ל מה שכתוב קודם האות המופסק. 

שם. וא"ת והיכי מכשרינן כו' ועי"ל דהא דמכשרינן בנפסק היינו אחר שנכתב כו'. מה שהקשה בט"ז כאן [ס"ק יד] דברי הש"ע אהדדי, אינו מובן לי. וק"ל. 

[לג א] שם. וגבי איפסיק וי"ו דויהרוג כתב. כצ"ל. 

שם. אף על פי שיש בה שיעור אות פסולה משום דמעולם לא היתה לו היקף גויל. עכ"ל. נ"ל דסתמו כפירושו, דמיירי שאין בה רק כשיעור אות קטנה בצמצום, דעלה קאי וק"ל, משום הכי הו"ל פסול מעיקרו. אבל אם כתב כ"ף או נו"ן פשוטין ארוכין יותר מכשיעור ובלי הקפת גויל בסופן שהרגל מגיע לסוף הקלף, באופן זה יש תקנה לדעתי ע"י שיגרוד מקצת הרגל ותשאר עדיין אות גדולה כראוי לה, דכהאי גונא לא הוי תחלתו בפסול שהרי קודם שמשך הסופר הרגל עד סופו כשהגיע לשיעור הראוי נגמרה צורתה בכשרות ובהקפת גוילו, ומה שהוסיף אחר כך להאריכה יותר מדאי יכול לגרדו ואין בזה משום חק תוכות, ק"ו מנגיעה דשרינן להפריד בכל אופן. דו"ק. 
ודברי מהרלנ"ח בסמוך, צ"ל כמו כן דפסל כשלא היה נשאר כשיעור אחר הגרידה. דוק היטב. ושוב מצאתי כן לבמג"א להלן בס"ק כ"ז. אבל לא ביארו כל צרכו. עמ"ש (בס"ג) [בס"ק ג] בשם ר"ד, וכ"נ ממ"ש הרי"א להלן במחיקת היתר. וק"ל. 
אחר זמן נזדמנה לי תשו' רמ"ע. ראיתי (סימן ל"ו) שהעתיק מן הירושלמי, היה הגימל מבלה את הגויל (פירוש שהוא בסוף הגויל ואין לו הקף גויל) אם גורדו ונשתייר ירך קטנה כשר הרי בהדיא כשמעתין. אף על גב דהרמ"ע פליג עלה, לא משגחינן ביה לסתור דבר מבואר בתלמוד. והוא יצא לחלק בחנם, על החלוקין אנו מצטערים. לכן מ"ש בש"ע סי"ו שאם רגל הכ"ף מגיע בסוף הקלף כו' פסול, צריך לחלק בו כנז' שאם הכ"ף ארוכה יותר מצרכה, שהרי כבר נכתבה כהלכתה, קודם שהאריכה והמשיכה עד סוף הקלף כגון זה יש תקנה ע"י גרידת היתר מכשיעור באורך, באופן שישאר ארכה המספיק לה ולהכשירה ע"י היקף גויל, ולא גרע מהפרדת הדבק או הארכת אותיות והמשכתן (אך בזו באמת איני מודה כמש"ל) זה פשוט בעיני (במג"א כמדומה שכח כאן דברי עצמו) ועשיתי מעשה כהאי גונא. עיין שאילת יעבץ (סי' קי"ט) גדולה מזו. 

כתב במג"א [ס"ק כג] ונ"ל דאם נטף שעוה וסילקה מותר. עכ"ל. ולי נראה שאפילו קודם שסילקה לא נפסלה בכך, ולכן אם נמצאת טפת שעוה על הס"ת בשבת אין למנוע מלקרות בו בשביל כך, אף על פי שאינו יכול לסלקו כדאיתא לקמן בסימן ש"מ [סעיף ג],  מ"מ אין כאן בית מיחוש. והרי למה זה דומה, לאם היה מונח דבר מוקצה על הספר שאין יכול ליטלו משם, שלא בשביל כך נפסל הס"ת מלקרות בו משום איסור שבת דרביע עליה, וה"נ כיון שאין טפת השעוה מבטלת הכתב כמ"ש לעיל, אין שום פסול בגופו. ועוד דהו"ל ראוי לבילה, וכיון דרשאי להסירו ואין בכך כלום אפילו לא הסירו אינו מעכב. כמ"ש הרשב"א בגדולה מזו לענין נגיעה, ק"ו בנ"ד שאין בו חשש פסול לגמרי. רק מניעת ראיית האות המכוסה בשעוה שאינו אלא כשאר הספר הנגלל ואינו נראה. על כן נראה פשוט שמותר לקרות בו בלי פקפוק אפילו לא ניטל השעוה. 
רק בתנאי שלא יהא במקום הפרשה שמצותה לקרותה אז. דכהאי גונא צריך עיון, משום דאסור לקרות אות אחת שלא מתוך הכתב. אלא שמצינו שהתירו רז"ל [יומא ע, א] לקרות על פה ולא לגלול ס"ת בצבור, וי"ל ודוק. וא"כ נלמוד גם כן לסייע דעת המתירין לקרות מתוך ס"ת מוטעה. ואני הבאתי משם ראיה ברורה להפך. 
אבל באמת נ"ל שיבוש להוכיח כן מסוגיא דיומא, דהתם היינו טעמא דאתי כבוד צבור ודחי איסור קריאה בעל פה, משום דחובת היום כבר נקרא פעם אחת, ובעשור שבחומש הפקודים אינו אלא תוספת, לכן הקלו בה בכך, ואף היא אינה חשובה קריאה גמורה משום כך כי על כן אינה טעונה ברכה (עמש"ל סימן קמ"ג בס"ד) משא"כ קריאה דס"ת בצבור אי אפשר אלא בברכה עיין סימן הנ"ל. לכן בהכרח להוציא אחרת כשנמצא טעות ורוצים לקרות ולברך כדין וכהלכה לפי שצריכין לגמור פרשת היום. וכן הדבר בטפת שעוה עם שאינה פוסלת מ"מ כשצריך לקרות באותו מקום ואינו יכול לקחת השעוה משם משום ממרח, ולקרות התיבה המכוסה בעל פה אינו רשאי, גם לא לברך על הקריאה כנ"ל. אם כן מה יעשה, בודאי דלא סגי בלא הוצאת ס"ת אחרת. 
מיהו כשאפשר להסיר השעוה כשנתיבש ע"י דחיקה באצבע מאחורי הס"ת נגד השעוה, שבאופן זה עשוי הוא לפול מאליו, נ"ל שרשאי ומותר לעשות כן ואין בו בית מיחוש. ואם השעוה במקום שאין קוראין בו היום, פשוט מאד להתיר לקרות באותו ס"ת, אף על פי שאי אפשר להסירו בו ביום משום איסור שבת דרביע עליה, לית לן בה מאחר שאין פסול בגופו. 

ע"ג [ד"ה כתוב בסמ"ק]. וצריך לגרוד כל האותיות הנדבקות. כצ"ל. 

שם קרוב לסופו. אף על גב שלא מחקה כולה הוי שפיר חק יריכות. כצ"ל. 

שם. אבל גבי עשה רי"ש כמין דל"ת כו' וצריך שיגרוד את כולה. עכ"ל. לא ידענא מאי טעמא, דהא הגג בכשרות נעשה, ומאי שנא ממ"ם שנדבקה שא"צ לגרוד רק החרטום, הכא נמי סגי ליה בגרידת הרגל. ואין לומר משום דהפסול הוא במקום דיבוק הירך בגג בזוית, משום הכי אין תקנה הנז', דהו"ל כהא דאיתא בירושלמי עירב האותיות למעלה פסל, וכפירוש הרשב"א דאם נדבק נו למעלה פסול, ואי אפשר לגרוד דהוי כחק תוכות כדאיתא לעיל. הא לא דמי, דהתם כשהנו"ן והוי"ו נוגעים למעלה לא נכתב כלום בהכשר ועל כרחו צריך הוא לגרור ולמחוק הראשון, משא"כ בשאר אותיות שיש משך בגגיהן שנגעו זה בזה, אפשר דא"צ רק למחוק מקום הנגיעה, והתם לא קאמר אלא לאפוקי דלא סגי בהפרדת הנגיעה בלבד, כשהיא בראש האות, אבל אם נוטל עמו קצת מהדבוק עד שמבטל צורתו א"צ למחוק הכל כי יתר הגג ממקום הנגיעה ואילך נכתב כדינו. ותו הא לא פסק שם הרב"י כהירושלמי אלא סתם והתיר להפריד כל נגיעה בין בסוף בין בראש האותיות, ומדלא מפליג משמע דלא שנא בכל גוונא שרי להפרידן. כל שכן הכא במוחק כל הירך שנוטל גם כן מקצת הגג שכנגדו, שהדעת נוטה שיספיק זה, ולא יצטרך למחוק כולו. וצריך עיון. 

כתב בט"ז [ס"ק טז] דל"ת במקום רי"ש אין תקנה למחוק התג. פירוש ע"י המחק אין תקנה. אבל אם רוצה להוסיף עליו דיו לעשותו עגול ודאי ש"ד. עכ"ל. ולדידי צ"ע בהא אי שרי משום דהוי כתב על גבי כתב. וכבר כתבתי לעיל דלא הוי כתב ולא אתי עליון ומבטל לתחתון, א"כ יראה דאין תקנה אלא דווקא ע"י גרידה, כשכבר נקרא עליו שם אות אחרת ששוב אי אפשר לשנותו ולתקנו ע"י קולמוס בלבד, ודוק. ומ"ש מ"א [ס"ק כד] בשם רי"א וריב"ש, י"ל דילמא לא שרי אלא בדומה קצת, ולא בנשתנה צורת האות ודאי מיירו, ובנגיעת כל אורך גופי האותיות פוסל הרב"י אפילו לענין כתיבת גט, כל שכן לתפלין. ונראה דבנגיעת ראש יו"ד לאיזה אות שהוא, אף על פי שאינו נוגע אלא בראשו של אות האחר, פסול, דהו"ל כנוגע בכולו, כיון שכל משך גוף היו"ד נוגע. ועוד דהו"ל נמי עירב האותיות למעלה, דפסול להירושלמי, ותרי קולי לא מקלינן בה. 

כתב במג"א (סקכ"ו) בשם רי"ל, דאף להרא"ש דאוסר לקדור האזכרות, מותר לקלפו (כשצריך למקומו) ולכתוב במקומו (את הנשמט שם) או למחוק (כצ"ל), אבל התוספות כתבו כשגרד השם אסור לכתוב דבר אחר במקומו. עכ"ל. ונ"ל דהיינו כשהיה השם יכול להשאר שם שקנה מקומו מדין בית יד ואחיזה, אבל שלא במקומו, ר"ל כגון שהיה כתוב שם בטעות, לא קנה מקומו ולא קדשו השם מתורת בית יד, מותר לכתוב במקומו, ואפילו גרידה דשם עצמו כהאי גונא, חומרא בעלמא היא, עמ"ש בס"ד בשאילת יעבץ (סימן קנ"ג). 

ע"ד [ד"ה תשובה]. ולא שימחוק [מקצת] אות אחת וישאר הנשאר אות אחרת. עכ"ל. דאע"ג דמקצת הנשאר נכתב כך בצורת וי"ו קודם שנגע בגופו ונעשה עי"ן, מ"מ הא בעינן דווקא מעשה בגוף האות הנשאר כדלעיל. 

[לג ב] שם. והיכא שנגעו רגלי הה"א והקו"ף. עכ"ל. כתב במג"א (בסימן ל"ו [ס"ק ב]) בשם הריב"ש, דיש מקומות נוהגין להכשיר, והביא עוד בשם מהרי"ט דבמקום שאין ס"ת אלא זה יש לקרות בו ולא יברך, והדר אחיך עליה דלא הועיל כלום דבכל ס"ת פסול קורין בלא ברכה. עכ"ל. ולענ"ד נתעלמה הלכה מהרב ז"ל דקיי"ל ס"ת שאי אפשר לתקנו ולהגיהו טעון גניזה, עיין יו"ד סי' רע"ט, אם כן הכא דאין לו תיקון דהו"ל חק תוכות הועיל טובא שא"צ לגנזו כפסול גמור, ושרא לן עורבא. והא דשרו מקצת פוסקים למקרי בס"ת מוטעה אפילו בברכה, היינו כשנזדמן טעות שיכולין לתקנו, ובשעת הדחק כגון שאין שם ס"ת אחרת דווקא. ולדברי אותן המתירין דווקא בברכה קורין בו. ולא ידעתי היכן מצא זה החדוש, שקורין בס"ת פסול בצבור בלי ברכה. ואפילו מהרי"ל לא התיר אלא בקריאת ספקא דיומא אבל בקריאת חובת היום מי קאמר. עמ"ש בס"ד ס"ס קל"ז, שאף דבריו דחויים, אבל מעולם לא שמענו מי שיאמר שקורין בצבור חובת היום בלי ברכה. ועמ"ש לקמן סימן ל"ו בס"ד. 

שם. ואם נגע רגל האל"ף בגג האל"ף או פני האל"ף בפנים בגג שתחתיה כו' פסולים. עכ"ל. האגור קורא לקו אמצע של האל"ף גג לפי שהוא נמשך ועולה וסוכך על הרגל כגג. ובערך היו"ד העליונה נראה הגג עובר תחתיה. ופסל כל נגיעת יודי"ן הללו בירך האל"ף יותר מהראוי לפי שאין להדביקן כי אם בדקות שלהן כדאיתא לקמן בב"י סימן ל"ו. 

שם. ופשוט (כצ"ל) הוא ומיהו בגרידת מה שנעשה בפסול. כצ"ל. 

כתב במג"א [ס"ק כט] דווקא שנגעה יו"ד עצמה באל"ף, אבל אם קוצה השמאלית של יו"ד נוגעת באל"ף כשר. ולי נראה דהוי שינה בצורת האות דפסל בודאי. ואף גבי גט יש מחמירין. וכן כתב הריא"ס בהדיא הובא בב"י ס"ס ל"ו כמ"ש שם דאם נוגעים יותר מדקות שלהם פסול. 
ומ"ש במג"א דהא אפילו בלא הקוצה מיקרי יו"ד, זהו לפ"ד הריא"ס לקמן בסימן ל"ו, אבל לדעת האגור (וכן לרדב"ז עמ"ש שם) שם, אין שמה עליה, ואם לא עשאו מתחלה אין לו תיקון בתפלין כמ"ש שם. אבל מ"מ בין למר בין למר פוסלת נגיעת הקוץ בגוף האות כנ"ל. ולא ידעתי מה מועיל אם נקרא יו"ד בלא זה, אם לא. וכי מה זה ענין לנגיעת הראש באות שלא במקום דיבוקו דפסולו משום שינוי צורת האות, אם כן לא יהא אלא טפה או נקודה שאינה צריכה כלל שנדבקה באות והפסידה צורתו, הלא ודאי שפסלתו ודמיון זה אם נגעו ראשי הצד"י או השי"ן וזולתן זה בזה, בלי ספק שינה צורתו מיקרי ופסול, וה"נ אפילו את"ל שאינו צריך קוצה לגמרי אפ"ה פוסל אם נעשה בנגיעה וכנ"ל. דוגמא לדבר אותה שאמרו בירושלמי לענין הזכרה (לקמן סימן קי"ד) לא דמי ההוא דמצלי ומיקל לההוא דלא מצלי ולא מיקל. ובהלכות טריפות [יו"ד סי' מ"ג] ניטל הטחול כשר, ניקב בסומכיה פסול. וכן בניטלו הכליות [כשרה] והקטינו [טרפה, בסי' מ"ד] ושניטלה צומת הגידים [טריפה, בסי' נ"ו] ונחתך הפרק למעלה מצומת הגידים [כשר, בסי' נ"ה], ודכוותה טובא. 

שם [ד"ה כתוב בהגהות]. אין תקנה לתקנן דמאחר דכבר אין שמן עליהן. כצ"ל. 

שם. די"ל דלא פליג אהר"ם. כצ"ל. 

שם. ואף על פי שכתב דאפשר דאשירי קאי נמי אהא דכתב בתר הכי דצריכין היודי"ן כו' להיות דבוקים כו' מ"מ מדבריו (כצ"ל) משמע שיותר נ"ל לומר דלא פליג. והכי מסתברא דלא פליגי אלא איתא להא ואיתא להא, דודאי אם נראה לעין שאינם דבוקים לגמרי אי אפשר לתקנם בתפלין אליבא דכ"ע דגם הר"מ לא קאמר אלא כשנעשו באופן שנוגעין ואין נוגעין, הוא דסגי בהכרת תינוק, דבהכי סגי ולא בעינן נגיעה ודבקות יותר מזה, וכל מה שמדביקן יותר מזה לרווחא דמילתא עושה שיהו ניכרים היטב והא בלחוד הוא דקשרי. וכבר זכרתי שכן הוא דעת הרב בש"ע והוא המחוור. 

דף כ"א ע"א שם. משמע מהכא תלייה דווקא. כצ"ל. 

שם. אותיות ותיבות שנמחקו קצת כו', שרי להעביר הקולמוס על הכתב להטיבו כו', לא חשיבא כתיבה שלא כסדרן. עכ"ל. ואם קפצה הדיו ממקצתן ולא נשאר רק רושם מחלודה נראה פשוט שאינו כתב, ואי אפשר לתקנו ע"י העברת קולמוס. וכן כתב במג"א [ס"ק לט] דהוי שלא כסדרן. ואין לומר יעביר הקולמוס על הפרשה כולה, דמכל מקום לא מהני אם לא קפץ הדיו מכולה, דמה שמעביר הקולמוס על האותיות הכתובים כתקנן וקיימים עדיין אינו כתב כמ"ש למעלה. ולא נתבטל הכתב התחתון כלל. ולגבי הני דקפץ הדיו מעליהם חשיבא העברת קולמוס כתב חדש, והו"ל שלא כסדרן. ומודינא היכא דקפצה מכולה. ועדיין צריך עיון, משום דמחזי כמנומר. כדאמרינן [גיטין נד, ב] גבי אזכרות שכתבן שלא לשמן. ומהאי טעמא אפילו לא קפצה לגמרי ועדיין רישומן ניכר, לתסרא העברת קולמוס בכולה או אפילו ברובה. ואפשר דרובה גרע לענין זה מכולה, דשמא בכולה תו לא הוי מנומר דאין נימור אלא במקצת הכתב, שאינו דומה לשאר הכתב. והיינו טעמא דאזכרות שאין להם תיקון משום דמחזי כמנומר לגבי שאר הכתב וק"ל. מ"מ ודאי שהעברת הקולמוס לעולם ניכרת אפילו כל הספר כן ואינו הידור מצוה. 

שם. וכתב הר"י אסכנדרני שמצא כתוב כן בשם הרא"ש. כצ"ל. 

שם. דל"ת דומה לרי"ש אין יכול לתקנו אח"כ בקולמוס דאין כאן כתיבה על הסדר. עכ"ל. משמע הא על הסדר דהיינו אם עדיין לא כתב לפניו יכול לתקנו גם בקולמוס לחוד. ואני כתבתי לעיל על הט"ז שצל"ע. דנ"ל שאין נכון לעשות כן אפילו כסדרן משום דהוי כתב על גבי כתב ועליון כמאן דליתיה חשיב. ואין לומר דכתב על גבי כתב דלא חשיב, דווקא כשכותב פעם שניה על צורת האותיות, כמו שהן כתובות מתחילה, שמעביר הקולמוס עליה ואינו משנה אותן בכלום, משא"כ היכא דמשני בצורתן, כי הכא דמעיקרא דלי"ת והשתא רי"ש, להוי מעשה לבטל מיד מעשה כתב הראשון. דמנ"ל לומר כן. הא לענין שבת לא מפלגינן בהכי. והכי מוכח בתוס' פרק המביא [גיטין יט, א] ד"ה דיו על גבי דיו. ועיין לקמן מ"ש בסי' ל"ג על המג"א. ואפשר דהריא"ס ס"ל נמי כנ"י דלעיל דכתב עליון מבטל לתחתון. אבל יותר נ"ל דלא נחית לפלוגי בהכי, ובדרך את"ל קאמר דאפילו למ"ד כתב עליון מבטל לתחתון מ"מ אין יכול לעשות כן בשלא כסדרן. 

[לד א] שם. בשעת (כתיבת) האזכרות. כצ"ל. 

שם. ולפי דעת בעל התרומה. כצ"ל. 

שם [ד"ה וכתב הר"י אסכנדרני סופרי]. ומיהו אם לא הקדים לא פסל. כצ"ל. 

שם. שהשי"ן נעשה ראשון. כצ"ל. 

שם בסוף העמוד [ד"ה ומ"ש ואם]. אם לא יגרוד כל מה שכתב מן הטעות ולמטה. כצ"ל. 

ע"ב. ובלבד שלא יגרוד אחד מן השמות. כצ"ל. 

שם. ולענין הלכה נקטינן כהרמב"ם דלא שבקינן פשיטותיה דהרמב"ם. עכ"ל. והכי מוכח נמי מפירש"י גבי וי"ו דפטר חמור דהוה גהיט מתפלי דרבא, וכמ"ש בסמוך. 

שם [ד"ה כתב הר"י אסכנדרני וכשבא]. ואל יקשה לך מוי"ו דחמר (כצ"ל) דהוה גהיט כו' דמשמע דכשרים היו התפילין מדמונה אותה בכלל הרעות כו' דהתם הסופר אחר שכתבו מלא כו' ומחק היתר. עכ"ל. גם רש"י ז"ל פירש כך. ונ"ל טעמו משום דלא מסתברא ליה שהיו תפליו של רבא פסולין עד עכשיו, שהוא דבר זר שאדם גדול כרבא יכשל במצוה חמורה כזו שלא יצא ידי חובתו בהנחת תפלין עד שבא בר הדיא. ואלמלא הודיעו היה נשאר בלי מצות תפלין. ועוד דהא קאמר דחזי ליה, משמע שהיה משגיח מאד לבדקן היטב, אלא ע"כ כשרים היו, ופתרון בעלמא הוא שפתר לו ונזדמן כפתרונו. ולא הבנתי מ"ש הריא"ס דמשמע ליה דכשרים היו מדמונה אותה בכלל הרעות כו', דלטעמיה מאי רעה גרם לו בפתרון זה מאחר דכשרים הם בכך, אולי ר"ל דמאחר שמונה אותה בכלל הרעות, צריך לומר עכ"פ שגם בזו לא היה שום טובה, ואי איתא דפסולין היו אין לך טובה גדולה מזו, אבל אי איתא דכשרים הן, די רעה במה שלא פתר לו לטובה כמ"ש לאביי, ואף על פי  שלא גרם רעה בפועל ע"י פתרון זה, מכל מקום מניעת הטובה הויא רעה. וק"ל. ושמעינן מהא דאם כתב על הגרד כשרה כנז'. 

שם. אמנם במה שאפשר למחוק היתר ולהמשיך האות הסמוכה לה כו' זה ודאי מותר. עכ"ל. עם היות שאיני כדאי להרהר אחרי הרב בהיתר זה, בשגם אין לי ראיה לסתור, מכל מקום אני חוכך בדבר. ונ"ל קולא בלי ראיה מכרחת, כי ההמשכה והארכת האותיות הוא מעשה גדול בגוף האותיות באופן זה שגורם להכשיר הפסול, הדעת נותן שיהא נמנע בשלא כסדרן. 
ובמג"א [ס"ק לג] הוסיף לומר בתיבה כפולה שאם יגרדנה יהא חלק ט' אותיות, ויהא פרשה במקום שאין פרשה, שמותר להמשיך אות ה"א, אף על פי שלא יהא הרגל בסופה. וצל"ע כי  היקל שתי קולות, לפי שדין רגל הה"א להיות בסופה, ותרי קולי לא מקילינן. 

שם [ד"ה וצריך שיכתוב]. מגרס גריסן. צ"ל. 

הרב בהג"ה [סעיף לב] כתב דצריך להניח מעט חלק בין פסוק לפסוק. ובכנסת הגדולה כתב עליו דצריך עיון דהוציא זה מהריב"ש ולא משמע הכי. אלא אדרבה מוכח בריב"ש דלכתחלה אין להניח חלק כלל. כן כתב מ"א [ס"ק מה] בשם ספר הזכרונות וכנסת הגדולה. ולא ראו דברי הרב בד"מ [ס"ק ח] שזכינו לו, ובו מבואר שמן הרוקח יצא לו דבר זה, שכתב כן בפירוש, ולא שבקינן מאי דאתמר ברוקח בהדיא משום דיוקא דדייקינן בלשון ריב"ש. ואף על גב דבמג"א הסכים שאין להניח חלק כלל, לא ידענא מאי  ראיה מייתי מדאיתא בגמרא [קדושין ל, א] דלא בקיאינן בפסוקי, דלטעמיה תקשי נמי הא דאמרינן [שם] דבחסרות ויתירות לא בקיאינן ולייתי ס"ת ונחזי הי מלא הי חסר, אלא על כרחך דליכא למסמך בהא אסתם ס"ת דאין כולן שוין בחסרות ויתרות, דאשכחן בהו פלוגתא בדוכתי טובא, משום הכי ליכא למיקם עלייהו שפיר בכולהו, ואפילו הכי במאי דבקיאינן עבדינן כבקיאותא דילן, ה"נ הוא בפיסוק הפסוקים, דלעולם דינן בחלק אלא דלא בקיאינן בכולהו. ומיהו בפסוקי דידעינן בהו, על פי הקבלה הבאה לנו מאבותינו ז"ל בלי פקפוק, נעביד להו חלק, כי היכי דאזלינן בתרייהו וכתבינן מלא וחסר אפומייהו, ולא חיישינן דלא הוו בקיאי, ושמא נעשה חסר מלא או איפכא. אף על גב דהקפידא יותר גדולה ודאי  בחסר ויתר, כמ"ש רז"ל [ערובין טז, א] שאם חיסר או ייתר אות אחת, לא נמצא מחריב העולם. כל שכן בחלק דלא אתמר להדיא. ואדרבא אפילו באמצע פסוק אינו פוסל כלל, כל שאינו כשיעור הפסקת פרשה, היכי לא ניקו ונסמוך עלייהו, אף על גב דלא ניהוו נמי בקיאי בכולהו, דלתלמודא נמי לא הוי מספקא מידי בפסוקי דילן, דודאי פסוקים גמורים הן, אלא משום דלבני מערבא איכא פסוקי דפסקינהו לתלת, ואהני קאמר דלא בקיאין בגוייהו. ומפסוקים שאין להם הכרע גם כן אין להרב במג"א ז"ל הכרע לנ"ד ויש דוגמתו ברבים מהכתובים שנקשרים לסוף פסוק הקודם, כמו [בראשית כג, יח] לאברהם למקנה. וק"ל. 
לענין מ"ש במג"א (ס"ק מ"ז) בשם משאת בנימין, שאם כתב אלהנו בלא יו"ד, מותר לתלות היו"ד. לא נהירא. עמ"ש בשאילת יעבץ (סימן קנ"ב). 

בטור. ויעשה כל פרשיותיה פתוחות, דהיינו שישאר בסוף השטה חלק כדי ג' תיבות של ג' אותיות. ע"כ. הרב"י כאן ובש"ע [סעיף לו] נשתמש בלשון קצר לשער בט' אותיות. אך הלבוש [סעיף לו] האריך לשון כמדת שניהם ואמר שמניחין חלק ט' אותיות דהיינו כדי ג' תיבות של שלש אותיות. וצ"ע דכה"ג י"א אותיות הוא דהוי, ואי סבר ט' אותיות גדולות כמו אשר הול"ל תשעה אותיות סתם, או ג' תיבות של שלשה אותיות תסגי ליה כלישנא דטור, ומלישנא יתירא משמע דקפיד נמי אריוח שביניהן, וזה לא שמענו. נמצא שלש חלוקות בדבר. 

ע"ג בב"י [ד"ה ולא]. יוצאה מחברותיה. צ"ל. 

שם. אבל בדיעבד נראה דלא מפסלי בהכי. וצ"ל דמ"מ איכא קפידא טפי בשלש. וק"ל. 

[לה א] שם [ד"ה ויעשה]. וקשיא לי מדאמרינן בהקומץ כו' ואם עשאן (סתומות) [פתוחות] כשרה כיון שאינן סמוכות בתורה. עכ"ל. עיין בט"ז [ס"ק כה] שחשב לתרץ קושית הרב"י ודבריו מוטעים שם בדפוס (וכצ"ל דאי אס"ת כו' דאה"נ דמס"ת אין עושין, אפי' את"ל מורידין משום כו' דהיינו אין מורידין אע"כ כו', ואמאי הא תפילין בסתומות ומזוזה בפתוחות מדלא משני הכי נמי (ר"ל בתפלין נמי כשרים בדיעבד בפתוחות) אלא כו'). וכלל כוונתו דהלימא מסייע רצה להוכיח גם מתפלין דבמזוזה בעינן סתומות, ודייק נמי מתפלין הא מורידין עושין, ואמאי תפלין סתומות נינהו, אלא מוכח דמזוזות נמי סתומות, ומדלא משנינן דילמא לעולם מזוזה לא בעינן סתומות. והא דדייקת הא מורידין עושין היינו בשכתב התפלין פתוחות כהאי גונא הוא דעושין מהן אי לאו טעמא דאין מורידין, אלא שמע מינה דתפלין פתוחות פסולין אפילו בדיעבד. כך הבנתי מנטיות כותלי דבריו החסרים, ומעקימת שפתיו ניכר שזוהי כוונתו. 
ואיברא דאיכא למידק עליה דהיכי אפשר לפרושי הכי, דדייק הא מורידין עושין מתפלין מזוזה, והאיך רשאי לעשות כן לכתחלה והא מזוזה בעינן שתהא כתובה כולה בדף אחד ותפלין הן בשני דפין, ואף למאי דקיי"ל כתבה בב' דפין כשרה, מכל מקום לכתחלה מיהא צריך דף אחד, ואם כן אפילו מורידין נמי אין עושין. ועל כרחך דיוקא דעושין לכתחלה משמע דאלת"ה אלא דיעבד לא מצי לסיועי מידי דמצות מזוזה בפתוחות לכתחלה. ודוק. אלא ע"כ לא מסייע אלא מס"ת בלבד ומנה הוא דדייק הא מורידין עושין. 
ומ"ש הרב ט"ז דא"כ לישני דאה"נ דמס"ת אין עושין משום סתומות, לאו דיוקא הוא לגמרי, דהא ברייתא נקטה חד טעמא לתרוייהו ותפלין דומיא דס"ת, ותו דהא בלא"ה משני שפיר. 
איברא לדידי לק"מ מאי דקשיא לרב"י ממזוזה. כי העיקר בתמונת פרשה פתוחה וסתומה אליבא דר"מ, אין הקפידא אלא בצורת התחלת הפרשה, שאם היא פתוחה בהכרח תהיה בראש שיטה, ואם סתומה היא תתחיל באמצע שיטה. והשתא ניחא טובא דבתפלין צריכין להיות ג' פרשיות ראשונות פתוחות, לענין התחלה בראש שיטה. ואחרונה סתומה להתחיל באמצע שיטה כמו שהן בתורה, ולפיכך אם שינה פסול. והא דמכשרינן במזוזה כי עבדינהו פתוחות, ה"פ שהניח חלק כדי ט' אותיות בסוף פרשת שמע, שהוא ג"כ אחד מתנאי הפתוחה שלאחריה, אם שינה בכך לא פסל במזוזה, והוא הדין לתפלין, דשוין הן בזה, אבל בהתחלה לעולם פסל בשניהן אם שינה ממה שהן כתובות בתורה. זה נ"ל ברור בדעת הר"מ. 

שם. ופרשת והיה אם שמוע מתחילין מאמצע שיטה עליונה ומניח לפניה כדי לכתוב ט' אותיות. עכ"ל. צ"ע מה טעם בהנחת חלק ט' אותיות לפני פרשת והיה אם, הא אפשר נמי בפחות מט' אותיות והויא סתומה אליבא דרמב"ם, ואפשר דכשרה נמי אליבא דהרא"ש דמודה דהויא סתומה בכהאי גונא, כנראה ממה שכתב בי"ד סימן רע"ה, ומזה הטעם כתב בט"ז [ס"ק כו] לעשות תמונה זו כדי לצאת גם כן ידי חובת דעת הרא"ש. אבל לא נתקררה דעתי, איך לא שתו לבם לתמונה זו כל גדולי עולם כהרי"א והרי"ח והרב"י ז"ל, פה אחד דברו הנביאים שאי אפשר לעשות פרשת והיה אם [שמוע] סתומה אליבא דתרוייהו ולנמנע יחשב אצלם אף כי קרוב הדבר מאד, מה ראו על ככה ומה הגיע אליהם לומר כך, והם העידו גם כן שרוב הגליות נהגו כמנהגם. לכן נ"ל פשוט שבודאי לא נעלם מהם ז"ל שיש להרמב"ם עוד צורת סתומה הנז'. אבל שפטו שאי אפשר לעשותה בתפלין שכל הפרשיות מתחילות בראש הדף, וחשבו שמא לא נקראת סתומה באותה תמונה, שנעשה שיעור החלק ע"י צירוף סוף שטה עם תחלת שטה אלא דווקא בדף אחד, משא"כ בראש דף וסוף דף לא יצטרפו שני החלקים האלה, רצוני סוף שטה תחתונה וראש שטה עליונה, לעשותה פרשה סתומה אלא אינה סתומה ולא פתוחה באופן זה מהצורה, אליבא דכ"ע, (וראיה מפרשיות דראשי ספרי החומשים, כמש"ל בב"י בשם קרית ספר) דלהרמב"ם אם היא פתוחה בהכרח תתחיל בראש שטה ואם היא סתומה צריכה לפניה חלק ט' אותיות ולא יצטרף חלק של שטה שלפניה אלא דווקא בעמוד אחד. ולהרא"ש אי פתוחה היא לא סגי בלא שיעור חלק של ט' אותיות, ואי נמי סתומה תהוי אף על גב דאפשר דמודה נמי בצירוף השיעור כנז', היינו נמי בדף אחד לא  ע"י שני דפין, משו"ה חשו דלא תיתי דלא כמאן, ודטבא עבדי דבהכי ודאי נפקינן י"ח הרמב"ם לגמרי. ואי נמי הוו כולהו פתוחות כהאי גונא, כדס"ל להרא"ש, מכל מקום האיכא מ"ד דכשרין בכולן פתוחות כדאיתא בהג"ה דש"ע [סעיף לו] וכדדייק נמי הרב"י מהגמרא דלעיל, אם כן ממ"נ שפיר עבדינן אי כהרמב"ם בכולה מילתא, ר"ל בשלש פתוחות וסתומה אחת ובצורתן, ואי כהרא"ש ודעמיה דפליגי עליה דרמב"ם ז"ל בתרוייהו. ע"כ ודאי מנהג ותיקין הוא. ויישר חיליה דהרב בעל הלבושים שרצה לבטל מנהג בני אשכנז ולהנהיג כדעת בני א"י, כמ"ש האחרונים ז"ל בשמו. 

שם ע"ד בראשו [ד"ה וכתב מהר"י]. ופתוחות והיה כי יביאך. כצ"ל. 

שם. ויצטרך לדעתו שבעמוד והיה אם שמוע יניח (שטה) א' חלק. כצ"ל. 

שם. להורות על פתחות הפרשיות. כצ"ל. דבשל ראש שהם. צ"ל. 

שם. ואיני יודע מה ענין היכר פתוחות וסתומות, לענין כתיבה כסדרן. עכ"ל. פשוט שגם מהרי"א ז"ל לכך נתכוין, דהיינו דקשיא ליה. משום הכי קסבר דהכי קאמרי דבשל ראש שהן ד' קלפים אין להקפיד בסדר כתיבת פרשיותיהן אם פתוחות אם סתומות, לפי שאין ניכרת בהם צורת הפתוחות והסתומות בד' קלפים. איברא לאו מילתא היא, ומאי פסקא, מי לא משכחת נמי דכתבן בקלף אחד וכשרין כדאיתא לקמן. ותו קשיא עליה הא דקיי"ל בשל יד אם כתבן בארבעה קלפים כו' יצא, וכן יכול לעשות מד' פרשיות של ראש תפלה של יד כדלקמן. אי הכי מאי שנא, האיכא קפידא בשל יד טפי, בשינויא דפתוחות וסתומות, מאי איכא בין הני להני. ועוד הא הר"מ פסיק ופסיל להו סתמא, ודאי לא שאני ליה בין של ראש לשל יד בהא. 
וראיתי במג"א [ס"ק מט] שהעתיק לשון הכלבו והסמ"ק שכתבו שאין להקפיד בשל ראש בסתומות ופתוחות. ואיני יודע אם העתיק לשון זה מגוף אותן ספרים (שאינם בידי) או שינה הלשון כפי הבנת מהרי"א. כי באמת הלשון של הספרים הנז' כפי שהובא בב"י, עם היות שמהרי"א ז"ל הבינו כנז' מפני הקושיא שזכר הרב"י ז"ל. אמנם לענ"ד הבין בדבריהם הפך האמת בכוונתם, והבנת הרב"י אמיתית, ובלי ספק שנתכוונו לומר שאין כתיבת סדר פרשיות מעכב בשל ראש. ואפ"ה לא תקשי עלייהו מ"ש הרב"י דבר תימה הוא בעיני כיון דתניא במכילתא כו', דאינהו ז"ל מוקמי להמכילתא בפסוקים שכתבן שלא כסדרן. אבל אם הפרשה כולה נכתבת כסדרה אף על פי שאין הפרשיות כתובות על הסדר ליכא קפידא. 
וגדולה מזו שמענו להתו' שכתבו בהקומץ (דף ל"ב א) שאפילו במזוזה שהיא בדף אחד משמע להו דכשרה כהאי גונא, כל שכן בתפלין של ראש שהן בד' קלפים. ואפשר שכל הפוסקים שוין בזה, ועכ"פ אין כאן דבר תימה וזר כלל. וכבר הביא הט"ז בי"ד סימן ר"צ [ס"ק א] דברי התו' הנז' ע"ש, והתימה שלא זכר מזה מאומה כאן בראש הסימן כשכתב הרב בהג"ה [סעיף א] שאם שינה בסדר כתיבת הפרשיות שפסול. וצ"ע לדינא, כיון דלהתוספות אפילו במזוזה אין הסדר מעכב, כל שכן הכא בתפלין של ראש, ואיכא נמי רבינו יחיאל והגהת סמ"ק והאגור והכלבו בשם הר"ף וא"ח דכולהו ס"ל הכי, והרב ט"ז ז"ל מסייע שיש בו ממש הוא שהביא זכר לדבר וראיה מקובלת, ואף הפוסקים שהזכיר הרב"י דמצרכי כסדרן גם בפרשיות מ"מ לא פליגי בהדיא עלייהו. אפשר דשפיר דמי למסמך עלייהו בשעת הדחק. 

שם. ומניחן בד' בתים. כצ"ל. 

שם. [ד"ה ויעשה ד' בתים מעור אחד]. או שמא מד' עורות כו'. הכי משמע ודאי בכלים פי"ח דבתי תפלין של ראש הם גופים נפרדים, כל בית גוף בפני עצמו. ואילו הכא בעור אחד. הא ע"כ צריך לומר הא לכתחלה הא דיעבד. א"נ אפילו תימא לכתחלה בארבעה עורות, ובלבד שיהו מחוברין ונראין כאחד. והיינו נמי דשייך לומר בהו התיר קציצה כדתנן התם. 

[לה ב] שם [ד"ה ומ"ש רבינו בשם הרמב"ם]. דאפילו עשהו מצה כשר. עכ"ל. ופי' מצה דלא מליח ולא קמיח ולא עפיץ. 

שם [ד"ה ומ"ש רבינו שהרא"ש]. בס' התרומה. כצ"ל. 

שם בבד"ה. א"נ שהוא פוסק כת"ק. עכ"ל. והא דקיי"ל בכל מקום ששנה רשב"ג הלכה כמותו, במשנתנו דווקא. כך פירש רשב"ם בב"ב (דף קל"ח א). ואף על גב דר' אבהו קאי כוותיה, ומעשה רב, איכא למימר דילמא שאני גוילי ס"ת דחמירי. אבל עדיין קשה דאתי דלא כרבא, דס"ל הזמנה לאו מילתא היא, ובכל דוכתא קיימא לן כרבא לגבי אביי בר מיע"ל קג"ם [קדושין נב, א]. ונראה דס"ל להרמב"ם כפירש"י בהזמנה וקאי רבא כת"ק ופסק כרבא. ומה שכתב ר"ת דגבי ס"ת קיי"ל כרשב"ג מדאורי ר"א, לא קשיא, כדפרישית דגוילי ס"ת חמירי טפי ודילמא ר"א נמי מודה בעור הבתים. ועוד אינו מוכרח דקיי"ל לגמרי כדאורי ר"א, דאיכא למימר כיון דרבא פליג עליה ובתראה הוא קיי"ל כוותיה. אף על גב דלא עבדינן עובדא בגוילין כיון דלא איתמר בהדיא פלוגתא דרבא אהא, מיהא היכא דאיתמר איתמר. ושוב מצאתי לבמג"א שכתב [ס"ק נא] שכדאי הוא הרמב"ם לסמוך עליו ולברך עליהם בשעת הדחק, משום דס"ל כרש"י. 

שם. שאינם מרבעים. כצ"ל. 

דף כב ע"א שם [ד"ה ושחורים]. והמרדכי כתב שדקדק ר"י מהגמרא שהקציצה בעיא שחור כמו הרצועות. עכ"ל. וכ"מ בתו' פ' ב"מ (שבת דף כח, ב) ד"ה תפלין בהדיא כתיב בהו. ומשמע דס"ל להתוספות דקציצה פשיטא מסתברא דצריכה להיות שחורה ולא איצטריך ליה לאשמעינן כי אם ברצועות דלא פשיטא כולי האי, ע"ש וק"ל. וצ"ע מאי פשיטותא. ולפי דבריהם שחרות הבתים מעכב כמו ברצועות. 
ונ"ל להביא סעד לדעת הטור ודעמיה דס"ל דאינו מעכב מדפסלינן בצפה עליהם זהב כדלקמן, ותיפוק ליה דלא הוי שחור. ודוחק לומר דהו"א צפוי זהב עדיף טפי, קמ"ל דאפילו זהב נמי פסל. דהא אכתי לא ידעינן ששאר צבעים פוסלין בעור הבתים (אף לדעת התוספות) שהרי לא הוזכר שחורות בפרוש רק ברצועות. מיהא איכא למימר, דלאו ראיה היא דפסול דציפוי זהב לאו משום צבעא הוא דנידוק מניה לשאר צבעים, אלא משום דבעינן שלא יהא מצופה בדבר אחר שאינו עור. והכא במאי עסקינן בשטלה עליהן עור שחור כדין ואח"כ צפהו זהב מלמעלה, או אפילו רק מצד אחד, דסד"א כיון דכבר עשוין הן כהלכתן, בהא דמוסיף להן ציפוי של זהב לא גרע מידי, אדרבא נוי הוא להן, קמ"ל דבעינן שלא יהו מצופין בדבר אחר כי אם מעור, ומפסול צבע לא קמיירי וליכא למשמע מנה מידי. 

[לו א] שם בטור. הבתים אצבעים על אצבעים. כצ"ל. 

שם. גם גובהן. ר"ל אין לו שיעור. 

שם בב"י. וז"ל העטור כו' ובשל יד מרובע אורכא דידיה כחצי אורכא דאצבע. כצ"ל. 

שם. ואם רצה לעשות קומתן כרחבן, או פחות או יותר עושה. כצ"ל. 

ע"ב. ומ"ש נ"י דשי"ן של ימין הוא של ד' ראשין, צ"ל דימין דקורא קאמר. עכ"ל. ול"נ דאפשר לומר דימין דמניח קאמר נ"י, ובכוונה כתב כן דלא כהרא"ש, וזה לפי הטעם שכתב הרב"י לקמן בשם הנקדן דשי"ן של ד' ראשין צריכה להיות מכוונת כנגד קדש, וידוע דלשמושא רבה סדר הפרשיות הוא קדש מימין המניח (עיין תשו' רמ"ע [סי' ק"ז]) ושמאלא וימינא דשימושא רבא שמאל וימין דקורא נקיט וק"ל. ואפשר שאף הרא"ש לא כתב כן אלא לפי מה שנהגו בסדרן של פרשיות, אבל מי שעושה סדר הפרשיות כשימושא רבא נראה שעושין השיני"ן כמ"ש. ולא ידעתי למה החליט הרב"י שצ"ל דימין ושמאל דקורא קאמר, והאיכא נמי סמ"ג דס"ל דלא כהרא"ש ומפרש תלת בימינא דקורא דהיינו שמאל המניח, וכמו שהבין בו גם הנקדן וכמ"ש בסמוך. 

שם. ואם היו שם שני יודי"ן לא תהיה בגופו שי"ן לפי שהראש אמצעי צריך שיגיע עד שולי השתים בכתיבה ספרדית. כצ"ל. ור"ל לפי שצורת היו"ד ידועה שיש לה רגל קצר, ואם כן הראשין האמצעיים אם הם יודי"ן אינם מגיעים לשולי הראשין שבקצוות, ונמצא שהראש האמצעי משי"ן של אויר הנעשה על ידיהן, גם כן אינו מגיע לשולי ב' האוירין הנעשין ע"י הקצוות, והוא צריך שיגיע עד שולי השתים שבקצוות המשופעים וכלים למטה בחדוד ונעשים רגל אחד, כמו שהוא בכתיבה ספרדית כזה [ראה תמונה] ושא"כ בכתיבה אשכנזית שהיא כזה [ראה תמונה] שיש לה מושב רחב והראש האמצעי ממוצע בין ב' הקצוות. וק"ל. 
עי"ל דהנקדן סובר, שצריך לעשות השני ראשין בלי רגלים, ולא כיודי"ן שיש להם רגלים. והשתא פירושא איפכא, דר"ל אם עושה יודי"ן, ורגליהם נוגעים למטה, אם כן יש הפסק בשי"ן של אויר. וק"ל. 
וראיתי מה שכתב במג"א [ס"ק נט] בשם הב"ח, נראה שהבין בדרך השני שפרשתי, אבל נ"ל דוחק בלשון, ונ"ל שצריך להיות פני השיני"ן פונים לפניהם, כמו שציירתי השפוע לצד שמאל, כדרך כתיבה על הספר, מכל מקום אם הפך וצדדן לאחוריהן לא פסל. 

שם. ואם כדברי המחבר נאמר שכתב הלוחות על ימין המניח. עכ"ל. ר"ל לפמ"ש מלשון סמ"ג שבימין הקורא יעשה ג' רישי"ן, נמצא שהיא בשמאל המניח, ששם קדש לפום סוגיין דעלמא, והשי"ן של ד' רישי"ן שהיא כתב הלוחות על ימין המניח לפי זה ולא כנגד קדש, כפי קבלתו של הנקדן. 

בב"ח החמיר מאד שלא לעשות השיני"ן בדפוס, דהוי כחק תוכות. ויש לחוש לדבריו. ואף על פי שכבר כתבתי לעיל [בסימן זה] שמעשה דפוס כתיבה גמורה היא ודאי  לכל דבר. היינו הדפסה בדיו. אכן לקבוע בדפוס השיני"ן שבתפלין שנעשית בבליטה לא נכון לעשות כן דהו"ל חק תוכות ונילף מציץ. שוב ראיתי לבמג"א [ס"ק נז] שצדד להקל ולא עלתה בידו, מכל מקום כבר נהגו ואין לפסלן (בכח) [בכך], דמידי כתיבה נזכרה בשיני"ן הללו. מכל מקום יש לומר כיון דאותיות הן ממילא בעו דומיא דכתיבה מעליא כדין אותיות שבכתב. לכן אין הכרע, וכי נהוג נהוג. 

שם [ד"ה כתוב בא"ח]. כדי לרמוז הימים שאדם מניחם בשנה, שהן ש'. עכ"ל. ואף על פי שאינו חשבון מכוון, נקטינן מספר שלם. 

שם. שקשה לר"י על פירש"י, שנראה לו. כצ"ל. 

[לו ב] שם. שהרצועות עוברות. צ"ל. 

שם [ד"ה ויכרוך]. דכתיב המעט לנו את עון פעור (יהושע כ'). צ"ע מאי בעי הכא, שמא ר"ל דה"ק קרא אשר לא הטהרנו שצריך להיות בין עינינו שלא לבוא לידי חטא זה עוד, דאל"ה מאי קאמר וכי היכן מצינו שנכשלו עוד בעון פעור. ודוק. שמא י"ל ע"ד עברה גוררת עברה. 

שם. וכתוב בספר הזוהר כו' ששער זה צריך שיראה חוץ לבתים. ע"כ. ובעל ספר תיקון יששכר הביא משם הזוהר שלא יצא השער כשעורה חוץ לבתים. והשיב על זה במג"א [ס"ק סא] דמלשון הזוהר נראה דטעמיה משום טומאה, ושערות אפילו הם הרבה אינן מטמאין, לכן פירש לשון הזוהר דכשהשער מחובר לעצם כשעורה, דס"ל שהשער מצטרף לעצם כשעורה, וא"כ י"ל דלא איכפת ליה אם השער יוצא חוץ לבתים יותר מכשעורה. עכ"ד. ובמ"כ יש כאן שיבושים גדולים וטעיות רבות, מלבד שלא יסבלהו לשון הזוהר כלל, וח"ו לייחס לספר הקדוש דברים זרים כאלה. ומה ענין עצם כשעורה לכאן, שהוא השיעור לענין טומאת מת, ושער זה של עגל הוא ושיעור טומאת נבלת בהמה בכזית, ובין בזה בין בזה לא שמענו שיצטרף השער לכשיעור כשעורה וכזית, אלא שמקבל טומאה אם מחובר לכשיעור וכאותה ששנינו בהעור והרוטב [חולין קכד, א] עור שיש עליו כזית בשר הנוגע בשערה שכנגדו טמא דעל ידו הוא חי, הא בבציר מכזית לא, ואפילו עור לא מצטרף לטומאת נבלות כדתנן התם בהדיא, ופשוט שהוא רחוק מכוונת הזוהר. ומ"ש דשערות אינן מטמאין אפילו הן הרבה, אף בזה לא יפה כיון, דאע"ג דשערה אחת לא מטמיא, או אפילו הרבה נפרדות אין בהם טומאה, מכל מקום אם חיבר איזה שערות ועשה מהן אריג כל שהו או קלע איזה שערות ועשה מהן תכשיט כל שהוא ודאי מטמאין כדאיתא בהדיא בגמרא דפרק במה אשה ([שבת דף סג, ב -] סד, א) דכל שהוא אריג ותכשיט טמא מכל מקום ואפילו מנוצה של עזים וזנב סוס ופרה, אם קלע אותן בלבד מקבלין טומאה שכן עני קולע ג' נימין לבתו לתכשיט. הרי בפירוש שבאופן זה יש טומאה לשער אפילו היה רק ג' נימין. ואין לי ספק שזוהי כוונת הזוהר דשערא דא דבהמה לא מסאב בר אי אתחבר ואתעבד כשעורה, שהלשון מדוקדק מאד על פי זה, שר"ל שאינו מטמא כי אם דוקא כשנתחבר ע"י מלאכה ונעשה כשעורה, וכן פירשו התוספות שם [ד"ה אריג] דכל שהוא לא דווקא דודאי שיעורא כל דהוא בעי, ודילמא היינו שיעורא כשעורה, שהוא הקטן שבשיעורין. עכ"פ הדבר ברור בעז"ה שזוהי דעת הספר הקדוש וניכרין דברי אמת. ולהבנת במג"א לא היה לו לומר בר אי אתחבר ואתעביד כשעורה, דמשמע בהדיא שנתחבר ונעשה ע"י אדם כך כפירושי, ולדעתו כצ"ל בר אי מחבר בכשעורה, ולפי דרכנו למדנו שגם בספר תיקון יששכר הנז' לא עמד על כוונתו ולא הבין האמת שאינו מקפיד על שיעור כשעורה, אלא כשהן מחוברים מעשה אריגה או חבור של קליעה דווקא, משא"כ בשערות מקובצות אין קפידא בשיעורן מאחר שאין בהן טומאה. וכן נהגו שלא להקפיד על יציאת איזה שערות ביחד. אכן לא ידעתי מנ"ל להוסיף יותר על אחד כיון שהספר אומר חד שערא אין לך אלא חדושו. 

ע"ג בראשו [ד"ה ויש]. ושמא בשל יד קאמר אם כתבן. כצ"ל. 

שם [ד"ה ויש]. ובאשכנז לא נהגו לכרוך עליהם לא מטלית ולא קלף. עכ"ל. יש לסייע קצת סברת הרא"ש דלא בעינן כריכת קלף, דאי איתא אמאי לא מוקמינן להא דתני ר"י לא הוכשרו למלאכת שמים אלא של בהמה טהורה, בקלף דכריכה. אך י"ל כיון דלדעת הרמב"ם הוי נמי הל"מ כמו רצועות ושער דחשיב התם, דלא צריך רב יוסף לאשמעינן, והא דלא סליק אדעתיה דתלמודא לאוקמה לדר"י בהכי, כדהוה ס"ד לאוקמיה בכל הני דהוו הל"מ, איכא למימר משום דלא פסיקא ליה כיון דאפשר לכרכן במטלית. וק"ל. 

שם. אלא כורכין שער סביבותם. כצ"ל. 

שם. וי"ל לדעת הרמב"ם כיון דמוטב כו' (מלבד) 

[מלכרוך] השער. כצ"ל. 

שם. [ד"ה כתוב בסמ"ק]. ואיני מוצא להם טעם. כצ"ל. 

שם [ד"ה ויתן]. וז"ל ומכניסן (כצ"ל. כו') היה אומר ר"ת שיניח מושכב. כצ"ל. 

שם [ד"ה וגם כתב]. שלאחר שכתבן. כצ"ל. 

שם. והיה מדובק למטה עור אחד. כזה [ראה תמונה] 

[לז א] שם. אבל למה שפירש"י כו' קשה (כאן צ"ל אות כ' רושם הד"מ) דמשמע דהיינו לרבי אבל לחכמים א"צ להניח ריוח כלל, וא"כ אי אפשר להכניסם בבתים. עכ"ל. תמיה לי היכי סליק אדעתיה דלרבנן לא צריך ריוח ולא כלום כדסבר השתא, דמשמע אפילו כדי לחתוך ביניהם אין צריך, ואיך אפשר זה, והלא ע"כ מוכרח לתת ריוח ביניהן כמלא חתך שלא יגעו אותיות של פרשה זו בזו, דבעינן הקפת גויל, וכי ליכא בהו הבדלה והפסקה לגמרי בלא"ה פסילי אפילו היה אפשר להכניסם בבתים, ואם יש ביניהן הפסקה כל דהו ודאי אית בה כדי חתך כנז'. לכן לא אוכל להבין איך עלה על הדעת לחשוב בכוונת רש"י כן. ומ"ש הרב"י בדרך אפשר, מוכרח הוא בודאי. והשתא לד"ה צריך להניח ריוח בין הפרשיות ולחתוך ביניהן להבדילן מלמעלה. 
ומעתה לא ידעתי מקום למ"ש מהרי"א ומהרינ"ח שמן הנמנע הוא להיות כולן בקלף אחד, אם מונחות זקופות, ומדוע יהא זה מן הנמנע. והלא בענין שאמרנו שחותך ביניהן ומכניסן בבתים דרך ראשי החיתוך וכל אחת עומדת בפני עצמה בביתה, רק שלמטה הן מחוברות עור אחד, עומדות יפה בזקיפה ואין מניעה מחמת שאין להם ריוח יותר. זה פשוט. ושמא היה קשה להם ז"ל לצייר כך, משום דבעינן לגללן מסופן לתחלתן ובאופן זה אין נגללין (ואינו במשמע לשונם) ואי משום הא לא איריא דגלילה אינה מעכבת ודינא קמ"ל אם נעשין בגלילה באיזה אופן תהא הגלילה, ולא שיש קפידא בגלילה, דאפשר נמי דעדיף שלא לגוללן כל עיקר, אם הוא באופן שאינה צריכה, כמו בצורה זו שזכרנו, ועוד אפשר למיעבד אף בגלילה ע"י שיחתוך כל פרשה גם למטה לארכה ויניחנה דבוקה מעט בצד פרשה שבצדה. ודעת לנבון נקל. 
ועיין באחרונים ז"ל מה שכתבו בזה. ולא ירדתי לסוף דעת במג"א כאן [ס"ק סב] שכתב בשם בד"מ דכשכתבן זו תחת זו אז אפשר להעמידן זקופות. ולא ידעתי מה. גם בד"מ שלפני לא משמע הכי, אדרבא איתא בהדיא דבאופן זה מניחן דרך השכבה והיינו זקיפתן מאחר שהן כתובות כך שאי אפשר להיותן זקופות, ואתי כמ"ד דלא קפדינן אזקופות ע"ש. 

ולענין הפסק חריץ בין הבתים אם מעכב, עיין תשובת הרמ"ע סימן ל"ח. ועיין לעיל הבאתי משנה שלמה דתפלין של ראש ארבעה כלים, ומשמע שהבדלה כל שהיא מיהא מעכבא לד"ה, וה"נ מוכח מדקיי"ל דצריך שיגיע חריץ למקום התפר. וק"ל. 

ע"ד [ד"ה ודע]. ורבינו שכתב והניחם בבית אחד לא דק. עכ"ל. עמ"ש בט"ז [ס"ק לז]. ודבריו בזה אך למותר דודאי הוה טפי רבותא בד' בתים, ולא סגי דלא לישמעינן, ודיוקו בגמרא אינו כלום. אבל לי נראה שאין דברי הרב"י מוכרחים במ"ש על הטור דלא דק, אדרבה נ"ל דדייק טפי, ובכוונה כתב כן דלא ס"ל דשרי בגוונא אחרינא ולא משמע ליה לישנא דטולה כפירש"י שמכסה הד' בתים בעור אחד, אלא בעור הבתים גופיה הוא. וראיה לדבר שכך היא דעת רבינו ממ"ש בסמוך כמו כן או שעשאן מעור בהמה טמאה, הא בהדיא דהוה מפרש להך לישנא דטלה דאיתמר נמי התם אעור בתים גופיה, כמ"ש הרב"י ז"ל לקמן. ודא ודא אחת היא דכל היכא דאיתא כהאי גונא לישנא דטולה עליהן, משמע ליה עליהן על הפרשיות, לא על עור הבתים מלמעלה, אלא עור הבתים גופיה קרוי טלאי. והשתא ניחא נמי דלא תקשי אלישנא דגמרא כנז'. וק"ל. 

שם. צריך שיהיו הפרשיות מונחות. כצ"ל. 

[לז ב] ע"ד. ואם צפה הבתים בזהב או שעשאם. כצ"ל. 

שם. אלא שצריך טעם למה בצפה הבתים בזהב פסל. עכ"ל. ר"ל דרבינו פוסל בצפה הבתים בזהב דמשמע שהבתים עשוין כדינן בעור ואחר כך ציפן, ומאי גריעותיה דזהב מעור בהמה טמאה דלא פסל אלא בעשאן לגוף הבתים ממנה, דהכי משמע לישניה, דאל"ה הכי הו"ל למימר או שטלה עליהן, וקשיא למה לא השוה את מדותיו כהמרדכי. ושמא י"ל בזה דרבינו מילי מילי קתני, ורבותא אשמעינן וה"ק צפה זהב פסלן, וכ"ש לשאר כל הצפויין דגריעי מזהב. ולא תימא בצפוי דווקא איכא קפידא משום דצריך שלא יהא להן כי אם ציפוי אחד, דכוותה אשכחן טובא, אבל בחפוי אחד לית לן בה, ואדרבה בגוף הבתים ליכא קפידא כלל דמצי עביד מכל מילי כמה דבעי, קמ"ל נמי בגוף הבתים ובחפוי אחד. ונקט רבותא דאף מינא דעור איכא דפסל. ודוק. וכבר כתבתי למעלה מה שנ"ל בזה, והוא כמסקנת המרדכי. וכתבתי בסמוך דלשון טולה עליהן, על הפרשיות משמע לרבינו שטולה עליהן עור הבתים, אבל צפה ודאי ליכא לפרושי הכי. ומ"מ דעת רבינו נכרת שאפילו מעור טהורה לא יכסה הבתים מלמעלה בשל ראש, וכמ"ש לעיל. וכ"ש בשל טמאה. והרב"י לא דק. ועיין מזה לקמן. 

שם [ד"ה ואחר]. ונתפרות בגידן. כצ"ל. ור"ל של בהמה וחיה טהורות. וכ"ה הוראת כינוי בשערן. 

שם. וכתב האגור כו' שאין לקנות גידין כו' דשקלי נמי מבהמה טמאה וספיקא דאורייתא הוא. עכ"ל. משמע דס"ל הל"מ כדאורייתא דמי להחמיר בספקו. וצ"ע אם גם לענין ספיקא דדינא אזלינן בה לחומרא. ובאמת כך משמע בכמה מקומות מסימן זה דבכל מקום הולכין בו להחמיר. וכ"מ בהדיא ספ"ק דקדושין [לח, ב] בשמעתא דערלה הלכה. 

שם. וכל קבוע כמחצה על מחצה דמי. עכ"ל. צ"ל דמיירי בבתיהם של התגרים, דבפורש קיי"ל [פסחים ט, ב] הלך אחר הרוב. וכ"מ גם לבמג"א [ס"ק סו] עיין שם. וכן עיקר. דאע"ג דרובא בהמות טמאות צריך לטעם דקבוע, משום דרוב הנאכלין טהורות נינהו. 
ומש"כ עוד דנ"ל טעם אחר דאסור לקנות מעכו"ם משום דבעינן טויה לשמה, לא נהירא. דאטו לא סגי להו בלא טוייה והיכא רמיזה טוייה גבי גידין, ולא דמי לטויה דציצית ועבוד הרצועות, דציצית לא סגי דלא טווה אותן, ורצועות אי אפשר בלי עיבוד והשחרה כיון דבעו שחורות. ועור הבתים יוכיח דקיי"ל אפילו עיבודו לא בעינן לשמו. 

שם בסופו [ד"ה וכתוב בשימושא רבא]. וה"מ בגידין. אבל בגרדין לא, והן הנימין שנשתיירו מן הבגד. קשיא לי אי הכי מאי אריא שנשתיירו דאית בהו משום ביזוי מצוה (כדאיתא לעיל סימן י"א) תיפוק ליה דאפילו נימין שלמין פסולין, דהא פסלינן בחוטי פשתן. ושמא ס"ל להך פירושא דלא פסלינן בחוטי צמר, אלא בפשתן דגדולו מן הקרקע, אבל הנעשה מהגדל בבהמה אפשר שהוכשר למלאכת שמים, כמו שנכרכות התפלין בשערן, ולא מצרכינן לגידין אלא לאפוקי חוטי פשתן, ואפ"ה שיריהן מן הבגד פסולין. וצ"ע. 

דף כג ע"א בראשו [ד"ה ומ"ש רבינו בתפירה]. שלא ימשוך חוט התפירה יותר מדאי שלא יכווצו הבתים. ועור מושבן שהיא התיתורא, מתכפלת ע"י כך. 

שם. ונהגו לרבע גם התפירה. עכ"ל. ואיכא בינייהו דלרש"י אינו צריך להזהר שתהא התפירה בריבועה שוה, כי אף אם מעקם אותה מ"מ ריבוען של הבתים נשמר, אם נזהר רק ממשיכת החוט יותר מדאי. ולהרא"ש צריכה התפירה להיות ישרה לכל צד באופן שתהא ג"כ מרובעת, דמפרש דהיינו בתפרן דקאמר תלמודא. 

שם. במקום שפתה. כדרך תופרי בגדים, מבלי שיור כלל חוץ לתפירה. והיינו שלילת סולמות. 

שם. וכתב עוד י"ב תפירות אלו צריך שיהו כולן בחוט א' כו' ואם נפסק פסולין. עכ"ל. נראה דאם לא חזר וקשרו, בהא הוא דקאמר פסולין. ונ"ל דנפקא ליה להריא"ס הך מילתא מהירושלמי דבסמוך, שאם נפסקו שתים אינן כשרים מן הדין, וזה דווקא בנפסקה לאחר שהיתה תפורה כראוי, אבל בתופר בתחלה משמע ליה דאפילו אחדא נמי קפדינן, וכן נראה, מפני שהרי בידו לתקן בקלות בעודו תופר, ולא דמי לנפסק בתר תפירה. ואפשר דאפילו אם חוזר וקושרו לא מהני בנפסק מחמת התפירה, דאגלאי מילתא דהחוט חלוש ורפה ולא תתקיים התפירה, והרי הוא כפסוק אף על פי שקשרו. ולעולם מותר לספקו בחוט אחר אם הוא קצר, דלא מצריך חוט אחד אלא לכתחלה ולא לעיכובא. וכ"מ במג"א [ס"ק סח] בשם הב"ח. והא דכתב הרב"י ואיני יודע מניין לו, נ"ל דקאי אהא דבעי חוט אחד. ואיכא למימר דנפקא ליה להריא"ס דבעינן הכי משום קשירה תמה, כדקפדינן ברצועות מהאי טעמא כדאיתא לקמן בסימן ל"ג עיין שם. ותדע ג"כ שהירושלמי שהביאו הפוסקים כאן לענין פסיקת התפירות, הוא אותו שהביאו שם לענין הרצועות, כי הוא סובל שני הענינים, וכי היכי דהתם במאי דצריך לנו עכ"פ משיעור הרצועות צריך שיהא בלי שום קשירה, ופסלינן ליה אם נפסק ונקשר, ה"ה הכא בתפירה דבתים נמי לא שנא. והשתא אפילו קושרו לא מהני וגם כשהחוט חזק, דלא סגי דלא להוי חוט אחד כי היכי דתהוי קשירה תמה. ונראה ברור שמכאן יצא לו למהריא"ס דבר זה. 

[לח א] שם. ובדוחק דכיון שנפסקה התפירה. כצ"ל. 

ע"ב בסופו [ד"ה ונוהגים]. וכתבו שאין לפסלו משום בית החיצון שאינו רואה את האויר. עכ"ל. תמהתי מאד שלפי מ"ש הרב"י לעיל נימא דאשתמיט להו לכל הני רבוותא תלמוד ערוך בהקומץ [מנחות לד, ב], ההיא ברייתא דחזר ר"י והודה לר"י במי שיש לו ב' תש"ר שטולה על א' מהן ומניחה בזרוע, דפירש"י שמכסה על הבתים עור אחד ונראין כבית אחד, כמ"ש בב"י לעיל. נקוט מיהא חדא, דבשל יד ודאי שפיר דמי, והיכא תיסק אדעתן למפסליה נמי. ופליאה נשגבה על הרב"י שלא זכר מ"ש לעיל על הטור, ודלא דק מה"ט, ולפ"ד שם הו"ל למימר הכא דכל הני רבוותא לא דקו, ומ"ט שתיק להו. אבל באמת דייקי טובא, דכולהו כרש"י לא ס"ל בפירושו הנז', אלא הוו מפרשי טולה על הפרשיות את עור הבית עצמו, כדכתיבנא לעיל, ואחריהם נמשך רבינו הטור, דדייק וגמר שמעתא מפומיה דהרא"ש אבוהי ורביה כרחבה, ואגלאי מילתא דקושטא הוא כדכתיבנא התם, דדווקא קאמר רבינו והניחם בבית אחד, ומשו"ה לא מייתו מנה סייעתא. 

מור וקציעה סימן לג 
================== 
ע"ג. כנגד זה שנפסק זה באויר. כצ"ל. 

שם. שניתקין עתיקתא לישנא אחרינא אתיא. כצ"ל. 

שם. אבתריה חדתתא ואידך עתיקתא. כצ"ל. 

שם. גרדן (כצ"ל) ר"ל מתחכך בשחינו כלשון [איוב ב, ח] להתגרד בו. 

[לט א] שם. וכתב בספר התרומה (כצ"ל) שצריך שישחירם ישראל. עכ"ל. כתוב בהגהת הש"ע [סעיף ד] דאפילו בדיעבד פסול אם השחיר גוי עור הרצועות. וכתב במג"א [ס"ק ז] ז"ל נראה לי דאם חזר ישראל והשחירן לשמן כשר, דהא אמרינן בגיטין כו' מעביר עליו קולמוס, ואפילו רבנן לא פליגי אלא משום דמחזי כמנומר הא לאו הכי שרי, אם כן כאן שרי לכ"ע. עכ"ל. ובמ"כ אגב שטפיה רהיט ליה גמרא דגיטין ונתחלפו לו ב' סוגיות נפרדות בענין זה, דההיא דמחזי כמנומר אליבא דר"י אתמר התם בהניזקין (דף נ"ד) למימרא דאפילו לר"י אסור בכולא ס"ת, אבל לרבנן אפילו חדא אזכרה אסורה להעביר עליה קולמוס ואף על גב דלא מיחזי כמנומר. ולכאורה איכא לסיועה לסברת במג"א מהא  דאיתא התם בגיטין (דף כ') דאפילו רבנן לא אסרי אלא בס"ת משום זה אלי ואנוהו, משמע דבדיעבד מיהא כשר, כל שכן הכא דלא שייך נמי הידור. איברא הא לא קיי"ל כראב"י דדחייה בעלמא היא ולא קיי"ל הכי, אלא טעמייהו דרבנן משום דכתב ע"ג כתב לאו כתב הוא כלל כדקיי"ל לענין שבת דדיו על גבי דיו פטור כדכתיבנא לעיל סימן ל"ב ועיין תוספות [גיטין] פרק המביא תנין (דף י"ט) ד"ה דיו ע"ג דיו דלרבנן אינו כלום אפילו אם השני מתקן יותר. והכי קיי"ל כדמוכח מפרק הבונה, ודלא כרבי אחא. כנ"ל וזה ברור. אבל מ"מ יש מקום להקל בזה ע"ל סימן ל"ב סעיף ט'. 

ע"ד [ד"ה ואם]. ליכא תפירה כלל בגווה. ר"ל צריך שלא יהא בה תפירה כלל, אלא גונזה כשנפסקה, שאין לה תקנה. 

מור וקציעה סימן לד 
================== 
שם. ת"ר כיצד סודרן (כצ"ל). עיין בתשו' הרמ"ע [סי' קט] שהאריך בענין זה. 

מ"ש במג"א [ס"ק א] דבאטר אזלינן בתר ימין שמאל דעלמא דהא אמרינן הטעם שיהא קורא כסדר הכתוב בתורה. עכ"ל. זה יתכן לפירש"י, אבל לפירוש ר"ת אינו מועיל זה דהא לדידיה לא אתמר והקורא קורא כסדרן לטעמא דמילתא אלא לפרושי, ומכדי ימין ושמאל המניח תנן נמי בחדא, משמע דהוא עיקר. ואפילו תימא שקולים נינהו צ"ע היכי לעביד. ואף על גב דמסתברא נמי דמשום הכי תלי נמי בקורא באידך ברייתא היכא  דליכא למיזל בתר מניח כגון אטר או שולט בב' ידיו, מ"מ מיבעיא, דאשינויא ניקו ונסמוך. ונראה דמאן דעבד בתפלין דרבינו תם, לאטר בתר דידיה, עביד. 

שם בטור. ויכוין בהנחתן כו'. והאחרים כרצועות בעלמא. ז"ל במג"א [ס"ק ג] שהרי אחד ממ"נ פסול. אבל אם הניח ב' זוגות תפלין כשרין עובר על בל תוסיף. עכ"ל. ואין דבריו מוכרחים כלל, דמסתברא לא שנא פסולין או כשרין כל שלא נתכוין להוסיף, כהאי גונא לית ביה משום בל תוסיף. ולא מוכח מידי מפרק בתרא דעירובין. והמחוור בזה כמ"ש בט"ז [ס"ק ב] עיין עליו. אבל חילוקו של במג"א לא נהירא לגמרי. 
ומ"ש מסי' י' ליכא למשמע מנה, דהתם לא אדכר בהדיא דקעבר על בל תוסיף אם אינו חותך השניות. ואיברא לכאורה איפכא מוכח מהתם דאפילו שתיהן כשרין אינו עובר בלא נתכוין להוסיף דאל"ה ליפסלו משום תעשה ולא מן העשוי. וכבר כתב בב"י שם דמשמע מפירש"י דאפילו לא פסקינהו כשרים. גם מתלמודא דהנחנקין משמע ודאי דאין בל תוסיף בשני זוגות, כמ"ש כל הפוסקים קמאי ובתראי, וביחוד הרא"ש שכתב כך בפירוש להוכיח דעתו משם. והוא ברור. 
ומ"ש במג"א לחלק בגמרא הנז' דס"ל נמי דאיכא בל תוסיף בשתי זוגות כשרים, אי אפשר לאמרו כלל. וק"ל ואין להאריך. אבל העיקר שאותה סוגיא סוברת דמאורייתא ליכא בל תוסיף היכא דהאי לחודיה והאי לחודיה קאי, ומ"מ איכא איסורא מדבריהם כמ"ש התוספות. ולזה נתכוין גם כן מ"ש בשם המ"מ דבב' זוגות עובר בבל תוסיף ר"ל מדרבנן, ומשום הכי מועיל התנאי אף על גב דלעבור בזמנן לא בעי כוונה, שאני לעבור דרבנן מלעבור  דאורייתא כמ"ש בט"ז (וצ"ל לשונו דבדרבנן בעי כונה, תיבת לא ט"ס היא) ודבריו נכונים. 
ועי"ל אפילו את"ל דלא שני לן בין הוספה להוספה, לק"מ היכי מהני מאי דמתני שאינו מתכוין לצאת כ"א באחד, ע"פ מ"ש לעיל ס"ס י"א על דברי מהרי"א בשני מיני ציציות בקרן אחד ע"ש ותנוח דעתך, וכ"ש דאתי שפיר אליבא דהרא"ש דאיהו ז"ל הכי ס"ל דמצות צריכות כוונה, כמ"ש לקמן סימן ס', ואם כן לעבור נמי בעי כוונה, משו"ה כתב הכא נמי דמצי אתנויי. 

דף כ"ד ע"א בראשו [ד"ה ומ"ש רבינו ומיהו]. ובהגהות תמה עליו. ושמא בפנים (הוא לשון ההגה"ה, ולסמ"ק קרי פנים) ר"ל (כצ"ל) כו'. ונפלאתי מזאת ההגה, דלעיל סימן ל"ב איפכא שמעינן לסמ"ק, דמשמע התם דס"ל דבשל ראש אין קפידא בסדר הפרשיות וכמ"ש שם. ואפשר דהיינו דדחקיה למהרי"א התם. 

שם. וכבר כתבתי בזה סימן ל"ב. כצ"ל. 

שם. ויסלקם מיד. כצ"ל. גם בש"ע (וכבר נתקן בש"ע מהר"מ רבקש). ובחינם נדחק בלשונו במג"א [ס"ק ד] ויצא להבנה זרה רחוקה מן האמת. ועפ"ז אין בו שום קושי כי דבריו מבוארים מאד, דמעיקרא מייתי דעת הסמ"ג דס"ל להניחן זא"ז תכופות כדי לתכפן לברכה כל מה שאפשר. והדר מייתי דעת תשו' אשכנזית דלא קפיד אתכיפת הברכה לאותן של ר"ת. וק"ל. 
ראיתי לאחד מהקוצרים שכתב שקבלה בידו שמי שאין מניח ב' זוגות תפלין הוי קרקפתא דלא מנח תפלין. ישתקע הדבר ולא יאמר, חלילה להוציא לעז על גדולי ישראל הקדמונים בעלי דעה זו וכל ישראל כמעט שנמשכו אחריהם, ולהעלות על הדעת שלא יצא י"ח תפלין. אלא אלו ואלו דברי אלקים חיים. ומ"מ הלכה ודאי כדברי המרובין אף על פי שירא שמים  יצא את כולם. ומצאתי בתיקוני זהר חדש (דף י"א ב) כלשון זה ובגין דלא בקיאין אלין דדרא בתראה שויין תרי זוגי דתפלין ע"כ. הרי מבואר שלדעת בעל הזוהר א"צ לשתי זוגות, ולא נהגו כן דורות הקדמונים והנח להם לישראל כמו שנהגו כי בני נביאים הם. 

שם. בסוף הסימן. יקרא בהם. כצ"ל. 

בט"ז (סק"ב). ואנן אמרינן דבדרבנן בעי כונה. כצ"ל. 

שם. תיבות יתרות. צ"ל. 

מור וקציעה סימן לה 
================== 
שם. כתב המנהיג וכו' מכאן יראה שד' הבתים של ראש צריך לרבען. עכ"ל. זהו לפי [מה] שהבין דטולה דתניא, אלמעלה מעור הבתים קאי. וכבר נתבאר שיש מפרשים אותו אעור הבתים גופו. ולפ"ז אין להוכיח מכאן כלום לענין הרבוע. ומשמע מלשון המנהיג דראוי לעשות הבתים של ראש שוים באורך ורוחב וגובה לשל יד וק"ל. ולא נהגו כך. 

שם. ודבר מבואר הוא שאין כאן הכרע כלל לבטל קבלת (אבותיו) [רבותיו]. עכ"ל. לשון הרב"י סתום, כי אינני רואה דבר מבואר, והלא ראיה גמורה היא בלי ספק לענין השיטות דליכא קפידא במנינן, מדשרינן לכתחלה לטלות עור על של ראש ולעשותה של יד, אף על גב דלא דמו במנין שיטותיהן, ולישנא דברייתא משמע דמצי למיעבד הכי אפילו שלא מדוחק, שאע"פ שיוכל למצוא אחרים כתקנן אין מצריכין אותו לחזר אחריהם, ואמאי לא נימא ליה קום כתוב של יד כתיקון במנין השיטות, דהא כלכתחלה הוי, דתפלין בי בר חבו משכח שכיחי, והו"ל לאשמעינן דאם אי אפשר בענין אחר הוא דשרי ליה דווקא. 
מכל מקום ודאי מסתבר, דלא גרועי גרע להו אי כתבינהו במנין שיטות הנז', ודלא כמנהיג דמשמע דס"ל דגרע נמי, דבעינן דווקא שיהו דומין ממש לשל יד, כי לזה אין לו הכרח מהגמרא, אלא דאין קפידא לגמרי במנין השיטות, ומנ"ל דאם שינה בהן יש שום נפקותא. ואפשר לזה כיון הרב"י במ"ש שאין הכרע לבטל קבלת רבותיו לפסלן בכך, דכיון דלא מגרע גרעי בהכי למה נבטל לגמרי קבלת רבותיו. 

מור וקציעה סימן לו 
================== 
שם. בטור. בי"ת צריך ליזהר בתג של אחוריה. כצ"ל. 

[מ א] בב"י ע"ב בראשו. אם רגלי הה"א והקו"ף נוגעים. כצ"ל. 

שם. ומאחר שרוב מנין כו' דהכי נקטינן. עכ"ל. במג"א [ס"ק ב] הביא משם מהרי"ט דבמקום שאין ס"ת אחר קורין בו בלא ברכה, ושחק עליו דלא הועיל כלום שבכל ס"ת פסול קורין בו בלא ברכה. ולא ידענא מאי חוכא, מנלן דקורין בס"ת פסול כלל, אשתמיטיה הא דקיי"ל בס"ת שאי אפשר להגיהו ולתקנו שטעון גניזה, והכא דלא אפשר בתיקון דהוי חק תוכות וגם בכל דף ודף יש מאות הה"ין שאפילו אם ירצה לגרוד כולן ולכתוב במקומן הה"ין אחרות כתקנן אינו יכול דהא ודאי מיחזי כמנומר ולא שפיר דמי, עיין יו"ד סימן רע"ט, א"כ לפ"ד הפוסלים פשיטא דאין קורין בו כלל אלא יגנז. והרי זה חדוש גדול ממי שיאמר שקורין בו בלא ברכה ולא טעמא בעי. והאיכא למיחש נמי דליתו למילף ממקלקלתא, דילמא אתו דרי בתראי ומכשרו אף לכתחלה, דסברי הכי עדיף לייתי ס"ת וליחזי. ולענ"ד אדרבה טפי איכא לאחמורי היכא דליכא ס"ת אחרינא כי היכי דלא תיפוק מנה חורבא. וק"ל. וצל"ע בגוף תשו' מהרי"ט. ועיין עוד מ"ש לעיל סימן ל"ב. 
ובענין הדיוק מההיא דספרי דווקני שהעמידה הריב"ש בתלייה נכרת היטב, ולעולם כ"ע נמי תלו לה בהפרדה דקה, נ"ל שאין הכרח לומר כן, דלעולם אימא כ"ע לא תלו ליה כלל ואפילו הכי נראית כה"א במה שמדביקין השמאלי לגגו בדבוק קו דק כחוט השערה שהרגל השמאלי מתחדד למעלה במקום דבוקו כזה [ראה תמונה] ואינו דומה לחי"ת, ששני רגליו דומות לשני זייני"ן שנוגעים ירכיהם בראשם בעובי שוה כזה [ראה תמונה], לכן נ"ל שיש לסמוך בשעת הדחק ע"ד המקילין בנגיעת כרעא דה"א, אם היא נגיעה דקה א"צ להפריד כלל. ובנגיעה גמורה הולך ומוחק כל הרגל אפילו בשם. 

שם בב"י. לספרי דווקני דחטרי לגגה דחי"ת. כצ"ל. 

שם. ואולי חששו לזה. כצ"ל. 

שם. אבל בחי"תין אחרות. כצ"ל. 

שם. יו"ד כו' וגם קצר יותר מירך השמאלי. נ"ל שצ"ל הימני. 

ע"ג בראשו. אבל תהי' משוכה קצת לאחוריה. נ"ל שכצ"ל. 

שם. רי"ש כו' וירכה קצר. כצ"ל. 

הנה נא נדבה רוחי אותי לדעת לרדוף ולחקור החלופים והשנויים שבין הכתיבה האשכנזית, המבוארת כאן בב"י מספר ברוך שאמר, ובין הספרדית. ונפלאתי על שלא זכר אותה הרב המשביר, בהיותה מנהג אנשי ארצו ז"ל. ועדיין לא חקרתי אחריה לדרוש משפטה מעל ספר אשר לא ימלט חובר לה, ולא ראיתיו עד הנה, אעפ"כ ארשום לי פה על כל אות ואות. בתוך דבריו של בעל ברוך שאמר, השינוי שישנו בזכרוני מאותה כתיבה המאושרת ודאי (כמו שנקראת גם בפי הסופר האשכנזי בברוך שאמר כמה פעמים) בלי קבלה רק ממשפט החוש בלבד, וה' ית' יעזור לי שלא אכשל, ואם יגזור ה' עלי ויגמור בעדי אחפש אחר הספרים המדברים בצורות האותיות האשוריות הספרדיות ובטעמיהן. שוב נזדמנו לידי ספר מגן דוד לרדב"ז וספר מצת שמורים לר"נ [שפירא] ורשמתי מה שמצאתי בהם בענין צורת האותיות. 

אל"ף. כתוב בב"ש ויהיה ירך היו"ד דבוק אל גג הגוף כזה [ראה תמונה] ובספרדית הנקודה שעל האל"ף איננה יו"ד ממש אלא ראשה משפע ועולה, והירך שלה יוצא ממנה למטה קרוב לצד ימינה אך לא בסופה, כי גגה עובר עליו מעט לאחוריה, גם אין נגיעתו בגוף באמצעו, כי אם מעט למטה מהאמצע כזה [ראה תמונה]. ולנקודה שתחתיה אין עוקץ בצד ימינה כזה [ראה תמונה] אבל יש לה עוקץ בשמאל יוצא מתוך העוגל כלפי מטה כזה [ראה תמונה]. ולד"ה צורת האל"ף יו"ד וי"ו יו"ד שעולה מספרו כמספר שם הויה, אך לבעל מצת שמורים מצאתי בענין כתיבת תפלין שתהא האל"ף בצורת יוד כזה [ראה תמונה] שנקודה התחתונה היא בצורת דלי"ת הפוכה (וכן הוא במדרש הנעלם ריש שיר השירים, וכן עוד בתקוני זהר חדש (ל"ה סוף ע"ב דפוס ונציא). גם הביא בסוף לשונו (שאעתיק להלן בעז"ה) שיש עושין צורת היו"ד שעל האלף כעין זיי"ן. אבל לדעתי חלילה לשנות מנהג ישראל כאשר העתיקו הסופרים איש מפי איש וכנמצא בספרים קדמונים, ואין לסמוך על רמזי המקובלים המחודשים בענין המעשה להוציא ישן מפני חדש שלא שערו אבותינו ז"ל שבני נביאים הם ומנהגם תורה (כל שלא נתברר הטעות) ואין לבדות דבר מלבנו בעבור הרמזים העולים על הדעת, כאשר כה אראך עוד ארבע תמונות באות האל"ף ע"ד בעלי הרמז, שמצאו בה ארבע בחינות איברים פנימיים ראשיים, בארבעה ציורים האפשריים בה. האחד עולה הציור למספר לב וזהו [ראה תמונה] שיש בו למ"ד ושני יוד"ין. השני עולה רי"ו כזה [ראה תמונה] דהיינו רי"ש וי"ו יו"ד הוא סוד ריאה. השלישי ב' יודי"ן ווי"ו באמצע כמשפט, הוא סוד כבד. הרביעי יוד כנ"ל הוא סוד חזה מילויו חי"ת זי"ן ה"ה עולה מלכות. וכן י ומלויו יוד ויו דלת גימטריא מלכות. ונוסף עליהן צורה חמישית כנ"ל. ועוד בה צורה ששית הובאה בעץ חיים פ"ד משבירת הכלים והוא כך [ראה תמונה] ודהיינו ב"פ י"ו. אבל בודאי לא נתכוין שתכתב האלף כך בסת"ם. אלא שבדרך הרמז יסבול הקו האמצעי חלוקה לשני ווין. שוב מצאתי ראיתי למקובל מפרש תקוני זוהר כתב על לשון הקדמת התקונים (ה' סע"ב) וכולא א, ז"ל ובא לומר עוד כי האלף גם כמו יה כזה [ראה תמונה] שהיוד העליונה והקו המשוך הוא כעין ד והיוד בתוכו כעין [ראה תמונה]. א"כ מאן מפיס, האם נעשה ככל העולה על הרוח, ורמז אין מספר לו, ח"ו לתת תורת כל אחד בידו, ובעו"ה כמה תקלות יצאו מעסק חפשיות הרמזים כרצון איש ואיש, ואכמ"ל בזה, אלא אין לך אלא מנהג אבות, ודי לנו בשני המנהגים הכוללים למערביים ולמזרחיים כל אחד יעמוד בשלו, הבו דלא לוסיף, ואין לחדש דבר מעתה. 

בי"ת. בספרדית אין לה עוקץ חד למעלה לצד ימין, אדרבה היא עגולה מעט בחוץ לצד אל"ף כעין רי"ש, אבל יש לה זוית בפנים (אבל גם בספר מגן דוד כתב שצורתה דו (לא רו) קווין ישרים) ודיבוק ירכה למטה במושבו קרוב לקצה ימין, אך לא בסוף, רק המושב עובר תחתיה מעט כעובי קולמוס לצד ימינה. 

גימ"ל. למגן דוד צורתה וי ולספר תמונה זו כדברי ברוך שאמר. 

דלי"ת. בספרדית אין הרגל פשוטה בשפוע לימין, אלא שוה כגגה. 

ה"א. בספרדית הרגל של ימין ישרה כשל דלי"ת, ובאשכנזית פשוטה לאחריה ג"כ כדלי"ת, והנקודה התלויה היא קו קטן פשוט, עב מעט באמצעיתו, ואינה עקומה כלל, צורתה דו, וכן למגן דוד. ולמצת שמורים די, ועוקץ היו"ד העליון יהא דק מאד שיראה כנוגע ואינו נוגע, כן הוא במג"ד ע"פ הסוד וכמש"ל מדעתי ת"ל, ולמ"ש היא וי"ו זעירא. 

וי"ו. ראשה משופע קצת וקוץ עליה כזה [ראה תמונה] וכן למצת שמורים ו גוף וראש וקוץ. 

זי"ן. בספרדית [ראה תמונה] אין הראש מרובע אלא עקום מעט באלכסון כלפי מעלה, ועובר על גופו משני צדדין אבל לא בשוה, כי הירך יוצא ממנה בצד ימין קרוב לסופו, ועכ"פ נוטה מאמצע הראש לימין, וגם תחלתו של הירך למעלה במקום דיבוקו לראש הוא דק מאד ויורד ומתעבה בעיקום מעט לאחוריו, וחוזר ומתדקדק לפניו, והנה ראש הזיי"ן כנקודה העליונה של האל"ף עם קו שלה. 

חי"ת. בספרדית [ראה תמונה] אינה כשני זיינין, אלא גג שלה רחב הוא עם הירך בצורת רי"ש, וקצת עושין אותו כמין דלי"ת, (וכן למג"ד צורתה דו או וד והיינו דלי"ת הפוכה וזה כתמונה ראשונה), ורגל שמאל הוא קו ישר עב מעט וראשו דק במקום שנוגע בגג למעלה. 

טי"ת. לספרדית ראש הימני משפיל עצמו לתוכה ומשפיע מאד, למג"ד בה שני ציורים כז או רנ, ר"ל נו"ן הפוכה, גג שלה נמוך ושפל כאילו הוא נשבר. 

יו"ד. בספרדית ראשה ופניה אינם שוים, כי הראש מחציו ואילך עוקם עצמו כלפי מעלה בעובי קצת עד שמתדקדק ונעשה תג עליו, נמשך ממנו ומעצמו, ואין עוקץ יורד כנגדו. והכלל, כל ראשי אותיות שהן כעין יו"ד שוין הן בדבר זה, כגון יו"ד שעל האל"ף וראשי הזיי"ן והטי"ת והלמ"ד והעי"ן והצד"י והשי"ן, כל אלה הראשים דומים ממש ליו"ד, אבל הרגלים היוצאים מאלו הראשים אינן נמשכים מתוך ירכי היודי"ן שבראשיהם אלא רובן נמשכין מהן בצד ימין סמוך לקציהן, כמ"ש לעיל גבי הנקודה שעל האל"ף ואצל אות זיי"ן, וקצת סופרים מוציאין רגליהם מאמצען, חוץ מראש השמאלי של הצד"י שהוא משונה מכל אלו כמש"ל, ולמ"ש יו"ד יש לו ג' קוצין [ראה תמונה], וזה כברוך שאמר. 

למ"ד. בספרדית [ראה תמונה] יש לה בראשה כמין יו"ד קטנה מעט, וצוארה זקוף ודק למעלה ועקום מעט לאחוריו במקום דבוקו בנקודה שעליו, וגופה לצד ימין אינה עגול ממש אלא הוא למטה מן הצואר, כעין רי"ש שרגלה קצר ויוצא ממנו קו באלכסון, משפע לצד שמאל, ומתעקם מעט לצד אחוריו לימין בסוף הדקות שלו ונעשה עב מעט. 

מ"ם. בספרדית [ראה תמונה] אין גגה שוה ולא ארוך עד כנגד מושבה, ואינו אלא עגול כדמות ראש ימני של הטי"ת עם רגלו, רק שאינו כפוף כל כך לפניו. 

נו"ן. כבר ביארתי צורת ראשיהן של שני הנוני"ן. 

סמ"ך. בספרדית [ראה תמונה] למטה בשמאל אינה עגולה אלא שרגלה השמאלי אינו נמשך מלמעלה בשוה, אלא מתעקם מעט לצד ימין קרוב לסופו, עד שפוגע במושבה בזוית רחב ונעשה מושבה קצר. 

עי"ן. כבר ביארתי צורת ראשה כעין יו"ד, ויוצא ממנו כמין קו דק באלכסון מעט, כמו אותו היוצא מגוף הלמ"ד והקו"ף, [ראה תמונה] ויש שמושכין הקו מגוף היוד שבראשו, והרי היא כדמות וי"ו עקומה קצת, [ראה תמונה] ולמטה מן הקו יוצא מושבה עב ורחב, ונמשך לפניו באלכסון מעט כלפי מטה, ודמות הזיי"ן שבה כמ"ש לעיל, ונוגע למטה בירכה במקום העב למעלה מחציו. למג"ד צורתה נזו וזה כתמונה ראשונה. אמנם למ"ש יהיו השני קווין שלה כווי"ן לא כזייני"ן. [ראה תמונה] 

פ"א. בספרדית [ראה תמונה] יש לנקודה שבתוכה עוקץ בשמאלו למטה לצד חוץ. 

צד"י. בספרדית [ראה תמונה] הראש הימני כעין יו"ד הפוכה, והשמאלי יו"ד ישרה פושטת רגלה לאחוריה עד שפוגעים סמוכים זה לזה בראש גופה שתחתיהם, והוא כדמות נו"ן או כף כפופה קטנה, וגגה קצר. אכן נ"ל יותר שהיו"ד הימנית צ"ל כראש האל"ף עם ירכו. [ראה תמונה] וכתמונה זו האחרונה משמע במג"ד שכתב צורתה ני. ובמצת שמורים מצוירת כתמונה ראשונה. 

קו"ף. בספרדית [ראה תמונה] אין ירכה עקום היטב בעיגול, אלא ע"י קוים המשפעים אותו, שהראשון עב מהשני וישר יותר, כמ"ש למעלה בגוף הלמ"ד, והרגל שבה דק למעלה כמו למטה, אלא שבאמצעיתו הוא קצת עב, וכן כל רגלי האותיות השמאליים דקין הן למעלה בתחלת יציאתן במקום דיבוקן בראש האותיות, כמו בתכליתן, וכתמונה ראשונה מוכח במג"ד שציירה רן פשוטה. 

שי"ן. בספרדית [ראה תמונה] הגוף נמשך מהראש הראשון סמוך לסופו, באלכסון מעט או בקצהו בשפוע, כעין וי"ו עקומה קצת לפניה למטה, וכן הוא מעשה הראש השני שוה ממש בתמונתו ובמשך ארכו, שמשפע לפניו ריחוק שוה למעלה ולמטה, באופן שיגיע ירך השני עד מקום חיבור ראש הג' למטה, וכנגדו הירך הראשון עומד מסוים למטה ברחוק ממנו כרחוק הראשים זה מזה, ואחר כך ימשוך מושבה מתחתיהם מן הראשון עד השלישי, באופן שיהא לו רוחב מעט, אבל לא כשיעור רוחב ג' הראשים, ולא יהו הג' ראשין מחוברין למטה במקום אחד כי אם הב' שמאליים לבדם מדובקים כאחד, כנגד האויר שבין ראש האמצעי והשלישי, על זוית צרה, אבל מקום דבוק הראשון למטה במושבו אינו כן, אלא עגול מעט והמושב אינו ישר מאד, וכמ"ש במג"ד שהשלשה ראשים יודי"ן המה, שמע מינה שראשיהם שוין (ואין סימנם זי"ו כדב"ש) וכ"מ שם שיש לה מושב רחב (לא חד) שציירה ג' יודי"ן בתוך כ', או בתוך כעין קשת. ויש שם טעות בצורה שבדפוס, מחסרון אות חקוק כראוי לה, והוא חסרון שיוכל להמנות גם בשלנו פה. 

תי"ו. בספרדית [ראה תמונה] היא כמו רי"ש. וירכה כמו וי"ו הפוכה ומתעקמת מעט למטה לצד שמאל, ולצד ימין כלפי ראשה. 
והילך העתק לשון הר' חיים ויטאל הובא במצת שמורים, ז"ל ושאלתי אם יש סמך אל השינויים כו' בין הספרדים והאשכנזים, והשיב לי כי יש סמך לכולם כו'. 

ע"ג. באות גימ"ל. גם לא יהיה עקום כו' כדאמרינן בהבונה מאי טעמא פשטא כרעא דגימ"ל כו', הרי משמע שהוא פשוט ולא עקום עכ"ל. ואינו נ"ל אלא פשיטות רגל על כרחך בשיפוע היא, וכן כתב הוא עצמו בסמוך גבי כרעיה דדלי"ת, דמשמע ליה לישנא דפשטא כרעיה בשפוע, ונמצאו דבריו סותרין זא"ז. 

ע"ד בראשו [באות הא]. משמע כפירש"י שבתג שעל פניה. כצ"ל. 

שם. ואילו תהיה הנקודה. כצ"ל. 

שם [באות ואו]. שאם היו באלכסון לא תהיה כתיבה תמה. נ"ל שכצ"ל. 

שם. לספרי דווקני. כצ"ל. 

[מ ב ד"ה מ"ט פתוחה]. דף כ"ה ע"א בראשו. דמי טפי לכאף ולא לבית. כצ"ל. 

שם. ויהיה ארוך עד כנגד מושב גופה שתהא כו'. נ"ל כצ"ל. 

שם. מ"ם סתומה כו' שתהא עגולה למעלה בצד שמאל. נ"ל שצ"ל בצד ימין. דוק. 

שם. ולפי זה הוצרכה גם מ"ם פתוחה להיות מרובעת. עכ"ל. ר"ל זוהי תשובה לסופרים שכותבים אותה מרובעת, ע"פ הבנתם מ"ש ר"ש בשם החסיד, שאם כן הוצרכה גם הפתוחה להיות מרובעת כמותה, שבודאי כך הוא. ועל זה אמר שהקש זה דברי טעם הם שראוי לסמוך עליהם. וזה מבואר הבטול שהרי אדרבה יש ראיה מדברי ר"ש שהמ"ם עגולה למעלה כדמסיק, ובזה דבריו מבוארים היטב. 

שם. אבל מ"ם סתומה אף על גב דלפי זה בצד אחד עגולה. עכ"ל. ר"ל למעלה בצד ימין, מכל מקום כיון דבשני צדדין. ר"ל שלמטה יש לה זוית כו'. וק"ל. ונמצינו למדין מתוך דברי בעל ברוך שאמר הללו, שתמונת מ"ם סתומה כזה [ראה תמונה], ומימינו לא ראינו מי שנהג לכתוב כך. 

שם. שאם תפשטנה תהיה פשוטה. עכ"ל. ואם היתה מרובעת כשפושטה ישאר עוקץ באמצעה. וק"ל. 

שם. ולא הדביק ירכו לצד ימין. עכ"ל. נ"ל שצ"ל לצד שמאל. ולא הבנתי ראייתו זאת. 

שם. פ"א כפופה יהיה לה זוית למעלה מבפנים ומבחוץ. עכ"ל. לכאורה נראה שסותר דבריו, שכתב למעלה בביאור צורת האותיות הכללי שתהא עגולה מבחוץ למעלה, וצ"ל דר"ל עגולה מעט באורך ע"י בליטה קטנה לצד אחוריה, אחר שעשה לה למעלה זוית קטן, דוק בלשונו ותמצא שלכך נתכוין. 

שם. באות צד"י וירכה ידביק. כצ"ל. 

ע"ב. וז"ל הר"י אכסנדרני כו' פסולה שאין להדביקן (כצ"ל) כו' אלא בדקות כו'. מכאן משמע דלא כמ"ש במג"א בסימן ל"ב [ס"ק כט] שאם קוצה השמאלית של יו"ד נוגעת באל"ף כשר, כמ"ש שם. 

שם. ולתקנה לכתחלה. בתפלין ומזוזה, כל שלא כתב לפניהם. 

שם. ומ"ש שסוף גגה יהיה עקום כו' אין הכרע מההיא (כצ"ל). ור"ל ממ"ש בהבונה שלא יכתוב לאלפין עיינין. 

שם. והטיל לתוכו דלי"ת. פירוש שכתב יו"ד ה"א וי"ו דלי"ת ה"א. 

שם. וסה"ת והגהות. צ"ל. 

[מא א] שם. בתוספת. צ"ל. 

שם. אין לה תיקון. אם כתב לפניו. 

ע"ג. ששם יו"ד עליה. צ"ל. 

שם. ומ"ש בכ"ף פשוטה כו' ארוכה כפליים בגגה. כצ"ל. 

שם [ד"ה וכתב הר"י אסכנדרני יש]. מקרי חק תוכות. זה פוסל גם בס"ת, אלא שבס"ת יכול לתקן ולגרוד הכל ולכתוב מחדש. 

שם. ומ"ש דנו"ן פשוטה תואר צורתה כמו זיי"ן כו', ואל יסמוך הקו הארוך בקצה כעין וי"ו שא"כ הו"ל למימר נוני"ן ווי"ן. עכ"ל. ואין מזה הכרח לפסול הנוני"ן שדרך קצת סופרים למשוך הקו הארוך מן הקצה ע"י בליטה דקה לפניה כזה [ראה תמונה]. וצ"ע למעשה. 

שם. כמו בי"ת. כצ"ל. 

[מא ב] ע"ד. מהר"י קולון ביארו יפה כו'. ועדיין גם לשונו צריך ביאור. וכבר בארתיו בהמשך לשון הרב"י בסי' ל"ב ע"ש. וכללו של דבר שצ"ל דלא פסל מהרי"ק ביוד"ין שאינן נוגעין (ולא מהני להו קריאת התינוק) אלא במופסקין הרבה שניכר לעין כל. והוא דבר מוכרח בלי ספק ואין להאריך, כי הוא מבואר מאד שם וכאן למדקדק שכן הוא דעת כל הפוסקים. והכי דייק נמי לישניה דמהרי"ק דקאמר אבל הכא דפשיטא לן שאין האות כצורתה מה תועיל כו', משמע בהדיא דווקא כה"ג דפשיטא לן הוא דקאמר, משא"כ היכא דמספקא לן. ועכ"ז נ"ל לשון זה של מהרי"ק תמוה, בהא דמסיים ואף על גב שר"מ השיב כו'. ותלה הטעם בקריאת התינוק, היינו דווקא להחשב כסדרן, אבל להכשיר בלא תיקון לא עלה על דעתו. עכ"ל. וצריך נגר להלמו, לכאורה יראה דר"ל אף על  פי שהוא פסול אם לא נתקן מ"מ אין בו משום שלא כסדרן, וזה שלא כדעת כל הפוסקים, דלכולהו היכא דפסולין בצורת האותיות אין להם תקנה שלא כסדרן, ומה בכך אם עיקר צורת האות נעשה כסדרן, כל הפסולין שהוזכרו בצורת האותיות עיקר צורת האות נעשה כסדרן, ואפ"ה פסולין שלא כסדרן. וגדולה מזו שמענו להאגור דאפילו קוצה של יו"ד דמעכבת לר"ת פוסלת בשלא כסדרן, ואף על גב דלאו מגופיה דאות הוא אלא כעין תג בגוף  צורת האות כנז', אבל בשינה צורת האות בפסול גמור אין ספק דאליבא דכ"ע אין לו תקנה שלא כסדרן. 
א"כ צ"ל אחת משתים בכוונת מהרי"ק, אם שסוף דבריו סותרין תחלת דבריו, וכך נ"ל שהיא כעין חזרה, שאין דעתו לפסול בנ"ד אלא לומר שאף מהר"ם מודה שצריך תיקון, וכענין שאמרו בנגיעת האותיות, ודוק. ומ"מ אף לדידיה, השתא למסקנא דמילתא ס"ל דאינו פיסול גמור המעכב. דוק בלשונו המועתק כאן (אלא שצל"ע בגוף התשובה). ולפ"ז אפשר לומר, דבכל אופן שיהיו מופרדות קהדר ביה, ומכשר בקריאת תינוק, מיהת היכא דלא אפשר לתקן, דהיינו שהוא בדרך ואין לו דיו וקולמוס שיוכל להדביקן כראוי. 
אי נמי לצדדין קאמר, דאם נשתנה צורת האות לגמרי ע"י פרידת היודי"ן עד שניכר היטב כנז' לעולם לא מהני כלל קריאת התינוק, והרי הן פסולין גמורים ואין להם תיקון שלא כסדרן. ומ"מ אם לא ניכר להדיא הפרידה ודאי כשרין הן ע"י קריאת התינוק. ואעפ"כ צריך לתקנם, ואין בתיקון זה משום שלא כסדרן. וזהו הברור יותר. 
וכן היא בודאי דעת מהר"ם שזכר מהרי"ק, והיא דעת כל הפוסקים קמאי ובתראי, ומבואר ביותר בלשון שמצא כתוב דבסמוך. אבל לשונו של מהרי"ק ז"ל נתן מכשול לפני המעיינים. וכבר הטעה להרב בטז"ל, כמ"ש לעיל בסימן ל"ב. וכן חזר וכתב הרב הנז' בסימן זה [ס"ק א] בקיצור וסמך על מה שכתב שם. 
והתימה ממנו שהוא ז"ל עצמו כתב כאן תוך כדי דבור דטפי פסול מה שאין היודי"ן נוגעין דהוי פסולו בגופו של אות, מחסרון קוצו של יו"ד לדברי ר"ת. א"כ לד"ה פסל בשלא כסדרן, דהא אף לדברי הר"י אסכנדרני לא מכשר שלא כסדרן בחסרון קוצו של יו"ד אלא מפני ששם יו"ד עליה בלא"ה ואין פסולו בגופו, ש"מ דהיכא דהפסול בגופו של אות אין לו תקנה, וה"נ לדעת בטז"ל דלא מפליג וס"ל דכל פרידת היודי"ן לא מהני בהו קריאתו של תינוק, דאין שם האות עליה. ואיך א"כ יכשר בשלא כסדרן, הוא ודאי דבר שאין לו שחר, אלא צ"ל כמ"ש שם בס"ד ותו לא מידי. 

שם. דפשיטא לן. צ"ל. 

שם. נפסלין. צ"ל. 

שם. במצאתי כתוב, ודאי אי הוה מופרד להדיא, עד שנראה כשני זיינ"ין ונשתנה צורת האות אהא לא הוה דייקינן. עכ"ל. ר"ל להראותו לתינוק, ואין תולין, ר"ל החטוטרת אין לתלותה כה"ג דניכר להדיא, דגרע כהאי גונא מנדון מהר"ם דאין כאן אות, והוא הדבר אשר דברתי למעלה, מבואר בבירור שאין אחריו בירור. דאע"ג דבחי"ת ליכא מאן דפליג דצריך להיות גולם אחד יותר מאלפי"ן (תדע דהא ספרי דווקני הוא דחטרי לגגה, הא כ"ע לא, וזה ודאי כך הוא אף לפי דעת הריב"ש (סימן ק"כ) לענין תליית כרעא דה"א) אלא עבדי לה גג פשוט. והא לא סגי דלא הוי גוף אחד וק"ל) אפ"ה מכשר במופרדת באמצע ע"י קריאת התינוק, וכ"ש ליודי"ן של האלפי"ן ודכוותייהו, שהן אותיות לעצמן אף על פי שמחוברין בגופו של אל"ף, וצריכין שיגעו בו לכתחלה, דמהניא בהו קריאת  התינוק להכשירן בהך גוונא דאמרן ודכתיבנא לעיל. 

שם [ד"ה ומ"ש רבינו ולא]. לראש שני ג' תגין (כו') [כצ"ל]. 

דף כ"ו א' בטור. תורת מלא. כצ"ל. 

שם. ויהרג חסר. והכי משמע מעובדא דוי"ו ויהרוג דאיפסיק בנוקבא. ע"ל סי' ל"ב בב"י [לב, ב ד"ה מצאתי] מ"ש בשם סדר גט אשכנזי. וק"ל. 

ע"א. בב"י [ד"ה ומ"ש הילכך]. פסול בתוספת כו' בתוספת. כצ"ל בלי וי"ו. 

שם [ד"ה כתב סמ"ג]. ונמקי יוסף פירש כו' ובעין ב' (ר"ל שני ראשין צ"ל כל אחד בשלשה תגין שהם ששה תגין בכלל) ובנון כו'. 

מור וקציעה סימן לז 
================== 
[מב ב] בטור. אבל מפני שצריכין גוף נקי שלא יפיח בהם. עמש"ל בס"ד סי' פ'. 

שם. קטן היודע כו' אביו חייב לקנות לו תפלין כדי לחנכו. עכ"ל. עיין מה שכתבתי בסימן י"ז בס"ד. ונראה דהוא הדין הכא, אף על גב דחובת הגוף היא, מכל  מקום קטן לאו בר חיובא הוא, אלא בחינוך מדרבנן. 

בטור. שלא יסיח דעתו מהם. כצ"ל. 

ע"ב. בב"י. להיות מניחי תפלין כל היום כשרים. כצ"ל. 

מור וקציעה סימן לח 
================== 
שם [ד"ה חולה]. וכתב הרא"ש בתשובה. עמש"ל בסי' פ' בס"ד. 

שם. כתב המרדכי שחולה פטור. ע"כ. ותמהני דהא בהדיא איתא שילהי פרק ד"מ [סנהדרין סח, א] כשחלה ר"א היה מניח תפלין. והכי נמי אשכחן [כתובות קד, א] באשכבתיה דרבי דהוה מצטער בהו טובא חלץ תפלין ומנח להו כו', אף על פי שי"ל הני  תנאי שאנו דרב גובריהו. וצ"ע. שוב הראוני שבמרדכי עצמו העיר את זה. גם בד"מ הביאו, ולא השגחתי לראות בו (כמ"ש כמה פעמים ממעוט פנאי, אף כי בזה) כי דבר פשוט הוא. מיהת משמע בהדיא מר"א ורבי דגם בחולי מעיים יש חילוק דלא כדסליק אדעתיה דרב"י בסמוך. ונמשך אחריו בהג"ה דש"ע [סעיף א] וחזק הדבר במ"א [ס"ק א] והוסיף לומר שאסור לחולי מעיים בשאר כל אדם. והביא ראיה מרמי בר תמרי (כצ"ל) ואינו מוכרח כלל. עוד צ"ל במ"א ס"ח סימן תשע"ד. 

[מג א] ע"ג שם. ומשום הכי מתמה דבעל קרי ודאי חייב בתפלין. עכ"ל. ואם תקשה א"כ הו"ל לתלמודא למימר שמא יבואו לידי הרהור, אמאי נקט משום הרגל דבר, תריץ כמ"ש במג"א [ס"ק ד] דמשום שמא לא אסרו להניחן, אלא כשידע בודאי שאי אפשר לו בלי הרהור. 
ואיכא למידק אכתי מאי פסקא, הא אינה אלא חששה בעלמא, שמא יבואו לידי הרגל דבר, והרי אתה אוסרן מפני השמא. וא"ת דהרגל דבר חמור, וחיישינן אף לשמא, א"כ לא מוכח מידי מן הגמרא. וי"ל דאה"נ דלא בעי למידק מידי מן הגמרא דהרהור אסור, ולא רצה כי אם לומר שאין הוכחה דהרהור מותר, דלעולם הרהור נמי אסור. ולא נקטיה, משום דמספק לא אסרינן ליה בתפלין, משו"ה נקט הרגל. ובזה תירוצו של הרב"י עולה יפה. 

שם [ד"ה כתב הרא"ש]. דוראיתם אותו בציצית הוא דכתיב. אף על גב שקורא ק"ש (כשמניח תפלין) ויש בה פרשת ציצית, אכן זהו טעמו של בעל העתים, דס"ל עקר הנחת תפלין לקיים בהן מצות ק"ש, ומשמע ליה דהוה כמעיד עדות שקר, כיון דמפטר מנה. 

שם. אבל ביום ראשון פטור כו' פנים חדשות. פירוש מנחמים חדשים. 

[מג ב] ע"ד [ד"ה וכותבי]. וכ"כ רבינו ירוחם ח"ב. כצ"ל. 

שם. כדי לקבל עליהם עול מלכות שמים. כצ"ל. 

שם. טעמא דרשב"י זה שינון וזה שינון ואין שינון מבטל שינון. כצ"ל. ור"ל דכתיב בק"ש ושננתם והאי קרא קאי נמי את"ת. 

שם. איבעי ליה ליתובי דעתיה. כצ"ל. 

[מד א] שם בטור. היה צריך לתפלין ומזוזה. עכ"ל. וצ"ע בציצית ותפלין איזה מהן קודמין, דשניהם מצות שבגופו, ואמרינן דשקולה ציצית ככל המצות. אמנם כבר כתבתי בסימן כ"ה, דהיא דרשא בעלמא ולא חמירא מהאי טעמא. והא לעיל בסימן ל"ז כתב גם כן בשם הרא"ש שאין לך גדולה בכל מצות שבתורה יותר מתפלין. ותו דתפלין ודאי חמורה קדושתן, כדכתיבנא התם (והירושלמי מטעם קדושה יתרה קאתי עלה במזוזה ותפלין הי מנייהו קדים). ועוד שעונש ביטולה גדול מאד, דהו"ל בכלל פושעי ישראל בגופן, משא"כ ציצית דלאו חובת גברא היא ולא ענשי אעשה, ומה"ט כתבתי בסימן הנ"ל דנ"ל דתפלין קודמין מעיקרא דדינא. 
אמנם עדיין חוכך אני להחליט הלכה למעשה בזה, דאפשר לומר אעפ"כ תוקדם ציצית לפי שמצותה כל היום. ועוד שהיא לראותה ולזכור על ידה כל המצות כולן, וראיה מביאה לידי מעשה כדאיתא, וכל העם נושאין אותן כל היום, משא"כ בתפלין שאינם עליו אלא בשעת ק"ש ותפלה בלבד. 
ולא עוד אלא שבעלילה קלה פטורין מהן לגמרי, כמבואר בסימן זה, וכדאיתא בירושלמי שאפילו גדולי החכמים לא היו מניחין אותן מפני מיחוש, והעידו התוספות שהיא היתה מצוה מרופה ביד אנשי דורם הקדמונים, אף על גב דלא ילפינן ממקלקלתא מ"מ ישראל  קדושים הן והנח להן שבני נביאים הם לדונם לזכות, שבין שאמרו להניחן או שלא להניחן לשם שמים נתכוונו, למנוע מהן מפני חומר קדושתן. 
והא דאמרינן דהו"ל בכלל פושעי ישראל בגופן, היינו כמ"ש ז"ל כשאינו מניחן דרך ביזוי, ותו דהא לדברי שמושא רבא אין כשר לכל אדם להניחן, ונשמע מזה שאינה הכרחית כציצית, שלא ראינו לקודמין שיאמרו שהיו מבטלין אותה כמו כן. 
ועוד שתפלין מצוין בשאלה לשעת ק"ש ותפלה, משא"כ בגד בעל ד' כנפות לכל היום לא שכיח בשאלה. 
מיהו היכא דתפלין נמי לא שכיחי דמושלי, מסתברא דטפי רמי עליה חיובא דתפלין, אלא שאיני כדאי להכריע. 

מור וקציעה סימן לט 
================== 
בטור. או אשה או קטן. עכ"ל. צל"ע דלא קחשיב בהדייהו חרש. ודע דכל הני פסולין נמי אף למזוזה. והכי איתא בהדיא בגמרא. ונפלאתי שלא הוזכר זה בש"ע בפירוש בשום מקום. 

[מד ב] שם. ביד גוי כשרים. אבל צריכין בדיקה מ"מ דלא עדיפא מלקחן מישראל שאינו מומחה. 

כתב במג"א [ס"ק א] כיון דילפינן מקרא בעינן שיהא גדול ממש דהיינו שיביא שתי שערות אחר שהוא בן י"ג. אבל מספקא פסול לכתוב עד שיהא בן י"ח, כמ"ש באה"ע סימן קמ"א סכ"ה. עכ"ל. ולא ידענא מאי קאמר, דילמא כב"ש ובסריס אמרה לשמעתיה, אבל בספק דינו כקטן עד שיצאו רוב שנותיו, שהם ל"ו שנה, ובנולדו בו סימני סריס עד שיהא בן עשרים. 
וכנראה שלא נתכוונו דבריו, כי נתחלפה לו אותה של א"ע הנ"ל, בשל מ"ס שהביא ב"י לקמן בסימן נ"ג (בש"ע ס"ח). ההיא בשעלה זקנו בן י"ח. וכה"ג לאו ספיקא הוא דאפילו שתי שערות אחר י"ג הם סימן גדלות לכל דבר. והתם משום כבוד צבור בעינן נמי עלה זקנו וי"ח שנה. אבל כשלא הביא שערות ספק הוי עד בן עשרים ושיביא שתי שערות או סימני סריס או שיגיע לשלשים ושש. 

שם בב"י. ומשמע דהאי מומר במומר כו' אי נמי במומר. כצ"ל. 

שם. ואי לתאבון מ"ש משאר עבירות כו' עד או אפשר דמסור נמי דווקא שלא לתאבון. ולענ"ד הדבר פשוט דבמסור לא שייך לפלוגי כלל, כיון דאפילו לתאבון בר קטלא הוא וגברא קטילא הוי, משום הכי לא שייך לגמרי בעשיית מצוה. 
אף על גב דקיי"ל [ערכין ז, א] ביוצא ליהרג מזין עליו מדם חטאתו כו'. התם לא מיחשב כולי האי גברא קטילא כיון דכי חזו ליה זכותא מהדרי ליה, דהא להכי יהבי ליה רוכב הסוס והסודרין בידו [סנהדרין מב, ב]. 
משא"כ מסור שדמו מותר ולא צריך בית דין, אלא כיון שמסר בכל אופן הרי הפקיר חייו ומשם ואילך חשוב כמת, וכיון שמת נעשה חפשי מן המצות. ועפ"ק דר"ה [יז, א] מוכח דמסור גרע מאותן שאין להם חלק לעוה"ב. 

[מד ב] ע"ב [ד"ה כתבן]. ופירש"י אפיקורוס כו' כגון כומר ישראל דודאי. כצ"ל. 

שם. ורבינו כתב כאן דתפלין שכתב אפיקורוס יגנזו. עכ"ל. נוסחא אחרת נזדמנה לו בטור, וכמ"ש בספרנו הוא נכון. וגם בט"ז [ס"ק ג] כתב שכצ"ל הגירסא בספרי הטור. 

שם. דאזלי' לחומרא שמא גוי כתבו. כצ"ל. 

ע"ג. כתב הרא"ש בתשובה כו' שהוא נאמן. עכ"ל. ולא בעו בדיקה, אף על פי שזה המוכר המעיד עליהם אינו מומחה, וקיי"ל תפלין אינן נקחין אלא מן המומחה. 

שם. וכל הני דמצרכי בדיקה ס"ל בחוקת תפלין הכתוב מדבר. כצ"ל. ע"ל סימן כ"ט. תמיהא לי טובא דכל הני רבוותא אשתמיט להו משנה שלמה ר"פ בתרא דמקואות מ"ב, עם שלפי מ"ש שם התוי"ט בשם מהר"ם לא מוכח מידי, אי איתא דהוה ס"ל כוותיה הו"ל לאתוייה ולפרושה מיהת. 

שם. וכתוב עוד בא"ח ואם אינו מניחן אלא לפרקים בודאי צריכים בדיקה. עכ"ל. ובדידי הוה עובדא שבדקתי תפליי תוך ג' שנים לבדיקה שקדמה לה, שבדקתים בפעם ראשון ונמצאו כשרים, ובשנייה מצאתי שנמחק אות מהן ונפסלו, ואמרתי כמה גדולים דברי חכמים הקדמונים, שאמרו לבודקן פעמיים בשבוע. וכ"כ האחרונים ז"ל שנכון לבדקם, לפי שמתקלקלים מזיעה. וזה רחוק בעיני אם עור חפויין שלם, ביחוד עור התיתורא העב מאד, אי אפשר להכנס בו זיעה, אבל יותר נ"ל שבאה בהם המחיקה לפעמים מחמת שהעור של הבתים כשמתיישן קצת נחלש, והדבק נפשר, והבתים מתפרקין ואינו נרגש כל כך לעין, וכשאדם הולך בהם לבה"כ פעמים שגשמים דולפים עליהם. ואפילו מעט לחות האויר נכנס מעביר הדיו ומוחק האות. זוהי סבה קרובה בעיני להביא התפלין לידי פסול. ובכזה תליתי המאורע הנז' שאירע לי. על כן ראוי להשגיח מאד, לראות אם עור הבתים חזק ואמיץ כראוי שאל"כ בזמן מועט יהו נפסלין ע"י מעט לחות הנכנס בהן, גם יזהר מללכת עמהן מגולין לאויר בעת שגשמים מנטפים אפילו טפין מועטין, וישמר כמו כן שלא יכביד עליהן כובעו שלא יקבלו זיעה מחמתו. בזה יהו נשמרין מכל רע ולא יפסלו בקלות. 

מור וקציעה סימן מ 
================= 
בטור. בית שיש בו תפלין. דבר פשוט בכל מקום שאמרו בית פירושו חדר בלבד. 

[מה ב] שם. או שיניחם בכלי תוך כלי והוא שאין השני מיוחד להן. עכ"ל. נ"ל פשוט דהיינו נמי דאינו מיוחד לתפלין הללו שמכסה אותן בו. ואף על פי  שהכלי השני מיוחד ג"כ לתפלין אחרים אפ"ה לגבי דהני מקרי שאינו כליין. ודי אם יניחם בתוכו עם כליין, והוה ליה כלי תוך כלי. דטעמא דאפי' מאה כלים שהן כליין כחד דמו, משום דהכלי טפל להן, כמו לענין שבת [שבת צג, ב] דאינו חייב על הוצאת כלי, לפי שבטל אצל הדבר שהוא תשמישו. והני מילי במידי דמבטל ליה, כגון שרגיל להניח תפלין כיס תוך כיס, שאז כל הכיסין הטפלים להן נתבטלו אצלן להיות רק חשובים כאחד, אבל בנוטל כיס אחר של תפלין שאינו כיסן של אלו, ומניחן בתוכו לפי שעה ודעתו להוציאן משם אח"כ, הרי לא בטל כיס זה לתפלין הללו ומיקרי שאינו כליין, כנ"ל ברור בס"ד. 
ואין לומר דטעמא דבעינן כלי שני כלי שאינו כליין, משום דהכלי האחד יש בעצמו קדושה, כדלקמן סי' קנ"ד, שאם כן יהא אסור לשמש מטתו בפני כל תשמיש קדושה, וגם בפני הכיס אפילו אין בו תפלין. וזה דבר בטל. והכי מוכח נמי ממאי דפשיטא ליה להרב"י שאפילו כלי חיצון הוא כליין, וכן פסק בש"ע [סעיף ב]. וגם יצטרך לומר, דוילון ומטפחות דס"ת לא מיקרו כלי שאינו כליין, לענין הנזכר כאן, וגם זה זר. 
וכתב במג"א [ס"ק ב] אם הכיס של תפלין מחובר למעלה על כיס הטלית, הצד השני של כיס גדול לא מיקרי כליין. עכ"ד. לכאורה הכי מסתברא, אף על גב דבכ"מ קיי"ל כל המחובר לו הרי הוא כמוהו, כדאיתא פ"ה ופי"ב דכלים, הני מילי במשמש לכלי, אבל כלי בפ"ע המחובר לכלי כמוהו, אינו חבור לו. כדתנן התם פי"ט [מ"ח] גבי תורמל, (ופכ"ג) [ופכ"ו מ"ב] כיס בתוך כיס שנטמא אחד לא נטמא חברו, אפ"ה אכתי צל"ע מנ"ל בפשיטות כולי האי למגמר להאי מילתא מטומאה (והתימה שסתם ולא הביא שום ראיה לדבריו, אפשר דסמיך אהא דבפרק במה טומנין (שבת דף מח, ב) אמרינן דמן התורה בכל גוונא לא הוי חבור, ומשמע ליה דסתמא קאמר, לכל מילי דבר תורה לא הוי חבור, ועדיין הדבר צריך תלמוד, דילמא לענין טומאה לחוד קאמרינן. 
ולא עוד אלא שאני חוכך שלא להניח הטלית בכיס כזה, דכולו בסיס לתפלין, ופשיטא דאין להניח טלית ותפלין בכיס אחד. אלא שיש לומר בזו, כיון דמהני ביה תנאי כדאיתא לקמן בסימן מ"ב, ובכה"ג אנן סהדי דלא אזמניה כלל, אף על גב דלא אתני כמאן דאתני דמי  (עיין בסימן הנ"ל באחרונים ז"ל) וצ"ע. 

ע"ד. דהיינו כלי אחד והכר שהוא כלי שני. כצ"ל. 

במג"א אותיות הציונים הפוכים אות ג' צ"ל ד' ואות ד' צ"ל במקום ג'. 

שם. והא דאמרינן כו' נראה דכשרוצה לשמש דווקא הוא. עיין בט"ז [ס"ק ד] שדבריו נראין בכאן. 

מ"ש מג"א [ס"ק א] שנ"ל דסדורים הקבועים בלוחות שבהן שלשלת של כסף, אסור לתלותן בהן כו'. ולי נראה דלא דמי לתולה תפלין ברצועות, כמש"ל דרך בזיון, משא"כ בזו, שדרך תשמישן הוא וכבודן בכך. והא אפילו בתפלין לל"א בקציצה שרי, וכ"ש בסדורים, מה גם שבדפוס נ"ל אין להחמיר בהן כל כך. מ"מ המחמיר תע"ב. 

דף כ"א א. כדרך שעושין נושאי משאות. כצ"ל. 

מור וקציעה סימן מב 
================== 
[מו ב] בטור. אסור למיצר ביה זוזי. עכ"ל. נראה פשוט דאפילו דבר של קדושה פחותה אסור להניחו בתוכו, וכדמוכח נמי מהא דכתבו ז"ל לעיל בסי' ל"ד לענין תפלין דר"ת שלא יניחם תוך כיס אחד עם של רש"י, שהאחד מהן חול. ולא יהא אלא פרשה של תורה שאינה תפלין, אטו מי לית בה קדושה, אפ"ה אסור להניחן תוך כיס של תפלין, דהנך דלאו תפלין נינהו, שוינהו כחול לגבייהו. 
ומכאן שכל שכן שאינו נכון להניח טלית ותפלין לתוך כיס אחד וכמ"ש בס"ד בסימן הקודם. ועיין לקמן בסימן קנ"ד. 
וא"כ הא דנקט תלמודא זוזי, דתשמיש מגונה הוא, צ"ל משום סיפא דאתי לאשמועינן כי לא צר ביה, אפי' זוזי שרו, ומהא דאמרן שמעת מנה נמי דטעות הוא ביד ההמון שמניחין בדי ההושענא אחר חביטתן עם התפלין בכיס, ולא יעשה כן, ואפילו בכיס של טלית אין נכון להצניען. וק"ל. 

מור וקציעה סימן מג 
================== 
ע"ב. מניחן בחלון. צ"ל. 

שם בסוף העמוד. ומ"ש רבינו חולצן ברחוק ד"א ולא חילק בין ב"ה קבוע. עבט"ז [ס"ק ג] ובמג"א [ס"ק ד]. 

ע"ג. ל"ש דביום גוללן. כצ"ל. 

מור וקציעה סימן מד 
================== 
[מז ב] ע"ד. וי"ל דלא הוי היסח דעת אלא כשעומד בקלות ראש ובשחוק. צריך לחלק בין שחוק דקלות ראש, דהיינו פירושו דשחוק דאסור, ובין שחוק שאינו של קלות ראש, ושמחה של מצוה, דבודאי שרי. דהא (רבה) [אביי] קבדח טובא ואמר תפלין קמנחנא, ומוכח נמי דבשחוק של רשות הוה עסיק. וק"ל. 
אבל בזהר חדש שיר השירים מצאתי משמעות דמחמת קיום מצות תפלין הוא ששמח הרבה, שהן גורמין שמחה וכענין שכתוב [תהלים יט, י] פקודי ה' ישרים משמחי לב. ע"ש (ט, ג) מאן דמנח תפלין אצטריך למחדי. 

שם. וכתב הר"ן בשם הרז"ה דכהנך ג' ברייתות כו' קיי"ל. כצ"ל. 

שם. שביום אין דרכו לישן. כצ"ל. 

מור וקציעה סימן מו 
================== 
[מח ב] בטור. וכי לביש לימא ברוך מלביש ערומים. וכי מנח ידיה אעיניה כו'. לפי סידור זה נראה שאומר ברכות אלו קודם נטילה, ומיירי בשידוע לו שלא נגעו ידיו במקום הטנופת כגון שישן בבתי ידים, אבל הוא דוחק גדול להעמידה בכך. ולענ"ד בגמרא מיירי שכבר נטל ידיו, בעודו במטה קודם שלובש, שאל"כ אסור לו ליגע במלבושיו כמש"ל (סי' ד') אף על פי שכתב שם במג"א שאין נראה כן מהגמרא, לא נ"ל. וכן נדחקו האחרונים ז"ל במ"ש כי מנח ידיה אעיניה, דהיינו ע"י מפה. ולא נהירא, אלא בשנטל ידיו עסקינן. ותדע דע"כ הך סידורא דגמרא לאו דווקא הוא, דאפילו את"ל כמ"ש הם ז"ל תינח בבגדיו ועיניו, אבל ציצית ותפילין מי איכא למימר דמנח להו והדר משי ידיה, כסידרא דאיתא בגמרא. והא ודאי לא מסתברא הכי. ותו דהא סיים מסאני (וידוע דמסאני הם מנעלים לא סנדלים) ואי אפשר לו לברך ולהניח תפלין, אי לא משי ידיה מקמי הכי (אם לא שנוסיף לדחוק ולומר שנועל מנעליו ג"כ בבתי ידים) אלא ודאי לאו דווקא, דעל כרחך משי קודם הנחת תפלין, וה"ה דבעי לממשי קודם שיגע בעיניו ובבגדיו, וממתין בברכת ענט"י עד שיטול ידיו לתפלה. כך נ"ל ברור. 

דף כ"ט א. בב"י [ד"ה וכי]. ומשום דכתיב והיית עטרת תפארת סיים בתפארה. ע"כ. ולי נראה על שם הכובע שנקרא פאר, [שמות לט, כח] פארי המגבעות. ועמ"ש עוד מענין ברכות השחר בסידור התפלה. 
והנה ראיתי דבר חדש, בספר עטרת זקנים נדפס סביב המג"א דלא לימא ואל תביאנו לידי חטא, וגם אין לומר וכוף את יצרי להשתעבד לך, כי הכל בידי שמים חוץ מיראת שמים. עכ"ד. והם דברים תמוהים בטלים ומבוטלים, יטול מה שחדש וישתקע הדבר. ונפלאתי מאד איך נתנו דברים כאלה בדפוס באין משגיח. מי הוא אשר מלאו לבו למחוק מלשון התלמוד המקובל לאבותינו ורז"ל, והעתיקוהו כל הפוסקים וכן נהגו כל ישראל בלי פקפוק. ובכמה מקומות אנו מבקשים רחמים על זה. שלא נבוא לידי חטא, ובס"פ היה קורא [ברכות יז, א] רבא כי הוה מסיים צלותיה אמר יהר"מ שלא אחטא עוד והיינו וידוי דיה"כ. ולפ"ד הנ"ל יצטרך למוחקו כמו כן. ישתקע הדבר ולא יאמר. וכהנה רבות עמנו בתפלות ובקשות. והמה בכתובים ג"כ. ורבו כמו רבו הנבון ידעם. 
ואי משום דהוי קשיין ליה, אטו מאן דלא ידע לפרושי קראי מותיב תיובתא. ודבר ברור הוא שרצונו של הקדוש ברוך הוא להתפלל על כך. וכבר ארז"ל [סוכה נב, ב] יצרו של אדם  מתגבר עליו בכל יום כו' ואלמלא הקדוש ברוך הוא עוזרו אינו יכול לו, ולא אמרו [ברכות לג,  ב] הכל בידי שמים חוץ מיראת שמים אלא לאפוקי גזרה מוחלטת, שאינו גוזר עליו יראת שמים בלי התעוררות. 
אבל ודאי אם מתעורר האדם בתפלה, מסייעין אותו, ואי אפשר להנצל מן החטא בלי סיוע מן השמים, וכבר התפלל המשורר החסיד ע"ז [תהלים יט, יד] גם מזדים חשוך עבדך וגו', וכמו שהוא הדבר בחוטאים, שאע"פ שלא נגזר על החוטא שיחטא, אעפ"כ אם הקשה לבו להזיד ולהרשיע, מונעין ממנו דרכי התשובה, וממציאין לו דרכים להוסיף חטא על פשע לאבדו. כענין [שמות ח, כח] ויכבד את לבו וזולתו, כן המתאמץ בדרך הישר והטוב שומרים אותו מן העונות, עם שהיה מוכן לחטוא. וארז"ל [סוטה כא, א] תורה מגינה ומצלה, ותועיל לו ג"כ התפלה כענין שהתפלל מרע"ה על (כלב) [יהושע] יה יושיעך מעצת מרגלים [סוטה לד, ב]. וכן מצינו באברהם על ישמעאל, וזולת זה רבים משיסופרו, ודעת לנבון נקל. 
גם י"ל הלשון לידי חטא. כמ"ש בלח"ש רפ"ג דאבות על מ"ש שם ואי אתה בא לידי עברה. יע"ש בעץ אבות. 
עוד תקנתי לשון ברכה זו בהגהות הסדור שלי שקראתי בשם לוח ארש [סי' כא - כב] בס"ד ע"ש. 

[מט. ד"ה ולפי] ע"ב בראשו. וטעם זה כתב הר"ן בספ"ק דפסחים וסיים בו שאע"פ ששמע התרנגול בחצות מברך עליו בשחר. עכ"ל. נראה דכוונתו לומר שאע"פ ששומע התרנגול מחצות ואילך אינו מברך אלא בשחר כשהאיר היום, ואף על פי שההפסק רב בין עת השמיעה והברכה, וכן כתב רבינו בעה"ט ס"ס מ"ז. ובזוהר [ויקהל קצה, ב] משמע דברכוה בלילה מיד כששמעוהו. וכפשטא דלישנא. ועיין שאילת יעבץ (סימן קכ"ב), ובארתי עוד שם דראוי עכ"פ שלא לברך עד שישלש תרנגול בינוני קריאתו. ומשמע דס"ל להר"ן דבשחר מברך הנותן לשכוי, אף על פי שלא שמע קול התרנגול, דעל מנהגו של עולם נתקנה. כמ"ש הרב  בהג"ה דש"ע [סעיף ח] משמו. ואף על פי שאין דעתי כך, כמ"ש לעיל סימן ז', היינו דווקא  בברכות שנתקנו על מעשה, משא"כ בברכה שאינה על מעשה אדם, כי הך ברכה, ודאי מודינא דמברך אותה בבוקר אפילו לא שמע. 

ובט"ב ויה"כ שאסורין בנעילת הסנדל, יש שכתבו שאין לברך שעשה לי כל צרכי. ולי נראה שאם אינו הולך יחף ויש לו סנדל כל שהוא שנועלו, בין של בגד או לבד בין של גמי, יש לו לברך המכין, לאפוקי ההולך יחף ממש ודאי אין לו לברך. 

ונראה פשוט להלכה, דברכת אלהי נשמה שנתת בי וברכת המעביר שינה ודאי אין לברך אותן מי שלא ישן כל הלילה. 

והסומא לא יברך פוקח עורים אבל מברך הנותן לשכוי בינה, שיש לו הנאה מאור היום כדלקמן סימן ס"ט. וכ"כ גם במג"א [ס"ק יד]. אלא שאני מחלק בדבר, שאם האיר היום יברך בשם ומלכות, אכן כשעדיין לילה, אף על פי שאחרים מברכין כששמעו קול התרנגול, סומא לא יברך אז אלא בלי שם. 

והחרש כתב מג"א [שם] דמברך ברכה זו ואף על גב דבודאי חרש המדבר הרי הוא כפקח לכל דבריו, אעפ"כ אני מסופק בדינו לענין ברכה זו, די"ל דגרע מסומא, ומפקח שלא שמע, דראוי לבילה, משא"כ חרש דגברא לא חזי שמא לעולם לא יברך אלא בלי שם. מיהו ודאי לא יברכנה אלא ביום. 

שם. כתב מהרי"א ז"ל הכוונה לומר שלא נחשוב שמאחר שאין מברכין אלה הברכות בזמנן. כצ"ל. 

שם. ואם היה מתענה חסרו ח' כו' ונמצא שאינו מברך אלא צ"ח. עכ"ל. ט"ס הוא וצ"ל צ"ז. צא וחשוב, וכ"כ במג"א [ס"ק ח]. וצ"ל דהא דמסיים הרב"י ויש לו להשלימן כשיניח ציצית ותפלין, כוונתו לברך גם על של ראש בפני עצמה כמנהג בני אשכנז, ועוד ברכה אחת נשמטה גם ממ"א בחשבון ק' ברכות דשבת, והיא ברכת היין דסעודה שלישית. 

[נ א] ע"ג. וכתב עוד הרא"ש כל הנך ברכות כו' אם אינו נהנה מהם כגון ששוכב על מטתו ערום אינו מברך. ע"כ. ר"ל כגון חולה שאינו יכול לעמוד ממטתו וללבוש, כ"פ בהגהותי לספר הרא"ש. והוא הדין אם שוכב לבוש, ועיין עוד בהגהות רמזי פסקי הרא"ש. 

שם סוף העמוד. אלא לאפוקי מדברא. כצ"ל. 

ע"ד. ובסדורי אשכנז כו' וכתוב בשבלי הלקט כו' וה"ר בנימין אחי אמר שראוי לומר בסתר שלא אמרו אבא אליהו אלא כנגד דורן של גזרות אחר שגזרו שלא לקרות ק"ש כו'. כצ"ל. ור"ל לפי שהנהיגו כך בשעת השמד. תקנה לא זזה ממקומה, כמ"ש בהפטרה ובקדושה דמוספין. ולד"ה אין להוסיף על נוסח זה, כי לא נחלקו אלא אם לאמרו אם לאו, ואין אחד שהעלה על דעתו להאריכו, כאשר בדה מלבו מאן דהו והדפיס בסתר כבגלוי. וכמ"ש בס"ד בהגהות הסדור [לוח ארש סי' לד]. ועיין בט"ז [ס"ק ט] בכיוצא בזה שהקפיד על המשנים נוסח אתה הוא עד שלא נברא, אף על גב דשבראת ודאי ניחא אלא משום דלישנא יתירא הוא. 

ובענין החתימה צ"ל בלי שם. כ"ה העקר. 

שם. ורבינו יהודה כו' כלומר דכשאינו אומר אלא שמע ישראל נראה שאינו אלא סיפור דברים כו' דאל"כ למה לו לומר בשכמל"ו. עכ"ל. ולענ"ד לאו משום הכי, דמה איכפת לן אם נראה כסיפור אם ע"י זה הוא מכוין לצאת י"ח. אלא נראה לי פשוט דבשכמל"ו הוא מכלל קבלת מלכות שמים העיקרי, ואף על פי שאמרו שמע ישראל זוהי ק"ש של רבי יהודה הנשיא, אפשר לומר ג"כ דלא נקטיה אלא לאפוקי כולה פרשה. ואשמעינן דסגי בפסוק ראשון. מיהא מבשכמל"ו לא קמיירי כיון דלא מפסוקי הפרשה הוא, ואפ"ה לא סגי דלא נימריה, כדשמעינן מההיא [פסחים נו, א] דכורכין את שמע ואטו רבי יהודה הנשיא כבני ירחו עביד. ועוד דאפילו בני ירחו לא נמנעו מלאמרו, אלא משום ההפסקה בתוך הפרשה, אבל באופן שקרא רבי יהודה הנשיא רק פסוק אחד בלבד, שאין כאן הפסקה, ודאי היו אומרים אותו, וגם מפני למודו לא צריך לבטלו, שאין בו כל כך שיהוי, אלא פשטא דמילתא כדאמרן. ונקט תלמודא לישנא קלילא, מאי דצריך ליה באותו ענין וק"ל. וזהו טעמו של ר' יהודה החסיד דס"ל דזה בכלל קבלת מלכות שמים דפסוק ראשון. וכן נראה ג"כ מדברי הרב"י לקמן ריש סימן ס"ו דבשכמל"ו הוא מעיקר היחוד, והחמיר בו לענין הפסקה יותר משאר הפרשה. 

שם. אתא צבורא מקרא שמע בתר תלת שעין. בעי ר"א מימחא בידיהון. ע"כ. י"ל מאי ס"ד דר"א דבעי מימחא, וכי קראו בתר ג' שעות מאי הוי, אטו לית ליה הא דתנן [ברכות פ"א מ"ב] הקורא מכאן ואילך לא הפסיד גם הברכות עד ד' שעות, ומתוך שאמרו בתר ג' שעי, מכלל שלא עברה עדיין שעה רביעית, א"כ על מה רצה להפסידן ק"ש וברכותיה. וכ"ש אם חשב שעדיין לא קראו בעונתה. כדמשמע ממאי דאהדר ליה ר"י, א"ה פשיטא טפי דלא הו"ל לאמנועי להו ממצוה, פסידא דלא הדר. וקשיא נמי אר"י מאי קמהדר ליה, כלפי לייא איפכא מסתברא. וי"ל דר"א מוקי למתני' דהקורא מכאן ואילך ביחיד דוקא, כמשמעה וכפשטה דביחיד הקורא קמיירי (דוגמת עשרת הדברות ודכוותה שהותרו ליחיד ונאסרו לצבור) משא"כ ברבים דנפיק מינה חורבא למעבד הכי לכתחלה נמי משו"ה ודאי לא שפיר דמי ומחינן נמי בהו. 
ולפום מאי דס"ד דר"א דלא קראוה בעונתה, ודאי מיגרע גרע. וניחא דלא שביק להו למיקבע שבישתא למיפק י"ח בהכי לכתחלה נמי, ושפיר קא"ל ולא כבר קראו כו' דכהאי גונא ודאי לית לן בה, משום הכי מסתברא נמי דהדר ביה ר"א, ולא מיחה, וכמ"ש הרב"י והוא פשוט. ומצינו גדולה מזו (ביומא דף לז, ב) עמ"ש בס"ד לקמן סוף סימן רל"ה. 

מור וקציעה סימן מז 
================== 
[נ ב] בטור. ברכת התורה צריך להזהר בה. רבינו לא הזכיר חיובה מדין תורה, עם היותו נזכר בפרוש בגמרא פרק מי שמתו [ברכות כ, א] ופרק שלשה שאכלו [מח, ב], ונ"מ להחמיר בספקה. 
גם הר"מ ז"ל השמיט דבר זה. וצ"ע מה דעתו בזה. כי אמנם מה שזכר ז"ל בהל' ברכות שכל הברכות האלו הם מד"ס חוץ מברכת המזון, אין להחליט בשביל כך שהוא סובר גם בברכת התורה כך, כי לא זכר את זאת רק בברכת הנהנין והודאה, ושמא נשמט ממנו ז"ל מלהזכירו, ושכחה היתה לפני כבודו ז"ל. כי מנין לנו לסתור דברי תלמוד ערוך בלי שום הוכחה והכרח, ושתיקה כזו ודאי אינה הודאה כלל. 
ומדשתק מנה רבינו בעל הטורים ג"כ אין ראיה, דאפשר לומר אף על גב דבפירוש לא איתמר מכללא איתמר, כמש"ל בס"ד. 
כי אמנם הלום ראיתי בשו"ת פני משה (סי' א') החליט הדבר בהפך, לאפוקי מדעת הרמב"ן והרשב"א ובעל החנוך, דפשיטא להו שהיא מה"ת כפשטא דגמרא, והוא ז"ל אזיל בתר אפכא וסמיך אדיוקא בעלמא מדשתקו מנה הר"מ והטור. ולענ"ד אין ממש בהכרחיותיו. כי מ"ש מדלא כתב הטור אלא שצריך להזהר בה מאד והביא ההיא דרב יהודה דעל עזבם את תורתי כו' יש להפליא הפלא ופלא עליו. אם כדבריו דמדרבנן בעלמא היא, איך יפרש דבר זה הקדוש ברוך הוא בעצמו, והלא כל עיקר לא חייב הי"ת אותם בברכה זו ואין הקדוש ברוך  הוא בא בטרוניא עם בריותיו, הא על כרחך ההיא דר"י מוכחא בהדיא דדבר תורה היא ודאי, וה"ט דלא הוצרך הטור לבאר יותר בחומרה שהיא מן התורה, שדבר זה מבואר בעצמו שלא יעניש הקדוש ברוך  הוא עליה אלא א"כ הזהיר, ונתכוין הטור להודיע החומר שבה יותר משאר ברכה של תורה גרידא כברכת המזון, שלא מצינו בה עונש חמור כל כך כמו בזו. 
וא"ת מכל מקום מפני מה לא באר היטב להחמיר בספקה. י"ל משום דלא שכיח דלא נימא אהבה רבה לפחות, ונפטר בה. מיהת כי אתרמי בה ספיקא ממש, פשיטא דצריך לברך עליה מספק. גם בדברי ר"מ לא בפירוש אתמר שהיא מדרבנן אלא מכללא. ועמש"ל בס"ד. 
ומה שכתב עוד בתשובת פני משה לדקדק בדעת הרמב"ם לשטתו דס"ל שאינה מן התורה, וז"ל אבל אכתי קשה מנ"ל דאסמכתא היא כיון דבלשון צווי הוא הכתוב הבו גודל כו', ובפרט דרב יהודה במימרא חדא כיילינהו לברכה אחרונה דמזון מקרא כו' וברכה שלפני התורה כו' א"כ כי היכי דברכה אחרונה של מזון דרשה גמורה היא דלכ"ע כו' א"כ ה"נ הך ברכה שלפני התורה כו' דרשה גמורה, לא זו אף זו דחזינן דרבי יוחנן כו' מייתי מנה לברכת המזון שלפניו מק"ו דתורה, ואי איתא דאסמכתא היא איך מייתי מנה רבי יוחנן מק"ו, דעיקרא דדינא ברכת התורה שהוא המלמד לאו דאורייתא. עכ"ד. 
איברא הא לק"מ וידון מדרבנן לדרבנן (וכמ"ש גם הוא אח"כ) אולי נתכוין למ"ש שילהי פ"ז דנזיר [נז, א] אין דנין ק"ו מהלכה. ואי משום הא לאו מילתא היא דדווקא מהל"מ אין דנין בק"ו דילמא הכי אגמריה רחמנא למשה, אבל ממה שתקנו חז"ל ודאי דנין בכל מקום. 
ושאין דנין מד"ס לד"ס דתנן התם פ"ג דידים [מ"ב], דבר אחר הוא ע"ש. 
אבל תשובה היא למי שיסבור שגם ברכה זו מד"ס היא והא שפיר מוכח מהכא דליתא. 
ונ"ל שזוהי כוונת הרמב"ן ז"ל (בהשגותיו על מנין המצות לר"מ) בלשונו הארוך שהביאו שם בעל הספר הנ"ל, וז"ל בענין ברכת התורה שלפניה דמדאורייתא היא מקרא כו' ורצו ללמוד עוד ברכת המזון לפניו שתהא מן התורה מק"ו, והשיבו על זה מדרך הפרכות, שנתחבט בו הרב בעל פני משה הנ"ל שהיה נ"ל כשפת יתר, אמנם נתכוין הרמב"ן בזה לשלול ד"ס ודוק. 
עם שאינו יוצא ממשמעו ג"כ, דר"ל מדאפריך ק"ו, ולא דרשה דהבו גודל עצמה, שאין עליה תשובה, ולא רמז אסמכתא, ש"מ בה"ת כדקיימא קיימא, אלא למאי דאפריך אפריך, ומאי דלא אפריך כדקאי קאי, ואוקי אחזקתיה באתרא, דאין לך בו אלא פירושו דבהדיא אתמר דמן התורה היא חובה וכן אריך. 
שוב האריך מאד בעל הספר לדחוק רגל סברתו אל הקיר לעקור פשיטות הגמרא בשני מקומות הנ"ל, שבה"ת מן התורה היא. וחידש דבר זר, מאחר שגם רבי ישמעאל הסובר כר"י שבה"ת מן התורה מק"ו ילפה, ולא מקרא דר"י, משמע דלית ליה דרשה דר"י כו', וכיון שכן מדחייא לה מימרא דר"י עכ"ד. הנה חשב לדחות בקש חומה בצורה כקיר נטוי גדר הדחויה, ולא בקנה המדה, במ"כ אין זה מדה בתורה, ובפירוש אמרו שנים שאמרו טעם אחד משני מקראות אין מונין להם אלא אחד, מיהת אחד מונין להם, ואין דוחין אותן במקום שאין חולק בדין עצמו, וכל התלמוד מלא מאלה, מר מייתי לה מהכא ומר מהכא, כמו שהיא סוגיא ידועה בתלמוד לרוב. 
עוד האריך הרחיב בדוחקים עצומים להעמיד דעתו ודמיונו בענין זה, לקיים היות בה"ת מדרבנן מההיא [ברכות פ"ג מ"ד] דב"ק אינו מברך לפניה, וה"ט דברכות דרבנן א"כ מהכא הוכיחו רבוותא לבה"ת ואף שלפניה דרבנן. אלו דבריו. 
ולענ"ד ליכא הוכחה לגמרי, די"ל מתני' מיירי בשכבר ברך בה"ת, ואב"א שכבר קרא, והכין אוקימנא לה בלח"ש [שם] אליבא דחדא גרסא. 
ואיברא אליבא דאידך גרסא, ולר"א דס"ל אפילו בדלא קרא עדיין מיירי, ואפ"ה אינו אלא מהרהר, מ"מ לא מוכח מידי מהתם דאיכא למימר לעולם אפילו ברכה דלפני ק"ש דאורייתא, ומה שבב"ק לא התירו לו להרהר בהן למר כדאית ליה משום דהרהור לאו כדבור, וא"כ אינו חייב בברכתה, שאין חיוב ברכה על התורה, אלא על הקורא בה, כמ"ש [דברים לב, ג] כי שם ה' אקרא וגו'. ואף למ"ד כדבור דמי, מיהא בעינן כדאשכחן בסיני, ש"מ דלא לגמרי כדבור הוי, משו"ה שרי ב"ק כר"א, ומה"ט גופיה א"צ ברכה, כ"ש לפי מאי דקיי"ל כר"ח דלאו כדבור דמי דראיה זו כל עקרה טעותא היא והדרא, עאכ"ו שאין זו ראיה לבה"ת גמורה וללמוד גמור וקריאה ממש ודוק. 
והנה מסיים שם בעל הספר בפרט הלז, ז"ל העולה מהמקובץ בברכת התורה שלפניה במחלוקת היא שנויה דלרובא דרובא דרבוותא הרי"ף הרמב"ם הרא"ש והטור וזולתם היא מדרבנן. אמנם כו'. במ"כ הפריז על המדה שאין אפילו אחד מכל אלה שיאמר כן בפירוש, אטו אשינויא ניקו ונסמוך לעקור דבר מן התורה חס לן למימר הכי, ואין לנו לחלוק את השוין מסברת הכרס בלי יסוד מוסד, ואפילו מן הר"מ ז"ל אין ראיה ברורה שיסבור כן בהחלט, אדרבה יש להסב דעתו ג"כ אל דעת הרבים המחזיקים בפשטה דסוגיא דגמרא בשני מקומות בלי חולק. ועמ"ש בלח"ש פרק ואלו נאמרין [סוטה פ"ז מ"ז] ובהגהות לספר היד בברכות המלך ודוק. עוד הארכתי בזה בתשו' לרל"נ, ואין לחדש דבר מעתה נגד הברור בתלמוד. 
לכן לבי אומר בטח הלכה למעשה דספקה להחמיר. ולא גרעא עכ"פ מברכה רביעית דבה"מ דבפירוש איתמר דמדרבנן היא, ואפ"ה חוזר בספק בירך, ועוד ק"ו מה אם חיי שעה משתבח קב"ה בישראל, שמדקדקין על עצמם לברך על כזית, ש"מ דשפיר דמי לאחמורי בברכת המזון (משם למדתי ג"כ לברכת מעין ג' כמ"ש בס"ד בלח"ש רפ"ז דברכות) א"כ לחיי עולם עאכ"ו. 
וכן עוד ראיה גמורה מהא דאיפליגו אמוראי בנוסח ברכתה, ומסקינן הילכך נימרינהו לכולהו, ואי איתא דמדרבנן בעלמא היא כשאר ברכות, היכי מחמרי בספקה. הא קיי"ל ספק ברכות להקל מה"ט, והיכא אשכחן דכוותה להרבות שלש ברכות על דבר אחד, אלא ע"כ אין זו דומה לשאר ברכות זו ראיה חשובה שאין עליה תשובה. ולכן פשוט בעיני שאם נסתפק אם אמר בה"ת קודם אה"ר, חוזר ואומר, ולא גרע מספק אמר אמת ויציב שחוזר ואומר. ועיין מג"א סימן קל"ט [ס"ק ה] בשם ב"ש. 

דף ל. ע"א בטור. מפני מה ת"ח אין מצויין כו'. עיין מה שכתבתי בס"ד בקולן של סופרים [נדרים פא, א]. ובאור מאמר דבר זה נשאל כו', עיין סולם בית אל. 

שם. וצאצאינו. במג"א [בראש הסימן] הביא בשם הב"ח שיש לומר וצאצאי צאצאינו. והוא ז"ל כתב שאין לשנות הנוסח, ומפני שמצא בתרגום על צאצאים בני בנין. ואין זו ראיה לפי שבודאי הוא, לפעמים מורה על הבנים בלבד ולפעמים על בני בנים, ויובן מלשון הכתוב, שכשהוא כפול בענין, כגון שנזכר לפניו לשון זרע או יוצאי מעים וכדומה, אז הוכרח המתרגם לתרגם הצאצאים בבני בנים, לבריחתו מכפל ענין בדבר אחד ממש, אבל כשנזכר צאצאים בלבד, בודאי לא יובן ממנו כי אם הצאצאים היותר קרובים לאדם והמיוחסים אליו בעצם וראשונה, וכמו שהוא הענין בשם זרע שהוראתו הראשונה הונחה על הבנים, עם שישמש לפעמים גם בעד זרע הזרע לדורות עולם, שיובן מהענין, כמש"ה [בראשית יג, טז] ושמתי את זרעך כעפר הארץ (וכחול) כו', שהכוונה בהם על בני הבנים לדורות רחוקות מאד. 
ועכ"ז בהיות הנחתו הראשונה על הבנים, כשבאנו לרמוז על זרע הזרע בלשון מבואר, במקום שיכריחנו הענין לברר ההבנה, נצטרך בלי ספק לומר זרע הזרע, כמש"ה [ישעיה נט, כא] לא ימושו מפיך ומפי זרעך ומפי זרע זרעך ודומיו, וכן בתלמוד [יבמות ע, א] אין לי אלא זרעה זרע זרעה מניין, וכן יש הרבה שמות משותפים. 
וגדולה מזו אפילו בבני בנים הרי אמרו [יבמות סב, ב] שהן כבנים, ומצינו כמה מקראות מעידים על זה, אעפ"כ לא יעלה על הדעת לדבר כן בלשון הברור, כאשר יצטרך ביחוד למטבע ברכות שיהא הלשון מבואר מאד בלי שיסבול הבנות שונות כמ"ש במ"א. 
ובזוהר [וישלח קסט, א] החמירו גם כן בזה, על הפסוק הצילני נא מיד אחי מיד עשו. 
על כן נכון הוא בלי ספק כמ"ש הב"ח. ואין בתוספת זה שום גריעות ולא יתור לשון, וכמדומה שכ"ה נוסח קדמון. וכן היה מנהגו של א"א הגאון כאשר שמעתיו מברך כשהייתי תינוק, וכן היה אומר ולומדי תורתך לשמה, כמ"ש בעל ט"ז ז"ל [ס"ק ה]. 

שם בב"י [ד"ה ברכת]. שמאחר שאין מברכין על התורה מורה שאין קורין כו' אלא כאומנות. ע"כ. עמ"ש לקמן סימן קכ"ח לא ידע ר"י מה איסור יש בזר העולה לדוכן. ובלח"ש ר"פ היה קורא בבאור דברי תוס', כי משם סיוע שיש בו ממש לדברי (הר"י) [מהרי"א] ז"ל שבכאן. 

שם. כתב הרד"א שאם השכים לכתוב בד"ת חייב לברך כו' כמו ללמוד. עכ"ל. וכ"פ הרב בש"ע [סעיף ג] להלכה. ויש לתמוה עלה, דכי כותב מאי הוי, הא אינו אלא מהרהר, וכבר הביא הרב בסוף הסימן דברי האגור, שאינו מברך על ההרהור, דקיי"ל הרהור לאו כדבור דמי, וגם פסק כן בש"ע [סעיף ד], ושני הפסקים לא יצדקו יחדו דמזכה שטרא לבי תרי, וכבר צווחו גם האחרונים ז"ל על זאת, ולא מצאו מענה. 
ואין לומר דכתיבה עדיפא טפי דכדבור דמיא, אף על גב דהרהור לאו כדבור דמי. 
תדע דלא"ה הוא, דהא גבי מגלה תנן [מגלה יז, א] היה כותבה יצא ומפרשינן לה [שם יח, ב] דמנחא מגלה קמיה וקרי לה, ש"מ דאע"ג דכותבה, כתיבה לאו כדבור הויא, ולא סגי דלא קרי לה. 
ותמהני מהרב בט"ז ז"ל [ס"ק ב] שהיה נבוך ללמוד דבר זה מעדות, דגלי רחמנא מפיהם ולא מפי כתבם דכתיבה לאו כדבור. 
ואיני מבין ראיה זו, דהיכן נזכר שם דבור, דלימא דגלי קרא דכתיבה לאו כדבור, אדרבה אי מהתם איפכא איכא למשמע מנה טעמא דגלי קרא מדכתיב על פי הא לא"ה הוה אמינא בכל גוונא ובכל ענין שיעידו, הויא עדות, דכתיבה נמי כדבור דמיא (ותו האיכא נמי מאן דס"ל אפילו בעדות נמי לא בעינן דיבור דווקא, ולא ממעטינן בולא מפי כתבם, אלא לאפוקי אלם, דלאו בר הגדה הוא, ולעולם בראוי לדבר, לא בעינן פיו דווקא אלא אפילו מפי כתבו סגי וחשיב כדבור), אלא שאין ענין עדות לכאן כלל. אבל ממגלה ראיה גמורה דס"ל לתלמודא על כרחין דכתיבה לאו כדבור דמיא כנז' (וכמ"ש כבר במקום אחר על בעל חות יאיר בס"ד). 
אבל הנראה לי דאבודרהם לא ס"ל כהאגור, אלא אפילו אהרהור נמי מברך, ולא דמי עסק התורה לקריאת מגלה ודכוותה דבעינן דיבור דווקא, אבל עסק התורה ע"י הגיון הלב הוא ואין צריך להוציאו בשפתיו (ולשון הברכה יוכיח ג"כ). והא דנקט הכותב, רבותא היא אף על גב דמפסיק בה בכתיבה, דודאי גרע ממעיין בספר בלי כתיבה דלא מפסיק ביה,  ומשו"ה ההיא פשיטא ליה ולא אצטריך ליה אלא כתיבה. 
וכמו שצ"ל בגמרא הנ"ל דקאמר דמנחא מגלה קמיה וקרי בה, וקשיא אי הכי מאי אשמעינן בכותבה, פשיטא הא קא קרי, אלא ודאי דכותבה גרע משום דמפסיק בה, כך נ"ל נכון. ומ"מ הרד"א והאגור ודאי פליגי. 
ונראה שבבדק הבית חזר בו הרב"י ומספקא ליה מילתא, מדרשם כאן ועיין בדברי האגור שאכתוב. ומ"מ לענ"ד נראין יותר דברי הרד"א ודוק. ואפשר לומר גם כן דלא פליגי, דהרד"א מיירי במהרהר מתוך הספר דקבע הוא, והאגור מיירי במהרהר בעל פה דרך עראי. 

שם. רק שלא יהא כותב בדברי הרשות. נראה דר"ל אפילו כותב בלה"ק וקובע בו מפסוקי המקרא וגמרא בדרך צחות, אפ"ה כיון דבמילי דרשות קעסיק לא מברך עלה. 

שם [ד"ה ומ"ש ויש]. כמו ברכות של הבדלה וברכות של חופה. כצ"ל. 

שם. וכתב ה"ר דוד כו' שהלשון משתנה ומדבר להבא. עכ"ל. כלומר שאין שייכות לוי"ו זו להיותה וי"ו מוסיף על ענין ראשון, כשימוש וי"ו העטף, כי בברכה הקודמת מדבר בלשון עבר אשר קדשנו, ועכשיו בברכת הערב נא הלשון משתנה להבא שהרי היא בקשה לעתיד, על כן לא יתכן כאן ענין החבור. 

[נא ב ד"ה ואם] שם. וכתבו התו' בירושלמי יש הא דאמרינן שכבר נפטר באהבה רבה והוא ששנה על אתר. עכ"ל. דברי תו' הללו צריכין ביאור. לכאורה קשין להולמן דיש לדקדק בהן, חדא מאי הוה קשיא להו להני דשאלו לר"י הלא בפירוש אתמר הא דבעי על אתר בנפטר באה"ר. ועוד מ"ט לא אסקו אדעתייהו דהשואלים הרי אנו לומדים על אתר שכבר פשט המנהג כך ומנהגן של ישראל תורה. ותו איכא למידק בתירוצו של ר"י דמחלק בין ברכת התורה ובין אהבה רבה, דעקר אהבה רבה לקריאת שמע נתקן ובשביל כך אינו נפטר מברכת התורה אלא אם ילמוד מיד ותסגי ליה בהא, מאי האי דמאריך בלישניה, ומסיים וגם לא יעשה היסח הדעת, למאי איצטריך. 
ותו דמסיק עוד אבל ברכות המיוחדות פוטרות כל היום מאי שיאטיה הכא, ומאן דכר שמיה דפטורא דכל היום, והא עד השתא לא מיירי אלא מעל אתר דר"ל שצריך ללמוד מיד תיכף לברכה. 
וע"ק הא דמסיימי והצרפתים נהגו לומר פסוקים כו' משנה וברייתא מפני הירושלמי, מנ"ל הא דכולהו בעינן, והיכא רמיזא בירושלמי, הא לא נקיט בירושלמי אלא חדא. 
ועוד דקאמרי בסוף אבל א"צ כמ"ש, וקשה קושית הרב"י דבסמוך מאי שנא מברכת המוציא, והרב נדחק מאד מחמת קושיא זו. וקירב דבר רחוק מאד מה שלא עלה על הדעת לענ"ד. 
אבל בס"ד נ"ל שיתיישב הכל בטוב טעם ודעת, עם שנקשה מתחלה עוד קושיא השנית של הרב"י, דלמה ליה להירושלמי לומר על הנפטר באהבה רבה שצריך שילמוד מיד, הרי לעולם הוא לומד שקורא ק"ש. וגם בזה דחק עצמו מאד. אמנם עם זה יובנו דברי התוספות באר היטב, וברור דלק"מ, דהיינו טעמייהו דהצרפתים דמצרכי פסוקים ומשנה וברייתא, משום דס"ל דקפיד הירושלמי אהכי, דאע"ג דבאה"ר קורא ג"כ ק"ש ויצא ידי מקרא על אתר מ"מ מידי משנה לא יצא, משו"ה קאמר והוא ששנה על אתר, דלא סגי במקרא לחודיה, ואתו אינהו ומתנו נמי ברייתא דמספקא להו דילמא בכלל ששנה גם ברייתא במשמע, דתרוייהו צריכי על אתר כדחזינן דאיכא קפידא במשנה, אף על גב דקרא. זוהי דעת הצרפתים בלי  ספק. 
והשואלים ס"ל נמי הכי בפירוש הירושלמי, דלא אתי לגרועי לאהבה רבה אלא הוא הדין לברכת התורה דבעינן על אתר כמו באהבה רבה. ובאהבה רבה דווקא אצטריך לאשמעינן דאע"ג דלא סגי דלא קרי, אפ"ה בעינן נמי דישנה על אתר, ולא סגי במקרא לחוד. ופירוש על אתר כלומר דאינו יוצא באהבה רבה, אלא למה שישנה אחריו תיכף, ותרתי שמעת מנה דצריך להסמיך לה גם לימוד המשנה אם רוצה לפטרו על ידי אהבה רבה, וגם לומר שאינו פוטר שום למוד רק מה שלומד אחריו מיד בלבד, ולא אחר שכבר הפסיק והסיח דעתו מן הלמוד זמן מה, שצריך לחזור ולברך כשחוזר ללמודו, ולא שנא ברכת התורה או אהבה רבה תרוייהו חד דינא אית להו. כך הבינו השואלים. 
והשיב ר"י דאף הירושלמי לא קאמר אלא באהבה רבה. ומיהו בפירוש והוא ששנה על אתר, לא נחלק עליהם, דאיהו ז"ל נמי ס"ל דכך היא כוונת הירושלמי, דבאהבה רבה אינו פוטר אלא מה שלומד אחריה מיד בסמוך לה, בין מקרא בין משנה, ולמימרא דאחר היסח הדעת כל שהו צריך לחזור ולברך. ודווקא באה"ר דינא הכי משום דעיקרו לא נתקן אלא לק"ש, אבל ברכות התורה המיוחדות לתורה, פוטרות הלמוד כל היום (לצורבא מרבנן דקביע בלמודו אף על פי שפונה לד"א בנתיים) והוא שלמד אחריה מיד, דעביד כדנהגינן, דקורא ברכת  כהנים מיד בסמוך לה ומהני לכולי יומא, דודאי כ"ע מודו דלא סגי בלא"ה, כמו בברכת המוציא וברכת המצות, שאין להפסיק בין הברכה והמצוה בלי ספק. ודי במקרא לבד לסמכו לה, כדי שתחול הברכה מיד בלי הפסק בינה ובין הלמוד. 
והשתא בברכת התורה לא בעינן דישנה נמי על אתר. דהא לא שייך אלא גבי אה"ר לפי שאינה פוטרת כי אם הלמוד הסמוך לה, א"כ אם אינו שונה על אתר לא נפטר אותו לימוד באה"ר כנז', משא"כ בברכות התורה המיוחדות דפוטרת כל היום אפילו אחר זמן שהפסיק בלמודו, כמו ברכת המוציא שפוטרת כל הסעודה אפילו הפסיק מאכילתו בינתיים כל שלא נתייאש והסיח דעתו מלאכול, ולא קפדינן רק שלא יהא הפסק בין הברכה והעשייה בשעה שמברך ותו לא, וכן הדבר בברכת התורה שאם בירך וחלה הברכה כדינה בזה פטר לימוד כל היום וא"צ לחזור ולברך אף על פי שהפסיק אח"כ מלמודו, משום דלא דמי לישיבת סוכה כמו שביאר דשאני תורה (לת"ח שתורתו אומנותו) שאינו מתייאש ממנה. ובזה יבואו דברי התוספות על נכון בלי גמגום, ואין מקום לדוחקים שהמציא הרב"י. 
וזכינו לדין שברכת התורה שוה בזה לכל ברכת המצות. ונסתלקה גם תמיהת הט"ז [ס"ק ו] מכל וכל. ודברי המרדכי מבוארים ביותר על הדרך שכתבתי בכוונת התוספות, שכל דבריהם אחת ולדבר אחד נתכוונו. 
רק הט"ז הניח יסוד רעוע כאילו מבואר בדבריהם דלענין ברכת התורה א"צ שילמוד תיכף אחר הברכה. ואין זה אמת לא נתבאר ולא יתבאר בדבריהם, אלא שאין ההפסקה בתוך הלמוד גורמת ברכה לעצמה. וכך מורה ביחוד לשון המרדכי. 
אכן נמשך הר"ב ט"ז ז"ל בזה אחר הרב"י ותפס כן למונח קיים, על כן לא עלתה לו כהוגן הבנת לשון המרדכי, כמו שהעיד הוא ז"ל על עצמו בסיום דבריו. ובאמת א"צ לכל מה שכתב. ודוק כי נכון הדבר כמו שכתבתי. וברור מאד בס"ד. עם היות שדברי הרא"ש ז"ל הראשונים נוטין קצת להבנתם ז"ל, כמ"ש בסמוך, אבל דבריו האחרונים אין ספק שעולין בקנה אחד עם מ"ש בתו' ומרדכי כנז', וכן הבין הרשב"א בתשובה שכך היא דעת התו' כמ"ש לקמן בסימן נ"ב. 

[שם] ע"ג. ועי"ל דאכילה ועשיית המצות כיון שאם רצה כו' אבל ת"ת שחייב לעסוק בו תדיר כשמפסיק בין ברכה ללימוד לא הוי הפסק מאחר שבאותו זמן שהפסיק היה מחויב ללמוד. עכ"ל. המעיין הישר יעיד בלי ספק כמה עלובה תשובה זו במ"כ הרב"י ז"ל, הכ"מ של רבינו קדוש ה', והיכן מצינו כיוצא בה שיברך על זמן חיוב המצוה אף על  פי שאינו עושה בו דבר, ועוד מנ"ל שחיוב למוד התורה מוטל עליו בלי הפסק, והלא ארז"ל [מנחות צט, ב] אפילו לא קרא אלא ק"ש כו' קיים מצות והגית וגו'. ואין לחלק בדבר שאין לו עיקר כלל, אפילו אמרה יהושע בן נון לא צייתנא ליה. 
אבל כבר הראיתיך בעיניך אם אינן טרוטות, שקושיא אין כאן תירוץ אין כאן. שכל הפוסקים שוין דברכת התורה שוה בזה לשאר ברכות דמצות דהנאה, ור"י לא חידש שום דבר בברכת התורה מה שאינו בשאר ברכות דבכולהו הכי קיי"ל דפוטר בברכה אחת הנאות רבות ומצות רבות כל שהן ממין אחד ונתכוין עליהן מתחלה לפטרן באותה ברכה, שאז אין צריך לחזור ולברך כשחוזר להן אחר שמפסיק בהן פעמים רבות כל עוד שלא הסיח דעתו מהן ואינו נמלך. 
והוא הדבר שביאר ר"י שישנו ג"כ בברכת התורה, שכל זמן שאינו נמלך אין ההפסק גורם ברכה. אבל באמת ברכת התורה שוה בכל מכל כל לברכת המצות, שצריך שלא יפסיק בינה ובין הלמוד, וכן אם הפסיק תוך למודו בהסח הדעת שאז ודאי צריך לחזור ולברך אליבא דכ"ע. 
והר"ב ט"ז ז"ל במ"כ לא כיון יפה גם בזה במ"ש (סק"ז) שנראה מדעתו שסובר דאפילו נמלך והסיח דעתו לגמרי מן הלמוד אין צריך לברך, דלא שייך הסח הדעת כלל בלמוד התורה משום דכל שעתא רמי חיובא עליה. ולא היא שזה לא עלה על דעת שום פוסק, ומדברי כולן נלמוד בהפך, דכשהפסיק ולא היה בדעתו לחזור ללמודו, כשחוזר ודאי זקוק לברך וק"ל. וכ"כ במג"א [ס"ק ט] והוא פשוט. 

שם. וא"ת למה ליה לירושלמי לומר על הנפטר באה"ר שצריך שילמוד. עכ"ל. כבר תירצתי בס"ד במ"ש לעיל דהיינו טעמא דבעי שישנה על אתר משום דאינה פוטרת אלא מה שלומד בסמוך לה. 
וגם אפילו לפי הבנתו ז"ל, דאם שנה על אתר אז פוטרת אף לאחר שהפסיק, מ"מ ס"ל להירושלמי דצריך שתחול הברכה מיד גם על המשנה, שאל"כ אינה פוטרת כי אם מקרא בלבד. 
ואף על גב דברכת התורה א"צ להסמיכה רק למקרא או למשנה ופוטרת הכל, זהו משום  שמיוחדת לכך, אבל אה"ר שאינה מיוחדת לא. וזה פשוט וא"צ לדוחקים שזכר הרב"י. 

[נב א] שם. וכן מי שרגיל לישן ביום שינת קבע על מטתו הוי הפסק וצריך לחזור ולברך. עכ"ל. גם בכאן נדחק הרב ט"ז ז"ל [שם] לבדות טעם מלבו, ואין בו טעם כל עיקר ובורכא היא. וכל זה גרם לו יסוד כוזב הנ"ל דהוה משמע ליה שאין שום הפסק בד"ת גורם ברכה. ואין להאריך עוד בזה. 

ומ"ש במג"א [ס"ק יב] דמשמע דאם ניעור כל הלילה א"צ לברך בבוקר, וצ"ע לפי מה שנהגו שלא לברך כשישן ביום דצ"ל דמה שמברך בבוקר משום דקבעו ברכה זו בכל יום, עכ"ל. אין זה מוכרח דאיכא למימר דהיינו טעמא דמנהג משום דאין שנת קבע ביום לפי שאין לישן יותר מס' נשמי. והכי דייק לישניה דהרא"ש דקבע הוי כשישן על מטתו דווקא. ומאן לימא דשפיר עבדי. 

ע"ד. ולי נראה דרבינו נמי סובר שיש חילוק כו' וה"ק אם נפטר באה"ר ולמד מיד או שבירך בה"ת והתחיל ללמוד בין סמוך בין מופלג. עכ"ל. לענ"ד אין לשון רבינו בעל הטורים סובל פירושו. 
אבל לי נראה דהכי פירושו, דבאהבה רבה בעינן שיהא לומד ממש אחריה מיד, דהיינו שישנה דווקא כמ"ש בירושלמי, משא"כ בברכת התורה די לו בהתחיל ללמוד, שעשה רק התחלה, שאפילו לא קרא אלא פסוק אחד אחריה יצא ופוטרת הכל אפילו הפסיק אח"כ, כל שלא נתייאש מלמודו. וק"ל. 
ודע דהא דבעינן הכא שיקרא וישנה על אתר באה"ר וכן למ"ד שכן הוא בברכת התורה, היינו לומר שצריך שילמוד אחריה תיכף קודם שיפסיק ביניהם ובין הלמוד בהסח הדעת, אבל כל שדעתו ללמוד מיד ולא הסיח דעתו, אף על פי ששוהה מעט קודם שיתחיל מיקרי על  אתר. זה ברור. ע"ל סימן כ"ה ודוק. 

שם. גם בפסקים כתב כן. כצ"ל. 

שם [ד"ה וכתב עוד האגור]. וכן נוהגים העולם שלא לברך ביום אפילו אחר שינת קבע. עכ"ל. כבר כתבתי למעלה מה שנ"ל ליתן טעם למנהג זה, דסברי דליכא שנת קבע ביום. ואף על גב דקרי לה קבע, נ"ל שלא נתכוין הרב"י לשינה על מטתו, אלא לשינה שישן תוך למודו ולא שהאריך בה. אף על פי שבש"ע [סעיף יא] משמע אפילו ישן על מטתו, עכ"פ כך היא סברת כ"ה. 
ואני בעניי מידי הרהור לא יצאתי שיש לפקפק בהוראה זו, מהא דקיי"ל גבי תפילין דכשחולצן להכנס לב"ה אליבא דכ"ע צריך לחזור ולברך, כדאיתא בהדיא בגמרא ונתבאר לעיל סימן כ"ה, והא מצות תפלין כל היום היא כדאיתא סימן ל"ז, ועוד דאינהו הוו לבשי להו כולי יומא ולא מסחי דעתייהו מנייהו כלל, ואפ"ה מברכי עלייהו, ואי משום דיני בית הכסא, דוחק הוא, ועוד משום הא לא איריא, דמשכחת נמי דמצי אזיל לב"ה עם התפלין בראשו, דוק לעיל בסימן מ"ג, והבן. 

שם בטור. וכן ברכת הנותן לשכוי. עמ"ש לעיל בסימן מ"ו. 

דף לא ע"א בראשו. כתב האגור. עמ"ש בס"ד לעיל בריש סימן זה. 

שם. וכתב עוד דנשים מברכות ברכת התורה כו' ועוד כי הן מברכות על קריאת הקרבנות כו'. איני מוצא טעם בזה, כי אין שייכות לנשים בקרבנות אלא מה שהוא לחובת עצמן כגון קני זבה ויולדת, ואף בתפלה אינן חייבות אלא משום דרחמי היא כדאיתא בגמרא בהדיא. אבל מה שכתב עוד (מודה) [טעם] דחייבות ללמוד דינין הצריכין להן, הוא טעם לשבח. 

מור וקציעה סימן מח 
================== 
[נב ב ד"ה ויש נוהגים] ב"י. קודמת לקטורת (כצ"ל) כו' הקטירו כל הקטרות (כצ"ל) קודמת כו'. 

שם [ד"ה ובעל המנהיג]. לא יתכן דהיאך נזכיר קרבן המוספין קודם לתמיד השחר. עכ"ל. ר"ל קודם תפלת השחר, העומדת לנו במקום התמיד. וזהו שאמר גם כן הרב"י דאין טענת הטור טענה לפי שלכתחלה צריך להקדים של שחר. אמנם מדברי הטור נראה שנוסחא אחרת היה לו במנהיג. וק"ל. 
ולא הבנתי מ"ש במג"א [ס"ק ב], שאם תחשב באמירת הפסוקים להקרבה, גם אמירת פסוקי התמיד נחשבו להקרבה, עכ"ד. ומה הועיל בזה. אפילו את"ל אמירת פסוקי מוספין, וכן פ' התמיד נחשבים מכלל ההקרבה מ"מ אינה נשלמת כל אחת אלא בתפלה, שהרי היא נתקנה נגד התמיד. אבל יותר נראה שאין אמירת הפרשה נחשב מכלל הקרבה, כמ"ש בסמוך בס"ד, א"כ אין להתחיל בפסוקי מוסף קודם סילוק סדרו של תמיד. 
וכתבו תר"י שהתפלה היא במקום דם התמיד, ולכן זמנה מתחיל מעלות השחר וכן של מנחה משש ומחצה, והיא עיקר הכפרה, לפי שאין כפרה אלא בדם. וכן בדין מאחר שאין לנו עכשיו דם הקרבן על כן הועמדה התפלה במקומו לפי שבה שופכין הנפש כמש"ה [שמואל א' א, טו] ואשפוך את נפשי והרי נחשב כשופך דם ממש כי הדם הוא הנפש. לכן אמרו [ברכות לב, ב] גדולה תפלה מן הקרבנות, כי זו שפיכת דם בהמה וזו דם האדם עצמו, ולא יפה אמרו כי גדולה היא. עכ"פ למדנו שלא נסתלקה עיקר עבודת התמיד אלא עם העמידה. לפיכך יאוחר המוסף עם פסוקיו. 
ומטעם זה נ"ל ג"כ לאחר אמירת פ' הקטורת. ועוד שגם בסדר עבודה שבמקדש היה תפלה מפסקת בין דם לקטורת. 
איברא אף על גב דמדמינן תפלה לקרבן בכל מילי לכתחלה, מיהא ודאי אינו לעכב דפשיטא  אינה אלא זכרון בעלמא. ואם לא כן, תמה על עצמך, היאך מקדימין תפלת המנחה שהיא כנגד תמיד של בין הערבים, לתפלת מוספין אחר ז' שעות, איך אפשר להקריב מוסף אחר תמיד הערב. וכן יפלא הדבר, היכן מצינו תשלומין לקרבן צבור, שאמרו חז"ל [ברכות כו, א] אם לא התפלל שחרית בשוגג מתפלל (ערבית) [מנחה] שתים. ואפילו בתפלה עצמה יקשה, מאחר שקריאת הפרשה וסדר עבודה עולה במקום הקרבה, מה הוספנו לעשות קרבן בתפלה או איפכא, הרי יש כאן משום בל תוסיף, הא ודאי שאינו אלא זכרון דברים בעלמא, והשי"ת מצרף מחשבה טובה למעשה. 
ועיקר דוגמא של קרבן עכשיו תפלה היא, כמ"ש בסמוך, וקריאת פרשיות הקרבנות הכשר כוונה הגונה, מסייע שיש בו ממש, מועיל ואינו מזיק ברבויו. אלא שאמירת פ' המוספין שלש פעמים, אחד בסדר עבודה ב' בתורה וג' בתפלה, תמוה בעיני מאד, וקרוב להפסד דוגמת בל תוסיף, לכן אמרתי בחפזי דרבינו הטור היה לו משמעות במנהיג, דמטי בה משום דזמנו דתמיד לא זהו זמנו של מוסף, כמו שיורה לשונו. 

שם סוף הסימן. ומוסף שבת לפי שאין בו כו'. נראה שכצ"ל, ומלת ולא, נמחק. 

כתוב במג"א [בראש הסימן] בשם ע"ה, שיש לומר פרשת הקרבנות בעמידה. ולא חזינא לאבא מרי הגאון החסיד זצ"ל דעביד הכי, אלא היה תמיד יושב באמירת פרשת הקרבן לפני תפלת מנחה, ולא נודע לי טעמו. אבל באמת כך נלע"ד שאין עיקר לנהוג אמירת הפרשה בעמידה, כי דווקא התפלה נתקנה לנו נגד הקרבן, כמ"ש רז"ל [ברכות כו, ב] תפלות כנגד תמידין תקנום, ולכן האריכו המחברים לבאר דמיון התפלה ודיניה דוגמת הקרבן כמ"ש לקמן סי' צ"ח וק"ח ולא אשתמיט חד מנייהו למדכר הכי גבי פ' קרבנות. וכן בדין שהרי אינן אלא מנהג גרידא, ואין לאמירתן שורש בגמרא. והדעת נותן שאינו אלא זכר רמז בעלמא, שאם אתה אומר שאנו משלמים הקרבן ממש בשפתינו כאילו היא עבודה שבמקדש, א"כ הלא כולנו פסולים אצלה מכמה צדדים, ואין עבודתנו כלום חלילה (וכמ"ש בכיוצא בלח"ש פ"ג דיומא מלבד מש"ל). זה פשוט, שאי אפשר בעולם להשוות עבודת קריאתנו לעבודת הכהנים אפילו במקצת, ולכן לא ראו רז"ל לתקן לנו קריאת הפסוקים נגד העבודה, ומה מקום לתפלה זו להתקינה נגד התמידין, אלא ע"כ שראו שאי אפשר לנו למלאות מקום הכהנים בעבודתן, שבטלה בחורבן הבית, אלא דווקא תפלתנו בלבד היא העומדת לנו במקום הקרבת התמידין, והם ז"ל שידעו מאיזה טעם עולה במקום קרבן, עכ"פ היא ודאי שהוכשרה לנו, שכשרה בזרים ובטמאים, משא"כ בקרבן. 
ורבותינו האחרונים ז"ל, שהוסיפו לנו אמירת הפסוקים, אינו אלא לזכרון דברים בעלמא, ומועיל גם כן בודאי, על דרך שאמרו רז"ל [מנחות קי, א] כל העוסק בפ' עולה כאילו הקריב עולה כו' (לכן בעה"י לא לריק יגענו למצוא דברי חפץ סדר עבודות מכל השנה בשלמות האפשרי כמו שקבענום בבית אל דבר יום ביומו, ישתבח העוזר) שנשכר הוא על הרצון והכוונה הטובה הנחשבת להקרבה, אבל לא בשביל זה יצטרך דווקא לנהוג בה מנהג עולה בכל פרטי דיניה, וכן בשאר הקרבנות כולן, הלא זה ודאי דבר בטל. ועוד, שא"כ יותר ראוי היה להיות בעמידה השונה סדר קדשים, שהוא ודאי העוסק בהן, וכפרתו ושכרו מרובה בלי ספק יותר מקורא הפרשה. 

מור וקציעה סימן מט 
================== 
[נג. ב"י] ע"ב. ויש לשאול מה בא להשמיענו. עכ"ל. ואף על גב דטובא קמ"ל דלא הפסיד ברכות, מ"מ קשיא ליה דלמה ליה למתני כקורא בתורה, לימא לא הפסיד ותו לא. ועמ"ש בס"ד לעיל סימן מ"ו בפירוש דברי הירושלמי, ואם כך הוא אין דברי הר"א ז"ל מוכרחים, דהא טובא קמ"ל, דביחיד נוטל שכר כקורא בתורה, אף על פי שבצבור אין  רשאין לעשות כן אם לא קראו בעונתה. 

שם. (ומטעם) [וטעם] זה בק"ש שאנו אומרים בלחש. ע"כ. עמ"ש בס"ד במשנה לחם רפ"ק דברכות. 

שם. דווקא להוציא אחרים אבל גבי עצמו לא. עכ"ל. עיין מס' תענית (דף כ"ח א') דיחיד בצבור לא, ומשם נלמוד חילוק חדש שלא נזכר בפוסקים, וק"ל. 

מור וקציעה סימן נא 
================== 
[נג ב] בטור. ברוך שאמר. במג"א [ס"ק א] העתיק בתשבחות בחיר"ק. ואין כך דעתי עמ"ש בס"ד בהגהת התפלה [לוח ארש סי' נח]. 

שם. ואם סיים ברוך שאמר קודם שיסיים ש"ץ. עכ"ל. דווקא הקדים, אבל סיים בשוה, לא. (דלא כמג"א [ס"ק ב] ועמ"ש בס"ד לקמן סי' נ"ט). והכי דייק לישנא דהרא"ש והרמ"ה סימן ס"א, אף על גב די"ל דלאו דווקא הוא, ועיין סי' ק"ט. 

ע"ג בב"י [ד"ה ואחר]. וכתבו התו' פר"ח וה"ג די"מ אחר כל ברכה וברכה. פירוש אחר סיום כל ברכה וברכה אחרונה. ונכון להגיה כן. 

שם. ואח"כ מצאתי להה"ר לוי בן חביב כו' שהרי אין אנו עונין אמן אחר ברכת הפירות. כצ"ל. 

[נד. ד"ה ונהגו] ע"ד. לאפוקי מהני דאמרי אשרי הרבה. ע"כ. כתב מהרש"א [ברכות לב, ב] ואנן דאמרינן אשרי העם שככה לו, לפי שהוא סמוך לתהלה לדוד. עכ"ל. 

דף ל"ב ע"א בטור. ובאשכנז נוהגין שלא לומר מזמור לתודה בשבת וי"ט. וכתוב במנהגים ולא בעי"כ. עמ"ש בס"ד סי' תר"ד שהוא שיבוש. ובהגהת מנהגים כתוב שיש שאין אומרים אותו בערב ט"ב ולא בט"ב. וכתב מג"א [ס"ק יא] בשם רש"ל דטעות גדול הוא, שהרי בזמן בהמ"ק היה י"ט והיו מקריבין תודה. ע"כ. ותמה על עצמך, אדרבה בי"ט גמור של תורה ודאי אין מביאין תודה, אלא משום דבאמת אינו י"ט ממש אלא מדבריהם, כחול דמי. ובערב ט"ב ודאי הוא מנהג טעות למנוע מלאמרו. 

שם. ובתיקון הגאונים יש נוהגים לומר ויברך דוד. כתב במג"א ז"ל [ס"ק ט], תמהתי על שנהגו ביום המילה שאומר המוהל וכרות, ומחלק קצת פסוקים כו', ונ"ל הטעם דאמרינן בסוטה משה אמר אשירה לה' כו' א"כ מתחלה נאמרה פסקי פסקי. עכ"ד. ולא ידענא דיוקיה מהיכא, דאי למ"ד שהיו אומרים כגדול המקרא הלל שעונה אחריו הללויה, הא לא מפסיק מידי, שהגדול מקרא והולך כדרכו והשומע יוצא דהוי כעונה, וכן למ"ד כקטן המקרא שעונה אחריו מה שהוא אומר, התם נמי מאן יימר דמפסיק ביה במקום שאין ראוי להפסיק, כבאמצע פסוק, ובין כך או כך מה לו להפסיק בהלל באמצע פסוק, ומנ"ל דבקטן מקרא עונה אחריו פסקי פסקי, ואפילו חציו של פסוק, דילמא עונה אחריו תיבה תיבה דלא הויא הפסקה לגמרי כיון דלא הויא כדי שאילת שלום שאין הפסקה פחותה ממנו. 
ואפילו את"ל דהותר לענות אחריו בכל גוונא, היינו משום דלא אפשר מאחר שאינו בקי ועשאוהו כתשב"ר הואיל ולהתלמד עשויין, הכי נמי שרו ליה בכל היכי דאפשר לאקרוייה, מ"מ לא מוכח דישראל ענו כך פסקי פסקי, אלא כל מלה ומלה ענו אחריו לפי דעה זו וכנזכר. ולמ"ד כסופר פורס על שמע נמי לא הפסיקו באמצע פסוק, דהרי פירש"י שכיוונו ברה"ק ואמרו כולם השירה ככתבה, לאחר שהורשו שפתח משה תחלה ואח"כ אמרו כולן בשוה ודומיא דסופר ודוק. על כן אינני רואה סמך לאותו מנהג. ולענ"ד לא יאות עבדי אלו המפסיקין שלא כדין. וגם משנים ניגון הטעמים. וכבר ידענו מדקדקים שנזהרו ולא רצו לנהוג כן, אף כשהיו מוהלים. 
ואף שבפסוקי תהלים אפשר שאין קפידא כולי האי, דלא אמרינן אלא בפסוקא דלא פסקיה משה, לא בפסוקי דוד. וכן מצינו בפירוש בגמ' דלולב הגזול [סוכה לח, ב] במנהגא דהלילא הוא אומר ברוך הבא והן אומרים בשם ה', הא קמן בהדיא דבפסוקי הלל לא חיישינן להא, כ"ש לשאר פסוקים מכתובים שאין בהם חובת קריאה. וכ"מ בשופרות דר"ה, כמ"ש שם בס"ד. 
ולכן לק"מ מ"ש הרוקח ואחיו בסי' שי"ט ולחנם נדחק ואשתמיטתיה סוגיא דתלמודא הנ"ל, ולא כ"ש הוא לפסוקים שנוהגים לאמרם במנהג הק"ל. אבל עכ"ז יש להזהר לכתחלה בכל אופן, וכ"ש שלא לחלק פסוק לשנים דהיינו לומר חציו ולעזוב חציו, אפילו בסיום ואצ"ל בהתחלה. ר"ל להתחיל באמצע פסוק כמו שעושין הספרדים בפסוק ויברכו שם כבודך וגו' (עם שזכרו הטור ג"כ) נ"ל דלא שפיר דמי לגמרי, הא מיהא בפסוקי תורה לית דין ודיין דלא שרי. 
ולענין התחלת יום הששי, עיין בדק בית תפלתי בס"ד. 

שם בב"י סוף הסימן. כאומר ידמוך אבן. כצ"ל. 

במג"א [ס"ק ט] העתיק משם כתבים שטוב לומר כי בא סוס וגו'. ובודאי שראוי ונכון הוא, דהא כל פרשה דלא פסקה משה ודאי לא פסקינן, אף כי בצבור. ומ"ט לא נסיים הפרשה ונשאיר פסוק אחד בחנם, וכך היה מנהגו של אבא מורי הגאון ז"ל. 

מור וקציעה סימן נב 
================== 
בטור. שאם נכנס בשעה שש"ץ מתחיל יוצר אור ואין לו שהות לומר אפיל תהלה לדוד טוב הוא שיקרא ק"ש בברכותיה ויתפלל עם הצבור. עכ"ל. ודווקא בכה"ג. אבל אם מצא שהתחילו הצבור תפלת י"ח אל יתפלל עמהם. אף על פי שפסק הגאון בתפלת ערבית שיתפלל עמהם, לא אמר כן בתפלת שחרית, עיין בב"י ס"ס קי"א, ועיין בסימן ס"ט דהכא ודאי מיסמך גאולה לתפלה עדיף. אבל על סדר התפלה, להקדים לעולם פסוקי דזמרה, אין להקפיד לגמרי בכה"ג, דתפלה [עם] הצבור פשיטא דעדיפא. ואל תחוש לדברי המתחסדים האומרים מהפוך הצנורות. עמ"ש א"מ הגאון ז"ל ([חכם צבי] סימן ל"ו). 

ע"ב בראשו בב"י. ורשב"א נסתפק אם יכול לברך ברכת התורה אחר אהבה רבה כו' והנה לדעת רבותינו הצרפתים שכתבו שזו פוטרת כל היום משא"כ באהבה רבה יש לברך. עכ"ל. מכאן נראה ברור שגם דעת הרשב"א כך היא אליבא דהתוספות כמ"ש לעיל בסימן מ"ז, דאין אה"ר פוטרת אפילו על אתר, רק מה ששונה אז, ולא מה שישנה אחר שיפסיק בלמודו. ודוק. 


 *   *   *   *   *   *   *   *   *   *   *   *   *   * 
מור וקציעה סימן נג 
================== 
שם. כתב הכלבו עומד החזן ומתעטף בציצית ומברך כו' ופותח ישתבח. ע"כ. ואיני יודע מי דחקו. עיין בד"מ. ויראה לי שהי' מנהג בימי בעל ספר הכלבו כמו שהוא היום בארץ פולין ומעררין שיש חבורה לאמירת ברוך שאמר, והש"ץ אינו יורד לפני התיבה אלא כשמגיע לישתבח. ואיהו ז"ל סידורא דמילי דחזן נקט, דיש לו לברך ברכת ציצית בקול רם, ואח"כ מסתלק עד שמגיע לישתבח שאז חוזר ופותח בקול רם. 

וכתוב בד"מ ע"פ מהרי"ל שאם אין מנין בבה"כ ימתין אפילו חצי שעה. ובהג"ה [סעיף ג] הוסיף שישתוק עד שיבוא מנין. ולא ידענא מ"ט לא יעסוק בתוך כך בדברי שירות ותשבחות שבתהלים. ולענ"ד לא נכון להפסיק כל כך אפילו בשתיקה. ועיין סי' ס"ה וק"ד. גם לשון מהרי"ל לא משמע הכי, אלא שלא יפסיק בשיחה בטלה, אבל שיחה של תפלה ודאי לא מפסקא כמ"ש בס"ד לקמן בסימן ס"ב, אדרבה הכי מבעי למעבד כדכתיבנא התם, ועמ"ש עוד בסימן ס"ח, ובאמת לא ידעתי טעם ברור מדוע לא יאמר ישתבח ואח"כ ימתין וכשיבואו מנין יאמר איזה פסוקים ויאמר עליהם קדיש, וזה יותר טוב משנעשה הפסק בין הפרקים אפילו בשתיקה. 

[נה א] בב"י שם. בסומי קלא שמושך הלב. זהו נועם הניגון ע"פ חכמת המוזיקא, שבלי ספק היו הלוים על דוכנם משתמשים בה על האופן היותר טוב וישר ומובחר כל האפשר, אך אל תשמח ישראל אל גיל כעמים בשירי קרקיסאות וטרטיאות שלהם תועבה היא לפני ה', עליהם הוא אומר [עמוס ה, כג] הסר מעלי המון שיריך וגו'. 

ע"ב. בטור. בתשו' שכתבת שנהגו. כצ"ל. 

שם. טוב לקרב מזרע רחוקים. עכ"ל. ר"ל אף על פי שהוא מבזויי משפחה מ"מ טוב לקרבו, ולהוציא מדעת השואל. כך נ"ל פשוט. ודלא כמ"ש בט"ז [ס"ק ג] לדחות דברי רש"ל הברורים ונזכרים בדברי רז"ל בפירוש כמו שדרשו [יבמות סד, א] על הפסוק לו ולא לה ר"פ תולדות. ודיוקו דט"ז בלשון הרא"ש אינו כלום כנז'. 
אכן מ"ש רש"ל בתשו' [סי' כ'] דדווקא בתפלת עצמו יש חילוק (דמיוחס קודם לשאינו מיוחס בשניהם שוים) שזכות אבותיו מסייעתו, אבל המתפלל בעבור הצבור משובח לפני המקום, שמניח מעשה אבותיו. וכן מוכח מהא [תענית כה, ב] דר"א אמר כ"ד רננות ולא נענה ירד ר"ע ונענה, ולא שזה גדול מזה אלא שזה מעביר על מדותיו. ופי' (במ"מ) [בעל עשרה מאמרות] שמעביר על מעשה אבותיו. ור"ע לא היה מיוחס. ע"כ. ופירוש זר ורחוק הוא, ובחנם הוציאו מפשוטו, להפך הבנתו על פניו, ובכל מה שהאריך בעל אליהו זוטא ליישבו אינו בנותן טעם לשבח, והול"ל לאשכוחי מרגניתא דכיון שאחד מתנאי השליח צבור שיהא עניו ומרוצה לעם משו"ה אינו מיוחס עדיף, כדקיי"ל כה"ג נמי [יומא כב, ב] אין ממנין פרנס על הצבור אא"כ קופה של שרצים תלויה לו מאחוריו שלא תזוח דעתו עליו. וזה נראה נכון. וכן מצינו לענין נשואי אשה [קדושין מט, א] מסאנא דרב מכרעאי לא בעינא. 
אמנם זהו דווקא כשאין שם מוחזק, ועכשיו רוצים למנות שליח צבור מחדש. אבל בניו של שליח צבור ודאי קודמין לכל אדם אפילו אינן ראויים כל כך, כמ"ש ס"ס זה. כ"ש שאין מזיק להם מעלת אבות. זה פשוט. ואפילו בשאר כל אדם עדיין צ"ע למעשה, כי אשרי מי שיש לו יתד לתלות בו. (במג"א סק"ח דלא בעינן כל המדות הללו אלא בת"צ. כצ"ל). 

ע"ג בב"י [ד"ה וכתב הרשב"א]. ולפ"ז אם רצו הצבור למחול על כבודם נראה שהרשות בידם. עכ"ל. אף על פי שנראין דברי האומרים שאין דבר זה תלוי במחילת  הצבור וכדמסיק, מ"מ הפריז הרב בט"ז [ס"ק ב] על המדה במ"ש שדבריו תמוהים. וכמדומה שכבוד שמים בכבוד צבור נתחלף לו. ואם היה הדבר כך, שהוא כבוד שמים במוחלט, ח"ו לחז"ל ליתן כבודו לאחר לייחסו לב"ו. ומה להם לתלות בצבור מה שהוא כבוד שמים, וכי איזה כבוד מרובה. אם אמנם עדיין יש לומר שכבוד צבור כזה אינו אלא משום דכל בי עשרה שכינתא שריא. 

[נה ב] שם. כתב הרשב"א (סי' רי"א). 

ע"ד. סומא יכול לירד לפני התיבה כו'. ור"י כתב שאינו עובר לפני התיבה. עכ"ל. בתשובה [שאילת יעבץ ח"א סי' ע"ה] נתתי טעם לדבריו ע"ש באורך, וגם עפ"ד הזוהר [אמור צ, ב] אינו הגון להיות ש"ץ ופסול הוא לעבודת התפלה כדרך שפסול לעבודת הקרבנות, וכן דעת הרב בעל חות יאיר ז"ל [סי' קע"ו]. 
ומ"ש יש"ש שאין מומין פוסלין בש"ץ אדרבה לב נשבר ונדכה וגו'. במ"כ הם דברי הבאי, כי ודאי זבחי אלהים רוח נשברה לב נשבר ונדכה, בהם יזכה. אבל שבור יד ורגל או דק ותבלל בעינו ואצ"ל הסומא וכל בעלי מומין הגדולים, פשוט שאין נאה לצבור להשתמש בהם לפני מלך הכבוד, כ"ש אחר דכל מילי דתפלה מקרבן גמרינן. ועוד אינו דומה מום עובר בתפלה שעל ידיה מתרפא, כמ"ש [תהלים קמז, ג] הרופא לשבורי לב. (ועל כזה אמר הנביא [ירמיה יז, יד] רפאני ה' וארפא) למום קבוע ועומד. ועיין מ"ש לקמן סי' ס"ט. 

[נו א] שם. ומפרש רבינו דהיינו במי שאינו ש"ץ קבוע דאילו ש"ץ קבוע אין לו להמתין שיאמרו לו כלום אלא מעצמו יעלה. עכ"ל. ואין זה מוכרח כלל, דלא תידוק מנה אלא דשאינו קבוע צריך לסרב משא"כ בקבוע שלא יסרב כלל. ומ"מ לא יעלה מעצמו אלא ימתין עד שיתנו לו רשות, מפני כבוד הצבור. ולדעתי תלמוד ערוך הוא בערכין (דף יא, ב) דמוכח התם דצריך ליטול רשות, עיין 

שם ותדע. ואיני מוצא טעם במ"ש הב"י ואדרבה כו', דודאי אף על פי שסומך על דיבור הצבור במינויו שלא ידחוהו אחר שקיבלוהו ומינוהו, מ"מ לחוצפא נחשב מה שמתחיל התפלה מעצמו, כי החשוב שבקהל צריך לרמוז לו שהגיע הזמן הראוי להתחיל. ועוד שכל דברי קדושה צריכין להיות בהזמנה דווקא, כדאיתא בינוקא [זהר בלק קפו, ב], ומה"ט נהגינן בכוס של ברכה ליטול רשות בלשון לעז ולקבל הסכמת המסובים ולעוררם להכין עצמם לברך, מלבד ברכת הזמון הקבועה בלה"ק, שלא יתחיל בה בפתע פתאום, כי אם דווקא ע"י הכנה והזמנה מאחרים תחלה. וכן תמצא במשנה אצל עבודת התמיד [תמיד פ"ג מ"ב] ועבודת כ"ג ביה"כ [יומא פ"ג מ"א] וכהן השורף [פרה פ"ג מ"י] וקציר העומר [מנחות פ"י מ"ג], שכולן אינם עושין שום דבר מאותן המעשים עד שהיו מוזכרים ומצווים על כך, ואף על פי שהן בקיאים ביותר הוצרכו להרשות ועל ידי פחותים מהם במעלה. וזהו שתמצא כמו כן בפיוטי הקדמונים שלפני פתיחתם נטלו רשות הצבור אף על פי שהיו מורשים  על כך. 
ועיין לקמן ריש סימן תר"ץ בהגהה דש"ע דהיינו טעמא נמי התם ודלא כמ"ש במג"א שם [ס"ק ב] שאין דבריו מוכרחים. ועוד שם טעם נוסף שצריך שימתין עד שיודיעוהו שכבר נתקבצו כל הצבור, לפי שצריכים לצאת ידי חובתם על ידו. ובאמת בכל השנה שייך ג"כ זה, ושם ביותר. על כן טוב וישר הוא בעיני ה' ואדם לנהוג כן, ומונע מריבות והקפדות. 

שם. וכתב הרא"ה כו' שאם המפייס אדם גדול אין מסרבין בו. עכ"ל. דבר זה נלמד מספ"ז דפסחים ועיין רש"י על התורה ר"פ וירא. 

שם [ד"ה כתב האגור]. ומהר"י קולון כתב כו' ואין (רשאי) [ראוי] שיהא אדם שלוחם להקריב קרבנם שלא מדעתם. ע"כ. ולא יכולתי להלום שמטעם זה יהא אחד יכול לעכב, הרי שנינו [שקלים פ"א מ"ג] ממשכנין על השקלים, גם אמרו יקריב מלמד שכופין אותו כו' ולא יוכל לעכב ולומר לא יעבוד כהן זה אם הוא כשר והגון לצבור. 

שם. וסבורני שקנס גם את היהודים. (כצ"ל). ר"ל שההגמון קנס אותם אחר כך, כששמע שאינו בדין תורה להתמנות על פי הרשות, אז העניש העוברים, אולי שגם החזן נקנס על שכעס נגדו. 

דף לג, א בטור. אין ממנין לעגי שפה. ונראה דאי לא אשתכח דגמיר וחסיד כוותיה שפיר דמי, וראיה מרבי חייא באגדה דפרק הפועלים [ב"מ פה, ב]. וצ"ע קצת מ"ט שרי, כיון דרבי [מגילה כד, ב] חשבו למחרף ומגדף לפעמים כשמגיע לחי"ת. וי"ל כיון דאיכא אומה ולשון שאין להם אות חי"ת (וכן מצינו בכמה מקומות בגמרא אל תקרי בה"א אלא בחי"ת. ואפכא) וכן אחינו בני ברית שבארץ אשכנז אין מבדילין בין קריאת חי"ת לה"א, ליכא קפידא כולי האי בדליכא דעדיף מניה. ומכאן קצת ראיה למציאות קריאת החי"ת כבני אשכנז. 
ואמנם משם ראיה שאינה קריאה הגונה ולא נכונה, ושמעינן נמי דקריאת הספרדים שאינן מבדילין בין פת"ח לקמ"ץ לא טובה היא בעיני ה', כי כשמגיעין אצל השם של אדנות בה' לא נמצאו עושין קודש חול, ולהפך בהנה נא אדני [בראשית יט, כ] עושין חול קודש, הייטב בעיני ה'. על כן שמח לבי ואודה ה' בכל לבי, שעשאני יהודי אשכנזי בניבי. ועיין ספר בחיי פ' וירא [יח, ג] ובסולם בית אל. 

שם ראש ע"א בב"י. כתוב בתשו' הרשב"א ס' ת"נ כו' לפי שבמקום שהוא לוקח תנאו שכר ברור כו' יעלה מי שאינו הגון כהגון לפיכך הוצרכנו לתקן כו' לא יהא רשות ביד אדם לעלות כו'. כצ"ל למחוק היתר ולמלא החסר. 

שם. כל זה יש לו להיות לפי נפשות בשוה (כצ"ל). 

שם. בשכר החזן כשמוצאין (כצ"ל). אותו יודע נגן כו' אילו (צ"ל) וטופסי (צ"ל). 

שם. בערך הנדבות הן התמידין והמוספין שהיו באות הכל מתרומת הלשכה. לא ידענא לה פתר. שמא ר"ל אליבא דר"ע [שקלים פ"ד מ"ד] דס"ל מותר התרומה לקיץ המזבח. אבל אין קיץ מזבח נדרים ונדבות, רק בשתוף השם. 

שם. כתב הרא"ש בתשובה כו'. ואם לאו ש"ץ עדיף טפי להוציא הרבים י"ח. עכ"ל. פשוט דהיינו דווקא בימיהם שהיו צריכין לש"ץ להוציא את שאינו בקי, משא"כ עכשיו שהכל בקיאין ואין אחד שסומך על הש"ץ להוציאו בתפלתו, ודאי רב עדיף אפילו אינו גדול כל כך, דהא לא סגי בלא"ה, דלאו כולי עלמא דינא גמירי וכל קהל מוכרחים להיות להם מורה ורועה, ובלבד שלא יהא מוחזק לטועה, דבהא ודאי לא קמיירי דא"כ מאי איריא כה"ג דנדחה מפני חזן, האי דחוי מעיקרא הוא ולא חזי לגמרי. אלא ע"כ דלאו בהכי עסקינן, וא"כ האידנא ודאי איהו ניהו דקדים, דאפשר בלי חזן, ואי אפשר בלי מורה הוראה, אף על פי שאינו גדול, כי אי אפשר למצוא גדול דווקא. ויפתח בדורו גדול  הוא כאביר שבאבירים. 
ואיברא דאיכא למידק בהך תשובה, מאי בצירותיה דחכם דנדחייה מקמי ש"ץ, אטו מי לא מצי מפיק נמי לציבורא ולאחותי קמי תיבה, והא אשכחנא לתנאי דהוו שליח צבור כדאיתא בפ"ד דר"ה [לב, א] וירד ר' חנינא לפני התיבה, ליום השני ירד ריב"ק, והכי נמי בסדר תענית [כה, ב] ירד ר"ע לפני התיבה, ודכוותייהו טובא, וכן בהפועלים [ב"מ פה, ב] ברבי חייא ובניו, וכן היה מנהג הקדמונים שאחר התלמוד שגדולי הדור היו ש"צ כנראה מפיוטיהם ורשויותיהם, וכך היו מתארים אותן בתור האדם המעלה שליח צבור כנמצא באגרת הרמב"ם, ואף בארץ אשכנז היו הרבנים וראשי ישיבות ש"צ בימים הראשונים (שהיו טובים מאלה) כידוע ממהרי"ל שהי' ש"ץ ואין לומר שכל אלה היו בהם כל המעלות הצריכות לש"ץ והעקר קול ערב, ובהך תשובה מיירי בשאין להרב קול ערב, דלא מסתברא דמשו"ה נדחה לרב וחכם, והלא רבי חייא לא היה ראוי לירד לפני התיבה כדאיתא בהדיא בפ"ג דמגלה, ואעפ"כ הורידוהו מפני הצורך. כל שכן שאינו מעכב אם אין לו נעימה, ואינו נפסל בקול. 
והלואי עמדנו בראשונה כי עתה בעו"ה יצא שכרנו בהפסדנו, הן המה היו בעוכרינו, ונוספו על שונאינו, כי הן רבים עתה עם הארץ משלחי (שלוחי צבור) רגל השור גועה, והחמור נוער כשה תועה, והבו"ר מבעה כהבער, יורדים לפני התיבה בכל פרשת העבור, עבור צורה, עברה וצרה, משלחת מלאכי רעים וחטאים, מוציאים י"ח לצבור. בטלנים (מישובו של עולם), מבלים זמנם בשחוק ובקלות ראש ומכלים ממון ישראל, מאכלם בריאה האוכלים למעדנים, וגבורים לשתות יין באים לחקור ממסך תירוש ומי רוש הגפנים, וראשית שמנים, כדוד חשבו להם כלי שיר תוף ומינים, כלים מכלים שונים ומשונים, זמר יווני לא פסק מפיהם ובילדי נכרים יספיקו, בין הפרקים בהם יפסיקו, מלין מפיהם יעתיקו, ונגינות שותי שכר הלומי יין ענושים בית אלהיהם בלשונם יחליקו, אל הנודרים להם מברכתם יעניקו, מגמת פני עבודתם אליהם יזעיקו, סוד למו ימתיקו, ולאשר לא יתנו ע"פ לשונם יחריקו, ולחכם ידביקו, עול שמים מעליהם יפרקו, בית זונה יתגוררו סרה העמיקו, על כן לא יענה אל מפני גאון רעים לא יפנה אם יצעקו, צא ולמד קהלה גדולה שבגדולות כמעט נחרבה בסבתם, ועדיין מרקד זה היצ"ר בינותם, בייא בייא עד מתי יהא לנו למוקש ולצנינים, לשלוח לפנינו פרקליטין שוטנים, ומפטמים עגלים לעבודת עצמם לנסך יין חמר בגרונם, יכבדום מהונם, יהי למלא בטנם, קלי עולם לצים, נעשים מליצים, בין ישראל לקונם, קונם שאינו נהנה מהם ומהמונם. ואלמלא אין בידינו אלא זה בלבד אין לתמוה מאריכות גלותינו. אוי לנו מיום הדין והתוכחה איך נרים ראש ונשא פנים, להראות בפלטין של מלך ובמקום כבוד בית מקדשו כבנים, מי הם אלה רועים אשר הקימונו עלינו להליץ בעדנו, להיות בעזרנו, איך פזרנו ממוננו לרעתנו, ובמה כבדנו אלהינו נכף ונקדם לאדונינו. מאת חזני פולין יצאה חנופה לכל הארץ, משם פשתה המספחת, ופשטה במשפחת גזע אשכנזים, בעו"ה מזו ומכיוצא בה משרבו היהירים שלמדו דרכי השחצנים, שאין עושין אלא לפנים, נמשכה רעה אחרת, עברה עברה גוררת, שנוטעים אשרה אצל מזבח ה', וגורמים שגם מינים גמורים יושבים על כסא ההוראה וגם עוברים לפני התיבה בימים נוראים, כבעלי תריסים ומגינים, מכי רבו יהירי רבו אמגושי להכשילם בבני אדם שאינם מהוגנים, ונכסי בעלי בתים יורדים לטמיון מבלי משים לנצח אבדה עצה מבנים. ואכמ"ל עוד. וכבר נשאתי קנאה על אלה ואלה בסולם בית אל, ובספר שאילת יעבץ [ח"א סי' קס"א] ובכ"מ. הי"ת יסיר לב האבן מקרבנו, מדרכיו יורנו, ולארצנו יביאנו, במהרה בימינו, אמן. 

[נו ב] בד"מ אות י' כתוב על אחד שהרג הנפש בשוגג כו' ולא אמרינן דלא הוי פרקו נאה אלא דווקא שהזיד ומועד כו'. ומזה דייק במג"א [ס"ק ח] שאפילו עבר פעם אחת במזיד ושב שרי. וכתב וצריך עיון על רמ"א שכתב [בסעיף ה בהגה] מזיד לא. ואיני רואה מקום העיון. דהא טעמא קאמר, דהרי יצא עליו שם רע, ולא דמי להא דבעלמא בפעם אחד לא הוי מוחזק לעבור, אבל הכא קפדינן אשם רע שיצא עליו בשכבר, אף על פי שבודאי אדם כשר הוא עכשיו. גם דיוקו בא"ז לא הבנתי, דהא הא"ז נמי לא שרי אלא שוגג, שלא היה עליו שם רע מעולם. 
ומהא דנקט מועד ליכא למידק מידי, דהאדם מועד מתחלתו. ואף על גב דשוגג נמי מועד  הוי, היינו לענין תשלומין, ואפ"ה באונס נמי מיפטר. אבל לענין שם רע אין שייך לומר שהוא מועד בשוגג, ולא נקטיה אלא לומר דבעינן שיהא מזיד גמור, דהיינו שהותרה על כך ועבר, וזהו מועד, ר"ל על פי עדי התראה, אז הוא נפסל אפילו בפעם אחת. כך נ"ל ברור בדעת הא"ז. 

בד"מ אות י"א. שאין להתקוטט בעבור שום מצוה כגון גלילת ס"ת (עיין ספר חסידים סי' תשס"ד) שהרי שנינו הצנועין מושכין ידיהם והגרגרנים חוטפין. עכ"ל. באמת נ"ל שאין משם ראיה. וק"ל. אבל במצוה שאין בה משום גרגרנות, הרי אמרו [ברכות נג, ב] חטוף ובריך, ואף על פי שיש ג"כ לתא דשתיה. אלא שכבר פירש"י שם דהיינו שיחזר אחר המצוה לא שיקחנה באלמות. וטפי הו"ל לאתויי מההיא דתנן [יומא כב, א] מעשה שהיו שנים שוין ורצין ועולין בכבש כו', שמתוך הקטט באין לידי סכנה, ולכך התקינו פייס לתרומת הדשן. 

מור וקציעה סימן נד 
================== 
בטור. וחותם בא"י מלך מהולל בתשבחות. כך היתה נוסחא שלהם בישתבח. 

עד חי העולמים. כבר ביארתי בתשובה בארוכה בעז"ה שצ"ל חי בפת"ח, עיין מ"ש בשאילת יעבץ (סימן קמ"א) ובהגהות התפלה [לוח ארש סי' קכג]. וכ"ה דעת הגאון המפורסם בדורו מהר"ל מפראג ז"ל 

שם. ואז עונין הקהל אמן. כצ"ל. והבין הרב"י שעונין כל אחד אחר ברכת עצמו, משום דקאי ליה הטור בשטת אביו הרא"ש. אכן מצד הלשון כאן אינו מוכרח שכנראה לא נתכוין כי אם להשמיענו מקום סיום הברכה כדי לענות אז אמן ולא קודם, כדמפרש ואזיל, ובעונה אחר ברכותיו לא קמיירי השתא. ואם מסיים בשוה עם החזן (ולמ"ד דכה"ג לא הוי סיום ברכות לענין עניית אמן אחר ברכת עצמו) היכי ליעבד, ע"ל סי' נ"ט. 

מור וקציעה סימן נה 
================== 
בב"י ע"ב [ד"ה ואומר]. כי היא מצוה בפ"ע בכנסת. ר"ל שהיא ליום מיוחד ביום הכניסה, שהיא כנופיא. 

[נז א] ע"ג בראשו. ובתרומת הדשן כו' ולאחר קדושה יצאו מקצתן. כצ"ל. 

שם [ד"ה ואלו]. כדאמרינן גבי עבד דטפי מאחד ליכא יקרא דשמיא לצרפו. כצ"ל. 

ע"ד. כתוב במרדכי דעבד ואשה מצטרפין לתפלה ולברכת המזון בעשרה. עכ"ל. נראה דבודאי יש יסוד גדול לדברי רבינו שמחה גם בדרך הסוד, מלבד דרך הנגלה, שבלי ספק האשה מצטרפת בין למנין עשרה בין למנין שבעה המ"י. ולכן אמרו חז"ל בפירוש [מגילה כג, א] שהיא עולה למנין שבעה הקורין בתורה. אלא שמ"מ אמרו שלא תקרא בצבור מפני כבוד צבור, וה"ה לדברים הצריכים עשרה בודאי שכן הלכה, שאין מצרפין אותה מפני הכבוד בלבד, ואין אחר הסכמת הפוסקים כלום. אעפ"י שהיה מקום לומר לפמ"ש שיש להקל לענין צרוף עשרה, יותר מקריאת התורה דלא אפשר אלא עם הצבור במקום אחד ובמעמד אחד בתוכם ממש, משא"כ בצירוף לעשרה, דאפשר לאשה לעמוד מן הצד או בחדר, ובחצר קטן הפרוץ במלואו לגדול, שבאופן זה כבר תוכל להצטרף עם שמירת כבוד הצבור במקומו עומד, אף על פי כן אין לזוז מהכרעת הרב"י עדותו נאמנה, שפשט המנהג שלא לצרפה כלל. ואצ"ל שאין הבת הקטנה מוציאה את הרבים בקדיש, ואף על פי שא"צ לצירופה, מ"מ פשיטא דאפילו גדולה לדברי הכל אינה מוציאה הרבים י"ח, אף לדברי האומר שמצטרפת (ול"ד לקטן מטעמים דאמרן) וזה אין צריך לפנים. 
והרי גדולה מזו אמרו אפילו בברכת הזמון דחייבת בה התנו בפירוש ובלבד שלא יזמנו בשם, כדלקמן סימן קצ"ט, עאכ"ו שלא יעלה על הדעת שתעמוד בת קטנה (שאפילו בקטן דאתי לכלל מצות ושייך בה, מ"מ הדבר מפוקפק בידינו) בצבור, להוציאן בדבר שבקדושה שאין למעלה ממנו, מה שאפילו גדולה אינה רשאה לעשות בשום אופן ישתקע הדבר. ומי שחידש מנהגים כאלו (חדשים מקרוב באו, יצאה חנופה מאת רבני הזמן, נתנו מרועה לא נאמן, מנהיגי דור יתום אשר מאלהיו בלתי אלמן, עתיד ליתן את הדין, ואם לא תוגדר פרצה זו תמה אני אם לא תקרב אשה גדולה לעבור לפני התיבה, גם להיות שליח צבור תבקש, בכח גדול, שהרי ודאי יפה כחה מקטנה (שהורע כחה בקריאת התורה ובזמון). 
ובדין הוא שיטול שכרו בעל חות יאיר ז"ל (סימן רכ"ב) שלא נשא פנים בתורה ומחה וערער שלא להניח להשריש דבר גרוע וזר מאד כזה. אפריון נמטייה. ואף על גב דמטעמא דמנהגא בלחוד קאתי עלה, ודאי דממנהגא לחוד נמי מחינן בהו כמ"ש ז"ל, ואצ"ל דמדין גמור הוא כנ"ל ועיקר. ולענין קטן עמש"ל סי' ל"ט וסי' ע"ג. 

ע"ד. וסובר רבינו שמחה. כצ"ל. 

שם. בפיסקא כתוב בהגהות כו' דכתיב ונקדשתי בתוך בני ישראל אבל עשרה דבני קדושה נינהו. כצ"ל. פשוט דאונן אינו מצטרף למנין עשרה. וכ"ש שאינו יכול לומר קדיש, או לעבור לפני התיבה להתפלל להוציא אחרים י"ח. ועמ"ש בס"ד לקמן סי' ע"א. 

שם. ואפילו יש שם עשרה בלא הוא נכון להמתין כדי שיזכה גם הוא. עכ"ד. והיינו דווקא כשאינו מאריך בתפלתו ביותר. ע"ל סי' קכ"ד בהגהה דש"ע [סעיף ג] דאם יש שמאריכים בתפלתם אין לש"ץ להמתין אפילו היו חשובי העיר. ובודאי דהכי מסתברא משום דטובא חשו חז"ל לטירחא דציבורא. 
ומה"ט נ"ל דאפילו במתפלל רק מלה במלה, אם איחר הרבה ולא התחיל בתפלה עד שכבר התחילו הצבור תפלתן אין נכון להמתין עליו עד שישלים תפלתו אם יצטרך שהות הרבה, אף על פי שאינו ארכן, מ"מ איהו דאפסיד אנפשיה דנתעכב ואין כבוד צבור בכך. על כן  אין דברים אמורים כאן אלא כשמצפין שיסיים מיד. 

שם. ומכאן למד מורי ה"ה מהר"י בי רב ז"ל הוא הדין שאם היה אחד ישן מצטרף. עיין בט"ז [ס"ק ד] ונראין דבריו. עיין תשו' אמ"ה ז"ל [חכם צבי סי' צ"ג] ובשאילת יעבץ (כ"י) [ח"ב סי' פ"ב] לענין אדם הנוצר ע"י ספר יצירה, אם מצטרף. 

[נז ב] דף לד בב"י ע"א בסופו [ד"ה ובגמרא]. ומשמע דילפינן מניה לענין תפלה. עכ"ל. דהא בסתם חבורות הפסח מיירי ולא בשערי עזרה, א"כ ס"ל דבעלמא אמרינן כלחוץ. 

ע"ב. הנראה מתוך הבית. כצ"ל. 

שם. על מפתן הבית הוא מצרפן כמו שיתבאר סימן קצ"ה. כצ"ל. 

שם. דרובא בתר חד לא משתדו. כצ"ל. 

שם באמצעו. משארית כותל זה שנפלו פסים מכאן ומכאן. כצ"ל. 

שם [ד"ה כתב רבינו הגדול]. ורגלי בני הכנסת בתוכה. כצ"ל לענ"ד. ור"ל שאינה חשובה כמופסקת מבה"כ וכחלוקה רשות בפני עצמה, מאחר שהיא פתוחה ופרוצה בצדדיה. ורגלי בני הכנסת עוברים עליה ומצויים בתוכה, הרי כולן כמעורבין. 
ואיני יודע כל הטורח הזה שטרחו הגאונים ז"ל בהתר צירוף הבימה למה. שאפילו את"ל המחיצות גמורות הן, מהיכי תיתי לא לצטרף העומד בבימה, אטו מי איכא למימר דעדיפא מחצר קטנה שנפרצה לגדולה דאע"ג דקיימן מחיצות גמורות והו"ל ודאי רשות חשוב לעצמה (וה"ט דבי"ד [סי' רמ"ב סי"ח] פסק דהו"ל רשות בפ"ע וק"ל) אפ"ה בטלה לגבי גדולה בענין זה, כ"ש לבימה זו שעומדת תוך בה"כ ואין לה מחיצות גמורות, שהיא טפלה ובטלה לגבי בה"כ בלי ספק. וזוהי ראיה ברורה ומספקת, יותר מכל מה שזכרו ז"ל בדבר זה. ותימה שלא הביאוה. 
ומנה נשמע נמי, דמ"מ לא מצטרפי אלא בדקיימי מיעוטא אבימה, כגוונא דאיירי מהרי"א ז"ל דהחזן עומד עליה ומצטרף, הא בדקיימי רובא התם נ"ל דלא עבדינן עובדא לצרופינהו, דומיא דחצר קטנה ואף שאין מחיצות מגיעות לתקרה, כי הראיות שהביאו לדונם כרשות אחת ממש נ"ל שאין מכריחות כלל לנ"ד. ודוק. 

[נח א] שם [ד"ה אבל]. עונה קדיש או קדושה ואריך. פירוש ומותר כמו [עזרא ד, יד] וערות מלכא לא אריך לנא למחזי. 

שם בסוף העמוד. ושניהם יתנו בשוה אפילו א' עני וא' עשיר. עכ"ל. ר"ל אם שוכרים הקהל שנים על כרחם יתנו בשוה, לפי שכל אחד חייב להעמיד אחר תחתיו. 
אבל בודאי אם רוצה הוא עצמו להעמיד אחר במקומו ואפילו בחנם רשאי. ואף על פי  שהעשיר יש לו אחד בחנם כגון משרתו, או בנו הסמוך על שולחנו, נ"ל פשוט שאין צריך לשכור אחר (כשאין שם מנהג ידוע) והעני מוכרח לשכור. 
ומ"ש אח"ז ושוב כתב דהשלמת המנין ושכר החזן לפי שבח ממון הן גובין כו'. נ"ל שאינה חזרה ממ"ש בקודם, אלא תשו' אחרת היא על ענין אחר, דלעיל איירי בשיש שם מנין ויוצאין שנים אחד עני ואחד עשיר שהדין נותן שיצטרכו להעמיד אחרים במקומם בכל אופן שיוכלו כנז'. 
וכאן מדבר מישוב שדרים בו ט' או ח' שנוהגין לשכור אחד או שנים יותר החסרים כדי להשלים המנין, וגם שוכרים חזן. ובנדון זה השיב דהשלמת המנין ושכר החזן לפי שבח ממון הן גובין, כי על עסקי ממון הן, שלא יצטרכו לצאת מבתיהם. 
ר"ל שאם לא ישכרו בני אדם להשלים המנין וחזן, יצטרכו כולם לצאת מבתיהם, ולהסתפח בנחלת ה' בעיר אחרת, שמתפללים בה בצבור. ודבר זה נוגע לעשירים ביותר, כי הם הרוצים בכך כדי שלא יניחו ממונם וחובותיהם. 
והא דכתב עוד, ושוב כתב שגובין חציו לפי שבח נפשות. נראה שהיא חזרה. ומ"מ עדיין אפשר לומר שגם היא על נדון בפ"ע, והיינו דבשכירות החזן במקום שיש בו מנין קמיירי השתא (דכולם חפצים בכך) דזה גובין חציו לפי ממון וכו', והטעם מבואר לעיל בסימן נ"ג, ע"ש. 
ולא דמי לנדון הקודם שצריכין לשכור מנין וחזן, שזה נעשה העיקר לטובת העשירים כנז'. והעניים אין חוששין לעזוב בתיהם ולהתפלל במקום אחר עם הצבור, לכן אין הולכין בו כי אם אחר הממון בלבד. 
כך נ"ל לפרש הנך תלתא תשו' דר"מ דאיתנהו לכולהו, ולא פליגי אהדדי לגמרי הני שמעתתי דהר"ם, ומסכימים עם שאר פוסקים. 
אבל הרב"י ז"ל לא הבין כך, ומשמע ליה דכולהו אחדא מילתא קיימי, ופליגן אהדדי. ולא ידענא היכי סליק אדעתיה הכי. דמה זה שחזר וכתב דהשלמת המנין כו' לפי שבח ממון כי על עסקי ממון הוא שלא יצטרכו לצאת מבתיהם כו', ומה נתינת טעם בזה לענין הראשון כשאחד או שנים רוצים לצאת מבתיהם ולהפרד מן המנין. 
ומדוע א"כ יחזור בו מן הדין הראשון על בלי הגיד לנו הטעם. ונראה שהדבר מוכרח כמ"ש. וצ"ע בהג"מ. 
ושוב ראיתי במג"א [ס"ק טז] שהשיגו להרב"י על זה, וכתב שכ"מ בהג"מ (ונ"ל שט"ס יש כאן במג"א, וצ"ל דבזה פורעין בשוה. אף על פי שיש להסב כוונתו לד"א ע"פ מ"ש לעיל. וק"ל). אמנם נראה דאף לבמג"א ז"ל התשובה השלישית ודאי חזרה היא. ולי נראה כמ"ש דאיתא להא ואיתא להא, וכן נכון. 

במג"א רושם ב, בקול רם. צריך למחוק אות ב. וכן צריך למחוק מן הש"ע, כי לשון מג"א נמשך מסק"א לכאן ר"ל וכל תפלת י"ח בקול רם כו' עד ע"ש, הוא סוף דבור. 

מור וקציעה סימן נו 
================== 
בטור. ור"י פירש הטעם כו' והיו שם ע"ה שאינן מכירים אלא ארמית כו' ולפי פירוש זה יהא כפשוטו שמה רבא תרגום של שמו הגדול. עכ"ל. בד"מ [ס"ק א] כתוב על זה ז"ל ובחדושי אגודה דלפי' זה י"ל שמה בלא מפיק ה"א. עכ"ד. והביאם גם במג"א [ס"ק א]. וכן הסכים בט"ז [ס"ק ב] שכן עיקר. ע"ש. ואני תמה מאד על כך, ולא הבנתי איך אפשר לומר כן, והלא שמה הוא תרגום של שמו, ומן וי"ו הכינוי שבלשון הקודש נעשה המפיק בארמי, שעומד במקום וי"ו הכינוי וממלא מקומו, ומאי אכפת לן אי משתמע נמי כפר"י מאחר שאינו חולק התיבה לשנים בקריאה, ולא נפקא מנה מידי לענין זה. וברור שאי אפשר להיות בלי מפיק כנז' שהוא האמת שאין בו ספק, וכן הוא בכל מקום שנכתבה מלת שמה בתרגום דניאל ושבעזרא לעולם היא במפיק. 
ואם תאמר אמן יהא שמיה בלי מפיק, אין לו מובן כלל (ועוד שבאמת יש לחוש להבין בו לשון רבוי שמות ח"ו, כמו שמי ביו"ד וציר"י, אחר שאין חילוף במבטא וקרוב להיות כמחרף, ועוד יש בו שתוף ההוראה מענין שמי השמים, מה שלא תסבול מלת שמה הדגושה, וק"ל) אם לא תשנה גם האות והניקוד. וצריך שתאמר שמא בקמ"ץ המ"ם, ואל"ף נחה אחריה, והוא שינוי גדול (מלשון הכתוב בדניאל [ב, כ] להוי שמה די אלהא מברך. וממה שנהגו ישראל קדושים נוחלי האמת מאבותם בחנם ובלי שום הכרח. ולולי זאת הייתי בוחר לומר כן באמת שמא רבא, שהוא לשון ברור מבואר ודאי. אכן מי יערב אל לבו ליגע בארשת ירושת אבותינו ז"ל ולא יירא מהלכד ברשת. ועכ"פ בתחלת הנוסח היה דעתי נוטה מאד לנהוג לומר יתגדל ויתקדש שמא רבא ולא במפיק, וטעמי ונימוקי עמי המשכיל יבין. גם אין ראיה על הפכו, כי כל הנמצא כתוב מזה אינו אלא באיש"ר שעונין הקהל ולא נוכל לברר מזה איך יאמר הש"ץ כשמתחיל הקדיש. מ"מ זחלתי ואירא לחדש דבר כזה מלבי, שלא שמעתי מרבותי ולא שערוהו אבותי. ואין הרשות נתונה לבנות כל אחד במה לעצמו. כל המשנה ידו על התחתונה). ועוד שבקצת מקומות מהתלמוד נכתב בלה"ק אמן יהא שמו הגדול מבורך, ולא נזכר בשום מקום אמן יהא השם הגדול מבורך. על כן אין עוד שום הרהור נגד זה, וכי היכי דלא חייש קרא להבנה זו דפי' ר"י אנן נמי לא ניחוש. ותו לא מידי בהא. ויש סוד גדול ונורא במלת שמה, רמזתיו במקומו בבית אל בכוונת הקדיש. 

שם. ועונין הצבור איש"ר כו'. כן הוא הנוסח בגמרא דפרק כל כתבי [שבת קיט, ב], אבל בפרק לולב הגזול [סוכה לט, א] ובריש ברכות [ג, א] ושם (דף כ"א ב) ושילהי סוטה [מט, א], הגירסא יש"ר לחוד. וכ"מ בש"ע [סעיף א]. 
אמנם גרסת רבינו נראית נכונה, שצריך לחבר מלת אמן ליש"ר. וכן בדין שיהא עיקר השכר הגדול של עניית איש"ר על האמן, דהא גדול העונה אמן יותר מן המברך. וק"ל. ואפילו נכנס לבה"כ ושמע צבור עונין עונה עמהן גם אמן, כדאיתא בסימן קכ"ד. 

[נח ב] ע"ב בטור. אבל בכל הספרים גרסינן כל העונה אמן יהא שמו הגדול מבורך וזו ראיה. כצ"ל. 

ע"ג בב"י [ד"ה אהא]. ותבר מנעולין וגושפנקי דפרזלא כו' בגין דיתבר חילא דס"א כו' וכד אתבר בקדושתא דא. כצ"ל. 

כתב בד"מ [ס"ק ג] משם א"ז שי"ל דקודשא ולנוח באתנחתא כו', אבל המפסיק אצל בריך הוא כו' טועה. עכ"ל. ולא ידענא טעמיה, ולא חזינא לרבנן קשישי דעבדי הכי. 
ואיברא לכי מעיינינן במילתא ודייקינן בנוסח הקדיש, מסתברא דלאו טעותא היא, דתיבת לעילא חוזרת למעלה, לראש הנוסח שהתחיל יתגדל ויתקדש כו' אל זה מוסב הלשון דלעילא, שר"ל ישתבח ויתנשא לעילא מכל ברכתא כו'. ואין בזה תימה, אף שתיבת לעילא מופלגת מתחלת לשון הבקשה כי נעשה מטבע ארוך, ועל כרחך צריך לחלקו בהעמדת טעם ולפרשו כך, כי שלש תיבות דקודשא בריך הוא ודאי מקושרות, שהוא ממש כמו שאנו מכנין להשי"ת בכל מקום הקדוש ברוך הוא, אין ביניהם אלא שזה לשון הקודש וזה ארמי, וזה התואר של הי"ת  רגיל בלשון חכמים. 
נמצא תיבת בריך הוא אינה לשון בקשה כלל אלא תואר כמו ברוך, ומכיון שאמרנו שיתנשא שמו של הקדוש ברוך הוא, מבארין עוד שתהא ההגדלה וההתנשאות למעלה מכל הברכות,  ובהכרח לעמוד מעט בבריך הוא מפני שנמשך הלשון באריכות, וצריך כאן בודאי לטעם מפסיק (ותמה על עצמך הלא לפי סדר ר"ע גאון אומר ואמרו אמן אחר בריך הוא, והן עונין אחריו אמן, ואיך יאמר אדם שהוא טעות להפסיק בו. אבל האמת הברור כמ"ש שאף לפי סוגיא דעלמא שאין אומר ואמרו אמן מ"מ עונין אמן ויש בו הפסקה מועטת בודאי). 
ויש דוגמתו בנוסח בקשה לחז"ל שתקנו לומר בשעת הוצאת ס"ת על הכל יתגדל כו' שמו של ממ"ה הקדוש ברוך הוא, הרי שברוך הוא נקשר להקדוש ואח"כ חוזר ואומר בעולמות שברא  מחובר להתחלת הבקשה, הכונה שיתגדל כו' בעולמות, והרי מבואר שתכונת שתי לשונות הללו אחת היא ואין כאן טעות לגמרי. 
אדרבה נראה שהמפסיק בתיבת דקודשא אינו אלא טועה, מלבד מחמת מ"ש שהוא תואר נקשר כמו הקדוש ברוך הוא, עוד אי אפשר לומר בענין אחר, לפי שתואר קדוש יתכן אף  למלאכים, [איוב טו, טו] הן בקדושיו [דניאל ח, יג] ואשמעה אחד קדוש, וגם לבשר ודם, והוא בכתובים רבים מצוי מאד ואבוהון דכולהו [ישעיה ד, ג] והיה הנשאר בציון וגו' קדוש יאמר לו, ובתפלה באבות אומרים וקדושים בכל יום יהללוך, ועוד כמה דברים נקראו קדושים, הרי שיש לחוש לשיתוף הבנה זרה ולחירוף ח"ו, אם נעמוד בהפסקה אצל תיבת דקודשא. 
ועוד מטעם אחר אין ראוי לומר כן, לפי שאין הבנה בלשון עד"ז, כי מה טעם להכפיל הלשון פעמים בתכונת בקשה, מאחר שהתחלתו היא יתגדל כו' ויתברך מה טעם בזה לחזור שנית בריך הוא לעילא כו', ואם כל הלשון של אחריו נמשך אל התואר דבריך הוא א"כ אין ענין לתחלת הבקשה. לכן האמת הברור הוא, שענין בקשה אחת היא מתחלתו ועד סופו, ר"ל שמבקשין יתגדל ויתברך כו' שמיה דקב"ה, שיכירו וידעו הכל אלהותו, ובכן יתברך ויתרומם שמו של הקדוש ברוך הוא, שיהא גדול ומבורך ומנושא למעלה מכל הברכות,  שעדיין לא נשלם ענין הבקשה עד סוף הנוסח. והכי נהוג עלמא פוק חזי מאי עמא דבר, ועם המשנים אל תתחבר. 

שם בטור. ותקנו לומר ונחמתא משום מאי דכתיבנא שהקב"ה מתאונן על גלותנו ע"כ אנו מתפללין שיתנחם. עכ"ל. ר"ל שיקבל תנחומין על האבילות והעצבות, שכביכול לפניו בזמן הגלות. 
אבל אין הלשון מתוקן היטב עפ"ז, שא"כ הי"ל לומר גם ויתנחם עם לשונות השבח והבקשה, ואין זה לגמרי במשמע הלשון. 
ולענ"ד פשוט שרצונו לומר בזה שיתגדל וישתבח למעלה מכל השירות כו' והנחמות שבאו בדברי הנביאים, שמכלל הנחמות הגדולות, העיקרית והגדולה שבכולן היא שיתגדל ויתקדש השי"ת לעתיד לבוא ולא יהא עוד שמו הגדול מחולל בגוים כמו בגלות, שהיא כל תאותנו וצפייתנו, והיא התשועה שאין למעלה הימנה והטובה שאין עליה טובה, ואין לנו יעוד גדול ממנו והיא תכלית הנחמות ויעודי נביאי האמת, ולזה אנו מתפללים ומתאוים שיתוקן העולם ע"י שיוציאנו מהגלות, שהוא יתד שהכל תלוי בו, שע"י כך ודאי יתגדל ויתקדש שמו לעיני כל הגוים, ותפלתנו זאת היא שיתגדל ויתנשא עוד למעלה מכל מה שבא בנחמות הנביאים, שייעדונו על זה שיבא זמן שיתגדל ויתקדש בכל העולם. כך נ"ל נכון. ובעל ספר אור ה' כתב בזה כוונה רחוקה מאד. 

ע"ד בסופו [ב"י ד"ה ואני]. וא"ת גם לדברי ר"ע קשה כו' לומר בלשון הקודש יתברך וישתבח. עכ"ל. ולענ"ד כן הוא האמת שגם אלו הלשונות תרגום הן. ותדע שהרי אנו אומרים אותן בעי"ן הפעל פתוחה בכולן. שזהו אמנם דרך הארמי, כמבואר מתוך תרגום שבדניאל ועזרא, אבל דרך העברי אינו כן והיה צ"ל בציר"י כידוע מלשון המקרא בהתפעל. 
ולא ידעתי מדוע אמר באבודרהם כי השבח לא היו יכולין לשנותו ללשון תרגום, האם היה סבור שאין לשונות אלה מצויים בלשון תרגום, הלא רובם ככולם כמו כן נמצאו בתרגום שבדניאל, כמ"ש [שם ב, כ] להוי שמה די אלהא מברך, [שם ד, לא] (לעלאה ברכת) [לחי עלמא] שבחת והדרת, [שם ד, לד] משבח מרומם ומהדר. הרי כאן ארבע מן שמונת לשונות השבח, נוסף עליהן לשון עילוי, שאינו נמצא רק בארמי על זו הכוונה, אין לו חבר במקרא כלל כי אם בלשון חז"ל בלבד במשנה [ב"ק טז, ב] משלם מן העליה, ודרשו [שם] במעלה קברי במעולה, ומקורו מהארמי. ומצוי לרוב בתלמוד עלויי עלייה, לישנא מעליא, צנוע ומעלי. וכן שורש שבח עיקרו ארמי, שכן לא נמצא בכתוב כי אם במשלי ותהלים פ"א ובארמי הוא לשון שגור ורגיל מאד, ומדוע א"כ יחסרון שלשת לשונות הנשארות מהמצא בתרגום כבמקרא, גם המשקל אחד הוא, דרך אחד לשתיהן ר"ל לעברית ולארמית ששוין הן בהתפעל, רק שהארמי לעולם פתוח העי"ן, [דניאל ב, מד] הנה מלכו די לעלמין לא תתחבל, [שם ד, יב] יצטבע, [עזרא ה, יז] יתבקר בבית גנזיא, [דניאל ב, מג] מתערב עם (טינא) [חספא], [עזרא ד, יט] מתעבד, [דניאל ו, יב] בעה ומתחנן, וזה בא בציר"י ע"ד העברי. ועיין לוח ארש [סי' רנז]. 

מור וקציעה סימן נז 
================== 
[נט א] דף לה ע"א בב"י [ד"ה כתב]. והוא רחום יכפר עון. סירכא דלישנא דקרא נקיט, ור"ל הקדוש ברוך הוא יכפר על עון זה שצועקים אחר קדיש וברכו  ואח"כ מתחיל החזן יוצר, שהרי הם מפסיקים כו'. וק"ל. 

מור וקציעה סימן נח 
================== 
בב"י. כתוב בהג"מ שרבינו שמחה כתב דעד תחלת שעה ג' קאמר. עכ"ל. נ"ל שלמד כן ר"ש מהא דאיתא בגמרא ריש ברכות [ג, ב] אב"א קחשיב שית דליליא ותרתי דיממא ואי איתא הא תלת דיממא הויין. 
ואי משום הא, לא מוכח כולי האי, דאיכא למימר דלא נקט תלמודא אלא מאי דצריך ליה לפרושי אשמורות דקרא, אף על גב דבודאי טפי הוי, וקרא נמי לא קחשיב אלא אשמורות ולא קפיד אשעה יתירתא. 
שוב עיינתי בהג"מ ומצאתי שכיוונתי לאמת ת"ל, דה"ט דר"ש, ודחאו ג"כ מהאי טעמא. 

ע"ב. ודלא כר"ת שפירש וותיקין עצמם. כצ"ל. 

שם. [ד"ה ועל]. מיד כשיתחיל גוף השמש לעלות. כצ"ל. 

עיין ד"מ [ס"ק ב] שכדין השיג על מהרי"א שקושיתו בטור אינה כלום. והוא פשוט ומבואר. ושעור הרמב"ם הוא רק לענין משך הנץ החמה. זהו האמת הברור. 
אך מ"ש שנוסח עישור הוא טעות כו', במ"כ הפריז על המדה, כי דבר מוחש הוא שאין מקום לנוסח שעור שעה (בפרטות לפי הבנת ד"מ בלשון הר"מ עיין בו) שזהו משך הנץ החמה, כי יוליד זרות מגונה, שא"כ יצטרך לומר שגוף השמש הוא א' מי"ב בחצי הכדור. וזה דבר מבואר הבטול גלוי לכל רואי השמש. על כן הדבר ברור שנוסח עשור שעה הוא האמיתי לענין שעור הנץ החמה. ועדיין לשון ר"מ הלז חסר הבאור, וצריך לפני ולפנים. והתימה מהרב"י וד"מ וכ"מ ושאר מפרשי הר"מ שלא הטריחו עצמן בבאורו המוכרח לענין הגבלת זמן ק"ש שאנו עסוקים בו. וצע"ג כמש"ל בסמוך בעז"ה. 

שם. ובנוסחא אחרת מצאתי בדברי הרמב"ם כו' עישור שעה א'. עכ"ל. ולא הבנתי מ"ש במג"א ז"ל (בסק"ב. וכתב הכ"מ כצ"ל) דלענין הדין אין חילוק בין הגרסאות. ואני תמה על זה, איך לא יהא חילוק ביניהם, והלא רב הוא בלי ספק, שלדברי הגורס שעה אחת הוא שיעור הנץ החמה, מאן דעבד כגרסא האחרת ומתחיל לקרות רק לפני עישור שעה קודם שיעלה כל גוף השמש, זה א"כ ודאי לא קיים המצוה כותיקין אליבא דגירסא הקודמת, שכבר חלף עבר זמן רב מהתחלת הנץ החמה, שהוא עיקר הקפידא של סמיכות גאולה לתפלה כדמוכח בטור וב"י וכמש"ל בס"ד, והכי נמי איפכא מי שמתחיל לפני שעה לא יכוין זמנו של הנץ החמה בשעה שסומך גאולה לתפלה בלי ספק לדעת הגרסא של עשור שעה, וזה מושכל ראשון. 
וליכא למימר דמשמע ליה למג"א דהקפידא היא, שתהא סמיכת גאולה לתפלה בסוף הנץ החמה, וא"כ ניחא דלעולם בין למר בין למר סומכן בגמר עליית השמש, הא ודאי ליתא, דהא ה"ק הרמב"ם מצותה שיתחיל קודם הנץ החמה, וכן הוא לשון הטור, ואין במשמעות לשון זה אלא קודם התחלת הנץ החמה כדי שיסיים ק"ש ויסמוך [גאולה לתפלה] בתחלת הנץ החמה (ואין לומר שנמשך שעור הקריאה עד סוף הנץ החמה, שא"א שתמשך ק"ש מדת שעה, כי אם לתפלה לחסידים הראשונים). 
ונראה שהרב במג"א סובר שמ"ש קודם הנה"ח הוא קודם גמר הנץ חמה שהוא סוף עליית השמש על האופק. א"כ זה השיעור שזכר הרמב"ם איך שיהא אינו מודיע לנו הזמן המיוחד המבוקש אצלנו כאן שהוא עת הסמיכות גאולה לתפלה. וק"ל. וא"כ אין מקומו כאן. וגם מתחלת לשונו של במג"א, שכתב משמע בב"י משיתחיל לקרות עד שיעלה גוף השמש הוא שעה ויש גורסים עישור שעה, משמע נמי דהרמב"ם לאגמורין קבעי זמן ק"ש אימת מתחלתה עד סופה, וזה אי אפשר שיהא משך שעה כנ"ל, וא"כ ודאי גירסא אחרת עיקר, וחלוקין הגרסאות בהכרח לדינא. אמנם גם לשונו זה אינו מכוון, דמנליה הא. ולי נראה דלישנא דהרמב"ם לא משמע, אלא לידע שיעורו של הנץ חמה בלבד קאתי, ולא נתכווין לשיעור ההוא עם התחלת קריאת שמע, שהוא דבר שאין לו שיעור מצומצם ומשתנה לפי הקורא. וכן הבינו כל הפוסקים שלא בא הר"מ אלא להודיענו משך זמנו של הנץ חמה. וכמש"ל גם משם בד"מ. 
ולו יהא כדבריו של במג"א וכהבנתו, א"כ בהכרח הגרסאות חלוקין לענין הדין, שלדברי האחד נמשך הזמן מהתחלת הקריאה עד סוף שעה, ולדברי השני הוא רק עישור שעה, ונמצאו דבריו סותרין זה את זה. 
והנלע"ד נכון בפשט לשון הר"מ והטור כמו שכתבתי, דהקפידא היא שיכוין לסמוך גאולה לתפלה בשעה שמתחיל השמש להנץ. והודיעך שיעור וזמן שמסיים השמש לעלות, כדי לידע ולחשוב למפרע מתי היא התחלת עלייתו באופן שידע לשער בעצמו כשיתחיל לקרות כמה יתעכב בקריאתו עד שיכון לסמוך גאולה לתפלה עם עת תחלת הנ"ח, שהיא שעה לפני עלייתה המחושב, או כפי הגורס עישור שעה נמשך ההנצה, ולומר שאם שהה כשיעור זה (ר"ל שעה אחר התחלת הנ"ח, או אחר שיעור עשור בסופו שאז כבר השלים גוף השמש לעלות על האופק), נמצא אז חלף עבר זמן ותיקין ומוכרח שיתחיל בק"ש קודם התחלת הנ"ח, למר כדאית ליה ולמר כדאית ליה. 
ועל כרחך אתה אומר כן לפי הנוסחא בלשון ר"מ המוסכמת לרבים וגדולים שהוא שעור שעה (ואמנם ע"ד האמת, שתי הנוסחאות אינן מתנגדות כלל, שהם על שתי בחינות שונות, דמאן דגריס עשור שעה כוונתו על משך עליית גוף השמש בלבד (שהיא ודאי אינה אלא עשירית שעה כמ"ש בתשו' ר"מ אלשקר ומאן דגריס שעור שעה המכוון הוא על האור הנוצץ קודם הנץ החמה. וכדבעינן למימר לקמן בס"ד דהנך ב' גירסאות לא פליגי אהדדי) כי זה פשוט ששעה הנזכרת כאן בלשון הר"מ היא מהשוות (לא כדרכו בפירוש המשנה [ברכות פ"א מ"ב] בלשון חז"ל, משא"כ כשמדבר בלשון התוכניים שאינם משתמשים בשעות זמניות, (וכמ"ש הוא עצמו בכיוצא בה בפירוש שר"ל שעות ההשוייה). 
וא"כ תמה על עצמך מאי רבותייהו דוותיקין, מכדי מעלות השחר עד הנץ החמה חמשה מילין, ושמעינן ליה להר"מ פ"ג דפסחים [מ"ב] דשיעור מיל שני חומשי שעה, הרי לחמשה מילין שתי שעות. 
נמצא שאם אתה אומר זמן קריאת הוותיקין נמשך עד סוף הנ"ח, שהוא לסוף שעה מהתחלת הנץ, לפי זה קורין אותה בשלש שעות כבני מלכים (אם יתחילו ג' שעות דבני מלכים מעמוד השחר, (וכ"ש) [ואף] אם תמצא לומר דחשבינן להו מהנץ, או דילמא משיכיר בין תכלת דמאוחר קצת מעמוד השחר, מ"מ אחר שתי שעות היא קריאת ותיקין). ואפילו למ"ד מעמוד השחר עד הנץ החמה ארבע מילין, מיהו טפי משעה ומחצה (חצי חומש) הוא דהוי. וכ"ש לפי מה שכתב בריש ברכות [פ"א מ"א] שע"ה הוא שעה וחומש לפני הנץ הרי כאן שתי שעות וחומש (וזאת ההנחה אינה מכוונת שעפד"ה צריך להוסיף עוד שני חומשים (עמ"ש בלח"ש פ"ג דפסחים בס"ד. ולאבן עזרא [שמות י"ב, לא] בפסוק ויקרא למשה ולאהרן, דרך ממוצע בזה, כי הוא הניח שליש תחת חומש שזכר הר"מ, הכל עולה לחשבון אחד בקירוב, בלתי דיוק מצומצם). א"כ מסתיים הנה"ח קרוב לסוף שלש ממש. ופשיטא דקשיא טפי. 
ותו דלפירוש ר"מ, בשעות המשנה לשעור גבולי היום לק"ש ותפלה שהן זמניות, תמיהא מילתא טובא דאי הכי משכחת בימות החורף כבר עבר זמן ק"ש (אף לבני מלכים) אחר שתי שעות מהשוות (שהן אז רביע היום) ואיך תהיה אז קריאת הותיקין שלפי הנחה הנ"ל היא אחר זה בהכרח, קרוב לסוף ג' שעות שוות בסיום הנ"ח האמתי, וכל שכן שאי אפשר להלום השלש שעות דכל אדם. אלא על כרחך כמ"ש הוא האמת שסמיכות גאולה לתפלה היא בהתחלת הנץ. ונאמר לפי דרך זה שעור ה' או ד' מילין שזכרו חכמים הוא מעלות השחר עד התחלת הנץ החמה שהן כשתי שעות, או קרוב או יותר מעט כאמור. ושעור שעה שזכר הר"מ לענין ק"ש עם הנה"ח הוא מתחלת הנץ (שהוא אמנם לפני התחלת עלות השמש על האופק כשעה פחות עשורה, שמגיע למשך גמר עליית גופו) עד סוף גמר עליית השמש. בגבול זה קריאת ותיקין ומשם ואילך שעה שלישית לקימת בני מלכים. 
ולמדנו שהן שלשה זמנים לק"ש. הראשון לאנוס ודיעבד שקוראין בשעה ראשונה שאחר עלות השחר, השני למצוה מן המובחר כוותיקין בשנייה סמוך לסופה מלפניו או לאחריו, השלישי לבני מלכים ולהמון העם. 
שוב זכני הי"ת ומצאתי תלמוד ערוך הוא כדברי, בירושלמי ריש ברכות (ג, ב) ויומא [פ"ג ה"ב], וב"ר פ' וירא [נ, י], שמעמוד השחר עד שיאור המזרח ד' מילין (יש גורסין ה' מילין) ומשיאור המזרח עד שתנץ החמה (ורצה לומר עד סוף הנצה) ארבע מילין (ושבקיה דדחיק ומוקי נפשיה מאי שיאור המזרח דקאמר היינו התחלת הנץ, ועד שתנץ היינו סוף הנצה). ותלמודא דידן פמש"ט [פסחים צג, ב] כי קחשיב מע"ה עד הנ"ח עד ולא עד בכלל, אלא עד התחלת הנ"ח בלבד קחשיב. ברוך שחנני מדע בתורתו הקדושה לכוין האמת ולקיים כל דברי חכמים) שנמצאו שני גבולים הללו לפי חשבון הר"מ י"ו חומשי מיל, הן שלש שעות בריוח שאז מסתיימות שלש שעות של כל אדם. ולגירסא אחרינא הם עשרה מילין שהם רביע היום לחשבון ארבעים מיל ביום, הוא מכוון ממש לרבע יום של ימי תקופת ניסן ותשרי בלבד, והן שלש שוות ושעורן שוה לכל עתות השנה לענין ק"ש (ומכאן ג"כ תשובה לדברי ר"מ הסובר ששעות חכמים זמניות הן). 
ועלו בידינו שלש דעות חלוקות בדין קריאת ותיקין, אם לכה"פ שעה וחומש שעה, אחר ע"ה. או שעה ומחצה או שתי שעות. וכל זה אליבא דידן דמשמע לי שקפידת סמיכת גאולה לתפלה בהתחלת הנה"ח היא, ולהבנת מג"א דבסופה היא ימשך עוד הרבה יותר. 
ותדע ותשכיל ממוצא דבר שלא מצאנו ידינו ורגלינו בבה"כ שנהגו להשכים ביום הקדוש ביוה"כ ולהתחיל התפלה תכף בעמוד השחר, באופן שלא עברה שעה לכל היותר וכבר הגיע ש"ץ לק"ש, והרי לכל הפחות שעה גמורה יש מעמוד השחר עד התחלת הנץ חמה, ולמג"א לא סגי עד דסמיך גאולה לתפלה בסוף הנה"ח שהיא יותר משתי שעות אחר עמוד השחר, ומדוע נהיה נמהרים ונחפזים ביום הרצון הלז, שלא לדקדק בקריאת ק"ש בעונתה המיוחד, בודאי אין אני קורא בזה זריזין מקדימין למצות אלא בכלל יש זריז ונפסד הוא, וכ"ש שיש להפלא מאלו מתחסדים במדינה זו שעושין השכמה בכל ש"ק וקורין אותה תפלת וותיקין, שחוטפין ק"ש ותפלה באפלה כאורה (בימות החורף) ימששו, חושך ולא אור נגה עליהם, בחשכה יתהלכו דלא כמר ודלא כמר, לא יצאו י"ח כלל, אינה אלא יוהרא ורוח יתירא (ועיין מ"ש מהרי"ל משם הר"ש רבו. ולר"ת לית הלכתא אפילו כוותיקין), והנהו דרדקי או עתיקי דלא דייקי תלו בוקי סריקי בוותיקי. ואף על גב דחזינן לרבנן קשישי דהוו  עבדי הכי, אינהו הוו דייקי טפי וידעי ובקיאי טובא לכווני שעתא כהוגן, שכל מעשיהם לשם שמים, אבל לא כל הרוצה לטול את השם יטול. ותמה אני אם לא יצא שכרם בהפסדם, בשתים רעות הנה קוראותם, מתוך שבהולים ונחפזים להשליך משא התפלה, הייטב בעיני ה', בזה ג"כ הפסידו השעה הראויה לתפלה בעת רצון לה' ליראי ה' ולחושבי שמו, ומשם יצאו ופנו לאכילה ושתיה ודברי בטלה, בשעה שהצבור מתפללין, ומראים עצמם פרושים כשפורשים מדרכי צבור. בודאי ראוי למחות בידם מי שספוק בידו וכחו יפה, האידנא דלא אכשור דרי וגברה אגרופה של חנופה. 

[ס. ד"ה ודע] ע"ג. ונראה דכל שנאנס ולא קרא של ערבית כו' קורא של ערבית ואולי אח"כ יכול לקרות. עכ"ל. ר"ל שמא יזדמן לו אח"כ שיוכל לקרותה, אף על פי שעתה סבור הוא שאם לא יקראנה עכשיו שוב לא יספיק לו לקרות בדרך. ומיירי שאחר שעלה עמוד השחר אין לו זמן להמתין עוד לקרות שני פעמים בביתו קודם שילך בדרך, כי לא ימתינו לו השיירא אלא כדי לאחת, וכדמיירי נמי הרא"ש ז"ל, וק"ל. ועיין בדרוש שמש צדקה. 

שם [ד"ה אף על פי]. אבל מכאן ואילך הפסיד שכר הברכות ואם בירך עובר על לא תשא. ע"כ. צ"ע אם הוא כולל כל הברכות שלפניה ולאחריה. בשלמא יוצר אור שפיר, דתו לא מיקרי בוקר, ומשו"ה תמיד של שחר אינו קרב אלא עד ד' שעות, אלא מיהא אהבה רבה מ"ט לא נימא כולי יומא, וכן אמת ויציב הרי אנשי משמר ומעמד אמרו אהבה רבה שלא בזמנה, ואמת ויציב חמירא מק"ש לסוגיא דתלמודא, מיהת כל אימת דקרי ק"ש נימא נמי אמת ויציב, והכי מסתבר, כענין שאמרו באונס, הקורא ק"ש של ערב אחר שעלה עמוד השחר שאומר כל הברכות שלפניה ולאחריה, חוץ מהשכיבנו, והלא דברים ק"ו שהרי מעמוד השחר יום הוא לכל דבר. ונראה שזוהי דעת הר"מ, והוא המחוור. 

ע"ד בראשו. כתב הרמב"ם כו' אלו השעות. מה שנראה לענ"ד בענין זה כתבתי בס"ד פ"ק דברכות [מ"ב] בלח"ש, ולעיל סימן א' ולקמן בהל' פסח [סי' תמ"ג], ועיין בסי' קנ"ז ומ"ש לעיל בסימן זה. 
ובמג"א [ס"ק א] כתב דהכא לכ"ע מנינן ג' שעות מעלות השחר וכ"מ בגמרא דף ג' ע"א ובתוס' ד"ה אלא למאן דגני, ובגמרא גבי הא דפריך מדוד. עכ"ל. 
ואיני רואה הכרח לדעתו זו לא מהתו', ע"ש דלא מוכח מידי וק"ל. ובגמרא גבי דוד נמי לא משמע הכי, ואי משום דקבעי תלמודא למימר דקחשיב שית דליליא ותרתי דיממא, הא על כרחך צ"ל כדפרישית לעיל דלא נקיט אלא מאי דצריך ליה לפרושי אשמורות דקרא, דבאמת הקדים יותר, ה"ה דהקדים יותר משני משמרות שעה אחת דחשבינן להנך ג' שעות מהנ"ח ודוק. אי נמי מיהת משיכיר בין תכלת ללבן מתחלי הני ג' שעות, והכי מסתברא, ומשמע שפיר לישנא דמתניתין מדקתני סתמא ולא פריש ג' שעות לע"ה או להנ"ח או לפחות הול"ל עד ג' שעות ביום, דהוה מפרשינן להו מע"ה דיום הוא לכל מילי, ומדלא תני הכי, אדסליק מניה סמיך, דבמאי דפתח התחלת הזמן סיים סוף גמרו דהיינו משיכיר, דעלה קאי, והוא ודאי בתר ע"ה, כמ"ש התו' וכל הפוסקים. וזה אני אומר לשיטת החושבים ג' שעות רביע היום. 
ואולם מרה דהך שמעתא מנו הר"מ ז"ל, ושמעינן ליה דאינו חושב י"ב שעות היום, רק מהנ"ח עד שקיעתה בלבד (עיין מ"ב פ"ג דפסחים מ"ש בתי"ט שם, ועמ"ש שם בס"ד) ואליביה משמע דהכא נמי לא חשבינן יום כי אם מהנ"ח, וג' שעות שהן רביע של יום נמי בתריה גרירי. ועם זה יש לישב קצת דעת הר"מ, עמ"ש עליו לעיל. 
איברא לדידן הא ודאי ליתא, אלא לעולם היום הוא י"ב שעות שוות לענין זה, שעפד"ז מונין ג' שעות לזמן ק"ש, כמ"ש בס"ד בלח"ש, יע"ש באורך, ומש"ל בהל' פסח. 

שם. וכתב רבינו הגדול מהרי"א הנה מבואר לפי זה שיש לנו ליזהר בימי החורף כו'. עיין מ"ש בשאילת יעבץ (סוף סי' מ'). 

מור וקציעה סימן נט 
================== 
[ס ב] שם. ולפי דבריו לא היינו צריכין להזכיר מדת יום בלילה, אלא איידי דמדכרינן מדת לילה ביום. במחילה במטבע ברכות ודאי לא שייך איידי. ופשיטא שלא יספיק דרך הנגלה ליישב בו דברים כאלה שהם כבשונו של עולם. המבין יבין מדעתו, ואין לבעלי הפשט חלק באלה. 

שם. אילו (ביו"ד צ"ל) פתח. 

שם. שאף על פי שהזכיר מעריב ערבים אחר תיבת יוצר אור כיון. כצ"ל. ותיבת המאורות יתור נפיש ונמחק. 

[סא א] דף ל"ו ע"א בב"י. כתוב בא"ח בשפה ברורה ובנעימה קדושה כ"כ בפרקי היכלות וכו'. עכ"ל. כוונתו שכאן צריך להפסיק מעט, לפי שמלת קדושה מחוברת למעלה, והיא תואר לנעימה, ולכן צ"ל קדושה הדלי"ת בחולם. ולאפוקי מהמחברים אותה למטה, ואומרים בהרדפה קדושה כולם כאחד עונים, שמנקדים קדושה במלאפום, ומוסב ונקשר הלשון לשלפניו ר"ל שעונים קדושה. והיינו לדידהו. איברא לדידי גרסת קדושה כולם כאחד עדיפא. האידנא שנכנסתי לשני בינה ניחא לי לשוויי נפשאי הדרנא, ונחמתי כי עשיתי מנוסח הקודם עיקר, כמ"ש בס"ד בהגהות התפלה. 
וצ"ל קוניהם. ואין לפקפק בכך. עיין תשובת הראד"ב סימן א'. ואם תזכה להבין הכתוב [קהלת יב, א] וזכור את בוראיך, תדע. והמ"י. 

[סא ב] שם. אבל בספר הזוהר. עמ"ש במטפחת בס"ד. 

שם ע"ב באמצעו. ושמעתי משמן של גדולי החכמים שאותה קדושה שביוצר אם בא לאומרה כקורא במקרא בנעימה אומרה. עכ"ל. משמע לכאורה דכוונתו על הטעמים, וכן באר הרב בש"ע [סעיף ג] בפירוש, שיחיד יאמרנה בניגון וטעמים כקורא בתורה. וקשיא לי, כיון דעיקר המצוה בק"ש לקרותה בטעמיה, כדלקמן סימן ס"א [סכ"ד], משמע דהכי הוא בכל מקום שאומרים פסוקים תוך התפלה, מצותן לאמרן בטעמיהן דוקא, א"כ אדרבה איפכא מסתברא דעדיף שלא לאמרה ביחיד אלא בלי טעמים. ואפשר שכ"ה דעת הפרדס, שהביא הרב"י בסמוך, שכתב שקורא הפסוקים בטעמן [כדרך] שהתינוקות קורין לפני רבן, ע"כ, דמוכח להדיא, דר"ל כדאמרן, שלא יקראם בטעמי תורה כדרך קריאתן בס"ת, אלא בטעמן של התינוקות לפני רבן כשלומד עמהם מקרא, שאין קוראין בטעמים הידועים המקובלים, אלא בניגון אחר הנהוג אצלם (עיין בספר מהרי"ל שהיו להם טעמים מיוחדים לתשב"ר, וכתב שהיה נקרא אצלם שטוב"ן טרופ"א), ואם לא כן, למה האריך בלשונו, וכל המוסיף גורע, דבלשון קצרה היה מבואר יותר, אם היה מספיק לומר שיקרא הפסוקים בטעמן, שהיינו מבינין מזה בלי ספק הטעמים הנודעים. וזה ברור וק"ל. ואפשר שגם הרשב"א כיוון לכך, תדע שלא הזכיר כלל שם טעמים אלא נעימה בעלמא. 

שם. בתשובת הרשב"א. צריך לתקן הלשון קצת, וכוונתו מבוארת, שר"ל שיש לנהוג שלא לאמרה כלל אפילו בנעימה. ושמא כך צ"ל. ומפני שאין תשובת הרשב"א בידי לא שלחתי בו יד להגיהו. שוב נזדמנה לי תשובת הרשב"א, וראיתי שכך צ"ל. הנכון לנהוג בו במניעה דשב ואל תעשה עדיף. 

שם. בטור. כתב א"א ז"ל כו' וכשאני מגיע לסוף הברכה אני ממהר לסיים לענות אמן אחר ברכת החזן. עכ"ל. כבר נתבאר סי' נ"א. מלשון זה משמע שצריך דווקא להקדים, שאפילו יסיים עמו בשוה לא יענה אחריו אמן, מאחר שנראה ג"כ כעונה אחר ברכותיו. וכך משמע לישנא דהרמ"ה לקמן בסי' ס"א, וכך הבין ת"ה הביאו הרב"י לקמן בסי' ק"ט, וכנראה שהודה לו גם הוא ז"ל בכך. אף על גב שיש לדחות ולומר דטעמיה  דהרא"ש שהיה ממהר לסיים קודם החזן, הוא מפני זהירותו, שהיה מתיירא שלא יוכל לצמצם לסיים עם החזן בשוה, ושמא יקדים החזן לסיים לפניו ואז לא יוכל עוד לענות אחריו אמן. משו"ה עצה טובה קמ"ל דממהר לסיים דהכי עדיף טפי. ולפ"ז לא מוכח מידי לענין זה, דלעולם איכא למימר אי איתרמי דסיים בהדי ש"ץ בשוה נמי מצי עני אמן. מ"מ פשט הלשון משמע כמ"ש בתחלה. ועוד שאין ראיה שלא יהא זה כעונה אמן אחר ברכותיו, דמה ראית לילך אחר החזן ולא אחר עצמו. ואי אפשר לתפוס בדרך זו על פי הסברא בלי ראיה. ועל פי זה אפשר לומר ג"כ שזה היה טעמו של הרא"ש שהיה אומר בפיו גם חתימת הברכה, ולא רצה לצאת בשמיעה מפי החזן, כדרך שהיה נוהג ה"ר יונה לפי עדות תלמידיו כמ"ש הרב"י בסמוך ריש ע"ג, ונדחק שם הרב"י ז"ל מאד מאי טעמא לא עביד נמי הרא"ש הכי. ולפי דברינו יתיישב זה בטוב טעם, משום דס"ל להרא"ש שאם מסיים עם הש"ץ בשוה אסור לו כמו כן לענות אמן, דמקרי עונה אחר ברכותיו, דבתר דידיה אזלינן, א"כ אי אפשר לו לעשות כזאת לצאת בשמיעת החתימה מהחזן, שבזה לא הועיל מאומה להרויח עניית אמן, מאחר שבאמירת החזן הוא יוצא ידי חובת עצמו, ושומע כעונה, נמצא שעונה אמן אחר ברכותיו. וזה דבר נאה באמת. והר"י אפשר דלא ס"ל הכי, אלא אזיל בתר ברכה דש"ץ דגורמת אמן אפילו סיים עמו בשוה, אבל אין נראה כן ממ"ש גבי לא יזרוק ברכה, דמייתי ליה הרב"י לקמן סי' קכ"ד, דמשמע בהדיא דלהר"י נמי ס"ל דכה"ג הוי עונה אמן אחר ברכותיו, וצ"ל דשאני ליה להר"י בהא בין שומע לעונה, אף על גב דלהרא"ש איכא למימר דלא שני ליה. 

ע"ג [ד"ה כתב א"א]. וכבר היה אפשר לו. עמ"ש לעיל מזה. ולענ"ד מנהגו של הרא"ש לא דבר חדש הוא, אלא תלמוד ערוך בסוטה (דף ל"ו ע"ב) שילהי פ"ה, ע"ש פירש"י בסופר הפורס על שמע, ותדע שכך הוא הדין. והתימה שלא הביאוה כלל, אף על פי שמהתו' לא נראה כן. 

מור וקציעה סימן ס 
================= 
[סב ב] ע"ד. ואף על פי שהברכות לפני קריאתה נתקנו לאו ברכות של ק"ש הן. כצ"ל. 

שם [ד"ה והא]. וכבר ביארתי טעמו בביאורי לספר אהבה. כצ"ל. 

מור וקציעה סימן סא 
================== 
[סג א] דף ל"ז א' בב"י. תקון י"א, צ"ל יו"ד (כ"א ב'). 

שם. וכן כתוב במדרש הנעלם כו' אדהכי מטא ההוא ינוקא לאי (כצ"ל). 

שם. תיב ברי תיב (כצ"ל). 

שם. ורבינו הגדול כו' ועוד שם. נ"ל שכצ"ל שאע"פ כן (לא) יחזור היחיד כו', ואין לי ספר א"ח לעיין בו. 

ע"ב [ד"ה ויש]. שבשלשה מקומות שכתבתי שהביא שלש תיבות הללו. כצ"ל. 

[סג ב] שם [ד"ה וצריך]. ובלבד שלא יחטוף בחי"ת. כצ"ל. 

שם. ר' ירמיה הוה יתיב קמיה דרב. כצ"ל. 

שם. תו לא צריכת. צ"ל. 

שם. ובלבד שלא יחטוף בחי"ת בשביל אריכות הדלי"ת כו' שלא יקראנה בחטף בלא פתח. עכ"ל. לשון זה לא הבנתי ענינו כלל, שידוע שהשו"א שהוא החטף אינו תנועה, ואין בו כח להניע אות שאחריו, כי הוא רק גבול תנועה, א"כ איך יעלה על הדעת לקרותה בחטף ולהאריך בדלי"ת, והלא אין שום נקודה בדלי"ת, שהרי היא מונעת ע"י החי"ת, ואם ינקד החי"ת בשו"א לא יוכל לבטא הדלי"ת לגמרי. אולי ר"ל שלא יעשה כאותן המדגישים הדלי"ת יותר מדאי, שע"י זה הם מוסיפין תנועה תחת הדלי"ת, ומזה יבוא קלקול נוסף, שיחטוף בחי"ת, שיקראנה גם בחטף, עם שאינו נמצא בה באמת. ומ"מ לא ידענא מאי בלי פתח דקאמר, פתח מאי בעי הכא. 

שם. שבשעה שמאריך ימליך. כצ"ל. 

שם. בטור. ע"כ נוהגין לאמרו בחשאי. כצ"ל. ותיבת אותו, נמחק. 

שם. וצריך ליזהר בכל אל"ף שאחר מ"ם. ר"ל ותי"ו אחריה, ואין הברה אחרת מפסקת. 

ע"ג בראשו [ד"ה כתב סמ"ק]. לעתיד יאמרו כל העולם שהוא אחד. כצ"ל. וכ"ה בד"מ. ואפשר צריך להיות שהוא ושמו אחד. 
נ"ל רמז בכתוב לאומר שמע שמע, ושונה בדבר מפריד אלוף (משלי יז, [ט]). 

שם [ד"ה כתוב באהל מועד]. האומר אמן אמן כאומר שמע שמע דמי כו' ועוד דהא קרא כתיב אמן ואמן. עכ"ל. פליאה נשגבה בעיני על גדולת חכמת הרב"י ז"ל, שחתר למצוא פסוק שבתהלים, ואף הוא תשובתו בצדו כמ"ש הרב בעצמו, ומקרא מלא הוא בידינו בתורה פ' נשא ואמרה האשה אמן אמן. עם שיש לומר שאני הכא, דגזרת הכתוב הוא, אינו שוה לי ואינו מספיק, שעכ"פ היה לו להרב ז"ל להביאו, ואי משום דאיכא היכירא דאתי במפסיק, הא בהך דידיה נמי איתיה. 
ומה שנ"ל יותר בדעת הרב ז"ל, דקשיא טפי מהך פסוקא דתהלים לפי שנראה כעונה אמן אחר הברכה ממש, כגוונא דעניית אמן דאיירי ביה באהל מועד, וא"כ אדרבה קשה טובא, דהו"ל עונה אמן אחר ברכותיו, דהא כל מזמור ומזמור נאמר בפני עצמו בזמנים מתחלפים, וע"י בני אדם שונים כנודע. אלא שאין עיקר ושורש לחילוק זה, דאם איתא דמגונה הוה, לא פלוג לן, אלא בכל דוכתא ודאי מגונה הוי. ואדרבה כי אמרינהו שלא בברכה, הוי אמן יתומה נמי ומגונה טפי, וא"כ ודאי דהוה מצי למידק מפסוק של תורה. ואי משום דהנהו אמן אמן צריכי, דדרשו בהו [סוטה יח, ב] אמן שלא נטמאתי אמן שלא אטמא, משום הא לא איריא, דלאו משו"ה איכפל קרא דכתב אמן תרי זמני, ואינה אלא כדמות אסמכתא, דהא תנן תו התם, אמן שלא שטיתי ארוסה ונשואה שומרת יבם וכנוסה אמן שלא נטמאתי ואם נטמאתי כו' כדאיתא התם, וכל הני מנלן, הא לא כתיבי אלא תרי אמן, וה"ה נמי דחד אמן כייל לכולהו. ותו דהתם בקרא דתהלים נמי דרשינן [דב"ר ז, א], כל העונה אמן בעולם הזה זוכה ועונה אמן לעולם הבא. 
ועוד גדולה מזו יש להפליא על הרב ז"ל, אדמהדר אקראי דחיקי, לייתי הא דכתיב בנחמיה (ח, [ו]), דכתוב הדר הוא, ויברך עזרא את ה' כו' ויענו כל העם אמן אמן וגו'. וזוהי תשובה נצחת לענ"ד, שהרי מבואר הוא, שהיתה שם ברכה גמורה על קריאת התורה וענו אחריה אמן ב' פעמים ואין כאן וי"ו באמן השני. והך ודאי דאשתמיט מנייהו ז"ל, דאי הוה שמיע להו ראיה זו, לא הוו כתבי להך מילתא כנ"ל. 
אמנם אחר כך הוגד לי ושמעתי שבספר אוהל מועד לקח דין זה מן הירושלמי שכן מפורש בו בגמרא דמגילה [פ"ד ה"י] אמתניתין דהאומר שמע שמע משתקין אותו ואשתמיטיה להרב"י אותו ירושלמי. וצ"ע א"כ ליישב הירושלמי שלא יסתור המקראות. 
ושוב נ"ל דלק"מ על הירושלמי, דאיהו באמת ס"ל בשמע שמע דשרי, כדמייתי בסמוך, דר' זעירא הוה קרי והדר קרי, וא"צ למה שנדחקו בו לחלק בין על מטתו או זולת, אלא לא שני ליה מידי, ותלמודא דילן ודאי לא ס"ל לחלק בכך, דאל"ה לא הוה משתמיט מלאשמעינן הכי, אבל מ"מ תלמודא דבני מערבא פליג בהכי, וס"ל דשמע שמע בכל גוונא שרי. וזהו שאמר האומר אמן אמן כאומר שמע, ר"ל כמו שמותר לומר שמע שמע כדמוכח מר"ז, והיינו דנקט כאומר שמע, ולא קאמר כאומר מודים מודים, דתנן לה בהדיא, ואמאי תלי במאי דלא תניא התם, אלא ודאי כדאמרן. ואולי גם מהרב"י לא נעלם הירושלמי ההוא ואתמוהי קמתמה אאהל מועד, דסבר מנה לאסורא, אבל אין זה אמת בדעתו ז"ל. וק"ל. 
עי"ל דהירושלמי נמי ס"ל כדשנין בגמרא דילן, דבשמע איכא לפלוגי, בין אמר פסוקא פסוקא, או תיבה תיבה ותני לה, דכה"ג לא הוה אלא מגונה, והיינו דקאמר כאומר שמע שמע, ולא כמודים מודים, דמשתקין אותו, לא מגונה גרידא. והא דבכתובים הנז' אשכחן אמן תרי זימני, נ"ל דשנייא היא, דודאי לא אסר הירושלמי לענות ב' פעמים אמן, שא"כ היה אומר העונה אמן אמן, אלא הכא בש"ץ עסקינן שאומר אמן אחר שסיים ברכותיו. 
ותדע דעל כרחך הכי הוא, ולא שינויא דחיקא קאמינא. הא בהדיא שמעינן להירושלמי דמוקי למתניתין דמשתקין בצבור דווקא, הרי שאפילו איסור מודים מודים סובר הירושלמי שאינו אלא לש"ץ, וה"ה לשמע שמע. ואמן אמן דכוותיה בצבור איירי כדפרישית, שאחר סיום הברכות יש לו לענות אמן אחר עצמו, ואם אומר אמן אמן בלי וי"ו אז הוי מגונה כאומר שמע שמע, דהעונה אחר סיום ברכותיו צ"ל אמן ואמן, השני בוי"ו, כדאשכחן בספר תהלים כנז'. והעונים אמן אחר המברך כשרוצים לכפול, צ"ל אמן אמן, גם השני בלי וי"ו, כמ"ש לעיל מן הכתוב דנחמיה, ומהא לא קמיירי הירושלמי כמ"ש, ובכן נתיישב הכל על נכון בעזה"י, עי"ל ודוק. 
ועלה בידינו, שעכ"פ זכינו לדין שמותר לענות אמן אמן. וקרוב לומר שמצוה לעשות כן, כדאשכחן להדיא בקרא, והוי קבלת דברים בחיזוק, כמ"ש רז"ל [שבועות לו, א] הן הן שבועה, ואף על גב דודאי המשנה ידו על התחתונה, דעכ"פ מיחזי כיוהרא, מ"מ מי שענה  כך, אין תופסין אותו על כך, לא מיבעיא דאין משתקין אותו אלא מגונה נמי לא הוי אדרבה משובח הוא, ועוד נ"מ לדינא, דדבר מצוי הוא בבית הכנסת שרבים מברכין ברכות השחר, ורגילין לפעמים לסיים זה אחר זה תוך כדי דיבור, שמיד שענה אחר האחד, זקוק לענות שניה, וכן כשעומד בבונה ירושלים ועונה אחר ברכת עצמו, ותוך כך שומע סיום הברכה מאחר, עונה אחריו גם כן ואינו חושש. 
אכן אחר חתימת תפלת י"ח, פשוט בעיני שצ"ל אמן ואמן כמ"ש בספר תהלים, כך נכון ודאי בין למתפלל עצמו בין לעונה. וכן קבעתי בבית אל בס"ד. 

[סד. ד"ה ואם] שם. ובמקום אחר מצאתי בירושלמי. זאת אומרת בצבור אבל ביחיד מותר. עכ"ל. עפ"ז מתורץ מה שהקשה בט"ז (ס"ק ג) על ס"ח, דאיכא למימר דס"ח נמי לא קשרי בלחש, אלא ביחיד, וגמרא מיירי בצבור. וק"ל. וא"צ לדחוק כלל. 

[סד ב] ע"ד. כאילו היא נקודה בנקודת ציר"י. כצ"ל. 

שם. ומ"ש שהוא מניד אותה כדי שלא תראה וי"ו, לא מן השם הוא זה, שגם כשהוא חוטף אותה יכול לחטפה בענין שתראה בי"ת כו'. באמת גם דברי ראב"ד, גם מ"ש עליו הרב"י נפלאים ממני. אם דברי ראב"ד שהיה חושב לבי"ת שניה דלבבך נחה, ואינו כן, שהרי היא נעה ודאי מחמת הת"ג שלפניה, וכן הבי"ת הראשונה מועמדת במתג, א"כ בהכרח תנועת הבי"ת הנמשכת בשוא נע. ואם מ"ש עליו הב"י, שנראה כמודה לראב"ד בכך. והוא אמנם מה שלא עלה על דעת הר"מ. 

דף ל"ח ע"א בב"י [ד"ה כתב ה"ר יונה]. ועוד יש לדייק כן ממ"ש כמו שאנו נוהגים היום. עכ"ל. כן היה נוסחתו בטור וק"ל. 

מור וקציעה סימן סב 
================== 
[ד"ה ונקראת בכל לשון]. וכתב הכלבו בשם הרי"ף דה"מ בצבור אבל ביחיד לא כדאר"י אל ישאל אדם צרכיו בלשון ארמי, ואיני יודע מה שאלת צרכים יש בק"ש. עכ"ל. נראה פשוט שדעת הכלבו היא, מדחזינן גבי תפלה, דאיכא קפידא שלא להתפלל בארמי, אף על פי שנאמרת גם כן בכל לשון, אפ"ה ביחיד ארמי לא, שמגונה בעיני  המלאכים, כדאיתא לקמן בסימן ק"א, הכי נמי איכא למימר בק"ש. ואף על פי שלא הוזכר אלא אצל  שאלת צרכים, לפי שביותר הוצרכו חז"ל להזהיר על זה, אם ירצה שתנתן שאלתו. וק"ל. 

שם בסוף הסימן [ד"ה כתב הכלבו]. וכן אם לא אמרו (כצ"ל) עדיין. עכ"ל. ר"ל אפילו עדיין לא הגיע לק"ש, כגון שנתאחר לבוא לבה"כ, ולא יוכל להתכוין להתפלל עם הצבור. ועיין סימן ס"ה מזה. 

מור וקציעה סימן סג 
================== 
[סה א] בטור. עול מלכות שמים. כצ"ל. 

[סה ב] שם. בפרק ראשון, מפרק ראשון. צ"ל. 

ע"ב. קמא צערן טפי לא תצערן. וכן עוד שם ב"פ צ"ל כן. 

שם [ד"ה ועיקר]. אבל אם לא קרא השאר כלל ודאי לא יצא. עכ"ל. אליבא דכ"ע דינא הכי, ואף לפי דברי האומר שפסוק ראשון בלבד הוא דאורייתא, וכדמסיק הרב"י ז"ל גופיה בסוף סי' זה (וכמדומה שבמג"א [ס"ק ח] לא עיין בו) אפ"ה לא יצא ידי חובת המצוה כתקנה. וכה"ג איתא בטור סימן ס"ו, ונפקא מנה, דמיהת צריך לחזור ולקרותה, ודכוותה אשכחן טובא, דאע"ג דמדאורייתא יצא, מדרבנן לא יצא, כמו בריש ברכות, ושילהי פסחים, (וב"פ) [ובפ"ק] דסוכה. ועל דעתי בלח"ש פ"י דפסחים, חכמים עשאוהו כלא יצא לגמרי, שהיכולת בידם על זה, ואחר שגזרו כך לא יצא כלל י"ח המצוה, אם לא בתנאי שנתבאר שם, ע"ש ותנוח דעתך בעז"ה (ועיין עשרה הלחם סי' ז') מיהא לכ"ע איכא למימר, מדרבנן לא יצא. ותימה על מ"ש במג"א (ס"ק ח') שרצה לחלוק עלינו השוין, דנראה מלשונו כאילו הרב"י לא ס"ל הכי. 

מור וקציעה סימן סד 
================== 
[סו א] בטור. הפרק הפרק פרק. צ"ל. 

שם. בב"י. לפרק ראשון להפסק ראשון. כצ"ל. 

ע"ב [ד"ה טעה בוכתבתם]. לא (הוא כמו אילא) ר' אחא רבה. כצ"ל. 

מור וקציעה סימן סה 
================== 
[ס"ו ב] דף ל"ט ע"א בראשו. שהיו אומרים בלא"ה באותו פעם בניגון הצבור. עכ"ל. בש"ע [סעיף ב] קבע הרב"י להלכה שמברוך שאמר ואילך לא יפסיק לק"ש. והאחרונים ז"ל פסקו שיש להפסיק. ונראין דברי הרב בט"ז המכריע שבפסוקי דזמרה יפסיק לקבלת מלכות שמים עם הצבור, אבל לא כשעומד בברכות שלפני קריאת שמע. 
אבל תמה אני, מה ראה הרב"י על ככה, לגדור המדה לאסור אפילו מברוך שאמר ואילך, כיון דמרא דהך מילתא קא הדר ביה, ומסיק דלקבל מלכות שמים שפיר דמי. ומאי דקמסהיד אהמדקדקים, כשהיו עומדים בק"ש וברכותיה דווקא הוא, ובודאי דדוקא הוא דנקט ק"ש וברכותיה כדמוכח לשונו, וגם אין לי לב להבין מאיזה טעם יעלה על הדעת שיהא אסור להפסיק בפסוקי דזמרה, לפסוק ראשון של שמע, ואם אמרו דאסור לאשתעויי מברוך שאמר ואילך, היינו להשיח שיחה בטלה או של רשות, אבל לקבל עול מלכות שמים מנ"ל, והלא אפילו לצרכי רבים התירו כדאיתא לעיל סימן נ"ד, כל שכן לענות דברי קדושה, במה שהרבים עסוקים. והלא בין ברוך שאמר לישתבח יכול להוסיף בשירות ותושבחות שבספר תהלים כמו שירצה, כדרך שאנו מוסיפים בשבת וי"ט, ויש מקומות שאומרים מזמורים רבים גם בחול, נהרא נהרא ופשטיה (ולכן אותן העומדים בפסוקי דזמרה, ופוסקין כשמגיעים לויברך דוד, להמתין עד שיתקבצו עשרה למנין לא שפיר עבדי ששוהים בשתיקה, דשתיקה מרובה ודאי הויא הפסקה, אפי' לא הסיח ולא סח כלל (וכמ"ש לעיל בב"י סי' ס"ה בשם הג"מ) והא מצו למיקרי ביני וביני כמה דבעו) שכל דברי שבח וקדושה, הוא מענין פסוקי דזמרה, ולא הוי הפסק, ואיך ולמה יחשב פסוק שמע ישראל להפסק, והרי אנו נוהגין לאמרו בסוף פסוקי דזמרה, א"כ מוכח דמינא הוא ולא מחריב בה וק"ל. כך נ"ל פשוט שאפילו על הס"ד יש לתמוה. 
ועוד תדע, שהרי מפסיקין בתוך פ' שמע, ואומרים בשכמל"ו, אלא ודאי משום דענינא דקבלת מלכות שמים הוא, לא קא מפסיק, אפילו באמצע פרק דק"ש דחמירא. ואף דאיכא למדחי ולמימר דלא דמי נ"ד לבשכמל"ו דבק"ש, משום דחד ענינא דקבלת מלכות שמים הוא, והיינו נמי טעמא דאמרינן ליה לפסוק שמע ישראל בסוף פסוקי דזמרה, ולא הוי הפסקה, לפי ששם עסוק הוא ג"כ בפסוקי קבלת מלכות שמים שאומר ה' ימלוך, דהוי חד ענינא, אבל באמצע פסוקי דזמרה דילמא ענינא אחרינא הוי וחשיב הפסק. מ"מ נ"ל ברור שאינו הפסק, שכל דברי שבחות שבספר תהלים קרוב ענינן לענין קבלת מלכות שמים, ביחוד ברוב פסוקי דזמרה תמצא מענין זה, ולא שמענו מי שמחלק בכך (ופשיטא לענות אמן אחרי המברך, לית דין ולית דיין דשפיר דמי, בכל מקום מפסוקי דזמרה, ואפילו באמצע פסוק פוסק, כך נ"ל בס"ד) גם מתוך לשון הש"ע מוכח דכל מברוך שאמר ואילך חד דינא אית ליה. ואי איתא הו"ל לפלוגי בין אמצע פסוקי דזמרה לסופן, אלא ודאי לית ליה. מ"מ קשיא דהא אמרינן ליה מיהא בסופן). 
כל זה כתבתי לרווחא דמילתא. אבל אחרי הדברים והאמת האלה, תמה על עצמך אם אינה הלכה מקופחת. ונוראות נפליתי גם על בעל תרומת הדשן גם אמדקדקים וארב ב"י [אייתי כל הך שקלא וטריא, שלא חלי ולא מרגיש גברא דמריה סייעיה דלא נחתי לסיומא דסוגיא דתלמודא, [מנה יליף בה"ג להך מילתא חדתא, דלא סיימוה, דהא קפריך תלמודא ויגרוס במידי אחרינא ומשני בדבר שהצבור עסוקין בו. הא בהדיא דבעינן דווקא אותו דבר שהצבור עסוקין, והיינו טעמא משום דאית ביה קבלת מלכות שמים, אף על גב דבשאר מילי  כה"ג לא צריך דבר שהצבור עסוקין בו. ועוד קשה מזו שאף ראש הענין לא ראו, דאמתני' קאי התם דב"ק מהרהר, ואפ"ה איכא קפידא בדבר שהצבור עסוקין בו, ולא סגי בלא"ה, ולא בהרגשת צבור תליא מילתא, שיהא נראה כאילו קורא עמהם. אלא הא בורכא היא ודאי, ואלה המדקדקין במ"כ אינן מן הדווקני1 ולא מן הנקדנין, אלא אין לך כי אם מה שאמרו חכמים, דבעינן אפילו בב"ק דמהרהר, שיהרהר בדבר שהצבור עסוקין, כ"ש מי שעוסק אז בדבור דלא סגי ליה בלא"ה. וגם אם עומד בברכותיה של ק"ש מה בכך, אטו מי גרעא קבלת מלכות שמים שמפני יראת ה' היא, משאילת שלום דמפני יראת בשר ודם וכמש"ל בסי' ס"ו שכ"ה עקר. ואין צורך [לומר] שיקרא עם הצבור כשעומד אפילו בין ישתבח ליוצר, וכ"ש בפסוקי דזמרה שאומר עמהם גם כל פרשה ראשונה ואינו.... 

מור וקציעה סימן סו 
================== 
שם [ד"ה ולענין]. ונ"ל שלא יברך. ובבדק הבית חזר בו הרב"י וכתב שיברך עליהם, משמע דמכולה מלתא קהדר ביה, שאפי' לטלית מפסיק בין הפרקים ומברך. וכן משמע לשונו בש"ע [סעיף ב] דלא מפליג בהא. והדין עמו, שלא חשש לדברי תר"י, שכתבו דלטלית אינו מפסיק, משום דחובת מנא הוא. וכן הובא לקמן בב"י לענין הפסקה דלבתר ק"ש, שכבר כתבתי בס"ד זה פעמים שלש לעיל בסי' כ"ד ובסי' ל"ח, שלא נאמרו דברים הללו אלא לכל היום, אבל בשעת ק"ש ותפלה לא סגי ליה בלא ציצית, כי היכי דלא סגי בלא תפלין, א"כ נראה דשוין הן לענין זה. ולא כדעת הרב בהג"ה דמחלק ביניהם, ואף איהו ז"ל לא קאמר דהכי נהוג, אלא לענין טלית (ואפשר להשוות הרמ"א עם הרב"י, דהרמ"א מיירי בשיש עליו ט"ק למצוה, ומ"מ רוצה להתעטף בשעה שמתפלל, דבהא ודאי שפיר קאמר, וגם הרב"י יודה בכך, ובטלה מחלוקת מעתה. אף על פי שי"ל דעטוף הטלית לעולם  צורך התפלה שלא יסתכל אילך ואילך ותתבטל כוונתו) אבל בתפלין מודה נמי דמברך. וק"ו מאם נזדמנו לו קודם גאל ישראל דס"ל לבהג"ה דמברך אתפלין, אף על גב דהוי באמצע הפרק,  כ"ש בבין הפרקים, אבל הרב"י התם גבי סמיכת גאולה לתפלה קהדר ביה, וס"ל דקודם גאל ישראל לא יברך אפי' לתפלין, דשאני אמצע הפרק דחמיר. ועיין לקמן סוף סימן זה. 

אם שח בק"ש במזיד, עיין מג"א סי' ק"ד (ס"ק ו) שנסתפק אם חוזר לראש. ונ"ל פשוט שאינו חוזר, כדמוכח ממתני' דשואל בשלום כו' ולא אשתמיט תנא ותלמודא לאשמועינן שצריך לחזור לראש. 

[סז. ד"ה כתב בעל המנהיג] ע"ב. הרשב"א בתשו' חולק על זה, שכתב כהן שקראו אותו לקרות בתורה. עכ"ל. י"ל דמעשה שהיה כך היה, ואפשר לומר ג"כ דכהן דנקט לרבותא, דאע"ג דאיכא למיחש לפגמא, ועוד דכהנים לא שכיחי כולי האי, ודילמא מיירי נמי דליכא אלא חד כהן, הך דקרו ליה לס"ת, הו"א ניחוש דילמא אתו למימר דלאו כהן הוא, ותו דאיכא למיחש לנצויי, כשיצטרך ישראל לעלות במקומו. וק"ל. אי נמי אשמעינן רבותא גבי כהן דמצווין עליו להקדימו, וס"ד ליתי עשה דוקדשתו ולדחי מניעת ההפסקה, קמ"ל. וה"ה דמאן דשרי אפילו בישראל קשרי. 
ונ"ל דכחא דהתירא עדיף, דהא דמי קצת לשמא יהרגנו, כדאמרינן [ברכות נה, א] שהוא מהדברים שמקצרין ימיו של אדם אם קוראין אותו לעלות בתורה ולקרות ואינו עולה, ואף על גב דאיכא למדחי דהכא אסורא רביע עליה, מאן מפיס, והאיכא רבוותא דסברי  דמפסיק כה"ג נמי, ומסתברא כוותייהו, דלא שנא לברך לקרות בתורה, מהפסקה לקדיש ולקדושה וברכו, דפשיטא ליה אף לרשב"א גופיה, עם שיש לחלק בין הפסקה זו הגדולה, לאותה הקטנה ממנה, מאן פליג ליה, מיהא מספקא לא נפקא, וחמירא סכנתא, וכ"ש בכהן, דאיכא נמי לתא דעשה דאורייתא. והיכא דעומד באמצע ברכות דק"ש, פשיטא דלא גרע מיוצרות ופיוטים שנהגו לאמרן אף על פי שאינו מן הדין. אך מ"ש מג"א [ס"ק ה] ומה"ט אם שמע  קול רעם מפסיק, לא נראה לי דעד כאן לא אמר המתיר להפסיק בשבחי הקדוש ברוך הוא בברכות  דק"ש אלא בעניני קדושה דמינא הוא ולא מחריב בה, משא"כ ברכות דהודאה אמידי אחרינא דלא מענינא. 

[סז ב ד"ה ומ"ש רק] שם. ולענין מעשה נ"ל כו' אבל טלית אינו מניח. עכ"ל. ודאי שאי אפשר להתעטף בו בעודו מתפלל בלי שיפסיק, דהא מ"מ מתבטל מכוונתו, כמו שרמז במג"א [ס"ק יג] במה שציין עיין סי' צ"ו, ביחוד בברכה ראשונה דאבות וק"ל, ואפילו בשאר ברכות ודאי דלא שפיר דמי. אבל מ"מ לפי מה שכתבתי דציצית נמי איכא קפידא להתפלל בהן כמו בתפלין, ומאחר שפסק הרב"י דאפילו להנחת תפלין מפסיק בין גאולה לתפלה (אף על גב דמפסיק טובא) כל שכן לעיטוף דטלית, דפורתא הוא, דשפיר דמי. וכבר כתבתי לעיל בריש סימן זה, שנראה לענין הפסקה דבין הפרקים, דמשוי הרב"י טלית לתפלין מהא טעמא, ולא ידענא מאי שנא הכא דחשש להך סברא, דמפלגא בין ציצית לתפלין, דאי איתא, לגבי הפסקת בין הפרקים נמי ליחוש לה, כדחיישי לה תלמידי ר"י ז"ל וצ"ע. 

ע"ב בטור. וגומר כל כו' צ"ל. 

[סז ב] שם. וזהו אמת ואמונה שיאמת ויקיים את דברו. כצ"ל. 

ע"ג [ב"י]. ואח"כ ברכת גואל ישראל (כצ"ל) לא גאל, דצלותא גואל הוא. 

שם. וכי מטא שלוחא דתפלין אנחינהו. כצ"ל. 

ע"ד. כתב הרוקח כו' מוטב להפסיק כדי לסמוך (כצ"ל) גאולה לתפלה כו'. ובפרק תפלת השחר מר סבר מסמך גאולה לתפלה עדיף, ומר סבר תפלה מעומד עדיף. כצ"ל. ונ"ל כונתו ע"כ לא פליגי אלא באם יסמוך גאולה לתפלה לא יוכל להתפלל מעומד, מיהא כי מצי לצלויי מעומד ודאי מסמך גאולה לתפלה עדיף מלגמור אמת ויציב ולא יוכל אז לסמוך גאולה לתפלה. 

מור וקציעה סימן סז 
================== 
[סח. ד"ה ספק] ע"ד. שכל דבר שהוא ספק של תורה מברכין עליו והביא ראיה לדבר. עכ"ל. הראיה הזאת בידינו היא מפרק ב"מ [שבת כ, א]. וכבר כתבנו בה בעז"ה בהל' חנוכה [סי' תרעב] ופסח ושחיטה. אמנם את"ל שהראיה ראיה, י"ל שאין להוכיח ממנה אלא לברכות המצות דעלמא, אבל ברכות דק"ש שלעצמן נקבעו ונאמרין גם בפני עצמן, וכדאיתא לעיל סימן ס' וסימן מ"ו ובשם הרשב"א הטעם משום דלא ברכות דק"ש הן, שהרי אין מברכין לקרות את שמע, א"כ דילמא בהא לא יחזור לאמרן מספק דהו"ל ספק דרבנן. ואין להביא ראיה מהירושלמי דמייתי הרב"י לעיל סימן מ"ו דמשמע דקראו ק"ש עם הברכות, אף על פי שכבר קראו ונפטרו י"ח, כ"ש הכא דאפשר מדאורייתא חיובי מיחייב  דשמא לא קרא עדיין שיכול לומר גם הברכות, מהא ליכא למשמע, דהתם מיירי דודאי לא אמרו הברכות רק ק"ש לבד, משו"ה חזרו ואמרו בברכות כדי לצאת ידי חובת הברכות, משא"כ כאן דספקא הוא דילמא קרי נמי עם הברכות, דאע"ג דחוזר לקרות, משום דהו"ל ספק של תורה, מנין לנו שיברך ג"כ, מאחר שהברכות לא בק"ש הן תלויין. וצ"ע. 

מור וקציעה סימן סח 
================== 
בטור. ומשם ואילך אני שותק כו' עד ששליח צבור מגיע למקום שפסקתי. עכ"ל. צ"ל דלא שהה כדי לגמור את כולה. דאל"ה, הויא הפסקה אפילו בשתיקה כדלעיל סימן ס"ה, ואף על גב דליכא אונס, מיהא לכתחלה ודאי לא שפיר דמי, אלא דבדיעבד אין  צריך לחזור אלא למקום שפסק, וא"כ היכי עביד הכי הרמ"ה דמדקדק במעשיו הוה, אלא על כרחך כדאמרן. 

כתב בהג"ה דש"ע [סעיף א] ובד"מ, דלמוד ע"י הרהור מותר, דהרהור לאו כדבור דמי. עכ"ל. ולא הבנתי זה דמאי נ"מ אי לאו כדיבור דמי. אי לענין חזרה, אפילו דבור לא הוי הפסק להחזירו לראש למאן דאית ליה הכי לעיל בסימן הנ"ל, ולמאן דחשיב דבור הפסק דווקא בשהה כדי לגמור את כולה הוא, והוא הדין לשותק בכשעור זה דהוי הפסק וחוזר לראש אפילו לא הרהר כלום. ואי בבציר משיעורא ומשום אסורא, ר"ל דלכתחלה מיהת אסור להפסיק בדבור אפילו כל שהוא כטעמיה דהרמ"ה, איני יודע זו מניין לנו, דנ"ל אפילו בשתיקה מועטת (כדי שאלת שלום) לכתחלה לא יפסיק בכל מקום שאסור להפסיק בשאלת שלום, ואם עומד בתפלה פשיטא שאפילו שוהה בשתיקה אסור, דהא אפילו נחש כרוך על עקבו לא יפסיק ודוק, וגם באמצע שאר ברכות ודאי יש קפידא אף בהפסקה דשתיקה גרידא (אם אינה לצורך התפלה לפחות, כעובדא דהרמ"ה) כל שכן בהרהור נמי דלחד מ"ד (כהרהור) [כדבור] דמי נראה דעדיף שלא להרהר, לא מיבעיא בהפסקה גדולה כדי לגמור דלכ"ע אסור, ולהרב בהג"ה גופיה ס"ל דצריך לחזור לראש, אלא אפילו הפסקה פחותה מכשיעור מסתברא דאי מצי למעבד כהרמ"ה ז"ל ולמשתק לגמרי שפיר, ואי לא, לימא פיוטים בהדי צבורא דהכי עדיף טפי מללמוד על ידי הרהור דמפסיק בענין אחר, והפיוטים מענין הברכות הם. 
ואף על פי שכתב הרמב"ם הברכות הללו אין אדם רשאי להוסיף עליהן, משמע לי דלאו  למימרא דאסור להוסיף בכל אחת דברים מעין אותה ברכה, דהא איברא איפכא שמעינן בדוכתי טובא כגון אותה ששנינו [ברכות לג, ב] האומר על קן צפור יגיעו רחמיך כו' משמע דווקא כה"ג דקא טעי בלישנא ולא דייק במאי דקמוסיף הוא דאסיר, הא לא"ה שרי. והכי נמי מוכח [שם] מעובדא דההוא דנחית קמיה (דר"א) [דר' חנינא] דאפילו בשלש ראשונות אין חשש בתוספת, אם לא משום דאין להוסיף על תארי השי"ת, ואפשר דבשבח גרידא ליכא קפידא (רק שלא ישאל צרכיו בהן) כ"ש לשאר. וכן מצינו [ברכות לד, א] בשני תלמידי ר"א ששינו כ"א לפי חפצו. כך מראה פשוטו של דבר. וכן יש ללמוד ממה שאמרו [תענית ג, א] בטל וברוחות לא חייבו להזכיר ואם בא להזכיר מזכיר, ובאמצעיות פשיטא דשרי לחדש בה דבר מעין הברכה ובגואל ישראל דתענית אמרו [טז, ב] שמאריך בה, דוק ותשכח תו דכוותה בשאר ברכות. לכן נ"ל דהרמב"ם לא קמיירי אלא מלהוסיף או לגרוע מספר מפקד הברכות שתקנו רז"ל, שאי אפשר לשנותן לגמרי, שעליהן אין להוסיף ברכות אחרות ומהן אין לגרוע, אבל להאריך לשון באמצע הברכה אין זה בכלל משנה ממטבע ומזה לא דיבר הר"מ ז"ל. כך נ"ל שעליה סמכו הפייטנים. והמחוור להרהר הפיוטים עם הצבור זהו הנלע"ד. 
ונ"ל עוד סעד לפייטנים, ממ"ש רז"ל [תענית טז, א] מתנאי הש"ץ שצריך להיות בקי ורגיל לשנות מדרש ואגדות. ובשלמא תנ"ך ניחא משום פסוקים הבאים בתוך התפלה כדפירש"י [שם], אלא מדרש ואגדה מה ענין אלו לש"ץ, אלא מפני שכך היה מנהגם שהש"ץ מוסיף מדעתו דברים ממדרשות ואגדות כאשר כה עשו בעלי הפיוטים שהיו ש"ץ כנודע, וכנראה בנטילת רשויות שקבעו לפני הקרובות כגון הקליר וחבריו בעלי המחזור האשכנזי, והיה זה נוהג מאד בדורות קדמונים בכל קהלות ישראל הנפוצים ממזרח למערב, עיין ספר תחכמוני. 
ועם כל זה שלמדתי זכות על המנהג, אין דעתי נוחה מהם. ואי איישר חילי אבטליניה, ביחוד מחמת הלשונות הזרות שנשתמשו בהן שאין הדעת סובלתן, בודאי יפה שתיקתן. 

מור וקציעה סימן סט 
================== 
[סט א] ע"א בטור. סומא שלא ראה מאורות יכול לפרוס כו'. פשוט שהוצרך לכך אף על פי שכבר כתב כן בסי' נ"ג, מפני דבר שנתחדש כאן, שאפילו יוצר המאורות  יכול לברך ולהוציא אחרים, ואי מהתם לא שמעינן אלא לקדיש ולברכו, והוא הדין להתפלל י"ח ברכות, דלא אדכר התם אלא יורד לפני התיבה דכייל כל הני, ומ"מ ברכות המאורות הוה אמינא דלא צריך לברוכי קמ"ל, כדיהיב טעמא. וכ"מ בט"ז [ס"ק ג]. והוא פשוט מאד כמעט לא ניתן לכתוב. 
אבל מה שהוסיף בט"ז לדקדק בלשון הטור דאמר שכן כתב הרא"ש, וקשיא ליה דהלא מפורש כן במשנה, וניחא ליה דלהכי אצטריך להוכיח ג"כ מדברי הרא"ש שסומא לא ידלג יוצר המאורות. 
לא ידעתי מה ראה ז"ל לומר כן, דהוי כיהודא ועוד לקרא, דמייתי להרא"ש כתנא דמסייע לחכמים. ואי לאתויי דקיי"ל כוותייהו גם זה אינו צריך לסיוע הרא"ש כי פשוט הוא, ולא לכך נתכוין בזה. 
אמנם כוונת הטור פשוטה בהביאו דברי הרא"ש, לומר שלא זו בלבד שפורס על שמע, אלא שמתפלל ג"כ ויכול להוציא אחרים ידי חובתם בתפלה דלא בפירוש אתמר במתני', אלא פורס בלבד תנן, וכבר נתבאר בסימן נ"ג דר"י ס"ל שאינו עובר לפני התיבה, שאין לך בו אלא מה שאמרו שפורס על שמע בלבד, ובודאי דהך מילתא אשתמיטתיה להרב בט"ז ז"ל, ואתא רבינו הטור הכא לאשמועינן לאפוקי מההיא דר"י אלא דפורס על שמע לאו דווקא לדעת הרא"ש ז"ל. וזה ברור. 
אבל אין זו דעת הכל כמש"ל (סי' נ"ג) בס"ד. גם נ"ל שגם הרא"ש והטור יודו שאינו ראוי להיות ש"ץ קבוע, ואפילו רק סומא באחת מעיניו. אלא עקר דינא אתו לאשמועינן דמוציא אחרים נמי בדיעבד מיהת. ועיין מ"ש שם סי' נ"ג. 

שם [ד"ה והיה]. והרמב"ם כתב בפ"ח מהל' תפלה וכיצד היא תפלת הצבור כו' והוא שיהיו רוב הי' שלא התפללו. עכ"ל. פשוט שר"ל שלא התפללו בצבור שלא יצאו י"ח קדיש וקדושה (ולא איכפת ליה אם התפללו ביחיד) אף שמקצתם כבר התפללו בצבור, אם יש עשרה שלא התפללו עדיין בצבור אף על פי שכבר התפללו כולם ביחיד חוזר ש"ץ ויורד  לפני התיבה להוציאם בקדיש וקדושה ומודים, כדכתב בסוף הסימן בשם רש"י, והכל מודים בזה, ולא גרע מה שהתפללו מתחלה ביחיד ממה שהתפללו בעשרה יחד, שחזן יורד לפני התיבה לדברים הללו. וזה פשוט לד"ה. 
ומ"ש במג"א [ס"ק ד] בשם הרדב"ז, שאם התפללו ביחיד ולא שמעו קדיש וקדושה שאין חוזרין ומתפללין לצאת ידי קדיש וקדושה, נראה שלא נתכוין אלא לומר שהן עצמן אין צריכין לחזור ולהתפלל, מפני שלא יצאו בראשונה ידי חובת דברים הללו, אלא החזן בלבד חוזר לדברים הללו ויוצאין הן בתפלה שהתפללו תחלה אף על פי שעכשיו הן יוצאין ידי  דברים הללו. וק"ל והוא מוכרח. 
שוב בא לידי שו"ת הרדב"ז וחזיתי לדעתיה דלא הוה ס"ל הכי. 
ולא נתחוור אצלי מה שמדמה נ"ד לההיא דפרח זמון מנייהו, שלענ"ד לא דמי לגמרי, התם מידי הוא טעמא אלא משום דאין זמון למפרע, מה דלא שייך הכא. ודיוקיה בלשון הר"מ נמי לא דיוקא לפי מש"ל והוא פשוט. מדוע נחלוק עלינו את השוין. 
ונראה פשוט ששוה תפלת המנחה בזה לתפלת השחר, שאם אירע שהתפללו ביחד, ואח"כ נתקבצו למנין, אפילו כולם התפללו כבר, אעפ"כ אומר קדיש ומחזיר התפלה לצאת י"ח קדושה וקדיש, ואם לא נמצאו רק קצתן או רובן שלא שמעו קדיש וקדושה, ג"כ חוזר ש"ץ בשבילן ככל האמור כאן בתפלת השחר (ולמ"ד אפילו בשביל יחיד נמי) והוא הדין לענין חזרת ש"ץ בלחש, דבעינן למימר קמן בס"ד, נמי איכא לפלוגי במנחה כדמפלגינן בסמוך. 
וכתב במג"א [ס"ק ד] שאם אין שם ששה שלא התפללו (ור"ל גם כן בצבור כנ"ל) לא יתפלל הש"ץ בלחש. עכ"ל. ונראה מלשונו דאם יש שם מנין שלא יצאו עדיין פשיטא ליה דכשהחזן יורד לפני התיבה מתפלל כדרכו בצבור, דהיינו מתחלה בלחש, ואף על פי שכבר יצא, וכ"כ בפירוש בס"ק ט' בשם הלבוש. 
אבל דבר זה לא נזכר בפירוש בדברי הגאונים והפוסקים אשר הובאו ביתה יוסף. ולכאורה משמע קצת איפכא, דנראה דהיא גופה רפיא בידייהו ז"ל, רצוני שאפילו להוציא בקול רם בלבד, לא ברירא כולי האי היכא דכבר יצא המוציא. דוק בדבריהם. 
מ"מ נ"ל דסברא טובה היא, ומכללא דדברי התוספות איכא למשמע דכי היכי דחזינן דש"ץ אף על פי שיצא בלחש חוזר בקול רם כדי להוציא, ש"מ דבתפלה לית לן בה, דכל דמתרמי  ליה צבורא אף על פי שיצא מוציא, ואפילו זימני טובא נמי (אף שיש לפקפק קצת). 
והשתא דאתינן להכי אפשר לומר, דאפילו אם חוזר התפלה בשביל היחיד (כמאן דס"ל הכי) נמי דינא הכי הוא, דמאי שנא חוזר בשביל יחיד או בשביל רבים, כיון דאע"ג דאיהו הא נפיק ליה אפ"ה חוזר לתפלת לחש. וצ"ל דכל בי עשרה צריך להסדיר תפלתו מתחלה, א"כ גם כשמתפלל בשביל יחיד (למאן דאית ליה הך סברא) מאי הוי, הא קמצלי בעשרה, ולא סגי דלא מסדר תחלה בלחש כתקנה. וכך נראה לענ"ד שאין בזה חילוק בין חוזר בשביל יחיד לחוזר בשביל רבים שבוודאי צריך להשוות המדה בכל תפלה שבעשרה. 
אבל לדון בדבר חדש לחלק יצאתי, בין כשחוזר ומוציא בחול שאז ודאי לעולם צריך להתפלל תחלה בלחש, מאחר שהוזקק לירד לפני התיבה, דאי נמי ספיקא הוי, מצי מצלי נדבה ולא בעי חידוש דלא גרע מספק התפלל וכ"ש אם חוזר להוציא צבור שעדיין לא התפללו כלל, שכיון שצריך הוא להתחיל ולגמור סדר קדושה דיוצר וק"ש עם ברכותיה, דעדיף טפי להתפלל ג"כ תפלה דלחש משום מסמך גאולה לתפלה, אף על פי שכבר יצא הוא. 
אכן בשבת וי"ט כה"ג, בין שחוזר ומוציא ליחיד, בין לרבים שלא יצאו עדיין ידי תפלת צבור, אינו חוזר לתפלה דלחש, דכיון דלא מצי לצלויי נדבה בשבת לא יכנס לספק מאחר שכבר יצא. ואפילו הוצרך לחזור להתפלל בשביל צבור אחר שלא התפללו עדיין, שאע"פ שמתפלל כל הסדר אינו מוכרח להתפלל בלחש, ומשום מסמך גאולה לתפלה נמי לית לן בה כולי האי בכה"ג מטעמא דהירושלמי דלא קפיד בשבת אמסמך גאולה לתפלה כנז'. והכרעה זו נראית. וכך הוריתי לשליח צבור ששאלני על כך. 

ע"ב. וכתוב בספר המנהיג (כצ"ל) כו' אבל אם לאחר ברכו באים מיד ולא פתח החזן ביוצר כו' יחזור ויאמר להם ברכו. עכ"ל. בט"ז [ס"ק ב] כתב על זה שהוא דבר תמוה מאד, דזה דומה לאומר מודים מודים. עכ"ל. ולא ידענא מנא ליה הא בלי שום ראיה, דילמא היכא דאתמר אתמר. 
ותו דהא לא דמי לגמרי, התם אמר מודים מודים תרי זימני, אבל הכא דאמר ברכו וענו הצבור אחריו ברוך ה' המבורך לעולם ועד, נסתלק מעשה אמירת ברכו הראשון, לכי הדר אתו אחריני כי תני ואמר ברכו מילתא אחריתא היא ופנים חדשות הוא דבאו לכאן. ומוכחא מילתא דמשום הני הוא דהדר תני ליה. ומעשה אחר הוא, ופוק חזי מאי עמא דבר (שאע"פ שאין מנהגנו לפרוס על שמע ע"י ש"ץ כשעומד לפני התיבה, מ"מ) כשפורסין על שמע אחר התפלה בשביל בני אדם הנכנסין זה אחר זה חוזר לפריסת שמע כמה פעמים בזה אחר זה מיד, אף על פי שתיכף שגמר לפרוס על שמע נכנס אחד שונה ופורס בשבילו, וכן כל  העומדים שם חוזרין ועונין, עם שכבר ענו פעם אחת בסמוך לו ואין חוששין. וכן הלבוש ובמג"א ז"ל [ס"ק ז] הביאו דעת בעל המנהיג להלכה. 

שם. ורבינו הגדול מהרי"א כתב ראיתי בפירש"י כו'. לשונו מגומגם, וחסרון הניכר יש כאן ונ"ל שכך צ"ל וכתב הוא שלא יתכן זה שמאחר (שהתחיל) עליו לגמור כו' שכבר תקנו סדרם ע"פ המקראות כולם כו' (ור"ל כדאיתא רפ"ב דמגלה). 

שם. ואח"כ יחזור ויקרא ק"ש ושאר הברכות ולא נחוש לסמיכות גאולה לתפלה. עכ"ל. יש לתמוה לכאורה על זה, דהא בהדיא איפכא שמעינן להרשב"א בתשובה הביאה הרב"י ס"ס קי"א. וי"ל דהתם אף על פי שאינו מתפלל עם הצבור מ"מ אינו מפסיד קדושה, משו"ה מסמך גאולה לתפלה עדיף, ולא חיישינן כה"ג להתפלל עם הצבור, אבל כאן כשיצא לדרך וימתין להתפלל משום סמיכות גאולה לתפלה, לא ישיג עוד מנין ויפסיד סדר קדושה לגמרי, משו"ה מסתברא דעניית קדיש וקדושה עדיף ממסמך גאולה לתפלה כנלע"ד, והכי אשכחן נמי להלן (בסי' פ"ז) להרשב"א דפסק תפלה מעומד עדיף ממסמך גאולה לתפלה. 

מור וקציעה סימן ע 
================= 
[סט ב] כתוב באוהל מועד נראה דאשה ועבד חייבים הם בקבלת היחוד כצ"ל. ולבי מהסס בדבר, דסתמא ודאי לא משמע הכי, ואי איתא לא אשתמיט תנא מלאשמועינן. 
ותו דהא מדאורייתא ליכא חיובא אלא בפסוק ראשון (אפילו למ"ד ק"ש דאורייתא) א"כ פשיטא דעבד ואשה פטירי מיניה. וצ"ל דכוונתו שחייבים מיהא בפסוק ראשון מדרבנן, וזה צריך ראיה. ומנין להוסיף חידוש בשל דבריהם מה שלא נזכר בשום מקום. 
ואם מחמת הסברא, בודאי שחייבים הכל בקבלת היחוד בלב, כל הימים והלילות לעולם, אבל מצות קריאה מנלן, והרי אפילו לאנשים חיוב ק"ש ד"ת במחלוקת שנוי. 

שם [ד"ה חתן]. כתב ה"ר מנוח בשם הראב"ד כו'. פשוט דהר"מ מודה להראב"ד, אבל היכא דדעתיה למבעל מודה הראב"ד להר"מ דל"ש לילות ל"ש ימים פטור בכל ג' ימים עד מ"ש. וכן עיקר ודאי, כמ"ש בס"ד בלח"ש במהדורא [משנה לחם ברכות פ"ב מ"ה] יע"ש מילתא בטעמא, ודלא כה"ר מנוח. 

ע"ג בראשו [ד"ה ועל]. אחר תפלת ערבית. מנהג כזה ודאי תמוה וזר, כמ"ש גם בד"מ. אך מה שכתב עוד, ועוד דאף אם כדבריו מ"מ חסר לילה, במ"כ שפת יתר הוא כי מה חטא לו א"כ מנהג זה ומה הפסיד על ידו, הלא למנהגא דמתני' פשיטא דתקשי ליה, ומה לו לתלות קושיא זו בדברי ב"י, לא עליו תלונתו כי אם על הטור. ומילתא דפשיטא היא דר"ל עד ועד ובכלל. דכוותה תנן בהדיא ר"פ תנוקת. 

שם [ד"ה ואם]. הך מתניתין. כצ"ל. 

שם. לפי מאי דמחליף מתני'. כצ"ל. 

[ע. ד"ה כתב הרמב"ם] שם סוף העמוד. אפילו לתפלה דרבנן מפסיק. כצ"ל. 

ע"ד. אלא אמר ר' זירא לעולם כדקאמרת מעיקרא. כצ"ל. 

שם. אבל אי איכא שהות אינו מפסיק הא בדאורייתא אף על גב כו'. כצ"ל. 

שם. ומאי דאוקמה ר' זירא בי"ט שני לאו משום דס"ל הכי אלא ה"ק (כך נ"ל שכצ"ל) ואי הוה קשיא לך כו' הוה מצית לתרוצי. כצ"ל. ועמ"ש בס"ד בלח"ש פ"ק דשבת [מ"ב] ובחידושי גמרא בלולב הגזול [סוכה לח, א]. 

שם. ע"י עירוב. צ"ל. 

שם. דבהתחיל מקמי דמטא. צ"ל. 

במג"א. (סק"ו). מפני שהוא רחמים (צ"ל) כו' מחויבים לומר אמת ויציב דזכירת יציאת מצרים דאורייתא. כצ"ל. 

שם סק"ו. דאילו התחיל בהתר פסק בסימן רל"ב. כצ"ל. 

בט"ז (סק"ב) צ"ל והב"י תקן כו' ודין בורסקי לא מפסיק כלל אפילו לק"ש. כצ"ל. 

מור וקציעה סימן עא 
================== 
[ע ב] בטור. פטור מק"ש. ע"כ. עד שיקבר. ואם נקבר קודם חצות אחר ד' שעות קורא ק"ש בלא ברכות ומתפלל. עיין סימן פ"ט. 

וכתב במג"א ז"ל [ס"ק א] ונ"ל דקודם חצות יתפלל שחרית, אבל ברכות השחר נ"ל דלא יאמר כיון שבשעת חובתו היה פטור, כמ"ש בי"ד סי' שמ"א לענין הבדלה. עכ"ל. ונפלאתי על זה, דהא בהדיא פסקינן התם דמבדיל והולך עד יום ג', ואם שלא בדיוק כתב כן ונתכוין למ"ש שם דפטור מתשלומי תפלה שכבר עבר זמנה בפטור, א"כ הכא מתפלה נמי ליפטר כשעבר זמנה שהוא ד' שעות, שאע"פ שיכול להתפלל אח"כ, מ"מ כיון דלא יהבי ליה שכר תפלה בזמנה א"כ היא הוראה שעבר זמנה, ולא יהבי ליה שכר תפלה אלא משום דהוי חזי מעיקרא, והלואי יתפלל אדם כל היום כולו, אף על פי שבאמת כבר חלף עבר זמנה, וא"כ הכא דלא היה ראוי בזמנה ובשעת חובתה פטור היה, לא ליחייב אחר ד' שעות. 
וכך נ"ל באמת שאינו חייב מן הדין, אלא מהיות טוב דכיון דמצי צלי השתא נמי, הכי מיבעי ליה למיעבד ולא לאמנועי ממצוה כל מה דאפשר, אבל לא בתורת חיוב. 
איברא ברכות השחר לא ידענא מניין שעבר זמנן, ולענ"ד עדיפי מתפלה לענין זה, שקרוב אצלי שזמנן כל היום, חוץ מברכת הנותן לשכוי והמעביר שינה דעבר זמנן בתר דחלפא שעתא, משא"כ אינך ברכות ההודאה דשייכי כולי יומא וכל שעתא מרגיש בההיא הנאה ולא נסתלקה כל היום, שפיר מצי לברוכי. 
וכ"ש לפי מנהג המסדרים אותן בבית הכנסת, ואין חוששין לסמכן כל אחת ואחת לדבר שעליו נתקנו. 
ואפילו למי שסובר דצריך לסמכן לעשייתן, דוקא בהני דעבר מעשה שלהן כגון ברכת נט"י ואשר יצר הוא דפליגי, אבל הנך דמעשה שלהן נמשך והנאתן נרגשת גם לאחר זמן, כמו מלביש ערומים ודכוותה, לא. ולא מבעיא הנהו דלאו אמעשה נתקנו אלא להודאה בלבד כמו שלש ברכות דשלא עשני, שלענ"ד לכ"ע חיובא דידהו משיך כולי יומא. ולא שמענא היכא רמיזא זימנא ידיעא להני ברכות דהודאה. ואפילו את"ל מסברא דכתפלה דמו, א"כ כי תפלה וכי היכי דתפלה אפי' בתר זימנא אית ליה שכר אף על גב דלית ליה שכר כמתפלל בזמנה,  הכי נמי ברכות הנזכרות דכוותה וה"ה לענין הנזכר, ומנלן לפלוגי בינייהו. 
ואף על פי שכתבתי למעלה דפטור היה מתפלה, א"כ לכאורה משמע דהיכא דעבר זמן תפלה אחת לגמרי, כגון שנשתהו בקבורה עד חצות, תו לא צריך תשלומין כיון דבשעת חובתה פטור היה, מ"מ איכא למימר נמי דהוי ליה אנוס בתקנת חכמים. וכיון דכולי יומא צלי ואזיל מדינא, כמ"ש בס"ד בסימן ק"ח. א"כ ה"נ אי בעי מצלי אפילו לאחר חצות מיד בתורת נדבה, כמ"ש שם ובבית אל בהל' תפלת המנחה, אי נמי מתפלל מנחה שתים ויכוין בשניה לנדבה. 
ולענין ברכות ק"ש, יוצר אור ודאי אין זמנה אלא עד ד' שעות, אבל אהבה רבה ואמת ויציב כבר כתבתי לעיל בסי' נ"ח דכולא שעתא זמנייהו ושייכי לק"ש דשלא בעונתה נמי. 

שם. אפי' רצה להחמיר על עצמו אינו רשאי. כתב בט"ז מ"מ נ"ל דבן שהוא אונן על אביו, ויש מתעסקים, ילך לבה"כ ויאמר קדיש, דזהו כבודו של אביו ולכ"ע מותר. עכ"ל. ותמהני על זה דהא לא קיי"ל הכי, אלא אינו רשאי להחמיר על עצמו, וכיון דפטור מק"ש ותפלה מי עדיף קדיש מנייהו. ואטו ק"ש ותפלה לא מהני לנשמת אביו, הא ודאי דאינהו עדיפי, כדכתב הרב בהגהה בי"ד [סי' שע"ו ס"ד], ואפ"ה מפטר מנייהו, ואפי' ביחיד בביתו אינו רשאי. וכ"ש לקדיש שהרי צריך לילך לבה"כ אם יאמר קדיש, דאין זה כבודו ולא רשאי. 
שוב חפשתי בי"ד ומצאתי שם בסי' שע"ו שכתב הרב הנז' בהפך, דבחול לא יאמר קדיש כשהוא אונן. ונראה דהך דינקותיה היא, ואף במ"ש שם להתיר בשבת ויום טוב צריך עיון. 

שם בב"י [ד"ה ומ"ש או]. שבניו יורשי ממונו. כצ"ל. 

[עא. ב"י] דף מא ע"א בסוף העמוד. אבל לא לק"ש. ועפ"ז סתם בש"ע [סעיף ב] אבל אם אינו מחשיך חייב גם לעת ערב ולא מפליג. 

וכתב מג"א [ס"ק ג] וב"ח פסק דפטור מק"ש וצ"ע כו' ואפשר דמיירי למנהגנו שנוהגין לקרות ביום, מ"מ במ"ש הרי קורין ומתפללין בלילה. ע"כ. וי"ל שבעל דעה זו סובר האי דלא מצי למקרי בצאת הכוכבים, ליקרי האידנא מפלג המנחה ולמעלה אם אינו מחשיך, אף על גב דכולי שתא לא עביד הכי במ"ש. ואהא פליג ב"ח וס"ל דלעולם לא יקרא. אבל באמת אין זו דעת הרב"י, ולא קאמר דחייב לעת ערב אלא בתפלה, ולא לשאר מצות, כמ"ש דעתו כאן בב"י. 

ע"ב בב"י [ד"ה המשמר]. ומיהו לדעת התו' והרא"ש 

שם כשאפשר לו לקיים שתיהן. כצ"ל. ור"ל אפילו אפשר בטורח. וצ"ע מפריטי דרב יוסף. 

מור וקציעה סימן עב 
================== 
שם. וכפירש"י כתב. כצ"ל. 

[עא ב ד"ה ועל] שם. נראה שפירוש כו' שהנה פירוש. כצ"ל. 

שם. בבית אחר כו' לצד אחר. כצ"ל. 

ע"ג. נשמטין אחד אחד ומתפללין ומביא. כצ"ל. 

ע"ד. שיפטרו מהם. כצ"ל. 

שם. דביש שהות ביום. צ"ל. 

שם. הפנימים פטורים. צ"ל. 

מור וקציעה סימן עג 
================== 
ע"ג שם [ד"ה שנים]. והא תניא הישן במטה ואשתו ישנה בצדו. ע"כ. היא גרסת תו' ורא"ש. וגרסא נכונה הוא, ולגרסת רש"י צריך לדחוק. 

שם [ד"ה ועד כמה]. כלישנא בתרא. עמ"ש בס"ד באבן העזר ובמגדל שראוי להחמיר כלישנא קמא. 

מור וקציעה סימן עד 
================== 
[עג. בטור] שם. היה ישן כו'. צריך לידע שדיני סימן זה ודיני סימן הקודם אף על פי שלכאורה שורש אחד להם מהכתוב [דברים כג, טו] ולא יראה בך ערות,  דהכי משמע לפום ריהטא דתלמודא דתרוייהו משום ערוה נגעו בה, אינו כן, אלא דין הראשון אין לו עקר בתורה, אלא תקנת חכמים היא כדי שלא יבוא לידי הרהור ערוה בשעת ק"ש. ודין השני הלזה מדאורייתא הוא מולא יראה כך נפקא, וטעמא משום כבוד שכינה (אף על גב דשייך ביה נמי טעמא דהרהור כי חזא לערוה), ודיניהם חלוקין (ולכן חלקם גם רבינו בעל הטור לשני סימנים), דבקמא מקלינן בקטנים לד"ה, ובהך בתרא אפילו בערות קטן בן יומו מחמיר הרמב"ם וכזה ראוי להורות, דהא ערוה סתמא כתיבא, ומאן פלג לן ועיין סימן ע"ה. ונ"ל נמי בכל ספקא דדינא, דבראשון יש לילך להקל ובשני להחמיר. ודי בזו ההערה הקצרה למשכיל, ישמע חכם ויוסף לקח. 

שם [ד"ה היה]. שתמה עליו. ודאי יש לתמוה על המחמירים בספקא דרבנן כהאי, דמידי לבו רואה כתיב באורייתא, אלא משום דסתמא דתלמודא אקשי והא לבו רואה אהא סמיך מאן דמחמיר, ואין זה כדאי להכריע (גם ממ"ש תו' אינו מוכרח וק"ל), ואין להאריך בכך כי מי יבוא אחר המלך בש"ע [סעיף א] בזה, אשר כבר עשהו כאסור ממש. מ"מ לקולא ודאי לא אמרינן, שאם הוא בענין שאינו יכול לכסות לבו, וכגון גדם שיושב במים או שזרועו כואב לו וכדומה לזה, וא"א לו כלל לחוץ על לבו בשום אופן, וירא שתעבור עונת ק"ש, שקורא ואינו חושש ללבו רואה. כך נ"ל פשוט. 

דף מב ע"א בטור. וכן אם לבו רואה ערות חברו. פשוט אפילו עיניו סגורים ואפילו מסתכלים לצד אחר. ונראה דפשיטא ליה מ"ש ערוה דאחר מדידיה. מיהו קשיא לי מההיא דשנים ישנים במטה זה הופך פניו כו', ואי איתא מאי מהני הא אינן הופכין רק פניהם ואין יכולין להפוך גם לבם אלא א"כ הופכים כל גופן זה מזה. 

בב"י. ומשני במים עכורים שנו. כצ"ל. 

שם. וכתב הרשב"א והלא לבו רואה כו' כלומר שהוא עם הערוה בתוך המים. נ"ל דלאו דווקא קאמר כי מי הגיד לו זה, הא אמתני' קאי דתנן יתכסה במים, וסתמא לא בעי לכסויי רק הערוה, ומש"ה פריך מאי מהני דמכסה ערותו והרי מ"מ לבו רואה ואסור למ"ד, א"כ מאי דוחקיה דרשב"א למימר משום שהלב עם הערוה במים (והא הכא לא קתני שיושב עד צוארו במים, כלישנא דברייתא דבתר הכי). להכי פשיטא לי דלא דק בלישניה, אלא כוונתו רצויה לומר כיון שהוא עם הערוה במקום אחד היינו בתוך המים ערום (לאפוקי מכוסה הערוה בכסות) שהרי רואין זה את זה, כדס"ד דמיירי נמי בצלולין דבאופן זה בתוך המים וחוץ למים שוה, והשתא קדייק רשב"א אבל לעיניו כו' אינו רואה הערוה (כצ"ל) כו' ומסיק ואוקימנא בעכורין, ר"ל דלעולם צריך עכורין משום לבו, ובין הוא תוך המים או חוץ למים לא סגי בלא"ה. כך נ"ל פשוט ומוכרח בכוונת לשון רשב"א. 
גם הלום ראיתי אחרי רואי בש"ע כתב בהגה [סעיף ב] ז"ל ואם אין לבו בתוך המים רק למעלה מן המים אף בצלולים שרי. וכתב מג"א [ס"ק ה] כיון שעיניו חוץ למים, ב"י רשב"א. ע"כ. ובמ"כ לא היו עיניהם ולבם שם (אף על פי שראיתי עתה שכל האחרונים נמשכו אחרי בעל הגה בכך אין פוצה פה) לע"ד הלכה מקופחת היא ודאי, כי הרשב"א לא נתכוין רק לתרץ מ"ט לא פריך תלמודא דעדיפא והרי עיניו רואין את הערוה, אי איתא דלא מיירי בעכורין. ומאי דוחקיה דתלמודא למתלי קושיא בלבו רואה דפליגי בה, והא עיניו רואות לכ"ע אסור דאורייתא הוא, וכדאמרינן ערוה בראיה תלי רחמנא, לז"א דהא לא קשיא מידי כיון דסתמן חוץ למים נמצא יכול לפנות להסתכל לחוץ שאינו רואה הערוה, משא"כ בלבו דבכל גוונא הוא רואה ערוה (כשאינה מכוסה) משו"ה פריך ליה כמש"ל, ובעל הגה אגב שטפיה קסבר דבעי דווקא לבו עם הערוה במים הוא דאסיר, הא חוץ למים שרי, כדשרי בעיניו חוץ למים. ולא היא, דמידי הוא טעמא דשרי בעיניו לחוץ משום דבראיה תליא, וכי לא קחזו לערוה שמסתכלין לצד אחר לא קרינן בהו ולא יראה בך ערות, מה דלא שייך בלבו כלל. 
ותמה על עצמך, כיון דצלולין לא מפסקי בין לב לערוה (וכן עיניו לא שרי כי מסתכל בערוה דרך צלולין) מאי שנא תוך המים מחוץ למים, כך לי למעלה מן המים כמו למטה, בלב הכל אחת כיון דצלולין לא חייצי, א"כ מ"מ לבו רואה הערוה שהלב אינו יכול לפנות את עצמו אל הצד כמו העינים, והוא עם הערוה במקום אחד רואין זה את זה בלי הפסק. והכי מוכח נמי בהדיא דלא מילתא היא, דאי איתא לוקמה תלמודא למתני' בלבו חוץ למים, דדבר קל הוא להגביה לבו לחוץ, נמצאו המים חוצצין ומפסיקין בין ערותו ללבו, ומאי דוחקיה לאוקמה בעכורין דווקא, לשני לה במילתא פסיקא. 
וה"נ תקשי אברייתא אי"א עוכרן ברגליו, מאי פסקא ואמאי לא נקיט מילתא פסיקא שיוציא לבו חוץ למים דשייך גם במקום שא"א לעכור ברגליו, הא ודאי ליתה. והכי משמע נמי מעובדא דר"ת (דמייתי בב"י לעיל) כשהיה רוחץ במים צלולין ורצה לשתות כו' דאכפל וטרח לכסות עצמו בבגד, ולא היה צריך רק להוציא לבו חוץ למים. מכל הלין פשוט בעיני דלא דק בהג"ה בהא וקפחינהו לכמה סבי בטעותא. ובמג"א כסבור שהם דברי רשב"א וב"י, לא חש לקמחיה, דתלי באשלי רברבי מאי דלא סליק אדעתייהו (גם לשון מ"א אינו מכוון דאינו בנ"ט מ"ש כיון שעיניו חוץ למים, א"ה אטו כי לבו תוך המים נמי נימא הכי) אלא דעת הרב בהגה עצמו היא זאת. והאמת יורה דרכו שאין חלוק בצלולין לענין לבו רואה בין הוא בתוך המים ובין חוצה להן. 

שם [ד"ה וכתב ה"ר יונה]. דיינינן ליה כהפסק מבגד. באמת יל"ד קצת אהך הוראה דרבני צרפת, מדשתיק מנה תלמודא ולא לשתמיט תנא ולימא יחבק בזרועותיו. 
גם מ"ש הרב"י ואפי' למ"ש בסמוך בשם א"ז ות"ה שאם מכסה לבו בידיו כדי שלא יהא רואה את הערוה לא חשיב כסוי אפשר דמודו בהא דשאני כסוי ביד דכיון דלב ויד חד גופא אינון אין הגוף יכול לכסות את עצמו, אבל לענין הפסק אפשר דמפסיק אף על גב דחד גופא אינון. עכ"ל. לא ידעתי מה הפרש בין מכסה לבו בידיו לבין מפסיק בהם לבו מערוה (ואף על פי שראיתי עוד לבט"ז [ס"ק ג] שמחלק בין כיסוי להפסקה, לא הבנתי זה, כי  בכסוי ג"כ אין לבו רואה), ואי איתא מ"ט אסר בת"ה בידיו על לבו, לימא דצריך שיפסיק למטה מלבו ואמאי פסק דלא הוי כיסוי כלל דמשמע דלא מהני מידי. 
ונ"ל פשוט, דלטעמא דלא מהני כיסוי יד משום דלב ויד חד גופא נינהו, א"כ הוא הדין דלא מפסיק גם למטה מלבו דמין במינו הוא ואינו חוצץ. 
איברא לאידך טעמא דבת"ה, דחייש דילמא משתלי ושקיל לידיה, איכא למימר דמודה בהא דהויא הפסקה דכיון דחוצץ בחבוק זרועותיו מדכר דכיר ולא אתי למשקלינהו, ובת"ה לא קאמר אלא בידו אחת (דלית ליה היכירא כולי האי) דאיכא למיחש לאשתלויי. 
אבל לטעמא קמא, ודאי פליג בת"ה אהוראת רבני צרפת, דלא שנא ידו אחת או שתי ידיו, בין על לבו בין למטה מלבו, לא מהני מידי לאפסוקי דדבר אחד הוא. 
מ"מ ודאי סמכינן אהוראת רבני צרפת, משום דדין לבו רואה הערוה גופיה רפיא בידן, וכיון דאינו רואה ודאי סגי בהכי. כך נ"ל, אפילו אם איתא דפליג. ותו דהא ודאי לא שמיע ליה לבת"ה, דאל"ה הוה מייתי לה ודילמא אי הוה שמיע ליה הוה הדר ביה. וגם בנדון בת"ה בכיסוי ידים גרידא יש להקל, לא עדיף מכל ספק דרבנן. 

שם. כתב בא"ח נראה שהנשים יכולות לברך ולהתפלל כשהן לבושות החלוק כו'. לכאורה תרי תמיהי נינהו דחדית לון בא"ח. חדא לקולא, דפסיק ותני שיכולות לברך כו', משמע בין עומדת בין מהלכת ולא בעי יושבת, ואנן האשה יושבת וקוצה כו' תנן. ואידך לחומרא, דאי איתא דיושבת ועומדת שוו בהא, מטעמא דקאמר שערותן למטה, למאי הצריכן שתהינה לבושות החלוק, והתנן שיכולה לברך ערומה ולא בעיא כיסוי. ודתנן מפני שהיא יכולה לכסות עצמה, היינו לכסות ערותה בירכותיה, אבל אינה צריכה בגד בלי ספק, דאם לא כן לא ערומה היא. ותו א"ה האיש מ"ט לא. 
איברא לכי דייקינן בגמרא [ברכות] דף מ' שפיר קאמר, דהא בעי תלמודא לסיועי לר"ה דאמר עגבות אין בהם משום ערוה מהך מתניתין דהאשה יושבת ומברכת, וקס"ד אף על פי שהעגבות מגולות ומוקי לה רנב"י בטוחות בקרקע דמיירי שיושבת כל כך כבושה בקרקע באופן שכל הכסתות (דהיינו עגבות) מכוסות היטב, והשתא דקיי"ל עגבות יש בהן משום ערוה (ונ"ל ראיה מפורשת מן התורה דכתיב ערות אביך לא תגלה, הרי שהתורה קראה לפי הטבעת ערוה, כמו ערוה דאשה שלפניה, וכן באשה חייבין על שני משכבות דמשכבי אשה כתיב. הרי למדנו מן הכתוב שנקב האחוריים דין ערוה יש לו כמו הערוה דכלי הזרע ממש, א"כ פשיטא דעגבות יש בהם משום ערוה. וצ"ע דלא מייתי מניה תלמודא ראיה, וי"ל דסמיך אמתני' דהאשה יושבת (ופירושה בטוחות, ומתני' ודאי אקרא סמיך) אם הם נראות, ודאי אינה יכולה לברך אלא כשפניה טוחות כי אז אין נראות העגבות כלל, וכי הך מסקנא נקטינן. 
וכי אתינן להכי דייקא טובא הך מילתא דבא"ח, דהא ודאי ערותה של אשה למטה היא דרך ברייתה בין יושבת בין עומדת, דמשו"ה כשיושבת היא מכוסה, הא ע"כ ליכא למיחש בה ללבה רואה את הערוה, כדקאמר אף על פי שאינן מפסיקות כו' לפי שלבן אינו רואה הערוה, ואינו דומה לאיש כלל בזה, וכדמוכח ממתניתין נמי, ולא בעינן טוחות בקרקע אלא כדי שתתכסה ערותה בלבד וזה כולל ערוה שלפניה, ושלאחריה היינו עגבות, שאע"פ שאין לבה רואה ערותה (שאינו בקו שוה עמה) מ"מ ערותה נראית למטה מלפניה ועגבותיה מאחוריה כשאינה יושבת ופניה טוחות בקרקע, משו"ה כה"ג ודאי לא סגיא לה בלי חלוק דווקא שמכסה ערותה בכלל, דכה"ג לא בעיא טפי דהוי כמו טוחות, כיון שאין דבר מערותה מגולה לאויר, אבל להפסיק בין לבה לא צריכה לגמרי. 
ותדע נמי מהך מתניתין גופה, דהא בהדיא תנן שמברכת ערומה ותו לא מידי, וכי אוקימנא נמי בטוחות בקרקע, כיסוי אחרינא והפסקה בין לבה לערוה לא שמעינן, והא נמי כי טוחות בקרקע דמיא. זה ברור מאד. 
שוב עיינתי בש"ע [סעיף ד] וראיתי לשון הג"ה תמוה גם בזה. וכבר נתעוררו בו האחרונים ושניהם לדבר אחד נתכוונו (וכיוונתי לדעתם בעז"ה כמש"ל באורך). 
אכן מ"ש הט"ז [ס"ק ד] וז"ל וכעין מ"ש בסוטה (ר"ל בגמרא דסוטה, והיינו לענין סקילה, אבל בסוטה אפכא שמעינן) שצריך לכסות לפניה ולאחריה כו', משו"ה הצריכה שתהא יושבת וטוחות (כצ"ל) כו'. לא דמי, התם מידי הוא טעמא אלא משום הרהורא כדקאמר תלמודא בהדיא, מאי דלא שייך הכא. מי לא עסקינן דהאשה לבדה באין זכר עמה, ולא מסתכל בה כלל, וכי פניה טוחות בקרקע יכולה לברך אפילו ערומה. מיהא בעיקר דינא שפיר קאמר דאיסור ערוה שייך לענין הזכרת השם גם במקום שאין אדם רואה, כמ"ש בריש סימן זה ששני ענינים נכללים בדבר זה וחלוקים בדיניהם כמבואר. 
אף במאי דמסיים הרב ט"ז ואפילו מים צלולים יכולה לברך אם לבה חוץ למים או מחבקת על גופה תחת לבה כו', נראה כסותר דברי עצמו. 
שוב פניתי לראות מ"ש בט"ז בי"ד (סי' (ר"א) [ר'] וכצ"ל כאן בט"ז במקום סי' ד) ומצאתי שכתב לקיים שני הדעות ונראה כמזכה שטרא לבי תרי. ובאמת ראיתי עתה כמה מדברי כלולים בדבריו, אך רוב מ"ש עוד שם לא נתחוור לי, כי לענ"ד דברי הדרישה נכונים, ולא כמו שהסכימו הני תרי אשלי רברבי להפליג דעת ראב"ד מדעת בא"ח, ועל החלוקין אנו מצטערים. ויל"ד בכל מ"ש שם, וכבר הארכתי ולא אכביד יותר על המעיין בכאן ודעת לנבון אשר יסתכל במש"ל נקל, ישמע חכם ויוסף לקח, ואם יזכני קוני אעבור על דבריהם במקומם, עין אפקח בעז"ה. 

מור וקציעה סימן עה 
================== 
בטור. טפח מגולה באשה. כתב במג"א משם ה"ג אם לבושה דק ומתחזי בשרה מתוכה אסור. עכ"ל. וכן משמע מערוה בעששית. ואף דאפשר לומר שלא נאסר ערוה בעששית אלא דווקא ערוה ממש אבל טפח בשר במקום אחר בגוף אפשר דאפילו בעששית מותר אף על גב דמתחזי להדיא, וכ"ש תחת מלבוש דודאי אי אפשר לראותו כל כך היטב כמו בעששית אפילו היה בגד דק שבדקים, ותו דלא גרע ממים צלולים דהוי כסוי למ"ד. 
ברם הא לאו מילתא, דכה"ג לא מהני אלא לענין כסוי ערוה גרידא (באיש ובאשה לכל אחד בפ"ע) אבל ה"נ מיירי לקרוא הזכר ק"ש נגד הנקבה לבושת חלוק הדק כל כך שבשרה נראה מתוכה טפח אסור כמו במגולה כיון דמתחזי להדיא ואתי להרהורא, הכי ודאי מסתברא. 
וראיה נמי אית לן דאפילו בגברא כה"ג לא שפיר דמי. תלמוד ערוך הוא בידינו, בפרק א"ל הממונה ([יומא] לה, ב) שלא הניחוהו אחיו הכהנים לעבוד בכתונת דקה שבשרו נראה מתוכה כחמרא במזגא, ואף על גב דחוטן כפול ששה. ואין לומר התם נמי משום ערותו שהיתה נראית, שהרי היא מכוסה בפ"ע עם המכנסים. הא על כרחך לא הקפידו כי אם שלא יהא נראה כערום אף במקומות אחרים מן הגוף. שמע מניה כה"ג נמי חשיב כערום גם באיש, ק"ו לאשה (אף על גב דאין קפידא לענין אמירת ברכה בערום, כשערותו לבדה מכוסה, כדמוכח מההיא דיקרא ק"ש במים, וההיא דקוצה חלה, כשהם לבדם, משא"כ לעבוד עבודה, או לברך בקהל עם לא גרע מפוחח, או לעמוד נקבה במקום זכר (חוץ מאשה ובעלה) בכל ענין אסור כערוה, שכל המסתכל באצבע קטנה של אשה כמסתכל בבית התורפה, עיין לקמן גדולה מזו בנקבה. 

[עג ב] שם. ושער של אשה שדרכה לכסותו. נ"ל שצריך לומר דלאו דווקא שער, דהוא הדין אפילו קלתה אית בה משום פריעת ראש ברשות הרבים (עיין אה"ע סי' קט"ו) ובמבוי. ודאי לגבי בעלה לית לן בה, דכיון דשריא בביתה הוי ליה אורחיה בהכי ולא מטריד. אבל גבי אחריני כיון דאסורה משום פריצותא דמי לטפח באשה, ודכוותיה כל שדרכה לכסותו, דאית ביה משום לתא דטרדת היצר דאסור לק"ש ביחוד. כך נ"ל שהוא הדין בפאה נכרית אף על גב דלגבי בעלה לא הוי ערוה מטעם הנ"ל (וכן כתבתי בתשובה (עיין  שאילת יעבץ סי' ט') ויעוין שם פשר דבר בעז"ה. ובעת שכתבתי אותה תשובה קצרה לא היה לי ספר באר שבע, שזכני הי"ת בו אחר זמן רב ומצאתי שתהלה לאל שכוונתי לדעת הגדול מהר"י פדואה, ועיין עוד שתי תשובות בדבר (בכ"י) בשאילת יעבץ ח"ב (סי' ז' ח') מכל מקום לאחרים אסור לקרות ק"ש כנגדה. 
ואפשר לומר, שגם דעת בעל הגה דש"ע כך היא שלא התירה משום ראיית ערוה אלא לבעלה. ועיין בתשובה הנ"ל כי גם לא כל פאה נכרית שוה, כמו לענין פריעת ראש, ע"ש. ובמג"א [ס"ק ה] הבין דפשיטא ליה לבעל הגה דה"ה לענין פריעת ראש דשרי לה לגמרי. ולא היא אלא כמ"ש, תדע דהא לא מייתי לה באה"ע, לא בסי' כ"א ולא בסי' קט"ו. 
ונפלאתי מאד מבמג"א, כמה רב גובריה דדחי לגברא רבה בגילא דחיטתא ובמילי דכדי, שרא ליה מריה דאזיל בתר אפכא בלי שום ריח ראיה והוכחה כל עקר, ואינו אלא מראה מקום הוא לו לא לעזר ולא להועיל, רק מקולו יגיד לו, שבקיה לחסידותיה. ודברי הרב הגדול מהר"י פדואה שהביאם בבאר שבע בענין זה יש בהם טעם כעקר לא דחויים אבל שרירין וקיימין, וכמו שכוונתי יפה לדעתו בתשובתי הנ"ל ומנה לא נזוע ולא נטה שמאל וימין. 
ולענין פריעת ראש דבתולה, עמ"א שנדחק בסתירה שבין המשנה דרפ"ב דכתובות ודפ"ז שם (מ"ז), וכן נתקשו בו האחרונים באה"ע (סי' כ"א). אמנם לענ"ד כולם שגו בהבנת המשנה, כמ"ש שם [ריש פ"ב] בלח"ש בס"ד והוא דבר ברור בלי שום דוחק ופקפוק, וקיימתי כל דברי חכמים, דודאי דעת ר"מ אמת שאין חלוק באסור פריעת ראש שגם הבתולות בכלל. מיהו דווקא בלי קלתה ובלי שום כסוי, אבל קלתה מדת יהודית היא בנשואה בלבד. אכן בפנויה בתולה אין שום איסור כלל אלא התר גמור. וכך נאה להן להיות להן הכר שעומדות להנשא ואינה רשאה לנוול עצמה להיות עטופה כאבלה, אלא קלועה ככלה ויע"ש בהוכחות נכונות. 
נמצינו למדין לעניננו שגם הבתולות כשהולכות פרועות ראש גלוי לגמרי בלי שום מכסה עליו ודאי הוי נמי ערוה, ואין לחלק בשער אשה לענין זה, אלא דווקא במה שנראה ממנו מתחת כפה שבראשה ורדיד שעליה חוץ לצמתה הוא דשרי כמו באשה, הבו דלא לוסיף, ואין חלוק בין אשה לאשה, נשואה ופנויה ובתולה כולן שוות בענין. זהו הנכון והמחוור בס"ד. 

ע"ב [ד"ה אסור]. וכתב הרמב"ם דה"ה כנגד ערות הקטן. לכאורה איכא לאתויי ראיה מגמ' דמגלה (דף כ"ד ריש ע"ב) דקמיבעיא לן בקטן פוחח אי שרי למיקרי בתורה, ופירש רש"י גדול פוחח הוא דאסור משום ולא יראה בך ערות דבר אבל קטן אינו מוזהר, או דילמא לא פלוג, ופשטינן לאיסורא. ש"מ דאפי' בקטן פוחח אית ביה משום ולא יראה בך ערות, כ"ש בגלוי ערותו ממש. 
אבל באמת אין ראיה משם. דהא מסקינן דאסורא דפוחח אפי' בגדול אינו אלא משום כבוד צבור, ועל כרחך לאו דווקא נקט רש"י קרא דלא יראה, אי איתא הו"ל לתלמודא למנקט דעדיפא מנה טעמא דקרא דערות דבר, ומה לו לתלות בכבוד צבור מה שהוא כבוד שכינה, וכי איזה כבוד גדול. ועוד דאפילו בינו לבין עצמו אסור, וא"כ אכתי קשה נמי דילמא בקטן שרי כיון דלאו בר אסורא הוא, אלא ודאי מערוה דקרא לא קמיירי. והכי הוא ודאי, דפוחח אינו מגולה ערוה, ע"ש פירושו, ולא אסיר אלא משום כבוד צבור בלבד, ומשו"ה לא פלוג דאפילו בקטן נמי לא הוי כבודן של צבור בכך. ורש"י דנקט קרא, ה"ק מי נימא כיון דאפילו אערוה גמורה קטן אינו מוזהר, כ"ש בפוחח. וא"כ השתא ליכא למשמע מידי מהתם, דאיכא למימר לעולם כל היכא דליתיה לכבוד צבור אפילו ערותו נמי לא חשיבא ערוה, או דילמא אף על גב דפוחח לא נאסר אלא מפני כבוד הצבור, בערוה ממש לא שאני לן בין קטן לגדול. 
ובהא דכתיבנא לק"מ מ"ש במג"א [ס"ק ז] ארש"י דמדכתב אגמרא הנז' דקטן אינו מוזהר אלא יראה, משמע ליה דמותר לקרות אפילו ערום, ועלה כתב ולי צ"ע דלתסר מדרבנן מ"ש מכל עבירות שבתורה, עכ"ד, ובאמת איני מבין קושייתו על רש"י, דהא קיי"ל קטן אוכל נבלות אין ב"ד מצווין להפרישו. ואי קשיא ליה אגמרא התם היכי ס"ד דלקרי נמי לכתחלה, י"ל דמיירי בשא"א בענין אחר, כגון שאין שם אלא קטן זה המשלים למנין שבעה והו"ל כדיעבד. אבל א"צ לדחוק כלל, דהא ודאי לא דמי לכל איסורין שבתורה, דמשום כבוד צבור גרידא נגעו בה. ורש"י מילתא יתירתא נקט דהוה סא"ד כיון דאפילו כה"ג דהיינו דמדאורייתא לאו בר איסורא הוא, כ"ש במידי דליתיה אלא מדרבנן, כנ"ל. וזה ברור לענ"ד. 
ודאתאן עלה אכתי איכא לספוקי, אפילו אי תימא קטן פוחח לא שרי למקרי בתורה היינו משום כבוד לחוד, אבל בקטן שאינו קורא דילמא אפילו ערותו ממש אינה חשובה ערוה לקרות ק"ש כנגדה, או דילמא אפילו את"ל התם שרי, משום דלא בערוה גמורה עסקינן, הכא אסיר לענין ק"ש או אמירת ברכה ודו"ק. ואפילו כנגד ערות קטן בן יומו. והכי מסתברא לחומרא כמש"ל לעיל בסימן ע"ד בס"ד מסברא פשוטה. ולא מיבעיא ערות קטן בן תשע וערות קטנה בת שלש, כיון דביאתן ביאה ערותן ערוה גמורה ודאי, אלא אפילו ערות קטנים בני יומן דמטמו בלובן ואודם לא גרעא מערותו דנכרי דלא שייכא בה שום טומאה. עיין בריכה. 

שם. דלתקוני המילה. כצ"ל. מחניך צ"ל. 

מור וקציעה סימן עו 
================== 
[עד. ד"ה ופי'] ע"ג בראשו. לכך נ"ל דבלאחריו מיירי. עמ"ש בט"ז [ס"ק ב]. ולא מצאתי טעם בדבריו, דכך היא הרחקת ד' אמות מצדדים ומאחריו, כמו מלא עיניו לפניו, ומסתברא דמיירי בכל גוונא בין לענין ד"א בין למלא עיניו, וכנגדה משמע טפי מלפניו כמ"ש בד"מ. 

מור וקציעה סימן עז 
================== 
[עד ב] בטור. וכתב הרמב"ם רביעית למ"ר של פעם אחת. עיין תשו' א"א הגאון ז"ל ([חכם צבי] סימן ק"ב). 

שם בב"י. ולא חלק. כצ"ל. 

מור וקציעה סימן עח 
================== 
שם. דמדאורייתא אינו אסור. כצ"ל. 

שם. מרחיק מדרבנן. כצ"ל. 

מור וקציעה סימן עט 
================== 
דף מ"ג ע"א בב"י [ד"ה ומ"ש כגון]. כמו שיתבאר בסימן פ"א. ולמעוטי נמי של גדול דסימן פ"ב. 

שם [ד"ה ומ"ש לחלק]. וכתב הרמב"ם דמצדיו דינו כלאחריו. עכ"ל. ואף על גב דמברייתא ליכא למשמע, דילמא איפכא דייקא, והו"ל למיזל לחומרא, כמו במקומות אחרים היכא דדיוקא דרישא סתר לדיוקא דסיפא, נ"ל דהרמב"ם אזיל בתר טעמא, דשיעורא דלפניו כמלא עיניו טעמא מאי משום דחזי לה, ולצדדין הא לא חזי לה ומלא עיניו בעינן וליכא. ומה"ט איכא למימר דכל שרואה אותה אפילו אינה מכוונת ממש נגד פניו אלא נוטה לצדיו אסור, ולא הוציא הרב אלא צדדין ממש דומיא דלאחריו שאינה נראית. 

[עה א] שם. ואף על פי שהרשב"א כתב כו' כשאינו רואה את הצואה היא. נ"ל שכצ"ל. 

ע"ב [ד"ה צואת חמור]. כנגד שום צואת בהמה. כצ"ל. 

שם [ד"ה וכתב הרשב"א]. וכל צואה שריחה רע כגון אלו. כצ"ל. 

מור וקציעה סימן פ 
================= 
[עה ב] ע"ב בטור. מי שבריא לו שאינו יכול לעמוד על עצמו מלהפיח מוטב שיעבור זמן ק"ש ותפלה. עכ"ל. צ"ע מנליה הא לבטולי עשה דאורייתא בזמנו, ואפילו תפלה דרבנן לא ידענא מהיכא נגמר לבטולה, מחמת ריח רע שאין לו עיקר דנראה שאינו אסור מד"ת כל עיקר. 
תדע מהני ציפי דבי רב. ואף על גב דאמרו אבל לק"ש לא, היינו משום דאפשר, אבל היכא  דלא אפשר כגון בדברי תורה אשתרי מהאי טעמא, דאוקמוה אדאורייתא בדלא אפשר. והכא נמי הא לא אפשר ליה. 
ורב הונא נמי ס"ל דאפילו ריח שיש לו עיקר שרי (וכמה פוסקים ס"ל כוותיה ונמוקם עמם) ולא בעי אלא להרחיק ד' אמות מעיקר אף על פי שלא כלה הריח, ואפילו לק"ש, כ"ש  באין לו עיקר והיכא דלא אפשר בענין אחר. 
ובמי רגלים נמי הקלו האחרונים ז"ל במטפטף, כיון דלא אסרה תורה אלא כנגד העמוד, ואף על גב דעיקרן אסור מן התורה. ואפשר נמי דטפטוף הוי בכלל עמוד, ולא מיעטו אלא  מי רגלים שמטפיחין בארץ אחר זמן יציאתן מן הגוף, ואעפ"כ סמכו להתירו בק"ש ותפלה ואף על פי שא"א לו ג"כ בלי ריח רע של המ"ר שנבלעים בבגדיו ומסריחין, כ"ש הפחה שאין עיקר איסורה דבר תורה. 
ועוד שהרי יכול להזהר מלשתוק ולא יקרא בעת שמפיח בע"כ. 
ולתפלין נמי, מי יאמר לנו שהוזכר גוף נקי לעיכוב, רצוני שאם אי אפשר בענין אחר שיתבטל ממצות תפלין, שמא לא אמרו צריכין גוף נקי כאלישע אלא במי שאפשר לו, דצריך להזהר בהן ביותר כל כמה דמצי. 
ותדע דלאו דווקא הוא, דאטו כולהו אינשי כאלישע בעל כנפים מצו מיהוו, וא"ה פטרתינהו לרובא דעלמא מתפלין, אלא ודאי אינה אלא אזהרה יתרה לכתחלה. הא מיהא מאנוס לא קמיירי. 
ועיין בס"ח (סי' תתקי"ח) דיש בני אדם שסכנה להם לעצור ההפחה וחמירא סכנתא. וכן מוכח מהא דישנים בהן שנת עראי, וידוע שאי אפשר להזהר מהפחה אף בשנת עראי, ואף דלפירש"י התם אפשר הוא, אינו מוכרח. וי"ל דלא חיישינן אלא לשמא יראה קרי בתוך שנתו, ובקרי הוא דלא חיישינן בדניים פורתא דלא שכיח לבוא לידי קרי מתוך שנת עראי. ואף על גב דאביי ורבא נסבי נמי שלא יפיח בהם, משום דהכי הוא דלכתחלה ודאי אסור  להפיח בהם. ודוק. שוב מצאתי בספר יוחסין שהגאונים כתבו שאין הלכה כאלישע בעל כנפים, דלא נתנה תורה למלאכי השרת, וע"ל בסימן מ"ד וסי' ל"ח במ"ש שם בס"ד. 

מור וקציעה סימן פא 
================== 
שם בב"י [ד"ה קטן]. משאכל כזית מאלו בכל ענין אכילה. משמע דר"ל באיזה אופן שיהא מתוקן לסעודה ולאכילת הקטנים, שאפילו אכלו דייסא, וכגון מאכל רך שעושין לילדים שקורין פפא בלשון אשכנז, נמי דינא הכי. וכך כתבו ז"ל לפ"ד רש"י. 
וצ"ע מנליה לרש"י הא. ואי משום דנקט תלמודא דגן, ההוא לרבות פת שעורים וכולהו ה' מינין ולהוציא פת אורז ודוחן וקטנית הוא, שכן הוא הוראת לשון דגן כדתנן בנדרים [נה, א] ובפירש"י כאן. 
וגם לפ"ז יקשה מאד למצוא קטן שאינו יכול לאכול כזית, שאפילו בתוך ח' ללדתו יוכל על זה כנראה בכל יום. ואף שבמג"א [ס"ק ב] כבר נתכוין להשמר מזה, לענ"ד אינו מספיק. וצ"ע. 

שם. אבל אין נראה כן מדברי הפוסקים אלא מכיון שהגיע לשיכול. עכ"ל. המחוור בעיני כמ"ש בט"ז [ס"ק א] עיין עליו. 

וז"ל הרב בש"ע [סעיף א]. קטן שהגיע לכלל שאחר כיוצא בו יכול לאכול כזית. וכתב במג"א [ס"ק א] מלשון זה משמע אפילו הוא אינו יכול לאכול כו' וצ"ע כו' ועוד דהא קאמר בגמ' ובגדול כו' (ונ"ל דהא לאו דיוקא הוא וק"ל) לכן נ"ל דה"ק אם אחר כיוצא בו יכול לאכול מסתמא גם הוא יכול לאכול. אבל אם ודאי אינו יכול לאכול כגון דחליש כו' (נ"ל שכצ"ל, ונשמט מלשונו בדפוס מתיבות לאכול הא' עד לאכול הב'). ובגדול אף על פי שאינו יכול לאכול צריך להרחיק. עכ"ד. וא"ה אכתי צריכה רבה עד אימת מיקרי קטן לענין זה, דאי חליש ולא מצי למיכל דא"צ להרחיק מצואתו. ומ"ש הוא ז"ל אפילו הוא בן ג' או ד', לא ידעתי לו על מה שיסמוך. ואמנם י"ל עד ד' לבריא וה' לחולה, אם נתנו לו לחם ואינו יכול לאכלו אין מרחיקין מצואתו דהכי הוא זמן יניקת הולד כל זמן שלא פירש. וסתמא דמילתא כל שיונק חלב כל כך זמן רב, הוא מחמת שאינו יכול להזון מהלחם, לכן יתכן שבשעור זה הדבר תלוי גם כאן, שאם ודאי אינו יכול, בדידיה משערינן עד ה' שנים דווקא, תו לא, כיון דהשתא איתסר ליה בחלב לגמרי הרי ודאי הגיע לכלל שנים שיוכל להתפרנס ממזון הגדולים אף על פי שחולה הוא. כך נ"ל נכון לכאורה אחר שאין לנו קבלה בזה, ומוכרחים אנו להסתפק בהדמות מילתא למילתא. בודאי סברא ישרה היא. אבל יותר נ"ל מסברא דבשנה שניה סתמא מיקרי הגיע לכלל זה. 

עוד כתב במג"א ז"ל. כתב רש"ל אין נכון לקרות ק"ש אצל תנוק כו'. ונ"ל מטעם אחר שאינן מקנחין עצמן וצואה בפי הטבעת אפילו מכוסה אסור. עכ"ד. ובמ"כ אשתבש בפשטא דצואה במקומה, דהא דאסירא היינו שלא יקרא זה המטונף עצמו, אף על פי  שהיא מכוסה אצלו, ובודאי אין שום סברא להחמיר בצואה במקומה ומכוסה לגבי אחר שאין הריח מגיע לו. דדווקא לגביה דהאי לא מהני אף שהיא מכוסה, דאע"ג דבצואה על בשרו כה"ג שרי אפילו איהו גופיה, אפ"ה במקומה דנפיש זוהמא אסור מטעמא דפירש רש"י שם. מיהא לאחרינא פשיטא דשרי ולית בה ספיקא. דוק בגמרא ותשכח שזה פשוט, וגם רש"י מפרש כן להדיא. וק"ל. 
וכל זה בודאי צואה, כ"ש היכא דלא נודע מזה כלל ואין ריח רע מגיע מהם (דאל"ה, תפוק ליה משום ריח) דליכא למימר הכי. 
ותו נ"ל דלא דמי, דצואה במקומה ענין אחר הוא לגמרי, שתחובה בפי הטבעת באופן שאינה נראית אלא מיושב כדאוקי לה בגמרא, וטעמא דנפיש זוהמא שהיא חמה עדיין כפירוש רש"י שם, ולהא ודאי לא חיישינן מספיקא דמילתא דלא שכיחא היא, דודאי אף הקטנים כשהן נצרכין לנקביהן גומרין יציאתן כגדולים, ומה ענין שאין מקנחין לכאן, דאפילו נימא דהכי הוא הוה ליה צואה על בשרו דכיון דמכוסה שריא אפילו לגבי דידיה, ואפילו בודאי ולחה, כ"ש בספק ויבשה ע"פ הרוב. ונראה דלית לן בה. ולדברי הרב הנז' יותר היה צריך למנוע מלהקרות לתנוק ק"ש וברכות אם לא בדקן תחלה שקנחו, ופוק חזי מה עמא דבר. 

מור וקציעה סימן פב 
================== 
[עו. ד"ה ומ"ש פי'] שם בסוף העמוד. אי לימא. צ"ל. 

ע"ד. כל זמן שזורקה. צ"ל. 

שם [ד"ה ומ"ש היכי]. שם היתה יבשה כו' הרי היא כעפר. במג"א [ס"ק ב] נסתפק בצואה קרושה מחמת הקור שיבשה כאבן אי אזלינן בתר השתא אף על גב דבזמן החום חוזרת לקדמותה, וכ"מ קצת בטהרות. עכ"ד. ולא ידענא מ"ט אמר משמע קצת, והא בהדיא מוכח התם מ"א ומ"ד דאזלינן ודאי בתר השתא לקולא, אפילו בטומאה דחמירא טובא (כמ"ש ללמדך שקשה עליהם יותר מש"ד), להכי שפיר פשטה ולית בה ספיקא. 
אף על גב דהדר מבעיא ליה משום צואה כחרס דאסורה, דמשמע אפילו אין בה ריח רע  שעדיין שם צואה עליה עד שתזרק ונפרכת (כצ"ל) עכ"ל. ואינו מוכרח, מאן לימא לן דאזלינן בתר שמא ולא בתר ריחא, דאיכא למימר דכחרס דאסורא ה"ט משום דאכתי אית בה ריח רע (ולא משום דשם צואה עליה) ובזורקה ונפרכת הוא דשריא משום דסתמא אין בה ריח רע, ומשו"ה כי אית בה ריח רע לא מהניא לה אפילו מפרכא. והא דלא מפליג בה תלמודא בין אית בה ריח רע ובין לית בה, משום דמשער בחזותא במידי דפסיקא ליה דסתמא הכי הוי, ומשום דלפניו אסורה כמלא עיניו אפילו אינו מגיע לו הריח, ולא משער בריח שיצטרך לילך ולהניח חוטמו עליה להריח בה. 
ומה שכתב עוד הרב הנ"ל מידי דהוה אבית כסא ישן אפילו אין בו צואה, נמי לאו מילתא היא. מי לא שני ליה בין בית הכסא שעדיין שמו עליו ולא נשתנה כל עצמו, משא"כ צואה שקשה כאבן שנתבטלה כל עקר ואין שמה עליה ולא ריחה אלא הרי היא כאבן וגליד, וה"ט שאם נפרכת מותרת דהויא כי עפר, אף על פי שעדיין לא נפרכה כיון שנשתנית באיכותה  בטלה. למה זה דומה לבית שהקצהו להכניס בה ע"א שאסור אפילו הוציאה ממנו, והע"א עצמה משנעשה בה דבר שנוי בגופה מתבטלת והבית באסורו עומד שלא נתבטל בכך משמושו. ובודאי בית חמור לענין זה שאפילו זמון מועיל לתוכו. לכן נ"ל שאין להחמיר בכך, שהראיה הנ"ל מפ"ג דטהרות ברורה מאד בעיני. 
שוב נזדמן לידי ש"ע עם קוצר באר היטב, והפך קערה על פיה, שחשב שיש ראיה לאסור ממ"ב דפ"ג הנ"ל וגלי אדעתיה דלא ידע מאי קאמר, ולא דמי כאוכלא לדנא, ולא הבין דברי מ"א. 

מור וקציעה סימן פג 
================== 
שם. אסור ומפני זה. צ"ל. 

[עו ב ד"ה ומ"ש רבינו בשם ר"י] דף מד ע"א. וה"ר יונה כתב בשם רבני צרפת. כצ"ל. 

שם. ונראה שאין לחלק בין בתי כסאות שלהם המגולים (הכי מוכח בכמה דוכתי כמ"ש רבא לשמעיה פנה לי דוכתא ברחובא דמתא (שלהי הרואה [סב, א]. נגד זה מצינו ג"כ שהיה לו בית הכסא ממש, כדאיתא נמי (שם) ברבא בתר דמלך עבדא ליה בת רב חסדא כוותא) לבתי כסאות שלנו המכוסים. ע"כ. נראה ברור דהג"מ לא איירי אלא מבית כסא גמור. ולא קאמרי אלא דאין לחלק בין מגולים על פני השדה או מכוסים במחיצות שאין הצואה נראית חוצה להן כאותן שלנו העשויין חדר בפ"ע. ובהא ליכא ספיקא, ואין חולק בדבר, עד שבא הרב"י לדון בדבר חדש, כמ"ש בסמוך בס"ד. 

שם [ד"ה כתב המרדכי]. ברחוק ד' אמות וקורא. אין כך לשון הגמרא, אלא פירש"י הוא כך. כייל המרדכי פירש"י בלישנא. והוצרך רש"י לכך משום דרפרם סתמא קאמר כנגדו, משמע בכל גוונא בין בבית כסא מכוסה בין מגולה כדפרישית לעיל. ותו דאפילו אי מיירי במוקף מחיצות, מי לא עסקינן דאפילו פתוח לפניו שהצואה כנגדו. ואטו מי פליג רפרם אמתני'. א"כ בלא ההיא דרבא תקשי ליה. אלא ודאי לא אקשי עליה דרפרם רק מדרבא דבעי יותר ממלא עיניו. 

שם. והתרתי להם כו'. נראה מדבריו דספסל נקוב דין בית כסא יש לו וצריך להרחיק המנו ד' אמות. הבין הרב"י שדעת המרדכי להשוות דין ספסל זה לבית כסא לענין הרחקת ד' אמות, וכן משמע קצת מדאייתי פירש"י בדרפרם כמש"ל. ואף על גב דרפרם מיירי בחדתא למסקנא, אבל בישן לפניו אסור כמלא עיניו, והאי נמי לכאורה לישן דמי דאית צואה, אפ"ה מדמי להו להדדי משום דאית בה תרי למעליותא כיון שאין צואה על הנקב וגם מכוסה. משום הכי תסגי ליה בד' אמות כי חדש אליבא דרפרם. זוהי הבנת הב"י במרדכי. 
אבל באמת לא דייק לישנא כולי האי, דהתרתי משמע אף בלא שום הרחקה, וזיל נמי בתר טעמא משום דמכוסה, וא"ה מי גרע מצואה בעששית, דאע"פ שנראית מותר, דבכסוי תלה רחמנא, ואפילו צואה על בשרו ומכוסה בבגדו שריא, כ"ש במכוסה בכלי ואינה נראית, היכי תיסק אדעתין להצריך הרחקה כל דהיא אם אין מגיע לו ממנה ריח רע. ונראה דמה"ט הדר ביה בש"ע ופסיק ותני בספסל נקוב מותר לקרות כנגדו סתמא בלי שום הרחקה, דבודאי לא דמי לבית כסא מיוחד וקבוע, דאפי' אין בו צואה, גם מכוסה, מ"מ מגרע גרע משום דשמו עליו ומאיס, משא"כ כלי שאינו קבוע אלא מטלטל, דלא גרע מצואה גופה. ומגרף שלה דבכסוי סגי להו. וספסל כה"ג דמכוסה תדיר ודאי עדיף. הכי פשיטא לי טובא. 
גם דעת המרדכי יש לפרש כך. ובהדרגה קאמר מדשרי רפרם אפילו בבית כסא ממש דמאיס טפי כמש"ל, אפ"ה בד"א סגי ליה, ניסק דרגא בכלי ומכוסה להתירו לגמרי אפי' בסמוך לו. וגם הג"מ דלעיל יודו בזו, לפי מה שפירשתי דעתו וכוונתו. 
אחר כתבי כל זה עיינתי במג"א (סק"א, צ"ל מחיצות מפסיקין כו' ולטעמך דילמא) בסק"ב, וראיתי דאזיל בתר אפכא, וחשב לסתור הוראת הש"ע, אלא מצריך להרחיק מספסל זה מלא עיניו, ובמ"כ לא סלקא ליה שמעתא. ופסק הש"ע בזה בריר שריר וקים הילכתא כוותיה, מטעמא דאמרן דמחוור טובא. 
גם במ"ש מג"א לחלוק עלינו את השוין, ר"ל בין הג"מ ובין המרדכי, על החלוקין אנו מצטערין, וכבר שמנו שלום ביניהם והיו בידינו לאחדים, כמש"ל בדברי טעם, ובית לחוד, כלי לחוד, ולית בה ספיקא. 

שם. ומשמע לי כו' דהא דאסרי לקרות כו' דווקא שאין לו מחיצות כמו בתי כסאות שבזמן חכמי התלמוד כו'. לענ"ד כל דבריו הללו אינם מוכרחים, כי עם שבודאי כך משמע בכמה מקומות שהי"ל בתי כסאות בלי מחיצות, כמש"ל מרבא, מ"מ כבר הוכחתי מרבא גופיה שאחר שעלה לגדולה הי"ל ודאי בית כסא צנוע וחדר בעל מחיצות קבוע, וכ"מ בהדיא בפ"ק דתמיד (כ"ז ב) ובדוכתי טובא, כמו שהיא משנה שלמה ובית כסא של כבוד היה שם כו' וזולת זה. והוכחתו כמו כן אינה מכרעת, די"ל ההיא דר"ח מיירי בכל גוונא אפילו עומד כנגד הפתח של בית כסא בלתי מוגף (ופרוץ מרוח רביעית) שהצואה עומדת לפניו ורואה אותה נמי. וכבר זכרתי לעיל, דבית מיוחד לבית כסא ודאי חמיר, דמחיצותיו לא מהנו מידי, וכמ"ש הוא ז"ל עצמו בסמוך. והתימה שעכ"ז נטה להקל. 
שוב ראיתי שגם האחרונים לא הודו לו בכך. וכיוונתי גם לדעת תו' בענין בית כסא שבימיהם של חכמי תלמוד. איברא גם דברי רש"י בסוכה יש להם מקום, דודאי הכי והכי משמע כמו שכתבתי לעיל. 

מור וקציעה סימן פד 
================== 
בטור. בפנימי הכל אסור. צ"ע על הנשים שמברכות בבית הטבילה הפנימי, שעומדות שם ערומות, ולא גרע ממרחץ. וראיתי בט"ז שכתב לפי שהיא הכרחית, ומדמי לה לדיעבד. ולא ידענא אמאי לא אפשר להו לברך בחוץ, וכדקי"ל בי"ד סי' ט' לענין ברכת השחיטה, בהרחקת ד"א ממקום המטונף, וכ"ש בבית הטבילה דידן שרוחצין שם ג"כ בחמין פשיטא דאסיר לגמרי לברך שם, אלא יש לה לנהוג לברך קודם שתכנס ולא תפסיק בדבור, ואף אם לא תחשב תכיפה, מ"מ אינה נחשבת הפסקה. (והכי עדיף מלברך במקום שאסור). וכך אני נוהג עם ברכת ציצית כשאני לובש שם בגדיי אחר טבילה. 

אם שאל אדם הלכה במרחץ אסור לומר אין משיבין במרחץ. גמרא פ"ג דע"ז [מד, ב]. וכתבו תו' [ד"ה תנא] דבאמצעי אף על גב דאסור בד"ת, מ"מ להשיב מפני האיבה כה"ג שרי. ולא ידעתי מדוע כתב במג"א [ס"ק ב] משמא דגמרא באמצעי שרי, וליתא. ועמש"ל סי' פ"ה בס"ד. 

מור וקציעה סימן פה 
================== 
[עז. ד"ה לא ילך] בב"י. ותמהני על ה"ר יונה כו' ואפשר דלאו בידים מטונפות או מקום מטונף ממש קאמר אלא בשהידים או המקום אינם נקיים כנ"ל לדחוק כדי ליישב דבריו. עכ"ל. אמת כך נראין הדברים, והיינו דאתא מכללא, דבכל מקום מותר להרהר, דאי לאו הכי לאתויי מאי. אבל תם אני לא אדע מה שמץ דוחק נמצא בדברי הר"י, דאע"ג דקי"ל לחומרא בהא דלא יניח ידו על פיו ויקרא, ק"ש שאני, ודבור פה דחמיר שאני. והא ר' יוחנן ס"ל דמותר נמי לקרות כה"ג, אף על גב דאיהו מרה דהך שמעתא דבכ"מ מותר להרהר חוץ כו'. ואפ"ה מסקינן דלדידיה לא הוה ס"ל להפסיק, ושנינן כאן במהלך דשרי לקרות, ואף במבואות מטונפות ממש, ע"י שיניח ידו על פיו (ע"כ מההיא דר"י לא מוכח מידי, ושלא בדקדוק כתב הרב"י כן. דהכי אמרינן התם ובפרק כירה ארברב"ח כו' דלא עליה קסמכינן אלא אברייתא. ואדרבה איהו ניהו דמיקל). ואטו מי לא קיל טובא הרהור לחוד לד"ה. ופשיטא אליבא דר' יוחנן דמקל טובא. וכ"ש אי מיירי נמי שלא במקום טנופת גמור, רק בלתי נקי, כדדייק לישניה ודאי, כה"ג פשיטא דשפיר דמי לכתחלה. אליבא דכ"ע. 

שם. וכתב ה"ר מנוח כו' בירושלמי שמותר להרהר בד"ת בבית הכסא. ע"כ. לפום ריהטא הייתי אומר דהך ירושלמי לשיטתיה אזיל. כמ"ש משם בא"ח דגרסינן בירושלמי שואלין הלכות בית המרחץ בבית המרחץ כו'. והכא נמי בהכא עסקינן, דלטעמיה אזיל. ושמא הוא הוא, אותו הירושלמי שמביא בא"ח, היינו ירושלמי דה"ר מנוח, אף על גב דקצת  לא משמע הכי, מדמפליג ה"ר מנוח בין לכתחלה ולאנסו דילמא אגב שטפיה רהיט ליה, א"נ לא סיימוה קמיה. ואני בעניי לא זכיתי להשיג תלמוד ירושלמי, לעמוד מתוכו על האמת וברור הדברים. על כן אני אומר רק אומדן דעתי. 

שם. ומהרהר בה (כו') ע"כ. ועמ"ש בס"ד בשאילת יעבץ (סי' י'). 

שם. כתב הרמב"ם כו' כל ענין שהוא מדברי הקודש, אסור לאמרו בבית המרחץ ובבית הכסא. עמש"ל בסימן הקודם בשם התו' דפרק כל הצלמים. והד"מ הביא כאן דברי הר"ן שם שבאמצעי שמותר להרהר, מותר להורות ג"כ, רק שלא יאמר טעמו של דבר, משמע אפילו שלא מחמת איבה שרי. ודבריו נראין. ונ"ל שהוא הדין אם נגעו ידיו במקום הטנופת, וכן מי שיצא מבית כסא ועדיין לא נטל ידיו. 

שם. והרמב"ן כתב מסתברא דגמרא דילן. כצ"ל. 

שם. כתב בא"ח שואלין הל' בית המרחץ בבית המרחץ. עמ"ש בס"ד בשאילת יעבץ סי' הנ"ל. ומודה הירושלמי מ"מ דאסור להשיב שם, שאסור לדבר ד"ת בבית המרחץ, ומשו"ה לא תקשי לך מההיא דפרק כל הצלמים, כמ"ש שם בס"ד. 

במג"א. סק"ד אם נכנס בלבו הרהור אשה. כצ"ל. 

מור וקציעה סימן פו 
================== 
[עז ב] ע"ג בב"י. דשל מתכת, וכגון שלנו. כצ"ל. 

[עח א] שם. ורש"י פירש בעיא זו דאמאי דאמר ר' שמעון ב"ג. טעות סופר הוא וצ"ל ר' שמעון בן אלעזר. 

שם [ד"ה ומ"ש ולא]. עשרה פשיטא דהויא הפסק. עיין מג"א [ס"ק ד] שכתב דבעינן שתהא חוצצת מכותל לכותל (וכן משמע בעולת תמיד אולי ממנו לקחו) אבל בלא"ה לא חשיבא מחיצה דלא עדיף מחצר קטנה וגדולה. 
וכמדומה שטעות הוא בידו, דמדמי מילי דלא דמיין. איהו סבר דמיירי התם דצואה בגדולה מונחת אחר גיפופים העודפים, ואפ"ה בעיא הרחקה בקטנה. 
ולא היא, התם במונחת כנגד הפרצה איירי, דאפילו הכי כשהיא בקטנה כהאי גונא שרי לקרות כנגדה, משום דגדולה חשיבא מובדלת מקטנה, ורשות אחרת היא דאף במונחת כנגד הפתח לא בעינן הרחקה. א"ה מהתם ודאי איפכא משמע דלא בעינן כותל שלמה דווקא. 
והא דכה"ג בקטנה אסור משום שהוא כקרן זוית של גדולה, וכרשות אחת חשיבא לגבה, משו"ה כי מנחא צואה בגדולה כנגד הפתח בעיא הרחקת ד' אמות, דלא שרי לקרות בצדה, אבל במונחת בצד הגפופים ודאי מותר לקרות בקטנה, אף בלא שום הרחקה, כיון דמ"מ יש הפסקת מחיצה בין הצואה ובין הקורא, דלא גרע ממכוסה בכלי. וזה ברור מאד. ע"ש בסי' ע"ט ותדע דאדרבה משם יש ראיה לסתור. 
ומה שכתב עוד וכ"מ בתר"י כו' דלא פריך אמאי פליגי רבנן ארשב"ג אע"כ טעמייהו דאינה חוצצת מכותל לכותל וידוע דקיי"ל כרבנן. גם בזו דבריו תמוהין דבתר"י לא משמע ולא מידי, דאדרבה ל"ק ליה, אלא דלא מייתי הרי"ף בעיא זו לכל הפירושים כדי לפסוק בה הלכה. 
ומה שדייק מג"א מאי טעמייהו דרבנן דפליגי כו'. לאו דיוקא הוא כלל. ותירוצו משום דאינה חוצצת מכותל לכותל, אי אפשר לשמעו, דהיכי שמע לה ת"ק מדרשב"ג הא מטה סתמא קאמרי ת"ק ורשב"ג, הא ודאי לאו מילתא היא. 
אלא ה"ט דפליג משום דבמטה סתמא איירי, דאינה גבוהה עשרה (ותדע מבעיא דר"י) אהא קאמר בין לפני המטה בין לאחר המטה צריך הרחקה. ורשב"ג פליג עליה, דאפילו בכה"ג לא צריך הרחקה וחוצצת. וקבעי לה ר"י אליבא דרשב"ג (או כפרש"י אתחת המטה) דבכ"מ הלכה כמותו, אי סבר לגמרי בכל גוונא חוצצת. וא"נ אליבא דת"ק קבעי לה אי ס"ל בכל גוונא לאחר המטה נמי בעיא הרחקה, וקפשיט ליה דלא בכל גוונא קאמר אלא במחיצה עשרה כ"ע מודו דרשות אחריתא היא. 
ובין הכי או הכי ליכא למשמע מינה, דלבעי מחיצה על פני כל הבית. הא ודאי ליכא דסליק אדעתיה. וכמדומה דממטה דלענין בדיקת חמץ אתו עלה (ואי הכי, רשב"ג הוא, דסבר לה התם נמי מחיצה שלמה בעינן). אבל באמת שבוש הוא, שאין ענין בדיקת חמץ לכאן, דהתם ודאי כי לא מפסקא על פני כל הבית מאי מהניא, דהא מ"מ משכח ליה לחמץ באידך גיסא. משא"כ כי איכא מחיצה גבוהה עשרה בפני צואה (דפסקינן דלא כרשב"א) הרי היא כמכוסה וקבורה, ועדיף ודאי מכסוי כלי. זה ברור דהויא מחיצה מעליא אפילו אינה שלמה על פני כל הבית רק כשמפסקת על פני הצואה. 
והלכתא רבתא לכמה מילי, לענין בית שיש בו ס"ת לשמש מטתו, וכן במחיצה שלפני הנר לענין ת"ה. דסגי במחיצת עשרה אף על פי שאינה חולקת כל החדר. 
ואפילו למאי דס"ד דבמג"א לא כיוון יפה, דמנ"ל לאחמורי במידי דרבנן, הא ודאי הלכה כמאן דמקל, וכדפסק נמי גאון בהדיא, ולהרב"י אליבא דרי"ף נמי. ומאי דמשמע להו לאחרונים דרבנן הוא ורבים דפליגי עליה דרשב"ג, ליתא, דר' זכאי לחוד הוא דקאמר לה ברישא. ותו לא מידי. 

מור וקציעה סימן פח 
================== 
[עח ב] שם [ד"ה ואהא]. אסור דהכי אמרינן. כצ"ל. 

שם. ומי רגלים נמי שרי דמאי שנא וא"א לומר כן. כצ"ל. 

שם. ק"ש חמור משאר ד"ת לענין ריח רע שאין לו עיקר. כצ"ל. 

דף מ"ה ע"א. והרמב"ם בסוף הל' ק"ש נתן טעם לדבר היאך היה כח לריב"ב לבטל תקנת עזרא. הטעם ההוא הביאו הרב"י להלן בסוף עמוד זה. ואני אומר בלשון זה, עזרא לדורו תקן שהיו גבורי כח ועמדו בתקנתו כל זמן שיכלו רוב צבור לעמוד בה. אח"כ בירידת הדורות בימי האמוראים שירדה חולשה לעולם הוכרחו לבטלה, כדי שלא תצא ממנה קולא שיבואו להתבטל מק"ש ומתורה ומתפלה בשביל כך. על כן ממילא בטלה לה, דגזירה שאין רוב הצבור יכולין [לעמוד] בה מעצמה היא בטלה, כדילפינן [הוריות ג, ב] מקרא [מלאכי ג, ט] במארה כו', ועזרא גופיה אדעתא דהכי לא גזר. ועיין לחם שמים ריש פ"ה דמעשר שני. 

[עט א] שם בסופו [ד"ה ומ"ש רבינו]. בד"א בבריא או בחולה שבעל. צ"ע אי איתא הכא נמי להא דר' יוסי דפ"ח דמקואות [מ"ד], דכשיטיל המים (טהור) [טמא], וצריך להמתין מלטבול עד שיטיל בחולה וכן בזקן, והיכי דמי שאינו זקן, כל שעומד על רגלו אחת וחולץ מנעלו ונועל מנעלו. והלכה כר"י דנימוקו עמו. 
או דילמא הכא אפילו ת"ק מודה, דלא פליג אלא ברואה קרי, לא במשמש מטתו, או דלמא אפכא. 
ותו איכא למימר (אפילו תימא דלא שנא) מ"מ הכא ליכא לפלוגי בהכי כיון דלא משום טומאה קטביל, אלא שלא יהא מצוי אצל אשתו, להכי בכל גוונא סלקא ליה טבילותא לד"ה. 

ע"ב. קפסיק ותני רבא הלכתא לומר. (כצ"ל תיבת מאי נמחק) כו' בחולה המרגיל ובריא לאונסו לא צריך. כצ"ל. 

שם. החולה שנפלו. צ"ל. 

שם. להכנס במקדש בעינן. צ"ל. 

שם [ד"ה ותשעה]. משלשה כלים לפחות. נ"ל טעות כי ראוי להיות לכל היותר. 

שם בסופו. כתב בהג"מ פ"ד בשם ראבי"ה הנשים נהגו כו' בעת נדותן שאין הולכות לבה"כ כו' וכל המחמיר (תבוא עליו ברכה) [בה מאריכין ימיו ושנותיו]. עכ"ל. לא ידענא מאי דיוקיה ומהיכא. ואפשר דכוונתו אהא דאיתא התם בשמעתא דבעל קרי חד גירסא אליבא דר"י הסנדלר משמיה דר"ע אל יכנס לבה"מ כל עיקר, וכי הדר מייתי תלמודא הא דר"י שכל המחמיר בה מאריכין לו ימיו, אדלעיל קאי דמאן דמחמיר עביד ככולהו תנאי דלעיל לחומרא, ואף על גב דאיפסיקא הילכתא דבטלוה לטבילותא, מ"מ מאן דמחמיר שפיר  עבד. 
ועכ"ז תמוה בעיני דבר זה, דהא אפילו מאן דמחמיר ומחייב טבילה בב"ק, לא מחמיר אלא בטומאת קרי גרידא, ולחד תנא אפילו אליבא דעזרא ליתא לתקנתא אפילו במשמשת שראתה נדה. כ"ש לדידן השתא מנ"ל לאחמורי בה בנדה גרידא דלא אשכחן לה לגמרי בתלמודא, לא מתקנתא ולא ממנהגא. ובהדיא אמרינן כל הטמאין קורין בתורה דלא גזור עלייהו כלל. וכיון דלא שייכי בהך תקנה לגמרי אפילו מקמי דבטלוה לטבילותא מנלן לאחמורי בהו האידנא בכניסה לבה"כ, דודאי קיל טפי מתפלה עצמה. כדמשמע נמי מהא דאייתינן לעיל דר"י הסנדלר יחידאה הוא דקאמר לה, וליכא דסבר כוותיה. ותו מי חמירא ממצורע, שהוא חמור שבטמאין מחמת עצמן. ותנן בפי"ג מנגעים [מי"ב] נכנס לבה"כ, ומה שעושין לו מחיצה טעמא כי היכא דלא לטמו ביה אינשי, הא לא"ה לא. ותו אי הכי אף בתפלה תאסרנה, כמאן דמחמיר בב"ק, ולא כל שכן הוא כמש"ל. 
ואף על גב דבאמת כתוב כן בהגהת הש"ע [סעיף א], שלא תתפלל ג"כ, לא ידענא זו מניין  לו, שהרי בלשון הג"מ המועתק כאן (שכנראה ממנו יצא לו להרמ"א הגהה זו) לא הוזכר שלא תתפללנה, אדרבה כתבו שאין עומדות בתפלה בפני חברותיהן, וזה רק סלסול בעלמא, מ"מ משמע מיהא דישנן בתפלה בפני עצמן לבדנה. 
ולא פטר אותן מתפלה וברכות שהן חייבות בהן ובהדיא מוכח ממתני' דס"פ מי שמתו דאפי' מקמי דבטלוה לטבילותא, ואף למאן דמחמיר ומצריך טבילה לנדה משמשת משום קרי, דאפ"ה חייבת להתפלל אף בנדותה, וכמ"ש הרי"ף בפירוש. וזה פשוט דמשו"ה אצרכה ת"ק טבילה, כדי שתוכשר לתפלה. זו ראיה נצחת וברורה. ותדע עוד, שהרי רוב הפוסקים סוברים דנדה מברכת על הטבילה עובר לעשייתה כדין ברכת כל המצות. ואף ר"י בעל התו' לא אמר, רק שאין לגעור בנשים המברכות אחר טבילתן. ומשום לא פלוג. 
ושמא לא נתכוין הרב בעל הג"ה הנז' לפטרן מתפלה וברכה, אלא בשעה ששופעת והדמים שותתין ממנה. משום דההיא שעתא ודאי מאיסא טפי, ודמי לטינוף. ובעינן והיה מחניך קדוש וליכא, ואזיל נמי לטעמיה, דס"ל אפילו קרי דינו כצואה. והכי נמי דם זיבות דאתי. ממקום הטינופת, אבל שלא בשעת הגרת דמיה דילמא מודה דשרי, ומחייבא בתפלה, ופשיטא דחייבת בברכת המזון וכן הלכה. וכן יכולה לקוץ חלתה ולברך עליה עודה נדה. 

מור וקציעה סימן פט 
================== 
[עט ב] ע"ג [ד"ה זמן]. ור"י כתב זמן תפלה משיכיר כו' (הוא בספר אדם וחוה נתיב ג' ח"ג) אחר הנץ החמה מיד כך פשוט בפ"ק דברכות ועוד פשוט בפרק ת"ה. כצ"ל. 

[פ א] ע"ד בראשו. חוזר ומשלימה כל הלילה הו"ל למימר. עכ"ל. וצ"ל דס"ל להרשב"א שתפלת תשלומין אינה משתלמת אלא בהתחלת זמן התפלה הסמוכה תיכף אחר תפלה העיקרית. משו"ה לדידיה לא תנא טעה ולא התפלל מנחה, משלימה כל הלילה. וק"ל. או דילמא, אף על גב דמצי לשלומי כל הלילה, מ"מ דווקא בדצלי של ערבית נמי בההיא  שעתא, דנגה ליה ומצלי של ערבית לפניה, לפי שאינה נפרעת אלא סמוכה אחר תפלה העיקרית, דהא שמעינן ממאי דתלי התשלומין בתפלה שלאחריה. ואף על פי שאין ההכרח חזק, ונקל לדחותו, כמ"ש בס"ד לקמן סי' ק"ח, מ"מ לענין הך דינא דלא לצלי בתר חצות, ליכא נפקותא, דודאי הכי הוא, כמ"ש שם. וכ"כ הרב במג"א ז"ל כאן [ס"ק ה], ודבריו מכוונים. ומ"ש הר"ב ט"ז ז"ל [ס"ק א] נ"ל שאינו מכוון לגמרי, ופשיטא דלא עבדינן כוותיה להתפלל אחר חצות קודם שיתפלל מנחה, דודאי ראשונה לא עלתה לו, עמ"ש סימן רל"ד. וצ"ע. 

שם [ד"ה וכיון] וכתב עוד באורחות חיים (כצ"ל) כו' נראה שמכאן יצא להם. ר"ל מתוך דברי הראב"ד. 

שם. כיון שקבל עליו עול מלכות שמים בברכות אין לחוש כל כך. ע"כ. קצת קשה אי הכי מאי מותיב ר"ש בפרקים שואל כו', דילמא התם היינו טעמא שכבר התחיל לקבל עליו מלכות שמים, ומאי דוחקיה דר"א לאוקמה במשכים לפתחו, ומנלן לומר דווקא התחלת ברכות י"ח בעינן. 

[פ ב] שם [ד"ה ומ"ש בשם]. ונ"ל הטעם שהיה כח ביד חכמים לשנות הפסוק כו' אינו מדאורייתא אלא חכמים אסרוהו. עכ"ל. ואף על גב דילפינן ליה נמי מדכתב באורייתא לא תאכלו על הדם ס"ל דאסמכתא היא, כדמשמע נמי מלישנא דהר"י דלקמן, אף על  גב דהר"י מחמיר בה מה"ט לענין הפסקה, מ"מ עיקרו אינו אלא מדבריהם, ולחז"ל הדבר מסור. אי נמי י"ל אפילו את"ל דיש לו עיקר מן התורה, מקרא דלא תאכלו, מ"מ מדאצטריך נמי ילפותא מדברי קבלה דכתיב גויך, אי ס"ד קרא כדכתיב בעינן אכילה ממש שהיא דרך גאוה, הא תו למה לי, מלא תאכלו נפקא, אלא ע"כ לאתויי טעימה דכוותה. ואי ס"ד כל טעימה בכלל נאסרה, אף שתיית מים, משום דנפשו של אדם שבעה ממנה, והוי נמי דרך גאה, אי הכי מאי אהני ילפותא דלא תאכלו, כיון דמאחרי גויך אתיא כולא מילתא לאסורא, הא אין לך לומר אלא שהוא כעין מיעוט אחר מיעוט שאינו אלא לרבות, וכי מרבינן דומיא דאכילה מרבינן, ואסמכוה נמי אקרא דגויך, דהשתא בהכרח צריך לשנות הפסוק למעוטי מאי דלא דרך גאוה והיינו מים בלבד, אבל שאר שתייה הויא בכלל אכילה (כדילפינן ממעשר שני) דלהכי אצטריכו תרוייהו ודוק. על כן איני רואה הכרח לומר שלא נאסר אלא מדברי חכמים, אלא דלאו גמור לא הוי, כיון דילפינן מניה דרשות טובא, והו"ל לאו שבכללות שאין לוקין עליו, מ"מ עיקרו דבר תורה נאסר שלא לאכול לשבוע קודם תפלה, אם לא האנוס. וא"ת הא תפלה גופה דרבנן, לא היא, עיקרה דאורייתא מלעבדו בכל לבבכם אלא שהשלש תפלות ומטבע שלהן וזמניהן מד"ס. 

[פא א] דף מ"ו ע"א סוף העמוד בב"י [ד"ה אף על פי] וע"י בורגנין. אף על גב דבפרק לולב הגזול דייק תלמודא כה"ג בי"ט מי שרי ולא מסיק אדעתיה כי הני שינויי דרשב"א, ע"ש בתו' ומ"ש שם בס"ד. 

ע"ב. ומשקלא מילתא כו'. ר"ל והדבר שקול ומסתברא דת"ק עדיפא. עמש"ל ס"ס ס"ט בס"ד. 

מור וקציעה סימן צ 
================= 
בטור. טוב לו לכוין בשעה שהצבור מתפללין בה דכתיב ואני תפלתי וגו'. עכ"ל. נ"ל לפרש דדיוקא מהכא, מדקאמר דוד ואני (דמיותר) תפלתי, ר"ל כשאני מתפלל תפלתי לבדי יחיד, אף על פי שאינו דבר מחויב שיהא עת רצון עכשיו כי אם בצבור, מ"מ  אבקש שתקובל תפלתי, כי מ"מ לך ה' עת רצון, בידך ורשותך תמיד להעתר לי אף שלא עם הצבור, שהם אינם צריכים לבקש על זה ביחוד, כי הן אל כביר לא ימאס, אבל אני לתפלתי היחידית צריך אני להתפלל על שיהא עת רצון בעת שליטת מידת הדין כגון במנחה. ז"ש אלהים (מדת הדין) ברב (עם הדרת מלך) חסדך (נמצא תמיד כלול בשם הגבורה) ויועיל לי ג"כ מה שאני מתפלל בשעה שהצבור מתפללין שתענני מ"מ באמת (היינו מדת רחמים. אם אינני ראוי לחסד כרבים) ישעך. 

ע"ב בב"י [ד"ה המתפלל]. וכתב ה"ר מנוח שאם כוונתו להשמיע לצבור כו' מותר. עכ"ל. יש לי זכר ראיה לדבר ממרע"ה שעלה אל ראש הגבעה להתפלל, כדאיתא סוף פרק ג' דראש השנה [כט א], וכמ"ש בלח"ש שם. 

[פא ב] שם [ד"ה ומה]. דליכא בטול (אינו) מותר. כצ"ל. 

ע"ג בראשו [ד"ה ולא יתפלל]. וי"ל דהתם מיירי בהר המוריה. עכ"ל. כתב בט"ז [ס"ק ב] ולא היה מקום פרוץ אף על פי שנקרא שדה. ולענ"ד א"צ לומר כן, אלא אף  על פי שהיה שדה ממש מ"מ לא דמי לשדה, דהמקום גורם אימה והכנעה מחמת קדושה יתירה שבו. ושוב מצאתי קושיא זו ברעיא מהימנא פרשת בשלח ע"ש (דף ס' ע"א מח"ב). 
ועל דרך הדרש יש לומר דהיינו דאמרינן [פסחים פח, א] לא כאברהם כו' ולא כיצחק שקראו שדה אלא כיעקב שקראו בית שנאמר אל בית אלהי יעקב. א"כ אה"נ דלא שפיר דמי לאנש אחרינא דאפילו תפלת אבות העולם לא היתה רצויה כל כך, בעוד שהיה המקום קרוי שדה, ואף על גב דרב גוברייהו ולא בזה את תפלתם, ומשו"ה חציף מאן דמצלי בשדה, דחושב לדמות עצמו ליצחק אבינו, שזכותו הגדולה הועילה שנתקבלה תפלתו בשדה, ואעפ"כ לא היתה מקובלת כשל יעקב שקראה בית. הרי אדרבה משם ראיה וסמך רב ועצום לדבר זה, שאמרו [ברכות לד, ב] חצוף מאן דמצלי בבקתא, שכן מצינו שהקפיד הקדוש ברוך הוא אף  במקום הקדוש ורק על השם בלבד, עאכ"ו בפועל ממש ובמקום שאינו קדוש. ונכון הדבר בעזה"י. 

שם. ותימה דלתירוץ הב' כו'. פשוט דלק"מ, לדידי משמע דלאו ה"ט דהתו' דנקטו בני אדם עוברי דרכים, אלא משמע להו דלא מקרי חצוף משו"ה, אלא כשעושה כן בפני בני אדם. שוב מצאתי גם כן לאחרונים. 

שם [ד"ה ולא אחורי]. אלא שאינו נקרא רשע גמור כיון שעומד בבית הכנסת. ע"כ. איברא לדידי הא מגרע גרע דרשע חציף נמי הוי. 

שם. ונמצא שהוא מתפלל כלפי מערב וכל הקהל כלפי מזרח לית לן בה כו' והביא ראיה כו' היה עומד אחורי בית הכפורת כו'. במ"כ לא דמי, התם בית הכפורת ודאי מקום שכינה, אבל כותל מזרח בה"כ שלנו לאו איהו מקום שכינה דווקא. 

[פב א] שם. שהסכימו בו התו' ושכתבו ה"ר יונה. כצ"ל. 

שם. דא"כ הוה כדו בר לאחד מן הפרושים (אלא) יהפוך פניו. כצ"ל. 

שם. וזה לשון א"ח בשם רבינו האי. כצ"ל. 

שם. שאם התפלל למזרח העזרה אחוריו לב"ה. כצ"ל. 

שם בסא"ח. ופנוי מכל סביביו. נ"ל שכצ"ל. 

[פב ב] בטור. וכשיצא ממנה אסור לרוץ. כתב במג"א [ס"ק כו] שהיוצא על מנת לחזור מותר ומצוה לרוץ. ונ"ל דמ"מ לא ירוץ בעודו בבית הכנסת, כדכתיב במג"א [ס"ק כד] גבי כניסה, כ"ש ליציאה, אף על גב דממהר שלא יתבטל משמיעת קדושה או קדיש  ובזה נצול מהחשש שכתב בעל לחם חמודות. ואחר שיצא מבית הכנסת נראה ודאי שמצוה לרוץ, כדי לחזור מהרה. ונ"ל שלכל דבר מצוה יש לרוץ, דכתיב [תהלים קיט, לב] דרך פקודך ארוץ, ואין לחוש למאור עיניו, והשומר מצוה לא ידע דבר רע. 

[פג א] דף מ"ז ע"א בב"י. תרץ ה"ר יונה. צ"ל. 

שם. אבל מי שלומד בביתו כו' ותורתו אומנותו כו' וטוב לו שיתפלל יחידי. עכ"ל. ודבר זה מילתא דפשיטא היא דאפי' מתפלה מפטר מי שתורתו אומנותו, כדאיתא, ורב יהודה נמי לא הוי מצלי אלא מתלתין לתלתין יומין. לכן צ"ע בהר"י מאי קמ"ל, ושמא סובר הר"י שיש חלוק בין תורתן אומנותן דידהו ודידן. 

שם [ד"ה ומ"ש ואי]. אין להקפיד אם יושב פעמים בזוית זו כו'. מלשונו זה יש לי להבין דעתו וסברתו של הר"י, דסמך אההיא דר"ע כשהיה מתפלל בינו לבין עצמו, אדם מניחו בזוית זו כו', וקשיא ליה היאך לא קבע מקום לתפלתו, אלא ודאי כה"ג לית לן בה. כך נ"ל חיליה דהר"י. אבל אין משם הכרח, דר"ע שאני שמתוך טרדת כוונתו ומחשבתו המשוטטת בעולם העליון בעת תפלתו היה עוזב מקומו בלי כונה והשגחה אלא מרוב כריעות והשתחויות, מ"מ בהתחלת תפלתו אף הוא היה מתכוין ודאי להתפלל במקום מיוחד וקבוע דווקא. זה פשוט. 

[פג ב] ע"ב [ד"ה וכתב הר' דוד]. שרחבה ארבעה וגבהה עשרה. צ"ל. 

בטור. אלא יכנס שעור שני פתחים. איתא בגמרא [ברכות מז, א] דמכבדין בפתח בית הכנסת כיון דראוי למזוזה. מ"מ נ"ל פשוט דביציאה ממנו ליכא משום כבוד, דהמתאחר מלצאת מבית הכנסת מכובד יותר, שמכבד מקום כפות רגלי שכינה, והממהר לצאת ממנו קורא אני עליו [משלי יד, ב] ונלוז דרכיו בוזהו, שנראה עליו כמשוי, דהיינו טעמא דשיעור ב' פתחים, לחד פירושא. 

שם [ד"ה ומ"ש רבינו]. וראיה טובה היא. תמיהא לי מאי צריך לדיוקא והא בהדיא איתא בתלמודא דידן [ברכות כז, ב] דר' ירמיה בר אבא הוה מצלי אחוריה דרב. ומ"מ לפי' רש"י שם אפשר לומר דלא מוכח מידי, דוק שם היטב. וא"כ לפ"ז גם הראיה איננה טובה, דאפשר לפרש כמו כן מ"ש שאסור אחורי רבו, אפילו אינו עומד ממש נגדו בשוה, פנים מול עורף, אלא אפילו רחוק מעט מכנגדו אסור. ודוק מנה דבאינש אחרינא כה"ג הוא דשרי דליכא חציצה אבל במפסיק בינו ובין הקיר לעולם אימא לך דאסור. וק"ל. 

ע"ג בראשו. אם היה עומד בתפלה והשתין תינוק נראה שיצא מבית הכנסת. עכ"ל. נראה פשוט שאין דברים הללו אמורים, וכן מעשה דרש"י דבסמוך, אלא ביחיד העומד בתפלה, אבל אם אירע שהשתין תינוק בבית הכנסת בשעת חזרת הש"ץ התפלה, ואין החזן יודע אין מחויבין להשתיקו, כיון דלא אסרה תורה אלא כנגד העמוד, ומפני כבוד צבור, ראוי להעמיד הדבר על דין תורה, שאין הגון שתהא תפלתם נפסקת. וגם מאחר שהחזן אינו יודע מזה הרי זה דומה קצת כמכוסה אצלו. 
ועכ"פ ראוי להקל בכך מק"ו מכהן שבאוהל המת, וכה"ג לעיל בהל' ציצית (סימן י"ג) שחששו לכבודן של בריות, לדחות לאו דבל תסור, כ"ש לכבוד שמים, שהוא כבודן של צבור. כך נלע"ד. ועיין לעיל סי' ע"ח בב"י ודוק. ואצ"ל שאם אירע כן ברחוק מהחזן, אף על פי שא"א שלא יהא בתוך ד' אמותיו של אחד מהצבור, שאין לחוש להשתיק הש"ץ ולהפסיקו בתפלתו, אף למ"ש הרב בד"מ, ובהגה לעיל ריש סי' ע"ט, דאיהו דייק משו"ה וכתב דינו בצואה, משא"כ במי רגלים כה"ג פשיטא דלית דחש לה, שאפילו יענו הצבור אמן וישכחו להרחיק ממקום המי רגלים אין בכך כלום, ומי שיזכור ירחיק עצמו. 

מור וקציעה סימן צא 
================== 
שם [ד"ה ומ"ש רבינו]. כתב הר"מ שאינו אסור לילך בגלוי הראש. עיין דרכי משה לעיל סי' ב' [ס"ק ב] ומ"ש בס"ד סי' ח'. 

[פד. ב"י] וכתוב בת"ה כו' אבל הנחת יד על הראש לא חשיב כסוי כו' חד גוף אינון. עכ"ל. והכי משמע קצת בגמרא ריש פרק ב' דזבחים (דף י"ט ע"א). 

שם בסוף העמוד. וכתב הרמב"ם לא יעמוד כו' נראה מדבריו שאם דרך אנשי המקום לעמוד יחפים שרי. עכ"ל. לקמן בסי' צ"ב אכתוב בס"ד סמך לדעתו זו מדברי הר"ם ז"ל עצמו. 

שם. אסור להתפלל בלא מנעלים דאמרינן בחגיגה לאו אורח ארעא. עכ"ל. ויש להביא עוד ראיה לאסור מהא דאיתא פרק ערבי פסחים [פסחים קיג, ב] ג' הקדוש ברוך  הוא שונאן מי שאין לו מנעלים ברגליו. א"כ מאחר שהוא שנוי בעיני המקום אפילו שלא בשעת התפלה מכל שכן בתפלה. ויקשה מזה על פסקו של הרב"י, דמהתם משמע לכאורה דודאי בטלה דעתייהו דבני ערב שהרי בפירוש אמרו עליהן ועל כיוצא בהן שאין משוקץ ומתועב יותר מהן. ומ"מ יש לומר דאדרבה בתפלה טפי עדיף בלי מנעלים כדי להראות הכנעה מאחר דאורחייהו בהכי, אף על גב דבטלה דעתייהו כולי יומא, היינו דוקא לרוץ ברחובות  ושווקים יחף, שאינו נצול מן המכשולים, ועל חייו אינו חש לכן הוא שנוי למעלה, אבל כשעומד בתפלה במקום אחד ודרך הכנעה מסתברא דשפיר דמי. ומה שאמרו לאו אורח ארעא, לא אמרו אלא בכרעא, ואין זו ראיה שלא לעמוד בתפלה יחף. 
ותדע דע"כ הכי הוא, דהרי כהנים בעבודתן היו יחפי רגל. וכן מצינו במקרא כמה פעמים בכל מקום ששכינה שם צריך להיות יחף רגל, כמ"ש [שמות ג, ה; יהושע ה, טו] של נעליך וגו' כמה פעמים, הרי דאורחא בהכי קמי שכינה, אלא שיש לומר משה ויהושע נשארו להם אנפילאות ברגליהם, אבל מכהנים בעבודתן ראיה שאין עליה תשובה, דתפלה דומיא דעבודה. על כן ודאי נכון לנו לעשות כן. ואין להביא ראיה מההיא [שבת י, א] דרבא רמי פוזמקי ומצלי, דרבא מדת חסידות נהג כדאיתא תו התם כי איכא שלמא בעלמא כו', ואין זו ראיה לחייב בה כל אדם, אלא לת"ח המדקדק במעשיו, אבל לא לאסור העמידה יחף בתפלה לכל אדם. ולא הבנתי לכאורה מ"ש תו' שם [ד"ה רמי] מכאן יש להוכיח שאין להתפלל יחף אלא בט"ב ויו"כ, דאי ס"ד איסורא הוא ביו"כ מיהא נמי לתסר משום הכון כמו שמצוה לכבדו ג"כ בכסות נקייה. וכמדומה שהתו' קורין יחף למי שאין לו מנעלים ברגליו אף על פי  שיש לו אנפילאות ובתי רגלים של בגד, ואי הכי לא ידענא אמאי אסור כולי שתא כה"ג. ואין נראה שיש במנעלים משום הכון (אף על פי שאין דרך לעמוד כך לפני השרים בארצות  הערלים) ופוזמקי לאו מנעלים נינהו (עם שלפ"ד הר"מ ניחא וק"ל), אבל יותר נראה דהתו' ס"ל דבתי שוקיים נמי מנעל מיקרו ואסורים ביו"כ וט"ב, כמ"ד התם דצריך לילך יחף ממש. 
ועוד ראיה ממשנה שלמה פ"ד מ"ח דמגלה, האומר איני עובר לפני התיבה בסנדל, אף יחף לא יעבור, ש"מ מיהת בהדיא דלכ"ע שפיר דמי, והיינו מטעמי דאמרן. והשתא אתי שפיר הא דכתב הטור לקמן סי' צ"ח שלא יחוץ דבר בינו לקרקע, שתמהו עליו, וממילא מתישב דטעם גדול יש בדבר, ומיירי היכא דנהוג כדאיירי הר"מ ז"ל, ומשמע ליה דנכון הדבר, אלא דלא נהוג עלמא האידנא. וי"ל ג"כ סמך מזו המשנה עצמה, שהרי בפירוש שנינו האומר בסנדל איני עובר, מכלל דבמקום שנהגו בו צריך דווקא לעבור בו. ועכ"פ חלוץ מנעל וסנדל לא מבעיא דשרי לצלויי אלא דהכי ודאי עדיף, דהרי אסור להכנס בהם להר הבית, וכן בכל מקום קדוש ככתוב בכמה מקומות של נעליך כמש"ל, וכן ראוי לעשות בבה"כ, ובלבד שלא יהיו יחפים היכא דלא נהוג. והיכא דנהוג אפילו יחפים, רק שיהא כל הרגל עד העקב מכוסה ומלובש במכנסים או בפוזמקי אלא רק כף הרגל בלבד יהא ערום דומיא דכהנים. 

בט"ז העתיק מהזוהר שלא להתפלל בעינים פתוחות. עמ"ש לקמן סימן צ"ה בס"ד. 

ע"ד בב"י. דאורחייהו לגלויי כרעייהו קמי מרייהו. והיינו משום דמרייהו נמי אינהו גופייהו בכפרים, הם יחפי רגל, מחמת חום האקלים ההוא אורחייהו בהכי. וכן ראיתי בספריהם. 

מור וקציעה סימן צב 
================== 
בטור. היה צריך לנקביו. פשוט דאף קטנים בכלל נקביו, אף על גב דבדיעבד לא הדר, כדכתב במג"א [ס"ק א], וע"ל סי' ת"ו. 

שם. ואם בשעת ק"ש וברכותיה נתעורר בין לקטנים כו'. ויכול להעמיד על עצמו קורא כדרכו. עכ"ל. עמ"ש בד"מ וכבר כתבתי מזה לעיל סוף סימן ג'. 

וכתב עוד בד"מ ובהג"ה [סעיף א] וכל הנצרך לנקביו אסור אפי' בד"ת. עכ"ל. וקשיא לי דהא [יבמות סב, ב] כמה סבי איעקור מפרקיה דרב הונא, ורבא דאנסי ליה רבנן בעדניה [שבת לג, א]. אולי יש לחלק בזה בין קטנים לגדולים כמו שכתבתי שם. 

[פה. בראשו] דף מח ע"א. כתב הראב"ד לא ידעתי רגליו למה. עכ"ל. על פי מ"ש הרב"י לעיל סימן צ"א בדעת הר"מ ז"ל דבמקום שרגילין לילך יחף בפני הגדולים מותר להתפלל יחף, ואפשר מצוה נמי הוי לדעתו ז"ל כמו שכתבתי שם בס"ד, א"כ יש טעם לשבח, שלפ"ז ודאי צריך שישמור רגליו שיהיו נקיים כשיעמוד לפני המלך שלא ימאס לפניו, וצריך עכ"פ לרחצם פעם אחת ביום, ויתכן יותר בשחר כשקם ממטתו שיש בהן מהזיעה ולכלוך, כמו שרוחץ אז ג"כ פניו ופיו מהאי טעמא, וכן מצינו בתורה שהוא דרך כבוד כמ"ש [בראשית יח, ד - יט, ב] במלאכים, וביחוד לבאים מן הדרך שרגליהם מלוכלכים בטיט ואבק. 

שם בסופו [ד"ה כתוב בתשובה]. לפי שיש שם מלמולי זיעה וכן מחכך בראש. עכ"ל. בד"מ ובהגה [סעיף ז] כתוב וכן צואת האוזן והאף אסור ליגע בהן בתפלתו. עכ"ד. ואף על גב דבודאי מסברא נכון הדבר להזהר לכתחלה, כיון דמאיסי. מ"מ איסורא לא ידענא, דהא לית בהו ריח רע, וכל איסור צואה אינו אלא משום ריח רע שבה, ולכן כשיבשה כל צרכה שאין בה ריח מותר לקרות ולהתפלל כנגדה אף על גב דמאיסא (ואף בנגיעה משמע דליכא איסורא מאחר שהיא כעפרא. ואפשר דשרי אפילו לנקות עצמו בה מהלכלוך, שהרי אמרו מנקין בעפר, מ"מ ודאי לכתחלה נ"ל דלא שפיר דמי ליגע בה, דלא דמיא ממש לעפר. וה"ה בכל לכלוך, אפילו טיט ורבב הדבוק בידיו, ראוי להסיר ולנקות בשעת תפלה אף על פי שלא מצינו בפירוש שהצריכו לכך). 
ואפילו בש"ז רצה במג"א להקל (עיין לעיל סימן ע"ו [ס"ק ז]) אף על גב דמאיס טובא, כל שכן הני ליחות דאורחייהו דאנשי בהכי ולא מיגנו כולי האי. ואי משום דצואה מיקרו, הא אית להו שם ליווי, צואה סתמא לא איקרו, לכן בודאי אינן נכללין בדין הצואה. ונ"ל פשוט שלא נפסלו הידים אם נגעו בליחת החוטם בדרך השלכתה, כיון דאורחיהו בהכי ולא קפדי עלה אינשי כולי האי, א"צ להפסיק בתפלתו לחזר אחר מים לנקותן ממנה. אבל אם נגעו בצואת האוזן נ"ל דיש לחוש להצריכן נטילה לתפלה, ולא משום דשם צואה קגרים כנזכר, אלא דלא גרע מנגע במקום המכוסה שיש שם מלמולי זיעה, דמיקרי מקום הטנופת, כ"ש בצואה דאוזן דאיכא תרתי ומאיסא טובא (ודווקא כשהיא רכה ולחה, אבל יבשה ודאי לא חמירא מצואה ממש), משא"כ בחוטם דמיגלי, והוה כזיעה דפנים ושאר מקומות המגולים וכרוק הפה שאינו פוסל הידים כדלקמן סימן צ"ז. 

שם בסוף עמוד [ד"ה כתב הכלבו]. ובצוארו עד החזה. נראה שאין זה אמור אלא לבני אותן מדינות שהולכין גלויי זרוע וחזה, שאין בתי יד וצואר שבכותנותם מצומצמין על בשרם, אלא הם פתוחים תמיד שהאויר שולט בהם גם באותן מקומות כשאר איבריהם הנגלים שאין זיעה מצויה שם, וכדרך בני פולין. ובני טורקייא יותר נהוגים בכך בענין מלבושם מפני חמימות אויר ארצם אינן יכולין לסבול הידוק המלבושים בצוארם וזרועותיהם, דלדידהו ודאי הו"ל כידים ופנים. משא"כ בבני פולין שאין אויר מקומם גורם להם זה, כי אדרבה ראוים היו יותר להקפיד על כיסוי חזיהם, בפרטות להיות אויר אקלים המדינה קר ביותר, אלא רק מחמת מיעוט קפידתם במנהג לבישתם אינם משגיחים בזה, וביחוד החכמים השוקדים על הלימוד זה דרכם מחמת טרדתם על תלמודם אין לבם פונה על עסק מלבושיהם שיהיו מצומצמין על הבשר וסגורים כראוי (על דרך שמצינו בתלמוד [ערובין נד, ב] בר' אלעזר בן פדת שהיה שונה בשוק העליון וטליתו נפלה ממנו והוא לא ידע לקיים מש"ה באהבתה תשגה תמיד. אמנם עכשיו שאין למדין לש"ש, חזרו גסי רוח ובעלי יוהרא להתייהר בטלית זו של ת"ח ברמות רוחא יתירא דנקטי, לרמות העולם כאילו נתפשטו מכתונת החומר, ולא ישיגם חוש ההרגש הבטל לשעתו מחמת תגבורת העיון הנמרץ כידוע ממעשיהם) באלו יש להסתפק קצת. 
ונראה שהכל לפי מה שהוא אדם, ואיך הוא הרגלו בלבישת בגדיו, אם מקפיד על פתיחת החזה אם לאו. אמנם כגון אנו בני מדינת אשכנז שבגדינו סתומים גם מלמעלה, ומקפידים מאד על זה לכסות החזה, לא עדיף משאר מקומות מכוסים דשכיחי בהו מלמולי זיעה. איברא בזרוע עד הקובדו (שהוא עלינבוגין) נראה דלדידן נמי ליכא קפידא בהא, ולית דחש לה, אף על פי שבתי יד שבכתנותינו ג"כ מצומצמים ומכוונים מאד לסגרן כל היום, אעפ"כ אין  שם זיעה מצויה, כמו בצואר המעולף וצנוף בבגד הדוק היטב מעל הכתונת, על כן הזיעה רבה שם יותר מבשאר מקומות מכוסים, משא"כ בבתי יד כנראה לעין. ובזה מצאנו ידינו נקיים להנחת תפלין. 

מור וקציעה סימן צד 
================== 
[פה ב] בטור. יחזיר פניו למזרח כו'. עמש"ל סימן ק"ן. 

שם. היה עומד בא"י יכוין פניו כנגד ירושלים כו'. מכאן תמהתי על מה שכתוב בתקוני זהר תקון עשרים דאסור לצלאה למערב דאיהו אחור כו', והרי זה סותר תלמוד ערוך מפורש. ובלי ספק שרוב ישראל הדרים במזרח צריכין להתפלל ולהשתחוות למערב. ולכן נפלאתי ג"כ כששמעתי והוגד לי מהני דנחתין מהתם להכא שבכל בתי כנסיות שבא"י גם במקומות שהם למזרח ירושלם ארון הקודש עומד לצד מזרח, וגם פתח בית הכנסת בצדו ברוח מזרחית. וע"ל סי' ק"נ. 

[פו. ד"ה גרסינן] ע"ד בראשו ב"י. דקרינן (כצ"ל) ביה כו' כמ"ש רבינו בסימן ק"ז. כצ"ל. 

מור וקציעה סימן צה 
================== 
ע"ד. ומ"ש רבינו ירושלמי זה שעומד בתפלה צריך להשוות רגליו. עכ"ל. הרבה נדחק הרב"י ומהרי"א ז"ל בכוונת רבינו. ואין ישוב מתקבל לתמיהתם ע"פ הבנתם. ואולם גרם להם כל זה לפי שראו ז"ל להר"י ז"ל שכתב בפשיטות דהני תנאי דירושלמי פליגי לענין דינא באופן השוואת הרגלים איך הוא. 
ואעפ"כ אני הפעוט אומר שאינו מתקבל על הדעת לומר שיחלוקו תנאים בכך, שלדברי האחד נצריך לעמוד עקב בצד גודל, דהשתא לפני מלך ב"ו אין עושין כן (דודאי טפי אית לן למילף ממנהג העולם בהך מילתא, וקראי אסמכתא בעלמא) וכ"ש לפני ממ"ה הקדוש ברוך הוא  שא"א לעשות כן. ותמה על עצמך איך אפשר לעשות הכריעות בעמידה כזו, אם לא שיעקור רגלו אחת, והא ודאי לא שפיר דמי, ולכן נלע"ד דהא פשיטא דלא אפשר למיעבד הכי. 
ואיברא ליכא בינייהו דהני תנאי, אלא משמעות דורשין לחוד איכא. מר יליף דצריך להשוות הרגלים מדאשכחן במלאכים דבשעת עבודתן כתיב בהו ורגליהם רגל ישרה, והיינו דקאמר כמלאכים, טעמא אשמעינן מה טעם לכיוון הרגלים משום דכך מצינו במלאכים בעת שירתן שהיא עבודתן כנז', ובעינן למיעבד כוותייהו בעידן עבודה דידן דהיא התפלה, ומר יליף לה מכהנים דהוו מסגו עקב בצד גודל שלא היו רשאין להרחיב צעדם אלא סומכין רגליהם זה לזה ומתוך כך נראין כאחד. 
ולא בא ללמוד משם איכות ההשואה. דשם לא היה אפשר בענין אחר, שהרי על כרחם היו צריכין לילך ולעלות ע"ג המזבח, וא"א לצעוד כשהרגלים סמוכים זה אצל זה בשוה. לא מייתי מכהנים אלא לאוכוחי דבשעת עבודה היו רגליהן נראים כאלו הן אחד. וניחא למילף מנייהו משום דבני אדם הן כמונו. ואידך ס"ל שאני כהנים דצריכין לילך כן שלא תגלה ערותן על המזבח, משו"ה עדיף למגמר ממלאכים. מ"מ ליכא נפקותא במילתא, דמאן דגמר מכהנים נמי מודה דבשיווי הרגלים עדיף טפי, וכהנים נמי אי הוו מצו למיעבד הכי הוה שפיר דמי ובתפלה א"א בענין אחר כנזכר. כך נ"ל ברור בדעת רבינו הטור ולק"מ. 

ולענין תנועת הגוף אי שריא בתפלת י"ח, עמ"ש בס"ד בסולם תפלה שלנו, בית אל ימצאנו. 

[פו ב] בטור. וצריך שיכוף ראשו מעט שיהיו עיניו למטה לארץ. עכ"ל. מכאן משמע שא"צ שיהיו סגורות. וכן מוכח קצת ממה שאסור לעבור כנגד המתפללין שלא לבטל כוונתם. והכי נמי משמע לכאורה מפירש"י בטעם החלונות דבה"כ. אף על פי שעם מ"ש מהרי"א ז"ל גם זה נדחה. ועמש"ל [סימן צ"ח]. 
ותו מהא דאמרינן לקמן (סי' ק"ד) ראה שור תם פוסק ומרחיק חמשים אמה, וממועד מלא עיניו. אלא שיש לומר היינו בדיעבד, דהא ודאי אם עיניו למטה אפילו אינן עצומות ג"כ א"א לראות מרחוק, וא"כ פשיטא דלא שפיר עבד, הא על כרחין בעבר וראה משתמע. 
ונראה שנכון הוא לעצום העינים בתפלה, כמנהג המדקדקים ונימוקם עמם בזה, חדא דלא ליתי לאסתכולי במאי דלא צריך ותתבטל הכוונה, ועוד כיון שהאדם העומד בתפלה צריך לחשוב השכינה כנגדו אסור לו להביט לפניו לגמרי דמיחזי כחציפותא. ואף על גב דלענין  זה בעיניו למטה נמי סגי, מ"מ גדר הוא שלא יבוא להסתכל כלל. ונפקא מנה דלהך טעמא בתרא אפילו אין שם דבר המבטל הכוונה, כגון שמסב פניו אל הקיר ואין שום דבר חוצץ בפניו, אפ"ה אסור, וכן יש במדרש לאיסור. 
גם הט"ז הביא למעלה (בסימן צ"א) בשם הזוהר, שמחמיר בדבר מאד. ושוב מצאתי כן עוד בהקדמת מנהגי מהר"א טירנא ועיין גם בסולם הנ"ל. 

שם בב"י. צריך לסלק כל מחשבות הגוף. כצ"ל. 

דף מט ע"א. הערוך. צ"ל. 

שם [ד"ה וצריך]. אין ר"ל שיהו עיניו תלויות למעלה כל זמן התפלה כו'. זה מוכרח דהא צריך שיהיו עיניו למטה. 

מור וקציעה סימן צז 
================== 
[פז א] בב"י. גיהק נוטריקון גיו הקים. פיהק פה הקים. כצ"ל. 

שם [ד"ה ומ"ש ולא]. וזה כגירסת רש"י שהיה מניח ידו. כצ"ל. 

שם בשטה אחרונה. אלא על ידי סודר. כצ"ל. 

שם [ד"ה ואסור]. איך אפשר שהוא אסטניס מלהבליע הרוק בכסותו ואינו אסטניס מליגע בו. אין בזו תמיהא, שזו מדת כל אדם, אין אסטניס ליגע ברוק שבפיו, אבל לראותו בכסותו בזה יש אסטניסות ודאי. 

מ"ש במג"א [ס"ק א] בשם ל"ח, דלבסומי קלא שרי להניח ידו על סנטרו. יש לי להביא לו ראיה מהגרוס בן לוי. איברא לדידי חזי דלא דמי, כמ"ש בס"ד בלח"ש פ"ג דיומא. וראוי לאזור כח לבטל המנהג הרע מחזני מדינתנו המשתגעים מאד, כאילו עומדים בבית המחול, ה' הטוב יכפר בעד וימחול. וע"ל סי' נ"ג שם הרחבתי לשון ונשאתי עליהם קינה, להעביר קול הרנה, של אלה הפורטים על פי הנבול הן המה היו בעוכרינו לתת חר"ף ביד אויבינו פלילים בעמים למשל ולשנינה. 

מור וקציעה סימן צח 
================== 
[פז ב] בטור. ויחשוב כאילו שכינה כנגדו. כתבו בשם חסידים ואנשי מעשה כשמזכירים ה' בתוך התפלה נושאים עיניהם למעלה. ולי נראה שא"צ. אף על פי שיפה לישא העינים למרום תמיד כמש"ה [תהלים קכג, א] אליך נשאתי את עיני היושבי בשמים. אבל כשמזכיר את ה' בכל מקום בא לברכו ככתוב בתורה והרי שכינה כנגדו ממש, וכתוב [איכה ב, יט] שפכי [כמים] לבך נוכח פני ה'. ואף לדברי האומר [סוכה ה, א] לא ירדה שכינה למטה מעשרה, מ"מ קומת האדם גבוהה שלש אמות, שהן ח"י טפחים. ונ"ל הכוונה שאינה יורדת אלא עד ברית קודש כנגד ברכיו, ולא משם ולמטה כנגד הרגלים. ונראה דהיינו טעמא שאסור לשוח יותר מזה אלא דווקא עד כנגד הברכים (ששם סוד תפלת כל פ"ה), לא משם למטה, שאין שם גילוי שכינה, אף על פי שכבודו בכל מקום ואף בעמקי  תהום. והבן שהוא דבר הגון. 

ע"ב בטור. שיהיו לו מכנסים מיוחדים לתפלה. כצ"ל. 

שם בב"י. ומ"ש שלא יחוץ כו' איני יודע מהיכן למד כן. עכ"ל. עמ"ש לעיל (סימן צ"א). 

מור וקציעה סימן צט 
================== 
[פח א] ע"ג בסופו [ד"ה שכור]. ומשמע שהטעם לפי ששכרותן של בני ר"ג היה במשתה הרשות. עכ"ל. עיין בד"מ [ס"ק א] שכתב דבניו של ר"ג לא היו שכורים כלל, ופושעין ומזידין היו, ונסתייע מהרשב"א ובסגנון זה נתנבאו כל האחרונים, ותמהו על רבינו הרב"י שנדחק לצאת מההבנה הפשוטה ברא"ש. ובודאי דלפום ריהטא הכי מסתברא. אבל דוחקיה דהרב"י לאוקמי לבניו דר"ג בשכורים, משום דלא משמע ליה דבני ר"ג שהיו ת"ח בלי ספק יעבירו זמן ק"ש במזיד בשאט בנפש בלי שום הכרח, אלא ודאי שכורים היו. ומ"מ נתן להם הרשב"א דין מזידים מטעם אחר כמ"ש הרב"י. ואין לי ספק בזה, שהרי גם מ"ש הרשב"א לא נעלם מרבינו. 
אלא שתמוה לי על רבינו הב"י, דדחיק למשכוני נפשיה אבני ר"ג דלא לשוינהו מזידים, והלא לפי חלוקו הראשון שבית המשתה רשות היה, הוא ג"כ דוחק עצום שיהנו ת"ח מסעודת הרשות. ועוד סתם בית המשתה סעודת מצוה משמע כההיא דתנן [ערובין פב, א] מניח את החבית ואומר ה"ז לכל מי שילך לבית המשתה, וק"ל. מ"מ ודאי לא היו מזידים ח"ו. וכן נוטה לשון הרשב"א שהביא בב"י סי' רל"ה דכתב שלא היו שוגגין גמורין, הרי שעשאן שוגגין קצת, וזה שלא כדברי בעל דרכי משה. 
איברא לדידי חזי לי דלא צריכינן לכל הני שינויי דחיקי, דלא קאתו עלייהו הני גברי רברבי אלא משום דקשיא להו הילכתא דקי"ל כר"ג אהילכתא דקיי"ל כר"ע וכרשב"י שאמר משמו. ואי משו"ה לא איריא דאע"ג דקיי"ל כר"ג לגבי חכמים דאמרי עד חצות תו לא, מיהא כר"ע נמי קיימא לן, דס"ל טפי מר"ג דאפי' עד הנ"ח קשרי בשעת הדחק. וכיון דאתית להכי, כל האי שקלא וטריא טירחא שלא לצורך הוא, דודאי שכור במשתה הרשות לאו אניס מקרי, אלא דווקא בהילולא דת"ח, ובני ר"ג ודאי שלא הלכו ובאו אלא מבית המשתה דמצוה, אלא דר"ג לא ס"ל דר"ע, ולדידיה לית ליה הך סברא דאיכא אינשי דגנו, אלא עד ע"ה בלחוד, משו"ה אורי כשמעתיה. 

ע"ד. אכתי איכא למימר שבעוד שהיו שתוים שהיו עדיין ראויים. כצ"ל. 

שם. בין ישנו כו' בין היו נעורים הוו להו אנוסים. כצ"ל. 

מור וקציעה סימן קא 
================== 
[פט א] דף נ ע"א בב"י [ד"ה ומ"ש י"א]. למי נצרכה לר"י היידן ר"י. עכ"ל. פירוש דקשיא ליה, פשיטא דלא אצטריך לאשמעינן הא, דאפילו בק"ש דאורייתא סברי רבנן יצא, כ"ש בתפלה דרבנן, וקאמר דנצרכה לר"י, ושאל היידן ר"י, ר"ל איזה ר"י, הי דן ב' תיבות, משמעו הי דין, והשיב הדה ר"י דתנינן. ועיין מ"ש בס"ד בהקדמת סדור התפלה בית אל וע"ש עוד מ"ש בס"ד למה אין אנו מתפללין עכשיו בפרישת ידים לשמים. 

[פט ב] ע"ב [בראשו]. והוא שלא יהא בצבור ור' יונה שלא בצבור הוה. עכ"ל. וי"ל קצת דברי מהרי"א דס"ל דלהגביה קולו כל כך אסור אפילו שלא בצבור כל שאינו עומד לבדו, דזיל בתר טעמא משום דהוה כנביאי השקר. א"כ אף על גב דהותר כדי  לעורר כוונתו, מ"מ היכא דאיכא אחריני דשמעי קליה, דמייתי נפשיה לידי חשדא, נראה דאפילו שלא בצבור לאו שפיר דמי. והכי דייק נמי לישנא דקאמר וה"מ בינו לבין עצמו, פרט למשמיע לאחרים ואפילו בני ביתו במשמע, כנז', וגם שלא יבואו ללמוד ממנו להתפלל בקול רם בהחלט. לפ"ז נראה דשפיר קאמר מהרי"א דכה"ג הוי שייך לאסור, אי לאו דעביד הכי בכיוון כדי ללמוד לבני ביתו סדר תפלה. 

שם [ד"ה ויכול]. מפני שהצבור אינן צריכין מליץ. עכ"ל. משמע דה"ק דצרכי צבור אפילו שמתפלל אותן ביחיד אינו צריך מליץ. וזה דוחק. ואי הכי מאי כולי האי דקבעי מר"י דלא אתי לבי כנישתא ומצלי בהדי צבורא. וק"ל. 
ואפשר דהך טעמא לא ארבני צרפת קאי, אלא אחילוקו דהרי"ף דלעיל קמהדר, דמפליג בין תפלת יחיד לצבור, אלא דהלשון לא משמע כן דוק. וצ"ע בהר"י. 
ואמנם ליישב קושיית הר"י שנוהגות הנשים להתפלל בשאר לשונות, נלע"ד דהיינו טעמא דס"ל שאין לחלק בין יחיד לצבור, אלא למבינים בלה"ק, ר"ל ביודעים ובקיאים במטבע תפלה דלשון הקדש הוא דאיכא לפלוגי בהכי. אבל מי שאינו מבין מה שמדבר בלה"ק וכ"ש הלעוזות שאין יודעין אפילו לקרות ולדבר בלה"ק וכי יתבטלו מתפלה לגמרי, ואפילו יודעין לקרות ואינן מבינין ודאי טפי עדיף בלשון שמכירין ומבינין מה מתפללין דתפלה בעיא כוונה ואל"ה לא הויא תפלה. 
ודאמרינן לא ישאל אדם צרכיו בלשון ארמי, אפילו תימא ברבים עסקינן ומיירי במכיר בשניהם, ר"ל בלה"ק ובארמי. ודנקט ארמי לרבותא, אף על פי שחלק לו הכתוב כבוד בתנ"ך, כמפורש במדרש [ב"ר פע"ד, יב], שע"כ אל יהא קל בעיניך, ועוד שרוב דבורם היה בלשון ארמי, אף בא"י, וכמ"ש הרע"ב בשקלים (פ"ה מ"ג) וכ"ש לשאר לשונות. ומתני' דאלו נאמרין בלעוזות איירי. וזה ברור בעיני. ועיין לקמן סי' תר"ץ ודוק. ומחוורתא כשנויין. 
ובאמת דברי תו' ורא"ש תמוהים הם בענין זה, שיהא לשון ארמי מגונה משאר הלשונות בכלל, ומלבד שההפך נגלה כנ"ל, עוד פלא איך יצא כזאת מפה קדוש, והרי הקדיש שאין כמוהו במעלה וחשיבות נתקן בארמית. 
גם מ"ש תו' בהחלט שהמלאכים יודעין אפילו מחשבות בני אדם, לא ידענא מנ"ל בפשיטות כל כך. ולא נהירא לגמרי. כי אין יודע מחשבות אדם כי אם ה' לבדו, וכמה מקראות לעדים. 

מור וקציעה סימן קב 
================== 
ע"ג [ד"ה ומ"ש הנצבת]. אבל התו' כתבו עמך משמע בתוך ד' אמות. עכ"ל. ומש"ה לפי' התו' אפילו מלאחריו אסור, דלא ילפי מבזה. אבל הרא"ש כתב ג"כ דמלאחריו אסור, ומייתי לה מבזה. ודאי קשיא. ותירץ במג"א [ס"ק א] דצריך להרחיק ד' אמות לכל רוח בעיגולא וכו' ע"ש. ולא ידענא מאי קאמר, דהא ד' אמות לכל רוח בעגולא הם מ"ח אמות בתשבורת, וכמו שהרגיש הרב הנז' בעצמו, ואינני רואה מה שהשיב לזה. ולענ"ד נראה ליישב ע"פ דרכו ז"ל בלי שום דוחק, דנראה פשוט הטעם שאסרו דווקא ד' אמות משום דמקומו של אדם הוא ד' אמותיו כמ"ש רז"ל על הפסוק שבו איש תחתיו ועיין לקמן סימן שצ"ז דד' אמות שנותנין לאדם הוא באמצען, א"כ אין לו לאדם רק שתי אמות לכל רוח שתופסן להיות חשוב מקומו, ושתי אמות הללו לענין תפלה אית בהו משום קדושה, לכן צריך היושב להרחיק ד' אמות לא פחות ולא יותר, דכשיושב תוך ד' אמות נמצאו שתי אמותיו שהן מקומו מתפשט לתוך שתי אמות של תפלה, ונוהג בהן קלות ראש, דהו"ל כיושב בתוך השתי אמות של מתפלל, שכל שתי אמות שסביבו נחשבים מקום ישיבתו (וזיל בתר טעמא דד' אמות הן מקומו של אדם, לפי שכך הוא שיעור פשיטות גופו עם ידיו ורגליו, ממילא הוי כפושט רגליו עד לשם. וק"ל) וטפי מד' אמות לא מטי רשותיה לתוך ד' אמות של תפלה. 
נקוט מיהא דה"ט דאסור זה דמשום ר' אמות של מתפלל שהוא באמצען הוא, שלא יפגע ע"י תפיסת מקום ישיבתו בשתי אמות שיש לו למתפלל בכל רוח, א"כ העיגול של המתפלל שיש בו משום קדושה, ודאי אינו אלא י"ב בשבור, דד' אמות על ד' אמות בריבוע, הוא י"ו, ובעיגולא בציר תילתא, דכל שיש בהיקפו שלשה יש באלכסונו טפח וק"ל. והרי זה מכוון. וחנה לא רמזה רק שצריך לפנות מקדושת המקום, וכמה היא תפיסתו, דממילא משמע כמה צריך להרחיק ממנו. וזה פירוש מרווח. עיין שילהי פי"ג דנגעים, תדע שכיוונתי לאמת ת"ל. וכן בזוהר חיי שרה (דף קל"ב ע"ב) משמע נמי דאין לו לאדם העומד בתפלה אלא ארבע אמותיו. 
עי"ל הקושיא הנז', דד' אמות שלפניו לא צריכי קרא, כיון דבלא"ה צריך שלא יהא דבר חוצץ בינו לקיר, א"כ פשיטא שא"א לישב שם ולהפסיק בין המתפלל להכותל. אף על גב  דב"ח לא חייצי היינו בגברי דקיימי נמי בתפלה דכוותיה, דמין במינו אינו חוצץ, משא"כ ביושב דמפסיק מה"ט. והא לאו מהכא נפקא מהתם נפקא דכתיב [מלכים ב' כ, ב] ויסב פניו אל הקיר. וכי אצטריך הך קרא דבזה למילף מניה אסורא דד' אמות לשאר הג' רוחות הוא דאתא, וזה נכון (שוב ראיתי בד"מ בשם חמיו הגאון מהר"ש, וכיון ג"כ למ"ש בשם הזוהר, אולי משם יצא לו ז"ל) וכן משמע בזוהר הנ"ל ע"א, ע"ש ודוק. דלדידיה איסור ההעברה והישיבה שוין. ושניהם ממקרא אחד הלזה נלמדים. 

[צ א] שם. המתפלל. צ"ל. 

שם. ומה שטען מעלי, דמסתמא לא היה עומד בטל מת"ת כדאמרינן אסור לת"ח לעמוד במקום הטנופת כו'. ע"כ. לענ"ד פירושו דבר מבואר הוא בעצמו, דהא לעמוד על כרחך הוא לשון עכבה ושהייה, כמו עמדו לא ענו [איוב לב, טז], והיינו משום דבאורך הזמן בעמדו במקום הטנופת שלא לצורך לא יוכל להעמיד עצמו מהרהור תורה, אבל לשעה מועטת ודאי ליכא למיחש, דלא ניתנה תורה למלאכי השרת. ותמה על עצמך איך אפשר לפרש הלשון שאסור לו לעמוד כו' כפשטו, א"כ אינו רשאי להכנס לבית הכסא לעשות צרכיו, הא ודאי לאו מילתא. הא ע"כ לא יוכרח מזה, שאי אפשר לו לעמוד בשום זמן מבלי הרהור תורה, אפילו בעומד ויושב בבית ופונה לשאר עסקיו ג"כ אפשר לו אף בלי הרהור ד"ת. 

שם. כתוב בא"ח כו' שאם היושב בצד המתפלל חלוש כו' [נראה שמותר לו לישב ע"כ ודבריו דברי תימה וצ"ע. עכ"ל]. ולי נראה דאין כאן תימה. עכ"ל. עיין בט"ז [ס"ק ד] שהשיגו בדברים שאינם מוכרחים. וק"ל. ותמהני דאטו מי חמיר יושב בד' אמות של מתפלל ממתפלל עצמו, שאם אינו יכול לעמוד מתפלל מיושב, עיין לעיל סי' צ"ד. אלא דאיכא למימר דהכא שאני דמצי להרחיק מעט חוץ לד"א, כדמשמע מלישנא דבט"ז דסבור היה דאף כה"ג שרי, אבל אני אומר שאינו כן, דודאי אף המתיר לא קמיירי אלא בשאין שם מקום ישיבה אחר בקרוב חוץ לד"א, דאי בדאפשר בלא טורח ודאי לא היה מתיר, אלא דמאן דמחמיר מחמיר אפילו בכה"ג משום חשדא, וקאמר שפיר הרב"י דהא חולשתו מוכחת עליו. 
אמנם מה שחשב ט"ז להוכיח זקנה וחולשה לא מהני לזה מעלי דזקן מופלג היה באותו פרק כו', וכמו (ראיה) [דאיתא] פ"ק דחולין [כד, ב] דאמר שם זקנה שאני כו', טעה בזה טעות עצום, דהתם בגמרא בשעת מותו איירי דהוה בן צ"ח (עיין לח"ש פ"ק דמגלה [מ"ג]) וארבעים [שנה] שפט את ישראל, אלא מיהא קרוב לזקנה הוה ההיא שעתא נמי, כי בן ששים לזקנה, ואף שמואל בן נ"ב היה קרוי זקן, ופשיטא הכל לפי מה שהוא אדם, יש בן אדם אפילו בן ששים כבן עשרים. 

שם [ד"ה ועל]. אבל לפי' כו' אין בכאן קושיא. עכ"ל. לכאורה אפ"ה הקושיא במקומה עומדת. אבל באמת שפיר קאמר דלא קשיא להך פירושא, ויובן מסוף דברי מהרי"א. וק"ל. וכמ"ש בט"ז [ס"ק ה]. 

ע"ד בראשו. ומזה הצד היושב אם הוא מדקדק בדקדוק מצוה היא לעמוד, כצ"ל. מלת (שלא) נמחק. 

שם. ומ"ש רבינו שיש להשיב כו' אלא לעמידה נמי קרי ישיבה. עכ"ל. ואף על פי שאין מקרא יוצא מידי פשוטו בלי הכרח, גם כאן יש להכריח זה הפירוש, דאי כפשטיה מי מצית אמרת, הא קיי"ל [יומא כה, א] אין ישיבה בעזרה אלא למלכי בית דוד בלבד, ובזה סיוע חזק לתירוצו, אלא דהתינח לפירש"י, על כרחך צריך לומר כן. אבל התוספות ודאי הוו סברי דדברים ככתבן שהיה יושב כמשמעו, דמהכא דייקי לפי שהיה יושב חוץ לד' אמות, וצריך לומר שהיה יושב חוץ לעזרה קרוב למזוזת היכל ה', כי על, כאן, כמו אצל, כמ"ש המפרשים. ואם דעת רבינו להקשות לפי פירוש זה כבר נזכר בדברי מהרי"א. 

מור וקציעה סימן קג 
================== 
בטור. היה עומד בתפלה ונתעטש כו' וחוזר ומתפלל. עכ"ל. נראה מלשונו דבנתעטש בלי כוונה אינו אומר נוסח רבון העולמים. ונ"ל לתת טעם לדבר, דשאני מבקש להתעטש דניתנה תפלתו להפסיקה ולהתרחק ד' אמות, הילכך בתוך כך יוכל גם כן לומר זה הנוסח, אבל במתעטש על כרחו בלי רצון שאינו מרחיק ד' אמות לא ניתנה תפלתו להפסיקה בדברים שאינם מענין הברכה, ודוק. כך נ"ל נכון. ובמג"א ז"ל [ס"ק ג] הבין מתוך פירש"י דדווקא הרוח חשיב הפסקה, אבל ההליכה אינה חשובה הפסקה כל כך כמו הדבור, כמ"ש סימן ק"ד. עכ"ל. ואי הכי תקשי ליה הך בבא דרישא, אמאי לא אצרכוהו הכא נמי לומר נוסח רבון העולמים, מאחר שהופסקה תפלתו ע"י הרוח. וי"ל קצת עפ"ד דס"ל הכא מטעמא אחרינא אין מקום לאמרו, דמאחר שלא נתרחק לא מינכרא בשתו וכלימתו, כטעמא דבת"ה, כדאיתא בב"י לקמן. אך כמה קל טעם זה. 
אבל על דעתי גם רש"י ז"ל נתכוין למ"ש, ור"ל שהרוח גרם שהופסקה התפלה ע"י הליכתו והרחקתו ד' אמות, ולא עלה על דעתו מ"ש במג"א דרוח יחשב הפסק, מה שלא נמצא בשום מקום דוגמתו, והליכת ד"א לא תחשב הפסקה, כלפי לייא. ואמנם שהליכה אינה חשובה הפסק, אינו דבר מוסכם וכבר העיר עליו בט"ז בסימן שאחר זה [ס"ק א]. ועוד נלע"ד דלא דק הרב במג"א במ"כ, שאפילו נודה שההליכה אינה חשובה הפסקה, כנדון הר"י דבסימן דלקמן, אינה ענין להליכה דהכא, דההיא שאני דמתפלל לפי דרכו בדרך הלוכו, שהרי אין דבר מונעו מלהתפלל בהליכתו, והא אניס קצת. ומ"ש הר"י שלא מצינו הליכה הפסק, נ"ל לפרשו דר"ל שאין מה שמתפלל בהליכה נחשב הפסקה, כלומר כאילו אינה תפלה, וגרע כמפסיק בדבור שאינו מהתפלה, שזה ודאי אינו, דהליכה בתפלה אינה הפסקה כמבואר בסימן דלעיל. 
והוצרכתי לפרש דברי הר"י באופן זה, לפי שקשה עלי להבין בדעתו ז"ל שהיה סבור דהליכה בשתיקה אינה מועלת כלום להיות חשוב הפסק, שהרי פשוט דאפילו שתיקה לחוד בלי הילוך חשוב הפסק, עיין לעיל סימן ס"ה. וגם שהייה כדי ד' אמות אפילו בלי הליכה הוא שיעור חשוב בכמה דוכתי, כל שכן הכא דאיכא תרי זימני ד' אמות, מלבד מה שמפסיק בהמתנה עד שיכלה הריח, דהויא הפסקה טובא. ושמא הר"י דלא חשיב הילוך הפסק, בבציר מד' אמות מיירי, וא"כ בנ"ד דאיכא הילוך טפי מד' אמות, ושהייה בשתיקה מצטרפת ודאי להחשב הפסק, ע"ל סי' ח' ולקמן סי' ק"ד ובלח"ש פרק אין עומדין [מ"א]. 

שם בב"י [ד"ה ומ"ש בקש]. וז"ל (הר"י) [הרמב"ם] בקש להוציא רוח ונצטער הרבה. עיין מה שכתבתי לעיל סימן פ' בס"ד. 

דף נ"א ע"א בראשו בב"י [ד"ה ומ"ש רבינו כשיכלה]. אלא שלא כתב שיחזור למקומו עד אחר שיאמר רבון. כצ"ל. 

שם. ואם היה עומד בתפלה ומים שותתין על ברכיו וכו' ולא הצריכו שיאמר רבון העולמים כו' וכתב ה"ר יונה הטעם דגבי מים שותתין אגלאי מילתא דפושע הוא כו'. טעם זה אינו מתוק לחכי, כי מי אמר ותהי שלא יצטרך להשתין בתפלה אף על פי שכבר בדק עצמו לפניה, והוא דבר מצוי, וכמה פעמים שהשתן נגר ביותר, אף על פי שהשתין צריך לחזור ולהשתין כמה פעמים זה אחר זה. גם מה ענין פשיעות לענין בקשת הרחמים, אדרבה כל שכן שצריך לה, הא ודאי לאו בפשיעותא תליא אלא איפכא הוא, והיינו טעמא דהתם בהטלת מים לא צריך לומר רבון העולמים, משום דודאי אניס טובא, וגם צריך שיאמר ברכת אשר יצר, שפוטרתו מלבקש עוד בנוסח אחר ולהאריך הפסקת תפלתו. משא"כ במפיח, שאין אנוס כל כך ומחוייב שיאמר דבר תחנה לבקש מחילה מחמת הבושה שנכשל בה. וזה מלח ותבלין. 
אבל גבי ק"ש משמע ודאי לא צריך לומר רבון העולמים אם מפיח בעל כרחו כיון שאינו עומד אז לפני המלך (כמ"ש שם סימן ע"ח). איברא איכא למימר איפכא, דמי רגלים קילי טפי (מלבד מה שכתבתי לעיל) לפי שלא אסרה תורה אלא כנגד העמוד, שמע מינה דמשום ריחא, לא מילתא היא במי רגלים כל שלא נתיישנו ואין ריחן נודף, משום הכי אפילו בתפלה כהאי גונא לא בעי למימר רבון. 

שם. דשמא לא נתקן אלא במרחיק. עכ"ל. דעדיפא הו"ל למימר, דודאי הכי הוא מדחזינן בנתעטש בלי הרחקה אין צריך לומר הרבון העולמים כדלעיל (איברא לדידי מסתברא כהאי גונא לימא נוסח הרבון, כיון דמכל מקום מוציא הרוח במתכוין, ואיכא נמי הפסקה דשהייה) וצ"ל על כרחין דבעל תרומת הדשן נמי ס"ל כדכתיבנא לעיל דהרחקה חשיבא הפסקה, ולא הרוח. ודוק. 
ונ"ל דלא הוצרכה הרחקה אלא במתעטש בקול, אבל הפחה בלי קול אינה צריכה להרחקת ד' אמות, ובזה א"צ למה שנדחק בעל תרומת הדשן. שוב ראיתי להלן במג"א [ס"ק ו] דדייק מבת"ה דע"כ ליכא לפלוגי בהכי, ובודאי דבת"ה לא אסיק הא אדעתיה, דפשיטא דאתי שפיר טפי ממאי דכתב ז"ל ודחיק טובא. ויש לידע ג"כ דלא כל הפחה שוה, דודאי לפעמים נופח רוח קל שאינו מוציא קול, ואין בו ריח כלל, זה אינו צריך הרחקה ולא אמירת רבון העולמים. 

שם בטור. המתעטש בתפלתו כו' למעלה סימן יפה לו. עכ"ל. נ"ל דווקא כשבא ממילא אבל לגרום עטוש אסור, ק"ו מרקיקה דאסירא תוך התפלה כנזכר לעיל סימן צ"ז, כל שכן בזה שגורם מיאוס, שתצא צואת החוטם ביותר, או עטושים תכופים המפסיקים התפלה הרבה. ומכאן תוכחה לשואפי אבק הטובק בנחיריהם בבית הכנסת וגם בעמדם בתפלה, כדרך גסי הרוח שבזמננו, ואפילו כבר רגילים בו ואינם מתעטשים מחמתו, מכל מקום קלות ראש גדול הוא לעשותו בצבור, כל זמן שעסוקין בתפלה ובברכות, וכל שכן כשעומד בתפלת י"ח, שאסור לו להתעסק בשום דבר אחר, שהרי הוא עומד לפני המלך, ואפילו קריצה ורמיזה אסורה, ואף הפסקה כל דהו, אם לא מפני סכנת נפשות כמ"ש בסימן הסמוך. אבל ראוי להשתמש מטובק זה קודם שיתפלל ובטרם יכנס לבית הכנסת, כדי להתיך הליחות ולהסיר כל דבר הטורדו בתפלתו, כמ"ש הרמב"ם ז"ל, וכן הגון. 

מור וקציעה סימן קד 
================== 
[צא א] בב"י. ואפילו נחש כרוך. כתב ה"ר יונה שלא מצינו הליכה שנקראת הפסקה בשום מקום. עכ"ל. כבר פירשתי לשון זה בלח"ש [ברכות פ"ה מ"א] ובסימן הקודם, והוא דבר ברור שאין לספק בו (ועיין מה שכתבתי עוד מזה לעיל סימן ח'). ובט"ז [ס"ק א] רצה לחלוק עלינו את השוין, באמרו דהרא"ש והטור פליגי עליה, ואין דבריו מוכרחים, דודאי גם הר"י מודה דאסור לילך בתוך התפלה שלא מהכרח גדול כזה, אף על פי שאינו הפסק בשום מקום, מ"מ בתפלה כל תנועה שאינה צריכה אסורה כדלעיל,  ואינו רשאי לזוז ממקומו כל זמן שמדבר עם המלך, ועכ"ז לצורך כזה הכל שוים שמותר לשנות מקומו קצת ולילך בעודו מתפלל כדרך שהתירו להתפלל ההולך בדרך, כדלעיל סימן צ"ד, ופשוט. 

בש"ע עם מג"א נדפס בסוף סעיף א'. ואם אי אפשר לא יפסיק. וכן העתיק ג"כ בבה"ט. והוא טעות דמוכח וצ"ל לו (בוי"ו) יפסיק. 

ע"ב [ד"ה ובכל]. ולא דמי לפוסק בק"ש כו' דהא ודאי תפלה חמירא. עכ"ל. ר"ל לענין הפסקה, דבק"ש פוסק אפילו באמצע פרק להשיב שלום מפני הכבוד, ובתפלה אפילו המלך שואל בשלומו לא יפסיק. דוק (ועיין גם בט"ז [ס"ק ב]). ומ"מ לא משנה שאינה צריכה היא, דהא תפלה דרבנן וק"ש דאורייתא, משום הכי צריך לאשמועינן נמי הכי בש"ע, ובחנם נדחק בו במג"א ז"ל [ס"ק ז]. 

שם [ד"ה כתב ה"ר דוד]. הילכך ליתא להא דה"ר גרשום. עיין בט"ז [ס"ק ג] דבר הגון בהבנת לשון הר"ג. ונ"ל שהוא האמת שאין לספק בו, ובתחלת העיון הבנתיו על הדרך שהבין אותו הרב בעל ט"ז ז"ל, וכבר קדם וזכה בו ז"ל ובארו יפה. ומכל מקום להלכה יש לספק בדבר, דנראה דלא קיימא לן הכי, כי היכי דפסקינן בהזכרת מאורע שלא בזמנו שאינו חוזר בשבילו, ואף על גב דאינו מענינו לא קמפסיק, אם כן הוא הדין  לשיחה. והסברא נותנת דמאורע שאר ימים הוי הפסק טפי, דוק. שוב מצאתי להלן בסימן ק"ח שדעת הט"ז [ס"ק י"ב] להשיג שם על אותה הוראה, ואין דבריו מוכרחים כמש"ל שם בס"ד. 

שם. בקצת נוסחאות נשלם בכאן הסימן. כצ"ל. 

מור וקציעה סימן קו 
================== 
[צא ב] בב"י. כל הפטורים מק"ש כו' פטורים מן התפלה. פשוט הוא דכיון דפטורים מק"ש דאורייתא כ"ש מתפלה שהיא מדרבנן. במ"כ האי ק"ו מפריך. נשים ועבדים וקטנים יוכיחו דפטירי מק"ש וחייבין בתפלה. אלא כדמפרש בהנך דלא פטירי אלא משום עסק מצוה אחרת או טרדת המצוה הוא דאיתא להך כללא. 

מור וקציעה סימן קז 
================== 
[צב ב] דף נ"ד ע"א בראשו בב"י [ד"ה והרי"ף]. ואם היתה תפלת ערבית אינו פוסק, שלא התפלל אותה מתחלה אלא על דעת שאינה חובה. עכ"ל. מלשון זה נראה דלכתחלה נמי בספק אם התפלל ערבית, (מתפלל), דחוזר ומתפלל ולא בעי חידוש דהא מצי לצלויי נדבה, וכל שכן הוא מאם נודע לו אחר כך שודאי התפלל. וכן נראה דעת הש"ע, מדסתים סתומי משמע דתפלת ערבית שוה בזה לשאר התפלות. ולענ"ד הדבר צריך תלמוד כמ"ש בסימן שאחר זה בסייעתא דשמיא. 

[צג א] שם בסוף העמוד. פלוגתא דר' יוחנן בהא דנזכר באמצע תפלה. כצ"ל. 

[צג ב] ע"ג בב"י. שאין מניעת קרבן נדבה בשבת אלא משום חלול שבת ואין חלול בתפלה. במ"כ לא כיפי תלי לה בהא. דהא חזינן דמעטו חז"ל בברכות י"ח אף  על גב דחובה נינהו בחול ובשבת נמי מחזי חזו, אפ"ה הניחום בשבת. ש"מ דאפילו אפושי ברחמי לא שפיר דמי בשבת, כ"ש שאין להוסיף בו נדבה, דהיינו חילול. 


 *   *   *   *   *   *   *   *   *   *   *   *   *   * 
מור וקציעה סימן קח 
================== 
[צד א] ע"ב בטור. והא דיש לתפלה תשלומין דווקא בשטעה או נאנס. עכ"ל. הרב בעל ט"ז ז"ל [ס"ק א] השיג מזה על הדרישה שכתב בי"ד [סי' שמא] דעוסק בצרכי רבים בשעת תפלה עד שעבר זמנה פטור מתשלומין, והרב הנז' תפסו בשיתוף השם, שלשון בעל הדרישה משמע שמפני שהוא אנוס פטור. ואין בכך כלום, דאגב שטפיה אמר הכי. מכל מקום לענין דינא נ"ל דשפיר קאמר ונאין הדברים לאותו צדיק, ראוין למי שאמרן, דודאי שפיר קמדמי לה בעל הדרישה לאנינות, דפוטרת ואינה צריכה לתשלומין, ואף על גב דחכמים פטרוהו לאונן אפילו יושב ובטל, מכל מקום ידוע הוא שלא פטרוהו אלא כדי שיעסוק בצרכי המת (וכמפורש בירושלמי [ברכות פ"ג ה"א]) דהו"ל כעוסק במצוה פטור מן המצוה (ואם מחשיך בשבת דפטור, וכן בי"ט אם קוברו בו, יוכיח. וק"ל) דאע"פ שאינו עסוק כלל מכל מקום החמירו בו כדי שיהא לבו פנוי לכך ויזכור המת, שלא יבוא לידי שיהוי. עכ"פ עיקר הטעם מחמת המצוה שמוטל עליו אז לקברו הוא נפטר מתפלה ונפטר מתשלומין, אם כן עוסק בצרכי רבים לא גרע מניה דהא פטור נמי מתפלה, והיינו נמי משום דעוסק במצוה הוא, פשיטא דהוי דכוותה ממש ומיפטר מתשלומין. 
ותמה על עצמך, לדעת הט"ז יצא לו דין חדש במלוין את המת, שהן פטורין מתפלה כמ"ש לעיל בסימן ק"ו, יתחייבו גם כן בתשלומין (לאחר שעבר זמנה), דמאי שנא, אדרבא הא ודאי עוסק בצרכי רבים עדיף מנייהו, וק"ל, וזה לא עלה על הדעת מעולם, דא"כ לאו פטורים נינהו דפטורים בהחלט משמע, ולא הוה משתמיט חד מהפוסקים לאדכורה. אלא ודאי דבר בטל הוא, שאפילו במצוה דאורייתא הפטור מן המצוה בעבור עסק מצוה אחרת אין צריך להשלימה, כל שכן תפלה דרבנן. ומה שכתב עוד מת"ה, אין כדאי להשיב עליו לפי דעתי, כי הדברים מבוארים לכל מעיין מעט שאין ממנו ראיה לגמרי לדחות דברי הדרישה. הילכך לענ"ד דעת הדרישה עיקר, ועכ"פ לא יתפלל אלא נדבה. 

שם. יתפלל ערבית שתים השנית נדבה ואין צריך לחדש בה דבר. עכ"ל. צריך לי עיון, דהא כל מילי דתפלה מקרבן גמרינן, וכיון דתפלת ערבית נגד הקטרת אימורים ואיברים ופדרים, וזולת זה אין הלילה ראויה להקרבה דכתיב [ויקרא ז, לח] ביום צוותו, מעתה אין מקום לנדבה בערבית שהרי אי אפשר להתנדב באימורין ובלילה, ומאי שנא מקרבן מוסף ותפלות דשבת אין מתפללין אותן נדבה כמ"ש בסימן הקודם, ותנינן נמי כל שקרב ביום קדוש ביום, ביום אין בלילה לא. ואין להביא ראיה מטעה ולא התפלל ערב שבת דתנא בהדיא [ברכות כו, ב] דמתפלל של שבת שתים, דשאני ההיא דדיינינן לה כאיברים ופדרים שנתותרו מתמיד של ע"ש שקרבין בשבת, כדאיתא סוף פרק קמא דשבת [כ, א] (עיין מ"ש בס"ד בלח"ש ריש ברכות) א"כ חובה הוא, אבל נדבה בלילה לא קרבה לגמרי. 
ואפשר לדחוק ולומר דה"ק, כיון שהיה לו להתפלל ביום, השתא דלא צלי עד הלילה חשבינן ליה כאיברים ופדרים שנותרו, או משל חובה או משל נדבה, ודוק. עם שהוא דוחק עצום. ועדיין לכשתמצא לומר כך, צריך לי עיון, כשאירע ספק זה מחול לשבת היכי לעביד, דהא איברים ופדרים דחול דיחיד ודאי לא קרבי בשבת, ותו בשכח אם התפלל ערבית היכי עבדינן, דהא אי צלי לה זמנא חדא תו לא שייכא בנדבה. ואף על פי שמדברי הרשב"א שהביא בב"י נלמוד קצת ישוב, לא נתקררה דעתי בו. והתימה שלא העירו האחרונים ז"ל כלום בזה. 

טעה ולא התפלל של שבת שחרית, אינו מתפלל מוסף שתים ואפילו לא עבר זמן מוסף, ואצ"ל אם כבר עבר זמנו, ועדיין שהות ביום, לעולם מתפלל מנחה שתים. כך נ"ל פשוט. 

כתוב במג"א [ס"ק ז] בשם כנסת הגדולה מי שהיה חולה או תפוס, כשיצא, מתפלל כל התפלות שהפסיד, ואם יצא בר"ח מזכיר בכולם יעלה ויבוא, וה"ה אם יצא בשבת. ודבר תימה הוא, שהרי כבר נקבע להלכה שאין תשלומין אלא בתפלה סמוכה, לא יותר, אם לא בתורת נדבה. וכבר נתבאר לעיל סימן ק"ז שאין להתפלל נדבה בשבת. 

ע"ד בראשו. וכתב עוד הרשב"א כו' לימא טעה ולא התפלל שחרית קודם חצות חוזר ומתפלל לאחר חצות, א"נ כו' ומשלימה כל הלילה. עכ"ל. לענ"ד איני רואה בזה ראיה מופתית, ואדרבה נראה כיון דאמר רבי יוחנן [ברכות כא, א] הלואי שיתפלל כל היום, אם כן משמע שזמנה כל היום, ואינני יודע עת בכל הכ"ד שעות שאינה ראויה לתפלה, כי אם חצי שעה שאחר חצות היום (ואף היא אינה אלא הרחקה וגדר, דוק ותשכח), ובשבת וי"ט חזיא נמי לתפלת המוספין, שהרי קודם חצות וחצות בכלל כשר לתפלה, ואף על  גב דשכר תפלה בזמנה לית ליה, מכל מקום שכר תפלה אית ליה, ומכי ינטו צללי ערב מתחיל זמן מנחה, ואחריה זמנה של ערבית נמשך כל הלילה. 
ובהדיא אמרינן אהא דריש תפלת השחר [כו, א] כולי יומא מצלי ואזיל (וכן בדין דהא צלותא דאברהם מכי משחרי כותלי, אלא דאנן לא גמרינן מניה דאצטגנינות גדולה היתה בלבו, מכל מקום בשעת הדחק נ"ל דעבדינן הכי, וכן קבעתי להלכה בס' בית אל), ואם כן ההכרח של הרשב"א בקל יש לדחותו בכמה דרכים, דהא דנקיט מתפלל ערבית שתים וכו' יש לומר דאתי לאשמועינן דכי מתפלל ערבית שתים יהבי ליה שכר תפלה בזמנה, והרי הוא כמתפלל בזמנו כיון שמתפלל בזמן תפלה כל דהו. 
ותו נפקא מנה דכי מתפלל בזמן תפלה הסמוך, שראוי לו להתכוין בכוונת שעת אותה תפלה שזמנה עכשיו, וזמנין דמתרמי נמי דבזמן תפלה הסמוך מתפלל נוסח אחר מעין המאורע, כגון בכניסת ויציאת שבת וי"ט ור"ח, דקמ"ל כשמשלים תפלתו באופן זה צריך שיזכור מעין המאורע, כמו באותה תפלה של שעת התשלומין. ועוד יש נפקותא כשמשלים תפלתו באופן זה, שצריך להקדים התפלה שזמנה עכשיו. ובר מכל דין יכילנא לשנויי דבעי לאשמועינן דיש תשלומין בתפלה הסמוכה, דסד"א אין תשלומין לתפלה שכבר עברה, אלא זמנה של זו לא זמנה של זו, והוי מעוות שלא יוכל לתקון, קמ"ל דיש תשלומין אף בזמן תפלה אחרת ולא מיבעיא קודם, דוק, כך נ"ל נכון. 
ונשמע מכל זה שאין בדברי הרשב"א הללו מה שיספיק לקבוע הלכה כן. ודברי הש"ע כדברי הרשב"א, אבל הם סתומים ביותר, והדעת נוטה שאינו מסכים בכל עם דעת הרשב"א, מדלא ממעט אלא שעה שאינה זמן תפלה, משמע שלא בא להוציא אלא חצי שעה שלאחר חצות היום, כיון שאינה ראויה כלל לתפלה לכתחלה מיהא (אף על גב דהויא צלותא דאברהם) אבל תפלת המנחה יכול להשלימה כל הלילה, דכולה זמן תפלה, ולא קפיד דיהא עסוק בתפלתו דווקא, אלא אפילו כבר עברו כמה שעות שהתפלל ערבית ונזכר שלא התפלל מנחה מצלי ואזיל כולי ליליא. 

שם. מבדיל בראשונה כו'. ואם לא הבדיל בראשונה מחמת שכחה והבדיל בשנייה, אז אפילו אומר בודאי שנתכוין לחובת שעתא בראשונה, מכל מקום לא יצא, כמ"ש בט"ז [ס"ק יד]. ואין נראין דברי במג"א [ס"ק י] בזה. כך נראה לי. 

שם. כתוב בנ"י כו' לענין נזקין, שאדם אנוס לגבי שכחה. באמת דבר תמוה הוא לע"ד, שהרי שנינו [ב"ק כו, א] אדם מועד לעולם בין ער בין ישן כו', ואין שוכח יותר מישן ועוד הלא בפירוש אמרו [ב"מ לה, א] כל לא ידענא פשיעותא היא, ונפסק בחו"מ (סי' רצ"א). 

שם בסופו. כתוב בא"ח מהא דאמרינן כו' ומזכיר מאורע כו' שלא בזמנו לא הוי הפסקה. עכ"ל. בט"ז [ס"ק יב] פקפק בהוראה זו, וכל דבריו דחויים. דמ"ש דאין ראיה משם דזמן הבדלה היא כו', אינו כלום, דכי אבדיל חדא זמנא תו לא צריך ולא שייך כלל, ודמי ודאי למאורע שאר ימים דלא צריך הוא. וכל שכן שמה שהוסיף ז"ל לומר דהבדלה שייך כל השנה, הוא דבר בטל ודאי, דמשנה במטבע ברכות אינו אלא טועה. ומה שכתב עוד דלא עדיף משח בתפלה, גם אני אומר כן וכמ"ש שם, דודאי גרע דבר תפלה שאינו מענינו של יום, דמינא הוא ומחריב בה טפי משיחה, ואפילו הכי קיימא לן דאינו הפסק ואין צריך לחזור בשביל כך, כל שכן לשיחה. ולא קיימא לן כהר"ג בסימן ק"ד, דהר"י דהכא פליג עליה, ובש"ע כוותיה סבירא ליה, ודלא כמ"ש בט"ז שם [ס"ק ג] בפשיטות. 
ומה שכתב עוד מהפסיק בקול שופר שאינו ראוי דהוה הפסק אף על פי שאין השהייה פוסלת  בו, לא דמי לגמרי דהתם סדר תקיעות מעכב, וכי מפסיק בקול שאינו ראוי לא הו"ל פשוטה לפניה ולאחריה כדינה, אבל סדר ברכות דכל השנה אינו מעכב עכ"פ באמצעיות, דבהדיא אמרינן דאין להם סדר, אף על גב דנפיק סדרייהו מקראי (כדאיתא פ"ב דמגלה) לכתחלה  בלחוד הוא דאיכא קפידא, ואפילו תימא נמי דמעכב, מאי הוה, כי אפסיק בשיחה אכתי לא שינה סדרן בהכי ולא הוי אלא כמפסיק בשהייה, דאין קול אחר פוסל בתפלה, משא"כ בקול שופר דע"י קול שאינו ראוי משתנה הסדר. ודוק. וע"ל סימן תרצ"ג. 

מור וקציעה סימן קט 
================== 
[צד ב] דף נג ע"א בב"י [ד"ה מצאתי]. ומכאן יש ללמוד דיחיד המתפלל יוצר וש"ץ מוסף והגיע לכתר, דאינו אומר עמו. וכן פסק בש"ע [סעיף ג]. ואין טעם ברצון מדוע נטה אחר דעת רשב"א בזה, מידי טעמא קאמר. ומנ"ל דאיכא קפידא בהא דאין הקדושות שוות. ומאי אולמיה דרשב"א מגאונים דפשיטא להו דלית לן בה (ולא כמ"ש בד"מ [אות ג] דלא פליגי, אלא ודאי פליגי) והלכתא כוותייהו. ובכדי טרח מ"א לפרושי כוונת השו"ע, דכיחידאה היא. 

שם. כתב המרדכי כו' אא"כ יודע שיוכל לגמור עד שלא יגיע ש"ץ ליהש"ר. עכ"ל. ונראה דלאו דווקא, כמ"ש בסימן נ"ו, דגודל שכר איש"ר העיקר הוא כשמחבר אמן ליהש"ר. ולית ביה משום אמן יתומה, עיין לקמן בסימן קכ"ד ובש"ע בסוף הסימן ובהג"ה דשם. 

[צה א] שם קרוב לסופו. שיגיע עם ש"ץ למודים ויכרע עמו ושפיר דמי. כצ"ל. 

שם ע"ב. אבל אם היה גומר עם הש"ץ לא היה רשאי לענות אמן כו'. מסייעא לי למ"ש בס"ד סימן נ"א, ועמ"ש 

שם סימן נ"ט בזה. 

מור וקציעה סימן קי 
================== 
בטור. כתב הרמב"ן. צ"ל הרמב"ם. 

ע"ב ב"י [ד"ה ותפלת הביננו]. ל"א והתועים כו'. לא ידעתי מי הוא המפרש, ורש"י פירש ד"א יעוין בו. והוא הנכון. 

שם. בטור. וזה ודאי יהיה ע"י שישיב שופטינו כבראשונה ויועצינו כבתחלה. עכ"ל. אף אני בעניי אענה מה שנ"ל בזה, והוא ע"ד רש"י והרב"י ז"ל, דהיינו שהתועים קאי על ישראל, שהם תועים כשה אובד בין האומות, על שהם אוחזים בדעתך דעת עליון ודעת התורה, ישפטו ר"ל יקבלו נקמתם ממתעיהם, שגם הנקמה נקראת משפט, והיוצא זכאי בדינו ונוקם מאויביו קרוי נשפט כמש"ה [ישעיה סו, טז] כי באש ה' נשפט, וכן כאן עד"ז אומרים ישפטו מהנפעל, שיהיו ישראל נשפטים בעבור שהתעום על דעת דרכך. 
ועוד נ"ל באופן אחר בדרך הנז', וזהו שישראל התועים בדעתך ודרכיך הטובים, הקשיח לבם מיראתך, מקוצר רוח ושעבוד מלכיות שעליהן, כי הן הנה סבה לשיתעו בדעתך ולכן קראם תועים כלומר שזה נחשב להם לטעות ולשגגה, ועל כן אמר ישפטו, ר"ל שיהיו נדונים במשפט וברחמים לא באף ובחמה כמזידים ח"ו, כדבר הנביא [ירמיה י, כד] יסרני ה' אך במשפט אל באפך, והרי זה ממש מענין ברכת השיבה שחותמין בה וצדקנו במשפט. ודוק. המ"י. כך נ"ל נכון. 

[צה ב] ע"ג [ד"ה כתב הרמב"ם]. ומלשון רבינו נראה שהוא סבור שהם דברי עצמו ואינו כן. עכ"ל. המעיין יראה בגמרא שאינו פשוט כל כך. איברא אדרבה איכא לתמוהי ארמב"ם דפסקה לההיא דאתיא אליבא דר"ג דווקא, ואנן לא קיי"ל כוותיה, דלדידיה ל"ש בשעת הדחק, משלא בשעת הדחק, דלא שמעינן ליה דמפליג בה לגמרי. 
וצ"ל דסמיך אההוא שינוייא דמוקי התם סוגיא דתלמודא ההיא ברייתא כוותיה, מכלל דכר"ג קיי"ל בהא, ואיהו נמי לא אמר אלא בשעת הדחק, ופועלים שעושין בשכרן, דחק חשיב לה, היינו דקאמר הטור בדרך אפשר דסתם פועלים דחק יחשב, והשתא דאתית להכי הא ודאי טובא אשמעינן. 
וראיתי בט"ז [ס"ק ב] כמדומה כיון לכך, אלא שדבריו מגומגמים בזה עם כל אריכותם. 

שם. כתבו הג"מ דהאידנא אדעתא דהכי נשכרין שיהו קורין ומתפללין כשאר כל אדם. ור"ל מסתמא אף על פי שלא פרשו הו"ל כאילו פרשו, הא מיהא אי פריש איהו  מעיקרא ואתני בהדייהו וקבילו עלייהו דינא דתלמודא, ודאי התנאי קיים ואין להם אלא כפי תנאם, לאפוקי ממאן דהו ההולך אחר סברת כרסו, כמ"ש בס"ד בתשובות לאנשי און נקרא זכרון בספר. 

[צו א] שם. אמר אביי לעולם ליכליל אינש נפשיה. כצ"ל. 

מ"ש במג"א [ס"ק י] בשם הקנה שמלת ותנני יאמר בלשון יחיד. ע"ל סי' ק"ט. 

ע"ד [ד"ה ויש]. וה"ר יונה כתב שהפירוש הנכון דעד כמה הוא אחיזת הדרך. עכ"ל. זה מבואר שלא כדברי בט"ז [ס"ק ז] בזה, ולא ידעתי למה כתב שאין לזה שורש מכל הפרושים, אדרבה כך הוא לכל הפירושים, דלדברי הכל אין לאמרה כשהוא עדיין בעיר, שלא כדבריו ז"ל. זה פשוט. 
ואפילו ממנהגו של מהר"מ אין ראיה לדעת הט"ז, כי מי הגיד לו שמהר"מ היה מתפלל אותה בבוקר בביתו כשרצה ללכת לדרך, שמא אמר אותה עם ברכות השחר אחר שכבר החזיק בדרך. וכן פירש במג"א [ס"ק יב] בפשיטות. 
אלא שיש לסייע קצת סברת הט"ז בדעת מהר"מ, דקסבר ודאי עבד הר"מ כהילכתא, דקיי"ל לעיל סימן צ' שאין להשכים לצאת לדרך מעיר שמתפללין בה בעשרה אם לא מדוחק גדול, כדאייתי מר הרב"י התם בשם אגודה. ובאתריה דמהר"מ פשיטא הוה התם ציבורא דמצלו תדיר. ומהר"מ אדם חשוב היה שבודאי לא היה נצרך לילך יחידי אפילו אם יתעכב עד שיתפלל בעשרה תחלה. 
ועוד שהעידו שכך היה מנהגו של מהר"מ, והמקרה לא יתמיד, ולא שייך לקרותו מנהג. על כן היה פשוט אצל הרבט"ז שהיה אומרה עם הברכות בביתו כדרכו בכל יום קודם התפלה. וק"ל. אלא שאין זה מוכרח כל כך. 
איברא מעובדא דר"ש ור"ח דמייתי תלמודא ודאי משמע איפכא דבאורחא דווקא הוו מצלו לה. 
אמנם עדיין יש לי ראיה ברורה דאחיזת הדרך (או החזיק בדרך כלשון הפוסקים, דחדא מילתא היא) בעינן הליכה ממש, מיהא אפילו פורתא סגי, מההיא דלקמן (סי' ת"י), והויא סייעתא במקצת לדברי ט"ז דלא צריך למימרה בשדה דווקא אלא אפילו בעיר אומרה, מיהא בביתו ודאי לא שפיר דמי, אלא בעיא הליכה והעתקה קצת. וצ"ל דעובדא דגמ' הנ"ל מעשה שהיה כך היה. אבל לא כט"ז דלא קפיד לגמרי אפילו אאחיזת פורתא, הא ודאי ליתא. וש"מ דלא כמ"א [ס"ק יד] דמצריך דווקא חוץ לעבורה של עיר. 

מור וקציעה סימן קיא 
=================== 
[צו ב] שם בסוף העמוד. וכתוב בהגהת אשירי דבשבת א"צ לסמוך גאולה לתפלה כו' דכתיב בתריה דיהיו (כצ"ל) ואין דבריו נראין. עכ"ל. עיין מ"ש בס"ד בחלק הדרושים [תפלת ישרים], בבאור מאמר מי כהחכם דפ"ק דברכות, שם נתתי בעז"ה טעם יפה מאד לדעת הג"א וש"פ בזה. 
גם משם תדע, דבהא נמי שפיר קאמרי דדוקא בשבת אין קפידא כל כך בסמיכות גאולה לתפלה. אבל בי"ט ודאי צריך הדבר כמו בחול וכנראה מסתימת הפוסקים הנז'. 
ובהגה דש"ע [סעיף א] המציא טעם רחוק בזה, עיין מה שכתבתי שם בענין זה ותנוח דעתך ותמצא מעדנים לנפשך שבעך. 

שם. שפשט המנהג. צ"ל. 

דף נ"ד ע"א [ד"ה אבל ה']. ונראה שיש לגרוס כתפלה אריכתא. עכ"ל. ונפקא מנה לענין דינא במוסף ומנחה, שאם בא לומר פסוקים קודם תפלתו כנז' צריך שיאמרם דווקא קודם ה' שפתי תפתח. ודוק. 

שם [ד"ה כתוב בכתבי]. א"צ לחזור ולומר אפילו במוסף ומנחה. עכ"ל. ר"ל אף על גב דלית בהו הפסק בין גאולה לתפלה, מאחר שכבר אמרו קודם תפלת עצמו תו לא צריך. 
והדר קאמר דמסתמא ה"ה שחרית וערבית, אף על פי שלא אמרו קודם תפלת עצמו, משום דלא מפלגינן, אלא דין כל התפלות שוה בכך. 
וקשיא דיוקיה דרישא, דמשמע דבש"ץ נמי שייך הפסק בין תפלה דלחש לתפלה דקול רם, אי הכי בסיפא למה ליה טעמא דלא פלוג תיפוק ליה בלא"ה אין לאמרו בשחרית משום דהוי הפסק בין גאולה לתפלה דקול רם. 
אלא שי"ל משום דלא פסיקא ליה, אי הוה הפסק אם לא, נקט בתרוייהו רבותא ודאית, דברישא קמ"ל אף על גב דודאי ליכא הפסק, ובסיפא אשמעינן, בשחרית אף על גב דודאי לא  אמרו קודם תפלת עצמו. ודוק. 
וש"מ דספוקי מספקא מילתא, ואין לש"ץ להפסיק בין תפלה דלחש לשל רם בשחרית, אבל בשל מנחה איני רואה שום חשש במפסיק ביניהן. 
ומ"ש בלשון ה"ר ישראל וערבית, נראה שטעות סופר הוא וצריך למחוק תיבת וערבית, שאין חזרת תפלה בערבית. 

מור וקציעה סימן קיב 
=================== 
שם. הוציאוה. צ"ל. 

שם. מאה שערים. צ"ל. 

[צז א] ע"ב בראשו [ד"ה ומ"ש שפירשו]. ובימיו היו מקדשין ע"פ הראיה שהרי לא תיקן שום קרובץ ליום ב'. עכ"ל. ואני מצאתי ראיתי שתיקן ליום ב' של פסח פיוט המתחיל אז על כל חיתו שדי. ובזה אפשר לומר שבימיו היו קורין שור או כבש ביום ראשון כסתם מתניתין דשילהי מגלה [ל, ב]. 
אמנם בסוכות יש לנו ממנו קרובות לשני הימים. 
גם מכותלי חתימתו בראשי חרוזות ניכר שאינו התנא ר' אלעזר בר' שמעון, שהרי חתם עצמו אלעזר בר' יעקב הקלירי מקרית ספר. 
והאר"י ז"ל העיד עליו שהיה בו ניצוץ נשמת ר' אלעזר ב"ר שמעון. 
ומלת קרוב"ץ י"א שהוא ר"ת קול רנה וישועה באהלי צדיקים. וי"א שהוא טעות סופר וצ"ל קרובות, שהן קרובים לתפלה, עיין ספר התשבי [ערך קרבץ]. וכן האמת שכצ"ל בתי"ו. אבל נ"ל שהוא מענין הקרבה וקרבן, לפי שהש"ץ היו עושין אותן הוספות קרבן נדבה משלהם, שכן מצינו בירושלמי שהש"ץ קרוי קרב מטעם זה, כמ"ש [שה"ש רבה פ"ג כא, א] על ר' אלעזר בר' שמעון מכל אבקת רוכל דהוא קרוב. ובב"ר פ' וירא [פמ"ט, ח] אומרים לזה שיורד לפני התיבה בוא וקרב בוא ועשה קרבן. 

מור וקציעה סימן קיג 
=================== 
שם [ד"ה וכשאומר]. וכתבו עוד טעם אחר דמיחזי כיוהרא. עכ"ל. ושני טעמים הללו עדיין הם צריכים לטעם, למה לא תקנו חז"ל לשחות בכל הברכות, כיון שהוא יותר הכנעה וכבוד כלפי מעלה. 
ודוחק לומר משום שרצו לעשות הפרש בין מלך וכ"ג לשאר העם, שכל הגדול מחברו צריך להראות יותר הכנעה לשמים. 
אבל נ"ל עוד, דלשאר אינשי לא בעו לאטרוחי כולי האי, דלא ליתו לאטרודי ולבטל הכוונה, ושאני מלך וכ"ג דצילא דעתייהו טפי. 

שם. ליכא למיחש דמיעקרא תקנת חכמים. כצ"ל. 

[צז ב] ע"ב שם בטור. אבל מדברי הרמב"ם נראה שאסור בכל ענין שכתב מי שאומר מי שריחם על קן צפור כו'. עכ"ל. ר"ל כי היכי דעל קן צפור אסור אפילו שלא בתפלת י"ח, הכי נמי בהוספת השבחים. 
וצ"ע שמצינו הראשונים נשתמשו גם בזכרון רחמי קן צפור תוך התפלה, כגון הקליר שיסד [ליום ב' של פסח בברכת מחיה המתים] צדקו אותו ואת בנו ביום אחד בל תשחטו. 
וי"ל עמ"ש בס"ד בהגהות המחזור, ועיין תו' מגלה [כה, א ד"ה מפני]. ודוק. 

ע"ד בב"י. לא ראינו ולא שמענו מי שנמנע מלאמרם. ועפ"ז השיכותי ג"כ התלונה מעל שיר היחוד שבידינו האשכנזים שנחלקו בו רבני הדורות שלפנינו אם יש לאמרו או לא, כנזכר בתשובת רמ"א [סי' קכ"ו] ובלבוש [סי' קל"ג]. 
ולשון ה"ר יונה דבסמוך נמי מסייע למ"ש בספר בית אל בענין זה בס"ד יע"ש. 

[צח א] שם [ד"ה כתוב בהג"א]. ודבר פשוט הוא דה"ה לשאר מקומות ששוחין בהן כו'. ודאי כן הוא, ולא נקיט מודים אלא משום דחמיר טפי, דמאן דלא כרע במודים שדרו נעשה נחש, ס"ד דעדיף טפי לשחות אפילו בכה"ג כיון דלבו לשמים קמ"ל, וכ"ש לשאר שחיות דלא חמירי כולי האי. 

שם. כתב הרד"א יש אנשים שמנו התיבות שיש בכל ברכה כו'. עמ"ש בכליא אורב דבית אל. 

מור וקציעה סימן קיד 
=================== 
דף נ"ה ע"א בב"י [ד"ה ומ"ש ואיתמר]. ז"ל הרא"ש בירושלמי פריך ויזכור מבערב כו' (כלומר וה"ה דפריך נמי אי"ט ראשון דפסח שיתחיל להזכיר מבערב כיון שכדי שיצאו המועדות בטל הפסיקו ההזכרה). עכ"ל. זה הלשון הסגור במסגרות אינו מדברי הרא"ש והוא תוספת באור. ולא ידענא מאן קאמר ליה, דהא אכתי לא אסיק המקשן אדעתיה שכדי שיצאו המועדות בטל הפסיקו ההזכרה, ולא ידענו כלל מזו הסברא עד לבסוף דחידש לו התרצן סברא זו, וגם התרצן שאמרה לא אמרה לטעם ההפסקה כי טעם ההפסקה ידוע, שהוא לפי שההזכרה אינה עוד סימן ברכה. וגם לא נתכוין לתת טעם זה למה שאין מפסיקין מבערב, כי אין בזה טעם שהרי מכ"ש שהי"ל להפסיק מבערב כדי שיכנס הי"ט בטל ויצא בו. ולכן כתב הרא"ש בסמוך דהך טעמא קאי אהזכרה לא אהפסקה. ואם איתא דידע הך מילתא, מאי פריך ויזכיר מבערב, הא צריך שיצאו המועדות בטל. גם לשון מגומגם הוא שיתחיל להזכיר מבערב בי"ט א' של פסח שהרי בטל לא חייבו ואינו אלא מנהג ספרד. והזכרה שחייבו חכמים כדקיימא קיימא בערב, ומאי התחלה שייכא הכא. ונראה שתלמיד טועה כתבו. 

שם. יהיה סבור שגם מבערב הזכירו ולשנה הבאה יזכירו מבערב. עכ"ל. תמהתי מה צורך לחששה רחוקה במקום שיש קרובה, שהרי כיון שהוא סבור שהזכירו והוא לא הזכיר בערב וצריך לחזור ולהתפלל, ישלים עכשיו תפלתו כדין מי שלא התפלל ערבית שמתפלל שחרית שתים, דהא בכה"ג דלא אמר מוריד הגשם ערבית ודאי אליבא דכ"ע צריך תשלומין שחרית, ודוק, ונפק מנה חורבא כנז'. וצ"ע. 

שם. והאי אי אפשר בבוקר לפי שאינו יכול להפסיק בין גאולה לתפלה. עכ"ל. עיין לקמן סי' רל"ו בב"י שהביא תשו' הרשב"א, דלא חשיב כה"ג הפסק, ומדמי לה לטול ברוך, ומשמע לכאורה דפליגי הרשב"א והרא"ש בהך סברא, דאפשר הרא"ש לא מודה נמי לההיא דהרשב"א וס"ל דלא דמי לטול ברוך, דשאני בוצע דמוציא אחרים המסובין בברכתו, וכיון דצורך ברכה הוא כמ"ש לקמן (עיין [סי'] קס"ז) לא הויא הפסקה, משא"כ כאן בתפלת הש"ץ דלחש שאינו מוציא בה הצבור ידי חובתו, למה יפסיק הוא תפלתו בשבילם, ואין הכרזה זו צורך תפלתו שמפסיק בה. ודו"ק. 
אבל מ"מ נ"ל יותר דלא פליגי. והרא"ש נמי ס"ל התם כהרשב"א ומודה בתפלת ערבית דקילא משום דרשות היא, ואיכא נמי מ"ד תפלות באמצע תקנום. 
ותו איכא למימר שאני התם דלא אפשר, ולא סגי בלא"ה להזכיר הצבור שלא ישכחו לשאול (שאין לחלוק ביום אחד, לשנות בו תפלה אחת מאחרת בלי צורך. והא דאיתא בירושלמי לית תמן כל עמא, מעיקרא הכי סברוה ולא קאי, דבמסקנא נדחה זה כמ"ש הרא"ש, לכן א"צ למ"ש במג"א [ס"ק א] בזה שלא חשו לכך בשאלה) והוי צורך התפלה, משא"כ גבי הזכרה, שכבר היום חלוק שהרי בלילה לא הזכירו. וא"ת יזכירו גם בלילה, לא אפשר דבעינן שיצאו המועדות בטל, ולכן לא חשו ג"כ מלאחר ההזכרה תפלה אחת, דלא חשיב צורך תפלה מאחר שלא התחילו להזכיר בתפלה ראשונה של אותו היום ודו"ק. 

[צח ב ד"ה ומ"ש שאסור] שם. דאי בצבור כל ימות השנה נמי אסור להקדים תפלתו לתפלת צבור. עכ"ל. אבל ביחיד איסורא ליכא אף על גב דמצוה מיהת איכא, וא"ל  מנ"ל דילמא לעולם בצבור איירי, וכי תימא מאי למימרא, הא חולה או אנוס איצטריך ליה. דאיהו ז"ל ס"ל דאפילו בשאר ימות השנה נמי לא יקדים תפלתו בצבור, ואפילו אנוס, עיין סי' צ'. 

שם. מהו פליג. כצ"ל. ר"ל וכי הוא חלוק. 

שם [ד"ה וכתב הר"ן]. ונ"ל דבש"ץ הדבר תלוי היינו לומר שאף הצבור לא יזכירו כו'. עכ"ל. וי"ל שגם הראב"ד לא נתכוין לומר אלא דבצבור אין חלוק כדקיהב טעמא שלא יהא דבר אחר מעורב ביניהן, והא לא שייך ביחיד. 
ודברי הט"ז [ס"ק ד] בכאן מגומגמים, ולא ידעתי למה דחק עצמו לפרש בש"ץ הדבר תלוי, לשון בתמיה. אדרבה כי מפרשינן כהרב"י פשיטא דבצבור אין חילוק בין גשם לטל, ומדוע כתב דלא כב"י, כמדומה שלא עמד על דעת הרב"י (אגב שיטפיה) דלא פליג בהא. ודוק. 
איברא אי לא מסתפינא אמינא, דאין פירוש הירושלמי כמו שהבין הרב"י (ונמשך אחריו בט"ז) אינהו סבור דירושלמי בהזכרה דטל בתחיית המתים בימות החמה מיירי, משו"ה ק"ל דברי ראב"ד, ולא היא, דזהו דבר שאין הדעת סובלתו, שהרי בטל לא חייבו חכמים להזכיר, ואינו אלא מנהג ספרדים בלבד מרצון פשוט, ואיך ידבר הירושלמי מזה כדבר פשוט בתורת חיוב. והא ודאי לא אצטריכא ליה, וממילא משמע דבאתרא דנהיגי לאדכורי טל בתחיית המתים בימות החמה, דינו שוה להזכרה דגשם בלי ספק דמאי שנא, מידי הוא טעמא אלא שלא יהא דבר אחר מעורב ביניהם, א"ה חדא מילתא היא בתרוייהו, כיון דאשמעינן בחדא ה"ה באידך. 
אבל ר' חגי חדש חלוק זה בין יחיד לצבור בשאלת טל ומטר דווקא, זה דבר ברור בעיני. וטעמא רבא איכא לפלוגי בינייהו, דלא דמיא להזכרה בתחיית המתים דאינה מתחלת אלא ע"י ש"צ שיורד לפני התיבה ומזכיר בקול, משא"כ בתפלת ערבית שאין ש"ץ יורד לפני התיבה להוציא הרבים. ותו משום דתפלת ערבית רשות, מאן דבעי מצלי, מאן דלא בעי לא מצלי לגמרי. מעתה איך אפשר לומר שאסור ליחיד להזכיר עד שיזכיר ש"ץ, כיון שאינו שומעו (ולא ס"ל לירושלמי שיכריז ויפסיק בין גאולה לתפלה) ואף לית תמן כל עמא, שנחוש לדבר אחר מעורב ביניהם להכי ליכא קפידא בהא ביחיד. זה כפתור ופרח. וגם דברי ראב"ד קיימים. 

ע"ב. כיון שאין נעצרין לגמרי. אף על פי שפוחתין ומוסיפין. כצ"ל. 

[צט א] ע"ג. ומ"ש ואם לא אמר מוריד הגשם. כצ"ל. 

שם [ד"ה ואמאי]. וכתב שהרמב"ן כו' דלא משום דלא אדכר טל מחזירין אותו אלא משום דאדכיר גשם. כצ"ל. 

שם. והא דקאמר לא מצלי ומיקל. עכ"ל. אפשר שכן היתה גירסת הרמב"ן בירושלמי. וצריך א"כ ליישבו בדוחק, דהכי קאמר, לא דמי ההוא דמצלי ומיקל, ר"ל שמתפלל תפלה כראוי שמזכיר טל אף על פי שמיקל בה דהיינו שמזכיר עמו גשם, כההוא דלא מצלי, דהיינו טל, ומיקל בלחוד בהזכרת גשם לבדו. ויהא לפי זה מבואר בהדיא בירושלמי כדעת הרמב"ן, דהמזכיר שניהם עדיף ואין מחזירין אותו. 
אבל אין זה במשמע לשונו. גם לא יתכן להיות הגרסא כן בירושלמי, שהרי לא זכר מאומה מהזכיר שניהם ואיך יודה התרצן במה שלא טענו המקשן. 
אלא נראה שטעות סופר יש כאן וגרסת הרמב"ן היתה כגרסת הרא"ש דלעיל, והכי פירושו, לא דמי ההוא דמצלי ומיקל שהזכיר גשם והיקל בתפלתו שהזכיר בה דבר קללה לבדה, אף על  פי שאינו סימן קללה גמור, מ"מ מפני שעזב הברכה ואהב הקללה מחזירין אותו, לההוא דלא מצלי ולא מיקל שלא זכר שתיהן שאף אם נטש דבר הברכה מ"מ לא היקל. (דכוותה אשכחן בריש פרק ד' דפרה מששית שביעית כו' פסולה. אף על גב דאם הזה בשתיקה כשרה. וכן אתה מוצא בתפלה, בלא התפלל מנחה של שבת עיין לקמן סי' רצ"ב וק"ל). ומכללא שמעינן דכי אדכיר תרויהון דאע"ג דהיקל בהזכרה, כיון דאשבח נמי במידי דברכה יצא זה בזה, ולא הוי ליה מיקל. וק"ל. 
שוב עיינתי בהר"ן, וראיתי דהרמב"ן מפרש דמיקל לשון קולא הוא (וכצ"ל כאן בב"י) ור"ל לא דמי ההוא דמצלי ומיקל שמזלזל בהזכרת טל ע"י שמזכיר הגשם ומניח זכר הטל, שבזה ניכר שמזלזל ומיקל בו, לפיכך מחזירין אותו, משא"כ ההוא דלא מצלי ולא מיקל שאינו מזכיר גם שניהם, דלא מיקל בטל במה ששותק ממנו מאחר ששותק גם מגשם, לא הוי מזלזל בטל ואין מחזירין בשבילו. ומניה שמעינן נמי דאם הזכיר שתיהן, שהרי לא היקל בו בטל, אין מחזירין אותו. ולפ"ז יתכן יותר הגי' בירושלמי לההוא דלא מצלי ומיקל (כמ"ש לפנינו) דבעי למימר דלא מצלי שניהן ומיקל, שהרי הוא מיקל בטל, ואפ"ה לא דמי האי מיקל למאן דמצלי ומיקל, שהיקל בו ביותר. דוק. וא"כ בחנם הגיהו שם מדפיסי הרי"ף. 

[צט ב] ע"ב [ד"ה כתב אבי העזרי]. ומספקא לא חתים. עבט"ז [ס"ק יב] ונראין דבריו. 

דף נ"ו ע"א בראשו. ובסי' רצ"ד כתב על דברי ה"ר אלחנן. כצ"ל. 

שם. ואף על פי שבסי' תכ"ב כתב רבינו בר"ח וחש"מ ערבית. כצ"ל. 

[ק ב] שם ע"ב בראשו [ד"ה והר"מ]. ואף על פי שהרגיל. צ"ל. 

שם. ומה ראו. צ"ל. 

שם בטור. ירושלמי המתפלל ואינו יודע אם הזכיר אם לאו קודם שלשים יום כו'. עכ"ל. נלע"ד שאין נקרא ספק אלא כששם אל לבו הספק תיכף במקום שהי"ל להזכיר, בעודו עומד שם באותו פרק ואותה ברכה, או לפחות שנפל בספק עודנו עומד באותה תפלה שהי"ל להזכיר בה. 
אבל אחר שסיים התפלה, וכ"ש אחר זמן מופלג, אם נכנס אז ספק בלבו שאינו יודע עוד אם הזכיר, אין זה נכנס בגדר ספק להחזירו. דכל מילתא דלא רמיא עליה דאנש עבד לה ולא אדעתיה, שפירושו אף שהוא דבר שהאדם עושהו בכוונת הלב, ולא במקרה בשעת העסק, מ"מ אחר שעבר העסק כשהיא מילתא דלא רמיא עליה תו לאדכורה, מוקמינן ליה אחזקתיה דכהוגן וכדין עבד. והכא נמי אמרינן, דבשעה שהיה מתפלל כשהיה מוטל עליו לכוון לבו בתפלתו, היה זכור יפה ולא שכח והזכיר המאורע כדינו, ואח"כ יצא הדבר מלבו. וזה ברור מאד. 
ולא עוד אלא אפילו אומר אחר זמן ברי לי שלא הזכרתי, אני חוכך לומר שאין לו לחזור, מההיא דאיתא בח"מ סי' ע"ט (ועיין בט"ז י"ד ס"ס ק"ץ) ודוק. 
עכ"פ בנפל בלבו הספק לאחר שעה, נ"ל פשוט וברור כמ"ש. 
וכן אירע לי פעם אחת שנסתפקתי אחר עבור שעת התפלה, שמתי אל לבי אם הייתי נזכר בתפלתי להזכיר טל, והתחלתי לספק בו, ולשעה קלה שחשבתי בדבר אם התפללתי כדין אם לא, שוב נזכרתי בעצמי ע"י סימן מובהק שנודע לי בבירור שהייתי זכור מתחלה ושכבר התפללתי כראוי. 
ונ"ל שלדעת זה נתכוין הירושלמי שהביא הרב"י לקמן סי' תכ"ב בספק אם הזכיר ר"ח שאינו חוזר, שנתקשה בו הרב שדבריו סותרין למ"ש כאן לענין הזכרה שכל ל' יום חזקה מה שרגיל הוא אומר. ובמה שכתבתי אין כאן סתירה, דהכא מיירי דבא לו הספק תוך התפלה, והתם איירי דנסתפק אחר שהסיח לבו מתפלתו, שאין מוטל עליו לזכור עוד דאמרינן חזקה כדין עשה. 
שוב מצאתי להרב בט"ז שם [ס"ק א] שחלק כעין זה, והנאני מאד, אף על פי שבד"מ שם  [אות א] לא נתכוין לכך, כי הרב ט"ז לא ראה ספר ד"מ, מ"מ נכון הדבר מאד בס"ד. וכלל גדול הוא זה לכל הספיקות כאלה. 
אחר זמן רב בא לידי ספר הלכות קטנות, וראיתי (בח"א סי' ע"ח) שכתב הפך, וכל דבריו בזה אינן אלא תימה. ועמש"ל סי' קכ"ו. 

שם. והר"מ היה רגיל לומר בשמיני עצרת ברכת אתה גבור צ' פעמים. עכ"ל. עיין במג"א [ס"ק יג] דלק"מ מ"ש עליו, דהא דלא כהלכתא. 
אבל הא קשיא לי היכי מצי עביד הכי, דהיכי הוה עביד, והיכי לימא, אי מזכיר בה גם את השם בקריאתו שאומר אתה גבור לעולם ה', כדרך שאומר בתפלתו, היכי שרי הא מפיק שם שמים לבטלה, דהא ודאי לא דמי להתלמד דשרי, ואי אמר אתה גבור לעולם השם, א"כ לא הועיל מאומה שתקנתו קלקלתו שהרי יבוא לאומרו כך גם בתפלה כמו שהרגיל לשונו, וחזקה מה שלמוד הוא מזכיר. על כן אינני יודע איך לסמוך על זה, וזכרתי מזה בתשובה [שאילת יעבץ סי' פא] 

מור וקציעה סימן קטז 
=================== 
[קא א] ע"ב בטור. אף על גב דהכתוב לרבים אין מכנין אותו ליחיד. עכ"ל. ונ"ל פשוט דאדרבה הכי עדיף לשנות מלשון הכתוב, דאם אין משנין בו הו"ל דברים שבכתב והיה אסור לאמרן בעל פה. ולכן הוכרחו חז"ל לשנות לשון הכתוב בלא"ה, אפילו לא היה צריך להיות בלשון רבים. וזה כעין מ"ש התו' פ"ק דגטין [ו, ב ד"ה א"ר יצחק] גבי שרטוט, דאיתא בירושלמי שהיו כותבין לשונות מן הכתובים בשינוי כדי שלא להצריכן שרטוט. 
ועל כן בלי ספק דברי הרמ"ה מוכרחים, דודאי דרך תחנה ובקשה על פה לא מבעיא דמותר לשנותו אלא צריך לשנותו קצת מטעמא דאמרן. 
אבל אם מכוין לקרות בכתוב, אפילו רק פסוק אחד ודאי אסור לשנותו. 
(ואין ראיה לסתור מהא דאיתא בשבועות (דף ל"ו א) דבקראי נמי מכנינן, דהתם שאני, דמיירי בתלמיד היושב לפני רבו ועוסק בלשון קללה לנוכח, בזה בלבד הותר, שלא יהא נראה כמקלל את רבו, ומשום כבוד רבו דחמיר). 
ונראה דאף הר"י מודה בהא, ולא פליגי אלא מר אמר חדא ומר אמר חדא. הר"י חדית לן דאפילו דרך תחנה ובקשה לצורך שעה אסור לשנות במזמור כולו אף על גב דבפסוק אחד שרי, ולא עוד אלא אפילו פסוקים הרבה מלוקטים אחד הנה ואחד הנה נמי שרי. והכי עדיף טפי כל שאינו במזמור שלם, ובלבד שלא ישנה במזמור שלם דהא הוא דאסיר אפילו בעל פה, וכגון אותן מזמורים הנאמרים בע"פ, שהוקבעו לצבור ומגרס גריסן שבודאי אסור לשנותן שנראה כמשקר ופוסל מטבע שלהן. אבל בפסוקים נפרדים לית לן בה, אדרבה הכי איבעי לן למעבד, ואפילו טובא שפיר דמי. ומ"מ הני מילי דלא קאמר פסוק שלם, שהוא ענין לעצמו, אבל בקורא פסוק שלם אסור לשנות בו כמו במזמור שלם, ואפילו דרך בקשה, כדדייק לישנא דהר"י דאענין שלם נמי קפיד. וכן הרמ"ה לא התיר לשנות בפסוק אחד כשהוא דרך בקשה, אלא באומר קצתו או כולו ומדביקו לענין אחר שמאריך בקשתו מלשון עצמו, ואפ"ה ברבים דווקא. אבל כשחסר מאלה התנאים לא, דכי אמר פסוק אחד כולו בלי צירוף דברים אחרים, באופן שנודע שהוא לשון הכתוב בלבד אסור לשנות בו לכ"ע. וממוצא דבר אתה למד שאין חילוק ביניהם לענין דין. וזה ברור לענ"ד. 
ולא כמ"ש בט"ז [ס"ק א] ע"ש, שרצה לחלוק עליו את השוין, ובקש להמציא דבר חדש דאליבא דהר"י יכול לומר ויהי לנו לישועה קודם הבדלה. וליתא, דהא כיון דאינו דרך בקשה ולא נתקן מחז"ל לאמרו לא בצבור ולא ביחיד, וגם אינו מצרפו לדברים אחרים לא אשתרי לגמרי. 
ומ"ש הר"י בפסוקים שאומר אחד הנה ואחד הנה, הוא בענין שאינו גומר שום אחד מהן אלא נקט מנייהו פסקי פסקי ומדביקן שנעשה מכללן ענין אחר לגמרי. 
והא מיהא נמי ליכא מאן דפליג אהר"י דבמזמור שלם אסור לשנות בו מאומה, ממה שהוא כתוב, ואפילו לצורך בקשה, ולית בה ספיקא דאיסור גמור הוא, והרי הוא כמטיל מום בקדשים וגרוע ממנו, לפי שכל המזמורים נתקנו במדה ובמנין ובשקל הקודש לסודות שגבו ממנו, נבער כל אדם מדעת סוף עומק יסודם וסודם, והמוסיף או גורע או משנה נקודם לא נמצא מחריב עולם, שמהפך דברי אלהים חיים, וגם נפיק מנה חורבא שכל אחד ישנה בהם כפי העולה על רוחו. ומכאן תימה גדולה אני תמה על מה שנהגו עכשיו חדשים מקרוב, לקרות ליולדת בצער מזמור למנצח יַעְנֵך בציר"י, וכן כל המזמור מהפכים אותו אל לשון נוכח לנקבה, ואין מוחה בידיהם, ועלבון רבני הדור הוא, אי איישר חילי אבטליניה. ואין המקום להזכיר כאן מהפרצה מרובה על אומד הדעת, שנעשית בימינו לשנות הפסוקים ולהפך דא"ח למינות בקמיעות המצורעות הידועות מנבל בליעל שיצא להחליף דת להפר חק עולם, והיה לדראון עולם. 

מור וקציעה סימן קיז 
=================== 
[קא ב] ע"ג ב"י. אלא שבבבל. כצ"ל. 

שם. ובארצות שאוירו כאוירה. כצ"ל. 

שם [ד"ה ומ"ש מ"מ]. והמדקדק בדבריו ימצאם מכוונים. עכ"ל. עיין לקמן. 

[קב א] ע"ד. ושואלין עד תפלת מוסף כו' אינו מדוקדק. עכ"ל. ואני הקטן אומר אחרי בקשת המחילה הראויה מכבוד רבינו הרב"י ז"ל, כאן לא שמר אל אדוניו שמירה מעולה להגן בעדו בבאור, שיהא לשונו מתוקן כמנהג המחברים הטובים, ולא להניחם כדברי הדיוטים שאינם מדקדקים בלשונם. 
ואמנם אחרי הסתכלות מועט, כרגע נראה לי למצוא לו זכות, באופן שבכוונה כתב כך רבינו המחבר דדייק לישניה טובא, ושמעינן מנה הלכתא, דהיינו אם עבר ושאל בערבית או שחרית דפסח (או אליבא מאן דס"ל מתפללין נדבה בשבת וי"ט, ה"ה אפילו אחר שחרית עד שלא התפללו הצבור מוסף) אכתי זמניה הוא, ואינו חוזר בשביל כך עד תפלת המוסף, שאז פוסק, ואם טעה ושאל בה חוזר לראש, כדין השואל מטר בימות החמה בחול. אף על גב  דבמוסף של ימות הגשמים אם אמרו ודאי שאינו חוזר, שאפילו התפלל של חול בשבת אינו חוזר לראש, רק מפסיק במקום שנזכר ומזכיר של שבת ויצא ולא הפסיד כלום, דתפלת י"ח חזיא נמי בשבת אלא דלא אטרחוהו, אבל כשאומרו במוסף, דבימות החמה ודאי קלקל והפסיד תפלתו וע"כ צריך לחזור לראש בלי ספק, כמו בחול. 
ולפ"ז הכי קאמר שואלין עד תפלת המוסף. אתי לאשמועינן תרתי, חדא דעד השתא איכא מקום לשאלה, שאם שאל אין מחזירין אותו, ותו אצטריך דלא תימא אף על גב דאין שואלין במוסף מ"מ כיון דכי שאל בשחרית לא מהדרינן ליה הוא הדין במוסף בדיעבד אינו מזיק, ואינו חוזר בשביל טעות זה עד חש"מ, קמ"ל דמיד בתפלת מוסף משמתחילין לרצות על הטל, זמן שאלת הגשם חלף הלך לו, ואם עבר ושאל, בין ע"י שטעה והתחיל בשל חול אפילו גמר בשל שבת, בין ששאל תוך תפלת מוסף שלא כדרכו, צריך לחזור כדין השואל מטר בימות החמה. כן נלע"ד נכון מאד. 
ונמצא רבינו בעה"ט אינו מחזיק טובה למוותר על דבריו, ולא יתרצה בתוספת זה שהוסיף רבינו הרב"י בבאורו דהו"ל כאילו כתב ושואלין עד המנחה כו'. 
ובמ"כ כי רב הוא, לשון זה אינו מדוייק אפילו לפי כוונתו ז"ל, דבכל מקום עד ולא עד בכלל משמע, עד שיפרשו לך, ואיך אמר עד המנחה והי"ל לומר לפחות עד ערבית די"ט. 
שוב ראיתי במג"א [ס"ק ב] בשם הב"ח שהתנצל ג"כ בגין רבינו בעה"ט, קרוב למה שכתבתי, אלא שהוא ז"ל רצה ליישב לשון ושואלין בחיוב, ודידן עדיפא, דלא תקשי עלואי כל מאי דמקהי עליה הרב במג"א ז"ל שדבריו נראין שלכתחלה אין לשאול בשום אופן, מיהת בעבר ושאל ודאי איהו ז"ל נמי מודה לן דלא בעי למיהדר ולית בה ספיקא. ודוק. 

שם. עצמה. צ"ל. 

שם בסוף העמוד. ומ"ש אבל ארץ אחת כולה כמו ספרד בכללה כו' וכתב באותה תשובה שלא נתקבלו דבריו. עכ"ל. ואני הצעיר באלפי אף כי ראוי היה לשום ידי למו פי, לא אוכל להכחיד תחת לשוני שאני תמה מאד מדברי הרא"ש הללו וחילוקו בין ארץ לעיר אחת, כי נ"ל שהראיה מבני נינוה דיה להכריח ההפך, כי מלשון הגמרא משמע שלא במקרה אירע להם כן אלא עלולים היו מעצירת גשמים בסבת מקומם וארצם שהיא יבשה וחרבה מאד מפני מצבה בכדור, שמחמת זה היו תדירים במיעוט המטר, כידוע ממקומות וארצות רבות כגון האיים הרחוקים שזכר הרמב"ם שצריכים למטר גם בימות החמה, להיותם קרובים מאד לקו המישור ששם תגבורת החום ויובש גדול, והוא הענין גם בנינוה שמצב ארצה גרם לה צורך המטר בקיץ. ובלי ספק שלא עיר נינוה לבדה צריכה לכך אלא נינוה וסביבותיה ארצות ומדינות גדולות, בודאי שצריכות כמוה, אף על פי שלא זכר אלא שם המדינה  הראשית, והסמוכות לה נגררין אחריה ונדונין כמותה. גם מה לו להזכיר בני המדינה, שלא שלחו לרבי כ"א בני נינוה, שהן העיקרים, לכן הספיק זכרונם, ופשיטא שלכל אותה הארץ היה צורך שאלת המטר, ואעפ"כ אמר להם כיחידים דמיתו בש"ת. וכן משמעות הלשון כגון אנן דצריכינן, בדבר ההווה תמיד דברו. 
וביותר אני מתפלא על שבקש הרא"ש להסתייע מדברי הרמב"ם, עם היות ברור אחר העיון הנכון שדברי הרמב"ם ז"ל בין בפירוש בין בחיבור הם מתנגדים לדעתו ז"ל בודאי. דאי בחבורו, הא כתב בהדיא מקומות שצריכים לגשמים כגון איי הים הרחוקים, ולרבותא נקט רחוקים דאפילו הרחוקים מאד מישוב שלנו כאיי הודו, אי נמי לדוגמא בעלמא נקטינהו משום דידועים הם במופלגים בחמימות לסבה הנזכרת, וידוע שאותן איים רבים הם וגדולים מאד ביותר כמו כל ארץ אשכנז וספרד והם תמיד צריכים למטר שגשמיה מעוטים, ועכ"ז דנם הרב כיחידים. 
ונראה שבכונה החליף הרב ז"ל הלשון ממה שנזכר בגמרא ותפס לו דוגמא אחרת, כדי שלא לטעות ולומר שאין הדברים אמורים אלא בעיר אחת (ובאמת גם בתיבת נינוה תוכלל ארץ שלמה, כמו שמצינו בבל שם העיר והוא ג"כ שם המדינה, כל ארץ כשדים בכלל נקראת כך על שמה, וכן רבות, דוק ותשכח). 
והשינוי בין הפירוש והחיבור מחילוף הלשון ממקומות וארצות, אינו כלום, שלדבר אחד נתכוונו שניהם, שפשוט שר"ל מקום ארצות ומדינות, ולפי שהמקום גורם כנזכר. 
וכן מ"ש ובמקומות הסמוכות ר"ל מדינות סמוכות שא"א לפרט כולן. ומה שבפירוש המשנה קראם ארצות, אינו לשון הרמב"ם אלא של מעתיק פירושו שתרגם כוונתו כך, והענין אחד. ולפ"ז אם אמת הדבר שחזר בו הרב בחבור ממה שכתב בפירושו א"כ אין לנו אלא דבריו האחרונים שהן עיקר. 
אולם לבבי לא כן ידמה, כי נ"ל ברור שעכ"ז אין שום סתירה ביניהם. אלא שבפירוש אחז דרך קצרה כפי הצריך לו למשנתו בלבד, לבאר ענין שאלת גשמים בזמנה, ר"ל בימות הגשמים שהוא הנזכר בה, וכל ימי החורף ראויין לשאלת גשמים לכל העולם, אלא שחלוקין המקומות או הארצות בהתחלתה, מ"מ הושוו כל הארצות שבעולם לשאול בחורף, עם היות אחד מקדים בה ואחד מתאחר, והוא הדבר שהוצרך הרמב"ם שם לפרשו שלא להבין ענין משנתנו בדין מוחלט השוה לכל. 
אמנם מדין הצריכים גשמים בימות החמה שאינו זמן שאלה, ולא נזכר ענין זה במשנה לגמרי, לא חשש להביאו, כי אינו ממלאכתו באותו פירוש להעתיק בו החדושים שבגמרא שאינם הכרחיים לבאור המשנה (שקבוץ החדושים הנוספים בגמרא, היא מלאכת החבור). וכל זה ידוע, ואין ספק בו שדברי הפירוש והחבור עולים בקנה אחד בזה. ובפירוש לא קאמר אלא דאיכא לפלוגי בין א"י לשאר ארצות לענין התחלת שאלה זו דימות הגשמים, ומימות החמה לא קמיירי. 
ובחבור שאסף כל הדינים היוצאים מהגמרא זכר גם זאת ובארו כדרכו הטוב, שלא בלבד בעיר אחת נוהג זה אלא אפילו במקומות האיים הגדולים כנז'. וזה ברור מאד בכוונת הר"מ ז"ל בשני הספרים. 
ותמה על עצמך לפי הבנת הרא"ש ז"ל בהם, איך שתק בחבור מזה החדוש הגדול ולא השמיענו כזאת באר היטב שבארץ גדולה שואלין הגשמים אף בימות החמה כשצריכין. והזרות היותר נפלא, שבפירושו כבר באר זה במ"ש אבל בשאר ארצות וכו' ויעשו אותו זמן כאילו הוא ז' במרחשון, שלדעת הרא"ש לשון זה כולל לזמני כל השנה. כלפי לייא, לאו אורחיה דהרמב"ם לפרושי כה"ג ולמשתק מניה במתניתיה הוא החבור שדרכו שם לפרש כל החלוקות ולא לסתום. 
לכן איני מסופק לגמרי במ"ש, שכוונתו רצויה במ"ש ויעשו אותו זמן, שהוא דווקא כששואלין בחורף שהוא זמנה של שאלה, שאע"פ שיש מאחרים או מקדימים גם הם יעשו אותו זמן כז' במרחשון, אבל לא כשצריכים לשאול שלא בזמנן הקבוע לכל העולם, שקיץ וחורף לא ישבותו. ויפה הסכים הרב"י להלכה שלא נתפתה מדברי הרא"ש ז"ל, אף על פי שערבו לו  ז"ל כנראה ממה שהסביר להם פנים, אלא דמריה סייעיה, ומשמיא אסכימו עליה להיות חובר חבורים מחוכם. ודכ"ע מיהת ההיא דבני נינוה הלכתא היא, ואין לספק בזה. ועיין בט"ז [ס"ק ב] שדבריו נכוחים למבין וישרים. 

דף נ"ו ע"א בב"י [ד"ה ומ"ש וכן]. לפי שיש שבח והודאה במה שאינו נעצר (ר"ל טל) כו' לפיכך הזכרת טל רצוי גבורת גשמים עומדת במקומה (נ"ל שכצ"ל). ור"ל ע"י הזכרת טל, רצוי דגבורת גשמים נשאר במקומה. או צ"ל כך לפיכך הזכרת טל במקום ריצוי גבורת גשמים עומדת. וכך נאה יותר. 

מור וקציעה סימן קיח 
=================== 
[קב ב] ע"ב [ד"ה ומ"ש רבינו בשם]. א"נ אאידך תמיהא דמה הפרש יש בין כו' שזה לא יישב במחזור. עכ"ל. ולא ידענא מאי קושיא, דהאידנא לא ראו להזכיר צדקה כלל בחתימה, והם ידעו טעמם ונמוקם עמם. 
ועוד בלא זה כבר נכלל בדברי מחזור וויטרי ישוב גם לזאת, דעכשיו רוצה להראות עצמו שהוא מלך על המשפט ויושב עתה לכסא דין, לכך צריך שיאמר דווקא המלך המשפט, משא"כ בכל השנה שאינו מראה עצמו עסוק במשפט רק אוהבו לעשותו בזמנו וק"ל. 
ונפקא מנה בין שני הישובים הנזכרים, דלקמא, דווקא אי אמר (בעשרת ימי תשובה) מלך אוהב צדקה ומשפט, הוא דמהדרינן ליה, הא מלך אוהב משפט לחוד סגי, וללישנא בתרא אפילו כהאי גונא נמי בעי למיהדר. ותו איכא בינייהו אפכא, דאי אמר מלך הצדקה והמשפט, להך לישנא לא בעי למיהדר, וללישנא קמא הדר בהא. ומ"מ ודאי בכל גוונא דשני חוזר, לענ"ד אינו נכנס בגדר ספק. אף על פי שיש חולקים, כיון דמשנה ממטבע שטבעו  חכמים במקום שאמרו לחזור בפירוש. 
ודברי הט"ז [ס"ק ב] נכונים בזה, דמתפלל נדבה ואין צריך חידוש. 
וזה שאנו אומרים המלך המשפט, לשון קצר הוא וחסר הנסמך הראוי. המלך מלך המשפט, כמו האדון הברית וזולתו רבים בכתובים. וכן מצינו לחז"ל עוד שתקנו לומר שמיני חג העצרת שפירושו על דעתי שמיני של חג כמ"ש שם במקומו [סי' תרס"ח] בס"ד. 

מור וקציעה סימן קיט 
=================== 
[קג א] ע"ג [ד"ה ומ"ש וכן]. מותר מכיון (צ"ל) שאומר אותו בלשון רבים. 

[קג ב] ע"ד. וכ"כ רבינו סי' תקס"ו. עמ"ש בס"ד שם במקומו. 

[קד א] שם בסופו [ד"ה ומ"ש רבינו ולפי]. וכל הברכות על הסדר. עכ"ל הכלבו. 

שם. ומ"ש רבינו אם שכח ש"ץ עננו אומרו במקום שנזכר, יותר נראה לומר שיאמר אותו בשומע תפלה. עכ"ל. לשון זה איני יודע מה טיבו, שהרי כבר הפסיק הענין וכבר פירש הרב"י דעת רשב"ם, ואיך חזר כאן לדעת רש"י. 
ועוד פליאה דעת ממני, מאחר שכבר דחה דעת רש"י מהלכה, מה מקום להשגתו על דברי רבינו שלא אמר כן אלא לדעת רש"י ומסיק נמי כרשב"ם. 
ואליבא דרש"י ודאי עדיף לקבוע ברכה בפ"ע לש"ץ כתקנת חז"ל כיון שבזה אינו משנה ממטבע חכמים, לפי פירושו באמצעיות אין להם סדר שלא הקפידו על סדרן לגמרי, א"כ ודאי עדיין חיוב הברכה עליו, ובכל מקום שנזכר שם מקומה לאמרה ברכה בפ"ע, ולא לכללה בשומע תפלה, כי אדרבה בזה מקיים תקנת חכמים שקבעוה לצבור ברכה לעצמה. 
ואין לומר דס"ל להרב"י דאין נפקותא בין ב' הדעות, אלא בטעה או שכח בשאר הברכות, אבל בשומע תפלה מודה רשב"ם שאומרה במקום שנזכר. ומ"ש הטור לדעת רשב"ם שאין לחזור לעננו, היינו לומר דאינו חוזר על סדר הברכות (ר"ל שלא יחזור רפאנו וכל הברכות כדעת הכלבו) דבהא שאני עננו, כיון דאין מחזירין עליה, אינו בדין שיאמר כל הברכות לבטלה, אבל מודה מיהת דלא הפסיד ברכת עננו, אלא אומרה בפ"ע במקום שנזכר. שזה לא ידעתי מניין לו, ואי אפשר לומר כן בדעת הטור, דמוכח להדיא מלשונו דאף בעננו קפיד אליבא דרשב"ם לאמרה על הסדר, שאין מקומה בפ"ע אלא בין גואל לרופא, וכיון דכי שכח וגמר רפאנו קודם שנזכר דתו לא אפשר לאהדורי, אין לו תקנה אם לא בשומע תפלה, וסתמו דהטור כפירושו דהרב"י על כרחנו, ואין כאן השגה לגמרי. 

מור וקציעה סימן קכ 
================== 
[קד ב] דף נ"ח ע"א בטור. ואשי ישראל כו' ואף על פי שאין עתה עבודה מתפללין על התפלה שהיא במקום עבודה. עכ"ל. בט"ז [ס"ק א] הקשה על פירוש זה, כפל לשון למה. ואי פירושי קמפרש הו"ל למימר תפלתם בלי וי"ו. ונ"ל דלפירוש זה היא תפלה על העתיד, השב העבודה לדביר ביתך, ואז אשי ישראל ותפלתם תקבל, ר"ל אז תקבל שני הדברים שעכשיו אין בידינו. וזה נראה יותר לפי סידור הברכה, כי כפי מ"ש בטור הפסיק הענין באמצע. ולפי פשוטו יתכן פירוש זה יותר מכולם. 
ובט"ז [שם] כתב שאמצעי מובחר שבכולן. ולדידי קשיא לי אם כן אינו מענין הברכה, שאין כוונתה כי אם בקשה על קבלת התפלה והעבודה, ומה מקום לזה לקבלת הנשמות שאינה מכלל עבודתנו אלא עבודת המלאך. וי"ל בדוחק לפי שאין נשמותיהן של צדיקים נקרבות אלא ע"י שעבדו עבודת הי"ת בתפלתן, וגם בעת קבלת נשמותיהן הן נמסרים אליו ית' ברצונם וזוהי עבודתם. אי נמי י"ל דקאי על הקדושים הנהרגים על קדושת ה', שהם ודאי אישים מקריבים חלב ודם שאין עבודה גדולה הימנה. 
ונפקא מנה בין ב' הפירושים הראשון והאחרון, ובין הפירוש האמצעי, דלשנים הנז' י"ל מהרה באהבה תקבל, אבל לפי' האמצעי אין לאמרו וכן נהגו עכשיו. 

מור וקציעה סימן קכא 
=================== 
שם בב"י. ושוחין בה תחלה וסוף כו'. ופירש"י במודים ובהטוב שמך ולך נאה להודות. עכ"ל. מהך לישנא דרש"י משמע לכאורה, דבסוף החתימה כורע, ואף על פי  שאמרו כשכורע כורע בברוך, אין משם סתירה לפירוש זה, שלא אמרו כן שכורע בברוך אלא לענין שחייה דאבות תחלה וסוף, ולאפוקי שלא יכרע בשם. 
ותדע דעל כרחך לאו כל השחיות בחדא מחיתא מחיתינהו בהך כללא, דהא בהודאה תחלה אין כריעה בברוך, הא אין לך לומר אלא שמלת ההודאה גורמת השחייה (וכן משמע מההיא דהכורע בולך אנחנו מודים כו' ה"ז מגונה, לעיל (סי' קי"ג) ולכן גם בחתימת ברכת ההודאה, כורע מטעם זה בולך נאה להודות. וצ"ע שהפוסקים סתמו דבריהם. 
אמנם בפ"ק דברכות (דף י"ב, [ע"א] בסופו) נראה מפירש"י בההיא דכורע בברוך, דאחתימת ההודאה נמי קאי. 
וצ"ל דהך פירש"י דבפרק א"ע לאו דווקא, דלעולם בברוך בעי למיכרע, ואפ"ה לאו לישנא יתירא הוא, מאי דנקיט ולך נאה להודות, אלא אגב אורחיה קמ"ל טעמא דמילתא, והבליעו בנעימת לשונו, לומר שמה שכורע גם בסוף ברכת ההודאה, אף על גב דאכתי לא סיים תפלתו, היינו משום דבחתימה נמי איכא הודאה כבתחלה. 
וזכר לדבר נענוע דלולב, דאיתיה נמי בהודאה תחלה וסוף (ואיתא בתיקונים [תיקון כ"א, נ"ו ע"ב] דח"י נענועין דלולב נגד ח"י חוליין דשדרה) ע"ש ב' פירושים ודוק. ועמ"ש בלח"ש סוכה פ"ג מ"ט. אז תבין בעז"ה. 

מור וקציעה סימן קכב 
=================== 
[ד"ה כתוב בשבלי]. ואומר כי באור פניך. כצ"ל. 

[קה א] ע"ב בראשו [ד"ה וכתוב במנהיג]. שפתיחת הברכה היא חתימתה. עכ"ל. לאו דווקא. וק"ל. 

שם. שהם היו מברכין במקום שים שלום כו' עושה השלום. כצ"ל. 

מור וקציעה סימן קכג 
=================== 
[קה ב] בטור ע"ב. דומה לכלב שב על קיאו, שסופו הוכיח על תחלתו. עכ"ל. לע"ד בחנם נדחקו המפרשים בפירוש דבר זה והוא אמנם פשוט מאד, לפי שהמתפלל עשוי הוא לזכור חטאיו ולבקש כפרת עונות, שהוא עיקר התפלה (כענין שאמר המשורר [תהלים לח, יט] כי עוני אגיד וגו', ואמר [שם נא, ה] וחטאתי נגדי תמיד), כי איך ישא העבד פניו לשאול לשום דבר מן המלך, בידעו בעצמו שעדיין הוא ב"ח אצלו. ומאחר שכבר התפלל והתודה על חטאיו למבראשונה ועתה חוזר עליהן מיד להזכירן, הרי הוא דומה ודאי לשב על קיאו, לעורר באוש עונותיו ולכלוך חטאו, וכדאיתא לקמן בסי' תר"ז לענין עונות שהתודה עליהן יה"כ זה שלא יתודה עליהן יה"כ אחר מטעם זה אליבא דרבנן. 
ואף על גב דפליג ראב"י וקיי"ל כוותיה, התם שאני דיש הפסק טובא ואיכא למימר דילמא  הדר ושני בהו ואפילו לא עבר עלייהו תו לגמרי, מ"מ שפיר דמי לקיומי קרא כי פשעי אני אדע לאדכוריה בכל שעתא דרחמי. 
אבל הכא דשונה בדבר מיד באותו מעמד, בזה מפריד אלוף בודאי, ואולת וכלימה תחשב לו, דחציף לפרט חטאיו להרגילו על לשונו. 

בב"י ריש הסימן. פרק הוציאו לו (דף נ"ג, ב). ודבר זה נתעלם מהרשב"א ונצטער עליו בחנם כמה פעמים בתשובותיו. 

ע"ג [ד"ה וכתוב בהגהות]. דהכא אינו פונה לשום צד. עכ"ל. וגם לטענה השנית דכי עקר אינש כרעא דימינא עקר ברישא נ"ל להשיב, דזהו כשהולך לפניו בדרך הליכה, אבל בחזרה לאחוריו לא. ועוד מה ראיה משם, שלא אמרו אלא שכך דרך האדם בטבע, מ"מ חכמים חייבוהו כאן לעשות נגד הטבע, לאיזה טעם ידעוהו הם ז"ל, וכיון דמדרש שוחר טוב ס"ל הכי ודאי טעמו ונמוקו עמו. וכבר יכולנו ליתן טעם פשוט שהקפידו על כך מפני שהוא נגד הטבע שמראה בזה כי קשה פרידתו, וכעין זה מצאתי לאחרונים ז"ל. ועי"ל ואין להאריך כי בודאי יש בו טעם נסתר. 

שם [ד"ה כתב עוד]. ובין כבש למזבח היו ג' רובדין. עכ"ל. צ"ע איה איפה הם, כי לא נתבארו במדות. גם מאי על עקב דקאמר לא ידענא ליה פתר, דאיברא לשלשה דברים היו עולים וחוזרין לעקב, כדתנן פרק קדשי קדשים [זבחים סג, ב], אבל לא לאיברים. ותו מאי עולה לימין ויורד דרך שמאל איכא, אם חוזר לעקב. גם אין כהן מקיף לאיברים, אם לא כהן גדול לנסוך. 
ונראה שקצור יש כאן, כי בנסכים היה עולה וחוזר לעקב ונסכים בסוף עבודה נינהו, כבסדר מערכה דאביי, והוה קים ליה להגאון דהוה כשיעור שלש רובדין (איברא למטה בעזרה היו שם שלש רובדין, כמ"ש בסדר יומא [מג, ב] והניחו על הרובד הרביעי שבעזרה. וק"ל) שהרובד אמה כמדת פסיעה. אבל רובדין ממש לא היו בכבש שאינו מעשה רצפה, אלא מהתוך קוניא חלק מקשה אחת כמעשה מזבח. מ"מ עדיין לא נתיישב הקפה דמזבח למאי נקט לה. 

מור וקציעה סימן קכד 
=================== 
דף נט ע"ג. סברא מאלו. צ"ל. 

[קז ב] ע"ד בב"י [ד"ה כתוב בא"ח]. אבל ודאי אם שמע יחיד שאמר אמן ולא שמע הברכה יש חשש לאמן יתומה ואינו רשאי לענות אמן עמו. עכ"ל. נראה שכיון ג"כ לתרץ קושית הפוסקים מההיא דהחליל, ומחלק באופן אחר, דשני לן בין יחיד לצבור, דביחיד צריך לשמוע הברכה דווקא. 
ומשמע דלתירוץ זה בצבור לעולם שרי, ואין חילוק בין יודע באיזה ברכה או לא, ובין נתחייב באותה ברכה או לא. דאי הוה ס"ל הכי מנ"ל לפלוגי בהכי, אלא ודאי הנפת סודרין קשיתיה, וניחא ליה משום דאיירי בצבור, וההיא דאמן יתומה אוקמה ביחיד. 
ונפקא מנה נמי מילתא, דלפ"ז אחר היחיד לעולם אין עונין, כשאינו שומע הברכה שמברך ואפילו יודע. והא דלא ככל הני רבוותא דלעיל דמדברי כולם נלמד דאדרבה בברכת היחיד שאינו יוצא בה ליכא קפידא. ומיהא ביודע הברכה סגיא. דוק בדבריהם ותראה. וזה פשוט. ומתניתין היא ספ"ח דברכות עונין אמן אחר ישראל המברך אף על פי שלא שמע כל הברכה (ומהכא קשיא נמי על פירוש הערוך באמן יתומה) עיין לקמן סי' רט"ו. ואף שי"ל דהתם בעי למשמע מיהת מקצת הברכה, והכא שאני דלא שמעה כלל. לאו מילתא היא, דהכא נמי כיון דשמע חברו עונה אמן כמאן דשמע חתימת הברכה דמי, דאכתי לא כליא ברכה, כדאיתא סוף סימן זה. וא"כ ביודע איזה היא לית דין ולית דיין דמצי עני. אלא אפילו אינו יודע איזה היא נמי שרי כהאי גונא, ואדרבה לכ"ע דיחיד קיל בהא. 
ולכאורה גם לחלוקה הראשונה, רצוני הא דקאמר דבצבור אין חוששין לאמן יתומה, יש ג"כ להשיב מההיא דאלכסנדריא, דאי ס"ד מילתא היא הא ודאי שלא היו כל הצבור רחוקים מהחזן או המברך, אלא פשיטא שהיו שם ג"כ מי ומי העומדים סמוכים אצלו ושומעים את קולו, והם אינם צריכין לשום סימן, כי יודעים בלא"ה, כשמסיים הברכה ועונין אחריו. וא"כ הנפת סודרין למה, יסמכו הרחוקים על הקרובים היודעים ויענו עמהן, אלא על כרחך לא שנא. ואדרבה בצבור גרע. וצריך לתירוצים האחרים. 
וי"ל בדוחק, שמא הרחוקים מאד לא ישמעו עד אחר הפסק הברכה, ואחר עניית אמן של הקרובים הרבה יותר מתוך כדי דבור, כי שם היו המון רב מאד, ומשכלתה עניית אמן דקרובים, ודאי כליא ברכה. ודוק. משו"ה לא הוי סגי להו בלא הנפת סודרין. 

[קח א] דף ס ע"א בראשו. כתוב בכתבי מהר"ר ישראל כו' אך טרם שסיימו אמן סיים תפלתו יכול לענות עמהם. עכ"ל. הא דלא כהר"י דמייתי הרב"י לעיל (דף נ"ט, ב) אההיא דלא יזרוק ברכה מפיו, דגדולה מזו שמע מנה, דאפי' עם הש"ץ בשוה לא יאמר חתימת הברכה, שאם יענה אמן, הוה ליה עונה אמן אחר ברכותיו, וכמ"ש ג"כ לעיל סי' נ"ט, ואף על גב דאיכא למימר זיל בתר ברכה דחזן, כ"ש הכא דכבר כלתה ברכת החזן קודם ברכתו, דפשיטא הו"ל עונה אמן אחר ברכותיו. ואמנם אליבא דהרב"י ניחא דאיהו ז"ל פסק כמ"ד עונין אמן אחר סיום ברכות. וה"ה אחר סיום י"ח נמי שפיר דמי. אלא להרב בהג"ה דש"ע [סעיף יא] דנראה שמסכים לפסק זה, קשיא דהא איהו ז"ל לא פסק הכי, בסימן רט"ו [סעיף א]. 

מור וקציעה סימן קכו 
=================== 
בטור ובב"י. ובכל מקום שיחיד חוזר ש"ץ חוזר אם טעה כשמחזיר התפלה חוץ מבר"ח שחרית. עכ"ל. במג"א [ס"ק ג] העתיק מכה"ג דכתב הרמ"ע בתשובה אי לאו דמסתפינא הייתי אומר יחיד שלא הזכיר ר"ח בשחרית והתפלל מוסף, א"צ שוב להתפלל שחרית, דלא גרע דיעבד ליחיד מלכתחלה לרבים כו'. ול"נ דנכון למעשה שלא יתפלל, דלא יהא אלא ספק. עכ"ל בכה"ג. וספק זה איני יודע מהו, דבספק התפלל הא קיי"ל דחוזר ומתפלל, והלואי יתפלל אדם כל היום. 
ובספק הזכיר של ר"ח נמי קיי"ל דחוזר, כהסכמת האחרונים ז"ל, ונראין דבריהם בלי ספק. ולא זו בלבד דחזקה מה שרגיל הוא אומר, אלא אפילו אי הוי ספק שקול ודאי דחוזר, מאחר שאמרו בספק התפלל שחוזר. וכי לא אדכיר ר"ח כמאן דלא צלי דמי, וחוזר משום ספקו, וה"ה לכל שאר הזכרות שמחזירין על ספקן כמו על ודאן, ולמה לא יתפלל, כיון דקיי"ל דמתפלל נדבה וא"צ חידוש בכה"ג. ולכן אין ללמוד ממה שהקלו בצבור, לפי שאינם מתפללין נדבה. 
ובר מן דין אין למדין ק"ו מד"ס לד"ס, מאחר שלא אמרו אלא בצבור, ואין לך אלא מה שאמרו. 
ובלא"ה נמי ק"ו פריכא הוא שאם הקלו בצבור, הוא מפני הטורח, וחשיב לגבייהו דיעבד, דהרבה חששו לטרחא דצבורא בכמה דוכתי, ולא חשו ליחיד. ועוד י"ל שאין ענין דיעבד ולכתחלה לכאן, שאפילו בדיעבד לא היו מקילין אף לצבור, אלא משום שכל יחיד מזכיר לעצמו, והש"ץ ג"כ הזכיר בלחש ויצאו הכל י"ח. הילכך סמכו על תפלה שלפניו, לומר שדי בכך להודיע שהיום ר"ח, אבל שתעלה תפלה אחת במקום שתים זו לא שמענו, כך נ"ל לפ"ד בה"ג. 
ולפירש"י ז"ל דקאי איחיד שטעה, שאין מחזירין אותו כשמתפלל עם הצבור, נמי לא תשמע מנה מידי, דטעמיה משום דשמע מש"ץ. ואיכא מקצת הזכרה, משו"ה מסתייה בטעמא דתפלת המוספין לפניו. אבל אי צלי ביחיד דלא שמע מש"ץ, הא משמע בהדיא דבעי למיהדר, ואין כאן כל שכן לגמרי, וליכא לפלוגי בין דיעבד לכתחלה. מכל הלין אמינא ולא מסתפינא דמזליה דהרמ"ע חזי טפי, ושפיר עבד דמסתפי לאורויי כי הך מילתא חדתא ולא עבד בה עובדא. 
אחר זמן רב בא לידי ספר הלכות קטנות [ח"א סי' עח], ראיתי שסומך אהוראת רמ"ע. אף  על גב דרמ"ע גופיה לא אורי כשמעתיה כנראה. אבל יותר מזה עמדתי משתומם עמ"ש בעל הספר הלז שעשה ספק אם יצא במה שנתכון לברכות הש"ץ מאתה חונן ואילך, הנשמע כדבר הזה שיעלה על הדעת לצאת בשמיעת אמצעיות של תפלת י"ח, בלי ג' ראשונות האם כחו של שומע גדול ממתפלל, וכי יתכן להתחיל תפלתו באמצעיות ותקרא תפלה אפילו בדיעבד, ישתקע הדבר. באמת בושני לראות דברים כאלה נכתבים בספר, הזה יקרא ספק בשום אופן. ועמש"ל סי' קי"ד. 

[קט א] ע"ג בב"י. כתב הכלבו בסימן מ"ג על יעלה ויבוא דהאידנא כו' שאינו חוזר, וכן נפטר ממשיב כו' ואינם דברים של טעם. עכ"ל. נראה ודאי, דהכלבו ס"ל דכל תפלות דר"ח שוין עכשיו בזה, שאם לא הזכיר בהן ש"ץ בתפלת קול רם אינו חוזר, ועל זה יפה הקשה עליו הרב"י מהרמב"ם וש"פ דס"ל דחוזר בכולן חוץ משל שחרית. 
אמנם לענ"ד הכלבו לא נ"ל פירוש בה"ג, אההיא דבצבור שנו, דהו"ל למימר בש"ץ שנו, ומפרש לה כפירש"י דהיינו יחיד המתפלל בצבור, דהואיל ושמע מקצת הזכרה מש"ץ מסתייה בהכי, ודיו בשיזכיר בתפלת המוספין וכמ"ש בשמו לעיל. והוא בלי ספק פירוש מרווח יותר. והכי אשכחן דכוותיה (בגמרא דברכות דף ל ע"א) ע"ש, דמשמע בהדיא דפירש"י עיקר. ולפ"ז מש"ץ גופיה לא קמיירי, דאיכא למימר דלעולם אינו חוזר מחמת שלא הזכיר בקול רם, מפני טורח צבור, מאחר שכבר יצאו הכל ידי חובה. וכיון שכן לא ידעתי כל כך השגה על הכלבו בזה, דאטו מאן דמפרש כפירש"י טועה משוי ליה. וטעם גדול יש ג"כ בדבריו לענ"ד. 
ואם הייתי כדאי להכריע, הייתי אומר, שבלא הזכיר לא בשחרית ולא במוסף נראין דברי הר"מ וש"פ ההולכים בשטת בה"ג ומהדרין ליה כדי לפרסם שהיום ר"ח. אבל במנחה, שכבר יצא היום בקדושה, דילמא שפיר דמי למיסמך אכלבו, דקאי בשטתיה דרש"י ז"ל. 

מור וקציעה סימן קכז 
=================== 
[קט ב] בטור. אבל אם הוא בתחלת הברכה או בסופה לא ישחה. עכ"ל. נראה דבין הפרקים דהיינו כי קאי בין ברכה לברכה, מותר לשחות אחר סיום הברכה, קודם שיתחיל ברכה שלאחריה, ויזקוף אח"כ בפתיחתה. 

[קי ב] דף סא ע"א בב"י [ד"ה כתב ה"ר דוד]. ונ"ל שיכול לומר כהנים עם קדושיך כו' וכן נהגו. עכ"ל. ואח"ז נדפס אמר המגיה אבל הריטב"א ז"ל כתב כו' דהני כהני שלוחי דרחמנא נינהו הילכך האומר כהנים עם טועה, וצ"ל הכהנים עם. ע"כ. 
ונראה שמגיה זה לא הבין דברי הריטב"א, דצ"ל ודאי דלא בעי לאפוקי נוסחת כהנים עם קדושיך. דהא מאי ראיה איכא, מדאמרינן שלוחי דרחמנא נינהו, דלא נימא הכי. מי סליק אדעתין דכהנים עם קדושיך משמע כהנים של עם קדושיך, ולמטעי דשלוחי דידן נינהו. הא ודאי ליתא. דאין מלת כהנים דבוקה לעם קדושיך. ואדרבה אפכא הוא דמשמע, הכהנים הם עם קדושיך. הא לא אתי אלא לאפוקי ממאן דאמר כהני עם קדושיך, בלי מ"ם, דבלשון זה יש כאן דבקות, ענינו כהנים של עם קדושיך. נמצא שאין חילוק בין הרב"י והריטב"א ז"ל, שבזה שניהן שוין. 

מור וקציעה סימן קכח 
=================== 
בטור. כל כהן שאין בו אחד מהדברים המעכבים צריך לישא כפיו. עכ"ל. במג"א [בראש הסימן] הביא מ"ש בעל חלקת מחוקק על מ"ש הרמ"א באה"ע סי' ג' דמי שבא ואמר כהן אני נאמן לישא כפיו. ותמה עליו דהרמ"ך לא כתב כן, אלא שנאמן לקרות בתורה כו'. אבל בנ"כ ליכא למ"ד דנאמן ע"פ עצמו דהא עובר בעשה אם עולה. עכ"ל. ובמ"כ אין דבריו נראין, דלמאי ניחוש לה, ואי תהוי נמי איסור דאורייתא, כל אדם מישראל נאמן בכך ואינו חשוד לעבור על איסור תורה בלי שום הנאה. 
ודווקא במקום הנאה לא מהימנינן ליה על פיו בלי חזקה, דחיישינן דילמא משקר בשביל הנאה, ולא מצינו שלא האמינו לסתם בני אדם על כיוצא בזה לעבור על ד"ת בחנם. ואם משום הנאת עלייתו לתורה ראשון, הא בלא"ה נמי מהימן. ועוד שלא מצינו הנאה כיוצא בזו לחשוד ישראל שאינו ידוע לעבריין שיעבור בשביל כך. ויתכן לומר בזה ע"ד העברה מצות לאו ליהנות נתנו. ועיין הגהות אשרי ריש פרק לולב הגזול דלא חיישינן שיעשה אדם מצוה הבאה בעברה. ואפילו במקום הנאה, כל אדם מישראל נאמן על עצמו באיסורין. 
וגדולה מזו אמרו אפילו היכא דאתחזק איסורא כל אדם נאמן בשלו. עיין בי"ד סי' קכ"ז. ואף על גב דאיכא חימוד הנאת ממון, משום דכל לחוש שיכשיל אחרים לא חיישינן ולא  חשדינן ליה שיעשה איסור. 
ומה שדעת קצת פוסקים שאינו נאמן לנ"כ, לאו מטעמיה דבמג"א דסבר שהוא משום איסורא דנ"כ בזר, ולא היא, דאהא ודאי מהימן, אלא משום דמעלין מנ"כ לתרומה. ולדידן דליכא תרומה להא ליכא למיחש. ונראה ברור. 
ועוד ראיה גמורה דמהימנינן לכל אדם על עצמו ולא חיישינן לאיסור תורה כהאי גונא, מההוא עובדא [פסחים ג, ב] דארמאה דהוה סליק ואכיל פסחים בירושלים, דאע"ג דלא מוחזק בישראל היה כי אם על פיו עצמו, האכילוהו בקרבן הפסח. וכבר הביאו שם התוספות ראיות גמורות שהבא ואומר ישראל הוא נאמן, ואין חוששין לכמה איסורי דאורייתא לומר שמא עבד או ממזר הוא שאסור בבת ישראל, ואף על גב דהנאתו מרובה מהימן. כ"ש לענין  נ"כ דעשה בעלמא הוא. ועוד תדע ממ"ש בסמוך בס"ד דאינו עשה גמור עכשיו. 

כתוב בד"מ [אות א] ז"ל, כתבו התוספות פכ"כ לא ידע ר"י מה איסור יש בזר העולה לדוכן אם לא משום ברכה לבטלה, שלכהנים אמרה תורה לברך את ישראל. והקשה על זה דהאיתא בכתובות דזר הנושא כפיו עובר בעשה. ומתוך כך נכנס הרב ז"ל בדוחק עצום, וכן נלחצו מאד בדבר זה האחרונים ומפרשי הש"ס זצ"ל. ולענ"ד איני מוצא אפילו ריח קושיא. ולכשנדקדק בלשון התוספות במ"כ כולם לא ירדו לסוף דעתם ולא עמדו על כוונתם בכאן. דזהו לשון התוספות לא ידע ר"י כו' אם לא משום ברכה לבטלה שלכהנים אמרה תורה לברך את ישראל, שבלי ספק לפי הבנתם ז"ל בדברי התוספות שאין חשש איסור בזר העולה רק איסור דברכה לבטלה, הרי זה אריכות גמור שלא לצורך מה שסיימו, שלכהנים אמרה תורה כו', ואין מדרך התוספות להאריך כל כך בחנם. 
ועוד קשה שלא שמו אל לבם איך אפשר לומר כדבריהם, לו יהי כן שאין כאן איסור אחר, וכי אינו איסור גדול והלא הוא מן החמורות שבתורה. 
אלא הכי פירושו דודאי בזר המברך ברכת כהנים גרידא כמו שהיא בכתוב, בלי ברכת המצוה לפניה, ליכא איסורא, ולית בה ספיקא, כי איזה צד איסור יוכל להיות בזה לא יהא אלא כקורא בתורה, והלא לא נאסר לישראל לקרותה (והכל קוראין אותה בכל יום בקביעות, ומתקנת חכמי הדורות) והכא נמי אין כאן איסור עשה, אפילו באומרה כך על הדוכן, דלעבור בעי כוונה. (ואל תבהל להשיב, כתר לי זער ואחוך בסמוך. בין ותדע). 
אבל בברכה, ר"ל אם מברך לפניה שצוונו לברך את ישראל, ע"י ברכה זו שהיא לבטלה, קאי באיסור עשה דכה תברכו ולא זרים, שלכהנים אמרה תורה לברך בכוונת מצוה. וזה הזר שמברך וצונו שמכוין בה לברך את ישראל כמצווה ועושה, ע"י כך עובר בעשה. 
ולכן תמהו, דמאחר שבלא ברכה אין כאן איסור כלל, מאי רבותא דר"י שנתפאר שיעלה לדוכן, שאפילו אומר ג"כ ברכת כהנים יכול ורשאי לאמרה אם לא יברך עליה. וסברא ברורה היא דבלא ברכה אי אפשר להיות בזה איסור עשה, והתם בכתובות על כרחך מיירי בזר הנושא כפיו ומברך לפניה כדינו, אבל בלי ברכה לא הוה מיבעיא לן אם מעלין מנשיאות כפים. והתימה מכל הגאונים האחרונים ז"ל שלא דקדקו בכך. ונ"ל פשוט וברור בס"ד. 
עיין ב"י ריש סימן תקפ"ט מ"ש האגור בשם רבינו ישעיה לענין ברכה במצות שהזמן גרמן לנשים, ודבריו נכונים, דלא כב"י שתמה עליו בחנם. 
עיין בתו' ר"פ המוצא תפלין [ערובין צו, א] ד"ה מיכל בת כושי. שם תמצא סברא זו שאמרתי מעצמי בדעת התוספות דזר בנ"כ ודכוותיה אשה במצות עשה"ג כשלא בזמנן הוו ובעו כוונה לעבור. וכן דעת רש"י שם. ותדע ג"כ שהברכה עושה כוונה למצוה (כמו שרמזתי ג"כ בלח"ש ר"פ היה קורא) עיין בתוספות דפ' לולב הגזול (דף מ"ב א) ד"ה כשהפכו. דוק וברור. 
ומלבד זה אפשר לומר דלק"מ. דהא דזר עובר בעשה דכה תברכו, דווקא כשמברך כמו שהיו כהנים מברכין בבהמ"ק על סדר העבודה, אבל נ"כ האידנא בגבולין, קרוב הדבר שאינו אלא מדבריהם, כדבעינן למימר קמן בס"ד, וא"כ אפילו מיירי התם בכתובות בנ"כ דהאידנא, ע"כ עשה דרבנן בעלמא הוא, אבל א"צ לומר כן מחמת קושית תו' הנ"ל, שדבריהם בלא"ה נכונים בלי ספק כאמור. 

בטור. ואם אינו נושא עובר כו', והוא שיהא בבה"כ כשהחזן קורא כהנים. עכ"ל. איכא למידק, כיון דקיי"ל אם לא עקר רגליו בעבודה שוב אינו עולה, ש"מ דאינו עובר אפילו שומע כהנים, וא"כ הי"ל להתנות שאם עקר רגליו ונשאר בבה"כ עד שקראו כהנים ולא עלה עובר. 
ונ"ל דודאי בעקירת רגלים בעבודה לא תליא מילתא למפטריה, דאע"פ שאינו רשאי לעלות, מ"מ עובר בעשה מאחר שנשאר בבה"כ, והי"ל לצאת קודם שיקראו כהנים. ומה שש"ץ כשהוא כהן אינו עובר עיין מ"ש לקמן בס"ד, וכ"מ בב"י [קטו. ד"ה כתוב במרדכי] במ"ש על המרדכי גבי אבל שמצריכים אותו לצאת קודם עבודה. וק"ל. וכן נראה דעת הרב בהג"ה דש"ע. דוק ותשכח. 

שם בב"י קרוב לסופו. וכתב המרדכי שם אם הנותן מים בא אצל ש"ץ ומזכירו ליטול ידיו צריך לישא כפיו. עכ"ל. צל"ע מנא ליה. דלמא לא קאי בעשה אלא כשקורין כהנים, כדכתיב כד יימרון להון, אבל באמירה דהאי לא מיחייב, דהא על כרחך כדיימרון לאו עליה קאי. 
תדע דהרי לאחד אינו קורא והלוי אומר לו לטול ידיו, הא ע"כ לאו בכלל כד יימרון הוי. 
ובמג"א [ס"ק ד] כתב דמשמע מדברי הש"ע דאפילו אמרו לאחד מן הפסולין מדרבנן שיעלה ולא עלה אינו עובר, גם החזן אינו עובר, שהרי גם הוא חכמים מנעוהו. (ולכאורה יש לנו כיוצא בה לענין שבועת העדות, דאינה חלה על פסולי עדות דרבנן. וי"ל וק"ל). 
וזה אינו נראה בדעת הרב"י, שהעתיק כאן דברי המרדכי בסתם, ושנה לקמן בשם פוסקים אחרים. וכ"פ בהג"ה דש"ע [סעיף כ]. 
לכן נ"ל דלא משמע מלשון הש"ע מידי, דאפשר לומר דה"ה לכל הפסולים מדרבנן, אם אמרו להם בפירוש שיעלו צריכין לעלות, ולא פטרם אלא בסתם, וכדעת הב"ח שהביא במג"א, דכשקורא כהנים אין כוונתו על הפסולין. 
ומ"ש במג"א שכיון שחכמים מנעוהו אינו עובר אפילו אמרו לו בהדיא, לפי שיש בידם לעקור דבר מן התורה כגון זה, כבסי' קצ"א, אינה הוכחה כלל, עיין שם ותדע, שאין להאריך בכך. 
אמנם לענ"ד נראה דאת"ל דלא עברי, היינו משום דבלא"ה אין חיוב נ"כ בזמן הזה אלא מד"ס, כדכתיבנא לעיל, וכדמשמע בגמרא דחגיגה גבי המסתכל בידיהם של כהנים. דוק. ועיין עוד לקמן. ועוד דכל הכהנים עכשיו ספק נינהו, משו"ה על כרחך לא מיחייבי בנ"כ אלא מדבריהם, ולכן יכלו לעקרה בכל דהוא, דהם אמרו והם אמרו. 
אלא שצל"ע דאם איתא היכי מברכי עלה, והא קיי"ל ספק דדבריהם לא בעי ברוכי. וי"ל דוק. עמ"ש בהל' חנוכה ובי"ד סי' כ"ח. 

[קיא. ד"ה וכתוב בכתבי] ע"ב. אבל אחר שקרא כהנים אין קפידא אם יהיו בב"ה. תמהתי על זה, והלא מתקנת ריב"ז נלמוד שיש קפידא ודאי. ואם בשהייה קטנה שיעסוק בקשירת רצועה חייש, אף על פי שאח"כ יעלה וישא כפיו, כ"ש כשיושב לו מנגד בכל העת שכהנים נושאים כפיהם. א"כ סלסול זה חובה גמורה היא. 

שם [ד"ה ומ"ש רבינו ואינו]. ותרץ. צ"ל. 

שם. וא"ת כיון דאינו קורא כהנים אלא לשנים כו' האיך אפשר לומר שאם אין שם אלא אחד עובר, וי"ל כו' אם קראו ולא עלה עובר לדעת רבינו. עכ"ל. ואי איתא להא דהמרדכי דלעיל, דלא סוף דבר קריאת החזן דווקא גורמת החיוב, אלא אפילו באמירת הלוי שיטול ידיו מתחייב, לא הוצרכנו לדוחק זה, דאם עבר וקרא שלא כדין, אלא אפילו הזכירוהו לטול ידיו. ואזדא לה נמי תמיהת הרב ט"ז [ס"ק ג] על הרב"י בזה, דכל דאי לא כתב רחמנא, והשתא אתי שפיר ולק"מ. 

שם. והרמב"ם כתב בפי"ד מהל' תפלה כו' ומשמע כו' אלא יחפים לגמרי. עכ"ל. י"י קשיא דהא לאו אורח ארעא לגלויי כרעא קמי מריה, תריץ כדאיתא לעיל סימן צ"א. ואב"א כדכתיבנא התם בס"ד, ועמ"ש בסמוך. 

[קיא ב] ע"ג [ד"ה ויטול]. ועוד אי מיירי בשלא נטל ידיו שחרית תיפוק ליה משום ד"ת שצריך ליטול ידיו כו'. האריכו התוס' לפלפל אי צריך נט"י סמוך לברכת כהנים אפילו נטל ידיו שחרית. ולא הוצרכו לכל זה דהא ודאי לא סגי בלא"ה, כיון שצריך לחלוץ מנעליו, א"כ אי אפשר לו בלי נט"י, כמ"ש לעיל סי' ד' בב"י שהוא אחד מדברים שצריכים לנט"י. אלא שעדיין צריך להאי שקלא וטריא היכא דחליץ מקמי צלותא או שמתפלל יחף כמ"ש לעיל. מ"מ נ"ל פשוט דידים הכשרות לתפלה כשרות גם לנשיאת כפים. דהא בתפלה נמי כתיב ארחץ בנקיון כפי וגו', וכי נטל ממש מהי תיתי לחיובי תו זמנא אחרינא. משו"ה נ"ל דהני דיוקי קלישי נינהו. ואף על פי שאין למחות ביד הרוחצים  ידיהם שכבר נהגו. מ"מ נפיק מנה חורבא, דחזינא דש"ץ מפסיק באמצע תפלה בעבודה בשתיקה, וממתין עד שיכלו כהנים לטול ידיהם, וכן לא יעשה. 

שם. ושיעור תכיפה איכא למשמע מתכיפת סמיכה לשחיטה. עכ"ל. עמ"ש לקמן סי' קס"ו בס"ד, ובתשובת שאילת יעבץ (סי' ל"ז). 

שם [ד"ה ורבינו]. ובצניעותא דספרא תנא לוי דאתקדש כהנא על ידוי. כצ"ל. 

שם. וכתוב בא"ח בשם בעל התמיד [לא מצאנו מי שכתב שצריך לרחוץ רגליו] אבל כך נהגו באלו הארצות כו' ואנו לא ראינו. עכ"ל. נ"ל פשוט, דאותן הארצות היה מנהגן להתפלל יחפים, כדלעיל בב"י סי' צ"א. וכדמשמע נמי מלישנא דהרמב"ם שהכהנים נושאים כפיהם יחפים כדאיתא לעיל. ומשמע להו כפשטא, או היכא דנהוג. ובכה"ג ודאי מסתברא דשפיר הוי עבדי באותן ארצות. ועיין לעיל סי' צ"ב דכתב כן הר"מ בהדיא גבי תפלה, וכן בדין דומיא דעבודה כמו שכתבתי שם, ונ"כ דכוותה ועדיפא מתפלה דרבנן. 
והכא איכא תו קפידא יתירא לרחוץ הרגלים כשנושאים כפים יחף, דאל"ה אתו לאסתכולי בהו ולבטל הכוונה, ואסור כמו זבלגן ודכוותיה. כמ"ש לקמן בס"ד. 

[קיב א] שם בטור. ומברכין בא"י אמ"ה כו' לברך עמו ישראל באהבה. עכ"ל. תקנו לשון זה משום דטוב עין הוא יברך חסר כתיב, ונעתרות נשיקות שונא וברכותיו. תדע מבלעם שכל ברכותיו נתהפכו לקללות, כדאיתא במסכת תענית [כ, א], ולא נתעקרו האמהות אלא מפני שברכום נכרים אשר פיהם דיבר שוא, ואין פיהם ולבם שוה. אף דבמדרש יש טעם אחר, הא והא איתא, ואמור רבנן בספר הזוהר מאן דמברך לחבריה בעי למהוי בלבא שלים, ע"ש [ח"ג קיז ב] באורך. 

שם. ומגביהין ידיהן כנגד כתפותיהן. פשוט שאין המכוון שתהיינה הידים מודבקות לכתפים, כמו שחשב הסכל לכלוכית שר"י. איברא כל כמה דמדלו להו טפי מעלי, דהא במקדש היו מגביהין אותן למעלה מראשיהן, הא ודאי לאו דווקא הוא, אלא משום דבגבולין ליכא קפידא להגביהן כל כך, כדאיתא בטעמא דמילתא, להכי אקילו בה רבנן, לא הטריחום בהגבהה יתרה וכבדה, וקמ"ל דבגבולין סגי להו בהגבהה בעלמא כל דהו, והיינו כנגד כתפותיהן לכל הפחות, דלמטה משעור זה תו לא חשיבא הגבהה לגמרי. אבל להגביהן יותר כמו שנהגו כהנים שלנו בפני גדולי הדור מעולם, דהיינו שמחזיקין אותן תחת העינים, ודאי עדיף טפי. וגם אינו יוצא ממשמעות כנגד כתפותיהם בכך, כי גם זה נקרא כנגד, שתוך הידים פונה נגד הכתפות, אדרבה הכי משמע הלשון דאל"ה לפני כתפותיהם מיבעי ליה למימר. וא"א אף על גב ולא ידע מאי דאמרי רבנן לגמרי (מגמר נמי בעי  אגמורי) מגרה מדון לגעור בכהנים הבלתי נוטשים תורת אמם. ארר וקלל להם בבה"כ להכריעם באורחותיו, להדמות עצמו מדקדק במצות יותר מכל העולם, ופשט טלפיו עם היותו קל כאחד הצביי"ם כו'. 

שם. ומכוונין לעשות ה' אוירים כו' ובין גודל לגודל. עכ"ל. נראה שצריכין להיות כל האוירים שוים. וא"כ גם בין גודל לגודל צריך לעשות האויר ע"י הפרדת ראשי הגודלים. ומקרבן יחד בעיקרן או בפרק שני. ולא ראיתי מדקדקים בכך. 
ולכאורה בזה י"ל לשון הזהר, במ"ש שאין לקרב האצבעות, כמ"ש מג"א [ס"ק יט] כי אולי כוונתו על ראשי אצבעות המרוחקין באוירים שביניהם, אבל צ"ע בגוף הספר. 

ע"ד בב"י. אצבע כו' ומשחין. עכ"ל. ר"ל לשון שחייה. כלומר כופפים אותן לסימן לידע באיזו ברכה הן עומדים. 

שם סוף העמוד. ואין הכהנים רשאין להתחיל אפי' תיבה ראשונה כו'. כתב מג"א [ס"ק כ] בשם רמ"מ, דבכהן אחד כולי עלמא מודו דמקרינן ליה יברכך. ודברים של תימה הם, מי ליכא ר"פ (דלאו קטיל קני הוא) דס"ל לכהן יחיד אין להקרות כלל. 

דף ס"ב ע"א בב"י. ועד"ז יש לפרש כו' והן עונין ואומרין יברכך. עכ"ל. לענ"ד אין משמעות אחר בלשון, אלא כהבנת אנשי מצרים וסיעתם שהרי מבואר אמר שהש"ץ קורא ואומר כהנים, לא יותר, ועל זו הקריאה עונין יברכך. 

[קיב ב] שם [ד"ה וכתב רש"י]. ושאינו יכול. כצ"ל. 

שם. ופרק לולב. כצ"ל. 

שם [ד"ה וכשמחזירין]. וכשמחזירין אותו מהתיבה להיכל, שההיכל במערב והתיבה במזרח. זה הלשון משובש בהכרח, לפי שהוא מתנגד למציאות, וגם נגד הנחתו, וכך מוכח תוך כדי דבור ג"כ במ"ש בסמוך בעיון ההקפה דחג, אחוריהם להיכל שהוא במזרח, כמו שהוא באמת, ועד"ז כוונתו רצויה. וק"ל. לכן צ"ל גם כאן בתחלת לשונו זה כך שההיכל במזרח והתיבה במערב (כמו שהם בכל מקום) וכשמוציאין אותו כו'. ועכשיו יבוא כל הלשון על נכון, והוא ממש כמו שאנו עושין. 

שם. והעומדים במערב מקיפים מדרום כו', לפי שאחוריה. כצ"ל. 

[קיג א] שם [ד"ה כתב הר"מ]. וכתב הגהות מיימון ואם הבטחתו כו'. והטעם כדי שלא תתבטל נ"כ. אבל אם יש שם כהן אחר כו' לא ישא ש"ץ. עכ"ל. עיין מ"ש בס"ד בלח"ש פרק אין עומדין [מ"ד] ובתשובה [שאילת יעבץ] סי' נ"ד ותתעדן בדשן נפשך בביאור המשנה כמשמעה, דלא כדעת הר"מ ז"ל שאינו מוכרח. וסוגיין דעלמא דלא כוותיה. וע"פ דברינו שם נתיישב היטב שמנהג העולם תורה ודין המשנה הוא, אף על פי שבמג"א  [ס"ק לא] כתב לא ידעתי מנ"ל. 
ולא הבנתי מ"ש הרב הלז דמשמע מדברי הב"ח, כשיש כהנים אחרים לא ישא כפיו, כי לפי הנראה ממה שהעתיק ממנו הוא ז"ל באותו דבור, מבואר ההפך. אולי ט"ס יש בו. 
ולפי המנהג הנז' וכ"ש לפי מה שהחזקנוהו, נראה ג"כ דפשיטא דרשאי לענות אמן בהבטחה. ודלא כמ"ש ז"ל דדוקא נ"כ שרי, כי היכי דלא תתבטל נ"כ לגמרי, דהא אפילו ביש שם כהנים נמי סמכינן אהבטחתו. מ"מ לפי טעמא דידי איכא למימר נמי דלא שרי עניית אמן אפי' בהבטחה, דלא דמי לנ"כ. דוק. וכן נראה שיותר יש לחוש לטירוף בעניית אמן, אף  על פי שסידור התפלה לפניו, ממה שיש לחוש שלא יחזור לתפלתו. וק"ל. ולכן לא הזכירה המשנה הך תקנתא גבי אמן דקדים. 

שם. וכתבו עוד כו' שלא יאמר אדם לש"ץ עלה כו'. עכ"ל. ומה שאינו עובר כשקוראין כהנים, הרב במג"א [ס"ק ל] כתב בזה משום דהקריאה היא אחר רצה, דכיון שלא עקר רגליו אינו עובר לדעתו ז"ל. וכבר כתבתי מזה לעיל דלא נ"ל כן. אבל בתשובה (הנ"ל) כתבתי דהטעם לפי שהוא עצמו הקורא ואין מי שיקראנו, ולמ"ד חזן שמש, מ"מ מפטר דחכמים מנעוהו, עמ"ש לעיל בריש הסימן. 

שם. ומ"ש ויעקור רגליו מעט בעבודה כו', וז"ל הגהת מיי' כו' צריך לעקור פורתא כו' כלומר משום דאמרינן כו'. עכ"ל. מלשונו זה נראה שסבור היה הרב"י שהגמי"י חדש דבר זה, ואולם תלמוד ערוך הוא בסוטה (דף ל"ח ב). 

שם. אם המקרא כיון. כצ"ל. 

[קיג ב] שם בטור. ירושלמי ובלבד שיהא החזן ישראל. עכ"ל. ובתלמודא דידן איתא איפכא (סוטה דף ל"ח א) אר"ח כהן קורא כהנים ולא ישראל, דכתיב אמור להם משלהם, ומסקינן ולית הילכתא כר"ח. מיהו משמע, דודאי לא בעינן ישראל דווקא, וכדכתב הרב"י בסמוך. 

בטור שם ע"ב. ופאה. צ"ל ופואה. 

שם. בפת"ח. רש"י קורא לקמ"ץ פת"ח בכ"מ, וכן אנשי ספרד אינם מבדילים בין תנועת קמ"ץ לפת"ח. עיין שליבה ראשונה דסולם בית אל. 

שם. מתני לבריה. צ"ל. 

ע"ג ב"י. ואותם שהם. כצ"ל. 

[קיד א] שם בסופו. וכתבו הגמיי' דה"ה כהן שלא התפלל עדיין כו' נושא את כפיו ואין התפלה מעכבתו. עכ"ל. משמע קצת דדוקא כשלא התפלל עדיין, נושא כפיו ואינו חושש, אבל העומד בתפלתו לא יפסיק לנשיאות כפים (כשעומד בברכה אחרת) דאל"ה דעדיפא הו"ל לאשמועינן. 
ובמג"א [ס"ק מ] ראיתי שכתב בשם הרדב"ז כהן המתפלל אם אין שם כהן אחר פוסק ועולה לדוכן, ואם יש שם כהנים אינו פוסק. ואמר ז"ל ול"נ דאם אמרו לו בכל ענין צריך להפסיק, דהא עובר בעשה. וגדולה מזה אמרו בקראוהו לתורה דפוסק מק"ש. עכ"ל. ולענ"ד אפי' דברי הרדב"ז צ"ע, מפני מה לא התנה אפי' באין שם כהן, שצריך שיהא מובטח לחזור לתפלתו בלי טירוף, דאף ביחיד ניחוש לה (אף על גב דמפי' רש"י שם משמע קצת דהחששה  היא משום צבור, י"ל דאנשיאת כפים בצבור קאי. וק"ל. ואיך שיהא ביחיד נמי איכא למיחש). והא דלא אשמעינן מתני' הך דינא ביחיד, י"ל רבותא אשמועינן משום דתפלת יחיד חמירא טפי. אבל דש"ץ דילמא לא חמירא כולי האי, כיון שכבר התפללו כל הקהל דאינו מוציא את הבקי, ושאינו בקי לא שכיח. כך נלע"ד. 
דלפ"ז יש מקום לומר, דקמ"ל בעובר לפני התיבה דלא ישא כפיו, כשיש לחוש שתפסק התפלה. וכ"ש ליחיד המתפלל לעצמו, דחמירה תפלה מנ"כ. וצ"ע בגוף תשובת הרדב"ז. 
ואף את"ל דתפלת ש"ץ לצבור חמירא, וא"כ שפיר קאמר הרדב"ז, מ"מ הבו דלא לוסיף עלה, ולא דחינן התפלה אלא במקום בטול נ"כ, אבל במקום שאין נ"כ בטלה בכך, פשוט בעיני שלא יפסיק תפלתו. 
ולא דמי לש"ץ דמפסיק אף בשיש שם כהנים אחרים (לפי מה שפירשתי בלח"ש על המשנה, דכתיבנא התם דאדרבה במקום כהנים אחרים חל החיוב יותר). ואפילו למאי דסא"ד דתפלת ש"ץ עדיפא, מ"מ שאני ש"ץ דלא מפסיק מידי שאומרה במקומה על הסדר וגברא הוא דחזי, ומשו"ה לא חיישינן אלא לטירוף, היכא דאיכא למיחש. אבל יחיד המתפלל וקראו כהנים, והוא לא הגיע עדיין לברכת שים שלום אין לו להפסיק באמצע תפלתו, שנמצאת תפלתו מתבטלת, ואתה מצריכו לחזור לראש. 
ואי משום עשה דברכת כהנים, יש לומר דחכמים מנעוהו, דלא גרע מכל הפסולין דרבנן, דלא עברי אעשה אפילו קראום, כדכתב במג"א עצמו ריש סימן זה [ס"ק ד]. וכ"ש כשלא עקר רגליו בעבודה, דאפי' להרב הנ"ל נמי אינו עובר. ובפרטות למ"ש לעיל דנ"כ בזה"ז דרבנן וכן נראה בודאי גם ממה שנדחית מפני ספק ביטול תפלה דש"ץ מיהא (וכ"כ הר"ן בפי' בפרק ד' דמגילה במשנה דאין נ"כ בפחות מעשרה). ומה שדן ק"ו מק"ש דהיא מן התורה, פריכא הוא, דודאי לענין זה תפלה חמורה מק"ש, שניתן להפסקה, משא"כ תפלה דלא ניתנה להפסיקה לגמרי (שאפי' המלך שואל בשלומו לא ישיבנו) אף על פי שהיא מדרבנן,  משום דרחמי היא ובעיא כוונה. וזה ברור. ע"ל סי' ק"ד וס"ו, ותדע. 
לכן נ"ל עקר, שהיחיד אינו פוסק תפלתו לנ"כ כלל, בין במקום בטול נ"כ בין לא, בין אמרו לו לעלות או לא, בין הבטחתו לחזור תפלתו בין לא, אלא דווקא כשעומד בברכת כהנים דאז מהניא ליה הבטחה דומיא דש"ץ לא זולת. 

ע"ד בראשו [ד"ה והרמב"ם]. ובמקום שעולין לדוכן בלא בתי שוקים כו'. עכ"ל. כבר הראיתיך בעיניך לעיל שכן היא דעת הרמב"ם ז"ל וש"פ, דצריכין לעלות לדוכן יחפי רגל. 

כתוב בהגהה דש"ע [סעיף יז] כשיורדין מן הדוכן לא יגעו במנעליהם, וכתב מג"א [ס"ק כו] נ"ל דה"ה כשהן נקיים. אבל חדשים שנעלם עתה ועדיין נקיים הם, נ"ל דלית לן בה. כמש"ל בסי' ד' בס"ד. וכ"מ נמי מדקפדינן אפסיקת רצועת סנדל דאתי למקטריה, תיפוק ליה משום נגיעה, ובעי לאהדורי אמיא. ויש לדחות. 

כתוב בספר ט"ז [ס"ק כז]. ותימה לי אמאי לא יהא בעל מום פסול משום דאתקש לעבודה כו', ומה מהני דש בעירו, ונ"ל דמדכתב בברכת כהנים דבר אל אהרן ואל בניו משמע אף בעלי מומין כמ"ש פ' אמור בני אהרן אף בעל מום במשמע כו', ודבר זה חידוש אשר לא מצאנו קושיא זאת ופירוקה בשום מפרש קדמון ולא בתראי. עכ"ל. ובמ"כ כל מה שכתב בזה שיבוש, ובכל פרשיות הקרבנות בסדר ויקרא צו, אתה מוצא אהרן ובניו או בני אהרן וחלילה לרבות בעלי מומין, אדרבה מיעוטא הוא, דמקשינן בניו לו. ובפרשת אמור לא אתרבו מבני אהרן אלא מהכהנים, ועיין במזרחי פרשת ויקרא. 
ודעדיפא הוה ליה למימר, דלא אתקש לעבודה אלא איכות הברכה, וכדאמרינן כה תברכו בעמידה, וכולהו נמי מכה תברכו נפקי דיתור לשון היא להורות על אופני איכות הנהגת הברכה ביחוד. אלא שאין מבואר במלה זו על איזה איכות הוא מקפיד אם צריך להיות עמידה או ישיבה, להכי פרכינן ואימא בישיבה, דאהכי קפיד קרא במלת כה, ואצטריך להאי היקשא דברכה לשירות, דלא הוי אלא גלוי מילתא, דהאי דכתיב קרא כה לעמידה אתא, דמשו"ה אקשינהו לפרש הסתום שבמלת כה. ועוד, בעלי מומין ישנן ג"כ בעבודה, שעשו אכילת תרומה וקדשים בעבודה כדאיתא פרק א"ד [פסחים עב, ב]. 
אמנם א"צ להמצא קושיא זו בשום מפרש, דשגגה היא שיצאה מלפני הרב ט"ז דאשתמיטיה תלמוד ערוך דפ' בשלשה פרקים [תענית כו, ב] דאתקש כהן מברך לנזיר שאפילו בעל מום כשר. 
ומ"מ י"ל דאיתא נמי להא דאמרן, דלא אקשינן לשירות אלא כדי ללמוד איכות אופן הברכה לא לענין המברך עצמו, דהא דאקשינן לנזיר לקולא, אמרינן התם, משום דהיקש ברכה לשירות אסמכתא בעלמא הוא. ובס"ד נאמר בסמוך דאפשר ג"כ דהיקש גמור הוא, והיינו דווקא במקדש, אבל האידנא כל עיקר נ"כ דרבנן הוא, כמו שכבר רמזתי לעיל, ועיין עוד לקמן, ואדהשתא הוא דאמרינן קראי אסמכתא בעלמא. דוק. 
איברא היקש דכהן מברך לנזיר, אינה אלא אסמכתא ודאי, והיינו לענין נ"כ דגבולין שכל עיקר אינה אלא מד"ס בלי ספק בעולם. ותמה על עצמך היאך אפשר שיהיו בעלי מומין ראויין לנשיאת כפים דמקדש, שהרי היא היתה על מעלות האולם ואין בעלי מומין נכנסין לשם, ולהר"מ מלקא נמי לקו עלה, הא ודאי אינן בנ"כ ד"ת, אלא לנ"כ דגבולין הוכשרו לפי שכל עצמה אינה אלא מדבריהם זכר לשל תורה. ועלה קאי תלמודא דמקיש כהן מברך למשרת, ומסיק אסמכתא בעלמא. ועמ"ש עוד בתשו' ארוכה שלי שהצגתיה בסיום ספר [קצור] ציצת נובל בס"ד. (יע"ש דברים רבים דנ"מ לענין דינא דנ"כ). 

ולענין ערל שפסק ב"ח דפסול לנ"כ והשיגו במג"א [ס"ק נד] ג"כ מטעם זה. אמנם בשכה"ג פשיטא ליה דלא ישא כפיו כל שלא נכנס בבריתו של א"א, ולא ידענא מאי פשיטותיה, אטו גוי משווי ליה הא ודאי הנולד בקדושה ישראל הוא לכל דבר (ועיין ברכות הורי) ואין ערלתו מעכבתו אלא בפסח, ולכהנים בעבודת המקדש ובתרומה, אבל לנ"כ אף על גב דבעל מום ודאי הוי, מ"מ מומין שבסתר אינן פוסלין בה. 
אכן נ"ל פשר דבר שאם אנוס הוא כגון שמתו אחיו מחמת מילה, או שלא מצא לו אומן שימהלנו, אינו מעכבת בו מלישא כפיו. 
איברא אי מומר לערלות הוא, פשיטא לי נמי דפסול לנ"כ דהו"ל ערל בשר וערל לבב וגרע מעבד ע"א, דאפילו שב פסול לר"מ ואפילו האנוס. 

שם. ומשמע דאפילו סומא בב' עיניו כו' מותר לישא כפיו כו' אף על פי (כצ"ל) שמדברי רבינו ירוחם לא משמע הכי. עכ"ל. זה דבר פלא וחידוש זר אשר בקושי ימצא כמוהו, והתימה הגדול איך מלאו לבו להרב"י לחלוק על ר"י בלי שום טעם וראיה, נגד משמעות הגמרא בלי ספק. ועוד שסותר דברי עצמו בח"מ [סי' ז' ס"ז], כמ"ש בס"ד בתשובה שכתבתי על ענין שלא יקרא הסומא בתורה (שאילת יעבץ סי' (מ"א) [ע"ה]) יעו"ש. וזו מן המחילה בטעות, שמחלו עליה האחרונים ז"ל. 

שם. ונראה לי שבמקום שנוהגין לשלשל הטלית על פניהם אפילו יש כמה מומין בפניו וכו' ישא את כפיו. עכ"ל. לענ"ד זה צריך עיון. כי לפי הנראה אין זו דרך ישרה שיבור לו האדם למצוא עילה לבטל תקנת חז"ל. ולא על חנם האריכו בדינים הללו, וכי לא היו יודעים מתחבולה זו, והיה להם לבאר תקנה זו של שלשול הטלית שבקל אפשר לעשותו. אלא ודאי ש"מ מדלא אשתמיט תלמודא להזכיר דבר זה, על כרחך ס"ל דאין נכון לכסות הידים בטלית ולא הפנים, שאין לנו לבדות דברים חדשים לא שערום רז"ל, ואף על פי שנראה לנו נכון לפי הטעם הפשוט, מ"מ לא מחשבותם מחשבותינו, שיש להם בכל דבריהם טעם פנימי זולת הנגלה. זכר לדבר, ז' של חג יום חבוט ערבה, לפי דעת הגמרא [סוכה מד, א] הוא מסברא גרידא, ויש בו טעם פנימי על פי הסוד, וכיוצא בו מצינו רבים בדרז"ל. 
ועוד, אי איתא דשפיר דמי, הי"ל לתקן דבר זה בכהנים הנושאים כפיהם במקדש, שינהגו בשלשול טלית על פניהם וידיהם כדי שלא יבואו העם להסתכל בהם ויסתכנו, ומדשתקי לגמרי משלשול זה מסתברא דלא הוה ניחא להו ביה. ולכשנשים לב לדבר, נוכל ליתן טעם פשוט שלא לכסות הידים בשעת נ"כ כיון דאתקוש לעבודה, וכן נ"ל מהך טעמא צריכין להיות יחפי רגל כנז' כמו כהן משרת דמחיל עבודה כי עביד בחציצה, וכדאקשינן לענין דבעו עמידה, ה"ה לכל מילי דהנהגת עשייתה, כדלעיל. 
וא"ת א"כ מה היתה צריכה תקנת ריב"ז שלא יעלו לדוכן בסנדל, תיפוק ליה משום חציצה דבלא"ה אתסרו ביה. י"ל דהו"א בסנדל שאין לו עקב לשתרו. וק"ל. 
ודתנן [מגילה כד, א] פוחח אינו נושא כפיו, היינו שבגדיו קרועים ובשר גופו נראה, שצריך להיות מכוסה, אבל העקב שמא צריך שלא יפסיק דבר בינו לבין הקרקע. 
ועוד, שמא יש קפידא שיהו הידים מגולות כשהן נשואות, וגם הפנים. בנוהג שבעולם נראה שאין כן דרך המברך בעין יפה ללוט פניו (ודוגמא לדבר, כוס של ברכה, שאחד מעשרה הדברים שנאמרו בו [ברכות נא, א] הוא שנותן עיניו בו. דוק) ואם טוב עין הוא יברך הא ודאי יש לראות העין, מבוא בברכה, כמו שיש להזהר בהפך, מרע עין, (השונא אינו יכול להסתכל בפני שונאו, כענין שכתוב [מלכים ב' ג, יד] אם אביט אליך ואם אראך, וכן רבים). והרי זה למד מענינו שלשון הברכה הוא ישא ה' פניו אליך, יאר ה' פניו אליך, הרי גילוי פנים אמור בברכה (והשכינה היא שורה על ידי כהנים) ובקללה הוא אומר [דברים לב, כ] אסתירה פני מהם. וכמו כן אין נאה למתברך להסתיר פניו מן המברך ולכסותו בעת קבלת ברכתו, כדאמרינן [סוטה מ, א] כלום יש עבד שמברכין אותו ואינו מסביר פנים. ואף על פי שיש לו לעמוד באימה וביראה ולא יגביה עיניו להסתכל במברך  דהויא חציפותא, מכל מקום צריך לקבלן בסבר פנים יפות, ובמה יודעו פנים מאירות או זועפות אם הם עטויות ועטופות כמנהג בני ארצנו. ונ"ל דלא שפיר עבדי בהא, אף שאיני כדאי להרהר אחר דעת הרב"י ז"ל. 
ושוב זכיתי ללמוד ג"כ מדברי הזוהר פ' נשא בפ' ברכת כהנים שכיוונתי לאמת. ומשמע לי ממנו שאפילו העינים של הכהנים לא יהיו עצומות, אדרבה צ"ל מביטים במתברך בעין יפה. ע"ש סוד גדול על בלעם שעל שהיה בעל עין רע, לפיכך בירך שתום העין ותחשב לו קללה, משא"כ טוב עין הוא יברך בעינים פקוחות. עוד מצאתי און לי שם באידרא רבא (קכט ב) ז"ל ותנא כל מה דאתי ברחמי לית כסותא על עינא. הרי הדבר מפורש כמו שאמרנו. אלא שיד המנהג בזה חזקה. ומי שיכול לבטלו בלי מריבה, תחשב לו לצדקה. 

שם. וי"ל דההיא דלולב הגזול מיירי עם כהנים גדולים. עכ"ל. נ"ל סעד לדבריהם אלו ממתני' דפ"ב דערכין [יג, ב] גבי צוערי הלויים שעולים עם הלוים לדוכן ואין עולין לבדם. שוב ראיתי בתו' שהם עצמן הביאו זה. איברא לכי דייקינן אין משם ראיה עיין שם. וכן כתבתי בלח"ש פ"ד דמגילה. ועמ"ש בס"ד ד"א לישב הסוגיא. 

דף ס"ג ע"א בב"י [ד"ה וכתב המרדכי]. כהן שמל את התינוק ומת נושא כפיו עכ"ל. דחף אשה הרה והפילה נושא כפיו. כ"ה בשם רלב"ח. מג"א [ס"ק נג]. נ"ל טעמו, משום דלא קרינן ביה ידיכם דמים מלאו, כיון שנתנה לו תורה כפרה בתשלומין אין לו דמים, דהכתיב ולא תקחו כופר לנפש, אלא על כרחך עוברים לאו נפשות נינהו. ואף על  גב דאמרינן [נדה יג, א] במוציא ש"ז לבטלה (אף על פי שעדיין לא נוצר, אלא ראוי ליצירת ולד) שהוא כשופך דמים, כ"ש עובר גמור, אעפ"כ אינו אלא דרש בעלמא להפליג בעונש העון, כרגיל הרבה בדרז"ל בכיוצא בזה, מכל מקום הדבר ברור שאין לו דין שפיכות דמים ממש. וזה פשוט. ותו לא דמי למוציא ש"ז לבטלה, דלענ"ד חמיר ממשחית עובר (עיין שאילת יעבץ סי' מ"ג) מ"ש מזה בס"ד על בעל חות יאיר ז"ל. 

[קטו א] שם. ומ"ש שתאו בשני פעמים כו' דהא דאתקש ברכה לעבודה אסמכתא בעלמא ודיינו כו'. עכ"ל. בטז"ל [ס"ק ל"ה] השיג על הרב"י ז"ל בזה, ונמשך אחר דבריו הקודמים שנתעלמה ממנו הלכה כנז', ועיין במג"א [ס"ק נד] דברים הגונים. 

שם [ד"ה ולענין]. אבל היכא דנאנס אפילו לדעת הרמב"ם כו' נושא כפיו. לפום ריהטא דבר תימה הוא, שהרי בפירוש כתב בין באונס בין בשגגה, אלא שיש לחלק בין עבד ובין המיר ולא עבד. ובבדק הבית הרגיש ורצה לתקן, אבל לא דק, דמאי אפילו לא נשתמד כיון שעבדה דקאמר, הוא ודאי כי עבדה משומד הוי, אלא הכי הול"ל אפילו לא עבדה כיון שהודה בה, דהיינו המיר דנקט הר"מ, ר"ל שהבטיח להמיר וקבל עליו לעבדה אבל עדיין לא עבד, אפ"ה נפסל בקבלה עליו לאלוה. הכי דייק לשניה דהר"מ וכן הבין הרב עצמו בכ"מ. ובזה יתכן לחלק בין המיר וקבלה עליו ברצון, או מאונס דבהכי לא מיפסל. ובעבד בפועל דקפסיק הר"מ בהדיא דאין חלוק כנ"ל תמהו עליו, ואמ"ה ז"ל בתשו' ([חכם צבי] סי' י"ג) הביא לו ראיה מפרק ר' ישמעאל (ע"ז נ"ב, ב) וז"ל הא קמן דטפי מסתבר למקנס כהנים אף שוגגים משום דבני דעה נינהו מכלים, וכיון דפשיט ליה דאפילו כלים אסורים אף שבודאי אנוסים נינהו, מכ"ש כהנים. עכ"ד. 
ויש לי לדקדק בו קצת, כי לענ"ד אין מזה הכרח, דאיכא למימר בעל הבעיא הוה פשיטא ליה דלא שייך למקנס אלא מזידים, וקסבר דמזידים היו אותן ששמשו בבית חוניו (אף על  גב דלאו בית ע"ז הוה, דאי בית ע"ז לא הוה מבעיא ליה כדפרש"י, מ"מ הכל יודעין איסור הבמות) היינו דקאמר כהנים הוא דקנסינהו דבני דעה נינהו, משא"כ בכלים דלא משכחת מזידים. א"ד, אף על גב דגבי אדם לא שייך קנסא בשוגגים ואנוסים, מיהא בכלים אכתי  מספקא ליה דילמא מיתסרי באונס כה"ג נמי (ר"ל שלא נשתמשו בהם לע"א, מ"מ אסורא אתעביד בהו ומאיסי לגבוה, אף על גב דלהדיוט שרי דלאו בית ע"א הוה) כדמתסרו על כרחייהו בשמוש  לע"א אפילו להדיוט, ש"מ דאונס בכלים ליכא. 
והשתא כי פשיט ליה רבי דכלים אסורים, ליכא למידק מנה דה"ה לכהנים אנוסים, אלא לעולם יש אונס באדם ואינו נפסל (דאנוס רחמנא פטריה) וכלים ה"ט דאסורים אף על גב דאניסי, שכן נאסרים בעל כרחם לעולם, שהרי ודאי אדם אוסר כליו אף להדיוט ע"י שמוש ע"ז (וכן בנדר) ואין בהם דרך איסור בשום אופן בעולם אלא באונס (משא"כ באדם) ולא קמבעיא ליה לר"י אלא אליבא דמ"ד לאו ע"א, וכהנים אפ"ה אתסרו להו משום קנסא בעלמא דקעבדי איסורא מיהת, וקנסא בכלים דילמא לא שייכא. ופשיט דשייך בהו נמי קנסא משום לתא דבעלים ומייתי ליה ראיה מקרא בהדרגה, דמדחזינן בכלים דבהמ"ק שנאסרו אף על גב  דשל הקדש הוו ואין אדם אוסר דבר שאינו שלו, אפ"ה גנזום ואסרו עולמית (אפילו להדיוט ע"י פדיון) כ"ש בכלים של בית חוניו דלא חלה עלייהו קדושה לגמרי, פשיטא דנאסרין ע"י שמוש של עברה, לגבוה לפחות, אף על פי שאינן אלא דרך קנס, דמשום לתא דע"א ליכא בכה"ג. 
אבל לכהנים אנוסים ליכא למשמע מנה מידי. ואף בכלים דאסירי, מידי הוא טעמא אלא משום דאתעביד בהו מעשה כדמסיק תלמודא התם לקמיה (דף נ"ד ב), והיינו משום מחשבת בן אדם (דמזיד הוא במעשה) דמהניא בהו ויכול לאסרם כנ"ל, הא לא"ה אפילו כלים לא מתסרי ע"י בן אדם. לפ"ז אין משם ראיה לגמרי לפסול כהנים אנוסים וכן שוגגים. ונראה מדעת רמב"ם דאפילו תינוק שנשבה לבין הגוים נמי פסול, מדלא מפליג כלל, ואומר מותר נמי אנוס הוא, והדבר צריך תלמוד. 

כתוב בהגהות ש"ע [סעיף מא]. י"א דמי שהמירה בתו אין מחויבין לקדשו כי אביה היא מחללת. והקשה במג"א [ס"ק סב] זה לשונו צ"ע דהא אמרינן לר"ש שריפה חמורה שכן ניתנה לבת כהן שזינתה ומאי חומרא שכן אביה היא מחללת, ואם איתא דבת כהן שעבדה ע"א נמי מחללת אביה, א"כ מנ"ל דשריפה חמורה, דהא בשעבדה ע"א היא בסקילה, אלא ע"כ דדווקא בזנות מחללת אביה כו'. וכן משמע מדקאמר בת ולא בן. עכ"ד. ולענ"ד אגב שיטפיה הוה רהיט ליה גמרא, ולא עיין בה, דהא באמת לא קיימא הך סברא במסקנא, דלא משום שאביה מחללת היא חמורה דהא ודאי פושט ידו בעיקר חמור, אלא מדאפקה רחמנא לארוסה בת כהן מכלל בת ישראל, כדאיתא התם. וכיון דאתית להכי, אפילו תימא שלא בזנות נמי מחללת, וכל שכן הוא, דאם בדבר קל מחללתו ק"ו בגדול (אף על פי שקצת טעם בדברי במג"א, מ"מ נראה דהכל תלוי בגדולי האב, והכי מוכח בגמרא כמ"ש בסמוך) ולהכי לא אצטריך אביה היא מחללת אלא גבי זנות דקילא, וק"ו לע"א. וכן נראה דלא דווקא בת אלא אפילו בן ג"כ מחלל אביו, וכדאיתא בהדיא בגמרא [סנהדרין נב, א] כמאן קרינן האידנא לרשיעא בר צדיקא רשיעא בר רשיעא כי האי תנא דאם היו נוהגין בו קודש נוהגין בו חול ואומרים לו ראו גדולים שגידלתם, ש"מ דתלמודא לא שני ליה בין בת לבן בהך ענינא. 

שם ע"ב. כתב הרמב"ם החלל אינו נ"כ לפי שאינו בכיהונו. עכ"ל. ומהא תיקשי להרב"י ז"ל דס"ל כל היכא דלא מחיל עבודה כשר לנ"כ לכתחלה, כדכתב לעיל גבי נושא נשים בעבירה, והא חלל דלא מחיל עבודה כדתנן פ"ח דתרומות [מ"א] ואפ"ה אסור להרמב"ם ז"ל. וצריך עיון. 

שם. כתוב במרדכי דתוך י"ב חדש כו' ואיני יודע שום טעם למנהג ואפילו בתוך ז' ימי אבילות נראה שנושא כפיו שהרי חייב בכל המצות. עכ"ל. ומינה דאונן אינו בנשיאת כפים, כדרך שאינו חייב בכל המצות. וכ"כ במג"א [ס"ק סד] בשם הש"ך ומהר"ם טיקטין. ונפלאתי על זה מאי קמ"ל, והא מילתא דפשיטא היא, מהיכי תיתי למיחייביה נמי. 
ונ"ל דאתו לאשמועינן דאונן אפילו בי"ט דחייב במצות, מיפטר מנ"כ משום דדמי לעבודה. והכי משמע בפ"ק דיומא (דף (ט"ו) [י"ג], ב) דאונן בי"ט נמי אסור לעבוד, ואונן מחיל עבודה ולא אימעיט. 
שוב ראיתי כתוב בשם כ"ג דאונן אינו נ"כ שכהן העובד מברך ואונן אינו עובד. וליתא, דאף כהן שאינו עובד מברך כמש"ל. ולא היה צריך לכך, תיפוק ליה דפטור מכל המצות וקיי"ל אפילו רצה להחמיר על עצמו אינו רשאי, עמש"ל בסימן ע"א. ועמג"א [ס"ק סד] שכתב ג"כ קצת כדברי. ומ"מ אינני שוה עם דעתו במ"ש דאם קראו לאונן שיעלה לדוכן צריך לעלות. ולדידי ליתא, לא מבעיא בחול אלא אפילו ברגל. ודוק. 
ולענין האבל בנ"כ עמ"ש לקמן בס"ד. 

[קטו ב] שם. כתוב עוד במרדכי ובשה"ל בשם ר"י כו' דכהן פנוי אינו נושא כפיו כו' וראוי למברך שיהא בשמחה כו' וכן מצינו שמחים וטובי לב ויברכו. עכ"ל. ואני הצעיר אומר תמה על עצמך הרי אמרו אפילו קטן היודע לישא כפיו עולה. 
שמא ר"ל ג"כ שאינו נושא כפיו בקבע אלא באקראי, ולא משמע לשונו כך. אי נמי דילמא קסבר דגדול הפנוי וראוי להיות בעל אשה גרע, משום דמרגיש בחסרונו שהוא שרוי בלא שמחה, וצער הוא לו, חייש למיעוט כונה לפי שלבו דואג ומהרהר בנשים, משא"כ בקטן שאינו מכיר בכך אינו שרוי בצער ולא נגרע משמחתו דבר. כך נ"ל לתת קצת תבלין בדבר. זכר לדבר וקצת סעד מפרק הישן [סוכה כו, ב] דאר"י הילדים לעולם חולצין מפני שרגילין בטומאה. אעפ"כ אין בזה טעם מספיק. 
ועוד נ"ל תשובה לדבר זה מתלמוד ערוך פ"ב דערכין (דף י"א א) מניין לעיקר שירה מן התורה, מהכא [דברים כח, מז] תחת אשר לא עבדת וגו' בשמחה ובטוב לבב, איזוהי עבודה שבשמחה וטוב לב הוי אומר זו שירה, ופרכינן ודלמא תורה דכתיב [תהלים יט, ט] פקודי ה' משמחי לב, ואימא בכורים דכתיב [דברים כו, יא] ושמחת בכל הטוב, ומשני טוב לב לא מקרו, ואם איתא ליקשי ואימא נשיאות כפים, דהיא הקושיא גופה דאקשו התם מקמי הכי למאן דיליף לה מושרת, ולא הוה מצי לשנויי כדשני דהא בברכה כתיב וטובי לב לפ"ד הנז'. הא על כרחך פשיטא ליה לתלמודא דלא בעיא שמחה וטוב לב כדעת (ריב"ז) [ר"י בר יהודה]. והיא ראיה ברורה דלא חש לה תלמודא לגמרי (ותשובה זו עולה כמו כן לאותן המונעים האבל מנ"כ כדלעיל). 
ואין לומר דמשו"ה לא אקשי דילמא נ"כ, כיון דכתיב בהך קרא לשון עבודה, תחת אשר לא עבדת, ואמרינן לעיל מניה דנ"כ לאו שירות הוא, לאו מילתא היא, ותסברה היכי פריך ואימא תורה ואימא בכורים, אלא ודאי דליתא. והכי פירושא, דנ"כ על כרחך לאו בכלל ושרת היא מדכתיב לשרתו ולברך בשמו, אבל למאן דיליף מעבדת כל מילי דמצוה בכלל, רק שיהא דבר שבשמחה וכ"ש לנ"כ דעבודה ודאי מיקריא והא בהדיא אמרינן דאתקש לעבודה. משו"ה ודאי לית דחש לה. וה"נ נהוג עלמא. ואפ"ה באבל חיישי לדברי המרדכי במדינתנו. ולא ידענא מאי טעמייהו, דהא לדברי המרדכי וסיעתו דא ודא אחת היא, ומה ראו לחלק ביניהם. 

שם [ד"ה כתב האגור]. ובכל יום קשה להם לטבול כו' ולכן עלה המנהג דווקא בי"ט. עכ"ל. ר"ל משום דבי"ט בלא"ה כל אדם הבריא יש לו לטבול דחייב אדם לטהר עצמו ברגל. ובאמת דבר זה צל"ע, אף שכבר פשט המנהג כך לטבול גם עכשיו ברגל, מעודי תמהתי על זה, לפי שלא מצינו מקום לטבילה זו ברגל אלא בימי חז"ל שהיה להם מי חטאת והיו יכולים לטהר מטומאתן כדי לאכול חוליהן בטהרה, שאעפ"י שאינן מוזהרין עליה כל השנה הוזהרו לפרוש מהטומאה ברגל לקיים המקרא דובנבלתם לא תגעו דלא מתוקם אלא ברגל, וה"ט דע"ה נאמן על טהרת התרומה ברגל שעשאן הכתוב חברים לפי שכולן מיטהרין על כן הוכרחו ודאי להטהר גם מטומאת מת ולטהר כל כליהם שלא יחזורו ויטמאום. 
משא"כ אנן בעו"ה שאין לנו טהרה כל עיקר, כי מיד אנו חוזרין ומטמאין עצמנו בכל דבר טמא, א"כ פשיטא שאין טבילה זו מטהרתנו כלל וכלל, ומה טיבה ברגל. ואם לקדושה ולפרישה מטומאת קרי, מדוע החמירו בה בי"ט יותר משאר ימות השנה. ולא מצינו לחז"ל שחילקו בכך בשום מקום. ובשלמא ביום הכפורים איכא למימר משום סרך קדושה ופרישות ויסורין נהגו בה לכפרת עונות, מה דלא שייך ברגלים. איך שיהא פשוט שאין לבטל נשיאת כפים מחמת העדר טבילה, כמ"ש כבר בהל' נ"כ דספר בית אל [אות ב]. 

כתוב בהגהה דש"ע [סעיף מד] אסור להשתמש בכהן אפילו בזמן הזה, דהוי כמועל בהקדש אם לא מחל על כך. עכ"ל. והוא מהירושלמי דפרק (בתרא דנדרים) [ח' דברכות ה"ה], והובא בילקוט סוף (נחמיה) [עזרא] עה"פ [עזרא ח, כח] אתם קודש. והיינו דווקא בדבר כבוד מצי מחיל משום דהא כתר תורה גדול מכתר כהונה ואפ"ה קיי"ל הרב שמחל על כבודו כבודו מחול, מכ"ש כבוד הכהונה דקיל מניה. וראיה מפורשת דכהן מצי מחיל על שמושו ולהנאתו ותועלתו, פרק אף על פי ([כתובות] נז, ב) אלא מעתה לקיט כהן, וכן עוד בפ"ב דבכורות (יח, ב) בחצר בעה"ב ורועה כהן, ותנן נמי בחבר ספ"ו דדמאי [מי"ב] ע"ה שאמר לחבר קח לי אגודת ירק. ועיין פ"א דדמאי מ"ג, ופ"ג דתרומות סמ"ד. אבל ודאי אין זה ענין למה שמוזהרין לקדשו בלאוי יתירי, דמאן מחיל מאן שביק ואפילו לימוד לא היה צריך להקדישו בהן בע"כ, דמאי שנא מכל לאוין שבתורה שמכין ועונשין עליהם, אלא משום דס"ד אמינא כיון דע"י כך נוהגין בו מנהג בזיון כשנקלה לעיניך ע"י מלקות, משו"ה אצטריך לאשמועינן. וזה פשוט, האריכות בו שלא לצורך. 
ודברי הרבטז"ל [ס"ק לט] בזה, אין בהם טעם כל כך. אבל בזה יפה אמר שבודאי ר"ת לא שתק מחמת שלא ידע להשיב, אלא משום דלא קבעי אחזוקי טיבותא לנפשיה, דלת"ח מפורסם ודאי מותר להשתמש בכהן לרצונו כנז', דלא עדיף מחכם ושונה הלכות, כדאשכחן [מגילה כח, ב] בר"ל דארכביה ההוא גברא אעורקומא דמיא, דהוה ניחא למשמעיה ולמגמר מניה, דכוותיה אשכחן אמוראי סגיאי דהוו שמעי לרבנן (ועמ"ש בלח"ש רפ"ח דברכות). 
ובמג"א [ס"ק עה] אייתי נמי דרבא הי"ל עבד כהן, ומזה אין כל כך ראיה, דאיכא למימר ע"ה היה (וקיי"ל מותר להשתמש בשמש ע"ה, ריש פרק ח' דברכות) ואין מצווין עליו כולי האי, שהרי לא זכתה לו תורה במתנות כהונה דבעינן דווקא חבר דומיא דאהרן [חולין קל, ב]. וכן לענין כבוד, שהרי אם ת"ח מכבדו ומניחו לעלות לפניו לתורה חייב מיתה מן הדין. בלא"ה טעותא היא בידיה דבמג"א, אגב שטפיה רהיט ליה גמרא דפרק הזרוע [חולין קלג, א], שהרי כבר נשמר רש"י שם [ד"ה א"ל רבא] מזה, ופריש בהדיא דשמשו של בעה"ב הוה. וכן פירש עוד שם [ד"ה כי אמרי] אבל שמעא דבעל הבית. והוכרח לפרש כן דאי שמעיה דרבא הוה, ודאי לא הוה מצי מזכי ליה במכרי כהונה, דמשום דאקלע רבא התם זמנא חדא לא הוי מכרו בהכי, ולא היה נותן לו מתנותיו תדיר, זה פשוט. (א"כ מר יוחנא מאן לימא לן דשפיר עבד. דלמא לא בר סמכא הוה. ואיכא מר טובא דלאו צורבא מרבנן הוו, דוק ותשכח. ואבוהי הוא דהוה רב, לא איהו. ולא מוכח מידי). וכמו כן מה שהביא עוד הרב הנ"ל מרמי בר חמא שנשתמש ברב חסדא כדאיתא פרק כיצד הרגל (דף כ' ריש ע"ב) שהיה כהן, כדמוכח בגמרא סוף פ"ו דברכות (דף מ"ד א) לא מוכח מידי דהתם מאי קעביד, דכריך סודריה, ובבדיחותא קאמר ליה. דהא ודאי בלא"ה לא היה רמי ב"ח משתמש בר"ח שהיה חותנו וחייב בכבודו כדאיתא במדרש [מכילתא יתרו א, ז] שחייב אדם בכבוד חמיו. ועוד דודאי היה רבו ג"כ ורמי בר חמא היה תלמיד חבר לר"ח בלי ספק. אלא ע"כ בדיחותא בעלמא הוה, כענין בר קפרא עם רבי דנשיא הוה וכבודו אינו מחול, ועכ"ז נשתמש בו כה"ג, כדאיתא בגמרא דפ"ה דנדרים (דף נ"א א) ואף על פי שהיקל בכבודו ביותר. 
ומכאן נ"ל ראיה גמורה למה שנשאל מהרי"ט בתשו' [ח"ב סי' ט"ז] בכיוצא בזה, שאדם אחד היקל בכבוד צבור בלשון צחות וקרא אותן בני היוונים, ופשיט לה מסברא בעלמא דמילי דבדיחותא הי נינהו מילי דכדי, דלא ענשינן עלייהו, משום כבוד רב או צבור. עיין שם. והרי סעד מתלמוד ערוך כנז'. ויש לידע דעכ"פ אסור לכהן לשרת לישראל בשביל שיתן לו מתנות כהונה, ואפי' הוא ע"ה. דאמרינן [קדושין ו, ב] כהן המסייע בבית הגרנות אין נותנין לו מתנות, אפי' באותן שניתנין לכל כהן. ולא מצינו שחילקו בכך בין כהן חבר לע"ה. 

שם. על כן דחק עצמו. נ"ל טעות סופר. שהיה כתוב ר"ת, ע"כ. ר"ל עד כאן סיום לשון האגור, ואח"ז הוא לשון הרב"י כמשיב עליו שדחק עצמו לקיים מנהג מקומו. וק"ל. 

במג"א (ס"ק נח). חששו כו' דילמא אזל גבי חכם ושרי ליה. ואי משום דקי"ל צריך לפרט י"ל דגבי כו'. כך צ"ל. שוב ראיתי מ"א דפוס ראשון יש בו אריכות לשון מה שאינו מהצורך, ועדיין צריך להגהתי, וכפי שהגהתיו הלשון מתוקן יפה. 

שם במג"א (ס"ק נ"ט). צ"ל נודר ועובד יורד ומגרש. 

שם (סקס"ב). צ"ל כדאיתא בא"ע ס"ז. 

שם (סק"ע). עמ"ש סי' תרי"ג סי"א. צ"ל. 

מור וקציעה סימן קכט 
=================== 
בטור. ובנעילה ביום שיש בו נעילה. עכ"ל. עיין מ"ש בס"ד בסימן תרי"ג דאפילו בלילה נושאין כפיהן. ואריך. 

מור וקציעה סימן קל 
================== 
ע"ב בטור. בשעה שעולין לדוכן. עכ"ל. שם דוכן הוא מלשון דוך פלן, ענינו מקום בארמי, ולייחד שם למקום שעולין הכהנים לברך, קראוהו דוכן, ר"ל מקום שלהם. עמ"ש בתשבי. 

ע"ג בב"י [ד"ה מאן]. שמאריכין בכ"ף כו' מדאמרינן כו' יש עבד שרבו מברכו ואינו מסביר לו פנים ואף על גב דבסוף פסוק שלישי כו' מאי דאפשר כו' עבדינן. עכ"ל. ולענ"ד נראה דווקא כשעונים אחר הכהנים על כל תיבה ותיבה פסוק אחד בזה הוא שאמרו דלא הוה הסברת פנים שאינם מקשיבים ומאזינים כלל לברכתן של כהנים, משא"כ בששותק ושומע ברכתם ואינו אומר הרבש"ע כי אם סמוך לחתימתן לית לן בה. 

עיין בד"מ ובהגה דש"ע [סעיף א] שכתב לומר רבש"ע גם בשעה שהש"ץ אומר שים שלום. ותמיהני מנא ליה הא, דהא בגמרא לא איתא אלא שהיתה בשעתא דפרסי כהני ידייהו. ועיין עוד באחרונים ז"ל. 

מור וקציעה סימן קלא 
=================== 
[קטז א] בב"י [ד"ה וכתבו תלמידי]. אלא שהיתה מפסיקתו מכוונת תפלתו. כצ"ל. 

ע"ד [ד"ה ומש"ר בשם רב נטרונאי]. והטעם כי כך היו מרביצין התמיד כו'. עיין מ"ש בב"י לקמן סוף סימן זה, מספר הזוהר פרשת במדבר, אז תבין ותשכיל ממוצא דבר. 

ע"ד בסופו. וכתב עוד הרוקח אין נופלין אלא לפני ס"ת. עכ"ל. ובספר עשרה מאמרות [מאמר חקור דין ח"א פכ"ג] כתוב דלא דווקא ס"ת ממש בעינן אלא יכוין למדה הרומזת אליה ודיו. יע"ש. 

[קטז ב] בטור. דכסיפא מילתא שמהרהרים אחריו. כצ"ל. 

דף סד ע"א בב"י. וז"ל שבלי הלקט בר"ח אין נופלין. יש לדבר זה עיקר בתלמוד בההוא עובדא דר"א בהזהב [ב"מ נט, ב], ושמע מנה מיהת דלא איסורא הוא כי נפל על אפיה בר"ח, ולצורך שפיר דמי. 

שם. אבל במנחה הואיל ושעת נחמה היא נופלים. כצ"ל. 

שם. יום חופה אין נופלין ע"פ בבה"כ שיש בו חתן. וכתבו האחרונים שאין אומרים תחנון כל היום כשמתפללין אצל החתן. ולא ידעתי למה יום החופה דווקא ותו לא, הרי כל שבעת ימי המשתה חשובין רגל. ואם דוחין אבלות וראית נגעים אין דין שידחו נפילת אפים. וכך נ"ל הגון למעשה בנושא הבתולה. 

שם. ביום המילה אין נופלים על פניהם בבית הכנסת ששם המילה. עיין בנחל י"ג לברכה עליונה. 

במג"א (סקי"א) צ"ל ולמנחה אין אומרים צדקתך. ונראה שנשמטה מלת אין. אבל לא מצאתי זה כלל בהגמ"נ. 

שם (ס"ק כ"ב). דקרקע לא חשיב הפסק, שארצו של בית כמוהו עד התהום [אהלות פט"ו מ"ה]. נ"ל ראיה רחוקה היא זו ואינה ענין לכאן, דאין איסור אלא בפנים דבוקות בקרקע. אבל שוחה הוא עליה. ושם הטומאה מתפשטת על הכלים שבקרקע אפילו אינה עליהם ולא כנגדם אלא מדין אוהל. ואם יש פותח טפח אפילו שם אינו כמוהו. ושאני הלכות טומאה דהילכתא גמירי להו, אף כי להחמיר בספק רחוק. ומ"ש במג"א פט"ו דכלים, צ"ל דאהלות. 

[קיז א] ע"ב בראשו [ד"ה כתוב בספר הזוהר]. בעי בר נש לברכא לקב"ה כו' בקורבנין (כצ"ל) בקדמייתא. ר"ל אמירת פרשת הקרבנות, שחשובה כהקרבה. 

שם. ואשתכח דעל ידיה מתברכין עילאין ותתאין. כצ"ל. 

שם. מאי משמע לן רזא דמלה. כצ"ל. 

שם. ולאו כל מילוי אלא בלבא רחיקא. כצ"ל. 

מור וקציעה סימן קלב 
=================== 
בב"י [ד"ה ומתרגמין]. קדושת השם. כצ"ל. 

שם. שעונין אחר הגדה כו' ויש כאן תורה וקידוש השם. עכ"ל. מכאן משמע שאין לומר קדיש דרבנן כי אם על דברי הגדה דבעינן שיבינו ע"ה מה שלומדים. ועיין לעיל בב"י ריש סי' נ"ה ובמג"א סוף סי' נ"ד. משמע קצת דנכון הוא שישמעו רובן של העשרה. ועכשיו אין נזהרין בזה. 

שם. ושם כתב. צ"ל. 
לענין קדיש בן יום שביעי דאבלות, לא ידענא מאי מספקא לבעל אליהו זוטא שכתב ואפשר שדין מתוח עליו כל ז'. ואיני רואה מקום לספק זה. ואפילו תימא דספקא הוא מאי נ"מ והיכי דמי, אי דליכא אחרינא בן י"ב פשיטא דלא מספקא מידי, ואי בדאיתנהו הלא ודאי המע"ה ופשיטא דלא דחי להו. מאי צ"ע איכא הכא. 

שם. ובשבת וי"ט שאין בהם ביטול מלאכה לעם. כצ"ל. 

שם. ואעפ"כ אומרים אותו במנחה כדי שלא ישנה. כצ"ל. 

מור וקציעה סימן קלג 
=================== 
[קיז ב] ע"ג. פי' אותו יין הבא מקפריס הוא עז. עכ"ל. נראה שמפרש קפריס שם מקום, ואין זה הפירוש מתקבל. לא מצינו שם מקום שיקרא קפריס (עם שיש אי גיפרי סמוך לא"י נקרא בלשון יווני קפרוס בוי"ו) ועוד למה בריבוי קפריסין. וא"ל דשם המקום הוא ע"ד הרבוי כמו מצרים, שהרי מכל מקום תפול ממנו המ"ם או הנו"ן בבואה ליחס, והי"ל לומר יין קפריסי כמו זיתום המצרי, או קפריסני אם הנו"ן שרשית. על כן אין ספק שמלת יין כאן דבוקה ונקראת יין קפריסין בציר"י כמו יין תפוחים, ואינו יין גמור רק על דרך השאלה הוא קרוי יין בשם ליווי כיין תותים ורמונים. והקפריסין ידועים במשנה [מעשרות פ"ד מ"ו], והם גדלים באילן צלף הידוע שאמרו רז"ל [ביצה כה, ב] עליו שהוא עז באילנות. וזהו שאמרו כאן מפני שהיא עזה. וכנראה שהוא האמת הברור (שוב ראיתי שגם תוס' פרשו כן בפרק אין צדין [שם ד"ה וצלף] והנאני) וזה מסכים עם גרסת מפני שהיא עזה. אלא שא"כ היה צ"ל שהוא עז, כי לא מצינו יין בלשון נקבה. וי"ל דה"ק שהיא עזה שהקטורת נעשית עזה, ע"י יין קפריסין שהוא עז. גם נמצא לשון נקבה ביין [תהלים עה, ט] חמר מלא מסך אך שמריה. 

שם. למה הוא בא לשוף. כצ"ל. וכן צ"ל עוד בסמוך להביאו לשוף. 

שם. מחזירן צ"ל. חפניו צ"ל. 

שם [ד"ה ועליך]. מלח סדומית בא לשום תקון אחר כו'. ע"כ. בהא מילתא בעל באר שבע [כריתות ו, א ד"ה מלח] בר מזליה הוא (ולא במזלא תליא מילתא, כמ"ש בשכבר בס' בית אל [בפירוש פטום הקטורת]) ועלתה בהסכמת הני תרי גברי רברבי להחליט טעות דלוג והשמטה בלשון הר"מ שלא זכר הקטורת בכלל הדברים הנקרבים למזבח בלא מלח, ובמ"כ הנהו סבי דקפחוהו ללשנא דרמב"ם בטעותא, כי אפילו לפי דרכם לא היו צריכים לכך. אלא בדיוק עזבו הר"מ ז"ל, משום דלא נסיב אלא דבר הקרב למזבח סתם, ואין הקטורת קרב, ולא במזבח הידוע בסתם שהוא החיצון שבו עוסק (ועליו קרבים אותן ג' דברים שהוציאם מכלל הקרבנות הצריכים מלח) אלא נקטר הוא על מזבח הזהב. וזה פשוט. 
אבל מ"מ ודאי אין דעת ר"מ ז"ל כדעת הרב"י בזה (והוא רק אומדנא בעלמא וחפץ פשוט בלי טעם, גם בעל באר שבע לא כיפי תלי לה), לפ"ד הר"מ וסתימת לשונו, ודאי היה המלח מעורב בפטום סממני הקטורת ונקטר עמו בלי ספק. וס"ל דבהא כ"ע מודו, ול"פ אלא אם צריך מליחה פעם שנית בשעת הקטרה. ובהא פסק כמ"ד לא צריך ונימוקו עמו משום שאינו קרב על מזבח העולה. וזה לדעתי דבר ברור ביותר. ובכן נתקיימו גם דברי הירושלמי דמייתי ליה הרב ב"ש שם בסמוך (בד"ה חיסר אחת), וקמטעי ליה נמי, ולא מן השם הוא זה, רבותא לשבושי ולקפוחי לרבוותא בכדי, מי ישמע לו לדבר הזה אשר אין לו שחר ואין הדעת מקבלו. גם בחירתם לשלול המלח מן הקטורת, במ"כ אין לשון הברייתא סובלו לבדות לו תקון אשר לא היה ולא נזכר. כדרך שזכר בעל הברייתא צורך בורית כרשינא ויין קפריסין לתקון והכשר בלבד, ושתק מזה במלח. הלא האמת יורה דרכו שהמלח דבר עצמי לקטורת כענין סממניו, ובחנם המציאו לו דרך אחר זר. ואמנם מה שיקשה לכאורה שאם כן יתרבה כמותה של הקטורת ויוסיף במשקלה, משום הכי לא תברא, דבלא"ה נמי איכא למידק כה"ג, כמ"ש בספרי הנ"ל בבאור מעשה הקטורת. אלא מאי איכא למימר שאינו בא בחשבון לפי שבשום אופן לא יגיע למשקל מנה, ובכ"מ חשבון המרובה בולע את המועט ותו לא מידי. 

בסוף העמוד. ומשמע שניסו כן בהקטרת פנים. עכ"ל. עיין באחרונים ז"ל שחשדוהו שנתעלמה ממנו הלכה וגמרא ערוכה. וכן נראין הדברים מדשתיק מנה לגמרי. מ"מ כבר אפשר להפך בזכותו וליישבו, כמו שטרחתי וכתבתי בזה באורך בלח"ש פ"ג דיומא [מי"א]. עיין שם דברים נאותים בעז"ה. ומאחר שכבר העלינו באור דבר זה שם בס"ד לא אטרח להעתיקו כאן. ובקשתו משם ומצאת די סיפוקך כי תדרשנו. 

שם [ד"ה ודע]. והלא אפילו כל הג' מנים אינם עולים לחצי הקטורת כו' כתבו בזה. עכ"ל. התוס' שם כתבו דלא דק. ועל כרחך לא מתוקמא אלא בג' מנים דיום הכפורים, וקיימא לן אפילו לא הקריב אלא כזית יצא. 

[קיח א] שם. אבל אם לדין יש תשובה כו' כדאשכחן בבני אהרן. עכ"ל. דברי הרב"י כאן תמוהין כמ"ש בס"ד באריכות בפירוש המשנה הנז' עמוד עליו. ועיין דרוש שאגת אריה. 

שם. כתוב בא"ח במנחה לא ראיתי מי שאומר השירים. ע"כ. עבמג"א [ס"ק ד] ובאמת מדברי הטור לא קשה כולי האי, דאחר שהתפללו ערבית ודאי אין לומר שיר מאחר שעשאוהו לילה ואין אומרים שירה בלילה. ולא היה מצורך להטריח בכך, אלא שלשונו של הטור נתן מקום להקפיד. 
צ"ל במג"א [ס"ק ד] דלכתחלה אין לאחרה. 

שם. ובס' המנהיג כתוב שאין להפסיק כו' אלא בתפלת ערבית. עכ"ל. דתפלת ערבית רשות, ותו דהאיכא למ"ד תפלות באמצע תקנום. 

יש נמנעים לומר שיר היחוד, כמ"ש מהרמ"א [בתשובה סי' קכ"ו]. וכבר כתבתי פסק על זה בספר בית אל. 

מור וקציעה סימן קלד 
=================== 
[קיח ב] דף סה ע"א ב"י. וז"ל הרמב"ן בפירוש התורה בפרשת כי תבא. על פסוק ארור אשר לא יקים, כתב ולי נראה על החזן [שאינו מקים ס"ת על הצבור להראות פני כתיבתו לכל] כו'. 

מור וקציעה סימן קלה 
=================== 
יש לידע שקריאת התורה בשבת ומועדים ובר"ח היא תקנת מרע"ה כדתנן ספ"ד דמגילה [לב, א]. וגם קריאת ב' וה' נתקנה ע"י מרע"ה ונביאים שעמו, ואתא עזרא והוסיף קריאת מנחה דשבת. גם תקן כמה יעלו לקרות בתורה, וכמה פסוקים יקראו כל אחד מהעולים כדאיתא פרק מרובה [ב"ק פב, א]. 
ובמג"א [בראש הסימן] נזדקר טעות בענין זה. בתחלה נשמטו בו איזה מלות בלשון הרי"ף שהעתיק, וכצ"ל ירושלמי משה תקן לישראל שיהו קורין בתורה כו', עזרא תקן שיהו קורין ג' כו' (וזוהי אשמת המעתיק או המדפיס שקצר ודלג הלשון). אמנם אח"ז טרח בכדי במג"א במ"ש וצ"ע כו', שזה כתב בלי עיון בגמרא דילן שקיל וטרי. איברא בסוף סלקא ליה שפיר כמסקנא דתלמודא. ודקארי לה מאי קארי. 

שם בבדק הבית. ואנו לא נהגנו כו' וגם לא שמענו מי שנהג כן. עכ"ל. ואף אנו לא ראינו כך בימינו. אף על גב דכתב כן בהגה דש"ע [סעיף א], וגרירי בתריה  בכל ארצות האשכנזים. מ"מ י"ל לא ראינו אינה ראיה. כיון דהיא מילתא דלא שכיחא שיהו חתנים רבים בב"ה בב' וה' שאינם יום חופה על הרוב. על כן לא יארע זה אפילו לעתים רחוקות. ועוד שאין נוהגין לבוא לבה"כ ביום נשואין, מ"מ בבעלי ברית איכא לאשכוחי. 
אבל עיקרא דמילתא דריב"א, הוה תמיהא לי טובא. דמאי מהני דהוי כמועד לגבי חתן, והא טעמא דאין מוסיפין משום דיש ביטול מלאכה לעם. ואטו משום יחיד מפסדי כולי צבורא, והלא מסיק המרדכי גופיה דלגבי אחריני לא הוי כמועד. ושוב מצאתי לבט"ז [ס"ק ב] שהשיג ג"כ על דין זה מטעם שאמרנו. 
אמנם נ"ל פשוט, דריצב"א מיירי בשהצבור מסכימים לוותר על ביטול מלאכתם לכבוד החתנים אז יכולין לעשותו, כיון דהוי כמועד, אף על פי שאין יכולין לעשות כן בלא"ה, דתקנת חז"ל בכדי לא מיעקרא. דמשום הכי לצורך אחרים לא עקרינן תקנתא דרבנן כדמסיק, משום דכיון דאין צורך להוסיף בשביל חתן עצמו, שמועד שלו הוא, אפילו יסכימו עליו, אינו מועיל לבטל תקנת חז"ל שלא לצורך. 
אי נמי אפשר לומר, אפילו לא הסכימו בפירוש סתמא דמילתא הכי הוא, דכ"ע ידעי ומחלי כה"ג, דכל חד אמר כי היכי דהוה תקנתא לחבראי הוה נמי לדידי כי מצטריכנא, משו"ה לא חיישי ומחלי להדדי והו"ל כמאן דאתנו בהדיא. אבל מה שאינו בשביל החתן עצמו בסתמא קפדי ולא קמחלי. וכך נ"ל הגון. 

[קיט א] שם. וצ"ל דכולהו הוו כפופים לר' פרידא. ר"ל גם הכהנים שבכל שאר מקומות. וק"ל. 

ע"ב בראשו [ד"ה ומ"ש רבינו ומשמע]. רב איקלע לבבל בת"צ. עכ"ל. צ"ל דת"צ דינו כשבתות וי"ט משום דאית ביה נמי כנופיא. ודוק. 

שם בסופו [ד"ה אבל ר"ע]. הרי שאע"פ שכתב כו' ומשמע בהדיא דאי לא יהב כהן רשות כו' אינו רשאי לעלות לפני כהן ע"ה. עכ"ל. ויש לתמוה הרי חייב מיתה אם מקדים לפניו ע"ה. וי"ל דהני מילי בב' וה', אבל השתא בשבת וי"ט מיירי. ודוק. 
ולקמן כתב תירוץ לזה, שלא נאמרו הדברים שחייב מיתה אלא במקדימו בברכת המזון. ועל זה נראה שסמך הרב"י לקבוע הלכה בשולחנו [סעיף ד] כדעת המנהיג דלקמן דלא מפליג, אלא בכל גוונא כהן ע"ה עולה לפני ת"ח. 
ואני זכור שראיתי לא"מ הגאון ז"ל דהוי קרי בכהני בבית הכנסת שלו שהי"ל בביתו בב' וה' ובשבת במנחה בלבד. ואף על גב דכל כהני דורו נראה שלא היו כפופים לו, דהא הוה חותני זקני הגאון כמהר"ן כ"ץ ז"ל בימיו דלא הוי כייף ליה (וגדול ממנו בזקנה היה. שמא היה סובר דמדינא חשוב כייף, (דלאו במקום וביחס ובשנים תליא) אלא כדקיי"ל בישיבה הלך אחר החכמה. וכי הא דבני בבל דכייפי להתם דאיכא מחוקק, ואף על גב דלא  קש' ליה כריש גלותא דבבל. ואף דאיהו שבט. וכמדומה שאילמלא חותני הגאון מהר"ן כ"ץ ז"ל הוה קיים ומצוי בישיבה עמו היה כפוף ויושב לפניו, וכמו שבעינינו ראינו שהיה נוהג בו כבוד גדול, נראה שהודה ביתרון הכשר חכמת א"מ הגאון ז"ל) וצ"ל דהוה ס"ל כדעת הכלבו. וכתירוץ הב' דהתוספות הנ"ל, דלא בעי כייפי אלא בשבתות וי"ט, ומנחה דשבת דינה כב' וה' דשכיחא שכרות ולא שכיחי רבים. וק"ל. אי נמי האידנא בכהני חזקה דידן ליכא קפידא כולי האי. 

ע"ג והרמב"ם בפי' המשנה כו'. עיין לקמן בס"ד. 

[קכ א] שם [ד"ה ונראה]. והא דא"ר יוחנן כל ת"ח. כצ"ל. ומלת כהן נמחק. 

שם. ועל כן הכריחוהו הקהל. כצ"ל. 

שם. כדי שיקיימו הצבור מנהגם. כצ"ל. 

ע"ד [ד"ה וכתב עוד שם]. ולגבי קריאה בתורה ראשון כיון שהם קראו אותו ולא רצה לעלות אינו עובר. עכ"ל. פשוט שזה אינו נכון לעשותו, דמזלזל בכבוד התורה, וגורם לקצר ימיו של אדם, כדרז"ל בהרואה [ברכות נה, א]. 
ומה שכתב עוד הרב"י ואפילו אי הוה קאי אכהן כו' וכ"ש היכא שאין קוראין שאינו עובר כלל, ומהאי טעמא גם הישראל הנמנע לקרותו מפני כבוד התורה כו' שהן חמורים מכבוד הכהן אינו עובר בכלום, עכ"ד. 
והא ודאי קשיא דידיה אדידיה, דלעיל יישב המנהג משום דס"ל כבוד כהן עדיף בקריאת התורה, טפי מכבוד תורה, שעל כן לדעתו ז"ל אפילו ע"ה קודם לת"ח, דבקה"ת לא סגי דלא מחויב ישראל על הכהן לקדשו. א"כ אין שום כבוד דוחה לכבוד הכהן כשאינו מוחל מעצמו, וכל זמן שהוא בב"ה אין כבודו מחול. כך נ"ל לקיים דברי מהרי"ק שנכון לצאת הכהן מב"ה ושעולה ישראל ראשון שבזה כבוד הכהונה במקומו עומד. 
גם מה שכתב עוד דמנכרא מילתא כו' ולא אתו למימר דחלל הוא כו', יש בו דוחק עצום. ונראה באמת שהרב"י הכניס עצמו בדוחקים לבטל דברי מהרי"ק שהם מנהג קבוע. ולא ידעתי למה. והתימה שלא העיר בדברי מהרי"ק מה שהצריך הכהנים שלא התענו לצאת מב"ה ביום התענית. ומשמע נמי דאודויי מודה ליה בהא שלא יעלה ויקרא, ולא ידענא אמאי לא יקרא הכהן אף שלא התענה. ובש"ע הל' תענית משמע דלא ברירא ליה ז"ל. ובקושטא מסתברא דאם קראוהו לעלות עולה ואינו נמנע. וכן הסכמת גדולים מהאחרונים ז"ל. 
ומ"ש מהרי"ק כשאין הכהן מתענה, שיוצא מב"ה, נ"ל שאינו אלא מפני דרכי שלום לחוד, דלא ליתו לאינצויי אלו שהתענו, עם הכהן, לומר שהם יותר ראוים לקרות בתורה היום. ומשום זה יש לכהנים למחול נגדם ולצאת. אבל איסורא ליכא עליה דכהנא. ודוק. כי לדעתי זהו האמת הברור בדעת מהרי"ק. וכן נכון. 
ונפקא מנה, אם המתענים אינם מקפידים, או כשאין מנין זולתו, שלא יקרא ישראל במקומו אלא הכהן קורא אף על פי שלא התענה. ודלא כדמשמע מדברי הרב"י דא"צ לצאת, והישראל  קורא במקום כהן כל היכא דמנכרא מילתא. 
וכ"כ במג"א [ס"ק ז] בשם כ"ה. והשיג עליו דמלשון מהרי"ק לא משמע כן, דא"כ אין לכפות ע"י השלטון. ולא ידעתי מה חידש הרב ז"ל בזה, דהא בהדיא פליג הרב"י אמהרי"ק וס"ל דא"צ לגמרי לצאת מבה"כ כה"ג. 
ואמנם מ"ש מהרי"ק לכפותו ע"י השלטון, זו ראיה שסובר שלא יקרא הישראל אם לא יוכלו לכופו. 
וא"ת כפייה למה, י"ל כפיה זו שלא לחלל כבודו ולהקל בקדושתו היא, שאם ישאר בב"ה ולא יקראוהו הרי יש כאן זלזול בכבוד הכהונה, וכופין על שמירת כבודה כמו שמעשין לפסולות, שאם לא רצה דפנו, וכולהו מוקדשתו נפקי שמוזהרין עליו לקדשו בעל כרחו, ובכל מילי דנכלל בוקדשתו מצוה לקדשו בע"כ, ולא משגחינן ביה, דברצונו אין כבוד כהונה מחול. 
וא"ת לדברינו לא יוכל ליתן רשות למי שגדול ממנו מאחר שאין הדבר תלוי במחילתו, י"ל דהיכא דאיכא גדול ליתא לעשה דוקדשתו ואין אנו צריכין למחילה ונטילת רשות. ואי במופלג, אפילו בלא רשותו דכהן הוא עולה ראשון מטעמא דעשה דכבוד תורה עדיף. ובגדול ממנו נמי אזיל ליה עשה דכבוד כהונה ולא קדים כהן אלא מפני דרכי שלום, ולהכי כי מחיל מהני (היכי דליכא למיחש לנצויי). אבל כשאינו נמנע מפני כבודו של גדול רק על כרחו שכופין אותו לקיים המנהג, כבוד הכהונה להיכן אזל, דעדיף ודאי ואינו נדחה מפני מנהג הקל. 
ולפ"ז י"ל שאם לא יצא לא יקרא הישראל במקומו. ומכל מקום אינו ברור בדעת מהרי"ק, דאיכא למימר דאלימא ליה מילתא דמנהגא דכי מצינן כייפינן ליה ואי לאו לא משגחינן ביה, דכבוד תורה עדיף ליה כדעת הרב"י, וגם במקום פסידא דצדקה לא חיישינן ליה, אף על גב דלכתחלה קפדינן היכא דאפשר לעשוייה. מיהא היכא דלא אפשר איהו לחודיה קעבד איסורא. ודוק. 
והוי יודע דפשטא דסוגיא מוכחא דכהן קורא ראשון מדאורייתא ורבנן עשו לה חיזוק אפילו היכא דאיכא כבוד תורה דעדיף מכבוד כהונה, אפ"ה בבה"כ לא משום דרכי שלום, אי לאו בגדול הדור שכל כהנים כפופים לו, דתו ליכא למיחש לאנצויי כלל, כה"ג לחוד אוקמוה אדין תורה ודחו כהונה, לפי חילוק הסברות שנאמרו בההיא דרב קרי בכהני. אבל במקום ע"ה או אפילו במקום ת"ח והכהן ג"כ ת"ח כמותו, ודאי אין כבוד כהונה נדחה ודאורייתא הוא, ואינו תלוי אפילו במחילת כהן. 
ולדידי כה"ג כייפינן נמי לכהן, דבכלל מ"ש וקדשתו בע"כ הוא זה, כמש"ל. 
אך להר"מ בפירוש המשנה שלו (והובא לעיל בב"י ולא חלי ולא מרגיש גברא דמריה סייעיה), ראיתי דבר תמוה וזר מאד כי הפך ושינה לשון הברייתא שהובאה בתלמוד כאילו נאמר שם שהכהן יכול להרשות אפילו לישראל ע"ה לברך ראשון לפניו. נשתקע הדבר ולא נאמר. 
אמנם הוא נלחץ אל קיר שטתו שם, שסבור כל ת"ח שהוא אם הוא רק גדול מהכהן אז נדחה כבוד כהן, לכן לא היה יכול להלום הלשון ההוא, והוצרך להפכו שלא כדרכו, ובורכא ובדותא היא. ועפמ"ש בס"ד לק"מ (ועיין לח"ש) והיא שטת הפוסקים בכלל. 
וכן מטין דברי מהרי"ק בשורש ט', שכל הלבוט הזה לא היה צריך אלא למ"ד כהן קורא ראשון ד"ת, ואפילו בע"כ, כל היכא דליכא דעדיף מניה, ואפילו כה"ג בבה"כ לא פקעה קדושת כהן כה"ג, דהאידנא ליכא דקרי כלל בכהני, אפילו גדול הדור. כ"ש אם אין כל הכהנים כפופים לו, אף על פי שזה הכהן כפוף וקטן ממנו. וכה"ג ברשות כהן תליא מילתא, כדמוכח מר' פרידא. ומדברי חכמים היא אעפ"כ, שלא יעלה ת"ח בפני כהן, רק בתנאי שלא יהא כהן ע"ה, כי אז הת"ח חייב מיתה אם מניח לכהן לקרות לפניו. כך הוא עיקרן של דברים. 
ובזה סרה רובה של תלונה שהעיר ר"מ על המנהג בזה שלעולם מקדימין כהן גם לת"ח, כי אם אמנם צדק הרב בזה שאי אפשר לוותר על כבוד התורה נגד כהן ע"ה שבפירוש אמרו חז"ל חיוב מיתה, אבל כשאינו ע"ה גמור (כמו שהוא על הרוב בזמננו) הנה לעולם דין קדימת היחס במקומה עומדת, אי דאורייתא, אי דרבנן מפני דרכי שלום. ועכ"פ בלי מחילת כהן לא סגי. זוהי שטת המנהג עם שורת הדין מסכמת, ובטלה כל תרעומת. 
עוד מצאתי דבר תמוה בתוס' חולין פכ"ה [פז, א ד"ה וחייבו] דפסיקא להו שקריאת כהן ראשון לעולם אינה אלא מדרבנן וקרא אסמכתא בעלמא, וכן הביא מהרי"ק בסוף שורש הנ"ל תשובת ריב"א כענין הזה. והוא זר בעיני ולא מצינו לו חבר ומניין, מאין הרגלים לעשות ממ"ע של תורה מפורסם אסמכתא בלי טעם והכרח תלמודי ולא בדרבוותא, ונ"מ לדינא, דכי קרא ישראל במקום כהן אליבא דריב"א אינו משלם עשרה זהובים אפילו תפס. ועיין ח"מ סי' שפ"ב. 

שם [ד"ה כתב מהרי"ק]. ואף על פי שרבינו כתב בסימן ס"ו בשם המנהיג כו' נקטינן כדברי הרשב"א. עכ"ל. ואפשר לומר דלא פליגי. וק"ל. 

שם. כתב עוד רבינו הגדול מהרי"א כו' שאם בא כהן לב"ה קודם שיברך ישראל כו' כתב רי"ף שיעמוד בתיבה ולא יקרא עד שישלימו כהן ולוי כו' ברכו לא הוי התחלה. לע"ד אף על גב דתלו לה להא מילתא בגברא רבה לא כיפי תלה לה, ולא מיחורא  לגמרי. שמאחר שלא היה כהן שם עד אחר שנקרא ישראל, הרי בשעה שקראו לישראל לעלות לא חל החיוב לקרות את הכהן. ואחר שעלה ישראל גם התחיל בברכו, מאין הרגלים לדחות זה שקדם וזכה במצוה. אפילו בקריאה בעלמא כבר זכה בה. ויש סכנה אם אינו עולה וקורא. כ"ש שגם עשה התחלה. ומאן יימר דלא הויא התחלה. וגם יש בו משום בושת, שכיון שעלה שוב לא ירד. והעמידה בתיבה בדחייה ממצותו אינה מצילתו מהבושה. וכ"ש דהאיכא ריב"א דס"ל שכל עקר הקדמת כהן לקרוא בתורה אינו אלא מדרבנן, לכ"ע מיהא מצי מחיל (א"ל לע"ה לדעתי לא מצי) וכה"ג פשיטא כבודו דכהן מחיל אף בע"כ. אצ"ל כשמסכים לכך. הלכך אמינא ולא מסתפינא כי אתא עובדא לקמן, לא דחינא לישראל. מיהו מודינא היכא דקרו ליה בטעות, כסבורים שאין שם כהן, או שכסבור הכהן שאין שם לוי, אף על גב דהתחיל  בברכו לא מידי הוא, טעותא הדרא, כל כמה דלא אתחיל בברכה. 

[קכ ב] שם [ד"ה אמר אביי]. נתפרדה חבילה כו' ואינו קורא כלל. וכ"ה לפ"ד המקובלים שאין להתחיל במדת הדין כמ"ש ר' שם טוב בס"ס האמונות, ועמ"ש בחי' כתובות. ומשם נראה שלא היו קורין בימי חכמי תלמוד כהן ולוי בשם היחס שלהם. 

שם. כדאמר ריב"ל במגלה מימי לא ברכתי לפני כהן כו'. לשון זה אינו בתלמודנו. אולי מצאו הרא"ש בגמרא ירושלמית. 

[קכא א] דף ס"ו ע"ב בב"י [ד"ה כתב הכלבו]. כתב עליו מהר"י קולון כו' דהיינו למ"ד דאין כהן קורא ראשון אלא מדרבנן אבל למ"ד דאורייתא לא. עכ"ל. ולענ"ד אפשר דאתיא נמי אפילו אליבא דמאן דס"ל דאורייתא. דדווקא כי מנכרא מילתא דעבדינן להו יקרא, דהיינו שהרבה ישראלים עומדים הראויים לעלות ומניחין אותן וקורין הכהן תחלה, אז יש בזה הידור כבוד לכהן ומצווין לקדשו בכך. אבל בעיר שכולה או אפילו רובה כהנים לא מנכרא מילתא, דאמרי משום דאזלינן בתר רובא קרינן להו ברישא ולא משום כבוד הכהונה, לכן לא הקפידה תורה על זה. ועוד דהא דקרינן לישראל ראשון בכה"ג, כי היכי דלא ליתו לאינצויי הוא. וזהו כבוד הכהונה שלא יתבזו ויקלו בעצמם, מפני המחלוקת. והשתא כה"ג היינו קדושן, ולא לבד שלא הקפידה תורה בכך. אלא אדרבה יש סברא דבכה"ג כך הוא דין תורה שיקרא ישראל ראשון, אחר שזה תקנה לכבוד הכהונה, א"כ גם זה נכלל בוקדשתו. כך נלע"ד, כדי שלא נאמר דהירושלמי אתי דלא כהלכתא. וזכר ראיה לפירושנו זה מצינו בירושלמי דשקלים [פ"א ה"ג] אההיא דאין ממשכנין. וק"ל. ועיין שם בתי"ט. 

שם. כתב הרוקח כו' לשלשה אין מצרפין אותו דמפסיד ואינו עולה. צ"ל. 

שם בסוף העמוד. כתב המרדכי ספ"ק דר"ה מצאתי בתשובה דבני אדם החבושים אין מביאין ס"ת אצלם. עכ"ל. מכל מקום מה שנהגו במדינתנו ביום שמחת תורה שמוציאין כל הס"ת מההיכל וגם מוליכין מבית הכנסת לבית הכנסת אחר, כדי להקיף עמו, וגם קורין בו, אין זה בכלל האיסור. אדרבה נ"ל סעד לדבר מהא דאיתא בתלמודא דילן פרק בא לו [יומא ע, א] אחר שקרא הכהן גדול, כל אחד מביא ס"ת מביתו וקורא בו להראות חזותו לרבים. פירש"י להראות נויו של ספר ותפארת בעליה כמה טרח במצוה. ומה שפירש שמעי"כ היו מביאין אותו, היינו משום הוצאה. וק"ל. ועיין חידושי גמרא. 
ולכאורה הוי משמע לי דתלמודין פליג בהא אהירושלמי. איברא איכא לפלוגי בין היכא דמפיק ליה ליקריה, כגון ההיא דיה"כ, שזוהי כבודה של תורה לקרות מתוכה ברוב עם, והתם מביתו הוא מפיק ליה לבה"כ, ודכוותה להקיף בה לשמחת תורה ודאי שפיר דמי. אבל מבה"כ ששם הוא מקום כבודו אסור להוציאו לכבוד בשר ודם אפילו כדי לקרות מתוכו אם אינו בקבע. 
ומכאן שלא יפה עושים מה שנוהגים בק"ק אה"ו שהאבל ר"ל מוציא ס"ת מבה"כ ומעמידו בביתו בז' ימי אבילות לקרות בו בימי הכניסה, דהני ודאי לא שפיר עבדי. (ונפק מנה חורבא אחריתא, שאין נוהגין בו כבוד ומורא כראוי, אחר שמעמידין אותו בבית החורף, מקום שהילדים קטנים עומדים שם, ואי אפשר להזהר בו בכבוד כראוי, לכן צריך לאזור חיל לבטל המנהג הרע הלז, שכל קל שבקלים בונה במה לעצמו עד שכבר הושרש וקשה לפרוש, אך הקולר תלוי במי שיש סיפוק בידו לתקן). ויש לתמוה על מי שיש בידו למחות ואינו מוחה. ונתעלמה מהם הלכה ערוכה, בי"ד סוף סי' שד"מ שאפילו בבית אב"ד ונשיא שמת אף על פי שהצבור חייבין להתפלל שם לכבודו אין רשאין להביא ס"ת לשם אלא נכנסין לבית הכנסת לקריאת התורה. ושמע מינה תלת. שמע מינה דהילכתא היא דאין מוציאין ספר תורה לקרות בו דרך עראי, ושמע מינה דלשבעה ימים נמי עראי הוא, ושמע מינה דלא חיישינן אפילו לטרחא דציבורא בכהאי גוונא, וראוי להחמיר בדבר. ומכל מקום מה שחילקנו הוא נכון ומוכרח באופן שאין סתירה בין הירושלמי והבבלי בזה. 
ולהוציאו מבית הכנסת לבה"כ ג"כ אני חוכך להחמיר. אלא דווקא מבית דירה לבית הכנסת יש להתיר לכבוד ס"ת כנז'. גם בזוהר אחרי מות (ח"ג דף ע"א ב') מחמיר מאד בהוצאת ס"ת אפילו מבית הכנסת לבית הכנסת יע"ש, וכ"ה בזוהר ויחי [רכה, א]. ומגמרא ערובין (פו, ב) אין ראיה. כי שם הביאו הס"ת ממקום שהיה מוצנע שם (בסמוך לבית הכנסת, כי לא היה שם ארון מתוקן בבית הכנסת, כמו אצלנו) לצורך הקריאה בצבור, בכל יום הכניסה מוציאים אותו ומביאים לבית הכנסת, וכמפורש בטור להלן (סי' קמ"ח) שהיה להם בית מיוחד קרוב לבית הכנסת ששם עומד ס"ת תמיד, רק בעת הקריאה מביאים אותו לבית הכנסת וקורים בו, וכשגמרו קריאת התורה מפשיטים התיבה ומחזירים ס"ת לבית הסמוך ומצניעים אותו שם במקום המתוקן לו לכך. 

מור וקציעה סימן קלז 
=================== 
[קכא ב] ע"ג בב"י. כתוב בהגהת מיימון כו' אבל בשבת אפי' דילג פסוק אחד חוזר וקורא כו' הוא ושנים עמו. עכ"ל. פירוש אותו פסוק שדלג ועוד שני פסוקים, לפי שאין קורין בתורה פחות מג' פסוקים. וצריך לברך עליה תחלה וסוף כדאיתא במ"ס כמ"ש במג"א [ס"ק ג]. 

ונפלאתי ממ"ש מהר"ם לובלין בתשובה, העתיקו הרב במג"א [ס"ק ו] ז"ל, במי ששכח לקרות ספיקא דיומא עד אחר שנגלל ס"ת והורה לחזור ולקרות הפרשה כולה ששכח בלי ברכה לפניה ולאחריה. וכבר הושג מהרב הנז' ודבריו נכונים בכל מה שכתב בזה. רק לענ"ד אין צורך לכל המו"מ שזכר הר"מ שאינו ענין לנדון שלו. 
וראה זה חדש שלא שיערוהו הקדמונים ז"ל ולא נמצא כן לאחד מהפוסקים, שאין מי שיאמר שחוזר וקורא אלא בברכה לפניה ולאחריה, ומוסכם שאין קריאה בצבור מתוך ס"ת בלי ברכה (וכדמוכח מההיא דיומא), שאפילו הנקרא לעלות לתורה תיכף אחר שבירך ברכת התורה חוזר ומברך, אף על פי שכבר נפטר כמ"ש רבינו הטור בשם אביו, וכ"ש היכא דלא ברך עכשיו ולא היה דעתו על קריאה זו במה נפטר זה הקורא אפילו לא היה בצבור, כל שאינו ת"ח קבוע לתורה, וכמו שהם בלי ספק רוב העולים דהו"ל נמלך נמי כשחוזר לקרות אחר שבירך לאחריה, וכ"ש בצבור דאי אפשר לקרות בלי ברכה בשום אופן. וטעמא נ"ל משום גזירה שלא יאמרו מותר לקרות בתורה בלי ברכה, דמהאי טעמא אפילו במקום דליכא נמלך צריך לברך. 
ותדע מכהן שקורא שנית במקום שאין לוי וחוזר ומברך אף על גב דדעתיה עלויה לא הויא  ברכה שאינה צריכה. ואי משום לידע מנין העולים מסתייה דליבריך שנית לאחריה. ותו הא ודאי לאו מילתא, דמשו"ה ודאי לא תקון ברכה. דוק. ועיין סי' קל"ט וק"מ וקמ"א. 

בט"ז (סק"א). כתבו התו' שם דבסליק ענינא פוחתין מן כ"א פסוקים. כצ"ל. 

שם [ד"ה וכתב מהר"י]. ושבלי הלקט כתב אם קרא א' ב' פסוקים צריך לחזור ולקרות. עכ"ל. כתב בט"ז ז"ל [ס"ק ד] ולכאורה היה נראה דדבר זה הוא דווקא בב' וה' כו' אבל במקום שמוסיפין על ז' א"צ לחזור ולקרות כו'. אבל באמת אינו נראה כן דהא הפסוקים שנשארו אחר קריאת ז' הם חייבים לקרות בברכה ואותו שקרא רק ב' הוה ברכה שלו בטעות נמצא דהוה כאילו לא בירך כלל וצריכים לברכה אחרת. עכ"ל. ואין דבריו נראין לגמרי. דמאיזה טעם יחזור ויקרא ויברך בכה"ג דכבר קראו הז' כהלכתן, וגם כל הסדר נקרא ונתברך, שאף אם קרא רק ב' פסוקים מה בכך. וכל הפוסקים שדברו מזה לא הצריכו לחזור אלא דווקא כשפחתו ממנין הפסוקים שהי"ל לקרות, שכל שלא גמר הקריאה כאילו לא קרא עדיין וצריכין לחזור כדי להשלים החסר ממה שנתקן לקרות, דלא סגי בלא"ה. אבל אם קראו הכל, יש לומר שאפילו אם פחתו בקריאת הפסוקים לקצתן, שלא קראו כי אם שני פסוקים בדיעבד יצאו, אף על פי שלכתחלה אין מקרין פחות מג' פסוקים. כ"ש כשקראו כל הקרואים השייכים לחובת היום כתקנן ואח"כ קרא אחד שני פסוקים וגמר הסדר שאין כאן חסרון בפרשה שהכל נקרא, וגם השבעה קראו כהלכתן, מדוע תהא ברכת זה שקרא שני פסוקים לבטלה, והא מדינא דמתני' לא היו מברכין אלא הראשון והאחרון. א"כ לא יהא אלא שלא ברך לפניה כלל נפטרה הקריאה בברכה שלאחריה. 
ואם מפני שלא קרא זה שלשה פסוקים, לא תהא נחשבת קריאה כלל, ולהצריך קריאה וברכה אחרת לא נהירא לגמרי, והלא כל השבעה קראו כתקנת חז"ל. ואפילו בחיסר פסוק מהעשרה שחייבין לקרות, מפוקפק הדבר ביד הפוסקים ואינו מוסכם מכולם, הבו דלא לוסיף עלה, ואין לך אלא מה שאמרו דהיינו דווקא כשלא קראו כל מה שהיה להם לקרות, לא בשקראו כל הצריך. וכ"ש דלא איכפת לן באותן שעלו יותר על מנין הקרואים, שבדיעבד עלתה להם הקריאה אף על פי שלא קראו כי אם שני פסוקים. ואי איתא לא הוה משתמיט חד מהפוסקים לאשמועינן רבותא כי האי. ומנ"ל לחדש דבר כזה בלי שום ראיה. עכ"פ ספק ברכות להקל (כ"ש בברכה זו, שאינה אלא תקנת חכמים לד"ה, ול"ד לעיקר ברכת התורה דשחר דגמרינן לה מקרא, ואפ"ה איכא דסבר שאינה אלא אסמכתא). 
וכן מה שהוסיף הרב הנז' לחלק, דכשנזכר הש"ץ קודם שקרא לאיש אחר יקרא אותו שחיסר הפסוק בלי ברכה לפניה כו'. כל זה אינו נכון לענ"ד, דאי איתא דבעי למיהדר ודאי בעי ברוכי לפניה ולא אפשר בענין אחר כמ"ש לעיל, והוה צריך נמי לאקרוייה ג' פסוקים דלכתחלה לא קרינן בציר מתלתא, אלא לא שנא, ומיחוורתא כדאמרן דכה"ג לא הדר כלל. 
וראיה גמורה לדברי בגמרא דשלהי מרובה [ב"ק פב, א] בתקנות עזרא דאמרינן תקנת מרע"ה היתה תלתא פסוקי לתלת גברי, הרי שמעיקר הדבר לא היינו צריכין כי אם פסוק אחד לאדם אחד. וזו ראיה שאין עליה תשובה. 

עיין בש"ע (סעיף ד') שכתב, אבל אם קראו פחות מט' פסוקים צריכים לחזור ולקרות. עד כאן. ואיכא למידק מאי קמ"ל בהא, תיפוק ליה משום דחד מנייהו לא קרא אלא תרי פסוקי, והא כבר אשמעינן מקמי הכי בסעיף (ג') [זה] שאם קרא אחד ב' פסוקים צריך לחזור ולקרות. ומאי איריא דלא קראו ט' פסוקים יחד אפילו קראו בין הכל ט' פסוקים לא יצאו. (ועל פי מש"כ לעיל מעיקרא לק"מ). 
ויש לומר דהשתא קא משמע לן, אף על גב דאחד מהשנים האחרונים קרא גם פסוק אחד למפרע, באופן שכל אחד קרא ג' פסוקים אלא שהאחד קרא פסוק אחד שכבר נקרא, או שכפל הוא עצמו פסוק אחד שני פעמים, אפ"ה צריך לחזור כיון שלא קראו אלא ח' פסוקים בין הכל, דלא יצאו רק היכא דלא אפשר כדמוכח בהדיא שם בסעיף ו'. וזה שלא כדברי במג"א כאן [ס"ק ט]. וק"ל. 

כתוב בלבוש, שכל הטעמים שנאמרו לקריאת עשרה פסוקים אסמכתא ע"פ הדרש, אבל העקר שאין נקרא קריאה חשובה בפחות משיעור זה. ואומר אני קריאה ודאי הויא אפילו בפחות, כמ"ש לעיל בראיה גמורה, אבל חשובה לא הויא מחמת הדרש והסמך. 

וכשחוזר בחול משום חסרון פסוק שקראו פחות מג' פסוקים מי' פסוקים כתב במג"א [ס"ק ח] שיקרא זה שנית משום דאסור להוסיף על מנין הקרואים. וגם זה אינו מוכרח, דהא טעמא דאין מוסיפין משום ביטול מלאכה, מה לי איהו מה לי אחר כיון שחוזר לברך ולקרות מה הפסד אם יקרא אחר. אלא שאין צורך למ"ש הרב הנז', דבלא"ה מהיכא תיתי יקרא אחר מה שהי"ל לזה לקרות דהו"ל ביוש בודאי (ולתא דפגם, דוק) ומדוע נטול ממנו מה שכבר זכה הוא בו, מאחר שמה שקרא לא עלה לו. ומשו"ה אי איתא דבשבת נמי בעי למהדר, כמו כן לא יקרא אחר אלא הוא אף על פי שמותר להוסיף בו. 

מור וקציעה סימן קלח 
=================== 
במג"א (ס"ק ב'). ועוד הנני יוסיף כו' כשסיים במקום שאינו פרשה, אתו למימר מפני מה לא סיים בפרשה, אלא ע"כ שהתחיל בפרשה וקרא שני פסוקים, משא"כ כאן שמסיים בפרשה שבתורה (כצ"ל) כו' כלומר אי איתא כו' לא הי"ל להניח. פירוש לא הי"ל לסיים עם השני כו'. נראה שיש כאן איזה השמטה וחסור לשון. כמדומני אלישניה דבת"ה קאי, דמוכח מדפשיטא ליה להבעיין דהוה מצי למקרי ארבעה ארבעה פסוקי עד וביום השבת, ש"מ משום דמסיים השני עד שם, ומניח פרשה בת שני פסוקים, והיינו מטעם התוס', זה"ש פירוש כו', אליבא דת"ה הוא דקאמר הא, ודוק, והדר קאמר ול"נ כו'. 

מור וקציעה סימן קלט 
=================== 
בטור. ואמר לי יש לו לברך כי לא חילקו חכמים. וטעמא נ"ל משום הרואין שלא יאמרו שקורין בתורה בלא ברכה, האידנא דתקנו ברכה. וה"ט דהירושלמי לקמן סימן ק"מ. ודוק. וכבר רמזתי זה לעיל סימן קל"ז. 

שם בסוף העמוד. עד שיאמר לו אחר. כצ"ל. 

ע"ד בראשו [ד"ה ואינו רשאי]. שאין אדם מבזבז לו. עכ"ל. נראה שפירושו שאין אדם מבזהו. אי נמי שאין דרך ארץ שיהא מבזבז מתנת התורה, שיטלנה לעצמו בלי רשות כאילו היא בזה ושלל, ואין לנהוג בה מנהג בזוזין, והטעם דלא ליתו לאינצויי. 

שם. ועומד אחד מהקהל להקרותו. עכ"ל. פירש הב"ח דה"ק אם הכהן מתפלל ואינו רוצה לקרות לאחד מהקהל לכהן משום פגמו, כסברת ר"א דלעיל בב"י סימן קל"ה, ומתוך כך עולה אחד מהכהנים שבקהל בלי קריאה, לא יאות עבד, שיש לו לש"ץ לקרוא אותו שעולה דלית ליה פגמא בהכי, אחר שנראה כו'. ודוחק. ובמג"א [ס"ק ב] סיבב הלשון כלפי ש"ץ שעולה מעצמו, וזה נראה יותר, אף על פי שעדיין הלשון קשה דמאי ועומד אחד כו' דקאמר. וצ"ל שהיה מנהגם גם כשהש"ץ עולה אינו קורא בעצמו אלא אחר מקרא אותו כדרך שמקרין לשאר העולין. ויתר הלשון (דכתיב מימינו (צ"ל) ואם דחוקים) מובן, שר"ל ואם אין שם כהן אלא הוא. ואיני יודע מדוע נדחק בו הב"ח. 

[קכב ב] דף ס"ז ע"א בראשו בב"י [ד"ה כתב רבינו מהרי"א]. ושומעין החזן אומר ברוך. כצ"ל. ר"ל אם אותן שלא שמעו ברכו מפי הקורא, ושומעין מהחזן שעומד אצלו ועונה אחריו ברוך ה' המבורך, אין להם לומר כן כמוהו מאחר שלא שמעו הברכה. וק"ל. 

מור וקציעה סימן קמ 
================== 
[קכג. ד"ה והמרדכי] בב"י. והשיב ר' יואל אם (כצ"ל) לא משום הנכנסין והיוצאין כו' הרי דמוציא את הרבים. והיכא דנשתתק ליכא למיחש לנכנסין. עכ"ל. ר"ל וא"כ לדעת ר"א דשיחה והסח הדעת לא חשיב הפסק, מ"ט דהירושלמי דמצריך לברך בנשתתק כיון דליכא למיחש לנכנסין ויוצאין, אלא ודאי טעמא דנשתתק נמי משום הסח הדעת וה"ה לשיחה דמפסקא. ואין זה מוכרח, דאיכא למימר האידנא דתקינו שיברכו כל העולים, ודאי אשתני דינא דלא מפיק הרבים בברכתו, דהא מתחלה לא כוין דעתיה לאפוקי אחריני בברכתיה, ובודאי דלא יצאו על ידו העולין אחריו, מאחר שלא נתכוונו לא שומע ולא משמיע. וזה פשוט דה"ט דר"א. שוב ראיתי שגם האחרונים ז"ל כ"כ. 

שם [ד"ה כתב הרד"א]. כגון אם הפסיק בדבור. עכ"ל. ר"ל כמו אם הפסיק בדבור. 

שם. והפוסקים פסקו כההיא תורמוסא כו' צריך לחזור ולברך. עיין לעיל בב"י סוף סי' כ"ה שמשם יש ללמוד סתירה לדבריו שבכאן, ולאו ק"ו הוא, מה התם בברכת המצות דודאי שייכא הפסקה אליבא דכ"ע אפ"ה חש לה הרב"י לדעת הראב"ד ז"ל דחיילא ברכה אכל מאי דקמיה כל שלא התחיל במצוה, ברכת התורה דלא שייכא בה כולי האי הפסקה והסח הדעת, כמבואר לעיל סימן מ"ו וביחוד לדעת הרב"י שם דיש לומר דלא צריך להזהר כלל שלא להפסיק בין הברכה והלימוד, לא כל שכן. 
ואף למה שכתבתי שם בס"ד, שאין לחלק בין ברכת התורה לשאר ברכות המצות לענין זה שלא יפסיק לכתחלה. מכל מקום לדברי הכל אם הפסיק בה לא שייך כל כך נמלך, כמו בברכות דמצות אחרות, דודאי טפי דעתיה עלויה. וא"כ כל שכן בנדון דידן, דה"ל למפסק הכי, והיא קושיא אלימתא כלפי סנאיה דהרב"י ז"ל. ודוק. 
ובאמת בש"ע [סעיף ג] כתב שתי הדעות ולא הכריע, מכל מקום יש להפליא, איך דחה דעה זו כאן בשתי ידים, וקרב המרוחק בזרוע, ולא נזכר כלל למה שכתב שם בהל' תפלין. גם האחרונים ז"ל אשתמיט להו הך מילתא. ותו איכא למרמי דהרב דידיה אדידיה, דלעיל פסק כר"א דאפילו שיחה והסח הדעת לא הוי הפסק ואפילו באמצע קריאת התורה, ולא אמרינן דכבר נגמרה המצוה ונסתלק מעשה ראשון, שמעת מנה דס"ל דנמלך לא שייך בהא כלל, כל שכן כשלא הפסיק בשיחה ולא הסיח דעתו ועדיין לא עשה שום התחלה מהמצוה דפשיטא דא"צ לחזור ולברך, אף על פי שלכתחלה יש להסמיך הברכה למצוה כל האפשר. 
ואי משום דהכא היה צריך לקרות בענין אחר, מה בכך, והלא לקריאה הוא צריך ודעתו עליה, שהרי עדיין לא קרא, וכי מה אכפת ליה לקורא, באיזה מקום הוא מקיים מצות קריאה, דנימא דאהא הוה דעתיה מעיקרא, ואהא לא, באמת דעה זרה היא מאד בעיני. 
ולענ"ד לא דמי לההיא דתורמוסא לגמרי, דהתם כשנפלה מידו נתייאש ממנו, חדא מי יימר דמשכחה, ואפילו אשכחה, סבר דממאיסא ולא חזיא לאכילה. משו"ה כי הדר משי ידיה ובעי למיכליה ודאי ה"ל נמלך ובעי ברוכי משום דהא אסח דעתיה מניה, מאי דלא שייך הכא דהא מנחא ס"ת ולא סגי דלא קרי ולא אסח דעתיה מנה כלל, מה לי הכא מה לי התם כולה חדא מילתא. לא שנא פרשה זו מאחרת, אין אחת נמאסת. אין זו אהובה וזו שנואה ח"ו. כסו"ף אחד לכולהנה. האומר שמועה זו נאה וזו אינה נאה מאבד הונה של תורה [ערובין סד, א]. 
ותו קשיא עליה דהרב"י מאי דפסק לקמן סימן קמ"ג לענין טעות שנמצא בס"ת שחוזר לקרות בס"ת שנייה בלי ברכה, והא ודאי דאס"ת אחרת לא נתכווין ולא אסיק אדעתיה לגמרי. ואף על גב דבהא אפילו ה"ר גרשום מודה דבעי מיהדר וברוכי כנראה מלשונו דפשיטא ליה  טפי חד ס"ת מתרי ס"ת. ואף שדעתו אפילו בשני ס"ת, דווקא כששניהם מונחים לפניו, דס"ל מעיקרא הוה דעתיה עלוייהו, אבל להוציא אחרת דלא הוי דעתיה עלה משמע בהדיא דס"ל נמי דבעי ברוכי. א"כ מאי טעמא הכא פליג עליה דה"ר גרשום. ואי משום דהתם ענין אחד הוא, משא"כ כאן דהראוהו ענין אחר, מה בכך, אי איתא דשייך נמלך כה"ג טפי שייך בס"ת אחרת אפילו באותו ענין, מס"ת אחת בענין אחר שהראוהו בטעות ועדיין לא קרא כלל. זה ברור מאד. 
אבל כאן וכאן נראה שאין לברך. וצדק שם פסקו של הרב"י כמ"ש להלן בס"ד. וזה שלא כדברי האחרונים ז"ל שם. וכאן גם כן לא נהיר כלל מ"ש הרב ט"ז ז"ל [ס"ק ד] לחלק בין הפרקים הללו אלא לא שנא. 
והרב במג"א ז"ל [ס"ק ד] שכתב משמע דאם התחיל לקרות א"צ לברך דהפסק אינו מזיק באמצע. במ"כ אזיל בתר אפכא, דבאמצע ודאי מזיק יותר אחר שכבר עשה מקצת מצוה איכא למימר דבשאר ה"ל נמלך אחר שהפסיק, משא"כ בשלא התחיל עדיין במצוה, מי איכא למימר דה"ל נמלך, וכמו שהוכחתי לעיל שכך הוא דעת הפוסקים, והיא סברא ישרה ודעה ברורה. א"כ בלי ספק למ"ד דצריך לברך אפילו בלא התחיל, כל שכן בהתחיל והפסיק לקרות קריאה אחרת שצריך שיברך, דהו"ל נמלך ממש לדעה זו. וזה א"צ לפנים. אבל הברור דלא דמי לתורמוסא כלל וכאמור. ולענין מ"ש מג"א [שם] אבל מדינא הו"ל לקרות בשל חנוכה תחלה כו'. טעמא דנפשיה קאמר, ולתרוצי לדב"י בלחוד הוא דקאמר, ולדידיה גופיה לא ס"ל, ולא סמיך עלה לגמרי, דהא לא דכיר מנה מדי בסי' תרפ"ד, ונקיט ואזיל לפרושי טעמיה דהגה דסתם התם על פי רד"א שצריך להפסיק, ולא גלי דעתיה איפכא כדמראה פנים לדהר"ג הכא. ועמ"ש שם בס"ד חילוק מוכרח בענין חזרת הברכה, והיא גם פשרה ישרה בין שתי הדעות. 

מור וקציעה סימן קמא 
=================== 
בטור. דתנן במגלה קראוה שנים יצאו. כצ"ל. 

בב"י. ואין ראיה מכאן דבסוטה מפרש עמדו לשון שתיקה. כצ"ל. ועיין לקמן סי' קמ"ו. 

שם. ונראה כשקורין. צ"ל. 

ע"ב בטור. ומי שאינו יודע לקרות אינו ראוי שיקראהו ש"ץ. כצ"ל. 

[קכג ב] ע"ג בב"י. וכן נראה מלשון תשובת הרא"ש שכתבתי. כצ"ל. 

שם. וכן מצאתי בשם ספר אגודה כו', ואין לסמוך על דבריהם נגד כל הני רבוותא. עיין מ"ש בס"ד בשאילת יעבץ (סי' מ"א) תשובה ארוכה לקיים דברי רבינו הרב"י שאינם צריכים חזוק. והשיבותי גם כן על מה שכתב כאן הט"ז [ס"ק ג] בזה. 

שם [ד"ה ומתוך]. וקודם לזה כתב אי ההיא צלותא אשתמע לאודני דבר נש. כצ"ל. 

שם. ועוד דהא איכא למימר כו' ומכוין לבו לדבריו הרי הוא כקורא. עכ"ל. פשוט דהיינו דווקא בשומע מתוך הס"ת, כדרך שבאר למעלה דאסור לקרות אות אחת שלא מן הכתוב, וא"כ לא יהא אלא שקורא בעצמו, אטו שומע עדיף נמי מן הקורא, וזה מבואר מאד כמעט לא ניתן להכתב לרוב פשיטותו. ובתשו' הנז' הארכתי, עיין שם דברים נכוחים בעז"ה. 

מור וקציעה סימן קמג 
=================== 
דף ס"ח ע"א בב"י. וכתב הר"ן אהא דאין קורין כו'. לא ידעתי מי זה הר"ן, בקשתיו ולא מצאתיו. ועמ"ש בסמוך בס"ד. 

שם [ד"ה וכתוב בתשובת הרשב"א]. ששומעין לאומרים שלא לברך (כצ"ל). ונראה לי להביא עוד ראיה גמורה לדעת הגדולים הסוברים שלא לקרות בס"ת פסולה, מגמרא ערוכה פ"ז דיומא [ע, א], והובא לקמן בסימן קמ"ד, דאין קורין ענין אחד בב' ס"ת משום פגמו של ראשון שלא יאמרו ס"ת ראשון פסול נמצא ולכך הוציאו אחרת. הרי מבואר שדין התלמוד הוא שאם מצא ס"ת פגום ופסול אסור לברך ולקרות בו, וצריך להוציא אחרת דווקא לגמור הקריאה בכשר. 
וזה מקום תימה ביותר על כל הגדולים שכתבו בזה, ואין מי ששת לבו לזכור דבר מהגמרא הנז', בודאי אשתמיט להו, דאל"ה לא הוו טרחי בה רבנן וטריוהו לרישייהו בכדי (וא"ל משם ההפך כמ"ש ט"ז בי"ד [סי' רע"ט ס"ק ב], עמש"ל סי' ל"ב לענין טפת שעוה). ועתשו' מהרי"ט שפסק ג"כ בפשיטות דמוציאין אחרת מפני הטעות, ולא רצה להכניסו בגדר ספק להקל מחמתו אפילו בצירוף ספקא דדינא, אי מקרי טעות מוחלט, כדי לעשותו ספק ספיקא לא הסכים, אלא אמר שאינו נקרא ספק כלל, מפני מנהגן של ישראל, וגם הוא ז"ל לא זכר ראיה לדבר מהתלמוד. אעפ"כ הוראת מהר"י בירב ברורה היא, כמש"ל בס"ד. 
ולענין מה נקרא טעות הפוסלו, דבר פשוט הוא שכל אחד מעשרים דברים הפוסלים בס"ת מונעים ממנו הקריאה ברבים. 
ועדיין צריך לידע דספר חסר אף על פי שפסול הוא, יש בו חילוק. דהיכא דחסרה יריעה  אין קורין בו. כ"ה תלמוד ערוך בהנזקין [גיטין ס, א]. ומוכח נמי דבציר מיריעה לית לן בה. כ"ש אם חסרה תיבה. אצ"ל אם חסר אות אחד. וה"ה לטעות, אפילו באותו חומש שקורין בו אז, אינו מעכב מלקרות בו, במקום שאין בו חסרון ולא טעות, ועל כרחנו אין הטעות פוסל אלא בקריאה שקורין עכשיו, כדי שלא לקרות החסרון או הטעות בע"פ. וה"נ מוכח ממשנה שלימה גבי תפלין ומזוזות [מנחות כח, א] אפילו כתב אחד מעכבן, ולא תני בהדייהו ס"ת. ודבר זה נעלם מר"ן [ברי"ף גיטין כז, ב ד"ה מפני] שהביאו ב"י (לקמן) [לעיל] שאם נמצא טעות בחומש אחר קורין בשאר. דרבותא הו"ל לאשמועינן בההוא חומש גופיה. 
שוב מצאתי לר"ן פ"ב דמגילה [ברי"ף ה, ב ד"ה וכתב הרמב"ן] מחלק נמי בין פסול דס"ת ובין קריאה, דאין חסרון פוסל בה. אבל תמהתי מראות מה שכתב בשם התוס' שאפי' חסרו מלות בפרשת הקריאה קוראם בע"פ. 
אולם לענין תיבות הכתובות בטעות אין לנו אלא דברי הגהת ש"ע [סעיף ד] שכל תיבה שנשתנה ממה שהיתה ראויה להכתב, מיקרי טעות חוץ מחסרות ויתרות. וטעמא משום דלא בקיאין בגוייהו, כי מי יגיד לנו שהס"ת האחר יותר כשר בהם. וצריך פירוש לפירושו. כי נ"ל פשוט שאין בכלל זה אלא מלאים וחסרים בלבד, כגון מלת אותו, שהיא תיבה רגילה להיות פעם מלא פעם חסר. והמבטא שוה ואחד הוא במלא וחסר, דבהא ודכוותה לא בקיאינן הי מנייהו חסרין ודאי או מלאין ודאי, דאיכא טובא הכי והכי, ואין כל הס"ת שוין בהן. 
משא"כ חסרות ויתרות דבקיאינן בהו, כגון מלת בראשית, אף על פי שמדרך לה"ק יוכל  להיות חסר לפי מנהג המקרא, בכמה מקומות בכיוצא שנחסרה יו"ד (וכן תחסר פעמים האלף כמו מרשית השנה), ואפילו שרשית כנודע לרוב. אעפ"כ הואיל ואיכא תרתי לריעותא, חדא דיש היכר גדול במבטא בין תנועה גדולה לתנועה קטנה כידוע למדקדקים. אף על פי שאינו נרגש להמון שאינם מבחינים להבדיל בין חיר"ק מושך יו"ד לזולתו. ועוד שהרי בזה אנו בקיאין בודאי וליכא למיחש לס"ת אחרינא שתמצא ג"כ כך מחסרון בקיאות ידיעה, כי אם בטעות ושגגת הסופר. על כן פשוט בעיני שמוציאין ס"ת בשביל טעות כזה והדומה. למשל תיבת גוי, אלמלא תמצא בס"ת חסר וי"ו, במקום שצ"ל מלא, אז היא בכלל חסרות ויתרות דלא בקיאי. משא"כ בחסרון היו"ד במקום שצריך להיות מלא, אלא ודאי שהוא טעות הפוסל. אף על פי שנמצא לפעמים דוגמתו חסר, ההוא בכלל קרי וכתיב יחשב, ובקרי וכתיב בקיאינן, וגם הוא טעות הנרגש מאד. וכיון שלא בא לכלל ספק הרי הוא טעות גמור. 
ושוב מצאתי לאמ"ה ז"ל בתשובה ([חכם צבי] סי' נ"ד) קרוב לזה, אלא שנראה שם קצת סתירה בין תחלת התשובה וסופה. כי מדוע הקל במלת יעדנה החסרה, דבקיאינן בה ולא בכלל חסרים תבוא. וכן נ"ל פשוט עוד, דלא מיבעיא אם כתוב בס"ת תיבה בנו"ן במקום שראוי להיות מ"ם, כנדון תשובת צ"צ, שהשיגו אמ"ה שם שצריך להוציא אחרת. אלא אפילו בהפך, כגון שטעה הסופר וכתב נו"ן במקום מ"ם והיה צריך להיות ע"פ הדקדוק כטעותו של הסופר, כמו ויצל אלהים את מקנה אביכם, שבודאי כמו זר יחשב. אעפ"כ צריך להוציא אחרת, שכתוב בה כפי המסורה. וכן כל כיוצא בזה. 

שם. כי ברכה שבירך לפניה בס"ת הפסול כו' עלתה להם. עכ"ל. האחרונים הגישו עצומותיהם לסתור הוראת רבו של רבינו ז"ל מחמת אותה שאמרו בפ"ז דיומא ונייתי ס"ת אחרינא וניקרי, ומשני ר"ל משום שלא לגרום ברכה שאינה צריכה, כמו שיראה ממ"ש במג"א [ס"ק ד] בשמם, ומשמע ליה דהכי איתא להדיא בגמרא דאס"ת אחרת צריך לברך. וכ"מ סוף סימן ק"מ. 
ולכן העלה דעכ"פ יש לנהוג שאם התחיל רק תיבה אחת בפסוק שלישי יגמרנו ויפסיק, ואפילו כשהוא ב"פ סמוך לפרשה יקרא עד הפרשה, דמוטב לדחות זה מלהכניס עצמנו בספק ברכה המוזכרת בתלמוד. עכ"ל. ועם כל זה לא נהגו כדבריו אלא כמ"ש בש"ע. כך תפסו עכשיו כל בעלי הוראה ותקעו בו יתד במקום נאמן, וכבר הוא דין קבוע, שבכל מקום שהלכה רופפת צא וראה איך הצבור נוהג. 
מכל מקום להפיס דעת המעיין, אשיב בעד רבינו, דלק"מ מפ"ז דיומא הנז', דאפילו את"ל מ"ש ר"ל דברי הכל היא, אעפ"כ ודאי שאין משם ראיה לומר שהס"ת האחרת גורמת הברכה. אלא דווקא כי התם דכבר יצא ידי חובת מקרא פרשה באחרי מות, ומאחר דגמרה וסליק ליה ענינא ובעי למיקרי נמי ובעשור שבחומש הפקודים, כיון דלא צריך ליה לחובת היום (והיינו דאהני נמי למדחי לאיסורא דדברים שבכתב אי אפשר לאמרן בעל פה, כמש"ל סי' ל"ב בס"ד) ולגלול ס"ת אי אפשר. (נמי מה"ט כדבעינן למימר בס"ד). משו"ה אי אמרת דנייתי ס"ת אחרינא לא הוה סגי ליה בלא ברכה אפילו קודם תקנה דתקינו שכולן מברכין משום הנכנסין והיוצאין, ודאי בעי ברוכי כה"ג דנחשבת לקריאה אחרת לגמרי, אף על פי  שהיא מענין הקודם. מ"מ מפני שאי אפשר לקרות אותו ענין בספר הראשון הילכך על כרחנו נראה כקורא ענין חדש, כמו ג' ס"ת שמוציאין בשבת ר"ח וחנוכה ודכוותה, דכל קריאה חשובה בפני עצמה, ונתקנה ברכה לכל אחת בפני עצמה בצבור. משא"כ בקורא בס"ת האחרת אותו ענין עצמו שהי"ל לקרות בראשון, מפני האונס, למאי ניחוש לה דהא קריאה אחת ממש היא שעליה נתכוין מתחלה לפטרה בברכתו, ותו לא שייך כלל הפסק והסח הדעת. ולא דמי לקורא פרשה אחרת בס"ת אחר שצריך לברך, אף על פי שהוא מענין שקרא כנז', היינו משום דלא  היה אפשר לקרותה אלא בס"ת אחר, ומיחלפא בזמני אחריני דמפקי תרי ותלת ס"ת דתקינו לכל חד ברכה באפי נפשה. 
אבל כשקורא אותו הענין שהיה לו לקרות, מה לי ס"ת זה או אחר, ודאי הוא דבר שאי אפשר לשמוע לומר שלא נתכווין לפטור אלא דווקא ס"ת זו ולא אחרת, כי אין הברכה אלא על הקריאה ולא על הס"ת, וכוונתו לפטור הענין והפרשה שדעתו עליה לקרותה. ולפיכך אינה דומה ג"כ לההיא תורמוסא דהירושלמי כמ"ש לעיל. וגם שם הדעת מכרעת שלא לברך. ועמ"ש שם בס"ד דאפילו בב' ס"ת הכי מסתברא, ואף על פי שלא נתכוין כלל לאותה פרשה שהראוהו וגם לא לאותה ס"ת. וא"כ הוא הדין לכאן שאם תאמר שאין הקריאה בס"ת הפסול נחשבת לכלום, הרי עדיין לא חלה הברכה על קריאת ס"ת הפסול, ולא הפסיק בשום דבר שאינו מענין הדבר שעליו בירך. 
ממילא אין לברך שוב על הס"ת הכשר שהוא התחלת המצוה. ואת"ל שיצאו בס"ת הפסול, למה יחזור ויברך על הס"ת שמוציא מספק קודם שגמר קריאתו, ואין כאן הסח הדעת ונמלך בשום אופן ולא נראה כפרשה אחרת. ומן הדין אפילו בקריאה אחרת לגמרי כמו ובעשור שבחומש הפקודים לא היה זקוק לברך על הס"ת השנית שכבר התבאר דבדברי תורה לא שייך הפסק, כל שכן היכא דמעיקרא דעתיה עלויה, דכולי עלמא מודו, אלא מטעמא דאמרן דאכל קריאה מיוחדת בס"ת לעצמה התקינו לברך בצבור, שלא יאמרו מותר לקרות בתורה בלי ברכה, כמו שאחר כך הוסיפו לתקן שיברכו כל העולין מהאי טעמא. וכן אפילו כבר בירך עכשיו ברכת התורה לעצמו, כמ"ש לעיל. 
אבל היכא דמוציאין ס"ת אחרת מפני הטעות שקורין הפרשה הראשונה עצמה, שאין כאן הטעם הנזכר, למה יברכו ברכה שאינה צריכה, והכל יודעין שכבר בירך על קריאה זו ויצא. וכל זה נ"ל ברור בס"ד שאין ראיה לגמרי מההיא דיומא ולא מסוף סימן ק"מ דלעיל, דהעיקר כמ"ד התם נמי שלא לחזור ולברך. ואפילו למ"ד התם דיברך, תקשי ממאי דכתב במג"א גופיה התם [ס"ק ד], דאם כבר קרא והפסיק באמצע וקרא בענין אחר אינו מזיק לכולי עלמא, אם כן ק"ו לכאן שאינו מזיק באמצע, שכאן דבר אחד וענין אחד הוא, שעליו נתכוין בברכתו, אף על פי שהם שני ס"ת. אי הכי מאי סייעתיה מהתם. 
נמצינו למדין שהנוהגים כמנהג הש"ע יש להם להחזיק בו, לא ישנו מנהגם, שיש להם אילן להתלות בו ואין ראיה מהגמרא כנגדו. אמנם במקום שאין מנהג אפשר להם לסמוך על הגדולים שאמרו שא"צ להוציא ס"ת מפני הטעות, וכדאי הם להסמך עליהם בשעת הדחק. אף  על פי שכבר הבאתי ראיה ברורה מן גמרא ערוכה דצריך להוציא אחרת כמ"ש לעיל בס"ד. 
ולכן נ"ל עיקר כדעת הש"ע וההגה עיין שם, שהיא ודאי הכרעה שקולה במאזני צדק ופשרה ישרה. 
ואין לחלק בין השלימו מנין עולים של אותו יום או לא, אלא צריך להשוות בה המדה בין להקל בין להחמיר. רצוני דהיכא דאפשר להוציא אחרת מפקינן, אפילו כבר קראו כל כך גברי שהי"ל לעלות ולקרות אותו יום מפקינן ס"ת אחרינא, כל זמן שלא סיימו הפרשה של חובת היום. והיכא דלית להו ס"ת אחר חשיב דיעבד וכדאי לסמוך כה"ג ע"ד האומר לברך עליו בשעת הדחק אפילו בקריאת חובת גברי דיומא. מיהו נ"ל דווקא לענין ברכת הקורא שנמצא בקריאתו הטעות, שמברך גם לאחריה. הבו דלא לוסיף, ר"ל שאין לקרות עוד שאר הקרואים הראוים לפום מאי דנהגינן כהוראת הרב"י ורבו דווקא ומנה לא נזוז. 
ולאפוקי מבעל חות יאיר שהתיר גם לסיים כל הקורין. מ"מ הרוצה לסמוך עליו מצי למימר כבר הורה זקן. 
ואיברא לדידי הוה מסתבר כה"ג לא יברך אלא החותם בתורה, וכתקנה קמייתא. אכן הוראת בעל שיירי כנסת הגדולה לסיים הפרשה עם הספר הפסול בלי ברכה, מקופחת ודאי, תרי תמיהי נינהו, חדא דאי אפשר בלי ברכה לאחריה, ותו דקשרי לכתחלה בפסול. 
והוי יודע שמ"ש שם ואם קראו ג' פסוקים, ואפשר להפסיק, פוסקים, היינו שאינו סמוך לפרשה בשלשה פסוקים בין מלפניה בין מלאחריה, ואם הוא בתוך ג' פסוקים הללו שאי אפשר להפסיק שם בברכה (או כגון בעשרת הדברות דלא משכחת אפשר להפסיק כלל, לכן) יוציאו אחרת וישלימו הקריאה, ואח"כ יברך (ואם אירע הטעות בקללות, פשיטא דסמכינן אסברת המקילין, משום דאי אפשר להפסיק בהם, כמ"ש במשנה [מגילה לא, א]. וכן נ"ל בח' פסוקים שיחיד קורא אותם. ויש לתמוה משתיקת האחרונים). זוהי דעת הש"ע. 
אבל דעת האחרונים שאם נמצא הטעות בג' פסוקים כות לפרשה אזי יקרא הטעות בע"פ ויגמור קריאתו בספר הפסול. 
ודעה זו העתיק בפשיטות הקוצר והמלקט בעל באר היטב, ולא חש לקמחיה, דלעיל בסימן קל"ח העתיק בסתם דברי בעל כנסת הגדולה, דכשנמצא טעות ומוציאין אחרת קורין בה אפילו לא נשתיירו ג' פסוקים. ודברים הללו ודאי בשטת הרב"י ורבו אמורים, דס"ל שאסור לקרות הטעות בע"פ וק"ל. ראה נא האיך העתיק שני דברים סתם ובפשיטות, והם סותרים זא"ז, מכאן תדע דלאו בר סמכא הוא אפילו במלאכת ההעתקה. וכ"ש שדברי עצמו מה שחידש מדעתו, אף כי מעט מזער הוא ונער יכתבם, שצריכים בדיקה. 

מור וקציעה סימן קמד 
=================== 
[קכד ב] ע"ב [ד"ה וכן]. והעולם לא נהגו אלא כסברא ראשונה. עכ"ל. יש לתמוה הרבה דהא רשב"א דינא קאמר, וראייתו חזקה מהגמרא. ודוחק לחלק בין כל ישראל לצבור אחד כדמחלק במג"א [ס"ק ז], כי בודאי אם היה צורך שימחלו צבור ויהא כבודם מחול בכך, אף כל ישראל רוצים כך, מסתמא אחולי אחלו ליקרייהו להכי. ועוד מי הגיד לו שכל ישראל היו שם במקדש ביוה"כ, לא ידעתי מניין זה, והא ודאי ליתא כי אין מצות ראיה אלא ברגל. 
ואפשר לחלק באופן אחר, ששם לא היו רשאין לוותר על כבודם מחמת דבלא"ה לא היה פנאי לשהות בגלילת ס"ת משום דנפישי להו עבודות היום ואיכא חולשא דכהן גדול, דמשו"ה מקדמינן לתרומת הדשן ביוה"כ, על כן לא ראו להתעכב בגלילה ואוקמוה אדינא, ולא שימחלו הצבור כבודם. 
והא דנקט תלמודא טעמא דאין גוללין כו' משום כבוד הצבור, היינו משום דאל"ה הוה צריך לאטרוחי טפי ולקרות דווקא מתוך הס"ת, שהרי אסור לקרות אות אחת שלא מן הכתב בלא"ה, אלא משום דדינא הוא דאין גוללין בצבור, לא בעו לאפקועי כבוד צבור אף על גב דמצו מחלי היכא דבעו. 
ולפום מאי דכתיבנא לעיל נמי לא קשה מידי, דהתם היינו טעמא דהניחו כבוד צבור במקומו, משום דאותה קריאה לא היתה לצורך כל כך, דהא כבר קראו כל חובת היום. ולא דמי להיכא דמוציאין ב' ס"ת שקורין בשניה לחובת היום מצו מחלי אחולי איקרייהו, ואפילו בסתמא כבודם מחול. דוק. ובזה נתיישב דעת המרדכי. 

כתב במג"א [ס"ק ו] בשם ר"י לוי דבשבת שקורין בב' ס"ת יכולין לגלול בעוד שקוראין בראשונה. ולענ"ד לא שפיר דמי למיעבד הכי, מפני בטול שמיעת הגוללים, כמ"ש בתשו' בס"ד. והוכחתי גם מהגמרא שאין לעשות כן, אלא מוטב ידחה כבוד צבור אי לא סגי בלא"ה. ואף על גב דלכאורה איכא למימר דלא בעינן רק עשרה דצייתי כדס"ל לבה"ג דהאחרים שרו לספר בד"ת בשעת הקריאה, כלקמן סימן קמ"ו. א"כ דילמא הכי נמי ליכא קפידא בגולל אם לא ישמע, דהעוסק בצרכי צבור כעוסק בד"ת דמי. איברא לא נהירא, דהא תלמוד ערוך הוא אין המפטיר מתחיל עד שיגלל הספר, הא קמן בהדיא דאפילו אשמיעת ההפטרה קפדינן ולא מפלגינן בין איכא עשרה דצייתי או לא, עכ"פ צריך להמתין על הגולל שישמע. הרי ראיה ברורה לדברי שקל וחומר לקריאת התורה. 
ושמע מנה תלת. חדא דבודאי צריכין הכל לשמוע אפילו ההפטרה, כל שכן לס"ת. ואם איתא לדעת בה"ג דסגי בעשרה דצייתי הני מילי לענין להתיר לאחרים לספר בד"ת בלחוד הוא, משא"כ לעוסק בצרכי בה"כ ומילי דצבורא, דודאי לא מפטר משמיעתן, ותו דאי אפשר למשמע שפיר בהיותו עסוק בגלילת ס"ת ולא אמרינן אפשר לקיים שתיהן בבת אחת. ועוד שמעינן, דכה"ג ודאי כבוד צבור מחול, ועל כרחם צריכים לישב ולהמתין על כך שלא יתבטלו הגוללים וכמ"ש, ובתשובתי הנ"ל הוכחתי ג"כ מההיא דר' יצחק נפחא דג' ס"ת, ואף היא ראיה מכרחת, עיין שאילת יעבץ (סי' קכ"ט). 

מור וקציעה סימן קמו 
=================== 
[קכה ב] ע"ג [ד"ה גרסינן]. ותלמידי הר"י כתבו שי"מ דדוקא רב ששת היה מותר מפני שהיה סגי נהור. עכ"ל. בחלק הדרושים בארתי זה המאמר יפה, ומה נעים אמרו אנן בדידן ואינהו בדידהו, עיין שם ותמצא נופת מתוק אל חכך. 

שם. כתב רב שר שלום כו' וכבר כתבתי כן בראש סימן קמ"א בשם המרדכי. עכ"ל. הרב ט"ז ז"ל [ס"ק א] דחק עצמו לסתור דברי הגאון והשיג על הלבוש שלא כדת, שהוכחתו ברורה. עיין בב"י ר"ס קמ"א דלא נזכר בגמרא חיוב העמידה אלא לגבי הקורא בלבד. אלא ודאי בדותא היא לחיובי נמי לכל השומעים לעמוד. ומהר"ם חומרא הוא דנהיג. ועליו ועל דכוותיה תבא ברכת טוב. מ"מ לענין דינא מיחוורתא כדעת הגאון. ואף מהר"ם מודה שדבריו הם נכונים ואמיתיים. 
ולא נזוז מהם מחמת קושית הט"ז, שהקשה דודאי העמידה היא כפשוטה, אלא דאותה עמידה צ"ל בשתיקה, דאל"כ קשה מאי דאמרינן בשעת גמר דין צריכים ב"ד להיות בעמידה, דכתיב ועמדו שני האנשים, ה"נ נימא דא"צ להיות מעומד אלא בשתיקה. עכ"ל. אומר אני וליקשי הרב בט"ז ז"ל לנפשיה, לדידיה מי ניחא, הא תלמודא מייתי לה מקרא, דאין עמידה אלא שתיקה, כדכתיב עמדו לא ענו עוד, דעל כרחנו אין ענינו אלא שתיקה לבד. ונגמר מנה לכל דוכתא דכתיבא עמידה. ובבעלי דינין נמי נילף לכל הפחות דבעינן נמי שתיקה עם העמידה. ולא לשתמיט תלמודא לאשמועינן כה"ג התם נמי. 
לכן נ"ל ברור דלק"מ, דודאי הכא על כרחך לא אתי לאשמועינן עמידה כלל, ושבקיה לקרא דדחיק ומוקי נפשיה בשתיקה לחוד בהכרח, דאי משום העמידה הלא גם מקודם שנפתח הס"ת הוכרחו לעמוד בלי ספק כשהביאו הס"ת, כדכתיב [נחמיה ח, ב] ויבא עזרא (הסופר) [הכהן] את התורה, ואמאי לא כתיב התם דעמדו בהבאתו דקדמה, אי איתא דבעי לאשמועינן עמידתן ממש, הו"ל למכתב עמידה קמייתא דהואי התם, אלא ודאי לא מתפרש כמשמעו אלא לשתיקה איצטריך, ולא מייתי ראיה מדכתיב עמדו לא ענו אלא לאוכוחי דאיכא עמידה דאינה אלא לשתיקה בלבד בלי עמידה עמה, לאפוקי מסברת הט"ז, דלהכי אמר בלשון שלילה אין עמידה אלא שתיקה כדמוכח מפסוק הנ"ל דאין משמעו אלא שתיקה בהחלט. והכא נמי על כרחך אפקיה לקרא מפשטיה לגמרי, והיינו מטעמא דאמרן, דמאותו ענין מוכח דלגופה דעמידה לא קאתי. אבל היכא דליכא טעמא, פשיטא דכל היכא דכתיב עמידה דלא מפקינן לה מפשטה בכדי ובלי הכרח. וזה נכון וברור (וכן משמע ממ"ש התו' במסכת מועד קטן (דף כ"א א [ד"ה אלא]) עמ"ש שם ודוק). 
והנלע"ד עוד דהעיקר כדעת הרמ"ע ז"ל בתשובה דבשעת הברכה ודאי צריך לעמוד כדאיתא בירושלמי (עיין לעיל סי' ח'). 
השתא דאתינן להכי, אפילו תימא דלא נפיק קרא מפשטיה לגמרי, אלא בא להורות ג"כ על עמידה כמשמעה. והיינו משום דבשעת הברכה הוצרכו לעמוד. 
ואתי שפיר טפי דכתיב ובפתחו עמדו ולא כתיב ובקראו עמדו. ומיושב נמי דלא תקשי לכתוב שתקו, ואמאי שני בדבוריה, אלא דלהכי כתיב ובפתחו שפירושו בשעת הברכה שבירך על התורה תחלה כשפתח אותה היתה העמידה ג"כ, ולא נפיק ממשמעו כלל. ואי כתיב בפתחו שתקו הוה אמינא בפתיחה לחוד שתקו, ולא שמעינן מעמידה לגמרי, ולא הוה ליה למכתב ובקראו עמדו דמשמע בכולה, ובאמת לא עמדו כי אם בפתחו בברכה. ולמכתב בקריאתו שתקו לא מצי, משום דבעי לאשמועינן נמי העמידה ממש בפתיחה. משום הכי הוכרח לכתוב ובפתחו עמדו דשמעת מנה תרתי, על כרחין, דלעמידה כמשמעה לחוד ליכא למימר דקאתי כדהוכחתי לעיל מענינא דקרא, דמאי שנא השתא דכתבה לעמידה, הא ודאי היתה שם עמידה קודמת לה, ואי משום לאורויי דצריך לעמוד בהזכרת השם בלא"ה ידעינן מקרא [שופטים ג, כ] דדבר אלהים לי אליך (ויעמוד) [ויקם] כדאיתא בירושלמי, אלא ודאי כל עיקר לא בא הכתוב אלא להורות השתיקה, ובאיידי נסיב לישנא דעמידה למשמע נמי הא. ודוק היטב. 
וחומרת מהר"ם נ"ל דלאו מקרא דעמדו נפקא ליה, אלא מדכתיב ויעמוד העם בברית, ודריש ביה נמי דברית זו תורה, וכל היכא דכתיב ויעמוד הוא ודאי עמידה ממש כדאיתא במ"ק (דף כא, א), ולפ"ז מן הדין היה, אלא משום דההוא קרא לא איירי לא בתורה ולא במילה. 

שם. בסוף הסימן שאין המצוה תלויה (כצ"ל) בקורין לבד. דבר זה יש לו ראיה מפורשת בתלמוד, דהא מה"ט אין המפטיר רשאי להתחיל עד שיגלל (ועמ"ש לעיל סוף סימן הקודם). והרי דברים ק"ו אם אפילו הגולל שעוסק במצוה אינו פוטרתו ממצות שמיעת הפטרה, כל העם שאינן עסוקין אז במצוה לא כ"ש. ושיחת חולין לא נצרכה, דכולה יומא מי שריא, עאכ"ו בבה"כ דאיכא איסור מוסיף, אלא אפילו בד"ת אסור לספר, כמו בקה"ת כדלעיל. 

מור וקציעה סימן קמז 
=================== 
שם בב"י [וכתב המרדכי כל האוחז ס"ת ערום כו']. אבל נטל ולא הסיח דעתו לא קפדינן. עכ"ל. תימה מה תועיל נט"י, הא אמרינן בפ"ק דשבת [יד, א] בסוגיא די"ח דבר דידים הבאות מחמת ספר עיקר גזרתן כדי שלא יאחזו ס"ת ערום. 
ומשמע דמה"ט מטמאין אפילו נגעו בספר מיד אחר נטילה כדכתבו שם גם התוספות [יח, ב ד"ה כיון], א"כ פשיטא דאסור לאחזו ערום אפילו נטל ידיו. ונ"ל דראבי"ה לא ס"ל כמ"ש תו' דלא חלקו, אלא מפרש כפשטו דידים הבאות מחמת ספר בסתם ידים קמיירי, דלא גזרו טומאה מתחלה אסתם ידים שנגעו בספר, אלא משום שלא יאחוז ס"ת ערום בסתם ידים, לפי שהידים עסקניות ושמא נגעו במקום הטנופת, משו"ה אסור לאחוז בהן ס"ת ערום. 
אבל נטל ידיו שרי לאחזו ערום, והכי מוכח ודאי, דאל"ה קשיא קושית התו' מנ"ל לתלמודא דידים הבאים מחמת ספר גזור ברישא, דילמא אסתם ידים גזור ברישא והדר גזור אידים מחמת ספר אפילו נגעו בו אחר שנטל ידיו. ומ"ש התו' דמשו"ה לא היו גוזרין דמילתא דלא שכיחא היא, לא מסתברא כלל. אלא ודאי כנז' דידים הבאות מחמת ספר נמי בסתם ידים מיירי. וניחא דקאמר תלמודא אלא הך גזור ברישא. 
ואי קשיא לך אי הכי מאי קמ"ל תלמודא דאף על ידים הבאות מחמת ספר גזרו, כיון דבכלל ידים הן, הא לק"מ משום דבעי לאשמועינן דר' פרנך דאסור לאחוז ס"ת ערום, אשמעינן נמי דמכלל גזרת י"ח דבר היא, דגזרו מעיקרא אסתם ידים דספר משום דר' פרנך. 
והשתא ניחא נמי מאי דקשיא להו להתו' דא"כ הוי טפי מי"ח דבר, אי חשבת להו לידים דמחמת ספר בחדא בפ"ע, ולא תירצו כלום. והיינו משום דלדידהו ודאי גזרה בפ"ע היא, דגזור אידים נטולות שנגעו בספר. אבל לדידן אתי שפיר, דידים מחמת ספר לא נפקי מכלל סתם ידים. והשתא דגזור אסתם ידים חדא גזרה היא ולא אצטריך לה לגמרי, אלא איידי דנסיב לידים אשמעינן תו גזרה קמייתא דידים, כי היכי דנשמע לדר' פרנך. וק"ל. 

שם. ואפשר שע"ז סומכים האשכנזים שאוחזים ערום בשעה שמגביהים. עכ"ל. עבד"מ שכתב שלא ראה מנהג זה. והדבר פשוט דאעמודים קאי הרב"י דבזה אין נזהרים האשכנזים, וכמ"ש גם הב"ח. עבמג"א [בראש הסימן] שיפה כיון בזה ולאפוקי ממ"ש הט"ז [ס"ק א] שנדחק להוציא לשון הרב"י ממשמעותו וכונתו הפשוטה כנז'. 

ומ"ש הרב בט"ז ממה שלא הזהירו לעיל סימן קל"ט שיקח איזה מטפחת כשהצריכו לאחוז בעמודי ס"ת בשעת קריאה. עכ"ל. אף על פי שהם דקדוקים של מה בכך, אין כדאי להשיב עליהם, אפ"ה משום דגברא רבא אמר להו אמינא דלא מוכח מהתם מידי, דבשעת קריאה אין הכרח לאחוז העמודים דווקא, אלא אפשר ביריעות דמצות אחיזה בעלמא בעינן וביריעות עדיף טפי. והכי נמי איתא בכתבי האר"י ז"ל לתפוס בס"ת בשעת הברכה ביריעות ע"י המטפחת. אבל בשעת הגבהה וגלילה אי אפשר אם לא ע"י אחיזת העמודים ואין עליהם מטפחת. גם קשה לגלול עם הפסקת דבר אחר, ולכן מקילים האשכנזים בעמודים, דס"ל דלא דמי לס"ת גופה לענין זה. ותפס עליהם הרב"י דודאי גם בעמודים צריך להזהר, וכן הגון. שהרי כל המחובר לדבר הרי הוא כמוהו כדתנן פי"ב דכלים [מ"ב]. 

[קכו א] ע"ד בראשו. כיון שאין קורין בתורה בפחות מי' נקט י'. והיינו נמי שקראו ממש, שצריך לשמוע קה"ת והשומע כקורא. זה פשוט בלי שום דוחק. 

שם [ד"ה וא"ר שפטיה]. ופירש"י הגולל ס"ת מענין לענין והוא יחיד כו'. לא נתבררה לי כוונת רש"י בפירושו זה, וטרחתי מאד להעמידו בכמה דרכים, ולא עלתה בידי. ואיני יודע אם הניחוהו המפרשים בלי ביאור, לפשיטותו או לקושי הבנתו. 

שם. ופסקי הרא"ש שלפניהם. כצ"ל במ'. 

שם. אלא שהר"ן תלה הדבר בכבוד התורה כו'. ול"נ דדא ודא אחת היא, שכבודה של תורה היא כבודו של גולל. 

כתוב בהגהת הש"ע [סעיף א]. ואין לעשות מפות מדברים ישנים. עכ"ל. ובמג"א [ס"ק ה] הביא על זה דברי הרמב"ם דפ"א מהל' בית הבחירה שאפילו חדשים שנעשו להדיוט אסור. עכ"ל. ואני תמה מאי ס"ד למילף מהתם, והא התם ס"ל לרמב"ם דההיא מיירי בחצבן מתחלה לבית הכנסת, אין עושין אותן לגבוה, דבית הכנסת לגבי בית המקדש הדיוט קרי לה. אי הכי אטו מבית המקדש ניקו ונגמר, פשיטא דשני ושני, דהא בית הכנסת דהדיוט הוא. ודברי הר"מ ז"ל צ"ע. וק"ל עלה נמי מההיא דבעי ריב"ש מר' (פ"ד דע"ז דף נ"ב ב) דאי איתא מאי תיבעי ליה, ורבי מ"ט לא אהדר ליה דעדיפא. גם ממראות הצובאות י"ל. ועמ"ש בקונטרס בנין בית הבחירה בס"ד. ונראה דאשתמיטתיה לבהג"ה משנה שלמה פכ"ח דכלים, דמתניתין היא בהדיא כמ"ש שם בס"ד דמוכח דאפילו בגדי אשה שרו לתשמיש קדושה. 

עיין לחם שמים פ"ג דידים כתבתי דמשמע שאף כשקוראין באמצע הספר ובסופו, אחר שגמרו הקריאה לעולם צריך לחזור ולגללו לתחלתו. א"כ לא יפה אנו עושין שמניחין ס"ת פתוחה על מקום הפרשה שיקראו עוד בשבוע ההוא. שמא בימיהם לא היו מלבישין אותו אלא כורכו (כמ"ש [שבת קלג, ב] כורכו בשיראים נאים) ושם אותו בתיק, לפיכך היו צריכין לגללו כולו כדי שיוכל להכניסו בתיקו העשוי עגול למדתו, ואם היה נגלל משני עמודיו לאמצעו לא היה נכנס בתיק. אבל אנו מלבישין אותו ומשימין אותו בארון מרווח לית לן בה, והכי עדיף כדי למצוא הס"ת מקומו פתוח במקום קריאת היום, שהרי חשו חכמים שלא לגלול ס"ת בצבור. 

דף סט ע"א בטור. וכתב בעל העטור כו' ואיכא מ"ד עשרה דוקא, שבעה שקראו בתורה ומתרגם ומפטיר וש"צ. תקשי ליה במקום שאין מתרגם וביום שאין מפטיר מאי איכא למימר. אבל נדחק בחנם וא"צ לחשבון זה, דהא ודאי לעולם ליכא בציר מעשרה, לפי שאין קורין בתורה בפחות עשרה. ומיחייבי נמי לשמוע קה"ת, והוו להו כולן קורין, דשומע כעונה. ור"י וריב"ל אלישנא דמתני' קיימי דתנן אין קורין בתורה אלא בעשרה. 

מור וקציעה סימן קמט 
=================== 
[קכו ב] בב"י. במקום המשתמר ולפיכך אחר שקראו כו' להצניעו בבית המשתמר וקאמר ריב"ל. כצ"ל. 

ע"ב. אבל בקדימה ואיחור לא מיירי שנאמר שאפילו שיצאו לפני ס"ת אין בזה קפידא. עכ"ל. כלומר בקדימה מי ילך תחלה ליכא קפידא, רק שימתינו עד שעה שיצניעו הס"ת, ואפילו שיקדימו לילך לפניו כדי לצאת מיד. וק"ל. 

[קכז א] בטור. וגאון פירש הא דאמר ריב"ל. כצ"ל. 

שם. אין צבור רשאין לצאת עד שינטל ס"ת להצניעו. צ"ל. 

בב"י בסופו. ועל מ"ש גאון הילכך ליעכביה לס"ת עד דנפיק כו' פי' יעכב עצמו מס"ת כו' ול"נ דלמ"ד דלס"ת הוי כמו בשביל. עכ"ל. דברי שניהם ז"ל דוחקים גדולים. ועוד אי אפשר לומר כפירושם דאגברא קאי, דאי הכי מאי ליעכביה לס"ת דקאמר והו"ל למימר ליעכב לפ"ד, ואין הנוסחא כך. 
לכן נ"ל עיקר שהענין כך הוא, שבזמנם לא היו מצניעין הס"ת עד אחר סיום התפלה, כדאמר לעיל כשש"ץ אומר (שים) [עושה] שלום כו', וכפי' מהרי"א והרב"י, וטעמם היה בזה לעכב הס"ת כל כך משום טירחא דצבורא לפי שהם צריכים לעשות לו הידור לילך אחריו כשמוציאין אותו להצניעו. ואם היו מחזירין הס"ת למקומו מיד אחר שקראו בו, נמצא שהצבור ההולכין לכבודו אחריו מוכרחים לחזור למקומם לגמור תפלתם ולשמוע קדושה וקדיש, וקבעי הגאון לאשמועינן השתא טעמא דמילתיה דלעיל, דפשיטא ליה דאחר גמר התפלה מחזירין הס"ת, ואיידי דנסיב לדבר אהינא מפרש נמי דמכלליה שמעינן דהכי עדיף, ולא להחזירו להיכל מיד. והיינו דקאמר הילכך, כלומר מדחזינן דמצוה לילך אחר הס"ת, ליעכביה לס"ת פירושו כמשמעו, שנותן טעם לדבריו שלמעלה שעל כן יעכבנו לס"ת עד שעת יציאת הצבור מבית הכנסת, דנפיק והוא אחוריה ומקיים אחרי ה' אלהיכם תלכו. ונכון הדבר כדי שיזכו בו כל הצבור, שמצוה גדולה היא לכבדו ולהדרו. ואם היו מצניעין אותו תיכף אחרי קריאת התורה היה טורח גדול כנזכר, וגם לא יוכלו הכל ללוותו כשעובר לפניהם תוך בה"כ בלבד, שהמקום צר בבה"כ, משא"כ כשיוצא והכל יוצאין אחריו. 
ונ"ל דה"ט דהאידנא לא קפדי ללוות הס"ת כשעובר לפניהם בבה"כ, משום דדחיק להו עלמא ולא אפשר לכולא ציבורא למיזל אבתריה. ובזה מובן הלשון היטב בלי שום דוחק. רק י"ל קצת, הא דמסיים ולא נפיק מקמיה לישנא יתירא הוא. ונ"ל שזהו מן ההוכחה גם כן, מדקפדינן דלא ליפוק מקמיה דס"ת, ואי איתא דמצניעין הס"ת תוך התפלה, א"כ בלא"ה לא נפיק, דהרי עדיין לא סיימו צבור תפלתן. אלא ודאי דאחר שגמרו התפלה מצניעין ס"ת כי היכי דנפיק אחוריה, ואצטריך לאזהורי דלא ליפוק מקמיה. וק"ל. 

מור וקציעה סימן קנ 
================== 
[קכז ב] בטור. ומגביהין אותה כו'. צ"ע אם בית הכנסת בנוי בשפל העיר היושבת בשפועו של הר (כמו בק"ק אלטונא) ויש בתים בנויים גם בגבהה שגבוהים מבה"כ, עם היות בנינם נמוך מבנינו של בית הכנסת, אלא שקרקעיתם גבוהה מקרקעה של בית הכנסת, ולפעמים שאפילו יסוד הבתים העומדים בזקיפת ההר גבוה הוא מגג בית הכנסת, אף על פי שבנינו גבוה מאד ויתר הרבה מכל הבתים, מספקא לי אי כה"ג נמי חייבין  להגביה גג בית הכנסת באופן שיגבה ויראה למעלה מעל כל בתי העיר דווקא, כיון דמדינא צריך להיות הבית הכנסת בגבהה של עיר, או דילמא לא כל מקום גבוה ראוי לבית הכנסת, כגון שאין שם עיקר הדיורין של ישראל (כמו שהוא גם במקומנו הלז) אך נמצאו קצתם שם בגובה העיר בעליונו של הר, וכבר הגביהו הבית הכנסת כל מאי דאפשר, יותר מהבתים העיקריים שסביבו אשר בשפל ישבו, ששם עיקר מושב העיר, ורובם של בעלי בתים דרים שם, וראוי להיות הבית הכנסת באמצעם כל האפשר (דוגמת המשכן שסביבותיו היו המחנות), ודבר קשה וכבד מאד על הצבור להגביה הבית הכנסת כל כך שיגבה וינשא על כל בתי בני ישראל הדרים בקצה גובה ההר, ומסתברא לקולא. 

ע"ג בב"י [ד"ה ומש"ר בשם התוס']. בתו' פרשו הטעם כדי שיהיו משתחוים מן הפתח כנגד הארון כו' וכן הדין למתפללים למזרח כו'. ואין נראה כן מן התוספתא שהביאוה רי"ף ורמב"ם להלכה קבועה, דאקרא קסמכי לה רבנן דבעינן דומיא דמשכן שהיה פתחו למזרח. ודוקיא הכי הוא, דכתיב [במדבר ב, ג] והחונים קדמה וגו' וכתיב ראשונה יסעו וגו' ונסע אוהל מועד. והנוסע פניו נוכח הדרך אשר ילך בה. נמצא פני אוהל מועד אל החונים קדמה, וכה"א [ויקרא טז, יד] אל פני הכפורת קדמה. ותנא דבי ראב"י כל מקום שנאמר קדמה אינו אלא פנים למזרח. איברא ודאי כך הוה, כשנסעו המחנות קדמה מגמת פניו של משכן קדימה. ברם כשהפכו פניהם ליסע מערבה, בהכרח גם המשכן הפך פניו מערבה, נוכח המקום שאליו פונה הדרך אז. ולפ"ז המשכן שלא היה בנין קבוע במקום אחד, רק אוהל מיטלטל, ונוסע עם המחנות לכל אשר יפנו שמה, פעם פתחו במזרח, פעם במערב (ועיין מ"ש באם לבינה בענין מסע המחנות בס"ד). נמצינו למדים סמך יפה גם למנהגנו מן הכתוב. ועמש"ל סי' צ"ד. 

כתוב בלבוש סימן צ"ד סעיף ג'. ודע שכל הארצות האלה אשר אנו מפוזרים בהם כלם הם כנגד מערבית צפונית של ארץ ישראל, ואינם מכוונים במערבה של ארץ ישראל ממש כו'. לפיכך נ"ל שטוב ונכון הוא כשעושין בית הכנסת שיזהרו שיעשו הכותל מזרחי שעושין שם הארון ומתפללין כנגדו, שיהא נוטה קצת לצד מזרחית דרומית, ואז נעמוד מכוון כנגד ארץ ישראל וירושלם ובית המקדש וקדש קדשים. וכתב עליו בא"ח (דף מ' ע"ב) וז"ל בארץ אשכנז ופולוניא וכמו כן בארץ איטאליא האמת הוא כדבריו, שנכון שהכותל המזרחי יהא נוטה קצת לדרום, אבל מ"ש בטעם זה הכל טעות הוא כו', וכבר נמצאו כמה מקומות שאע"פ שבהם אותם התנאים שכתב הרב בעל הלבושים עכ"ז הרוצה לפנות כלפי ארץ ישראל ממש צריך לנטות קצת כלפי צפון כו' וכן קרא אחריו מלא, התוכן מהר"י מזאמשט יעוין בספרו. 

כתוב בספר פתיל תכלת. ואין יכול לבנות קרקעית בה"כ מאבנים החצובות מן ההר. ואיני יודע למה. ע"ל סי' קל"א. 

כתוב בלבוש. אסור לישב בין הבימה ובין ההיכל, שיהא אחוריו נגד ההיכל דגנאי הוא, ואיסורא נמי איכא דהעומד על הבימה דמשתחוה לברך נראה כמשתחוה לו. ואיכא למידק על הטעם הראשון, א"כ אפילו אם יושב ואחוריו אל הבימה איכא גנאי כשקורין בתורה שאחוריו אל הס"ת. וגם על הטעם האחרון קשה נמי דהא מכל מקום נראה כמשתחוה לו המברך על הבימה, אי הכי מאי איריא אחוריו נגד ההיכל. וי"ל בזה, דבקל יוכל להפך פניו אל הבימה בשעת קריאת התורה, ובלאו הכי יש אומרים שצריכין לעמוד, כדלעיל סי' קמ"ו ובכה"ג ליכא גנאי לא לארון הקדש ולא לס"ת, גם משום לתא דהשתחואה ליתא כשעומד, משא"כ ביושב אחוריו לארון, שאי אפשר לו לעמוד בתמידות, הרי זה גנאי מתמיד, גם מתוך שיושב ופניו לבימה אינו נזהר לעמוד בשעת קריאת התורה כיון שפניו אל הס"ת, איכא קפידא דנראה כמשתחוה לאדם היושב דרך גאוה, וכנראה שאין נזהרין עכשיו בכך כפי שראיתי בבה"כ שבזה המקום. 

מור וקציעה סימן קנא 
=================== 
[קכח א] ע"ד בב"י [ד"ה ורבינו]. וכתבו עוד שמותר לאכול ולשתות בבתי כנסיות אפילו בני אדם שאינן ת"ח. עכ"ל. נראה דהכי משמע להו מההיא דערבי פסחים [פסחים קא, ב] דאייתי הרמב"ן ז"ל לקמן. וצ"ל דהג"א ס"ל כהרמב"ן דלהכי מהני תנאה אפילו בישובן. ולא קשיא מזילחא דמיטרא, די"ל תנאי לא מהני אלא לגבי אורחים דצר להם המקום והוי מדוחק, ואפילו לכל אדם שרי, ואכילה ושתיה שאני דלא הוי קלות ראש כל כך כמו בגשמים מפני הגשמים דהויא טפי קלות ראש ובזיון. אי נמי אינהו מחמרי אנפשייהו ולעולם אפילו לזילחא דמיטרא הוה שרי, כיון דהוי מדוחק דמי לאורחים דשרי מפני שעשויין על תנאי. 
איברא דההיא דע"פ איכא למידחי, דבאורחים ת"ח איירי. גם לפמ"ש התו' שם [קא, א ד"ה דאכלו] אינה ראיה דמיירי דגנו בבית הסמוך לבית הכנסת. מ"מ הכי מסתברא דתנאי מהני אפילו בישובן, דאם לא כן נמצא קדושת בית הכנסת חמורה מבית המקדש ואנן איפכא קיימא לן, אלא ודאי שוין הן לענין זה. וטעמא דשרי בי רבנן לרבנן משום דהו"ל כאילו אתנו עליה מעיקרא, ומשום תנאי נגעו בה. והוי נמי מדוחק, כיון דלית להו ביתא אחריתא. וכל שכן בבה"כ דמהני תנאה ממש למאן דדחיק ליה עלמא כאורחים וכיוצא. 

ובספר ט"ז [ס"ק א] כתוב נ"ל דאורחים שרו לאכול בבית הכנסת מהא דמקדשין בבית הכנסת לאפוקי אורחים ידי חובתן. וכבר הראיתיך שאינה ראיה כלל מכמה טעמים, ומלבד האמור יש לתמוה עליו דמה מוכיח משם לבית הכנסת שלנו, דאפילו אם תמצא לומר דלאורחים שרי היינו דווקא בבתי הכנסת שלהם שבבבל שעל תנאי היו עשויות הא לאו הכי לכולי עלמא אסור, ובתי הכנסת שלנו פשיטא דלאו על תנאי עשויות וכמ"ש גם במג"א לעיל [ס"ק יב]. הא על כרחך לדידן ודאי לא מהני הך התירא אפילו לאורחים ולת"ח. 

וכתב בסמ"ק דסעודת מצוה שריא. ופירש בהגה כגון עיבור שנה שאין בה קלות ראש. עכ"ל. משו"ה נ"ל בסעודת נשואין שאוכלין שם זכרים ונקבות יחדיו, באופן שאי אפשר מבלי שחוק וקלות ראש, ודאי אסור. מיהו 
לאכול האנשים לבדם שם מותר לדעתי, רק שלא תהא בת ת"ח לע"ה, כי אז אינה סעודת מצוה. 

שם בב"י [ד"ה מש"ר ואין]. ואף על פי שבגמרא לא אתמר בהדיא דמותר לחשב בהם כו'. פשוט דמפורש בירושלמי בסמוך דנכנסין בהם לעבור השנה, והיא תלויה בחשבון בודאי, מלבד שהוא ק"ו משבת דחמיר טובא ומותר לחשב בו חשבונות של מצוה. 

שם. כתבו הגהות מיימון נראה לריצב"א דלצורך בית הכנסת מותר לאכול ולשתות ולישן בתוכה. זה תלמוד ערוך הוא בידינו (בבא בתרא דף ג, ב) ברב אשי דחזא תיוהא בבי כנישתא עייליה לפוריא בגוויה. 

[קכח ב] שם. כתוב בא"ח שאסור להכנס לבה"כ בסכין ארוך. עכ"ל. נראה דקפיד אסכין ארוך דווקא, דמיירי בארוך כל כך שיוצא ונראה מתחת בגדיו, כעין סכין של שחיטה דגסה או חרב החגור על ירכו מעל למדיו, שזה ודאי גנאי הוא ודרך קלון. אבל בסכין קצר שמכניסו בתיק ומצניעו בכיס מגולה מתחת למדיו לית לן בה. (ולכן מ"ש הט"ז [ס"ק ב] מאי שנא מבית המקדש דלא מפליג בין סכין ארוך לבלתי ארוך כי הכא, לק"מ דהא בכיסוי שרי התם, והכא נמי. אלא סכין ארוך דווקא הוא דאסור משום דאי אפשר לכסותו שלא יהא נרגש לעין שאפילו הוא נתון בחיקו נראה הוא מתחת למדיו). וכן הא דאוסר להכנס בה בכיס מעות, נמי ליתיה אלא בכיס מגולה, דאל"ה אפילו בהר הבית שרי, כמו שהוכיחו התוספות בב"מ [כו, א, ד"ה דשתיק] מריש פרק ז' דשקלים עיין שם. ועיין מ"ש לקמן סימן קנ"ד. ואפשר דהר"פ נמי הכי ס"ל, וכ"כ במג"א [ס"ק ח] בשם י"נ, וכן נכון. ולא הבנתי מ"ש במג"א דלא גרע מאפונדתו. 

שם. כתב המרדכי כו' ולכך אסור לנתוץ דבר מבה"כ. עכ"ל. בט"ז [ס"ק ג] הפריז על המדה לענ"ד במה שאסר לעשות גומא מעט בכותל כדי שיוכל לקבוע בו סמיכת הספרים שקורין שטענדר בל"א. כי נ"ל פשוט, שזה בכלל סותר על מנת לבנות הוא דשרי, ועדיף מניה, דזהו צורך הבה"כ וכבודו. ולפ"ד הרב ז"ל צריך להזהר מלקבוע נרות של מתכות הקבועים בכותל ע"י מסמרות, ואינו מתקבל על הדעת. מ"מ נכון להזהר במאי דאפשר לעשות באופן אחר, כגון השטענדר שיוכל לעשותו כדמות תיבה העומדת על עצמה ושוליה, או על בסיסה המונח בארץ בלי סמיכה לכותל, כאותן הנהוגין במקומותינו. ולא יקבענו כיוון בכותל, הואיל ויצא מפי אותו צדיק. 

דף ע ע"א בב"י. וכתבו התו' דהא דעל תנאי הן עשויין לא מהני אלא לאותן שבבבל שהרי כו' תפקע קדושתן. עכ"ל. ואף על גב דאיתא בגמרא [מגילה כט, א]  דבתי כנסיות שבחוצה לארץ עתידין שיקבעו בא"י, נ"ל דפנים חדשות באו לכאן. 
שוב ראיתי במג"א [ס"ק ט"ו] דתו' קאי אחורבנן כו' ואין לומר דדווקא הבנין יקבע בא"י כו' דהא יליף מתבור וכרמל. ע"כ. ואי משו"ה מידי אריא, הא י"ל דומיא דתבור וכרמל דהרים נינהו שהם גבוהים על הקרקע. כן הבתי כנסיות בנינן דווקא שנראה כהר ע"ג קרקע עולם הם יקבעו בארץ ישראל, ולא קרקע שתחתיהן עד התהום ויעשה מקומן מצולות ים. 

שם. כתב המרדכי כו' איני יודע איסור גמור להשתמש בעליה שע"ג בית הכנסת כו' דאפילו גגין ועליות דעזרה לא נתקדשו. עכ"ל. חפשתי לשון זה במרדכי שלי, בקשתיו ולא מצאתיו. ותמיהני מה ענין גגין ועליות שלא נתקדשו בקדושת עזרה לאכילת קדשים, לענין היתר תשמיש דחול שאיסורו משום מנהג בזיון וגנאי. ואטו בעליית עזרה היה מותר להשתמש בדרך חול, הא ודאי לא גרעא מהר הבית שחייבין בו כבוד ומניעה מתשמיש חול כדרך ששנינו [ברכות פ"ט מ"א] לא יכנס כו'. ואפילו חוץ לחומת הר הבית מההר ולפנים נאסר תשמיש גנאי, ואסור להקל ראש אף רק כנגד שער המזרחי של הר הבית, אפילו העומד חוצה לו, כל שכן עלייה דעזרה. וה"ה לעליית בית הכנסת שלנו, דאע"ג דלא חמיר כהר הבית היינו במידי דליכא קפידא כרקיקה ומנעל דווקא. 
ועוד ודאי הלכה מקופחת היא, שהרי בפירוש שנינו [מגילה כח, א] אפילו בבית הכנסת שחרב הרי הוא בקדושתו כו' ואין שוטחין על גגו פירות. הרי שיש קדושה בעליית בית הכנסת אפילו שחרב, אין צריך לומר בישובו. ובלי ספק אשתמיטיה הך משנה. ותו לא מידי. אעפ"כ אביא עוד ראיה גם מגמרא ערוכה [נדה יג, א] אף על פי שאינה צריכה, והיא מההוא עובדא דר"י ושמואל דהוו (גרסי) [קיימי] אאיגרא דבי כנישתא דשף ויתיב בנהרדעא, דלחד שינויא משום ביעתותא דשכינה. שמע מנה דאאיגרא נמי איכא קדושה. ולכולהו שינויי הותר לו לאחוז באמה, אף על גב דלכ"ע אסור הכא שרי כדי להשתין לחוץ  שלא יפלו מי רגלים על הגג. 
ואיכא למידק ולמירמי דשמואל אדשמואל דאשכחן בגמרא פ"ז דבכורות (דף מ"ד) כדאיצטריכא ליה בשבתא דריגלא נגדו ליה גלימא, משמע דלא יצא לחוץ אלא עמד במקומו והשתין. הא בהדיא דאפילו בבית הכנסת (אם שם היה דורש כמנהגנו היום או עכ"פ בית המדרש היה דחמיר טפי) עצמו מותר להשתין כ"ש איגרא דליכא למימר דעדיף מניה. שמא י"ל בדוחק, שם הביאו לו עביט של מי רגלים, ובאיגרא לא הוה שכיח ליה והוי סכנתא. גם י"ל קרקע עולם אינה נאסרת, אלא דווקא הבנין שהוא תלוש ולבסוף חברו, ואף על גב  דמ"מ חייב לנהוג בו כבוד, לאנסו שרי. 

שם. מיהו יש להזהר מלהשתמש שם תשמיש קבוע של גנאי כגון לשכב שם. ע"כ. עם היות כבר כתבתי למעלה דגג ועליה של בית הכנסת ודאי אסור בתשמיש של גנאי, בראיות מכריחות, מ"מ בשכיבה גרידא נ"ל דלא מיקרי תשמיש גנאי. מנא אמינא לה ממשנה שלמה ריש פרק קמא דתמיד [מ"א] בית המוקד כו' וזקני בית אב ישנים שם, ופרחי כהונה כו'. והלא דברים ק"ו מה אם בית המוקד דלשכה בעזרה היתה, וחציה קודש קדוש בקדושת עזרה ממש, אפ"ה לא נאסרה שכיבה בחציה הפתוח לחול, ואף על גב דודאי איהו נמי חמיר  מהר הבית. ולא יהא אלא כהר הבית ממש, הא פשיטא עליה דבית הכנסת לא חמירא אפילו כהר הבית. ואי בבית המוקד שכיבה שריא, בעליה דבית הכנסת דידן לא כל שכן, זה ברור. אבל מכל מקום יש להזהר שלא לדור על בית הכנסת גמור, מחמת שאר תשמישין של בזיון. 

מור וקציעה סימן קנב 
=================== 
[ב"י ד"ה ומה]. אבל כל שיש להם בה"כ אחר קבוע לכו"ע שרי. עכ"ל. לדעת הרב בט"ז [ס"ק א] הכל שוין בדבר זה. ואין כן דעת במג"א [ס"ק א]. ועיין לקמן בסי' קנ"ג. 

מ"ש מג"א [ס"ק ג] בעייליה לפורייה להתם, סמוך לבה"כ. נראה דלא דק, דהא ר"א בבבל הוה, ובה"כ שבבבל על תנאי עשויות. כ"ש בחורבנו, ועל מנת לבנותו. 

מור וקציעה סימן קנג 
=================== 
[קכט א] בטור. בני העיר שמכרו בית הכנסת. הא דנקט שמכרו דיעבד אף על גב דלכתחלה נמי שרי, ובהדיא אמרינן בגמרא [מגילה כו, ב] בי כנישתא חלופה וזבונה שרי, נ"ל משום דמיירי שמכרו בני העיר שלא מדעת טובי העיר, דכה"ג לכתחלה אסור להם למכור ומעות בקדושתייהו קיימי, וחלופי וזבוני בזט"ה במעמד אנשי העיר שרי לכתחלה והמעות חולין נמי הוו. ועיין לקמן. 

ע"ב [ד"ה בני]. פירוש תיבה הוא הס"ב ההיכל. איני יודע אם הוא לה"ק (מענין [מלכים א ו, כט] מסב קלע או מסבה דלשון משנה [תמיד פ"א מ"א]) או לשון לעז. 

שם. וכתב עוד הר"ן כו' הא תורה לוקחים מיהו כו' מכלל דפשיטא לן דבהנך אחריני דאיכא לעלויי אסור למכרן וליקח כיוצא בהם. עכ"ל. לכאורה היה מקום לומר שדעת רבינו הטור ג"כ שוה בזה, ולא הזכיר (דווקא) הורדה שאסורה אלא משום דמיירי בדיעבד וכדפרישית לעיל, אבל לכתחלה אין הכי נמי דס"ל אפילו לקנות קדושה כיוצא בה אסור בכל הקדושות. (ובזה יתיישב כל מ"ש הט"ז [ס"ק א] על הטור וק"ל). וכן מצאתי אח"כ לבמג"א [ס"ק ד] בשם הב"ח. 
אבל באמת אין בזה טעם, דכי מכרו מאי הוי הא אכתי אפשר לעלויי, ומאי איכא בין דיעבד ולכתחלה גבי שאר קדושות דאית להו עילויא אחרינא. א"כ מאי טעמיה דהטור דנקט הורדה, אי ס"ד דס"ל בשוין נמי לחומרא, ויש ליישב בדוחק. 
אמנם לענ"ד שאין הכרח כלל מדברי הטור, דהאיכא למידק מניה נמי איפכא, דקאמר תו אין משנין אלא מקדושה קלה לחמורה, משמע הא שוין לא משנין אפילו בגבו, כל שכן במכרו דס"ל שוין לא. וקשיין דיוקי אהדדי, משו"ה ליכא למשמע מניה מידי. 
ואיברא טירחא דלא צריך הוא, דאיכא למימר כל דאיכא לעלוייה עילויא אחרינא ולא מעלי ליה אלא בכיוצא בו היינו הורדה לגבי המעות. ולישנא דלהורידן מקדושתן אמעות קאי, דקמ"ל דלא תימא אין המעות נתפסין כשמכרו דברים הנזכרים כאן (ומיושב בזה דלא תקשי מאי קמ"ל דיכולין להעלות בדמים, ואלא מאי יעשו בהן אטו למשתי בהו שכרא) והמכירה בטלה, אלא המכירה קיימת ורשאין לקנות בדמיהן קדושה אחרת חמורה מן הראשונה, אבל מ"מ להוריד המעות מקדושתן לא, דהמעות בקדושתייהו קיימי, דכי מכרו דברים הללו מיתפסי דמי למיקני בהו קדושה חמורה, ואפילו לקנות שוין הויא הורדה מקדושתייהו. וזה פירוש נאה. אף על פי שמ"ש אבל איפכא כו', לא דייק קצת, אשגרת לישן הוא. 
מיהו תמיהא לי טובא, היכי אפשר למימר כדעת הר"ן, דבהנך דאיכא לעלויי אסור ליקח כיוצא בהן, אי הכי מ"ט דבה"כ דלא בעינן לעילויא אחרינא דבהדיא אמרינן חלופה וזבונה שרי. והכי משמע נמי מההיא דלא לסתור אנש בי כנישתא דטעמא משום פשיעותא הוא דחיישינן, הא לעילויא אחרינא לא בעינן. אולי יש לחלק בין בה"כ דמצינו לפעמים דמיפקע קדושתה ויוצאה לחולין לגמרי. ולא דמי לשאר קדושות הנזכרות דתפסי דמייהו ולא נפקי לחולין. וכן מצאתי גם לבמג"א [ס"ק ד] שכתב כן לענין ס"ת. 
אבל באמת לא נתקררה דעתי בזה, איברא לכי דייקינן איפכא מסתברא, דבדבר קדושה היוצא לחולין ע"י מכר נתפסו המעות בקדושתו שעל ידי כך פקעה קדושה מבה"כ וחלה על המעות שנכנסו תחתיה, דבכדי לא תפקע קדושה ולא תצא לחולין אלא ע"י שמתחללת על המעות. 
ואדרבה בדבר שאינו יוצא ע"י מכירה נראה שאין קדושה בדמיו כל כך, כגון ס"ת, משמע לי דאינה תופסת דמיה מדאורייתא מאחר שאין קדושתה נפקעת ואינה חלה על הדמים, אלא חומרא היא מדרבנן משום שנאמר [משלי כג, כג] אמת קנה ואל תמכור. 

שם. אלא כשמכרו. צ"ל. 

שם [ד"ה והא]. אבל אחרים פירשו דשל כרכים ה"ט. עכ"ל. נפקא מנה אפילו לא גבו זוזי מעלמא. 

[קכט ב] ע"ג בראשו. פירוש יש לו זכיה בה כו' והיה רגיל ליכנס בה ולדעתו הוקדשה. עכ"ל. וצ"ע ליישב פירוש זה בירושלמי דא"כ מאי משני בבית הכנסת של אלכסנדריים שעשו אותו משל עצמן, והביאו הרב"י לקמן עיין שם שנדחק בו ואינו מתקבל על הדעת. וק"ל. 
ותמהתי ממ"ש במג"א (בס"ק י"ז) דלכ"ע אפילו בנו סתם אמרינן אדעתא דכ"ע בנאוהו, תנאי שקיל מעלמא, האיכא פוסקים טובא דלא ס"ל הכי, כמו שנזכר לעיל בשם התו' והר"ן שכתבו כל הפירושים, והג"א וא"ז ומרדכי וראבי"ה שהחזיקו בפירוש הראשון. 

שם. וה"ה אם תלו בדעת עצמן. כצ"ל. 

כתוב בהגה דש"ע [סעיף ז]. כל דבר שבקדושה שנמכר ומותר לשנותו, נמכר בלא הכרזה ואין בו אונאה. וכל דבר שאסור לשנותו צריך הכרזה. (דברים הללו לקוחים מתשובת הרשב"א (סימן תרי"ז. כצ"ל) ומהר"ן פרק בני העיר בשם הרא"ה) ופירש במג"א [ס"ק יט] היינו בקרקע ול"א דהוי כשליח (שם) משמע דבמטלטלין הוי אונאה. ע"כ. וכן נ"ל, אף על גב דאין אונאה להקדשות היינו בהקדש בדק הבית, אבל אנו עתה כל הקדשות  שלנו ממון של הדיוט חשוב כמ"ש בח"מ (סי' צ"ה) לענין שבועה, ה"ה לענין אונאה. אף על פי  שלא נזכר זה שם (בסימן רכ"ז סעיף כ"ט) לענין אונאה. 
ולכן מ"ש בט"ז (בסק"ח) ז"ל ואח"כ אמר (ואין. כצ"ל) בו אונאה היינו במטלטלין, דאילו לקרקע אין אונאה לקרקעות, ע"כ, ובמ"כ קטעי בתרתי, דקסבר הך הקדש גמור הוי שאין בו אונאה אפילו במטלטלי, וליתא. ותו דלא אסיק אדעתיה דאיכא נמי אונאה בקרקעות הנמכרות ע"י שליח (וכה"ג אונאה דקרקע חמירא, דאפילו בכ"ש מכרו בטל), ל"א אלא במוכר קרקע שלו. ונפלאתי על הלבוש מדוע עזב בכאן דברי רבו הללו והזניחם מעליו. 

שם בב"י. ואם בנו בית סתם והקדישוהו כו'. וקשה לי דכי היכי דבגבו מעות לבנין בית הכנסת חלה קדושת בית הכנסת על המעות, אמאי לא אמרינן דכשהתנדבו עצים ואבנים לצורך בית הכנסת שחלה קדושת בית הכנסת עליהם ולא יוכלו לשנותם. עכ"ל. האריך הרב"י כאן בדוחקים עצומים לחלק בין בנו מעצים ואבנים שלהם, ובין גבו מעות ובנו, או בין באו ליד גבאי ללא באו, וכל זה אין לו שורש ועיקר. וכבר הרגיש הרב ז"ל עצמו בדחוקיו. גם סתימת לשון הטור אינו סובל חילוקיו דסתמא איירי בכל גוונא דבנאוהו לבית הכנסת, אפילו ע"י שגבו לצרכו אינו קדוש עד שישתמשו בו (גם לשון בהג"ה דש"ע ס"ה, היולי, זר ותמוה, וכבר נתעורר עליו בט"ז [ס"ק ג]). ולענ"ד עיקרן של דברים כך הוא, דאף אמעות לא חלה שום קדושה אלא שאסור לשנותן לצורך אחר, ואם בנו מאבנים שלהם נמי חלה על האבנים קדושת דמים, ולאו דווקא עצים ואבנים או מעות דחזו ליה, אלא אפילו כל מילי נמי אם הפרישו לכך נתפס, דדמי להקדש בדק הבית שחל על הכל, אפילו לא היה דבר העומד לבנין, צריך להמכר לצורך ב"ה שהופרש לו. 
אבל לענין קדושת ב"ה, דהיינו מה שנזכר לעיל בסימן קנ"א לנהוג קדושה וכבוד בכל הדברים האמורים שם, לזה צריך דווקא מעשה בידים, דהזמנה לאו מילתא היא להאסר בדברים הנזכרים, אפילו בנו במעות שגבו או בנוהו משלהם הכל אחד שאינו קדוש אלא לדמיו ולא לנהוג בו קדושה, אף על גב דהוי כאורג בגד למת, משום דקיי"ל הזמנה לאו מילתא. 
והא דאין משנין המעות שגבו, אף על גב דכטווי לאריג דמי וליכא למ"ד, היינו לאו משום קדושה דחלה עלייהו, אלא שלא לשנות דעת הנותנים שהרי הקצום לשם מצוה. ולא יהא אלא נדר בעלמא, הרי בלי ספק אם נדר אדם לבנות בית הכנסת נדר גדול נדר לאלהי ישראל. וצריך לקיים כל היוצא מפיו לעשות לשם מצוה. וחייל בודאי בין אקרקע בין אמטלטלי וכופין אותו לקיים נדרו. כל שכן כשעשה גם מעשה גדול והפריש בין מעות בין קרקע ומטלטלי לצורך ב"ה שאינו יכול לחזור בו. וק"ו לגבו מרבים לצורך ב"ה דודאי לא מצו הדרי בהו. וליתיה אפילו בשאלה והתרה, דפשיטא דאי אפשר לשנות המעות מדעת הנותנים כדקיי"ל בכל דוכתא דאסור לשנות דעת הנותן. והא דשרי לשנות את הגבוי לקדושה חמורה, היינו משום דאמדינן דעת הנודר דאדעתא דהכי נמי נדר. וכל זה נ"ל ברור מאד בס"ד. 
שוב ראיתי בט"ז [ס"ק ב] שנטה ג"כ לדרך זו והאריך יותר מדאי. ואעפ"כ אין דבריו מבוארים כל הצורך. גם במג"א [ס"ק ה] כתב במקצת כדברינו אבל אין דבריו ז"ל ברורים כלל. ואין חילוק לגמרי בין בנו ממעות שגבו סתם או פירשו לבית הכנסת. ודוק כי מ"ש הוא מחוור בס"ד. 

[קל א] שם [ד"ה והא]. ופירש"י לא שנו כו' אלא שלא מכרו הטובים ברשות העם אבל (מכרו ברשות העם) פקעה קדושתו מן החפץ. כצ"ל. 

שם [ד"ה ומשמע]. והקשה הרמב"ן. זה הלשון כתוב בר"ן. 

שם. אלא שתחול קדושת ב"ה על הדמים אבל כשנמלכו בני העיר למכרו אפילו למשתי שיכרא. כצ"ל. 

שם. אפ"ה אם מכרום לעשות צרכיהם. כצ"ל. 

שם. ולא מפני שתהיה קדושתם נתפסת ממש על הדמים. כצ"ל. 

שם. והתו' כתבו אאוקימתא כו' למה ליה והותירו. כצ"ל. 

דף ע"א ע"א בב"י. וריב"ש כתב כו' איך הותרה המתנה. כצ"ל. 

שם [ד"ה ובמ"ש הרא"ש]. אבל כל הני קדושתי דמתני'. כצ"ל. 

שם. וז"ל יחיד שעשה ס"ת כו' ואפילו עשאו לעצמו לאוגורי ולמשכוני אסור. עכ"ל. נפלאתי מאד על לשון זה, שאם אמרו כן אצל בית הכנסת שאסור להשכירה ולהורידה מקדושתה, דבמאי תפקע קדושתה. אבל גבי ס"ת מאי אכפת לן בהכי, אטו משו"ה פקעה קדושה מנה, ואם מותר למכרו כל שכן להשכירו. 
ונמצינו למדין, שבס"ת הדין בהפך מבית הכנסת, דחלופי וזבוני אסור, דהא אפילו להחליף ישן בחדש סליק בתיקו ונקטינן לחומרא. והוא הדין ליחיד בשלו אליבא דמאן דאסר אם לא לשני דברים. ואוגורי ומשכוני שרי, דלא דמי לב"ה דמוציאה לחולין, ובכדי לא פקעה קדושתה, מאי דלא שייך בס"ת, הילכך כיון שאינו מוכרה לית לן בה ושפיר דמי. 
ואין נראה להחמיר בס"ת מלהשכירה ולהשכינה, משום דהיינו מכירה כדאמרינן שכירות ביומיה ממכר הוא, ומשכנתא דשכונה גביה, ודמי נמי קצת למכירה, אף על גב דנראה  דהיינו טעמיה דמאן דאסר לאוגורי ומשכוני ס"ת. וצ"ל דס"ל כדברי האוסר מכירת ס"ת אפילו דיחיד, וזה פלא, דהא מרא דהך מילתא ס"ל דיחיד בשלו מותר למכרו ולעשות בדמיו כל מה שירצה, הרי שהוא מן המקילין אפילו במכירה שנזכר איסורה בפירוש בתלמוד בלי שום חילוק, ואף על גב דאית בה זילותא טפי, כ"ש לשכירות ומשכון, כמ"ש שהוא ק"ו שאין  עליו תשובה. והיא מילתא דפשיטא טובא דלדברי המתיר במכירה כל שכן דשרי בהנך גווני. ונראה דלית דחש לה. 
מיהו מתנה משמע לי דאסורה בס"ת דיחיד, לדברי המחמירין במכירה, לפי שהיא כמכר, דהיינו טעמא דבבה"כ שריא, ומנה דבס"ת אסורה. ועיין בריב"ש דבסמוך (ונפלאתי עמ"ש במג"א (ס"ק כ"ז) שדברי הריב"ש צ"ע במה שאסר מתנה דהא אין מורידין אותה. עכ"ל. ואגב ריהטיה כתב כך, דא"כ מכירה נמי לישרי מר מה"ט דאין מורידין אותה מקדושתה בכך, ומכירה ומתנה חדא מילתא נינהו, אלא לא דק) והכי מסתברא לחומרא. 
ונ"ל שאין הדברים אמורים אלא בס"ת שכותב כל אדם מישראל לעצמו לקיים מ"ע, וכדמשמע בי"ד ריש הל' ס"ת [סי' ע"ר], ובהכי איירי נמי ההיא דאיתא בח"מ סימן רמ"ח דמספקא לן אי ס"ת בכלל נכסי, דאייתי במג"א [ס"ק כב]. ולאו בקריאה בצבור תליא מילתא, כדס"ד דהרב הנז', דהא ודאי לא מסתברא לגמרי. ועל קצת הראשונים שחילקו בין ס"ת של רבים ושל יחיד אנו מצטערים, שאין אנו יודעין להם הכרח על מה שיסמוכו, הבו דלא לוסיף למיפלג תו בדיחיד גופיה. אלא מיחוורתא כדאמרן, והכי מסתבר לדינא. 

שם. אף על פי שמ"כ דאליבא דהרא"ש קאמר כו' אמנם פשט לשונו לא משמע הכי. כצ"ל. 

שם. ושם יתבאר בסימן ע"ר. כצ"ל. 

[קל ב] שם. כתב הריב"ש כו' ונקטי לה רבוותא לחומרא. כצ"ל. 

שם ע"ב. כענין שבוררין. כצ"ל. 

שם. אלמא דגבי בני העיר. כצ"ל. 

בטור. ב"ה או לבנים כו' יכולין ליתנן כו' והן יוצאין לחולין. עכ"ל. הרי"ף מפרש דמיירי במתנה שנתנו זט"ה במעמד אנשי העיר. והכי משמע קצת מדסתם רבינו, ותו דמשמע מלשונו דמיירי שמוציאין אותן לחולין ע"י כך. וזה ודאי אי אפשר אלא ע"י זט"ה במא"ה, דבחד מנייהו לא סגי לאפקועי קדושה מבה"כ כנז' לעיל. 
אמנם מדברי רש"י לכאורה לא משמע כן מדכתב בחלופי וזבוני דשרי משום דהקדושה חלה על החילוף או הדמים, ואי מיירי כה"ג הא ודאי שרי אפילו להוציא המעות לחולין, כדפירש"י באפילו למשתי ביה שיכרא, אלא ודאי ס"ל דמיירי בשמכרו שלא במא"ה, דהיינו טעמא דצריך שתחול הקדושה על דבר אחר. ופשיטא דמתנה דהכא דומיא דזבוני וחלופי דלעיל איירי. וטעמא נמי דפקעה קדושתה שכבר הוחלה על ההיא הנאה דהוה להו, הא לאו הכי לא מצו לאפקועי בכדי, על כרחך משום דלא במתנה שע"י מא"ה עסקינן. 
איברא אכתי לא ברירא לי, דאי הכי היכי מפרש רש"י במתנה דנתנו לתשמיש חול, וכך פירש לעיל גבי חלופי וזבוני. והכי מוכח נמי מריהטא דגמרא דבהכי מיירי מדאמרינן במאי תפקע קדושתה. ואי איתא דבכולהו שלא במא"ה קמיירי מי נפקא לחולין, אף על גב  דחלה קדושה אמעות או אחילוף, והא בהדיא פירש"י בלא שנו אלא שמכרו זט"ה שלא במא"ה דאין מורידין המעות, ואף בה"כ בחשיבותו עומד ביד הלוקח, וכן היא הסכמת כל הפוסקים כנז' לעיל. והוא דבר מוכרח דהא בהא תליא דכל היכא דהמעות נתפסין בקדושה אף הבה"כ נשאר בקדושתו ביד הלוקחו, שאינה נפקעת ע"י מכירה שאינה במא"ה כולם, והיינו ההיא דתילא דבי כנישתא דרבינא. ודוק. 
א"כ תמה על עצמך, אם אפילו במכירה גמורה אין כח זט"ה בלבד יפה להפקיע קדושה לתשמיש חולין, כ"ש דליכא למימר הכי במתנה, והא קיי"ל כמאן דשרי, א"כ דברי רש"י צע"ג. 
ועיינתי בר"ן מדבריו יש ללמוד ליישב קצת, שנראה מלשונו אף על גב דיפה כח זט"ה  במעמד אנשי העיר להפקיע קדושה ולהוציא הדמים לחולין, מכל מקום אין הקדושה נפקעת בולא כלום, אלא צריך עכ"פ שתחול תחלה על שום דבר, ואח"כ יכולים להמלך ולהוציא הדמים או החילוף לדבר הרשות, איידי דקלישא קדושתיה. וכן הרשות בידן להוציא בית הכנסת לחולין, ע"י מתנה דיהבו להו, בההיא הנאה דמטיא להו, דמיפקעה קדושה אמידי. אבל בכדי לגמרי ודאי לא פקעה קדושתה. זהו כלל כוונתו ז"ל, אף על פי שהלשון מגומגם שם. 
ובזה מצאנו עזר ותרופה להעמיד אף פירש"י בשיטת הרי"ף ז"ל דכולה סוגיא איירא במעשה זט"ה במא"ה, דכה"ג מהני חלופי וזבוני ומתנה לאפקועי קדושה, דבלא"ה אין במעשיהם כלום להוציאה לחולין, ובעינן מידי דתיחול עליה קדושתה. אף על גב דהדר מפקי להו לחולין, דאפ"ה לא אפשר להפקיעה בכדי. 
אבל באמת כל עיקר דברי הר"ן הנזכרים נראין דוחק גמור, וחידוש גדול שיצטרך דבר שיחול עליו אף שאין בו שום קדושה בחילופו, ואין לזה יסוד לגמרי. והדמיון מהלקוח בכסף מעשר שני שנטמא קל לדחותו. 
ואמנם יש מקום אתי בעזה"י ליישב פירש"י בדרך הראשון דסתמו כפירושו, דאיירי במכירת ומתנת זט"ה שלא במעמד אנשי העיר, דלהכי צריך שום דבר שתחול עליו הקדושה, ולא תפקע בחנם, כמו שכתבתי תחלה. ולא תקשי א"כ היכי מצו מפקי ליה לחולין, אי משום הכי לא איריא, דהא דפירש"י שאם מכרו שלא מדעת כולן אף הבה"כ בחשיבותו עומד ביד לוקח, לא כיון לומר שיש בו קדושה כבראשונה, שא"כ אין המכירה כלום והוה לתלמודא לפרושי דהמכירה בטלה, לפי שהיא מקח טעות, שהרי הלוקח קנאה לתשמישי חולין בודאי, דאל"ה אלא להחזיקה בקדושה הא מתני' היא, דנמכר אף ליחיד. דקיי"ל כת"ק דר"מ. אלא ודאי הכא במאי עסקינן בשמכרוהו לתשמיש חולין שבודאי נפקעה הקדושה ממנו גם ע"י מעשה זט"ה לבדם. אלא שבזה בלבד הורע כחן שאין הלוקח רשאי להשתמש בו תשמיש גנאי, היינו אף על פי שהמכירה חלוטה וקיימת, והלוקח יעשה בו מה שירצה, חוץ מד' דברים המפורשים כשנמכר שלא מדעת כל בני העיר. וזהו שאמר רש"י ל"ש כו' אף בה"כ בחשיבותו עומד, דקדושתיה ודאי אזלא לה ופקעה במכירה דזט"ה לחודייהו. אלא דלא מהני לכל מילי, דאכתי בחשיבותיה קאי, מיהא לענין ד' דברים וזריעה דכוותיהו (וזוהי ודאי דעת כל הפוסקים ודוק). והשתא אתי שפיר. ומתוקמא הך סוגיא כולה במעשה זט"ה לחוד, דאי איכא מידי דחיילא קדושתא עליה, המעשה קיים בין בזביני וחלופי בין במתנה, והלוקח משתמש בו כל תשמיש חולין לבר מהנך ד' דברים. אבל אי הוה במעמד אנשי העיר הוה משתרי ללוקח לכל מה שירצה אף לד' דברים. ולפ"ז א"צ למ"ש הר"ן. 
ואפשר דאפילו אוגורי ומשכוני שרי ברצון כל בני העיר, דכה"ג לא בעינן מידי דתחול עליה קדושה. ואפילו את"ל דמכל מקום אסור, היינו דווקא כשאין בדעתן להוציאו לחולין דאכתי בקדושתיה קאי, משא"כ אם הסכימו כולן להשתמש בו תשמיש חולין לעולם, שמא הוא נפקע בכך, שבדעתן הדבר תלוי, וכה"ג אין הכי נמי דאפילו אוגורי ומשכוני שרי. ועדיין צל"ע בזה. 
ושוב ראיתי שכיוונתי ת"ל לדעת הרא"ש ז"ל, שכן פסק בהדיא בתשובה, הובאה בבד"ה לעיל ר"ס זה. 
ובזה שכתבתי מסולקת תמיהת המג"א [ס"ק כז] על תשובה זו, דבמאי תפקע קדושתה, דודאי פקעה בכדי אם הסכימו כל הקהל, ויכולין לשנותו למה שירצו אפילו לא בנו אחרת במקומה. דהרא"ש לא ס"ל דהר"ן. 

שם בב"י. וכן יכולין להחליפם כו' אבל אסור למשכנם כו' והתו' הקשו היכי אמרינן דאסור למשכוני כו' והא ר"מ לא אסר כו' ומאי שנא ונ"ל (כצ"ל) דהא דשרי ר"מ היינו של רבים לרבים כו' אבל לא ראיתי לאחד מהפוסקים שחילק בכך. עכ"ל. באמת לפום ריהטא דברי התו' תמוהים בזה, דמאי קשיא להו ממכר, דפקעה קדושה מב"ה וחלה על המעות דמשו"ה אפילו ליחיד ולתשמיש חול שרו רבנן וקיי"ל כוותייהו, משא"כ אוגורי ומשכוני דאכתי בקדושתיה קאי כדיהיב תלמודא טעמא. ולא דמי למכר על תנאי, דמכל מקום מכירה גמורה היא אף על פי שהתנו להחזירו כשירצו, חדא דילמא לא ירצו, ועוד אי מיירי התם דמכרוהו לתשמיש רשות, מיירי נמי דכוונתם להוציאו לחולין לגמרי. ואף על פי  שיחזור להם לכשירצו לא יחזור לקדושתו. ולא הוצרכו להתנות על החזרה אלא שלא לזלזל במכירתו יותר מדאי. אבל כאן כוונתם שיחזור לקדושתו כשיפדוהו. 
ואי מיירי כדפרש"י התם, דאפילו מרבים לרבים קאסר ר"מ מכירת חלוטין, משום בזיון (משום דגרס התם ברישא דאין מוכרין של רבים ליחיד, נמי ר' מאיר היא, דס"ל אין מכירה לבה"כ כלל אפילו להניחו בקדושה, והדר קאמר אפילו מרבים לרבים לא הותר אלא על תנאי) א"כ פשיטא דלק"מ, דהא לר"מ לית ליה מכירה לגמרי לענין לנהוג בו חול להפקיע קדושתו. ולא איירי אלא ממכירה לרבים שינהגוהו בקדושתו דלהכי מהני ליה תנאה ושרו רבנן אפילו בלי תנאי. אבל הכא דבהפקעת קדושה איירינן, דלדידן דלא קיי"ל כר"מ הא נמי שרי. מיהא בעינן דווקא דתחול הקדושה אמידי אחרינא דבכדי לא פקעה. אבל ממשכנו או השכירו אפילו ליחיד לנהוג בו קדושה בהא לא קמיירי הכא. דהא כה"ג שרו רבנן אפילו בממכר עולם, כל שכן לזמן. 
וא"כ כ"ש שסוף דבריהם תמוהים, כי איך אפשר לומר דהכא דאסרינן משכנתא היינו ליחיד דמשמע אפילו אם ינהוג בו קדושה קאמרי דאסור משום זלזול. והא בהדיא פליגי רבנן וס"ל דמוכרין אותו אף ליחיד ואפילו לעולם. ופשיטא דקיי"ל כרבים, דנמכר אף ליחיד לחלוטין. וכ"ש על תנאי ולזמן, דהא אפילו לתשמיש הרשות קיי"ל דנמכר ואף לחלוטין. 
ונראה שזוהי כוונת הרב"י במ"ש ולא ראיתי לאחד מהפוסקים שחילקו בכך, דגלי דעתיה דלא ניחא ליה בפירושם כלל. אלא אין חילוק, דכשמניחין אותו בקדושה לעולם שרי אפילו ליחיד, ובכל גוונא בין לזמן בין לצמיתות עלמין. ומשכוני ואוגורי לתשמיש רשות נמי בכל גוונא אסור. וזה ברור בדעתו ז"ל. וכן משמע סתימת לשונו בש"ע [סעיף יא], וכמו שפירש דבריו בהג"ה. ע"ש. 
ונפלאתי מאד כשראיתי בב"ח שהבין בכוונת הרב"י שר"ל שהמשכונה לעולם אסורה ואפילו מרבים לרבים, עיין שם שדבריו מתמיהים וזרים, שהקשה על התוספות אם כפירושם, דמרבים לרבים שרי, אמאי קאמר תלמודא אוגורי ומשכוני אסור מ"ט בקדושתיה קאי, ואין דבר שיחול קדושתו והיא תצא לחולין, והלא לפי דברי התו' בשל רבים לרבים שרי, אפילו אין דבר שיחול קדושתו עליו. עכ"ד. 
ולא ידענא מאי קאמר מר, דהא בשל רבים לרבים אינה יוצאה לחולין, משו"ה לא צריך שום דבר שתחול קדושתו עליו, דאכתי בקדושתיה קאי כדמעיקרא. והא דבעינן שתחול קדושתה על דבר אחר, היינו דווקא בדנפקא לחולין שמכרוה ונתנוה לתשמישי חול. ובכה"ג אוגורי ומשכוני אסור על מנת להשתמש בו חולין כיון דאכתי קדושתו עליו דבמאי תפקע. 
עוד כתב הב"ח ז"ל ותו אי טעמא משום זלזול והורדה (דמשו"ה אסור ליחיד בלבד כדעת התו') אף מכירה אסור, כדתנן אין מוכרין של רבים ליחיד, אלא האי פירושא ליתא, ופשיטא דאפילו של רבים לרבים אסרינן הכא אוגורה ומשכונה עכ"ל. 
ונראה דכי ניים רב אמרה להא, דיחידאה היא ופליגי רבנן ושרו מכירה מרבים ליחיד. ופשיטא דקיי"ל כוותייהו. והכא נמי שרי תלמודא לחלופי וזבוני בכל גווני. ואפילו לתשמיש רשות מותר אליבא דהלכתא, ולא אצטריך ליה אלא איידי דבעי לאשמועינן דאוגורי ומשכוני אסור (אי נמי כדבעינן למימר בס"ד). וקמ"ל דמכל מקום אפילו לרבנן דשרו מכירה אפ"ה אוגורי ומשכוני אסור. והיינו דווקא להוציאה לחולין, לפי שאין קדושתה נפקעת בכך. אבל אוגורי ומשכוני לנהוג בו קדושה מי איכא למ"ד אסור. הא אפילו לר"מ אינו אסור אלא ליחיד אפילו מכירה ע"ת ולרבים שרי, כ"ש שכירות ומשכון. 
וא"ל אדרבה מכירה בצד אחד קילא טפי, דבהכי מפקעא קדושתה. משא"כ אוגורי ומשכוני דליכא הפקעה לגמרי, דילמא אף לרבנן אסור ואפילו לרבים. 
הא ודאי לאו מילתא, דמאי איסורא שייך הכא, כיון דבמילתיה קמייתא קיימא, דמעיקרא בה"כ דרבים והשתא נמי. היכי תיסק אדעתין דניבעי מידי דתיחול קדושתא עליה. והא קדושתיה כדקאי קאי. ולא איירי הכא כלל מכהאי גוונא אלא במוציאין אותו לחולין וכנז'. ואיברא להתו' משמע דמרבים ליחיד אף על גב דנוהג בו קדושה ולא נפקא לחולין  אפ"ה הויא הורדה, ואסירא באוגורי ומשכוני, משום דלא פקעה קדושתה בהכי. וס"ל דליחיד בכל גוונא הוי כמוציאה לחולין. 
ומשמע להו דמכירה עדיפא לענין זה, דאע"ג דשרו רבנן במכירה אף ליחיד משום דאיכא הפקעת קדושה, אבל אוגורי ומשכוני דליכא הפקעת קדושה כלל וזלזול הורדה איכא, ס"ל דאסור לכ"ע. והוא הדין למכירה על תנאי, לדידהו דמדמו לה לשכירות ומשכון ממש, ולא שני להו, דמודו בה רבנן דאסירא, כל היכא דשייך זלזול והורדה. כך היא דעת התו'. ונתיישב מעט מה שהקשינו עליהם בראש דברינו. מ"מ הא ודאי נמי מילתא דתמיהא טובא, כדכתיבנא מעיקרא. והכי מסתברא דלא גרע מכר לזמן לתשמיש קדושה אפילו דיחיד, ממכר עולמי לתשמיש חול. אפילו את"ל דמכר בצד אחד לא חשיב מכר כלל. וכן יש להוכיח עוד דרבנן שרו כה"ג נמי, מהא דתנן אין מוכרין של רבים ליחיד כו' דברי רבי מאיר. והא על כרחך לאו במכירה חלוטה איירי, דאם כן מאי איריא ליחיד אפילו לרבים קאסר רבי מאיר באידך בבא. 
וליכא למימר דקבעי להודיעך כחן דרבנן דאפילו במכירה גמורה שרו. דאי הכי אידך בבא יתירא היא לגמרי ודוק. אלא ודאי כדכתבינן דאתי לאשמועינן איסורא לר"מ ליחיד אפילו על תנאי. ומנה נשמע לרבנן דשרו אפילו על תנאי אף ליחיד. הרי ברור שאין הדבר כן, אלא כמ"ש תחלה, דלהניחו בקדושה בכל אופן מותר בין במכר בין בשכירות בין לרבים בין ליחיד. והיא דעת הרב"י והש"ע. 
אבל מ"ש הב"ח לא עלה על דעת אדם מעולם במ"כ, וכנראה שגם במג"א [ס"ק כז] כיון לכך בתפיסתו עליו עם היות שלא באר דבריו. (ויש עוד ליישב קושית התו' הנ"ל, דהא דשרו רבנן דמתני' מכירה על תנאי היינו ע"י זט"ה במעמד אנשי העיר דכה"ג לא צריך שום דבר שתחול עליו הקדושה כדכתיבנא לעיל, אלא שאין צורך, כי מ"ש הוא מחוור בעזה"י). 
אבל מה שכתב עוד במג"א כאן על הריב"ש שדבריו צ"ע במה שאמר ליתן ס"ת במתנה, כבר כתבתי לעיל שדברי במ"א תמוהין, דהא ודאי מכירה אסורה בס"ת והמתנה כמכירה. 

[קלא. בראשו] שם בסוף העמוד. ושמא הוא סובר דמכרו דמתני' בדיעבד היא. עכ"ל. זה ברור כמ"ש בס"ד בריש הסימן, והיינו משום דהכא במאי עסקינן, בזט"ה שלא במעמד אנשי העיר. והכי נמי מיירי ההיא דרמב"ם (ומקורו בגמרא פ"ק דב"ב). והוא הדין דאם עשו במעמד אנשי העיר דאפילו לכתחלה נמי שרי לכל מה שירצו. ובהכי איירא תשובת הרא"ש וכדכתיבנא אליביה לעיל. ובזה א"צ למה שנדחקו האחרונים ז"ל. 

ע"ג. וכתב עוד שם שאם נמצא כתב אחר מיתת אדם כתוב בו שהקדיש כלים כו' אפ"ה הוי הקדש ולא אמרינן שמא כתב להקדיש ונמלך. צ"ע מאי דעתיה דמהרי"ק. לכאורה משמע דאי אימליך מצי מימלך. ולדידי פשיטא לי דאפילו נמלך ודאי לאו כלום הוא, שהרי כבר נעשה עליו נדר. דהא מהרי"ק גופיה פסק בחשב בלבו לצדקה חייב לקיים מחשבתו, כמ"ש בשמו הגה בש"ע יו"ד סי' רנ"ח [סעיף יג]. וכתיבה כי הך ודאי דעדיפא ממחשבה גרידא (אף למש"כ לעיל סי' מ"ז בענין כתובה למ"ד הרהור לאו כדבור דמי, בהא ודאי מודה עמ"ש במ"א) והא שלא להשביע את עצמו לא שייך בהקדש. ותו דהא מתניתין היא [מעשר שני פ"ד מי"א] מצא כלי וכתוב עליו ק' קרבן כו' ור"מ דפליג התם מדי הוא טעמא אלא כדאמר שמא פינן, דלא שייך הכא. 

שם [ד"ה מצאתי]. לעשות מפות כו' לאו מר בריה דרבינא חתים עלייהו. עמש"ל (סי' קמ"ז) דרבי חתים עלה, מתניתין היא יע"ש. 

שם. ונתרצה עם. צ"ל. 

שם. כתב המרדכי פח"ה נשאל רבינו מאיר על אדם שהיה רגיל בשום מצוה כגון בגלילה ואירעו אונס או עוני ונתנו הקהל המצוה לאחר כו' ועתה שיש בידו רוצה לחזור ולזכות במצותו כו' נ"ל שחוזר למצותו כו'. נ"ל הראיה שהביא מההיא דחוזר לעבודתו, דמיון רחוק הוא. שם הוא מעלה שזכו לו מן השמים ולא קנה אותה בדמים, אעפ"י שכהן גדול מתמנה בפה, מ"מ מחמת מעלות שבגופו באה לו כמ"ש [יומא יח, א] הגדול מאחיו שיהא גדול בחכמה בקומה כו'. וכיון שלא עבר אלא לשעה מפני האונס, פשיטא שבסור האונס חוזר לכמות שהיה. ושאני הכא שמעותיו הם שזכו, וכיון שפסק מלתת הקצבה ששמו עליו ודאי נפקע מן המצוה והקונה אותה מצוה אחריו כבר זכה בה בדמים שנתן בעבורה, דזוזי עבדו ליה ספסרותיה, וראשון כבר נסתלק ע"י יאוש, דמילתא דלא שכיחא היא שיתעשר, דאמרי אינשי חברך אתעשר לא תאשר [גיטין ל, ב]. הא למה זה דומה למי שמוכר נכסיו מפני אונס עוני, שאע"פ שאח"כ השיגה ידו, אין המקח מתבטל בכך, דאחריות דנפשיה ודאי קבל עליה כמו שפסק בח"מ סוף סי' ר"ה, אמנם לפי מש"כ שם במו"ק בס"ד, יש ליישב זה. 

מור וקציעה סימן קנד 
=================== 
ע"ד בב"י. כתב מהרי"ן חביב כו' נ"ל כי בתי כנסיות שאנו מתפללין בהם תוך החצרות במלכות תוגרמה הם דומים לזה כו' שאין בה משום קדושה דאקראי בעלמא היא וכל דירתינו כו' הכל דרך עראי בשכירות כו' ואין בהם קדושה. עכ"ל. וכן קבע הרב"י בש"ע [סעיף ב] להלכה ע"פ הדברים האלה. וסתם וכתב שהשוכרים בית ומתפללים בו אין לו דין בית הכנסת. ולענ"ד דבר תימה הוא, וקולא גדולה בלי ראיה מכרחת, שלא אמרו אלא ברחבה של עיר שמתפללין בו פעם אחת לעתים רחוקות, או כמו שבילי דנהרדעא שמתפללין בהן במקרה והזדמן בלי יחוד מקום. אבל במקום מיוחד, האיכא מאן דאמר דאפילו הזמנה בעלמא מילתא היא, אף על גב דלא קיי"ל כוותיה. מיהת כ"ע מודו ביחוד מקום ומעשה  דודאי מילתא הוא בכל גוונא והוקדש אף אם לא התנו, אפילו בשכירות ושאלה דשכירות ביומה ממכר הוא, וכל שכן כשקנוהו קנין גמור לכמה שנים, שהרי לכל דבר הוא כשלו לקונה אותו שיכול לשנות לבנות ולסתור לפי רצונו אף שאין הקרקע חלוטה ללוקח לעולם רק לזמן ידוע, כמשפט מלכות אינגליטירא, שזה לכל דבר קנין הגוף הוא, דקיי"ל כר"י במוכר שדהו בשעת היובל דלוקח מביא בכורים, כדכתבו התו' ס"פ השולח [גיטין מח, א ד"ה אי], דלית הלכתא כר"ל אלא דווקא בכותב לבנו מהיום ולאחר מיתה. 
הא ודאי לא מסתבר שבתי כנסיות שבא"י שקנו בזמן שהיובל נוהג, לא היו נוהגין בהם קדושה בכל הדברים הנזכרים בסימנים דלעיל. על כן לענ"ד אין להם תקנה אלא ע"י תנאי. 
והשוכר או קונה לזמן ידוע בזמן הזה מגוי בא"י, נראה פשוט דחיילא עליה קדושה, ואין קנינו של גוי מפקיע אותה ודוק (אם לא בסוריא, עיין לקמן ח"ב סי' ש"ו שם מבואר מהי סוריא). ותמהני משתיקת האחרונים ז"ל. 

וכתוב במג"א [ס"ק א] בשם רי"ט ועזרות שלנו לא עדיפי מבתים וחצרות. ושמא כיון שמתפללים בהם תדיר כו' נעשו קודש. עכ"ל. ותמיהא לי, דאפילו בלא"ה נמי קדישי ודאי, כדתנן [מעשר שני פ"ג מ"ח] הלשכות הבנויות בחול ופתוחות לקודש תוכן קודש, כל שכן הני עזרות דעשויות נמי לקדושת בית הכנסת בלי ספק, שהרי הוזמנו להתפלל בתוכן לכשיצטרכו ומתפללין בהם כמה פעמים, דהוי ליה אזמניה וצר ביה דאיקדיש ודאי כדכתיבנא. והרי כאן שני טעמים גדולים לעשות קדושתן ודאית, ואין כאן ספק. כך נ"ל. 
מיהת מודינא בבנינים אחרים שפתוחים לבית הכנסת, שלא נעשו כלל לתשמיש מצוה, דלא פשטה בהו קדושת בית הכנסת, ולא דמו ללשכות דאינהו נמי לתשמיש מקדש נעשו. 

שם. וכ"ש שאין בהם מה שאמרו עיר שגגותיה גבוהים כו', שהרי הרמב"ם כו' אמר כשבונין כו' שפירושו כשבונים אותה מתחלה. עכ"ל. נ"ל דקדוק זה קל מאד, ואין כדאי לסמוך על זה בלבד, דאטו בתחלת בנינו תליא מילתא, והא אפי' בית הבנוי סתם שהקדישוהו לבית הכנסת קדוש הוא לכל הלכות בית הכנסת, כמ"ש לעיל סימן קנ"ג. 
והרמב"ם ז"ל לא דיבר אלא בהווה ובראוי, שהמנהג לבנות בית מתחלתו לשם בית הכנסת. מ"מ ודאי אין הפרש בין בית הכנסת הבנוי מתחלה לכך, או המוקדש אחר כך, ששוין הן לכל דיני בית הכנסת. ואף על פי שבודאי הקדושה חלה אף על בית הכנסת שאין גגו גבוה  מבתי העיר, מכל מקום אם הוצרכו לבית סתם להקדישו לבית הכנסת, ודאי שצריך לחזר ג"כ אחר הגבוה שבבתים כל היכא דאפשר. איברא אם מפני האונס דלא אפשר, כמו שהוא הענין שזכר הרב שהיו צריכין להטמין עצמן בתחתיות, ודאי מותר. ומאונסא לא קמיירי תלמודא. זה פשוט. 

שם. א"כ (כצ"ל) אפילו שיהיה בית דירה למעלה על הבית כו' אין למחות. עכ"ל. עיין מ"ש לעיל סוף סימן קנ"א בס"ד. 

[קלא ב] שם ע"ד. כתב המרדכי כו' והוציאום מתוך הישן ונתנום בחדש ומתקיימין בו. כצ"ל. 

דף ע"ב ע"א בראשו בב"י. קמ"ל דלאו לנטורי עבידי אלא לכבוד. עכ"ל. ומנה דהיכא דודאי לנטורי עביד, כמו הארון שבחומה לאו תשמיש קדושה שמיה. 

כתבו האחרונים ז"ל בשם רש"ל דאין קרוי הורדה מקדושה אם מניחים שאר ספרים בארון אצל ס"ת דהא עדיין קדושתו קיימת. אכן צ"ע, היכא שהוציאו הס"ת ממנו אם יכולין להניח בתוכה שאר ספרים, דמאחר דלית ביה ס"ת איכא הורדה מקדושה לפי שעה או לא. 
ומילתא דמיבעי ליה להרב רש"ל פשיטא ליה להרב בב"ח דאסור אפילו לפי שעה ואפילו להניחן אצל ס"ת, ולא שפיר עבדי המניחין יריעות פסולין בארון לדעתו ז"ל. ולכאורה נראה לי להביא ראיה לאסור, מהא דפ"ק דשבת [יד, א] בריש סוגיית י"ח דבר, דבתחלה היו מצניעין אוכלי תרומה אצל ס"ת, אמרי האי קודש והאי קודש, ש"מ דלא שרי אלא מטעם דשניהם קודש. איברא דאיכא למיפשט מנה איפכא ולהתיר להצניע שאר ספרים ותשמישי קדושה אצל ס"ת אף על פי שאין קדושתן שוה, דהא קדושת תרומה ודאי לא דמיא לקדושת  ס"ת, דתרומה היא נכסי כהן שהוא קונה בה עבדים ובהמה טמאה, עיין [פרק] בתרא דביכורים, וס"ת אסור למכרה אם לא לשני דברים. ותו תרומה עולה באחד ומאה ובטלה משא"כ בס"ת דלא שייך בה ביטול, הא על כרחך קדושת ס"ת חמורה. ומדחזינן דמעיקרא לא מיחו בידם חכמים ולא גזרו על הספר שיטמא הידים אלא מכי חזו דאתו לידי פסידא, שמע מנה דמשום הורדת קדושה ליכא קפידא היכא דמשתמש ביה איזה קדושה אפילו קלה, ולא אצטריך ליה הא דאמרי האי קודש והאי קודש אלא לאפוקי דחולין. ודוק. וכמדומה שזו ראיה שאין עליה תשובה. 
אלא שמ"מ עדיין יש מקום לדחותה מחמת זו שכתב בשם המרדכי כאן דארון הבנוי בחומה אין לו דין תשמיש קדושה ודילמא התם נמי בהכי איירי תלמודא, אבל אין נראה כן מפשטא דגמרא, דאם איתא מאי צריך לטעמא דאמרי האי קודש והאי קודש, והא אפילו לא הוה קודש מאי נפקא מנה מהיכי תיתי ליתסר. וצ"ל אחת משתים, אב"א תלמודא לא ס"ל להא דהמרדכי בשם הר"י מווינא אלא לא מפליג בין ארון המיטלטל לקבוע בבנין. אי נמי אף על גב דהכי הוא דהבנוי בחומה אין בו משום תשמיש קדושה, כשנתבטל מתשמישו, ובכה"ג דווקא הוא דמקילינן ביה, וכן משמע דעת הר"י מווינא וכ"ד הש"ע [סעיף א]. אבל מכל מקום בעודו משמש לס"ת אסור להשתמש בו חול, אלא שום דבר קדושה. והא מיהא אף על גב דהקדושות  אינן שוות. 
ונקוט מיהא חדא, דעכ"פ תשמיש קדושה כל דהו שרי בארון בנין, דבהא ודאי סמכינן אהר"י מווינא, ואפילו עודהו בתשמישו, כדמסייעא ליה ודאי גמרא ערוכה דאייתינן, ומוכח מנה דאפילו אחר שהוציאו ממנו ס"ת לית לן בה כמבואר למבין מדעתו. 
ואפשר דגם הב"ח לא מחמיר כולי האי, ומודי בארונות דבנין, דהא לא שמעינן ליה דפליג אסברת ר"י מווינא הנז' ולא אמרה למילתיה אלא בארגז המיטלטל. ואף לזה אין לו הוכחה גמורה. כי מ"ש בט"ז [ס"ק ז] משמו להוכיח דאפילו לפי שעה מיקרי הורדה מדאמרינן גוללין ס"ת במטפחת חומש, עיין עליו שאין זו ראיה מכרחת, דאיכא למימר אין הכי נמי רישא לא איצטריכא אלא משום סיפא נסיב לה, איידי דבעי לאשמועינן דאין גוללין חומש במטפחת ס"ת. ודווקא כשרצונו להפקיע קדושתו לעולם הוא דאסור, אבל לפי שעה לית לן בה. 
ותו אי לאו דתניא בהדיא דשרי לעלויי, מאן לימא לן דשרי דילמא הוה ס"ד דאפילו תשמיש קדושה קל משהוקצה למצותה תו לא חזי לתשמיש קדושה חמור (ויש לנו כיוצא בו ברמב"ם ריש הל' ב"ה [פ"א ה"כ] דאין בונין אפילו אבנים שהוקצו לבה"כ בבית המקדש. ע"ש). 
ועוד הא ס"ד דתלמודא דאיצטריך למיתני גוללין דרישא למידק מנה דדווקא במטפחת חומשין הוא דגוללין הא תורה בתורה לא. ואף על גב דסיפא איפכא דייקא, מיהת ליכא  למשמע מנה מידי. ואין להאריך עוד, ישמע חכם ויוסיף לקח. 
אמנם בתשמיש קדושה גמור, ודאי מסתברא כהב"ח לחומרא, וכדמשמע לעיל סי' מ' ומ"ב, כדכתיבנא התם. אבל בשל בנין מיחוורתא דשרי לשום בתוכו שום דבר של קדושה, כדאמרן. 
וכן אין לפקפק בו בהיתר הנחת נר דלוק בתוכו, כמו שעושין בהושענא רבה ובשמחת תורה. אף על פי שבט"ז [ס"ק ז] גמגם באותו מנהג, נ"ל שגם דבריו ז"ל אינן אמורים אלא  במדליקין בארגז העשוי לארון הקודש וכאמור. 

כתב במג"א [ס"ק יד] תמיה אני על גדולי הדור שאין מוחין בקושרי הספרים שעושין כתבי הקדש בדפי הספרים. ויפה כתב, אחר שהוא איסור גמור. ואין דבריו אמורים רק בכתבי קודש גמורים. אמנם הדפים המקולקלים שיוצאים בראשונה מתחת מכבש הדפוס לנסיון ולהגיהם, ודאי נראה שזוהי תקנתם כדי שלא ילכו לאיבוד. 
ועל פי הרוב המדפיסים נוהגים בהם קלות ראש, לאבדם בידים ולהשתמש בהם תשמישי הדיוטות, ובודאי לא שפיר עבדי. וצריך ללמדם שלא יעשו כן, אם נעשו ע"י אומני ישראל, דבלי ספק קנו קדושה מכל מקום לענין שלא לאבדם ולהפסידם בידים. וגניזה מיהת בעו כדין ספר מוטעה שאי אפשר לתקנו, ולכן יש לדבקם ללוחות הספרים ולכסותם בנייר מלמעלה, והיא גניזתם. וכך נהגתי עמהם כשהדפסתי ספרי בעז"ה. 

שם. ורבינו האי שאוסר לשום עטרת. כצ"ל. וצל"ע גדול דמשמע דמשום קדושה בלבד אסור, ואם התנה מתחלה מותר אפילו לחתנים (וכ"כ במג"א [ס"ק טז] בפשיטות ולא חלי ולא מרגיש), וזה תימה גדול בעיני דלחתנים ודאי בלא"ה איכא איסורא אפילו בעטרות דעלמא (עיין סי' תק"ס). 

שם. כתב ר"י בנ"ב נרות שעוה מהגוים שנתנום לעבודת ע"ז, וכהן (כצ"ל, ור"ל כומר) העובד נתנן או מכרן לישראל. כצ"ל. 

שם. אף על פי שמותרין להדיוט. עכ"ל. ור"ל משום דמשמשין לכ"ע בטלין בשמכרן. ודוק. 

שם. כתבו רבותינו שאסור להדליקן בבית הכנסת. עכ"ל. עיין במג"א [ס"ק יז] שהביא משם הרא"ם ז"ל דאפילו (יש) נעבד בבית ע"א בקבע מותר להתפלל בתוכו. עכ"ל. ואיני יודע לו שום סמך בהיתר זה. ומ"ש במג"א להראות מקום התנצלות, תמוה בעיני, אחר שהדברים מבוארים במשנה וגמרא ופוסקים לאסור הבית שעומד בו ע"א. ופשיטא דמההיא אנדרטא דהוה בי כנישתא דשף ועיילי ביה רב ושמואל ומצלו התם, ליכא לאוכוחי מידי דההיא לא לשם ע"א הועמד בה, דאנדרטא צורת המלך היא כפירש"י. והכי מוכח בהדיא בפרק ד' מיתות [סנהדרין סא, ב] ובפרק כלל גדול (דף ע"ב ב) אלא דחזא אנדרטא וסגיד לה אי דלא קבליה עליה באלוה לאו כלום הוא, עיין שם דהיינו משום דלאו ע"א הוא. וזה ברור (לבד ממ"ש מג"א דבא בגבולה הוה, דאע"ג דנראה קצת, מכל מקום אינו מוכרח, שאני אומר שמא מתחלתו נעשה בו מטעם המלך שנתן רשות לבנות אותו בה"כ על מנת שיעמידו בתוכו דמות צלמו. וק"ל). לכן איני יודע במה להפוך בזכותו, ממקום שבא עליו במג"א. 
אמנם י"ל קצת, דאע"ג דהבית אסור בהנאה אפשר דאפ"ה מותר להתפלל בתוכו (והוא שלא נכנס בו מפני הגשמים עיין יו"ד סי' קמ"ב וסי' קמ"ה), דמאי קעביד הא מצות לאו ליהנות ניתנו, ומאי מהני ליה הבית הא מצי לצלויי אפילו בשדה. אף על גב דחציף מאן דמצלי בבקתא היינו במקום שרבים עוברים, אי נמי משום דבעינן שיסמוך פניו אל הקיר. וכל זה לכתחלה ואינו מעכב. ועוד שהרי יכול שיסב פניו לאיזה כותל הבית או גדרת הגנה ויתפלל. על כן לא נהנה ממנו כלום. והשתא ניחא כיון דהבית עצמו אינו נעבד ולא סגיד ליה, לצד שהע"א עומד שם, שפיר דמי. כך נ"ל לדעת הרא"ם. אמנם צ"ע בגוף התשובה. 
ועדיין צריך לידע שאפילו לדעת הרא"ם ודאי לא הותר אלא לרבים אבל ליחיד מ"מ אסור, דלא גרע מבי כנישתא דאנדרטא דלא שרי אלא לרבים ולא ליחיד משום חשדא כדמסיק תלמודא. כ"ש בנעבד דאסור עכ"פ ליחיד בלי ספק. 

שם. וכתב עוד [עכבר שנמצא בשמן של בית הכנסת] כו' משערין לו בס' כו' ומותר באכילה וכ"ש להדלקה. עכ"ל. פירוש להדלקה דחול שרי בדאיכא ס'. ואף על גב דמשמן של בית הכנסת איירי, מכל מקום אשמעינן אגב אורחא דיניה גם בשמן דחול. ותדע דהא שמן דבית הכנסת לאכילה לא חזי, אלא נסיב לה באיידי. ותו משום דבעי לאשמועינן דאע"ג דלא חזי לבה"כ משום מיאוס, אפ"ה אכתי חזי לאכילה וכ"ש להדלקה שאינה של מצוה. וקמ"ל דמצו מזבני ליה, וישתמשו בו חול וזה ברור, דהשתא לא מיירי אלא מה דינו בתשמיש דחולין. ובסוף הלשון מבאר מה דין השמן להדליקו בבה"כ והוא מ"ש ולגבי נרות ב"ה אם הוא מאוס אסור בהדלקה כו', דפשוט שר"ל אף על פי שמותר באכילה אסור  להדלקה דקדושה משום הקריבהו נא לפחתך. 
ואדלעיל נמי קאי, דהוא הדין בנתבטל בס' ברותח, דאע"ג דשרי באכילה אפ"ה לא חזי לאדלוקי בבה"כ מה"ט, ולאו כל דכן הוא מצונן דודאי לא מאיס כולי האי ולכן התנה אם הוא מאוס. אבל רותח פשיטא דלעולם הוא מאוס אפילו נתבטל בס' אצ"ל שהוא מאוס. ואפשר אף במאה ואלף אינו ראוי עוד לעלות על שלחן מלכים. כל זה פשוט ומוכרח בעצמו. וכך צריך לפרש הלשון בלי ספק, כאשר יעיד המעיין. ובזה אין כאן דעות חלוקות לגמרי דהכל שוין בכך. ולא כדסבר הרב במג"א [ס"ק יט] ונסמך עמ"ש הט"ז בי"ד, וכן כתב אף הוא ז"ל גם כאן [ס"ק י], ואין לו על מה להשען כי אם על לשון זה של ר"י כמ"ש שם. ובמ"כ לא דק ושגג בהבנתו כאשר הראיתיך כוונתו הברורה. ושוה היא עם כל הפוסקים. 
וגם מ"ש במג"א מספר ת"ה שכתב האסור באכילה אסור בהדלקה, ודייק מנה הא מותר באכילה מותר בהדלקה, נ"ל דלא פליג אהא, ולא מיירי משמן דבית הכנסת אלא דחול ולהדליקו ליהנות לאורו בתשמישי חולין קאמר. וקמ"ל דאפ"ה האסור, אסור אף בהדלקה דילמא אתי למיכל מניה. ועיין לקמן סי' תרע"ז. כן נ"ל, ואף על פי שאין ספר ת"ה בידי. 

שם. וכתב עוד בנ"ב בשמן שנדרו לבית הכנסת כו' מותר לקרות לאורו בין בתלמוד בין בכל צרכיו דהא לנהורא קא מכוין כמה דקרי טפי איכא מצוה. עכ"ל. ועפ"ז קבע הרב בש"ע [סעיף יג] נר בה"כ מותר לקרות לאורו. מדסתים לה סתומי משמע דשרי לקרות לאורו אפילו דבר של חול. ונתרעם במג"א [ס"ק כ] על זה שאיך עלה על הדעת לפרש דברי ר"י דחול שרי כו' דמאי מצוה וקבול שכר איכא בדבר של חול. ועוד שלא העתיק דברי ר"י ככתבן. עיין לשונו במג"א שהבין בו דלא קאי ר"י אלא אנר של שבת, דהנותר שלו מותר בחול לכל צרכיו. 
ועפ"ז האריך להשיב על הרב"י, שבחנם עשה מחלוקת בין הפוסקים בזה, דלכ"ע דבר של חול אסור לקרות אצל נר של ב"ה, מידי דהוי אכל תשמישי בית הכנסת, רק ללמוד אצלו שרי דכל דקרי טפי איכא מצוה. עד כאן דבריו. ואינם מוכרחים כלל, כאשר יראה הרואה שכוונת ר"י כדסבר רבינו בב"י. אף על פי שקיצר מלשונו הבלתי צריך לענינו כאן, מכל  מקום המכוון אחד הוא והדברים מבוארים בתכלית הביאור שרוצה לדמות נר דבה"כ לנר של שבת דאית ביה נמי קדושה לדעתו ז"ל, ואפ"ה לא איתסר אלא בשבת שמא יטה, והנותר בחול שרי לכל צרכיו (ואפילו בשבת נמי מותר לתשמיש דחול כל שאין בו חשש הטיה) הוא הדין לנר של בה"כ דלעולם שרי לכל צרכיו. 
ותמה על עצמך מפני מה יאסר לקרות לאורו אפילו דבר של חול. ואף אם יהא בו קדושת בה"כ, הא קיי"ל קול מראה וריח אין בהם משום מעילה. והא דאיסורא איכא היינו במשתמש בו לצורך חול בלבד, אבל אם הנר עומד במקומו לתשמיש קדושה שהוקצה לו, ומשתמשין ורואין לאורו, בהא ליכא איסורא, כההיא [סוכה נג, א] דבוררת אשה חטין לאור בית השואבה ע"ש בתו'. ומכ"ש בנר של בה"כ שאין בו קדושה רק שהוקצה למצותו ואינו אלא תשמיש מצוה, דפשיטא כשהוא עומד במקומו להאיר בבה"כ אין בכך כלום אם נהנין לאורו בדבר הרשות. והלא אפילו בתשמישי קדושה מותר להשתמש תשמיש של חול כל שאין התשמיש ניכר בגופן, כדמוכח ממה שהתיר רבא להניח התיבה בחלון להציל מפני הטומאה, וכמ"ש במג"א לעיל ס"ק י"ד דאע"ג דתשמיש גמור הוא מ"מ אינו כלום, דמה לי מונח כאן או כאן, ואף על פי שעשו בו מעשה גדול ונהנו מתשמיש קדושה דחמיר טפי דאסור בהנאה  לגמרי, כ"ש להנאת ראיה דלאו כלום היא. ועוד שמכל מקום במקומו הוא עומד ובתשמישו. וק"ו לתשמיש מצוה מעתה, שאם נהנה לאורו לאו מידי הוא. וזוהי כוונת הר"י בלי ספק. דוק בלשונו. ואיני יודע מה היה סבור במג"א בו, דלמאי אייתי הא דנר של שבת. 
והא דקשיא ליה להרב מג"א מאי מצוה וקיבול שכר איכא בקריאת דבר של חול. נ"ל פשוט דהא דקאמר הר"י דכמה דקרי טפי מצוה איכא, ר"ל כל שיש בו אור הרבה שיכולין לקרות כנגדו למרחוק יש בו מצוה ביותר וקיבול שכר, לפי שניכרת מצותו יותר, שכל עצמו להאיר הוא עשוי. וכל זמן שהוא מאיר יותר שיכולין להשתמש בו אף תשמישי רשות מבחוץ (דבבה"כ בלא"ה אסור בודאי לעשות צרכי הרשות ותשמישי חול, שזה איסורו ברור) זהו כבודו ושבח הוא לו כענין נרות של בית השואבה. ואף את"ל דהלשון משמע דמקריאת ולימוד ד"ת מיירי הר"י, היינו נמי מטעמא דאמרן משום דסתמא בבה"כ גופיה קאי, ופשיטא דאסור בה תשמיש רשות, וסד"א דאפילו ללמוד לאורו נמי אסור משום דהנר הוקצה למצותו להתפלל לאורו דווקא ולא לשום דבר אחר אפילו תשמיש קדושה דעדיף מניה, כגון למוד תורה דעדיף מתפלה, קמ"ל דלית לן ביה. אדרבה כל שכן דאיכא מצוה וקיבול שכר. אבל לקושטא דמילתא אפילו תשמיש חול מותר להשתמש לאורו חוץ לבה"כ. 

שם. אף על פי שהכל בו כתב שנהגו שלא להדליק בבה"כ. עכ"ל. פירוש שלא להדליק מנר של בה"כ נר אחר של חול לצרכו. ונ"ל משום דס"ל דפלוגתא דרב ושמואל אי מדליקין מנר לנר במשום אכחושי מצוה מיתוקמא במסקנא, דרב אסר אפילו מנר לנר ושמואל שרי. אבל בקינסא אפילו שמואל מודה דאסור משום ביזוי מצוה, וה"ה לנר של חול מנר של מצוה בעלמא איכא משום ביזוי. ואפשר דאפילו משום אכחושי נמי איכא בהא לכ"ע. ולא פליג שמואל ושרי אכחושי מצוה, אלא מנר לנר דכיון דמצותן שוה ס"ל דלא שייך בהא אכחושי, אדרבה הוה ליה אשבוחי מצוה, משא"כ במדליק נר של חול בנר של מצוה דודאי קמכחיש מצוה מודה שמואל דאסור, אי משום אכחושי אי משום ביזויי. 
ולפ"ז אפשר שאין כאן דעות חלוקות, שאפילו ר"י דלעיל יודה להכלבו דאע"ג דמתיר להשתמש לאור הנר של מצוה אף תשמיש של חול כדפרישית, היינו מטעמא דידן דבראיה גרידא לית לן בה כדאמרן, דלא אכחושי איכא ולא מינכר ביזוי להדיא, כמו במדליק ממנו נר של חול. וכנראה שגם הרב"י חזר בו בש"ע שקבע שני הדעות להלכה [סעי' יג יד] ובודאי צדקו יחדיו. ואין בהם סתירה כמו שחשב הרב במג"א [ס"ק כ]. 

שם. וכל נר של מצוה בין של שבת כו' בין לצורך חולה כו' דין אחד להם. עכ"ל. משמע דכולהו אית להו דין נר דמצוה. ונראה דה"ה להבדלה. וכך כתבו האחרונים ז"ל בשם רש"ל, דנר של הבדלה אינו מותר להדליק ממנה אלא לאחר שהבדיל עליה, שכבר עברה מצותה. 
ואף על פי שבמג"א [ס"ק כא] כתב על זה לא ידעתי מה קדושה יש בנר הבדלה דהא מברכין  על אור כבשן, ועוד דאפילו בנר של שבת אין בה קדושה ומותר להדליק ממנה, עכ"ל, נ"ל עיקר כדעת רש"ל דודאי לא גרע מנר שהודלק לחולה ודכוותה. והרי מבואר כאן, דהנ"י ס"ל דכולהו נר של מצוה נינהו, והכי ס"ל נמי לבעל התרומה כדאיתא בהל' חנוכה סי' תרע"ד. 
ואגב שיטפיה כתב כן בעל מג"א, דודאי לא בעינן דווקא נר של קדושה דהא ודאי בכולהו נמי ליכא קדושה, ואפילו בנר חנוכה החמור מכולן קאמר תלמודא בהדיא [שבת כב, א] וכי נר קדושה יש בו, ואפ"ה כולהו אית בהו משום לתא דתשמישי מצוה, ונר של הבדלה כמו כן משמש למצוה הוא. והכי משמע מההיא [פסחים קג, ב] דאבוקה להבדלה מצוה מן המובחר. ואית מאן דאמר שצריך נר אחד להבדלה חוץ מהעשוי להאיר, וכן מנהג ישראל קדושים. 
ומ"ש מדמברכין על אור של כבשן, לאו מילתא היא, דאטו לא שני ליה בין הוקצה למצוה או לא, דודאי יכולין לברך גם על הנר של רשות ויוצאין בכך, מ"מ אם יחדו לכך ודאי הוקצה למצותו כיון דאית ביה מצוה כנז'. הא למה זה דומה לנר של ת"ת שאע"פ שיכול ורשאי ללמוד לאור נר של חול, אעפ"כ אם הפריש נר לת"ת הוקצה למצוה ואינו מותר אלא לתשמיש מצוה בלבד. 
ומ"ש הרב הנזכר, דאפילו נר של שבת אין בו קדושה ומותר להדליק ממנו, לא דק בהא, דכבר בארנו בעזה"י לעיל בדברי ר"י משום הגאון דאית ביה עכ"פ משום תשמיש דמצוה. ועד כאן לא התיר אלא לקרות לאורו, אבל להדליק ממנו לא, וכ"ע הכי ס"ל, כדאיתא הכא נמי בנ"י, וגם בעל ספר התרומה הכי ס"ל כדאיתא בהלכות חנוכה כנזכר, ולא ידעתי מי החולק. 
אלא ודאי לד"ה אסור להדליק מנר של שבת בזמנו. ואף על גב דמסתברא דאחר עבור זמן  מצותו מותר, היינו משום דלא אתקצאי אלא לזמן המצוה, כדקיי"ל אפילו בנר חנוכה לקמן בסימן תרע"ב [ס"ב], מיהא תוך זמנה, נר של שבת שוה לנר אחר של מצוה לענין שאסור להדליק ממנו. ונפקא מנה שלא להניח לגוי להדליק ממנו. 
אי נמי ישראל אחר שלא קיבל עליו שבת עדיין אסור לו להדליק נר לצורך חול מנר שהודלק לכבוד שבת. וזה אין בו ספק שכך הוא עכ"פ דעת הנ"י וספר התרומה ולזה נוטה דעת בש"ע בהלכות חנוכה [סי' תרע"ד סעיף ב]. 
ובמג"א תנאי שקיל מעלמא. ואשתמיטו ליה כל דברי הנך רבוותא. ודאתאן עלה דנר של הבדלה נמי דכוותה כדעת רש"ל. 

שם. מצאתי כתוב כו' דממ"נ הספר נשאר לנשארים כו' ואי משום דמי אייתי ראיה ושקיל. עכ"ל. היה נ"ל שאין דין זה אלא בס"ת, ומשום שאינו עשוי להמכר. אבל בשותפים שהתנו ביניהם שאם ירצה אחד מהם להפרד מהשותפות שיסלקוהו בדמים, אף על  פי שהם רוצים להמתין עד שיתייקר השער, מחוייבים ליתן לו מעות גם בעד הריוח שיש בסחורה, דאטו מה שהשביחה הסחורה בידיהם אינו לאמצע. ולא דמי לההיא דיתומים דהתם ארעא בחזקת חד מנייהו קיימא, משו"ה הו"ל התובע המע"ה. 
איברא דאיכא למימר הכא נמי להכי אתנו דליקום בחזקת הנשארים, וליהוי היאך המע"ה, דאל"ה למה להו לאתנויי, בלא"ה נמי צריכים לחלוק בדבר שיש בו חלוקה, ואין לומר שמא לייפות כחו התנו, דהיינו דינא דיתמי ולוקח, דכיון דמסתלק ליד מהסחורה הו"ל המע"ה. 
ותדע דהא ס"ת נמי שייך דינא דגוד או אגוד, כדאיתא בח"מ סימן קע"ג, ואמאי לא פליג בשבחא, אלא לאו משום תנאה סלוקי סליק נפשיה, ולא מצי מפיק מספיקא. ולזה הדעת נוטה. 
שוב ראיתי בט"ז [ס"ק יב] שסובר, דדווקא בס"ת איתא להך דינא משום דבלא תנאי לא היו צריכים ליתן לזה כלום. ולא ידעתי למה החליט שאין לו כלום אפילו בקרן, ואי משום דס"ל כמ"ד אסור למכור ס"ת, א"כ מאי מהני התנאי הא הו"ל מתנה על מה שכתוב בתורה. אלא ודאי משו"ה לא איריא אלא פשיטא ליה דאית להיאך זכיה בגויה אפילו בלי תנאי, דבקרן לית דינא ולית דיינא, דנוטל חלקו גם בלי תנאי, ואפילו בשבח נמי שקיל. וליכא לאסתפוקי אי לשקול נמי בשבחא, אלא משום דאתני בסתם ואסתלק ליה כנזכר. 
ואף לפי סברת הרב ז"ל, לא הבינותי ההכרח למה שפסק מחמת זה בשותפים שקנו בית ביחד, והתנו ביניהם שאם ירצה אחד להסתלק שיתנו לו דמי חלקו, ואח"כ הוקר, ורוצה להסתלק וליטול דמי חלקו, שצריכים ליתן לו כפי מה ששוה עתה, דכאן חייבים הנשארים מן הדין ליתן לו כפי שיוויה עכשיו כו', דלא בא תנאי זה אלא ליפות כחן דלא יצטרך להמתין עד זמן שירצו הם דאילו רצה זה היה מוכר חלקו לאחר. עד כאן דבריו. ולא ירדתי לסוף דעתו ז"ל בזה, כי מה בכך שהיו חייבים מן הדין ליתן לו כפי שויה עכשיו, מנ"ל משום זה שלא בא התנאי אלא לייפות כחו. אדרבה היא הנותנת מאחר דבלא"ה מן הדין חייבים ליתן לו חלקו, למאי אצטריכו לאתנויי אם לא לגרע כחו לומר שיוכרח להסתלק בדמי חלקו בקרן בלבד. 
איברא איכא למימר דמגרע גרע מס"ת, דהתם איכא לאסתפוקי בתנאי, אם בא לגרע או לייפות, דמשו"ה מספק בלבד, ידו על התחתונה. אבל כאן יש מקום לומר דודאי לא בא אלא לגרע כחו ודוק. ונפקא מנה דאי תפיס, דבס"ת אפשר דמהניא תפיסה, והכא אפילו תפיס מפקינן מניה. 
ולא הבנתי מ"ש דהתנאי בא לייפות כחו שלא יצטרך להמתין עד זמן שירצו הם, דמ"ט יצטרך להמתין. אי בר חלוקה הוא, הא כופין לחלוק כל זמן שירצה אחד מהם, ואי לאו בר חלוקה הוה איתא לדינא דגוד או אגוד. ובלא תנאי נמי היו צריכים ליתן לו דמי שוויה על כרחם ולמאי נ"מ אתנו בהדי הדדי, אם ליפוי כחו נתכוונו הא מוכחא מילתא דלגרועי כחו אתו. 
ומאי דקאמר תו דאילו רצה זה היה מוכר חלקו לאחר ושקיל דמי, לא ידענא מאי הוי, תינח אי לא אתני. אבל השתא דאתני והפסיד השבח, כלום יכול למכור אלא זכות שבידו, וכבר נסתלק מהקרקע ולא יוכל למכור מאומה, שאפילו מוכרו בשיוויה ורוצה להפסיד השבח שמגיע על חלקו ולוותרו לשותפים נ"ל פשוט שאינה מכור. 
ודילמא ה"ק, הך תנאי יש בו יפוי כח שלא יצטרך להמתין עד שיתרצו למכרו ולהרויח בו, ואפשר שאם יחלק לא ישביחו החלקים כל אחד בפני עצמו ולכך התנו לייפות כחו בזה, ונגד זה אין לו רשות למכור חלקו לאחר, כמו שהיה יכול לעשות בלי תנאי. ודוק. מ"מ מידי ספק לא יצאנו. ושמא לא נתכוונו אלא לטובת השותפים הנשארים או לטובת שניהם שלא יפסיד אף מן הקרן, הם או הוא בסבת חלוקה, כי יש סחורה שברכה מצויה ברובה דווקא, ואין יחס לערך החלקים עם ערך הכל. ביחוד בנדון הרב דקפידא דבית שלם טובא הוא ושוה יותר הרבה מכפלים בהיותו שלם מאילו נחלק לחלקים. וכן הדבר אם היתה הסחורה אבנים טובות ומרגליות שאדם רוצה לזווגן, פשיטא שאינו דומה שיווי החלק לשיווי כולה כלל וכלל. על כן הוצרכו לתנאי הלז. ואצ"ל דחיישינן לדעות בדירה, וכן בסחורה. דבני חבורה ודאי מקפידין שלא להשתתף ולהתחבר עם כל אדם שיהיה, דילמא משו"ה הוא דאתנו. עכ"פ הרי הוא ודאי כבר נסתלק מגוף הקרקע, הדר הוה ליה איהו המע"ה. על כן עדיין צל"ע בספק זה. ודעתי נוטה שא"ל זכייה בריווח אם לא התנו גם עליו בפירוש, אף על פי שאיני כדאי לחלוק על הרב ז"ל. גם אמה"ג ז"ל בהגהותיו עליו  שתק ומחל לו על זה. אולי מקום הניחו לי. 

מצא דבר בחצר בה"כ זכה בו. אגודה. במג"א [ס"ק כג] הראה מקום דין זה בפ"ז דשקלים. ולא ידעתי כוונתו בזה, אם רוצה להשיג עליו מהנהו מתני' דהולכין אחר רוב וקרוב, ואפילו מחצה על מחצה הולכין להחמיר כדאיתא התם [מ"א]. דהא ודאי לא דמי, דפשיטא דלא איירי האגודה במעות דאיכא למיתלי דמעות צדקה הן ומגבאי נפול. (ולא דמי לההיא דרפ"ז דשקלים [מ"ב] דבהר הבית חולין ואין חוששין שמא ממעות הלשכה הן, דהתם כדכתב הרמב"ם [בפיה"מ שם] טעמא דחזקה שאין הכהן מוציא מעות הקדש מהלשכה עד שהוא מחללן, והא לא שייך במעות צדקה שהן מצויין ביד הגבאי בבית הכנסת, ושכיחא מילתא דנפלי מניה. אי נמי זמנין דמשתלי ומנח להו התם, משום הכי ודאי דתלינן בהו להחמיר, אף על גב דרובא חולין בידי הנכנסין, דפשיטא דשרי להכנס לבית הכנסת עם מעות בכיסו דלא גרע מהר הבית דמותר כמ"ש שם התו' [ב"מ כו, א ד"ה בהר]. (ואפשר שלזה נתכוין במג"א ודוק. אמנם בחדושי גמרא כתבתי שאינו מוכרח מהוכחת התוס'). אלא ודאי לא מיירי אלא מדבר ידוע שאינו שייך לצדקה ולבית הכנסת, וניכר שנאבד, וכגון שאין בו סימן (דאי אית ביה צריך להכריז דהו"ל מקום שרובו ישראל. ואי בדאכריז ולא באו הבעלים הא קיי"ל יהא מונח עד שיבוא אליהו, עיין ח"מ סימן רס"ז). אי נמי בשניכר וידוע שלא נפל מישראל, וא"כ לא ידענא מאי תיובתא, ומאי סייעתא מהתם. 
איברא דצריך להבין דברי האגודה, אמאי נקט חצר בית הכנסת, ולא בית הכנסת גופה. ואפשר משום דכל מה שנמצא בבית הכנסת הוא בחזקת הקדש, אפילו ידוע שאינו שייך לבית הכנסת, שאני אומר אדם הניחו שם והקדישו לדמיו, משא"כ בחצר בית הכנסת דאי איתא דאקדשיה לבית הכנסת בגווה הוה מנח ליה ולא בחצר שאינו משתמש שם, לפיכך הוא בחזקת שנאבד, והרי הוא של מוצאו. ועדיין צריך עיון, ועיין בגמרא דב"מ (דף כ"ד א). 
ואמנם לפי טעמו של בעל האגודה, דמשום דאין יד להקדש נגע בה, נראה באמת דלא שנא חצר ל"ש בה"כ עצמו, דהוא הדין והוא הטעם, ותנן נמי התם בפ"ג דמעילה [מ"ו] קן שבראש האילן של הקדש לא נהנין ולא מועלין. הרי בפירוש שאף מה שנמצא ע"ג דבר של הקדש עצמו אין בו הנאה למוצאו, אף על פי שאין בו מעילה. ודנקט אגודה חצר בית הכנסת לאו דווקא הוא אלא למקום בית הכנסת קרי חצר, ומשום דבעי למימר דאין חצר של הקדש קונה להקדש, נסיב להך לישנא. אלא דלא מסתבר להקל כל כך בנמצא בבית הכנסת בפנים מטעמא דאמרן, וצריך עיון. 

מור וקציעה סימן קנה 
=================== 
בטור. וקביעות העת צריך שיהא קבוע ותקוע בענין שלא יעבירנו. עכ"ל. נ"ל שר"ל שיהא לו שיעור אחד קבוע בכל יום, כדי לקיים מצות קביעות עתים לתורה, ולא יתבטל יום אחד לגמרי מן השיעור, שא"כ אין זה קביעות. אבל אם קבע לו עת מיוחדת ללמוד שעה או שתים, כגון שהיה רגיל ללמוד שיעורו אחר התפלה מיד, ונזדמנה לו סחורה בזול, או קונים לשעתן, וכל דבר האבד, יכול ביום ההוא לשנות אותה שעה, ולהשלימה אחר חצות היום או בלילה, והכי איתא בערובין (דף ס"ה א) ראב"י יזיף ביממא ופרע בליליא. ואין זה בכלל האומר לכשאפנה אשנה, דמיירי בפורק עול תורה לגמרי ומניחה עד שיעשיר. אף על פי שמצינו לגדולי ישראל שנהגו כך, כמ"ש בריב"ז [ר"ה לא, ב] מ' שנה  עסק בפרגמטיא, אטו מדורות [הראשונים] ניקו ונגמר, שהיו גדולים בכח ובריאות ואורך ימים. ובודאי עכ"ז חלילה לומר שפרקו עול תורה בתוך [זמן זה], פשיטא היה ריב"ז קובע עתים גם באותן מ' שנה, אבל מה אנו מה חיינו, אם לא עכשיו אימתי. ואם דורות ראשונים כבני אדם כו'. 

[קלב א] שם. יכול לאכול פת שחרית. עיין באחרונים ומ"ש א"מ הגאון ז"ל בתשו' ([חכם צבי] סי' ט"ו). 

שם. ומצוה להנהיג עצמו במדה טובה. עיין מ"ש בלחם שמים ריש פ"א דאבות. 

ומ"ש והנהגה טובה לשמור בריאותו. זהו כמו ענין אחר בפ"ע. שמתחלה הזכיר מצוה דמוסר ודרך ארץ, להתחזק במדות טובות נפשיות שנלמדים גם מן הכתוב, כמ"ש שם בס"ד. ועל זה בנינו בית מדות לשם ה', ועליות מרווחים להתעלות ולהתעצם בהם הת"ח, שעל ידיהם יקנה שלמות אמתי בגוף ובנפש. ובלתם לא יאות להקרא רק בשתוף השם וע"ד העברה. והנעדר מהם הוא חולה חלי הנפש ודאי כמ"ש הר"מ בהלכות דעות. 
והנהגה טובה לשמור הבריאות, לכאורה מילתא אחריתא. דהיינו להתנהג עפ"י דרך הבריאות הטבעי באכילה ושתיה ורחיצה ושינה ויקיצה ותשמיש ונקיות והדומה לאלה מצרכי הגוף, אכן עם היות המדות הטובות תקנה לנפש בעצם וראשונה והנהגת הבריאות עצמית לגוף, מ"מ שתיהן צריכות זה לזה במקרה. ואין שלמות לזה ולזה אלא בזו ובזו. כמו שהנפש והגוף כל ימי קיומם יתאחדו. כן משיגיהם שוים נצרכים לשניהם, יתלכדו ולא יתפרדו. עיין בחלון צורי אז תבין איך תלויות שתי ההנהגות זו בזו, והכרחיותם לגוף ולנפש גם יחד. 

בב"י. ולא דק בסידרא. עכ"ל. תלמודא אקרא סמיך דדריש והיה אמונת, אמו"ת באמונה. עתך היינו קביעות עתים לתורה וכו', וסירכיה דקרא נקיט. 
ועמ"ש בספר עמודי שמים בהל' ת"ת בס"ד, ובהקדמת המעמדות דלק"מ, ע"ש ותנוח דעתך בעז"ה. 

מור וקציעה סימן קנו 
=================== 
בטור. ואפילו לישבע באמת כו'. וכולם נחרבו מחמת שבועת אמת. לא נרשם בב"י מראה מקום דבר זה. והוא מדרש רבה ריש מטות. 

שם. שאין הגוים עכשיו עע"ז. עיין בהגהותי לספר ציצת נובל (דף כ"ב ב) בדפוס שני. 

כתוב במג"א [ס"ק ב]. אם שמע דין ונ"ל שהלכה כך מותר לאמרו בשם אדם גדול כי היכי דליקבלו מניה (עירובין דף נ"א ופסחים דף קי"ב) ובסוף מסכת כלה איתא האומר דבר בשם חכם שלא גמרו ממנו גורם לשכינה שתסתלק. וכן הוא בברכות דף כ"ז ע"ש וצ"ע. עכ"ל. ואני אומר מגמרא דעירובין שזכר אין ראיה אלא לתנא השונה הלכות פסוקות. וכזה מצינו הרבה פעמים בתלמוד. וכך הוא ג"כ מנהגו של רבי דסתם לן זמנין סגיאין אליבא דחד תנא, או שונה בלשון חכמים מה שאינו אלא דברי יחיד כאילו רבים הם האומרים כך. ובזה אין תימה כלל ולא מיחזי כשיקרא, דבאמת חכמים רבים היו שהסכימו לדעת אותו יחיד וחזרה להיות דעת המרובים אחר שבאה תחלה מהיחיד. וכן הוא בכל מקום שתמצא האמורא מהפך הדעות מרבים ליחיד או איפכא, י"ל כך, שקיבל מרבותיו שנמנו וגמרו לקרב דעת היחיד ולרחק דעת הרבים הקודמים. וההיא דפסחים (דף קי"ב) לא משמע מידי יעוין שם פירש"י. 
וההיא דמס' כלה ודברכות לא קשיא, דמיירי דלא שמעה מרבותיו כלל, אלא מדעתו הוא אומר ותולה ברבו עם היות הדבר בלתי ברור, ושמא תולה בו בוקי סריקי. ואין זה דומה לאמורא או תנא ששנה משנתו במחלוקת שני תנאים כגון ר' יוסי ור' יהודה, ומפני שקבל שהלכה באותו דבר כר' יהודה הפך השמות מדר' יהודה לדר' יוסי כי היכי דתיקו הילכתא כוותיה דר' יוסי דנימוקו עמו ולא ליתי למטעי משום האי כללא. אבל אין ללמוד מזה היתר לתלות ברבו מה שלא שמע כי היכי דלקבלו מניה, ועל זה אמרו גורם לשכינה שתסתלק. וזה כמדת ר"א כדאיתא פרק שני שעירי [יומא סו, ב] ובהישן [סוכה כז, ב], אלא שר"א מדה אחרת היתה בו שאפילו מדעת עצמו ומשמו לא אמר דבר שלא שמע מפי רבו (והך מילתא צ"ע, דאשכחן טובא דמשמע איפכא שהיה מתעצם להעמיד דעתו במחלוקת נגד המרובים, כגון בתנורו של עכנאי, ובהזאה וזולת אלה רבים שנראה שלא שמעם מרבו) וזו חסידות ואינה חובה. 
אלא שאני תמה בהא דאיתא בברכות (דף מ"ג ב) דמשמע דמותר לשנות ולומר הלכה בשם רבו, אף על פי שלא אמרה מעולם. ועוד שהורה הוראת טעות ומפני שנכשל וטעה בה תלה הטעות  ברבו במתכוין לשקר, זה דבר תמוה וזר ביותר, וכי גנאי הוא לת"ח להודות על האמת אם טעה, והלא הוא אחד משבעה דברים ששנינו [אבות פ"ה מ"ז] בחכם. ובכמה דוכתי [ערובין קד, א] אשכחן בתלמודא אוקי רבא אמורא עליה ודרש דברים שאמרתי בפניכם טעות הן בידי, וכל שכן שאין לשקר ברבו למתלי ביה בוקי סריקי ולהטעותו מחמת זה. אולי יש לחלק בין העושה הלכה למעשה (כההיא דרב פפא דבריך אהדס ברישא) ובין הדורש דינים והוראות לעם שלא הותר לעשות כן, אלא לאשתמוטי לומר שיש לו על מה לסמוך. אבל מכל מקום הניחם בשמועתן שהלכה כמכריע, ולא נתן מקום להכשילם בכך. אלא משום כיסופא לחוד הוא דעבד הכי, דלא נישווייה ע"ה לפי שהיה אז שלא במקומו כדאיתא התם דאקלע. ובאתרא דלא ידעין ליה שרי לצורבא מרבנן כה"ג, כי הרואין אותו טועה במעשה, לא יחשבוהו עוד (עם ששגיאות מי יבין) משא"כ רבא וזולתו שהיו במקומם דורשים ומודיעים הדינים ברבים ודאי חס להו לרבנן קדישי לחוס על כבודם ולהכשיל הרבים להניחם בטעות. ועוד דבאתרייהו הוו וידעי בהו וקים לעלמא בגוייהו דפקיעי נינהו מכל מקום. 

כתב עוד שם. שבת (דף קכ"ט) מי שהקיז דם ואין לו מה יאכל יקח דינר רע וילך אצל חנווני ויטעום אצל כל אחד יין, ואח"כ כשירצה לקנות לא יקחנו החנווני, עד דטעים שיעור רביעית. עכ"ל. נ"ל שאין בו משום גניבת דעת, דמיירי בזוז שנחסר שלא בכדי אונאתו וכההיא דתנן [ב"מ נב, א] ונותנה למעשר שני ואינו חושש שאינו אלא נפש רעה, והחנווני שמקפיד שלא לקבלה נפש רעה מיקרי ואין אחריותו על זה. גם הטעימה אין בה משום גזל שהרי אין בה ממש עד שיעור רביעית, ואינה טעונה ברכה. ואם היה בה משום גזל לב"ו כ"ש שהיה נחשב גזל לאביו שבשמים וכנסת ישראל. ועוד סתם טעימה אין בה ש"פ (אף שהוא כמעשה דור המבול שעליו נגזר דינן בדאיתא במדרש [ב"ר פל"א, ה], שאנו בני נח שנהרגין על פחות מש"פ ולא ניתן להשבון כדאיתא בהדר [ערובין סב, א] ואינהו הוו משתרשי בחטא זה שהותר בעיניהם לגמרי, ולא מחמת דוחק, כי שדי מלא בתיהם טוב, אלא לפרוץ בגזל שהיה כשחוק בעיניהם) ואפילו היה בה ממש הרי זה הנהנה על מנת לקנות בעד הדינר טעם, ודרך החנווני לוותר הטעימה וכבר מחל עליה ושוב לא ניתנה ליתבע. 
ואפשר שאפילו קנה הרבה בשיוויו מה שקנה קנה, אלא שצריך להחליף אם יש לו, וכי הא דפ"ק דקדושין (דף ח, א) בדינר רע מקודשת ויחליף. ואם אין לו להחליף אעפ"כ הקדושין קיימין. וכן במקח קנה ומחזיר אונאה אם יש לו, וכשאין לו דמים הוא חייב לזה, ומה שאכל משלו אכל. כך נ"ל אף על גב דבסעודת הקזה איירי שהחמירו בה מאד ואין ללמוד  ממנה. 

מור וקציעה סימן קנז 
=================== 
שם בב"י. וכשיגיע שעה ד' כו' עד בפ"ק דפסחים. כתב במג"א [ס"ק א] דמשמע התם דחשבינן מעלות השחר שעות זמניות כו' ובתענית גבי אחאב משמע דחשבינן ו' שעות משעה שקם ממטתו, ומתוך כך נכנס לדוחק עיין שם. ואין צורך, שאין כאן שום סתירה, דבפסחים נמי לא משמע מידי, אלא שהרמב"ם ז"ל הוא שיצא לדון בדבר חדש לפרש השעות זמניות ואינו מוכרח. והעיקר כדעת האומרים שהן שעות שוות כמש"ל בעז"ה סי' א' ובהל' פסח סימן תמ"ג. וכן בארתי עוד בספרי לח"ש פ"ק דברכות שבכל מקום שזכרו חז"ל שעות אינן אלא השוות יע"ש באורך. ועמ"ש בס"ד לעיל סימן נ"ח. ואיברא התו' בפסחים (דף ק"ז [ע"ב ד"ה אפילו]) דחו פרוש זה שכתב רש"י בתענית (דף כ"ה) מ"מ נראה שהעיקר כפירש"י ודוק. ואף להרמב"ם ז"ל מוכרחים אנו לומר כך, שאל"כ לא מצאנו ידינו ורגלינו לכוין שמועותיו כמ"ש בסימן רל"ב בס"ד. 

מור וקציעה סימן קנח 
=================== 
בטור. יטול ידיו. כתב מג"א [בראש הסימן] שיטול יד ימין תחלה. ונכון הוא ג"כ שיקח הכלי עם המים ביד ימינו תחלה ויחזירנו לשמאל. כדי שיטול יד ימנית תחלה, כדרך שעושה בנטילת שחרית, כי כן כתב בב"י לעיל סימן ד' להשוות מאמרי הזוהר ע"ש. וכן נראה עיקר בודאי, דהזוהר [לא] שאני ליה בין נטילה לנטילה (אחר זמן רב מצאתי ראיתי שכ"ה בפירוש בזוהר רות, דף מ"ד ע"א דפוס ונציה יע"ש). שוב הלכתי לראות ולעיין אחר לקוטי הקוצרים וראיתי בבאר היטב העזה גדולה שכתב כאן על המג"א שטעה, וזה בלי ריח טעם, והוא אחד מהחידושים שחידש בעל אותו קיצור, וגם זו חולה רעה, ליהוי עליה סהדא רבה דלא אתמחי גברא ולא קמיעא. 

ע"ב ב"י. כתב האגור כו' נראה בעיני שאם נטל ידיו ולא היה בדעתו לסעוד ואח"כ נמלך מיד לסעוד צריך נטילה אחרת. הא אתיא כמאן דס"ל בעינן כוונה לנטילה. ומסייע לן כמ"ש בלחם שמים ריש פ"ח דברכות וע"ע לקמן. 

שם [ד"ה וכתב עוד]. ומיהו קשה בעיני שעל לחם א' עצמו פעם יצטרך לו נט"י כו' עד אלא שלהרשב"א מצאתי שכתב כו' ומשמע מדבריו שאם קובע סעודתו עליהם צריך נט"י. עכ"ל. ועל פי הדברים האלה קבע בש"ע [סעיף א] כלשון הזה אבל לפת שאין מברכין עליו המוציא ואינו קובע סעודתו עליו אין צריך נט"י. 
ובקובע סעודתו עליהם דעת חכמים גדולים שיטול בלי ברכה, אלא שהאחרונים ז"ל כתבו שיש לברך ג"כ. וז"ל במג"א [ס"ק ב] ולא ידעתי מי החולק בזה, דאע"ג דהרב"י מסתפק בדבר מ"מ כיון שסיים אח"כ בשם הרשב"א שצריך נט"י משמע דפשיטא ליה בתר דאיבעיא ליה. עכ"ל. ולא נהירא לי מ"ש דהדר ביה לגמרי, דהא סברא קאמר, איך אפשר לומר שלחם אחד לפעמים יהא צריך נט"י ולפעמים לא, ומשמע דבהא סליק. דלשון הרמב"ם ג"כ מתפרש עד"ז דווקא. וכן הוא בודאי. ונראה שהיא סברא חזקה. ולא חזר בו, אלא שחשש לדברי הרשב"א להביאם לחוש להם וליטול מספק בלי ברכה (אף על פי שלדעתו ז"ל אף נטילה א"צ). ושמא גם דעת הרשב"א אינה ליטול ולברך ומאי דמצרכה נטילה נמי לחומרא ובלי ברכה. 
וזוהי דעת הש"ע שהתנה שאם אינו קובע סעודתו עליהן א"צ נט"י, היינו לומר שכשקובע עליהם יטול ולא יברך. ומהא בלחוד הוא דהדר ביה אף על גב דפשיטא ליה דאפילו נטילה  לא צריך, אפ"ה חייש לה משום דאין הפסד בכך. אבל לברך ליכא למ"ד, דלהרב"י הו"ל ודאי ברכה לבטלה, ולדברי הרמב"ם וש"פ מספיקא לא נפיק, ומי יכניס עצמו לספק ברכה דלהקל. 
ועם שבאמת הוכחת הרב"י דעל כרחך אי אפשר לומר בלחם אחד שפ"א יצטרך נט"י ופ"א לא, דמשו"ה פשיטא ליה דא"צ לגמרי, נקל לדחותה, שהרי יש לנו כיוצא בה בפחות מכזית דלא בעי נט"י אפילו בפת גמור הצריך נטילת ידים. 
ואין לומר התם משום דבצר ליה שיעורא, דהכא נמי טעמא משום דבציר ליה שיעורא דשביעה. וי"ל ודוק. 
אמנם נ"ל ראיה ברורה, שלא זו בלבד שאין לברך על הנטילה לדברים הללו אפילו קבע עליהם. אבל דעת הרב"י מוכרחת בודאי דלא בעי נטילה כלל. ופירושו בדברי הרמב"ם האמת והצדק שלא תלה חיוב הנטילה בברכת המוציא אלא כשהוא פת גמור דווקא, לפי שעליו לעולם מברכין המוציא. ועוד צריך להוסיף בו דהך כללא לאו דווקא הוא ור"ל רוב פת ולא כל פת. תדע שהרי משנה שלמה שנינו בפ"ב דחלה [מ"ב] עיסה שנילושה במי פירות חייבת בחלה ונאכלת בידים מסואבות, ופסקה הר"מ [הל' בכורים פ"ו הי"ב], וכן נפסק בי"ד [סי' שכט ס"ט] לענין חלה. נמצינו למדין לדעת הר"מ, והרב"י דקאי כוותיה, דס"ל לחם הארץ קרינן ביה ופת גמור הוא לכל מילי. ופשוט דמברכינן עליה המוציא (מיהא כי קבע סעודתיה עלה, דלא גרעא מפת כיסנין. וכ"כ בב"י סימן קס"ח) ואפ"ה נאכלת בידים מסואבות אף התרומה עצמה, כל שכן דלא שייך בה עוד משום סרך תרומה, להחמיר בחולין להצריכה נט"י, אפילו בלא ברכה, טעות גדול הוא. 
ואף על פי שכאן הקמח לתות והוכשר במים מסתמא, כאותה ששנינו הקמחין והסלתות טמאין  בכל מקום, מ"מ הרי שנינו בפ"ג דטבול יום [מ"ד] בעיסה שהוכשרה במשקה ונילושה במי פירות כו' רע"א לא פסל אלא מקום מגעו וקיי"ל כוותיה, א"כ הרי לא נפסל עכ"פ מה שאוכל ממנו ולא נגע בו, ואפילו בטבול יום דאורייתא. ואף ראב"י איש ברתותא דאמר משום ר"י שפסל את כולה, ההיא בתרומה דאורייתא ובודאי הוכשר דווקא, הוא דאמרה למילתיה, משא"כ בידים דרבנן ובספק הוכשר ולחולין, יודה דאינן פוסלין כלל. הרי על כרחך אתה צ"ל כמ"ש שאין למדין מכלל הנז', ואין בכלל אלא מה שבפרט, דהיינו רוב פת הוא דקאמר וסתמן כפירושו שהוא הלחם הרגיל דווקא ושטעון המוציא בהחלט. 
ומכאן אתה דן ק"ו לפת הבאה בכיסנין והדומין לה, שאינן נקראין לחם, ואין להם דין לחם, אלא דמחשבתו משויא להו פת, לענין המוציא בלבד, לא כל שכן שאין ברכת המוציא גוררת נט"י בחיוב. ומ"ש הט"ז מעיסה שסופה סופגנין, לא מוכח מידי, ע"ל סי' קס"ח ודוק. 
ויש לידע דחלוט ודאי פת גמור הוא, כמ"ש בסי' קס"ח, דלחם גמור הוי לענין המוציא, והוא הדין לענין נט"י. ולא ידעתי מאין בא להמון שנהגו להקל בכך. וכן אותן פתין החתוכין לשתים, שאחר אפיה ראשונה מחזירין אותן לתנור ונאפין שנית (שעל שם כך נקראין בלשון אשכנז צוויא באק ובלעז בישקו"יט ר"ל מאפה שני) לא גרעי בהכי, אם לא שנילושו בחלב בלבד, וגם זה עדיין צ"ע. ועיין סי' קס"ח. 

שם. כתב הרוקח אוכל פחות מכביצה יטול מספק. עיין במג"א [ס"ק ג] שכתב דתוספות פ"ב דסוכה [כו, ב ד"ה נטלו] חולקים. ומשמע דס"ל דפחות מכביצה מקבל טומאת אוכלין, וצריך נטילה בודאי. וכבר כתבתי בעז"ה בלח"ש פרק הנ"ל, דבמ"כ שגה ברואה, שכוונת התוספות שם ברורה דס"ל פחות מכביצה לא בעי נטילה, ע"ש ותדע. ומכל מקום אף על גב דלהתוספות פשיטא להו, להרוקח מספקא ליה, והיינו ספיקיה משום ההיא  סוגיא עיין שם. 

שם. ובסימן רפ"ג כתב ונוטלין ידיהם ומברכין (כצ"ל) ענט"י כו' דעל פחות מכזית א"צ נטילה. עכ"ל. לכאורה ודאי היה נראה שיש כאן טעות דמוכח וכצ"ל דעל פחות מכביצה א"צ נטילה, דאל"ה אטו מצה לא צריכה כזית, גם מרור דיו בכזית. ועוד שהיה הלשון סותר עצמו שהרי כבר אמר אבל מצה שהיה יוצא בכזית, וא"ה בחנם עשה הרב"י חילוק, בין פחות מכזית לפחות מכביצה, דליכא מאן דמפליג בהו, והיה צריך למחוק בש"ע כל הסעיף הד' בסי' זה, כמ"ש במג"א [ס"ק ד], אלא שהיה לו ז"ל לבאר ג"כ לשון הרוקח, שהוא מרור כזית וקשה כתורמוס לפ"ז, דבמאי איירי, אי במרור אכתי מאי עדיפותיה ממצה, אטו מרור בעי כביצה, הא ודאי לא צריך נמי טפי מכזית, ופשיטא דאיכא חיוב נטילה טפי במצה שהוא פת. ותו מאי שנא הכא דפשיטא ליה דבציר מכביצה לא בעי נטילה, והתם מספקא ליה כדלעיל. 
ואיברא יכילנא לשנויי, דבדבר שטיבולו במשקה ס"ל דאין חילוק בין כביצה, או אפילו פחות מכזית, שאפילו על כל שהוא חייב ליטול ולברך. וכן דעת כמה פוסקים בסי' תע"ג. א"כ הא ל"ק, דה"ק דצריך נטילה בברכה משום מרור דהוי דבר שטיבולו במשקה, דלא שני לן בין כביצה ופחות, אבל משום מצה שהוא יוצא בכזית א"צ נטילה בברכה (כדאיירי ברישא) משום דעל פחות מכביצה א"צ נטילה ודאית. ועם שגם זה אינו נמלט מדוחק, היינו סובלים אותו. אולם עדיין לא נמתק כל עיקר, שהרי עדיין יש בו זרות גדול, דהא כשנוטל ידיו למרור ולמצה בלא"ה הוא מוכרח ליטול ולברך לצורך סעודתו, שהרי מחויב הוא לאכול לשבעה למצות י"ט, ועל כרחך צריך להקדים המצה, כדכתיב על מצות ומרורים כדאיתא בגמרא. ואין לומר דמיירי בשאי אפשר לו לאכול אלא כזית, ואיכפל לאשמועינן הך דינא בחולה, זה דבר רחוק מאד. לכן צריך לי עיון בגוף הספר שאיננו תחת ידי כעת. והיה מקום להגיה הלשון לפי הבנת הרב"י, אמנם הוא רחוק מן האמת, שיורה דרכו ששגגה היא שיצאה מלפני השליט הרב"י ז"ל בזה כמ"ש תחלה. והרוקח אלישנא דגמרא קאי, דאמרינן נטל ידיו בטיבול ראשון צריך ליטול ידיו בטיבול שני, ורצה לפרשו כמשמעו, דמשום טיבול לחוד מצריך ליה לחזור וליטול, וצריך לדחוק כנז', אף על פי שאין צורך, שכבר כתבו שם התוספות דלאו דווקא נקט טיבול שני וכדאמרן. 

[קלב ב] ע"ג. בפרק ערבי פסחים (קט"ו ב') כו' ונראה שיש ללמוד מכאן שאע"פ שאינו מטבל אלא ראש הירק כו' עם כל זה צריך נטילת ידים. עכ"ל. בט"ז [ס"ק ז] תמה על זה שלא ידע מה לימוד שייך כאן דזהו דין הגמרא ממש. ויש לומר בזה דמשום דאפשר לומר דיחויא בעלמא הוא דקדחי תלמודא, דילמא אף משום חששא צריך נטילה. ועם כל זה אינו דבר ברור ופשוט לבעל הגמרא, משום הכי קאמר שנ"ל ללמוד משם דצריך, דבקושטא הא מיפשט פשיטא לתלמודא, דהיכא דאיכא למיחש דילמא משקע ליה, צריך נטילה. ולא מספקא ליה אלא אי צריך לשקועי אי לא, משום הכי קאמר לשון דילמא, דלא תפשוט מהכא דצריך לשקועיה. ונקטינן הכא והכא לחומרא דמשקע ליה למרור, ובעלמא היכא דמטבל אפילו ראש הירק צריך נטילה, והא ודאי צריכה רבה. ותו דלא דמי נמי לגמרי, התם תקנת חכמים היא להטביל, ואיכא נמי משום קפא, דהחששה קרובה, דילמא משקע ליה (דהא קס"ד דצריך לשקועיה וחיובא נמי הוי) משא"כ בעלמא היכא דליכא קפידא, הא ודאי חידוש הוא, וצריך לאשמועינן דמחמרינן כולי האי במילי דרבנן. 

שם. כיצד מברכין (דף מ"ג ע"א). 

שם. הכא שאני דמשום. כצ"ל. 

שם. וכן נראה ממה שפירש"י נוטל ידו אחת לקבל בה כוס ששותה. עכ"ל. ולענ"ד נראה, אם איתא דרש"י ס"ל כטעמא דרשב"א איפכא הוה ליה לפרושי דנוטל ידו האחרת שמא יגע בה למשקין, כי אין דרך לאחוז הכוס מבפנים ובודאי מקבלו מבחוץ, ואי אפשר לו ליגע באותה יד במשקה, אלא ביד הריקנית יש לחוש שמא תגע. והכי מוכח נמי לקמן בהדיא בדברי ר"י דרש"י לית ליה הא דרשב"א. כדמוכח בהדיא ממ"ש שפרש"י התם אההיא דפרק הממונה. ואף שהרשב"א מפרש הא [דנוטל ידו] כרש"י [דהיינו] באותה שמקבל בה [את הכוס], ואפ"ה קיהיב טעמא משום נגיעה במשקין, טעמא דיליה קאמר. איברא רש"י ודאי לא ס"ל הכי כלל. דאל"ה הו"ל כסתירה מדידיה לדידיה. אלא פשיטא רש"י בפרק כיצד מברכין נמי ס"ל דטעמא משום כבוד הברכה בלחוד. ומנה היכא דליכא ברכה לית דחש לה. וכן כתבתי בעשר ידות [בסדורו הנהגת הסעודה יד א'] שרש"י ורשב"א חלוקין בזה. ובמשנה לחם ס"פ אלו דברים אוקימנא להא כב"ש יע"ש. 

שם. בפרק אמר להם הממונה (ל' ע"א) אדם יוצא להשתין נוטל ידו אחת, ואומר שם דלשתות הוא. איברא טעותא הוא, דלא אמרו שם כך אלא אנוטל שתי ידיו, ועמש"ל ר"ס ק"ע בס"ד. 

שם. אחר אכילה שהם היו. כצ"ל. ועיין יד א' מעשר ידות לי בכסא שן, ולקמן ר"ס ק"ע. וכן עיקר, דמיהו גם לברכה דשתיה צריך נט"י אחת. 

שם. אלא מן המתמיהין. עיין משנה לחם רפ"ח דברכות ויד ראשון מעשר ידות לי, לכסא שן. 

כתב במג"א [ס"ק ה] בשם הרדב"ז, המוצץ משקה מאצבעו אין צריך נטילה. נראה טעמו משום דהויא מילתא דלא שכיחא ולא גזרו עלה, דאל"ה לא ידענא מאי טעמיה. דאין לומר משום דס"ל כתוספות שאין אנו מוזהרין שלא לטמא עצמנו, אי הכי מאי איריא הא, כל דבר שטבולו במשקה נמי, ואי לשטת רש"י והעומדים בשטתו, הא משמע דכל עיקר החיוב משום המשקין הוא, לפי שהן נעשים ראשונים ודוק, ובגמרא מצינו שהיה דרכם לאכול באצבע אף דייסא, כדאיתא פרק הנודר מן המבושל ([נדרים] דף מ"ט ע"ב) עד מתי אתה מאכילני רוקך. ובט"ז (ס"ק ט) משמע דצריך נטילה. 

שם. והא דדבר שטבולו במשקה כו'. ושבעה משקין מפורשים כו' ודבש. עכ"ל. בענין זה נפל מחלוקת בין האחרונים ז"ל, אם המרקחות שמטגנין בדבש דינן כדבר שטיבולו במשקה. ועם היות שלענ"ד צדק הרב ט"ז ז"ל [ס"ק ז] בפירושו בהתוספתא, ושגג במג"א [ס"ק ז] שנסתייע ממנה, מכל מקום להלכה נראין דברי במג"א ז"ל, ולא מטעמיה, דודאי מחשבת אוכלין לא מהניא ביה כדכתב הט"ז, אלא מטעמן של גדולים שהביא שנתנו לו דין אוכל מחמת שקרש בטיגון, אפילו לא נתעבה אלא מעט שאינו ניגר עוד, שוב אינו חשוב משקה. ונראה שאף הר"ש ז"ל מודה שאע"פ שמטפיח עדיין אוכל הוא, שדברי הר"ש אינן אלא בקרוש מעצמו, אבל זה שנתבשל לתקן האוכל ודאי אוכל הוא מכל מקום. 
ובזה אין ראיה לבט"ז להכריח דעתו, שאפילו הטיגון לא יועיל לעשותו אוכל, שאע"פ שגם בזה נראין דבריו במ"ש דמעשה אינו מוציא מיד מעשה בטומאת אוכלין, היינו מעשה בעלמא שאינו אלא מוכיח על המחשבה, כענין בטומאת כלים, זה אינו שייך באוכלין. אבל מעשה רבה כי הך, דמשנה גוף הדבר ממה שהיה פשיטא דמהני גם בלי מחשבה כלל, שהרי אפילו הקרוש מעצמו בטל מתורת משקין והוה ליה אוכלא. אף על גב דדבש שקרש דין משקין יש לו, כמ"ש פרק ג' דטהרות, זהו לפיר"ש (ועיין לחם שמים ספ"ב דע"א) אבל לאידך פירושא לא איירי ההיא מתניתין בקרוש. מיהא דווקא מעצמו, אבל לא בשקרש ע"י האור (וצ"ע בפרק הספינה [בבא בתרא] דף פ) כל שכן הנעשה ע"י מלאכה דפנים חדשות באו לכאן, וזה ברור בעז"ה. ומטעם האמור נראה, שאף החמאה אין לה תורת משקה, ואצ"ל בבישול. 
ומ"ש בט"ז עוד, דאל"כ לא תמצא לעולם דבש שיהא נקרא משקה אם מטבל בו, בזה לא נתכוונו דבריו, כי מה מועיל זה לנדון שלו, דבמרקחת מטוגן איירי. ואטו מי לא אפשר לטבול בדבש גמור (ר"ל אחר שזב או נרדה מן הכוורת. אבל דבש בכוורתו תורת מאכל עליו כדאיתא בהספינה [ב"ב פ, ב]), ואשכחן כה"ג דליהוי מיקרי טיבולו במשקה. דבהא ודאי מודינא ליה דמחשבה בעלמא לאו כלום היא, אבל אין זה הכרח כל עיקר לדבר שאנו דנין עליו כנז', ולית הילכתא כוותיה בהא, אלא כרבים וגדולים הנ"ל. ועוד יש לומר בזה, דמשקה הבא לאוכל כאוכל דמי כדקיי"ל לענין שבת (וכ"כ בס' עה"ח) ובבתרא דיומא [פ, ב] בציר שעל גבי ירק חשוב אוכל דכל אכשורי אוכלא אוכלא הוא. ובשלהי ביצה [לט, א] מים ומלח בטלי לגבי עסה. ובאמת כבר נכלל זה במ"ש לעיל, ואגב שטפאי לא עיינתי במ"ש למעלה. ונ"ל פשוט דכל דבר שטבולו במשקה הנאכל ע"י מגרפה וכף ומזלג ודאי לא צריך נט"י, עמ"ש בס"ד לקמן סי' קס"ג. 

שם. והדם. כתב במג"א ז"ל [ס"ק ח] דם כדי נסבה ודם דגים וחגבים לא מיקרי משקה, ואפשר דמיירי שאוכל דם מפני רפואה. עכ"ל. ולא ידענא מאי דוחקיה, ומי לא משכחת לה בשלא נטבל כי אם קצהו האחד של המאכל ובצונן, שלא נאסר כולו באכילה, וכה"ג ודאי דצריך נטילה אף על פי שאינו אוכלו במקום הטבול במשקה, וזה פשוט מאד.  ולאו כל דכן הוא, אם צריך נטילה לדבר שטיבולו במשקין אף על פי שאינו נוגע בו, משום חשש בעלמא שמא יגע בו, כ"ש אם נוגע בו ג"כ, והא אפשר דמיירי בהכי, דבמקום שאוחז המאכל שם הוא טבול בדם ואוכל ממנו במקום שלא בא הדם, שהאוכל נעשה שני ע"י כך (ואף על גב דכה"ג נמי מסתברא, דלכתחלה לא שפיר דמי למיכל מניה דילמא מישתלי ואכיל לכוליה, מיהא אי אתרמי דקעבד הכי מפני הצורך, שאין לו סכין לחתוך המקום המלוכלך בדם, והוא נזהר היטב, לכוס ממנו בשיניו במקום הנקי, ושלא לנגוע בפיו במקום הדם, דמצי עביד ודאי מדוחק דכדיעבד דמי, מי לא מיבעי לאשמועינן דמ"מ צריך נטילה בכה"ג). 
והיא עיקר הקפידא, שעליה הצריכוהו נטילה, לדבר שטבולו במשקה, שלא יאכל דבר שהוא שני. דליכא למימר משום המשקין שהם ראשונים, והוא בלבד טעם הנטילה, שא"כ יצא לנו דין חדש בזה שאין חיוב הנטילה אלא באוכל הדבר הנטבל במקום שהוא לח דווקא, ואף על  פי שנגע במקום המשקה לא יצטרך נטילה, וזה לא שמענו. והרי לדברי הכל חיוב זה הוא יותר שייך באוכל הטבול ממשקה עצמו, עיין בב"י לעיל ודוק. וצ"ל שעיקר הטעם הוא, משום שהמשקין מטמאין את האוכל, וא"כ לא שנא כשאוכלו במקום הלח שנגע בו ל"ש במקום היבש, הכל אחד, דמכל מקום אוכל טמא קאכיל. ואין לומר, דמשום האדם עצמו, שלא יטמא במשקין טמאים תקנו הנטילה, דהא אדם אינו מקבל טומאה אלא מאב הטומאה. 
על כן נ"ל פשוט שלדברי המחמירים גם עכשיו בדבר שטיבולו במשקה, אף האוכל בענין זה (ר"ל שלא במקום הלח) ודאי צריך נטילה, כדי שלא יגע במקום המשקה ויחזור המשקה ויטמא לאוכל, וא"כ לא תסמייה לדם, דכה"ג אצטריך ליה לאשמועינן, אף על גב דאפשר לו לחתוך המקום הטבול ויאכל השאר בלי נטילה, אפ"ה אשמועינן אי מתרמי דלא עביד הכי. ותו דשמעינן נמי מכללא דלא בעינן דווקא שיאכלנו ממקום הטבול, ואפ"ה צריך נטילה כדאמרן. 
ואמנם מ"ש הרב הנז' דדם דגים וחגבים לא מיקרי משקה, זה אמת ופשוט הוא, פ"ו דמכשירין ופ"ה דכריתות. וכבר שגה בזה הרב החסיד בעל ספר הזכרונות ז"ל. ואלמלא הוצרכנו להעמידה באוכל דם לרפואה, לא היה צריך להכנס בדרך רחוקה שיאכל דם גמור כמו שהוא דבכרת, וסתמא לא חזי נמי לגמרי, אלא הוה מתוקמא שפיר בדם שבשלו, או שערבו עם דבר אחר שאינו משקה (בריאים, ועם זה אינו בטל מתורת משקה המכשיר וק"ל) באופן שאין חייבין עליו. 

ע"ד בראשו. מדברי התוספות בפ' ערבי פסחים. נ"ל פשוט משום דתוס' ס"ל דבעי כוונה לנטילה, ואזדו נמי לטעמייהו דלא מצרכי נטילה לדבר שטבולו במשקה כדין נטילה לאכילה. להכי פשיטא דנטילה כזו לא עלתה לנטילה דאכילה. ועיין במג"א [ס"ק יג] שכתב ג"כ כדברי. [ועיין ד"מ (אות ב') שדחה ראית הרב"י]. ובהגהה דש"ע [סעיף ז] נראה שחזר בו בעל דרכי משה, ולכן כתב שעכ"פ יטול בלי ברכה. והדבר תמוה בעיני דא"כ קשיא דידיה אדידיה, דהרי פסק שיכול לברך גם אחר הניגוב, ומה טעם א"כ לא יברך כאן, אפילו עלתה לו נטילה ראשונה בודאי, אכתי ליבריך עלה השתא, ולא ידענא לה פתר. 
וראיתי לאחרונים ז"ל אריכות דברים בבאור זאת ההגה, שניהם המלכים ז"ל לדבר אחד נתכוונו, ולא האירו דבריהם, כי לא ידעתי למה יועילו. וכנראה שהוקשה להב"ח מה שהקשיתי, והיא ודאי קושיא עצומה, והם ז"ל לא השיבו כלום לטענה זאת. ועם כל מה שכתבו בזה לא יצילו ההגה מהשגה, דמדויל ידיה משתלים בלי ספק ודוק. וספר הב"ח אין בידי לעיין בו עכשיו. 

שם. וסימנם. צ"ל. (במג"א ס"ק י"ו צ"ל וז"ל התניא. והוא שם ספר פוסק). 

ע"ד. וכתב המרדכי כו' כלומר והוא שלא יהא עליהם משקה טופח. עכ"ל. ולפי מ"ש לעיל גבי דבש, אי נימא דמשקה הבא לאוכל כאוכל דמי אף לענין זה, א"כ הכי נמי אפשר לומר דס"ל להמרדכי דתבשיל אין צריך נטילה, אפילו משקה טופח עליה, דהמים כבר נתבטלו ונעשו אוכל. שוב ראיתי שכיוונתי להלכה, שבמג"א [ס"ק י] הביא כאן דעת גדולים דס"ל הכי. ומ"ש בט"ז [ס"ק ט] להשיב על רש"ל, מלשון רשב"א בת"ה, נ"ל שאין בו ממש, עיין במג"א ודוק. 

שם [ד"ה בסוף]. הפרפראות שהם. צ"ל. 

[קלג א] שם. דפת הבאה בכסנין כו' אינו טעון נטילה. עמ"ש לקמן סי' קס"ח בס"ד. 

ומ"ש וכן נראה מדברי הרמב"ם. עמ"ש לעיל בריש סימן זה בס"ד. 

שם. בפ"ק דעירובין. צ"ל. 

[קלג ב בראשו] דף ע"ג ע"א. דבדווקא קאמרי. כצ"ל. 

שם [ד"ה כתב המרדכי]. המטביל אין צריך לנגב ידיו. נ"ל דזה אינו אלא לענין אוכל דבר שטבולו במשקין, אבל לפת ודאי לא סגי בלא ניגוב. ולא משום מאיסותא דאדם האוכלו, דאי לאו אסתניס הוא ודאי לא הוי איכפת לן בהא, אלא משום דאסור לנהוג מנהג בזיון בפת במידי דמימאיס ביה, דמשו"ה אסרו אף להעביר כוס וקערה מלאה על הפת מספק שלא ישפך עליו דבר לח וימאס, עיין לקמן סי' קע"א. ואיסור זה אינו תלוי כלל בדעת האדם, אם דעתו יפה או לא, כי משום כבוד הלחם לבדו הוא. זה פשוט. הילכך ע"כ צ"ל כמ"ש. וכנראה דהאחרונים ז"ל אשתמיט להו הך מילתא, מדלא נחתו להכי. ונ"ל דלענין זה שוה כל פת ולחם, שאפילו פת הבאה בכיסנין, וכ"ש עיסה שנילושה במי פירות, אף על פי שנאכלת בידים מסואבות, עמ"ש ר"ס זה, מ"מ אסור לאכלן בידים מזוהמות ולחות דמימאסי בהו, אף על גב דלית בה סרך טומאה, ודאי אסור לנהוג בה בזיון כי דין לחם  גמור יש לה לכל דבר. 

מור וקציעה סימן קנט 
=================== 
[קלד א] בב"י [ד"ה ומ"ש רבינו ואין]. אבל סמ"ג כתב כו' על ידיו ידיו (כצ"ל) טהורות כו', מאחר שלא ניקב בכונס משקה. ע"כ. האי לישנא לאו אדסמיך ליה קאי אלא אדלעיל מניה, דקאמר ואם הכלי ניקב נקב קטן פחות מכונס משקה כו' ובאין המים דרך הנקב על ידיו טהורות, עלה קמהדר, דהיינו משום דלא ניקב עדיין בכונס משקה, משא"כ בניקב כשעור זה, דבטל מתורת כלי לגמרי ואין נוטלין ממנו (לדעתו) אפילו דרך הנקב, וק"ל. 

שם. צריך לפרש כן בדבריהם. צ"ל. אבל אם הוא. כצ"ל. 

[קלד ב בראשו] ע"ב שם. דבלא חקיקה היא מקבלת רביעית. כצ"ל. 

[קלה א] שם. ומשמע כו' אלא שרבינו ירוחם כתב פירוש ואם יש באריתא (כצ"ל) מ' סאה טובלין בה כו' דיינו אם הקלנו בו לענין שלא יחשבו שאובין. עכ"ל. יל"ד על זה דמאי קולא איכא הכא, מאחר דהדוולא נקוב בכונס משקה נמצא שהוא בטל מתורת כלי, ואין המים הבאין ממנו שאובין. וקשיא היכי מפרש הגמרא, דקאמר ואי בזיע דוולא מילף לייפי, דלמאי אצטריך ליה כלל טעמא דלייפי, דהוו להו מחוברין ע"י ניצוק, תיפוק ליה בלא"ה כשרים דלאו שאובין נינהו. ועיין בסמוך ישוב לזה בס"ד. 

שם. כתב הרא"ה אהא דאריתא דדלאי ה"מ בדוולא ששופך כו', אבל בנותן אותן חוץ לחריץ כו', דשאובה שהמשיכוה כשרה לכ"ע לנט"י. עכ"ל. נראה לפרש דמיירי אף על גב דלא בזיע דוולא, וה"ק הני מילי דבעינן בזיע דוולא, בשופך לתוך החריץ  עצמו, דאי לאו דבזיע הו"ל שאובין ואין טובלין בהן, אבל בממשיך אפילו לא בזיע דוולא, שאובה שהמשיכוה כשרה לנט"י אפילו בכולה ומטבילין בהם. וכן נראה מדברי ש"ע [סעיף ז]. וצ"ל דמיירי דאית באריתא מ' סאה, דפשיטא דבבציר מהכא לא סלקא טבילה. 
ואפשר לומר דמיירי נמי בדבזיע דוולא, ודילמא ס"ל כר"י הנז' דמצריך מ' סאה באריתא, וקאמר דהיינו דווקא בשאובה ממש, אבל בשאובה שהמשיכוה אפילו ליכא מ' סאה באריתא אמרינן כה"ג ניצוק חיבור. אבל ראשון נ"ל עיקר. עוד י"ל דאפילו בבזיע דוולא אצטריך לאשמועינן, ואף על גב דאית ביה נמי מ' סאה באריתא, ס"ל דלא מהני אלא ע"י המשכה,  וקמ"ל דכולה בהמשכה כשרה לטבילת ידים. וא"ת בלא"ה נמי לאו שאובין נינהו, הא ליתא דבמקוה גמור לא מכשרינן כה"ג, דהא דמים הבאין מכלי מנוקב אינן פוסלין המקוה היינו דוקא כשנפלו מאליהן (א"כ לענין פיסולא דג' לוגין בלחוד הוא, עמ"ש שם בס"ד), אבל אם דלה בו אדם בכוונה ודאי פוסלין אותו. עיין בי"ד [סי'] ר"א בש"ע סעיף ט"ו ול"ט ומ' (ובמ"ש שם בס"ד). וס"ל דהכא מהני ע"י המשכה, כיון דמדאורייתא כשרה בהמשכה אף בכולה, הכא במידי דרבנן, אוקמוה אדאורייתא, אבל שלא בהמשכה, דשאובה היא, דפסולה מד"ת, אף לטבילת ידים לא מהני. 
ובזה יתיישב מה שהקשינו לעיל על ר"י דלמאי אצטריך בגמרא לטעמא דלייפי, בלא"ה לאו שאובין נינהו כיון דבזיע דוולא בכונס משקה. והשתא ניחא דכיון דהמים באים מכח אדם בכוונה מ"מ, הוו להו שאובין, ולא מתכשרי אלא ע"י ניצוק, דמילף לייפי ליאור. ושפיר קאמר הרב"י אליביה, דדיינו אם הקלנו לענין שלא יחשבו שאובין מחמת שנשאבו בכוונה, והיינו משום דלייפי, אבל לא נקל עוד להכשיר בפחות ממ' סאה. זוהי סברת ר"י. והרא"ה אשמעינן מילתא אחריתא דהיינו בהמשכה, דהשתא דאתינן להכי בזיע ולא בזיע שוה לענין זה דהא לעולם שאובין נינהו, ולא מתכשרי אלא אי בהמשכה או משום דמילף לייפי, דר"י איירי בדמקרב אריתא לגבי יאור, דבעוד שהדוולא שופך לאריתא מקלחים המים מאחוריו ליאור דרך הנקב, ובעינן כדי כונס משקה, כי היכי דליהוו לייפי. והרא"ה חדית לן דלא בעינן לייפי אלא בשופך ונותן לתוך האריתא, אבל אם המשיכן לחריץ לא צריך לייפי, דאפילו לא בזיע לגמרי כשרים, דמכל מקום שאובה שהמשיכוה היא, וכשרה לטבילת ידים, והוא הדין דאפילו בזיע טובא, לא מהני, אי לא מקרבא אריתא ליאור דניהוו מחוברין, אם לא שעשאן בהמשכה כנזכר. ופשוט דאף הרא"ה המשכה כדינה בעי, דהיינו ע"ג קרקע, או דברים שאין פוסלין את המקוה, דאע"ג דמקלינן בה לידים ומכשרינן אפילו כולה בהמשכה מטעם הנז', מיהו תרי קולי לא מקלינן, דאל"ה לא מיקריא המשכה. 
ודע דצנור דאיירינן ביה, צ"ל שאינו מחובר לקרקע, או שחקק בו בית קבלה ואח"כ קבעו (עיין הגה דש"ע סימן זה סס"ז). ומטעם זה אותן מים הנמשכים מן השפופרת הזקופה וקבועה בארץ ובה כעין מכחול הדולה המים נ"ל שאין ליטול ממנו לידים, מאחר שאין המים באין מהכלי להדיא, ומשו"ה נמי הא דכתב הרא"ה לעיל בנותן חוץ לחריץ וממשיך כו' כשרים כו', דווקא בטבילה אבל בנטילה לא, ואפילו ישים ידיו סמוך למקום השפיכה ממש. וכן בדין דלי נקוב, אינו יכול לטול ידיו במי הצנור גם בקרוב, דמאי מהני כח אדם בנטילה אם אינה באה מהכלי, ודוק, אלא כל כה"ג דווקא בטבילה ולא בנטילה כלל. 

בש"ע (סס"ז). דגם לטבילת ידים לא חשיבא חיבור. כצ"ל. וכן במג"א (סק"ט) צ"ל דווקא לטבילת ידים. 

שם. ואם יש באריתא. צ"ל. 

[קלה ב] שם. ותירץ הרמב"ן דהכא כיון שהיא כקרקע. כצ"ל. 

שם בסוף העמוד. או בדיעבד כגון מי שנטל ידיו תוך הכלי ובירך על נטילת ידים טוב הוא שיחמיר ויטול כו' אבל לא יברך. עכ"ל. נקט ובירך למימרא דכה"ג לא יברך שנית. אף על פי שחוזר ונוטל ידיו לחומרא, מ"מ בהא סמכינן אה"ג דלא למהדר וברוכי. ומשמע דווקא כה"ג, אבל אם לא בירך כשנטל תחלה תוך הכלי ודאי יש לו לברך עכשיו. אמנם מהרב בש"ע [סעיף ח] לא נראה כן, אלא אפילו לא בירך על הראשונה שבתוך כלי ושוב נזדמן לו ליטול מהכלי נוטל בלא ברכה. 
וכתב במג"א [ס"ק טו] וצ"ע שהיה לו לברך אחר נטילה שניה, ותעלה לו הברכה ממ"נ או לראשונה או לשניה, ואפשר כיון שמותר ליטול בו בשעת הדחק יברך עליו, דאל"כ איך אוכל בלי נטילה וכמ"ש בב"י. עכ"ל. ובמ"כ לא נהירא לגמרי מ"ש כאן, דפשוט דלק"מ, דהרב בש"ע מיירי כשנטל תחלה תוך כלי ונתנגב, וכבר התחיל לאכול ואח"כ נזדמן לו ליטול מהכלי, דאע"ג דטוב להחמיר ולחזור ליטול ידיו, מ"מ אין לו לברך דהא מספיקא לא נפקא וספק ברכות להקל. וכיון דנקטינן בשעת הדחק לסמוך על אותה נטילה לאכילה, איך אפשר לברך עליה, אחר שעברה לגמרי, דאפילו להרב בהגה דפסק בסימן קנ"ח [סעיף יא] דיכול לברך גם אחר הניגוב, מ"מ אחר המוציא כ"ע מודו דאין לברך, וגם אותה דעה יחידית היא ונראין דברי בט"ז [ס"ק יב] שם דאחר ניגוב לא יברך, א"כ איזה ממ"נ יש כאן לומר שתעלה הברכה על הראשונה שכבר עברה, הא ודאי ליתא, ואף על פי שלא בירך בראשונה מה בכך, ברכות אינן מעכבות. 
ועיין לעיל סימן קנ"ח בהג"ה [סעיף ז] כה"ג דנוטל בלא ברכה אף על פי שלא בירך  בנטילה ראשונה. ועם שתמהתי עליו שם שסותר דברי עצמו, דהא איהו ז"ל ס"ל דמצי לברוכי בתר ניגוב, אבל להלכה דעתו נכונה שם בזה שבאמת אחר הניגוב אין מקום לברכה. ומאחר שספק הוא אם עלתה לו נטילה ראשונה ואינו חוזר ונוטל כי אם לחומרא בעלמא, פשיטא שאין לו לברך עליה, דהו"ל ספק ברכה לבטלה (ואפשר דהתם בהגה הנ"ל נמי מיירי בשכבר התחיל לאכול, דלדידיה נמי לא יברך עוד על הנטילה, ולק"מ מדידיה אדידיה וק"ל) והוא הדין הכא נמי אין מקום לברכה באופן זה. ופשוט הוא. 
ובזה אין מקום לדחקו של בעל מג"א, דכיון דהותר בשעת הדחק יברך עליו, דהא ודאי בורכא היא, דקיי"ל ספק דדבריהם לא בעי ברוכי. ולא ידענא מאי קאמר, דאל"כ איך אוכל בלי נטילה. זה שבוש במ"כ שהרי כל עיקר הנטילה מדבריהם היא, הם אמרו, והם אמרו שלא להחמיר אלא להקל בספקן של דבריהם. ואפילו לא תעלה לו שום אחת מהן להחשב נטילה הגונה, אין בזה תימה, והלא מצינו ג"כ שהתירו לאכול אף בלי נטילה בשעת הדחק, וכ"ש בנ"ד דודאי ראשונה עלתה לו מפני הספק ודיו בה לכתחלה. אף על גב דהאידנא הדר ומשי  ידיה כהוגן, משום מהיות טוב, משו"ה לא בעי לברוכי, דמברכה כבר איפטר ליה. וכי לא בריך מאי הוי, ומה טיבה של ברכה להחשיב הנטילה, האם זולת הברכה אינה נחשבת לנטילה. והלא אפילו במצות של תורה אין הברכות מעכבות, ובספק זה של דבריהם שהוא עצמו חומרא גדולה, שהרי כבר אמרו [ידים פ"ב מ"ד] ספק ידים ליטהר טהור ואין אנו צריכים לכך מן הדין ליטול שנית, אלא שאין הפסד בכך, היאך יצריכו לברך עליה, דהויא חומרא דאתיא לידי קולא, דספק ברכה לבטלה היא. 
ומ"ש שכ"מ בב"י, לא ידעתי לו רמז, הא ודאי איפכא משמע וק"ל. ואם מפני לשון הרי"ן חביב הנז' מדנקט ובירך, מהכא לא תשמע מידי, דאיהו ז"ל איירי בשיש לפניו מים בכלי ליטול ממנו שנית תיכף ומיד, דכה"ג ודאי בעי ברוכי אראשונה, משום שבאופן זה ודאי תעלה לו הברכה ממ"נ, אם על הראשונה או על השניה. אבל אם לא היה מצפה למים אחרים כשנטל תחלה, ודאי שאין לו לברך לא בראשונה ולא בשניה, והם דברים פשוטים וברורים. 

דף ע"ד ע"א בראשו בב"י. חבית כו' מניחה על ברכיו. מ"ש במג"א [ס"ק טז] ומנענע בברכיו כל פעם שיצאו המים, נ"ל דלא דק בהא, וסותר דברי עצמו שכתב אח"ז בס"ק י"ז (דמפרש שנתגלגלה מאליה, והדין עמו בזה) ובס"ק כ"א ודוק. וכן מ"ש עוד במג"א בס"ק י"ח, על לשון הש"ע, שאם החבית מוטה בארץ כו' והמים יוצאים דרך הנקב כו' לא עלתה לו נטילה, דמיירי שנפל הברזא, גם זה שלא בדיוק, דאף לדעת הרב"י, דקאי ליה בשטת רמב"ם וסיעתו, נמי צריך להחזיר הברזא בכל קלוח, וכמ"ש גם הרב הנ"ל בס"ק כ' וכ"א, דבברזא כ"ע מודו, וא"כ למאי צריך למדחק שנפל הברזא דווקא ומי לא עסקינן נמי דנטלו אדם, ואפ"ה אין הנטילה עולה לו אחר שפסק הקלוח. 

שם. פוסל בשני אלו. כצ"ל 

[קלו א] שם [ד"ה והא]. וזה עיקר תשמישו נקרא כלי. כתב במג"א [ס"ק ד] בשם של"ה שאין ליטול ידים מגיסקא"ן דרך הדד שבו, והקשה עליו מהכיור. ולא הבנתי קושיתו, שהדדים ודאי היו להם ברזות, כמ"ש גם הוא ז"ל עצמו בסקי"ט בשם האגודה. אמנם לא ידעתי מהו החשש ליטול דרך הדד, שסתמו מחזיק רביעית ממנו ולמטה. ואם יש מקום לחוש היינו ליטול דרך פי הכלי כמ"ש הט"ז [ס"ק ו]. ועיינתי בגוף ספר של"ה וראיתי שמדבר מכלי שאינו שוה מלמעלה, ויש בו בליטה גבוהה מגוף הכלי, שדרך שם הולך השפיכה, ואין נראה להחמיר בזה. 

שם. בנוטל ידיו או מטבילן כו'. כצ"ל. 

שם קרוב לסופו [ד"ה אבל]. לאו לאכילה דחולין (כצ"ל) כו' וטעמא דמשום סרך תרומה. כצ"ל. 

ע"ב [ד"ה ולענין הלכה]. נקטינן כדברי הרשב"א. עכ"ל. בלח"ש רפ"ח דברכות עשיתי לו סמך יפה בס"ד. 

שם [ד"ה ומ"ש רבינו דעו"ג]. דהיינו טומאה דאורייתא כשר (כצ"ל) אבל כל טמא כו' דהיינו טומאה דרבנן אינו כשר כו' שעשו חיזוק. עכ"ל. ואם לחשך אדם שהיא סברא זרה, בוא ואראך דוגמתה בגמרא פ"ב דחולין, דסלקא בעיא ולא מיפשטא אי איכא למיחש בנטילה דרבנן, מאי דלא גזרו בטבילה לטומאה דאורייתא (דוק ותשכח) ומהאי טעמא הוא דתיבעי לן התם. 

שם. והמנהיג כתב הכל כשרים לידים כו' אבל לא מן הגוי והעבד דבעינן שיבוא מכח אדם. עכ"ל. לא ידעתי מאיזה עבד מיירי, אי עבד כנעני של ישראל שטבל לשם עבדות, אמאי לא, הא אתקש לאשה וישנו במצות. ועוד הא דקאמר דבעינן כח אדם, לא ידענא היכא רמיזא (דאיכא קפידא בשם אדם, ולפסול מפני זה בן אדם, מאחר שאינו נקרא אדם סתם) כח גברא הוא דבעינן, ואפ"ה לאו דווקא הוא, דאשה נמי כשרה, אבל כח אדם לא שמעינן (ועוד הלא אפילו הקוף נוטל לידים כמדת ת"ק דר"י, והרבה גדולים פסקו כמותו). 
ואפילו אי הוה מיתני בהדיא במתני' דניבעי כח אדם ליכא למעוטי מניה גוי ועבד, דלשון חכמים לחוד, ובלשון חז"ל שם אדם כולל אף הגוי, כדתנן בעוקצין [פ"ג מ"ב] החותך מן האדם, והא ודאי דהתם לאו דווקא ישראל אלא גם הגוי בכלל. ואפילו במקרא מצינו הרבה פעמים שנקראים אדם. ובלא"ה לית הילכתא כרשב"י, ואיהו נמי לא אמרה אלא לענין טומאת אוהל, וכמה מקראות יוכיחו, עמ"ש בס"ד בלח"ש פ"ב דבכורים. ועכ"פ בעבד נ"ל דלא גרע מאשה, אף לדברי רשב"י (אף דאמרינן באגדתא דהוי עם הדומה לחמור, היינו משום דלית ליה חייס כבהמה ואין למדין הלכה מאגדה עמש"ל בסי' רל"ג בס"ד). ואם אי אתה אומר כך, א"כ אף הוא לא יטמא באוהל, וזה לא שמענו לאחד מהפוסקים. והתוספות כתבו בפשיטות בפרק קמא דפסחים (דף ט' ע"א ד"ה בשפחתו של מציק) דמטמא באוהל, אלא די"ל דאזדו לשטתייהו דס"ל לית הילכתא כרשב"י כמ"ש שם בחי' בס"ד, מכל מקום ראה זה דבר חדש ולא ראיתיו עד הנה, מי שיקל בטומאת אוהל דעבדים. 

[קלו ב] שם. א"צ עירוב ואפילו פסקו המים לגמרי. כצ"ל. 

שם. כל שמטביל (צ"ל) אותן בבת אחת די לו (כצ"ל) ואי לאו דשאובין הן מטביל (כצ"ל) בה כו'. 

שם. דברים שטעונין. צ"ל. 

שם. שאם בא להטבילן צריך להטבילן במקוה שאדם טובל בו. כצ"ל. 

בטור ע"ב סוף הסימן. שאין המים שאובין מטהרין כו' אלא בנטילה. כצ"ל. 

ע"ג בראשו. ב"י ולדבריהם (ר"ל לדברי ר"י והרא"ש העומד בשטתו) אפשר כו' בעי מ' סאה כדברי רש"י והמרדכי. כך צ"ל לדעתי. 

שם. ובמי גשמים שהם זוחלין. עכ"ל. דקיי"ל הנוטפין אינן מטהרין אלא באשבורן דקוו וקיימי. 

שם. להקל לדעתו. צ"ל. 

שם. לא לשקול מיא בחדא ידיה ולמשי לאידך ידא אלא לשכשכינהו לתרווייהו בנהרא. כצ"ל. 

מור וקציעה סימן קס 
================== 
[קלז א] סוף ע"ג בב"י. אמנם היה זה שלא לרצון ואמרם אפילו נתכוין ר"ל אם, או יהיה (כצ"ל) על דרך התבוננות כאילו אומר מפליא בתמיה ואפילו לא היה בכוונה לא יפסיד. עכ"ל. רצה לפרשו בשני דרכים, האחד שמלת אפילו כאן היא כמו אם, ובדרך אחר ר"ל או יהיה כמשמעו, דרך התבוננות לשון בתמיה הוא, כאילו הוא מפליג בתמיה על דעת הת"ק, דמדסתם משמע אפילו שלא בכוונה. ואתא שמעון התימני וקמתמה, והכי קאמר ליה לת"ק ואפילו לא היה בכוונה האפשר לומר שיפסיד בזה, הא ודאי לא יפסיד אלא כשרים הם. 
ומהר"ם רוטנבורג ז"ל פירש דשמעיה לת"ק דאמר שרה בהן פתו ולא קאמר נשרה משמע דבעי כוונה לשרייה מיהת, ולאפוקי אם נפל מידו למים שלא נתכוין לשרייה בעולם. אבל נתכוין לזה ונפל לשני דאיכא כוונה דשריה בעלמא פסולין. ופליג עליה שמעון וס"ל כיון דלא נתכוין לשרות בזה ג"כ כשרים. כך כתב התי"ט בשמו. וזה הפירוש מתקבל יותר. ולפ"ז אם נפל פת מאליו למים בלי שום כוונה ונשרה, בהא אפילו ת"ק מודה דכשרים. וכן משמע מלשון הש"ע [סעיף ב] דכה"ג כשרים. וכ"כ המג"א [ס"ק ד] בשם הב"ח. ומסתברא דהכי נקטינן לקולא דלא כבט"ז [ס"ק ב]. 

ע"ד [ד"ה ועל]. ור' ירוחם כתב שנראה מדברי התו' שאפילו נטל ידיו בהן ידיו כשרות. עכ"ל. אפשר דר"ל נטילה לאכילה. וס"ל מישך ידיה במנא נמי נטילה היא, כדעת בה"ג וסיעתו. ולפ"ז יש מקום לנוסחא זו, שכתב ידיו כשרות. ור"ל אחר שידיו כשרות על כרחך לא נטמאו המים, והרי ממילא גם הם כשרים ולא נפסלו בכך. אבל בב"י לקמן ליתא למלת ידיו תנינא (ולהלן בדף ע"ה א' [קלז, ב ד"ה כתוב בת"ה דלכאורה] ליתא למלת ידיו קמייתא והכל עולה בקנה בינה אחד). וכן נראה דלא נחית לדעות ובפלוגתא לא קמיירי, אי סלקא נטילה במנא. 
ור"ל בנטל ידיו, שנקה אותם והדיחן במים אחרים שאז אלו האחרונים כשרים לנט"י, שהרי היו ידיו טהורות קודם שנגע בהן. ונראה מלשונו דלא פסיקא ליה היכא דלא הדיחן תחלה. 
והרב ט"ז [ס"ק ג] מחמיר בהן. ונראין דבריו כשידיו מלוכלכות מן הבצק. אבל אם הם נקיות, אף על פי שעדיין לא נטלן, נראה להקל. 

שם. וכ"כ הרי"ף והרשב"א פוסלן. כצ"ל. וצריך לומר דלא פסלינהו הרשב"א אלא כשמדיחן בהן מן הלכלוך, וכמ"ש לעיל דודאי לא פליג אסתם מתני', אלא דמפרש למתני' במקטף שידיו נקיות, ולא במגבל שמלוכלכות הן. ודוחק לומר דמוקי למתני' בשנטל ידיו תחלה. וק"ל. 

מ"ש הרב במג"א ז"ל [ס"ק ה] וה"ה אם נתן בהם כלים בימות החמה שנתבקעו כדי שיחוצו, מיקרי עשה בהם מלאכה. נראה שלקח זה מאותה ששנינו ספ"ג דמכשירין [מ"ח]. ולא ידעתי מאי ענין הכשר לכאן. אבל ודאי הדין אמת, שהרי הן כלים ישנים שפוסלין את המים בהדחתן לכ"ע. ומה שכתב עוד מכלי שיש בו שנתות, שאם נותן לתוכו בשר לידע משקלו מיקרי עשה בהם מלאכה כדאיתא בגטין (דף נ"ג ב) צ"ע די"ל שאני מי חטאת דחמירי, כדאיתא בב"י לקמן. אבל לענין נטילת ידים אפשר דלא פסלי משו"ה, כיון דאין המים פועלין כלום, רק ממילא נודע המשקל. והגע בעצמך שמדד המים בקנה שבידו לידע כמה הם וכי יפסלו בכך. 
ונראה שכן היא דעת הפוסקים, מדהשמיטו להך דינא גבי נט"י ש"מ דלא סבירא להו. ומ"מ נראה, דבבשר הדין עמו, כיון שיש בו לכלוך, לא גרע מכלים ישנים שהדיחן. אבל אם נתן בהם דבר יבש ונקי, לידע משקלו או שנעץ בכלי קנה או מקל לדעת כמה מים יש בו, מסתברא דלא חשיבא מלאכה לפוסלן לנט"י. אף על גב דלענין הכשר נמי כה"ג מכשיר כדתנן  פ"ה דמכשירין [מ"ה]. 

שם [ד"ה מים]. ולי קשה דא"כ מ"ט דא"ז דפסל לקלק בהם הכלב. עכ"ל. ולענ"ד נראה דא"ז נקט כלב בדווקא, דס"ל כפירש"י דטעמא דפסולין בשתו מהן חיה או עוף משום דנעשה בהם מלאכה. ואף על פי שאין הרוק חוזר אלא מים לבד נופלים מהן עם  הגבהת פיהם וחשיבא מלאכה לגבי מי חטאת. דנראה קצת דוחק לומר משום שהמשקין שבפיהם חוזרין עם הרוק, דלא חזינן דכולהו עבדי הכי. וכן משמע מדלא יהיב בהו תנא טעמא שהן לוקקין, כדתנן גבי חולדה ודוק. וס"ל אף על גב דפסלי במי חטאת דחמירי אפ"ה לא פסלי לענין נט"י במעשה זוטא כי האי וכדמסיק בב"י. 
אבל כלב מדה אחרת יש בו, דפוסל נמי מטעמא אחרינא משום שהוא לוקק, כדכתיב [שופטים ז, ה] כל אשר ילוק בלשונו כאשר ילוק הכלב. הא מוכח דכלב דרכו בלקיקה, ולקיקה ודאי פוסלת מפני שהרוק חוזר ומתערב כדתנן גבי חולדה לענין מי חטאת, ואהכי קפדינן נמי בנט"י היכא דהרוק חוזר דנמאסין המים מחמת זה ושוינהו שופכין. וזה בעיני דבר הגון מאד בדעת הא"ז. וכן נראה להלכה. ואיני יודע הק"ו שדן הרב"י להכשיר מכח הדיח כלים מודחים ודכוותה דלא מימאסו מיא, לרוק דמימאסי מיא. 
שוב מצאתי לאחרונים ז"ל, שהביאו תוספתא דפסלא בהדיא כלב. אלא שלא פירשו לנו טעם מאיסת שתית כלב יותר משאר בהמה וחיה. ולפי דברינו יש בזה טעם כעיקר. 

שם. נראה מלשון הרמב"ם שאם עשה מלאכה במי מקוה או מעיין בעודם מחוברים לא נפסלו. עכ"ל. כתב בט"ז [ס"ק ו] אבל פסול דשינוי מראה או נפסלו משתיית בהמה, אין בזה חילוק בין שאובין למי מקוה ומעיין. כן משמע מדברי רמב"ם והוא פשוט. עכ"ד. ולא ידענא מאי פשיטותיה, אי מדסתם הרמב"ם בבבא קמייתא גבי נשתנו מראיתן ולא נקט שאובין כדכתב אח"כ בבבא דעשה בהן מלאכה, מהכא ליכא למידק מידי דהיינו טעמיה, משום דעשית מלאכה פסיקא ליה כיון דמשכחת לה במקוה, כדאיתא בי"ד סימן ר"א, משו"ה לא נקיט שאובין. אבל במעיין היכא שמעינן דפוסל שינוי מראה, הא ודאי ליתא כבסי' הנ"ל סכ"ז להדיא. א"כ הדבר פשוט להפך. שגם בשינוי מראה יש חילוק בין שאובין למעיין עכ"פ, שאם לטבילת הגוף אין המעיין נפסל בשינוי מראה, כ"ש לידים מעתה. וזה ברור. 
ותו איכא לתמוהי על הט"ז בהא דקאמר או נפסלו משתית בהמה, דלכאורה משמע שר"ל שנפסלו מחמת ששתתה מהן בהמה, והא ודאי ליתא. דמי שמעינן ליה להר"מ דפוסלן אפילו בשאובין, כ"ש במקוה ומעין. ואפילו למאן דפסל להו דווקא בשאובין, דהא מפרה גמרי. ולא מיבעיא למאן דס"ל פסולא בשתיית בהמה משום דנעשית בהם מלאכה, דהיינו הך. וילמד סתום מן המפורש, שכל הפוסקים לא פסלו במלאכה אלא בשאובין דווקא. אלא אפילו למאן דסבר בפסולא דשתיה מטעם הרוק והיינו משום דלא מיקרי חיותן בכלי. אבל המקוה וכ"ש המעיין, פשיטא דאין נפסלין מחמת רוק מועט. ואם לטבילה אינן נפסלין, כ"ש לענין נט"י. כללו של דבר, זה פשוט מאד דלכ"ע שתיית בהמה אינה פוסלת כלל במקוה ובמעיין, אפילו לטבילת כל הגוף. כל שכן לטבילת ידים ולנטילתן. 
אמנם ודאי לא נתכוין הרב בט"ז לכך. וכן משמע ממ"ש הוא ז"ל בסעיף שלפני זה דמכשר נמי בשתו מהן בהמה. אבל מה שאמר הרב הנ"ל או שנפסלו משתיית בהמה ר"ל שאינן ראוין לשתיית בהמה מחמת טעמן, שדינן מתבאר בסמוך. ואי הכי פשיטא דקשיא עליה היכי כתב שאין חילוק בזה בין שאובין למחוברין. שהרי מבואר בסמוך דבמקוה אינן פסולין, וק"ו לטבילת ידים. אדרבה הני קילי טפי, דאפילו בדאפסקינהו בבת בירתא כשרין לטבילת ידים כבסמוך, וכ"פ בש"ע [סעיף ז] אף על גב דחמי טבריא אינן ראויין לשתיית בהמה, הרי  קלין הן ביותר המים הנפסלין משתיית בהמה שטובלין בהם הידים במחוברין אפילו אין בהן הכשר מקוה, כמ"ש בסמוך ובש"ע. משא"כ במים הפסולין מחמת עשיית מלאכה דחמירי טובא, דאפילו בקרקע פסולין. סוף דבר לא ירדתי לסוף [דעתו] של הרב ט"ז כאן. 

שם. [ד"ה כתב הרמב"ם] דליתא אלא כיון שנתבטל הטעם הו"ל כמו קודם שנתגלו. עכ"ל. ודאי על כרחין צ"ל דטעמיה דרמב"ם דפסל מים מגולים, משום סכנתא הוא, כמו שהבין רבינו בעל הטורים והרב"י. דליכא למימר אף בלא סכנה ליפסלו, כדאשכחן (פ"ה) [פ"ד] דסוכה [מח, ב] דמים מגולים פסולין לגבי מזבח אף על גב דלא שייכא  סכנתא. וכ"פ לקמן סי' ער"ב [סעיף א] לענין יין קידוש דפסול אפילו האידנא. דהתם ה"ט משום הקריבהו נא לפחתך. אבל היכא דלית ביה משום כבוד שמים, לית לן בה. תדע דהא אפילו במי חטאת לא פסילי מגולין. 
וגדולה מזו אפילו ודאי שתה מהן נחש כשרים, ואפילו לדברי ר"ג אינו פוסל שם אלא מפני שהוא מקיא ומטעם שפוסלת שתיית כל בהמה, הא לאו הכי לכ"ע לא פסיל אפילו במי חטאת דחמירי. והרמב"ם עצמו פסק גם במי חטאת דלא כר"ג ומכשיר אפילו בשתה מהן נחש. אלא ודאי כדאמרן. 
וליכא למידק, דהרי מצינו לפעמים שנאסרו דברים מפני הסכנה. ואף על פי שבטל הטעם, האיסור במקומו עומד, כמו בסנדל המסומר, כנראה מדברי הרי"ף והרמב"ם שאסור גם בזמננו, אלא שאינו מצוי. וכן לקמן בסי' תקפ"ה דהשני מתקיע. הא לאו מילתא דבהני איכא למיחש שמא יחזור הדבר לקלקולו. 
איברא במדינות המזרחיות, היכא דשכיחי נחשים ושרצים ארסיים, ודאי איסור שתית מים מגולים במקומו עומד. וכן כל שמושן בכלל. 

[קלז ב] דף ע"ה ע"א [ד"ה מים מלוחים] וכתב הרי"ף בפרק אלו דברים י"א מלוחים. עכ"ל. כתב במג"א [ס"ק יב] בשם הרדב"ז מי הים ראוין לשתיית כלב אם מרתיחין אותן. לכאורה משמע דה"ק מאחר שראויין לשתות מהן ע"י תיקון הבישול אמרינן הואיל ומגו, והשתא נמי חזו לנט"י. איברא הא ודאי ליתא דמנא ליה הא, ולא אשתמיט חד מהפוסקים דלישמעינן הך מילתא. אדרבה איפכא שמעינן לרש"י, גבי חמי טבריא דגריעי, משום דלא הו"ל שעת הכושר, עד שרצה הרב"י לדון ממנו, שאפילו חמין מעיקרן שנצטננו פסולין, כדכתב לעיל דבעינן כשרין מתחלתן דווקא. ואף על גב דמשמע דלא קיי"ל הכי,  מ"מ בפסולין תחלתן וסופן. מי איכא מאן דאמר כשרים משום דבידו לתקנן. אלא ודאי הא בורכא. גם הרדב"ז לא נתכוין לכך. אלא תקנתא אתי לאשמועינן, דמי שאין לו מים אחרים יוכל לבשלם ויהיו ראוים לשתיה וכשרים לנט"י אחר שתקנם. ובזה נראין דבריו ז"ל שגם זהו פסול החוזר להכשרו, שאין להחמיר בנט"י. ואין ראיה ממה שלא נזכר זה בתלמוד ובפוסקים, דבתקנתא כי הך דלא שכיחא לא קמיירו, ואפילו היה ספק בדבר הולכין בו להקל בנט"י. אבל קודם הבישול אין זה בכלל ספק דוודאי פסילי. ולא שפיר עבדי בני מדינת האלנדיא דנוטלין בהן ידיהן שלא מדוחק גמור. שהרי יש להם מי גשמים מכונסין אלא שחסין עליהן, ואין להם על מה שיסמוכו. רק אפשר בקצת המקומות באותה מדינה שמי הים קרובים למי הנהרות ומתערבין עמהן שמא ראויין לשתייה ע"י הדחק וצריכין א"כ בדיקה. 

שם. כתוב בהגהות אשירי פ"ב דברכות כו' מיהו שמא צריך שיהא לחלוחית קצת. ע"כ. כצ"ל. מלת עפר נמחק. 

שם. וכתב הראב"ד בפ"ו מהל' ברכות כו' ועכ"ז אם יש לו מים לרחוץ אומרים לו קום ורחוץ. עכ"ל. א"כ ספק ידים טהור, מיירי דמוצא מים תוך ד' מילין לפניו ותוך מיל לאחוריו אלא שאינן מזומנים לפניו. קמ"ל דאין צריך לטרוח אחריהן כלל. מיהא בדלא צריך למטרח אבתרייהו דמשכח שכיחי גביה צריך להוציא עצמו מן הספק. אבל אי לא משכח מים בתוך שיעור הנ"ל, מאי קמ"ל, בלא"ה נמי אצ"ל ליטול ידיו. עיין לקמן סי' קס"ד, וצריכא למימר דבמקום שנטל קצת שיוצא בזה. אף על פי שמסופק אם נטל כראוי. 
וכתב במג"א [ס"ק יג] בשם יש"ש אם נטל כראוי וספק לו אם נטמאו ידיו א"צ ליטול אפילו לצאת ידי ספק. וצ"ע דהא היסח הדעת פוסל. עכ"ד. ולענ"ד נראין דברי בעל יש"ש שאם כל ספק ידים טהור אפילו בשהיתה להן חזקת טומאה, כ"ש כשחזקתן טהורות דלא חשיב ספק לגמרי אפילו בשל תורה דהעמידן על חזקתן. על כן יפה אמר שא"צ אפילו לצאת ידי ספק, שאין כאן ספק כלל. ומאי דקשיא ליה לבמג"א מהסח הדעת, לאו מילתא היא, דהאיכא מ"ד היסח הדעת פסול הגוף הוי, כדאיתא פסחים (דף ל"ד א). ואף למ"ד פסול טומאה הוה, מ"מ גריע מספק דעלמא דקרוב לודאי הוא שנגע במקום הטינופת כשהסיח דעתו שהידים עסקניות הן, והלכה להן חזקתן, שהרי כל עצמה של נטילה אינה אלא מחמת היסח הדעת. אבל אם שמר ידיו ונזדמן לו ספק, לא הורע חזקתן מפני הספק. זה ברור ודוק. ולמאי דס"ד דהרב הנ"ל מגרע גרעי נמי ידים נטולות משאינן נטולות. כלפי לייא. 

שם. ודברים העולים למדת מקוה כו' השלג כו' והמלח. נ"ל אפילו אין הכלב יכול לשתות המים המרוסקין ממנו סגי ליה במה שכבר היו ראוין לשתית כלב מתחלתן. כי רוב מלח ממי הים הוא נעשה ככתוב [יהושע יא, יח] משרפות מים. ומי הים ראוין לכלב כמ"ש במג"א בשם רדב"ז. (ושמא גם מעינות מלוחים שמבשלים מהם מלח בארצות הללו, ראויים לשתית כלב. וצ"ע במלח הנחצב כאבן ממקורו בארץ, אם גם הוא עולה למדת מקוה, מים המתרסקים ממנו אם כשרים לנטילת ידים. מבעיא). ואף על פי שפירשתי שאין  ראוין אלא ע"י תקון, מ"מ הרי כאן תחלתו וסופו בהכשר. עם היות אמצעיתו בפיסול, אינו מזיק כה"ג אפילו בדאורייתא כ"ש בנט"י דרבנן. 

ע"ב. דההיא דנחתום שהבאתי לעיל משמע דלא איירי בידים דנטלו. עכ"ל. ולא ידעתי למה לא משמע בידים נטולות, דאע"ג דסתמא דמילתא הכי הוא האידנא דליכא אוכלי חולין בטהרה. מכל מקום המשנה בנחתום חבר נשנית שעוסק בחוליו בטהרה. ולאוכלי חוליהן בטהרה ודאי היה הנחתום מוכרח לטהר ידיו כשעוסק בעסה. ומי סני לאוקמי בהכי, דקמ"ל דלא מיקרי נעשה בהן מלאכה. 

שם. שאפילו נטל בהם כו'. עיין לקמן (דף עד, ג) ומ"ש שם בס"ד. 

[קלח א] שם. וכן פסק בת"ה הקצר כו' עד כדי שלא יהא כמזלזל בדבר חשוב שנשתנה לעילוי. עכ"ל. הט"ז [ס"ק י] הפליא התמיהא בפסק זה, והאריך למעניתו להקשות גם על בת"ה גם על הש"ע מה ראו על ככה לפסוק כר"א ולא כרבנן. וספר ת"ה עם משמרת שלו אינו בידי. 
מ"מ איני יודע מה החרדה הגדולה אשר חרד עלינו הרב הנ"ל. כי מה עול מצא בדבריהם ז"ל אליבא דדינא דודאי הכי מסתברא. דאף רבנן לא אמרי בין כך אין נוטלין ממנו לידים אלא לכתחלה דווקא. אבל בדיעבד ודאי בין כך כשר. וליכא נפקותא בהא מילתא בין ר"א לרבנן, אלא היכא דלא נתן לתוכו מים, דלר"א אפילו לכתחלה נמי, ולרבנן אפ"ה לכתחלה לא, דלדידהו חשיב משקה בכל גוונא. וא"כ למאי הילכתא קאמר דלא פסק כרבנן. 
איברא דאיכא למידק אבעל ש"ע דנקט טעמא דקובע ברכה בפ"ע, דהא לא אתינן להכי אלא אליבא דר"א, אבל לרבנן דחיישי להפסד, לא צריך הך טעמא. ואי הכי תיפוק ליה בלא"ה נמי, ליחוש לאיבוד אוכלין. ונפקא מנה לשאר משקין, נמי לכתחילה לא. ומה איריא יין. 
ונ"ל דלק"מ. ובחדא מחיתא משנינא נמי מאי דמתמהי האחרונים ז"ל על הש"ע [סעיף יב] שעשה שלש חלוקות בדין זה ונראה שאינן אלא שנים. עבמג"א [ס"ק יז] שכתב דוחק נגלה בזה. ולדידן אתי שפיר דאנא אמינא יין עד שלא נתן לתוכו מים לכ"ע מגרע גרע משאר משקין דאזוקי מזיק. ומשו"ה לר"א אין מברכין עליו כלל. ולרבנן נמי אף על גב דיהבי  ליה דין משקין אפילו לא נתן לתוכו מים, זה מפני שקובע ברכה לעצמו וחשיבותו גרמה לו. ואי לאו הכי ודאי לא הוה ליה דין משקין. 
א"כ איכא למימר דילמא אף על גב דיין לכ"ע דיעבד כשר לנט"י, היינו משום דמעיקרא לא משקה הוא לגמרי וכי נמי נתן לתוכו מים ושווייה דחזי לשתיה, מכל מקום השתא פשיטא דהוי ראוי לנט"י, דמים ודאי מעלו לנט"י. ומשו"ה אפילו לכתחלה הוה שרי ליטול ממנו לידים בכל גוונא, אי לאו טעמא דקובע ברכה לעצמו, דאהני ליה מיהת דלכתחלה לא, אפילו לא נתן לתוכו יין, וכרבנן. ולפ"ז אכתי איכא למימר דשאר משקין דיעבד נמי לא חזו, כיון דתחלת ברייתן משקין גמורין הן. להכי הדר קאמר די"א כל המשקין ראוין בדיעבד ולא מיבעיא יין. ולא כבמג"א דפשיטא ליה דמאן דמכשר ביין מכשר נמי בשאר מי פירות. וליתא. ולאו טעמא רבה איכא לפלוגי בינייהו, וניחא נמי דמעיקרא נקט טעמא דקובע ברכה בפ"ע בדווקא. והרי זה כפתור ופרח בביאור לשון הש"ע. 

שם בסוף העמוד. וגם על רבינו שלא הזכירם פה. כצ"ל. 

שם. משכר ודבש נוטלין. כצ"ל. 

ע"ג. וכתב רבינו שמשון כו' עד וכן הא דקאמר מחצי לוג לג' ולד' דמשמע ולא לה'. עכ"ל. ר"ל הא דמשמע ולא לה' היינו נמי דווקא אם נוטלין כאחת, הוא דלא סגי בחצי לוג לה'. אבל אם נטלו ג' מחצי לוג ונשאר רביעית בכלי, שנים אחרים נוטלין ממנו, כדפירש לעיל בתוספתא. וכל שכן הוא, דהא להר"ש אפילו בזה אחר זה, בבציר מרביעית נוטלין, בדאתו משיורי טהרה וכדלעיל. ולא הוצרך כאן אלא לפרש עוד. איך עלתה להם נטילה לג' הראשונים. כיון שלא הגיע להם ביחד אלא רביעית, ומרביעית אין נוטלין אלא ב' לא ג'. לכך הוסיף ביאור שלא נתנו חכמים שיעור אלא למים שבכלי. ר"ל שצריכים להיות לג' יותר מרביעית. וכי איכא שיעור לא חשו כמה יגיע לכל א' כו'. וכיון שנטלו עד הפרק יצאו, אף על פי שנשאר רביעית בכלי. 
וקשה לי על זה מהתוספתא שהביא הר"ש ומייתי לה בב"י סוף סימן זה. שתי ידים של שני בני אדם נדונות כשני ב"א, ולא יחזור ויטול השנית משיורי רביעית לאחר שנטלו השנים. ואמאי לא תעלה לו נטילה לשתי ידיו, שהרי יד שנטל ראשונה הוכשרה כיון שנטל מרביעית כשיעור, ואף על פי שנשאר מן המים יצא, ואחרונה תוכשר בשיורי טהרה, דאפילו באדם אחר סגי. וכ"ש לידו השנית באדם אחד, דכי נמי חשבינן לה כשל אחר מאי הוי. 
ובשלמא להרשב"א דמייתי ליה נמי לקמן אחר דברי הר"ש לא תקשי, דאיהו ז"ל לא מכשר בזה אחר זה בפחות מרביעית, אפילו בשיורי טהרה. ומוקים לה להך דידו שנית בבאה לאחר מכאן שכבר נטל הראשונה ופסק הקלוח. וכן צ"ל בודאי, דאל"ה שתי ידיו כאחת חשובות. אבל להר"ש דמכשיר בשיורי טהרה אפילו בזה אחר זה, במאי מוקים לה. ודוק, 

[קלח ב] ע"ד. ומערבין בקלוח ידיהם טמאות. כצ"ל. 

שם. ובבת אחת שפכו משני הכלים. כצ"ל. 

שם. וכתוב בא"ח בשם הרשב"א צריך שיהא רביעית מכונס כו'. דבר זה כפול, שכבר כתבו לעיל בעמוד ג'. 

וברפ"ב כתב עוד ר"ש כו'. רשב"ג אומר שתי ידים של שנים נדונות כב' אנשים. כצ"ל. 

מור וקציעה סימן קסא 
=================== 
שם. דהיינו דווקא כשמקפיד על כך. כצ"ל. 

[קלט א] דף ע"ו ע"א בב"י. ונראה דאפילו טבעת רפויה כו'. ואי משום דלא ליתו (דלא) להסיר אף במהודקת. כצ"ל. א"נ צ"ל דלא ליתו להתיר כו'. 

שם [ד"ה שיעור]. ואסיקנא כו' דעד לפרק בין לחולין בין לתרומה לחומרא. עכ"ל. פירוש שפרק של חולין הוא כשל תרומה להחמיר. 

שם. ובאמת שכן ראוי לנהוג כו' לאפוקי נפשין מפלוגתא. ע"כ. צ"ע דהאי חומרא דאתיא לידי קולא היא. משום דלאינך פוסקים הו"ל למטה מחבור האצבעות חוץ לפרק וכי חזרו המים משם ליד נטמאת היד. גם י"ל בנוטל מרביעית מצומצם שתי פעמים, דלדידהו אין שנים מטהרין שם את הראשונים דהו"ל חוץ לפרק כדלקמן סימן קס"ב. לכן נראה יותר שהנוהג כך אין מזחיחין אותו, כי בעו"ה הלכות אלו רפויות בידינו, לא עמדנו על אמתות באורן. לפיכך הנוהג כך או כך אין מוחין בידו, כי יש לו על מה שיסמוך. 

מור וקציעה סימן קסב 
=================== 
[קלט ב] ע"ב. והערוך כתב בערך מים. כצ"ל. 

שם [ד"ה ויש]. ותירץ רבינו הגדול מהרי"א כו' חוץ לפרק (כצ"ל) אבל הוא בפרק התחתון כלומר מקום חיבור האצבעות לכף כו' מ"מ מים הנוגעים שם נטמאו. עכ"ל. פליאה דעת מהרי"א ממני, שלא הועיל בזה כלום אלא לפירוש הערוך, דחוץ לפרק מקום טומאה הוא, וגורם לטמא את היד כשיחזרו לה. אבל לדעת המפרשים שהחששה אינה אלא מפני המים שנטמאו ביד ויצאו החוצה מה יושיענו זה, דלדידהו חוץ לפרק בין שיהא פרק תחתון או עליון, אינו מקום טומאה ואם יצאו מים לשם לא נטמאו. ודווקא הראשונים שקבלו טומאה מתוך הפרק ויצאו משם לחוץ, ושם אין מועיל להם מים שניים לטהרן כמו שטומאתן אינה אלא עד הפרק. וע"כ שניים שיצאו החוץ וחזרו לא טמאו את היד, לפי שהשניים טהורין ומטהרין ואף על פי שיצאו לא קיבלו שם טומאה. ולדידיה מאי שנא שניים מראשונים. 

שם. כתב האגור בשם א"ז כו'. אבל אנו שנוטלין ג"פ אין לחוש. ע"כ. ואיני (כצ"ל) רואה טעם בזה. עכ"ל. נראה דעתו ז"ל דאע"ג דנוטל ג"פ ותו ליכא מים טמאים, מ"מ בפעם הראשון קיימא חששא דאכתי המים טמאין ויחזרו ליד קודם שיטול שנית. על כן הרחיק הרב"י דעת האגור. ואי משום הא אכתי לא ידענא מ"ט דחי לה לגמרי, דהא שפיר איכא לתרוצה דמיירי בנוטל ידיו בהשפלה, כדרכן של רוב בני אדם. וכה"ג אף על פי שלא נזהר להשפילן מתחלת הנטילה עד סופה, שאחר שנטל הראשונים הגביהן ויצאו וחזרו ליד. אעפ"כ כשחוזר לנטילתו ושופך עליהם מים שניים בהשפלה, שנמצאו מים השניים אינן יוצאין לחוץ לפרק, ומטהרין את הראשונים, דלא נתן אלא נטל שניים חוץ לפרק טמאין, אבל פשיטא דתוך היד מטהרין השניים את הראשונים, אפילו באו מחוץ לפרק שהרי לא קיבלו שם שום טומאה, ואין הקפידא אלא שלא תהא הנטילה חוץ לפרק ששם אינה מטהרת המים שיצאו, וכשחוזרין ליד הן מטמאין אותה. אבל תוך הפרק, ודאי מטהרין שניים את הראשונים בכל גוונא, דמאי שנא סופן מתחלתן. ולא עוד אלא אפילו הגביהן גם אחר נטילת השניים, וחזר והשפילן אין בכך כלום, שהשניים טהורין הן. ואי משום שמא נשארו מן הראשונים חוץ לפרק אחר נטילת השניים ויחזרו אח"כ ויטמאו, הא לאו מילתא היא, דכיון שנוטל ידיו בהשפלה הרי ירד מהן כל מה שעתיד לירד. ולנגיעת המשקה המטפיח נראה דליכא למיחש, אפילו הוא טופח על מנת להטפיח. ודוק. כך נלע"ד שזוהי דעת האגור. ושוב ראיתי במג"א [ס"ק ב] משמע ג"כ כדברי. 
אבל באמת עדיין צ"ע, דאכתי מאי מהני דנוטל ג"פ. הא מדינא צריך ליטול ג"פ, ואם ידיו נקיות מים שלישים אינן מועילין כלום. וא"כ צ"ל דהוא הדין לשתי פעמים, כשידיו אינן מלוכלכות. ואי הכי במאי מוקי ההיא דסוטה דצריך להגביהן, דהיכי מיירי התם. הא ודאי בנטילה כדינא איירי, דלא סגי אלא בתרי זימני כי משי בבציר מרביעית (דברביעית לא צריך הגבהה לדברי הכל) כדמשמע לכאורה דלכ"ע הכי הוא. דאפילו הרמב"ם מודה ברביעית מצומצם שיש לחלקו למים שניים, כדמוכח בסמוך ודוק. ואי הכי מ"ט דתלמודא דמצריך הגבהה. הלא אף כשלא יגביהם, מכל מקום יטהרו שניים את הראשונים בהכרח, א"כ מאי נפקא מנה מהגבהה. 
וצ"ל דהכי קאמר צריך להגביהן מתחלה עד סוף, שאם לא יזהר בכך שמא יצאו ראשונים ויחזרו וכשיטול שנית יטול בהגבהה חוץ לפרק באופן שלא ירדו תוך הפרק ולא יטהרוהו, וזה דוחק גדול. ושמא יש מי שסובר דלא בעינן לחולין מים שניים, אפילו בבציר מרביעית. ובאמת דהכי משמע קצת לעיל סימן ק"ס, כמו שאכתוב בסמוך בס"ד, והכי ס"ל לא"ז ואגור דהיינו דינא דתלמודא. 
אמנם אחרי שובי לעיין נחמתי, ואמר לי לבי דתלמודא ודאי לא ס"ל כל הנך חילוקין, אלא דווקא להגבהה אנו צריכין. לפי שכך אמרה המשנה, הידים [מיטמאות] ומיטהרות עד הפרק. ובכלל זה שאין הידים נטהרות בנטילה, אלא דווקא כשנופלין המים מיד תוך הפרק. ולא כשבאין מחוץ לפרק, שאין שם לא מקום טומאה, ולא מקום טהרה, שאע"פ שיורדין משם עד לתוך הפרק שוב אינן מועילין כלום לטהר הידים. ותדע שהרי כשיצאו ראשונים ושניים חוץ לפרק וחזרו לפרק הידים טמאות, ואין השניים מטהרין אותן אף שחזרו עמהן תוך הפרק לפי שבאו שלא ממקומן. הילכך במשפיל ידיו לעולם יש לחוש שיבואו המים מחוץ לפרק אל תוך הפרק, ואז אינן מטהרין. 
ובזה מיושב היטב כל מה שתמהו הגאונים ז"ל למה הצריכו להגביה ולא אמרו להשפיל הידים מתחלתן ועד סופן, ונכנסו מחמת זה בדוחקים שאי אפשר לשמעם. ולענ"ד בחנם הטריחו עצמם בזה מפני שאין טהרה לידים באופן זה מאחר שהמים באין מחוץ לפרק. ולא מפני שנטמאו שם, שאין שם מקום טומאה. אבל מפני שאיננו ג"כ מקום טהרה, שהמים הבאין משם אינן מטהרין הידים כמו שאינן מטהרין את המים. ודוק. זה ברור מאד בעז"ה. 
ולכן אני אומר שאפילו הנוטל מרביעית צריך ליזהר בהגבהת הידים, שאע"פ שאין המים טמאין מכל מקום אין הידים מיטהרות ע"י כך, ואפילו שופך עליהן מים כל היום אם יבואו תחלה חוץ לפרק וירדו משם ליד אינה נטהרת בכך. ולא שנטמאה מן המים אלא שהיא טמאה כשהיתה לפי שאינה מקבלת טהרה ע"י נטילה כי אם מן המים הנופלים עליה תוך הפרק (שהוא מקום נטילה, ולא מן הבאין דרך שאר איברי הגוף שאין שם מקום נטילה אלא מקום טבילה) לא בשום אופן אחר. ומן השמים זכו לי בזה, וכת קודמין ז"ל הניחו מקום להתגדר. 

[קמ א] ע"ג בראשו. ועל יסוד זה בא. כצ"ל. השפילו ידיהם. צ"ל. 

שם. הפך מתקון. צ"ל. שם. לא יצאו. צ"ל. 

שם בסופו [ד"ה והרשב"א]. נראה מדבריו שהוא מפרש כו' וכדעת בעל הערוך. עכ"ל. לכאורה נראה דעל כרחין הכי הוא דהא משמע דלית ליה להרשב"א מים שניים לחולין, כדמוכח לפום ריהטא לעיל בסימן ק"ס, מדסגי ליה בבציר מרביעית בשיורי טהרה, על כרחך לומר שאין שם מים טמאין לגמרי ודוק. אלא דאכתי איכא למימר במחלק רביעית מצומצם ליבעי הגבהה, כדכתב בב"י לעיל בדעת הרמב"ם. 
וכן משמע מלשונו של הרשב"א בת"ה, כמ"ש בסמוך משמו, דמשמע דס"ל ברביעית לא צריך לחלק המים כדי שיטהרו שניים את הראשונים. וצ"ע. ולפ"ז אין הכרח למה שהשיג הט"ז את הלבוש בסק"ח, דוק היטב. 

[קמ ב] ע"ד בראשו. דהיינו דווקא כשלא שפך רביעית בבת אחת, אבל שפך רביעית בבת אחת ידיו טהורות. כצ"ל. 

שם [ד"ה תנן]. והתנן הנצוק. כצ"ל. 

שם. והרשב"א כתב בת"ה מים ראשונים כו' ואח"כ שופך פעם שניה מותר הרביעית על הידים כדי לטהר המים הראשונים שעל הידים. וי"א שאם רצה לצוק כל הרביעית בפעם אחת על הידים ועל מקום הפרק כו'. כצ"ל. והשאר יתר כנטול. 

שם. כלומר שאם יבואו המים שעל החצי. כצ"ל. 

שם. מים ראשונים מיקריין. צ"ל. 

[קמא א] דף ע"ז ע"א. ואין לומר כו' דלא הוזכרו טומאות אלו אלא לאכילת תרומה. כצ"ל. 

שם. שפרשתי. צ"ל. 

ע"ב בראשו [ד"ה ומ"ש רבינו שהשופך]. והביאו ראיה לדבריהם כו' ר"מ (מטהר) [מטמא] עד שיטול מרביעית. עכ"ל. ומדר"מ נשמע לרבנן דברביעית ליכא טומאה, דלאו כל שכן הוא. וק"ל. 

[קמא ב] שם. אבל הרא"ש כתב בפרק כל הבשר כלשון הזה כו' וישפוך על שתי ידיו או ישפוך על זו רביעית ועל זו רביעית ואחר כך ישפשפם. עכ"ל. ז"ל מג"א [ס"ק ט], משמע דאם שפך על ידו א' רביעית ונגעה בחברתה נטמאה חברתה. וקשה דבס"א כתבתי דרביעית אין מקבלין טומאה. עיין עליו שנדחק בחנם. ואין צורך לדחוקיו, שהרי אף הראשונה שנטל אותה מרביעית, בשעת נגיעה אין שם רביעית, שאי אפשר שלא יתמעטו המים ע"י השפיכה שנופלין המים מהיד. ודווקא רביעית לא מקבל טומאה מן הידים, לפי שהוא מקוה טהרה למחטין וצנורות ולידים. אבל בציר מרביעית, ודאי נטמא מהיד וזה ברור. 

מ"ש במג"א סק"י בשם יש"ש, צריך עיון ול"נ לענ"ד. 

שם [ד"ה והא דתניא בראשו]. אף על גב דכל כמה דלא שפשף מיטהרו בשפשוף כו' השתא דחזר ונגע גרע. עכ"ל. וכתב הל"ח אם קנח במפה כדרך המקנחין אפילו חזר ונגע טהור. וצ"ע מנ"ל הא. לכן אין לסמוך עליו. עכ"ל מג"א [ס"ק טז]. ונראה דהל"ח דייק לה מדנקטה מתני' שפשפה בראשו או בכותל, דהיינו שפשוף שלא כדרכו. וק"ל. אף על  גב דלאו דיוקא הוא די"ל דנקטיה לרבותא, דאפ"ה טהורה כל כמה דלא חזר ונגע. ומ"מ מסתברא כל"ח דבמפה המים נבלעים ואינם בעין. הא מיהת במטפיחים ודאי דאין לסמוך להקל, אלא בסתם ניגוב מפה איירי, דלא שכיח שתהא המפה מטפחת מחמת המים שעל היד וכמדומני דבהא סמכינן לקולא. 

שם בטור ע"ב בראשו. ומי שיש לו מכה בידו ורטייה עליה כתב א"א הרא"ש שדי לו במה שיטול שאר היד. עכ"ל. הקשה במג"א [ס"ק יח] דהא רטיה חוצצת, עמ"ש בשם האחרונים ז"ל שנכנסו לדוחקים, רחוקים מן הכוונה. ולענ"ד לק"מ, דרטיה ודאי חוצצת במקום נטילה, אבל כשאינו נוטל מקום הרטיה, מאי חציצה שייך כאן. 
ותימה על הרב במג"א, מה הוצרך להוכיח שרטיה חוצצת ממ"ש סי' קס"א. והלא גם בזה הסעיף שהוא עוסק כאן, מוכרח הדבר שרטיה חוצצת. שהרי הקפיד שלא יגעו המים ברטיה, שלא יחזרו ויטמאו. ואילו לא היתה כאן חציצה, מהיכן ירדה טומאה למים שעל הרטיה. ואם תאמר שקיבלו המים שם טומאה, א"כ יטהרום השנים כמו כן, שהרי לפ"ז היא נדונת כיד עצמה. ודוק. 
אבל מה שאין הרטיה חוצצת בנוטל מרביעית, בזה צריכין אנו לטעם הרא"ש, שכשיש מכה בידו רואין כאילו נקטע אותו מקום, ולא חיישינן שיסיר הרטיה. ומים טמאים ליכא ברביעית, אף על פי שנשארו קצת על הרטיה וחוזרין ליד, אינן מטמאין אותה שלא קיבלו  שום טומאה. וק"ל. 

מור וקציעה סימן קסג 
=================== 
[קמב א] ע"ג. שאינו נוגע. צ"ל. 

שם בסופו [ד"ה ומ"ש והמאכיל]. וה"ה לאוכל במגריפה שצריך נט"י. עכ"ל. עמ"ש בסי' קס"ד בס"ד. ועכ"פ נלמוד משם כי יש מקום מרווח להקל בפת השרוי במרק, אף על פי שלא נימוח, דודאי לחם גמור הוא, כמ"ש בס"ד לקמן סי' קס"ח, ומברכין עליה המוציא. או אפילו הנימוח ואין פרוסות כזית קיימות, אף על גב דסתמא לאו לחם  הוי כמ"ש שם, מ"מ אי קבע עליה נ"ל דלא גרע מפת הבאה מכיסנין והדומה דמברך עלייהו המוציא וג' ברכות בקבע עלייהו. אפ"ה בשרוי מיהא בכל גוונא לא צריך נטילה באוכלו ע"י כף, כיון שאין דרכו לאכול פרוסות שרויות במרק אלא ע"י כף וליכא למיחש דאתי למנגע, פשיטא דעדיף ממגרפה, ולא דמי לגמרי. 

ע"ד בראשו [בסוף הסימן]. אם יאכילוהו. צ"ל. 


 *   *   *   *   *   *   *   *   *   *   *   *   *   * 
מור וקציעה סימן קסד 
=================== 
בטור. נזדמנו לו. צ"ל. 

[קמב ב] שם [ד"ה ומ"ש רבינו אבל]. דדוקא היכא. צ"ל. 

שם בסופו. כתוב בתשו' הרמב"ן סי' קצ"ה מי שעומד בסעודה ונזכר שנגע במקום מטונף ודאי צריך נטילה ולברך. עכ"ל. עיין בט"ז [ס"ק ה] שחשב לסתור דברי הרשב"א הללו. אכן ראיותיו וכל דבריו דחויין ואינן אלא תימה. ודברי הרשב"א ברורים מאד. כי מ"ש הט"ז על ראייתו מטיבול דפסח, כיון דאנן לא מברכינן בליל פסח על הנטילה למה פסק כאן בש"ע לברך. לא הבנתי תמיהתו, דאע"ג דאנן לא מברכינן אדבר שטיבולו במשקה משום דהוי ספק ברכות כמ"ש לעיל סי' קנ"ח, מכל מקום אותה נטילה בדין הוא שתעלה לטיבול שני, ואפילו לאכילה היה יוצא בה אם לא הסיח דעתו בינתיים. ואז יטול שנית ולא יברך, כמו שפסק הרב בהגה (סי' קנ"ח סעיף ז' עמ"ש שם בס"ד) ואפ"ה קיי"ל דלטיבול שני נוטל ומברך. ואף על פי שאינו אלא מספק והסח הדעת. מכ"ש היכא  דנגע ודאי, דכיון שחוזר ליטול שנית בדין הוא שיברך ג"כ. הרי בבירור שראיה גמורה היא, אף למאי דפסקינן אנן. 
ומה שכתב עוד הרב הנז' להוכיח דאין לברך ענט"י כשיוצא לצרכיו בשעת אכילה, מדפסק בסי' ז' דאין מברכין ענט"י אפילו לתפלה, אגב שיטפיה כתב כן. ומידי איריא. אף על גב דס"ל לתפלה לא בעינן ברכה, דלא מצינו שנצטוינו עליה להדיא (ולא מפקינן התם מחיוב ברכת נט"י, אלא למעוטי למוד ואמירת ברכות ודכותיהו דלא צריכי נטילה גמורה, דבנקיון סגי להו, משו"ה לא אפשר לברוכי עלייהו, לפום מאי דסבירא לן) משא"כ בנט"י דאכילה, דעיקר תקנת חז"ל לברך עלייהו. וכל שנגע במקום מטונף הרי אי אפשר לו לאכול אם לא יטול, למה לא יהא זקוק לחזור ולברך באמצע סעודה כבתחלתה, וכי איזה חילוק יש בין נטילות הללו, ששתיהן לאכילת פת הן ולא סגי בלא"ה. ודאי שפיר מברך וצונו מלא תסור, כיון דמשום סרך תרומה היא כראשונה. גם מדברי רמ"א בסי' קע"ח [ס"ז] לא משמע מידי, דאע"ג דהפסק לא הוי לענין ברכת המוציא, ואין צריך לחזור ולברך על הפת, כיון שדעתו היה לחזור לסעודתו, אבל מנט"י לא איירי, ומילתא דפשיטא היא, ולא היה צריך לכתבה, כ"ש אחר שאין שם מקומו. ודברי רש"ל במקומן לא ראינו, אבל אין (לו) [לא] מצינו שלו ראיה. ודוק. ונראה שאין לזוז מדעת הש"ע בזה. וכל הפורש ממנו כפורש מן החיים. 

כתוב במג"א [ס"ק ז]. ואם נגע בעוד הפרוסה תוך פיו נ"ל דאסור לבלוע עד שיטול ידיו עיין סי' קס"ג. עכ"ל. רצה להוכיח דעתו זאת מדין המגרפה שנזכר שם. והיא גופה קשיא לי. כיון דרמב"ם גופיה מתיר מפה לחולין, אמאי מחמיר במגרפה. ואף  על גב דבאוכל מחמת מאכיל קיי"ל דצריך נט"י, מאן לימא לן דלא דמי טפי למפה. ועוד נ"ל ראיה מהא דתנן פ"ג דחגיגה [כ, ב] אוכלין אוכלין נגובין בידים מסואבות ואוקימנא דנקט ע"י כוש או כרכר. אלא שיש לדחות משום דאוכלי תרומה זריזין הן הקלו שם, כמו שהקילו אצלם במפה. תדע דהא מוקמינן לה נמי בתחב לו חברו לתוך פיו. וכה"ג בחולין בעי נט"י. ואעפ"כ המעיין היטב, יש לו לדקדק משם לכאן. ואין להאריך. ברם אין כל זה ענין לנדון דידן דאם כבר המאכל לעוס בפיו ואינו מחוסר אלא בליעה לא שייך לאסור לבלוע עד שיטול ידיו, דמשום דנטמאו ידיו, לא נטמא מה שבפיו (ונ"ל פשוט דאף ר"י דרפ"ח דתרומות מודה בהא וק"ל). ואדרבה הכי עדיף, דלפלטו אי אפשר דמימאיס, ואדמשהי ליה בפומיה חיישינן לנגיעה, דהיינו טעמא דמגרפה לכתחלה לא ודוק. ותו דבעי ברוכי כי הדר ומשי ידיה כמ"ש לעיל, ועל כרחך יצטרך לסלק המאכל, והא לא אפשר. ועוד דהלעוס חשוב כאכול, כמ"ש בס"ד לקמן סי' קס"ז. לכן נ"ל נכון כמ"ש דשפיר דמי. 

מור וקציעה סימן קסה 
=================== 
דף ע"ח ע"א בב"י. וברכת אשר יצר לא הוי הפסק בין נט"י לברכת המוציא עד (ובכלבו דהכי נהיגין). עכ"ל. וכך נ"ל שהוא המחוור שבדעות, אף על פי שאיני כדאי להכריע. דוק. 

ובענין מ"ש במג"א [ס"ק ד] על מנהג הרא"ש, שהיה נזהר מלדבר בין נטילה לאכילה, י"ל על תמיהתו, דהא אפילו קידוש איכא מ"ד דמפסיק, ועיין ריש סימן הסמוך. 

[קמג ב] ע"ב בסופו. להושיב השולחן כו' בטבעת וינענע. כצ"ל. 

מור וקציעה סימן קסו 
=================== 
[ד"ה ומ"ש מתוך]. וכן נכון לעשות ליזהר גם במים ראשונים. עכ"ל. הקשה בד"מ [ס"ק א], שהרי גם בתלמוד שלנו מבואר כן פרק אלו דברים ([ברכות] דף נב, ב). עמ"ש בס"ד לעיל סימן ח' ישוב נכון לזה. והוא הפך מדברי הט"ז, עיין שם כי נכון הדבר ואמת. ומכל מקום אינו אלא זהירות שלא יבוא להפסיק בהסח הדעת. מיהו לברך אשר יצר כשצריך לכך, יברך ולא יסיח דעתו, דהכי ודאי עדיף כמ"ש לעיל. וכן להתפלל תפלה קצרה על מזונו כמ"ש ע"פ הזוהר, וכן אמירת מזמור לדוד ה' רועי אינו חשוב הפסק. 

כתוב עוד בד"מ ובהג"ה דשיעור תכיפה היא בכ"ב אמה. ובמג"א [ס"ק ג] הקשה על זה מגמרא דזבחים רפ"ב, וכן אבא מארי הגאון ז"ל [חכם צבי סי' קכח], ובחו"י (סימן רכ"ז), כולם לדבר אחד נתכוונו, לדחות דברי התו' מחמת קושיא זו. ואני בעניי לא ראיתי שום נפתל ועקש בהוכחת התו', כמ"ש בס"ד בתשו' (שאילת יעבץ [ח"א] סי' לז) ואכחיד דברי שלשת הרואים ז"ל בדרך אחד. ומיהת לדידי, הכא בבציר מכ"ב אמה נמי לא הוה תכיפה כמו שכתבתי לעיל (סי' ח') אבל נ"מ לענין אינך תכיפות. 

שם. אסוחי אסחיה. צ"ל. 

מור וקציעה סימן קסז 
=================== 
לענין שנחלקו המפרשים בכאן איזה צד יקרא קרים בשולא. נ"ל שלא כדברי כולם. ולא בצד הפת תליא מילתא, אלא מהיכא דקרים לעיני הבוצע, אותו שנראה לו שאפוי היטב וקשה יותר (בלבד שלא יהא חרוך) הוא הקרים וקדים בשולא ודאי והוא הנאות להבציעה. יהא מאיזה צד שיהא, הכל שוה. 

שם. ממקום שנקרמין פניה של פת כו' או משוליו. כצ"ל. 

ע"ג. ומפני הפחד. צ"ל. 

[קמד ב] שם. ואף על גב דבלחם מן איכא עירוב שאני התם דקרא כתיב כו' ועל כן יש לבצוע בב' ידיו ובי' אצבעות. עכ"ל. ואין לומר דשאני עירוב דלחם מן, דלא סגי דלא נימא הכי, משא"כ בעירוב דמוציא דמצי למימר המוציא שלא לערב וא"כ בלא"ה לק"מ. אבל באמת, אי משו"ה לאו מילתא היא, דהא הכא נמי הוו מצי לתקוני למימר לחם זה מן הארץ. והיינו דמסיימי התו' במילתייהו וע"כ יש לבצוע כו', ולא סגי להו במ"ש דלישנא דקרא הוא לחם מן, דאכתי הוה אמינא אף על גב דמוסיף בו מלה אחת כנז' נמי הוי שפיר לישנא דקרא, מכיון שאינו משנהו אלא מוסיף בו. לזה הוצרכו להוכיח ג"כ דקפידא איכא נמי, שלא להוסיף על מניין התיבות שבפסוק, שהרי כנגדן י' אצבעות כו'. ואם מייתר תיבה אחת הו"ל י"א, ויו"ד דווקא בעינן. 

שם. דכ"ע לא פליגי דאפיק משמע דכתיב אל מוציאם. כצ"ל. 

שם. ופירוש דמפיק ידוע שהוא להבא. עכ"ל. במג"א [ס"ק ח] תמה על הרב"י במ"ש דיש חלופי גרסאות, דהא בברכות (דף נ"ב ב) מוכח דבעי לברוכי על מה שעבר. וזה יש לי ליישב קצת, דלא מוכח מהתם דבעינן דווקא דלהוי משמע לשעבר לחוד. אלא תרוייהו בעינן, היינו דלשתמע לתרי אפי, לשעבר ולהווה ועתיד, דהכי ודאי מסתברא דעדיף. והשתא ניחא דהיינו טעמא דמברכין בורא (אחר זמן רב שכתבתי זה, קרוב לארבעים שנה הקרה ה' לפני ספר גנת אגוז ומצאתי בו (דף לט, א) כתב ג"כ כדברי דבעינן למימר בורא דכייל תרתי) ולא צריך לדחוקי, והכא נמי ה"ט דמצרכינן המוציא דמשמע תרתי. ואתי שפיר דמאן דגריס דפליגי אי משמע להבא לא משתבש. וכן מאן דגריס דבלשעבר פליגי, מ"מ בין כך או כך לעולם ס"ל לרבנן דהמוציא תרתי משמע. ור' נחמיה דפליג, ס"ל דלא משמע אלא חדא. ורבנן קאמרי ליה דלשעבר נמי משמע, או דלהבא נמי משמע, משו"ה הכי עדיף ודוק. 
ומה שכתב עוד הרב הנז' מעירובין (דף י"ט א) הא ודאי משמע דס"ל לתלמודא דלשעבר לחוד משמע. אבל מכל מקום מהא לא קשיא אגרסת התו', דהא ממה נפשך התם לאו אליבא דכ"ע קאמר דהמוציא דאפיק משמע. דהיכי לימא בפשיטות, אלא מעתה המוציא נמי דמפיק הוא. ומי ליכא ר"נ, דס"ל באמת המוציא הכי משמע. א"כ לאידך גיסא נמי, דילמא אליבא דר"נ קאמר לה רב כהנא התם, דהכי הוא פשטיה דקרא. וק"ל. 
ודע שאע"פ שאמרנו בהמוציא ובורא דעדיפי, משום דמשמעותייהו לתרי אפי, דהיינו לשעבר ולהווה, מ"מ לאו כללא הוא לכל הברכות, כי אין לך במטבע ברכות אלא כפי מה שתקנום. 
ותמהתי מאד עמ"ש בשם חכמת מנוח דצ"ל נהיה בסגו"ל משום דכל הברכות הם בלשון בינוני כמו בורא, עכ"ד. ולא חש לקמחיה אטו כולהו בחדא מחיתא מחיתינהו האיכא טובא בלשון עבר כמו אשר ברא ששון, ואשר יצר את האדם בחכמה ואשר יצר את האדם בצלמו, ודכוותייהו סגיאי. וברכת שהכל נמי משמע דאלשעבר נתקנה, כמ"ש בש"ג וכ"ה. והדין עמהם ודאי, כיון שהיא ברכה כוללת לכל המציאות ואיך יתכן לומר שהכל נתהווה ונעשה עכשיו בדברו, והלא העולם בכללו כבר עשוי מששת ימי בראשית ואינו מקבל הווייתו עתה להווה (אף שאנו אומרים המחדש בטובו בכל יום מעשה בראשית, הוא דבר אחר, שהרי אין אומרים העושה או מהווה בכל יום מעשה בראשית, וזה ברור שאינו דומה). על כן אין ספק שצ"ל נהיה בקמ"ץ שהוא נפעל עבר. ועוד צ"ל כן, שלא יתחלף בעתיד הקל לרבים מדברים בעדם, כמו [ירמיה מד, יז] ונהיה טובים. 
ואף שהקמוץ מורה ג"כ על הנקבה, בבינוני הנפעל, כמו [ירמיה יד, יז] מכה נחלה, [מ"א ו, יח] אבן נראה, אפ"ה איהו עדיף, דאפילו תימא דהכא נמי בעינן לשון בינוני דווקא, הא אשכחן נמי בינוני לזכר, [שמות טז, י] ה' נראה, [שופטים יג, י] הנה נראה אלי האיש, [במדבר יד, יד] נראה אתה ה', [ישעיה נו, ג] הנלוה אל ה', שהם קמוצים וכולם בינונים. 
וכל שכן לפמ"ש שצ"ל לשון עבר שבו הזכר לבדו קמוץ הוא, אבל לנקבה תאמר מה נהייתה, נגלתה, נבנתה. ולזכר כתוב בתורה [דברים ד, לב] הנהיה כדבר, ושנוי בנביאים [מיכה ב, ד] נהי נהיה, [מ"א א, כז] מאת אדוני נהיה, [מ"א יב, כד] מאתי נהיה, [יואל ב, ב] כמוהו לא נהיה, ומשולש בכתובים [נחמיה ו, ח] לא נהיה כדברים האלה, ולא מצינו בשום מקום בכתוב נהיה בקמץ שיורה על הנקבה אפילו בבינוני. ואנן קפדינן אלישנא דקרא במטבע ברכות, כדמוכח סגי. לכן אין לחוש להבנת נפעל בינוני נקבי (מאחר שלא נמצא בשום מקום, אף שיתכן מדרך הדקדוק) ועוד שתיבת הכל, אפשר שתסבול גם תואר נקבי, לפי כללו של הראב"ע, דבר שאין רוח חיים זכרהו ונקבהו. 
וכל שכן שעולה יפה ע"ד חכמת המסורת, שידוע [קהלת יב, יג] סוף דב"ר הכ"ל נשמע. רומז למדה שכוללת כל שנתהוה תחת השמש המ"י. והוא שרמזו חז"ל [ב"ב טז, ב] בפסוק [בראשית כד, א] וה' ברך את אברהם בכל, שהיתה לו בת (ואף מ"ד שהיה לו ב"ן היינו הך והבן) שהיא מדה נקבית כנודע לי"ח. והוא המכוון מאד בברכה זו. ודוק היטב. על כן אין חשש לגמרי אם תורה לשון זכר או נקבה, הכל אחד ולשון הגון. 
משא"כ אם תאמר נהיה בסגול, שאינו נמצא לגמרי בכתוב לתואר הזכר (רק ע"פ דרך המדקדקים יתכן). והנמצא כתוב הנה הוא יורה לעתיד הקל מרבים מדברים בעדם כנזכר. הרי בבירור הפסדת כוונת הברכה בשבוש מבואר שאינו מענינה. וכל שכן לפי מה שהוכחתי, טעות הוא שיהא לשון ברכה זו מהבינוני, אבל הוא עבר בלי ספק, ואין לזוז ממנו, וכמ"ש רבותינו הנ"ל. ועיין שאילת יעבץ [ח"א סי'] (ק"ה) [צ"ד צ"ה] וכך היתה שומה בפי אב (מרי ז"ל) השלום עליו. 

ע"ד. ולא המתין על מלח. כצ"ל. 

[קמה א] שם. דהתם הוא מברך ע"ד (כצ"ל עם ב' קוין, והוא ר"ת על דעת) שישתה התנוק. 

בטור. ולא ישיח בין ברכה לאכילה. עד שיבלע הפרוסה. מיהו אם שח בעודו לועס א"צ לחזור ולברך (של"ה). ועיין ססי' ר"י דהלועס א"צ ברכה, א"כ עיקר הברכה על הבליעה וצ"ע. מג"א [ס"ק טז]. ודברי של"ה נראין בעיני, דאע"ג דהברכה על הבליעה היא, ולא על לעיסה גרידא, מכל מקום לא חשיבא שיחה הפסק, אלא בשוהה בה בין הברכה לאכילה. אבל אם עוסק באכילה ולעיסה, אף שבאותה שעה עוסק ג"כ בשיחה, אין כאן הפסק כל עיקר. ולעיסה על כרחך אינה מפסקת שהרי אי אפשר לו מבלעדה, ואין לך צורך אכילה גדול ממנה. תדע שהרי לא הצריכוהו לבלוע פרוסת המוציא שלמה מבלי שילעוס. ועוד דאף לדברי האומר פולט אין טעון ברכה, הנאה מיהא הויא, דהא בתענית לא שרינן טפי מרביעית עסי' תקס"ז. וא"כ התחלת אכילה היא חשובה. ואף שהלעיסה לבדה אינה טעונה ברכה, מ"מ הלעיסה המביאה לידי אכילה צריך לפטרה גם היא בברכה, שכך נהנה החיך, והברכה שמברך על האכילה חלה גם עליה. ואשכחן נמי דלעוס חשוב כאכול, כההיא דתנן [תרומות פ"ח מ"ב] וכולם שהיתה תרומה לתוך פיהם יבלעו, שמע מנה דלתחלת אכילה מדמינן לה וכנאכל דמי. 
ונפקא מנה תו ממאי דכתיבנא, דאפילו פולט אחר הלעיסה, כגון שנתכוין לאכול וטעם טעם פשפש בפיו ופלטו, ושח ושהה הרבה, אוכל אח"כ וא"צ לברך עוד לפניו, כל שהיתה דעתו מתחלה לכך, כיון שכבר הוחלה הברכה, הדר הוה ליה כשח בתוך סעודתו. 
ובשל"ה דנקט שח בעודו לועס, אולי אין טעמו מפני חשש ההפסקה, אלא משום דבלא"ה אין לו להשיח עודו לועס, משום סכנה שלא יקדים קנה לוושט. אבל דיעבד אפילו כי אתרמי דפלט ודעתו היתה מתחלה לאכול עוד, לא צריך למהדר וברוכי. כך נ"ל ברור בס"ד אף על  גב דחדת היא לי, ועכ"פ מידי ספק לא יצאנו, ואין לחזור ולברך, דברכה ראשונה לאו דאורייתא. ולא מיבעיא אי לא שח בינתיים דשתיקה אינה חשובה הפסק כדפסק הרב"י בדוכתי טובא בטור זה. אלא אפילו שח ספק ברכות להקל, מאחר שהוכחנו דלעיסה התחלת אכילה היא, ולא הופסקה הברכה מההנאה. ועיין בגמרא דס"פ גיד הנשה [חולין קג, ב], משם ראיה ברורה למה שאמרנו שהוא אמת גמור. אף על גב דבפ' אלו נערות [כתובות ל, ב] אמרינן כיון דלעסיה קנייה, מתחייב בנפשו לא הוי עד דבלעיה. ודוק. 

ואם הפסיק בשתיקה בין ברכה לאכילה, ע"ל סי' ר"ו מ"ש בס"ד. 

שם [ד"ה ויאכל]. וגביל לתורי חשיב שייך לפרוסת המוציא כיון שאסור לטעום עד שיאכיל לבהמתו. עכ"ל. הט"ז בסק"ז כתב שאין איסור בטעימה בעלמא. ונתעלמה ממנו גמרא ערוכה דסוף פרק הנזקין [גיטין סב, א], שם מבואר בהדיא כדברי (הב"ש) [הב"י]. וע"ש חדוש גדול כמ"ש בתשו' בס"ד (עיין שאילת יעבץ סי' י"ז). 
ולכאורה יש להוכיח מתלמוד ערוך (ברכות מ"ז א) שאין חילוק בין לשון לאכול ובין לטעום. ולא היא, התם לאכול כלום קאמר, דלא נ"מ אלא משום דחייב אדם לומר בלשון רבו, אבל לאכול גרידא ודאי משמע אכילה גמורה, לא בלבד כזית כאכילה של תורה. הלכך אי לא הוי אמרה נמי בלשון לטעום הו"א כדט"ז, מיהא השתא דנקט נמי לישנא לטעום ודאי סתם טעימה כל שהיא משמע. ולא זו בלבד שטעימת אכילה אסורה, אלא אפילו דשתיה בכלל (ואף דבלא"ה שתיה בכלל אכילה, היינו שתיה דשייכא לאכילה, כי האוכל ואינו שותה כו'). מ"מ נ"ל שאינו אסור בטעימה קודם שיאכיל לבהמתו, אלא בעת קביעות סעודה דווקא. זה פשוט. (ולכאורה יש ראיה לדבר ג"כ ממקרא מלא בפרשתו של אליעזר עבד אברהם שזקן ויושב בישיבה היה, ואיך א"כ עבר על הדבר הזה, אם לא כמ"ש. ועוד מן הכתוב [במדבר יט, ח] והשקית את העדה ואת בעירם. אכן לפמ"ש בסמוך אינה ראיה). 
שוב חוזרני בי ונ"ל העקר כדט"ז דבאמת כי דייקינן משכחינן בכמה דוכתי בש"ס דקרו לאכילה טעימה. עיין שבועות (כ"ב א) מיהו התם כדאמרי אינשי הוא, לא כדאמרי רבנן. ואפילו בלשון בני אדם, קיי"ל התם דנאסר בכל שהוא. אך התו' בפ' ערבי פסחים (קא, א [ד"ה טעימו]) הוכיחו משם לענין קדוש היום דטעימה דרבנן אכילה היא. ובתענית (י"ב ב) עבדו ליה עגלא כו' א"ל לטעום מר מידי, בודאי רצו שיאכל לשבעה. וכן מוכח נמי ודאי, דאל"ה אלא טעימה בעלמא, הרי אמרו [ברכות יד, א] השרוי בתענית טועם ואין בכך כלום, א"כ מאי אהדר להו בתענית יתיבנא. וכן אותה שאמרו [שבת ט, ב] אסור לטעום כלום כיון שהגיעה שעת המנחה אינה אלא אכילה. ע"ש. אף בנדרים [סג, ב] שנינו טפת צונן שאני טועם, מותר לטעום ואסור בשתיה. 

שם [ד"ה כתב הרוקח]. וזה נ"ל ברור. עיין באחרונים, ועדיין הדבר צ"ע, דרוקח וא"ז ורמ"א לא קטלי קני בעלמא נינהו לדחותם בקנה דסברא בעלמא בלי ראיות מכריחות. 

שם [ד"ה תשובה]. אבל אם (לא) נתכוין. כצ"ל. 

דף ע"ט ע"א. ואם הוא מסופק כו' נסחא משובשת נזדמנה לרבינו כו'. ולבי מהסס בדבר ואפשר דטעות כזה חוזר, ולא זר הוא בעיני. לפי שאינו דומה לשאר ברכת המצות דאינן מעכבות. אבל ברכת הנהנין אפילו תימא אינה אלא מדרבנן מ"מ חמורים דברי סופרים הללו כדברי תורה ועשו חיזוק לדבריהם ביתר שאת ויתר עז. כי עשאוהו כמועל בקדשי שמים וחבר לאיש משחית. על כן בודאי ראוי להחמיר בספקה עם שיהיה ספק של דבריהם. מצינו לפעמים שהחמירו בספקן. כ"ש באיסור גדול כזה. ותדע מהך גופה, שהרי העמידו בה דבריהם, במקום עשה של תורה, דקיי"ל אם אינו יודע לברך בעצמו אינו יכול לאכול אפילו בשבת וי"ט, דסעודתן מדבר תורה. אעפ"כ נדחין מפני ברכת הנהנין, ואפילו חברו אינו רשאי להוציאו. וכמ"ש לקמן בעז"ה. הרי שהיא חביבה מיינה של תורה, וכמדומה שזו תשובה נצחת. ודקמבעיא לן [ברכות נא, א] בשכח ואכל ולא בירך לפניו, ההיא בגמר לאכול קמיבעיא. אבל בלא גמר ודאי לא הוי מיבעיא מידי, דאפילו במסופק גרידא בעי ברוכי, ופשטוה לאיסור משום דגמר, דהשתא ודאי הו"ל ברכה לבטלה. וכמ"ש בס"ד בחי' הגמרא. 

[קמה ב] שם [ד"ה ואם היו]. אף על גב דשומע כעונה אפילו אמר אמן לא יצא. עכ"ל. משמע אפילו כיון לצאת לא יצא. וצ"ע דהא ודאי פליגא ארוקח דמייתי ליה לקמן 

ע"ב. ובש"ע השמיט דברי הרא"ש הללו. שוב ראיתי במג"א [ס"ק כח] שנתעורר בזה. 

שם. יתבאר בס' קצ"ג. צ"ל. 

ע"ב בראשו [ד"ה כתב הר"י]. אבל אם היו הולכים ואוכלין לא. כתב במג"א [ס"ק כז] וצ"ע ביושבים בעגלה (ר"ל במהלכת) ואמרו נאכל כו' אם יצטרפו. ובספינה לא קמבעיא ליה דקביעות גמור הוא, ולא ידענא אמאי פשיטא ליה טפי מיושב בעגלה, דאע"ג דבשעה שאין רוח נושב בחזקה בודאי טוב יותר לשבת יחד בספינה וחשובה הסיבה, כי אז יושבים שקטים. משא"כ בעגלה שמתנדנדת גם האופנים רועשים ואינן יכולין לכוין דעתם לשמיעה. אך הלא בעת רוח סערה ודאי גרועה ישיבת יורדי הים באניות יחוגו וינועו כשכור, פשיטא דלא חשיבא הסבה. לכן נ"ל שהכל תלוי בשקיטת נסיעתם בין בים בין ביבשה, כי אחר כוונת הלב הן הדברים. וכענין ששנינו בתפלה [ברכות פ"ד מ"ו] היה יושב בקרון או באסדא כו', ה"נ בכוונה תליא מילתא שיכונו לבם לשמוע לצאת. ובקרונות ג"כ יש חילוק, כי בעגלת צב נראה שיוכלו לכוין היטב (אם אינם הולכים בשפוע הר בעליה וירידה כי אז ודאי אינם יכולים לכוין דעתם בעגלה). והכל לפי מעוט טרדתם. 

שם [ד"ה ומ"ש רבינו ובע"ה]. אמר ריב"ל בשבועה מתני' באורחין. עכ"ל. פירוש נשבע לחזק דבריו דמתני' באורחין מיירי. ור"ל שכולן אורחין. ומה שסמכו הפוסקים על דברי ריב"ל נגד ר"ח ור"ל, נראה משום דבשבועה קאמר, עדיף. 

שם [ד"ה והאידנא]. בשאר דברים בעי ישיבה. ע"ל סי' רי"ג. 

שם. כתב הרוקח אם לא קבעו מקום כו'. ואם כיון המברך להוציאם כו' יצאו. עכ"ל. וצ"ל דסתם קביעות בכוונה על מנת להוציא היא. וסתם דלא קבע, בלא כוונה. וק"ל. ועמ"ש לעיל ע"א. 

[קמו א] שם [ד"ה ואין]. ונתן לכ"א חלקו. עיין מ"ש סי' קפ"ב בס"ד. 

שם. רב כד הוי קצי הוה טעים בשמאליה. ר"ל כשהיה בוצע היה טועם בידו השמאלית, ומחלק פרוסת המוציא בימינו. מכאן משמע שאין קפידא לאכול בשמאל. 

ע"ג. בפ"ג דר"ה. צ"ל. בפ"ג. צ"ל. 

שם. ומשמע דאפילו בשבת שהוא חיוב לאכול פת, לא יברך לו חברו ברכת המוציא. עכ"ל. דאפילו בשבת אמרינן לא לתהני ולא ליבריך, שלהנאתו נצטווה לענג השבת ואסור ליהנות בלי ברכה. משא"כ בברכת המצוה אף על פי שנהנה ממנה, מצות לאו ליהנות ניתנו, וצריך לקיימן על כרחו, אף על פי שאין לו הנאה. ולכן אוכל הוא מצה, אף על  פי שאינו יודע לברך (ברכת מצה מיהת, אבל ברכת הנהנין דידה לדידי אכתי מספקא לי נמי מטעמא דאמרן דהא מ"מ נהנה, וקי"ל טעם מצה בעינן) ואין כאן בקי שיוכל להוציאו י"ח מכל מקום מוכרח הוא לקיים המצוה, דברכות אינן מעכבות. כך נ"ל. וכלשון הזה נכון לחלק בין הפרקים הללו. וכ"מ במג"א [ס"ק מא], אלא שאני הוספתי נופך בטוב טעם ודעת בס"ד. 

שם. [כתב הכלבו כו'] שלא להאכיל בהמה חיה ועוף כו' [מחתיכה שנוגעת בה חתיכת המוציא] ולא שמענו מי שנזהר בכך. איברא תלמוד ערוך בידינו ולא לבד בפרוסת המוציא, אלא אפילו כל מאכל אדם, קסבר ר"ה שאין מאכילין לבהמה. עיין פרקא דחסידי [תענית כ, ב]. ועמש"ל בס"ד. 

מור וקציעה סימן קסח 
=================== 
[קמו ב] בטור. אף על פי שהכוסמין יפין. ואף על גב דכוסמין מין חטים, שעורים עדיפי, משום דכתיבי בקרא [מג"א ס"ק ו בשם אגודה]. מיהו כוסמין ושיפון, פשיטא לי דכוסמין עדיף. 

ע"ד [ב"י ד"ה כתב הרוקח]. בפ' חלון (דף פ"א ע"א). 

שם. ונראה שאם יאמר הבוצע דאותו שאינו לבן חביב לו לא צייתינן ליה כו'. ולא משמע הכי בת"ה דלקמן, וכ"פ בהגה [סע' א] וע"ל סי' ר"ו ורי"א. 

[קמז א] שם. וכתב בתרומת הדשן (סי' ל"ב) כו' שהוא לפניו כו' והוא בוצע עליהם. ר"ל להם, ואין הפסד להגיה ולגרוס להם, שכך יפה לו. 

דף פ' ע"א שם בב"י [ד"ה פת]. והראב"ד כתב ואי הוא קבע עליה אפילו משהו מברך בתחלה המוציא ולבסוף ג' ברכות. עכ"ל. נראה שיצא לו להראב"ד דין זה מאותה שבערובין (דף כ"ט ב) דמשמע דלפרסאי דאכלי טבהקי בלא נהמא לכ"ע חשיבא אכילה כה"ג לגבי דידהו מיהת, ולא אמרינן בטלה דעתייהו, ומייתינן נמי ראיה ממתני' דבגדי עניים לעניים, ועמ"ש בחידושי ודוק. 

שם [ד"ה ומה]. תדע דהא עסה שנלושה במי פירות תנן דחייבת בחלה ואפ"ה אינו מברך עליה המוציא כל שלא קבע עליה הילכך ע"כ לומר דלא במידי דמקרי לחם תליא מילתא. ר"ל לשטת הר"מ בכיסנין, דמפרש לה עסה שנלושה כו'. איברא היא גופא קשיא מנ"ל לר"מ הא, דהא ודאי עסה שנלושה במשקין הללו לחם גמור הוא אליבא דכ"ע, וכ"פ הוא ז"ל דחייב בחלה, וכן כתב דיוצאין בה ידי חובתן בפסח, א"כ מאין הרגלים שלא יברכו עליה המוציא אלא בקבע עלה דווקא, מ"ש משאר פת שנלוש במים, דלא מפלגינן בהכי אלא במעשיה המוכיחים עליה אם עבה אם רכה כמש"נ בסימן זה. ואילו הר"מ בעסה הנ"ל פסיק ותני לה בדין כיסנין ולא שני ליה בה, משמע אפילו עשאה פת גמור דינא הכי, והא לענין חלה כל שבעת המשקין שוין שמחברין ועושין העסה לחם גמור. ונראה פשוט דמדין מצה עשירה קאתי עלה דקיי"ל התם דאין יוצאין בה כשנלושה במשקין הללו ש"מ דלא מקריא לחם גבי מצה אף על גב שלש העסה עבה ועשה ממנה לחם, דבמצה נמי לחם כתיב אפ"ה לא  יצא בה י"ח משום דמקרי מצה עשירה ולא הוי לחם עוני, ש"מ דעסה כזו לא מקרייא לחם סתמא. ומשם נלמוד גם לברכת המוציא, דלא הוי לחם עד דקבע עליה דווקא, כעין לחמניות וחברותיהן דאע"ג דאתו מלחם גמור מעסה שנלושה במים לבד רק שאין להם תואר לחם אין ברכתו המוציא בלא קבע, ה"נ בעסה הנ"ל אף על גב דעבד מנה תוריתא דנהמא, מיהת לחם  סתמא לא אקרי עד דקבע עליה. כך נ"ל ברור בדעת הר"מ. 
שוב עיינתי במג"א (סקט"ו, צ"ל מ"מ מין דגן חשוב כו' סימן ר"ח סב"ג) ס"ק י"ו וז"ל קשה דהר"מ פסק פ"ו מחמץ מצה שלשה במי פירות יוצא בה י"ח ומשמע קצת דאם מקרי לחם כו'. 
ולפמ"ש לא משמע מידי (ושמא להכי קאמר קצת). ומ"ש מפ"ו דחמץ, הלא כבר ראה מ"ש הה"מ דע"כ צ"ל בדברי ר"מ דמיירי התם בעירב בה מים, דאל"ה קשיין דברי ר"מ אהדדי שהרי כבר פסק שם בפ"ה שכל מי פירות אינן באין לידי חמוץ והיכי תיסק אדעתין שיוצא בה י"ח. ועוד אני מכריח הקושיא באופן יותר חזק, שהרי לענין חלה קיי"ל שאר מי פירות (שאינן משבעה משקין) אינן מחייבין בחלה ש"מ דלאו לחם הוא, ואיך אפשר לומר שיצא י"ח בעסה כזו דלאו לחם היא, ולחם עוני מיהא בעינן. לכן נפלאתי מאד ממי שיצא לחלק בכך, וכמ"ש מג"א בתחלה ז"ל אבל בשאר מי פירות אפשר דמברך המוציא וב"ה דלא מפקי לה מידי פת (והכי סבר נמי הה"מ מעיקרא) אתמהא יציבא בארעא כו', אם מי פירות של משקין המכשירין אינן עושין לחם גמור לכל הדברים שטעונין לחם, שאר מי פירות שאין להם דין משקין להכשר מבעיא. וכבר אמרו בירושלמי, המחוור שאין מחברין לחלה אלא שבעה משקין. הא ע"כ ודאי שבקיה לר"מ בפ"ו מחמץ דדחיק ומוקי נפשיה בעירב בהן מים, וכדמסיק הה"מ וכמ"ש מ"א לבסוף, ודקארי לה (מה קרי) [מאי קארי], במ"כ בכדי טרח עד השתא, דקסבר שאר מי פירות עדיפי, כלפי לייא. 
נמצא העולה מדברינו, ודאתאן עלה בכיסנין דר"מ דמפרש לה עסה שנלושה בדבש כו'. הני לרבותא נקטינהו דאע"ג דהו"ל לחם לענין חלה, דין ברכת המוציא שאני דלא הוי לחם גמור לענין זה אלא הנקרא סתם לחם בלא שם לווי, לאפוקי מצה עשירה ולחמניות וכל דכוותייהו כיון דאית להן שם לווי, בעינן קבע עלייהו דווקא. וק"ו מעתה לעסה שנלושה בשאר מי פירות (שאינן מז' משקין) שאין עושין חבור לחלה, פשיטא דלא מברך עליה המוציא בכל גוונא אפילו אית ליה תואר לחם. וגם בקבע עלייהו מספקא לי ודוק. ובדין הוא למנוע מלקבוע עליה. כך נ"ל דברים ברורים בס"ד. 

שם. וזה נראה עיקר בלישנא דנילושה דנקט הרמב"ם. כצ"ל. 

שם [ד"ה וכבר]. ואני כתבתי שם דלדידן לא. בעי לטול אפילו ידו אחת. אמנם לפמש"ל נראה שיש חילוק בכסנין (אליבא דר"מ מיהת) דדווקא כיסנין שעשוין משאר מי פירות, והקמח אינו לתות (או ספק לתות) הוא דפטירו מנט"י כמש"ל סי' קנ"ח, ואפשר אפילו קבע עלייהו א"צ נט"י, משא"כ כיסנין דהר"מ אף על גב דלא מברך עלייהו המוציא, משום דלאו לחם גמור הוא בדלא קבע. מ"מ לענין נט"י חיובי מחייב בכל גוונא (זהו שרמזתי בסי' קנ"ח אצל צוויבא"ק ובישקוי"ט שנלושו בחלב) כיון שהוכשרו לטומאה, וכל עיקר נט"י משום סרך תרומה הוא. ולפי דרכנו למדנו זה הכלל, נט"י וברכת המוציא אינן תלוים זה בזה לגמרי. ויש בהם להקל ולהחמיר, כי יש פת שצריך נט"י ולא המוציא וישנו שמברך עליו המוציא וא"צ נט"י. ודוק. 

[קמח א] ע"ב [ד"ה אמר]. אבל היכא שהפרורים לבדם בלי שום תערובת. אף על פי שהפרורין דקים ביותר לעולם שם לחם עליהם ומברכין עליהם המוציא וג' ברכות. עכ"ל. ואף על גב דכבר כתב רבינו שגם על פחות מכזית מברכין המוציא, מכל מקום כאן השמיענו חידוש קצת, שאפילו הפירורין דקים ביותר, עד שאין עליהם תואר לחם. אי נמי לא נסיב המוציא אלא באיידי, ובאמת חידוש גדול הוא. וצ"ע עדיין, כי לפי הנראה לכאורה מפשט הסוגיא משמע דפירורין שאינם מבושלין כלל אין להם דין פת אם לא כשערסן, דלא הדר ביה מהא אלא לגבי חביצא כדאית ליה תוריתא דנהמא והני פירורין שהחזירן לסלתן ודאי לית להו תוריתא דנהמא. 

ע"ג בראשו. וכתב עוד המרדכי וכן השורה פת ביין אינו מברך המוציא שיצא מתורת לחם הואיל וסימוק. עכ"ל. יש לפרש ששראו ביין אדום, והואיל וקיבל וקלט הפת מראה היין הרי הפסיד תואר לחם. אי נמי נימוק קאמר (וכן צריך להגיה ודאי, מלבד ההכרחיות שאזכיר בס"ד, כי הנוסח הלז הוא נלעג לשון אין בינה. ואם היה כוונתו על הדרך הראשון למה לא אמר והאדים שהוא לשון מבואר, אלא ודאי הוא) כמו ריאה שנימוקה. 
ולפ"ז אין קפידא אם נשתנה המראה, שאפילו שראו ביין לבן, מאחר שנימוק אחר השרייה עד שקרובים חלקיו להפרד ונמסים כדונג, לא מיקרי תואר לחם אף על פי שהוא מחובר  ונשאר בו מעט צורת לחם. וא"כ עיקר התנאי הוא שיהא שרוי היטב שקרוב להיות מק, אלא שלא נמחה עדיין אבל שרייה מעוטה אינה מועלת. 
ומה שאני אומר דבלא נימוח לגמרי איירי, משום דבנימוח לגמרי פשיטא, ולא היה צריך הדבר לאמרו, דודאי יצא מתורת לחם. וגם בשרייה מועטת אי אפשר להעמידה שהרי לחם גמור הוא, ואפילו בפסח יוצאין י"ח בשרוי שלא נמוח כמו ששנינו בפרק כל שעה. וע"ש בגמרא (דף מא, א) וברכות (לח, ב). 
וצריך לפרש אותה משנה לדרכנו דהכי קאמר יוצאין בשרוי כל שלא נעשה רך כל כך עד שהוא כנימוח, שאם נתרכך כל כך אף על פי שעדיין עומד בעינו גוש אחד הרי זה חשוב  נימוח. 
ומכאן נ"ל שפירושי השני בלשון המרדכי עיקר, וצ"ל נימוק, אף על פי שכל האחרונים ז"ל תפסו נוסחת הדפוס לעיקר. דלפירוש הראשון תיקשי, לא מיבעיא אי מיירי בפרוסות דכזית דלא מהני דאזיל ליה תוריתא דנהמא, דהא בחד לטיבותא סגי בהאי גוונא, כמבואר בב"י בסמוך. וגם ההיא מתני' דמצה קשיא עליה, דשמעינן מנה דשרוי פת גמור הוא, ואי ס"ד דבתואר לחם נמי תליא מילתא הו"ל לפלוגי התם בין אסמיק או לא, או אי אזיל ליה תוריתא דנהמא, ומדלא קפדינן אלא שלא יהא נימוח, על כרחך בחזותא דנהמא לית לן בה דלעולם לחם הוא אפילו הלך מראהו רק שצורתו עליו ותואר חבורו קיים. 
וכיון שהוכחנו משם דשרוי פת גמור הוא, אפילו תימא דמיירי באין בפרוסות כזית לא מהני מידי, דכבר כתב הטור דפת מפורר דק לעולם לחם הוא אפילו פחות מכזית, א"כ בשרוי גם כן כל שתורת פת עליו אפילו בפחות מכזית לא בטיל מתורת לחם. 
וממוצא דבר אתה למד תשובה, לשני הפירושים בלשון הרמב"ם דבסמוך, דלתרוייהו קשיא בבא דרישא דחדא לריעותא מיהת בעי, וסגי ביה, ועכ"פ בתרתי לריעותא סגי בשטת הש"ע. ולפמ"ש נלמוד דאפילו בתרתי לריעותא אשכחן דלא נפיק מתורת לחם. וק"ל. 
ולדבריהם צריך לחלק בין לישה, שמשנה צורת לחם יותר ממה שעושה השרייה. ודוק. ולפירושם לבבא השנית נמי קשיא ממבושל דמצה דאייתינן לעיל. וק"ל. 

[קמח ב] שם. או הודע. צ"ל. 

שם. למרק (ר"ל לש במרק) בצד וחלק ביניהם מצד השוה. כצ"ל. לשון העברה. צ"ל. 

ע"ד [ד"ה כל דבר]. ושמנן מועט ואין בו כדי לבשלן. כצ"ל. 

[קמט א] דף פ"א ע"א בראשו בב"י [ד"ה טרוקנין]. גביל מרתח. צ"ל. 

מור וקציעה סימן קסט 
=================== 
[קמט ב] ע"ב שם. וגרסינן תו התם. כצ"ל. 

שם [ד"ה ומיהו]. שהכוס בידו של אורח. צ"ל. 

שם [ד"ה ומ"ש ואסור]. ומדברי רבינו נלמוד דלתוך פיו לאו דווקא אלא אפילו לידו. לכאורה י"ל לתוך פיו רבותא היא אף על גב דלא נגע בה בעי נט"י, וכ"ש אם נותנה לידו. אבל באמת לאו מילתא היא, דלידיו איכא למימר דשרי משום דילמא לא יאכלנה עד שיטול ידיו תחלה. וכיון שכן מנליה להטור שהוסיף על לשון הגמרא. וכן נהגו שלא לדקדק בכך, דמוקמינן ליה אחזקת כשרות כל זמן שלא הורעה חזקתו. גם לשון הטור צריך לפרש, אא"כ יודע שנוטל ידיו, והוא הדין סתמא נמי סגי, לא אתא אלא לאפוקי אם יודע שלא יטול ידיו. 
ומעתה גם דברי הר"י נכונים, ולא חלה עליהם השגת הרב"י, דסתם ישראל בחזקת כשרות, ואין אחריות זה עלינו לחקור אם העני נוטל ידיו או לא. ולחנם כתב עליו הב"י ואין דבריו נראים כו', כאילו כך כתוב בתלמוד שלא יתן לו אא"כ יודע שנטל ידיו, ולא היא. 

מור וקציעה סימן קע 
================== 
[קנ א] בב"י שם. נוטל ידו אחת. אגב שטפיה נזדקר לפני הרב בש"ע בכאן [סעיף א] טעות כפול, שהיה סבור דאנוטל ידו אחת קאי שנוטל בפנים, ודווקא לשתות כו' ובהפליג כו' דנוטל שתי ידיו לא הצריך שיטול בפנים. 
ובמ"כ כל זה הפוך, ממאי דאיתא בגמרא בהדיא, שלא אמרו אלא במפליג שנכנס ויושב במקומו ונוטל שתי ידיו (לא ביצא להשתין, דנוטל רק אחת) וה"מ דצריך לטול בפנים לשתות דווקא, ומשום חששה דשמא יתן פרוסה לפיו כדפרש"י. ומוכרח דאנוטל שתי ידיו קאי, דמי איכא למימר, לפת לא בעי נטילת שתי ידים, וכי איזו יד ידועה שיקח בה הפת. והכי דייק נמי הג"א דאייתי מר, דאם לא שפשף כו' אינו צריך לטול, ואי איתא דכה"ג איכא חשדא, אמאי לא צריך לטול, וכי במה נסתלקה החשדה, מה למסובין לידע, אם הוא לא שפשף, האם הגד יגיד להם. אבל האמת דאגב שטפיה רהיט ליה גמריה, קסבר דבנוטל ידו אחת, אגב דקילא ליה קפדינן שיחזיר הטפיח כו'. ולא היא אלא בנוטל שתי ידיו ולשתות קאי, דקילא, משו"ה בעי לאהדורי טפיח אאורחין. וק"ל. 
והך טעותא הדרא, וקפחינהו לתלתא סבי, דרי"ו ורשב"א נמי מטעא קטעו בהכי. ע"ל סי' קנ"ח. 
שוב ראיתי במג"א [ס"ק ג] בשם לבוש, שהפליג בדבר זה לדעת אחרת, והרב מ"א הוסיף טלאי ע"ג טלאי. במ"כ טרחו בכדי. גם לשון ד"מ אינו מכוון בכאן, שכתב משמע קצת דלא בעי נטילה לשתיה, אף על פי שנותן פרוסה לתוך פיו כו', מאן דכר שמה דפרוסה לתוך פיו לענין דלא לבעי נטילה, רש"י מפרש לה בהווה, בסעודה דמיירי בה ושכיח פת. 

ע"ב בטור. לא יסתכל בפני האוכל. נ"ל דנפקא ליה, מהא דאיתא בירושלמי [ערלה פ"א ה"ג], מאן דאכיל דלאו דיליה בהית לאסתכולי ביה. הובא בי"ד הל' ערלה סי' רצ"ד סי"ו [בט"ז ס"ק כה]. וק"ל. 

שם. גרסינן במסכת ד"א הנכנס לבית כל מה שיאמר לו בע"ה יעשה מעשה בר"ש כו' והיו נודרין ומבדין והלקה אותם. הקשה בט"ז [ס"ק ג], שמא לא הלקם אלא מפני שבדו, ותירץ דאין זה נדר, דהו"ל נדרי זירוזין, אלא ע"כ לא הלקה אותם אלא מפני שסירבו תחלה, עד כאן דבריו. ואינן נראין, מי הוא שיעלה ע"ד ללקות מי שיסרב לאכול שלא מצינו זה בשום מקום. ועוד הלא מסרבין לקטן, ואין זה מהלכות ד"א, שיחזיק האדם עצמו לגדול, וילקה למסרבין בו. גם אין הדין אמת כמ"ש הט"ז, דהא ודאי לאו בכלל נדרי זירוזין הוא. דכי נדר מלאכול אצל חברו, פשיטא דאסור. כי הא דתנן, היה מסרהב בחברו שיאכל אצלו, ואמר קונם טפת צונן שאני טועם לך מותר לטעום ואסור באכילה ושתיה. ונתבאר בי"ד סימן (רי"ז) [רי"ח ס"ד], דבאכילה ושתיה ודאי איתסר ליה. 
לכן נ"ל דהט"ז לא נתכוין לדעת הטור בזה, שאין כוונתו להביא ראיה מאותו מעשה, להוכיח שיעשה כל מה שיאמר לו בע"ה, אלא איפכא הוא דאתא לאשמועינן, דלא תימא כיון שהדרך ארץ הוא לעשות כל מה שיאמר בע"ה, א"כ אף על פי שנדר שלא לאכול עמו אינו נדר, שלא נתכוין אלא לסרב בו מדרך המוסר, ואין צריך התרה. לכן בא להוציא מדעת זה, דבודאי כה"ג חייל נדר ונתחייב מלקות כשעובר על נדרו. ואפשר לומר עד"ז, שכיון ג"כ להחזיק מה שהקדים, שלא ישנה מאמרו של בע"ה, שהטעם שהנדר חל, ואינו בגדר נדרי זירוזין, משום דכיון דהד"א הוא שלא לסרב בבע"ה כלל, אפילו קטן שבקטנים. א"כ כשמסרב בו ונדר הימנו ודאי לנדר גמור נתכוין, לכך חייב מלקות כשעובר עליו. וממילא נשמע כמה כחו של בע"ה בזה. ודוק. 
בוא וראה כמה כחו של בעה"ב גדול. בירושלמי שהביאו תוס' שלהי תענית [ל, ב] לענין אכילה אחר סעודה מפסקת, בעובדא דבצרה. 

מ"ש רז"ל כל מה שיאמר לך בעה"ב עשה חוץ מצא. נ"ל מבואר היטב, עפמ"ש בזוהר נח (דף ע"א) דמארי ביתא ייעול, ואיתתא תפיק. עיין שם. ונ"ל טעם הדבר לפי פשוטו, משום דבהכנסה ודאי לא שייך לומר, שהיא תכניס שלא מדעת בעלה, לפי שאשה רשות בעלה עליה ואינה רשאי[ת] לוותר דבר שלא ברשותו. אמנם מאחר שנכנס ברשות, יש לחוש שלא יתלה הסרחון באשה משום דאשה עינה צרה באורחין, ויבואו לחשדה בחנם, אף כשלא הסכימה על כך. לכן אמרו שלא יצא עד שהיא תוציאנו, ואז יצא, שבודאי מדעת בעלה עשתה. ולא יפה אמרו, שכל מה שאמר בעל הבית לאורח יעשה חוץ מצא, שא"צ לשמוע לו, עד שתאמר לו בעלת הבית דווקא. וא"צ לדחוק, אלא הדברים כמשמען, שלא יצא באופן אחר. וע"פ פשוטו פירושו, כשאומר לו צא מביתי ובקש לך אכסניא אחרת, א"צ לשמוע לו, כל זמן עמידתו במקום ההוא עד שישליכנו מהבית, משום דאכסנאי פוגם ונפגם. 
שוב מצאתי לבמג"א [ס"ק י] שמפרש ג"כ כך בשם מטה משה, כדמשמע מלשונו. 
עי"ל כל מה שיאמר לו בע"ה מצד שהוא בעל הבית ובעניני הבית בלבד, ולא תטעה יכול לעבור על ד"ת ישמע לו. הילכך מסיים חוץ מצא, פי' מלצאת מן השטה הס מלשמוע לו. ע"ד [שבת קמט, ב] צא ממחיצתי. 

[קנ ב] שם. שתים דרך ארץ. יל"ד מאי קמ"ל. וי"ל דלא מיקרי גרגרן אלא כששותה הכוס בבת אחת, ולא הניח בו כלום. אכן אם הניח בו אפילו מעט, אינו גרגרן ולא ד"א. אבל כששותהו בשני פעמים שוים, הרי זה ד"א. 

עיין שלהי הוריות [יג, ב] אכילת דברים הרעים לשכחה והטובים, ומהם זית שמשכח למוד של שבעים שנה, ושמנו משיב למוד של שבעים שנה (סימן לדבר יפה כח הבן מכח אב). ומה שאין נוהגין ליזהר מזיתים, אף הנזהרין מדברים המביאין לידי שכחה. נ"ל עיקר טעמן הוא, משום דמשמע להו שלא נאמרו דברי הגמרא אלא באוכלן לחין חיין וקובע סעודתו עליהן. משא"כ באלו הכבושין שאין אוכלין אותן אלא לקינוח. וראיה לדבר שאין חשש בזיתים כבושים, מר"י (בן גודגדה) [החורני] פ"ק דיבמות [טו, ב] ור"י דאכל זית מליח פרק כ"מ [ברכות לט, א]. 

ע"ד בב"י. כתוב בא"ח אמרינן במסכת תמיד (כג, ב ודף כז בכרך שלנו) חמרא כפר מיא שפך. לא נמצא כזה בספרנו. ומ"ש בא"ח כלומר אחר ששתית ונשאר בכוס לשתית חברך קנח כו' הוא פירוש משובש לפי הגירסא המשובשת, שאין לו פנים. כי מה מועיל קנוח בזה שכבר אמרו לא ישתה מן הכוס ויתן לחברו מפני סכנת נפשות כמ"ש במסכת דרך ארץ והביאו רבינו בעל הטורים. אבל כך היא הגרסא בגמרא דתמיד שטוף ושתה (כלומר לא תשתה מכוס בלי שטיפה), שטוף ואחית, פירוש אף כשאתה מניח הכוס על השולחן שטפהו קודם שתניחהו מידך, שמא יבוא חברך לשתות ממנו בלי שטיפה. והיינו מפני סכנת נפשות שאמרו במסכת דרך ארץ. הרי שאפילו בכוס ריקן הזהירו שישטפנו קודם שישתה בו. 

מור וקציעה סימן קעא 
=================== 
[קנא א] שם. דמטלטלן אגב. צ"ל. 

שם. ריסתנא (צ"ל בריש). הוא לשון נוטריקון ריש תנה. כלומר ראש מנה. וכן ריפתא, ביאורו ריש פתא. 

[קנא ב] דף פ"ג (שהוא פ"ב) ע"א בטור. ולא ישב על קופה. מ"ש ט"ז [ס"ק ג] דסתם קופה של עץ. לא דק דבהדיא תנן שילהי כלאים [פ"ט מ"י] השק והקופה מצטרפין לכלאים, וכן מוכח בכמה דוכתי. 

שם. ואוכלן (כצ"ל) ביחד. ר"ל בבת אחת. 

שם. אוכלים בכל פעם מעט מן הפת עם הדייסא. ע"כ. בד"א בדייסא שלפני כל אחד לעצמו, אבל בדייסא שבקערה שכולן אוכלין ממנה, לא יחזיר המותר מן הפת הנשוך. 
גם נ"ל דכל האי שקלא וטריא דפת לאכלו עם דייסא, לא סליק אליבא דגמרא דידן פ"ב דביצה [טז, א], דקיי"ל דייסא לא מלפתא בפת, דאר"ז הני טפשאי דאכלי נהמא בנהמא. ש"מ קפידא איכא בכל גוונא מדקא מגני להו. ואם נפשך לומר דמיירי התם שעושין אותו לפת, בלי שמוש פת. א"כ ממילא ע"י שמוש דפת פשיטא דגרעי, והשתא ודאי לקרו לן טפשאי דטפשאי. 

ע"א בב"י. ריסתנא. צ"ל. 

שם [ד"ה והא]. בס"ס (זה). צ"ל. 

שם. אא"כ היו כו', ואוכלן ביחד. צ"ל. 

[קנב א] ע"ב [ד"ה ממשיכין]. ומיירי שמקבלו. צ"ל. 

שם. אין ספק דבאזיל לאבוד אסור. אמאי פשיטא ליה למר כולי האי, מי לא אמרינן כל בית שאין יין נשפך בו כמים אינו סימן ברכה. הא בהדיא אפילו לכ"ע אית ביה משום סימן ברכה. ושפיר דמי ודאי, גבי חתן וכלה צריכא למימר. 
מה שנוהגין המוהלים להדיח הדם שבידיהן ביין, נ"ל דלית לן בה, דהיכא דלא שכיחי מיא שרי אפילו לצורך אכילה, כ"ש לצורך גבוה, כדי לברך בידים נקיות. 

מור וקציעה סימן קעב 
=================== 
שם. מסלקן כו' מסלקן. צ"ל. שמפסידן. צ"ל. 

מור וקציעה סימן קעג 
=================== 
[קנב ב] ע"ג [ד"ה וכתב עוד]. וז"ל הרשב"א בת"ה מים אמצעיים ניטלין בין בכלי בין שלא בכלי. עכ"ל. עיין בתשובת אבא מארי הגאון ז"ל ([חכם צבי] סימן נ"ה) שהשיג על הפר"ח, שטעה בהבנת הלשון, וברור הוא שכוונתו על הכלי שנוטלין ממנו אין קפידא, אבל ודאי שאינן ניטלין ע"ג קרקע. 

שם. כתב בה"ג וכו' ולפי' זה קשה מאי פריך הכא ארב יצחק. כצ"ל. ור"ל דמקשי תלמודא התם ארב יצחק דאכל בשר אחר גבינה ולא משא ידיה. וק"ל. 

ע"ד בראשו. דשרי למיכל גבינה בתר בשרא. כצ"ל. 

שם. זמן ארוך (צ"ל) כו' שיש לרחצם. צ"ל. 

[קנג א] שם [ד"ה ויש]. פ' משפטים (קכ"ה ב). 

שם. אבל אנו שזכינו לראותו טוב ונכון להחמיר אפילו בבשר עוף. היינו משום דמסיים התם ר"י שרי למיכל לתרנגולא וגבינא וחלבא אר"ש אסיר לך כו'. ואין מזה הכרח לאסור בשר עוף אחר גבינה, דר"ש לא אסר אלא עוף עם גבינה וחלב ביחד. (שמא ר"י הוה סבר כריה"ג דשרי עוף בחלב) ואורי ליה ר"ש כהלכתא (אף על גב דברישא בבשר בהמה  אסר בכל גוונא משום דשל תורה הוא) אבל אחר גבינה, דאפילו בשר בהמה חומרא בעלמא הוא ודאי, ליכא דסליק אדעתיה לאחמורי כולא האי. 

כתב מ"א יש נוהגים לטול בין גבינה לדגים כו' (כנסת הגדולה) וכבר כתב ד"מ שט"ס הוא. אמנם כך כתב גם הבחיי [שמות כג, יט], דתערובת דג וגבינה קשה לצרעת. אולם דעת הרופאים היא, לא מדעת חכמי ישראל אמרה. 

דף פג (שני) ע"א [ב"י ד"ה ומ"ש עד]. ולפירוש זה. צ"ל. 

שם [ד"ה כתבו הגהות]. ליכא הכרא אי אכלי מניה. כצ"ל. ותיבת לא ט"ס, או אפשר נשמטה מלת אלא וק"ל. 

מור וקציעה סימן קעד 
=================== 
בטור. מניחו עד לאחר המזון. עכ"ל. בלח"ש במשנה זו פירשתי בס"ד טעמייהו דב"ש וב"ה דפליגי בפירוש ושבעת, אי אמרינן זו שתיה. ובפלוגתא דר"מ ור"י מ"ו פ"ז דברכות יע"ש שהוא כפתור ופרח. ונפקא מנה אליבא דב"ה דרשות הוא להניחו אחר המזון. ועכשיו ראיתי שכיוונתי ת"ל לדעת הרשב"א ז"ל, כמ"ש במג"א [ס"ק ב] בשמו, והנאני מאד. 
עמ"ש בס"ד במהדורא משנה לחם, שם יש לי עוד דברים בגו בזו המשנה, דברים נכונים ונכוחים למבין. 

עבט"ז [ס"ק ט] שכתב בשם כוונת האר"י וז"ל, קודם אכילה ישתה מעט מים כו' ויברך עליהם תחלה וסוף כו' והאריך ומסיק כמדומה דהנך מילי לאו דסמכא נינהו. ודמיון זה איננו ספק, פשיטא דבורכא היא. וט"ס נזדקר לפניו בהעתק כתבי אר"י. וצ"ל ויברך תחלה ולא בסוף. זה פשוט. וכ"ה בספר נגיד ומצוה, וא"צ לתלות בוקי סריקי בהאר"י ז"ל, במ"כ טרח טרייה לרישיה בכדי. 
ונראה פשוט שכוונת הרח"ו שם היא, שמפני ששתה רביעית ברך לאחריה, וזוהי ברכה לבטלה. והיינו משום דשוב לא נפטר מה ששתה אח"כ בתוך הסעודה, לפי שכבר הפסיק בברכה אחרונה. והוא לא שתה לצמאו אלא כדי לפטור את שבתוך המזון. נמצא שברך לבטלה כי לא היתה צריכה לו כלל. אבל באמת עדיין מסופקני אי נפק מפומיה דהאר"י רביה דרח"ו הך מילתא בעובדא דאיתא התם. דכיון דמצריך לשתות לפני סעודה כדי לפטור מה שישתה בתוך הסעודה, א"כ ודאי נחשב מן דברים שבסעודה עצמה, כיין שלפני המזון (דאל"ה לא מצי פטר, כדאיתא פכ"מ ([ברכות] דף מג, א) דשתיה שלפני הסבה אינה פוטרת את שלאחריה). ומדפשיטא ליה בהא לקולא, שוב לא נשאר ספק שנפטר גם הוא בברכת המזון, וכדכתב הרא"ש. אי הכי מאי שנא רביעית מפחות מרביעית. 

[קנד א] ע"ב. כתוב באוהל מועד יין שלפני המזון כו' שלאחר המזון שהוא לשתות שאין העיקר פוטר הטפל. ע"כ. נראה שהלשון מסורס, ר"ל שהעיקר אין הטפל פוטרו, ונכון לתקנו כך. 

שם. והאי ק"ו פריכא הוא דברים הבאים (שלא) מחמת הסעודה (אחר הסעודה) יוכיחו. כצ"ל. 

שם. וכתב הרא"ש פרק ע"פ דיין שלפני המזון כיון שהוא בא לפתוח בני מעיים ולהמשיך תאות אכילה ברכת המזון פוטרתו. ז"ל מג"א (ס"ק ט') וא"ת הא מסעד סעיד, וגם יין שלאחר המזון פת (ט"ס וצ"ל בה"מ) פוטרתו, כיון דסעיד. נראה דקשיא ליה אטעמא דרא"ש מאי צריך לטעמא דפותח בני מעיים, כיון דזיין וסעיד, לכן נפטר בברכת המזון, דהא ראוי לברך עליו ג' ברכות אי הוי קביעותיה קביעות. 

מ"ש מג"א (ס"ק י"ד) ואם אין לו משקין תוך הסעודה צריך ברכה אחרונה על שתיה שלפני הסעודה. לא נהירא, אף לפמ"ש בסי' רצ"ט. ופשיטא דרא"ש לא ס"ל הכי... 

[קנה א] ע"ב. בטור. חוץ ממושק שהוא מן חיה. כצ"ל. ועיין פירושו סי' רי"ו. 

דף פ"ד ע"א בב"י. ובשאר דברים. צ"ל. 

שם. ומיירי כשהביאוהו באמצע הסעודה. עכ"ל. עמ"ש בס"ד בלח"ש, מ"ו פ"ו דברכות. 

עיין בהג"ה דש"ע ס"ס זה. דבכ"מ שמברך על היין אומר סברי. ונ"ל דבבה"מ אף על פי שכבר נטל רשות קודם שהתחיל, אינו מספיק לו, שהוא ד"א, שהיה צריך ליטול רשות מהמסובין שיתנו דעתן לבה"מ. ואעפ"כ חוזר ואומר סברי קודם שיברך על היין כיון דקיי"ל אין מרשין אלא על הפת ואין מסבירין אלא על היין. ונהגתי ג"כ לומר סברי, אפילו בשתותי יחידי. מפני מלאכים המלווין, שגם הם עונין אמן, כדאשכחן בפכ"כ [שבת קיט, ב] גבי כניסת שבת. ש"מ דשייכי נמי בעניית אמן. 

מור וקציעה סימן קעה 
=================== 
[קנו א] ע"ב ב"י. כתב המרדכי בס"פ הרואה האלפסי פסק דהאכסנאי והאורח לא יברך הטוב. עכ"ל. עיין מ"ש במג"א [ס"ק ד] פשט נאה בזה. ולפי דבריו צ"ל אכסניא. 

שם. מצאתי כתוב כו' ואפילו אחר שתייתו מברך הטוב והמטיב. נ"ל פשוט דר"ל אפי' כבר שתה בלי ברכת הטוב, מברך הטוב והמטיב כל שעודנו לפניו ורוצה לשתות עוד ממנו. ובזה סרה תלונת הב"י. 

שם ע"ג. שקובע ברכה לעצמו. הרבה נדחקו בזה, ויש מקום מרווח לפי שלא מצינו בפת לשון הטבה, כמו ביין [שה"ש ז, י] כיין הטוב, [אסתר א, י] כטוב לב המלך ביין. וק"ל. 

מור וקציעה סימן קעז 
=================== 
[קנו ב] בטור לאחר סעודה כו', טעונין ברכה לפניהם ולאחריהם. ע"כ. נ"ל פשוט שדין זה אינו אלא כל עוד שלא בירך בה"מ. אבל משברך, שוב לא יברך גם מעין שלש. אחר שנתכוין לפטור בבה"מ כל מה שאכל. אף על פי שבסי' ר"ח לא משמע כן. גם נ"ל עיקר שאין חילוק, בין דייסא לתמרי בדין זה, כמ"ש שם בס"ד. 

שם. ב"י. פוטרתן כו' פוטרתן. צ"ל. 

ע"ד. שזה מביאם. צ"ל. 

[קנז א] דף פ"ה ע"א. ופירות הבאין בתוך הסעודה. כצ"ל. 

ע"ב בראשו. בירך על הפרפרת. צ"ל. 

שם. ליתיה השתא דבזמנם. צ"ל. 

שם. ונמשכה סעודתו (צ"ל) כו' גם אותם שאכלם. צ"ל. 

שם. ומיהו היכא דאחר שבירך שלחו לו מבית אחרים כו' דהו"ל ממש נמלך. כתב בהג"ה דש"ע [סעיף ה] ואפשר שדעתו של אדם על כל מה שמביאין לו בתוך הסעודה. ע"כ. אומר אני, תינח במאי דאסיק אדעתיה מעיקרא, אבל מאי דלא אסיק אדעתיה הו"ל דבר שלא בא לעולם לא מהני דעת, ול"ד לההיא [ברכות מז, א] דאי מייתו לי ארדילייא כו'. וק"ל. 

מור וקציעה סימן קעח 
=================== 
[קנז ב] ע"ב בב"י [ד"ה בני חבורה]. ורב ששת אמר אחד זה ואחד זה צריך לברך. עכ"ל. לענ"ד נראין דברי במג"א [ס"ק ג] שדין אכילה ושתיה שוין, ולהפוסקים כר"ש בהניח מקצת חברים, בשתיה ופירות נמי א"צ לברך עיין באחרונים ז"ל. ואיני רואה שום הכרח לדעת הט"ז [ס"ק א] שמחלק בכך וכתב ז"ל ולר"ש דמחלק בין הניח כו' פשוט דהיינו בפת דווקא, אבל בפירות דאין שייך ברכה במקומן אפילו הניח צריך לברך. וכ"מ מברייתא דנקט ועקרו, דמשמע בפת וע"ז מחלק, עכ"ד. ומה טעם בזה, דמנ"ל הא בפשיטות דר"ש תרתי בעי. הא ליתא, אלא לר"ש דברים הטעונין ברכה במקומן ושאינן טעונין שוין הן והכל תלוי בהניח. דאע"ג דאין צריכין ברכה במקומן, מ"מ לקבעיה הדר, מאחר שהניח שם מקצת חברים היה דעתו לחזור. ומברייתא נמי לא משמע מידי, דרבותא קמ"ל אפילו עקרו, דבדברים הטעונים איירי, אפ"ה אי הניחו מקצתן אין אי לא לא. מיהו בהניחו מקצתן סגי אפילו לדברים שאינם טעונים. כל זה פשוט מאד. 

בט"ז סק"א. ואפ"ה אם לא הניחו שם זקן טעונין ברכה. כצ"ל. 

ע"ב בטור. אבל אם שינו מקומן בחדר אחד מזוית זו לזוית אחרת א"צ לברך. עכ"ל. ובש"ע כתב בסעיף ב' כלשון זה והמשנה מקומו מפנה לפנה בבית אחד א"צ לחזור ולברך. וע"ז כתב בט"ז [ס"ק ד] מלשון זה משמע לכאורה שאוכל בפנה האחרת ג"כ ואז א"צ לחזור לכאן ולברך, וזה אינו דא"כ אפילו מבית לבית א"צ לחזור למקום הראשון כיון שאוכל במקום שני כו', אלא כאן מיירי שלא אכל בפעם השנית. עכ"ד. ועדיין ודאי הלשון מגומגם בידו, כמ"ש הוא ז"ל עצמו. ונפלאתי מאד מה ראה לידחק כל כך, ומה חסר לו, דודאי מיירי כפשוטו בכל גוונא, בין שאוכל שם בפנה השנית או שחוזר למקומו, שהכל אחד לענין שינוי מקום כדכתב הר"ן, וא"צ לחזור ולברך דקאמר אינו חזרת מקום, אלא ר"ל שאינו חוזר ומברך תחלה פעם שנית על מה שיאכל עוד, והלשון הוא ברור על זו הכוונה. ושם באותו סעיף עצמו נשתמש בש"ע בלשון זה, באמרו וחוזר ומברך שנית, דהיינו מה שצריך לברך פעם שניה ברכה ראשונה, שכבר בירך אותה, חזרה קרי לה, וזה ידוע מאד. ולפום ריהטיה דהרב בט"ז קטעי בהכי, וקסבר דבחזרת מקום איירי. 
והא דלא נקט הש"ע לישנא קלילא א"צ לברך, כמ"ש רבינו הטור, אין בכך כלום, דבתיבה אחת שהוסיף בזה בירר היטב שפטור מלברך בין למפרע בין לכתחלה, שאם נפטר אפילו מברכה ראשונה על מה שירצה לאכול עוד, כל שכן שפטור מלברך על מה שאכל למפרע, וק"ל. משא"כ בלישניה דרבינו איכא למטעי, דילמא לא מיפטר אלא מלברך למפרע. 

ע"ג. וגומר סעודתו. צ"ל. 

שם. בין שהלך וחזר למקומו שינוי מקום מקרי. צריך להשמר כאן מן הטעות, לכן דע לך שכל שנוי מקום הנזכר בסימן זה דהוי כהסח הדעת, היינו כשיש בו כדי הסח הדעת, שעקר והניח מקומו זה שישב בו לסעוד כאן והלך למקום אחר ולא ראה מקומו עוד ושהה שם. אבל אם הלך ממקום למקום, ולא נתעכב כלל כדי שיסיח דעתו אלא חזר מיד, ודאי לא מקרי שנוי מקום כלל, וכדכתב בהגה כאן דאם היה דעתו לאכול במקום אחר לא מקרי שנוי אפילו לפטור אכילתו במקום אחר, כ"ש שאינו חשוב הסח הדעת כשדעתו לחזור מיד למקום אכילתו שלא שנה מקום אכילתו ולא הסיח דעתו ממנו לגמרי, דא"צ לחזור ולברך. ואצ"ל כשרואה מקומו הראשון שעדיין דעתו עליו לחזור, דלא גרע מאם רצה לאכול במקום אחר ואפילו מבית לחצר דלא הוי שינוי (כמ"ש מג"א [ס"ק ב] בשם ראב"ד) כ"ש כשאינו נוטש מקומו רק עמד מעט והלך למקום אחר וחזר תכף, שאינו מצריכו לברך שנית. והוא הדין בקראו חברו ודבר עמו על פתח ביתו, כדמפרש תלמודא פרק הממונה [יומא ל, א] דבר עם חברו והפליג, וכן בתוספתא דמייתי הרא"ש כבסמוך קראו חברו לדבר עמו א"צ לברך, הפליג צריך לברך. הא בהדיא דבלא הפליג לא שייך כלל הסח הדעת להצריך ברכה אחרת. 
זה פשוט מאד לא הוצרכתי לכך אלא להוציא מדעת משובש, שהתריז כנגדי בזה, כסבור שאפילו לא הלך אנה ואנה אלא שנים שלש פסיעות ממקום אכילתו או שתייתו, ועמד על פתח החדר שישב בו לשמוע דבר השליח הבא אליו לידע מה בקשתו, ודבר עמו מעט ופטרו מיד וחזר למקומו ולאכילתו או לשתייתו בלי שום שהוי (שהמשקה בפיו ובמחשבתו והבשר בין שיניו והמקום עודנו בין עיניו ודעתו עליו לא עקר ולא הסיח דעתו ממנו כלל) זקוק הוא לברך שנית על מה שיאכל או ישתה עוד. והיה לשחוק בעיני, כי לא דעת ולא תבונה לו להבחין בין הפליג ולא הפליג (וע"ל סי' ק"ע ודוק) וזה פרי מבלי עולם שרוצים להורות מתוך משנת הש"ע מבלי ידיעת נביעת מקור הדין. ועיין לקמן (סימן תרל"ט דף רצח"א) בב"י לשון (תה"מ) [הה"מ]. 

שם. לכתחלה (לא צריך) דקיי"ל כו'. כצ"ל. 

[קנח א] ע"ד [ד"ה ודעת]. היינו לומר שאם פרש. צ"ל. 

שם. ובבבא דסיפא נקט לישנא דחברים כו'. לישנא דברייתא. ע"כ. אגב ריהטיה לא דק, דבין ברייתא בין ר"מ לא סגי להו למנקטה אלא ברבים, כיון דמבעי לפלוגי בה בין הניחו מקצתן כו' לא אפשר אלא ברבים, הלכך בכדי טרח בהא במ"כ. 

[קנח ב] דף פו (לפי הראוי) ע"א בב"י. ובסי' קפ"ד כתב רבינו בשם הר"ף. כצ"ל. 

שם. וזה כדעת הפוסקים כרב חסדא דאילו לדעת הפוסקים כר"ש כו' ודאי שהוא צריך לחזור למקומו לברך על מה שאכל. ע"כ. עיין בד"מ [ס"ק ג] שכתב ותמיהני בדבריו אלו כו'. ודבריו תמוהים, דהא דהסח הדעת ושנוי מקום לא מצריך ברכה למפרע, לאו דכ"ע היא, אלא להתו' ורא"ש ואינהו הא פסקו דלא כר"ש אלא כר"ח. ברם להפוסקים כר"ש, דהיינו הרי"ף ורמב"ם וסיעתם, ודאי דצריך לברך למפרע כשהסיח דעתו כמש"ל בדברי הרב"י בסיום דף הקודם [קנח. ד"ה ודעת הרמב"ם]. איברא בהסח דעת בעלמא הוא דס"ל לר"ש והפוסקים כמותו דבעי ברכה למפרע. אבל בנתעכל המזון במעים, וחזר להיות רעב, פשיטא דלכ"ע תו לא שייך לברך על מה שאכל, כדברי הר"פ, וכמ"ש בסי' קפ"ד. 

[קנט א] שם. מצוה באנפי נפשה היא. צ"ל. 

שם. דהתם הפליג בדברי עסקים. נ"ל שכצ"ל. 

מור וקציעה סימן קעט 
=================== 
[קנט ב] ע"ב בב"י [ד"ה ויש]. ומ"מ משמע דבטל ידיו לד"ה אסור לאכול עד שיברך בה"מ על מה שאכל. עכ"ל. באמת אף לפמ"ש הרב"י בדעת הרא"ש לא אדע מה החרדה על הטור, דמידי הוא טעמא משום הפסק בין מים אחרונים לברכה, אי הכי כי הדר לאכול לא סגי דלא הדר לנט"י אחרונים, א"כ מאי נ"מ, ובשתיה ודאי לא הויא הפסקה דהא אפילו כדי נטילת ארבעה בני אדם לא בטלה תכיפות הברכה (עמש"ל סי' קפ"א בס"ד). הרי שדברי רבינו נכוחים למבין ובחנם הרעיש עליו הרב"י. אף כי גם בעיני הדבר פשוט כמ"ש האחרונים ז"ל שלא נתכוין הרא"ש אלא לומר דלר"ש הב לן ונבריך הוי כנטל ידיו וחד דינא אית להו. ונפקא מנה דלרש"י בתרוייהו לא סגי עד דמברך, ולדידן בתרוייהו אי מברך ומשי ידיה, בתרוייהו שפיר דמי. אמנם מ"ש מג"א להוכיח מקצור פסקי הרא"ש אינה ראיה, שידוע שבנו רבינו בעה"ט הוא שחברם. 

מ"ש בבה"ט דמותר להפסיק בדבור וכמבואר בסימן קפ"ג, זה העתיק ממ"א ולא שפיל לסיפיה, ועיין ססי' קס"ה. 

שם. ואסור לשתות בלא ברכה ומותר לאכול אלא דקשה דמאחר שאינו מצריך כו'. כך הגיה בט"ז [ס"ק ב]. 

בט"ז סק"ב. אבל אם בא לאכול כו' ודאי (אין) צריך לברך. כצ"ל. 

[קס א] ע"ד בראשו. ואהא דכתבתי כו' כתבו התו' כו' והיינו דר"ג כו' (ברכות מ"ב א). הרב בט"ז [ס"ק ד] האריך לשון על הרב"י והחליט שפירושו של הרב"י תמוה מאד. והוא אמנם כתב פירוש דחוק עצום ממנו מאד, והחזיקו לאמת פשוט. על זה נאמר [משלי טז, ב] כל דרכי איש זך בעיניו, כי כל דבריו דחוים אין להאריך בזה. המ"י מדעתו. ומה מאד תמהתי על הני תרי גברי רברבי, שלא היה כתוב לפניהם בתו' כמ"ש בספרים שלנו ונראה שא"צ לברך כו', כל זה הלשון נשמט מהם. ועכ"פ צדק הרב"י בכל מה שכתב כאן, ודברי ט"ז תמוהים וזרים. 

שם [ד"ה ת"ר]. באמה (או) בקמיצה. כצ"ל. 

מור וקציעה סימן קפ 
================== 
[קס ב] שם. כתב הרוקח מכסין סכין כו'. ולפי טעם ר' שמחה אין לחלק בין שבת לחול. ופירש בט"ז [ס"ק ג] דה"ק אפילו לר"ש אין לחלק בין שבת לחול. אף על  גב דהוה ס"ד לפלוגי בינייהו דבשבת אינו דואג ומיצר כל כך על החורבן, וכ"ש דלטעמא קמא ליכא לפלוגי. 

שם. גרסינן בפרק חלק (צב, א). 

שם. ל"ק הא דאיכא שלמה בהדיה. תמיהא לי הא בין לב"ש בין לב"ה צריך להסיר קודם נ"י אחרונים, אפילו פרורים דאית בהו כזית כ"ש שלמה, ובכלל כבוד הבית הוא כבוד השולחן שאכלו עליו. ולפ"ז אסור להניח שום לחם, ואף המונח כבר צריך להסירו מן השולחן, רק פרורים שאין בהם כזית בלבד הוא שרשאי להניחם, והיינו לפני נטילת ידים אחרונים. מיהו אחר שנטל מים אחרונים הוא דשייך חלוק זה. 

מור וקציעה סימן קפא 
=================== 
[קסא א] בטור. ואח"כ יטול ידיו. ז"ל מג"א [בראש הסימן] כתב רי"ו מוזגין את הכוס ואח"כ נוטלין לידים, מיהו מסדור הטור והש"ע משמע דנוטלין קודם, מ"מ בגמרא משמע כמ"ש רי"ו, ואין סדר למשנת הטור. עכ"ל. ולא ידענא מנליה לרי"ו הא. איברא מתניתין היא בה"א מוזגין את הכוס ואח"כ נוטלין לידים. ומאי שיאטה הכא, התם בכוס שלפני המזון איירי (עמ"ש בס"ד במהדורת לח"ש [משנה לחם] שם במשנה) והכא בכוס דבה"מ עסקינן, היכא אשכחן לה. ולמאי ניחוש לה, דאי נמי איטמו להו ידים מאחורי הכוס, אטו איפסילו להו מברכה. הא ודאי לא קפדינן אלא אידים מזוהמות. אבל מסואבות מחמת שנגעו בשני, לא שמענו שיפסלו בכך מלברך. דדווקא לענין אכילה בעינן טהרה. והכא הא אכיל ליה וסליק תכא (וכל הטמאין אפילו של תורה קורין בתורה ומברכין ואין חוששין, רק אנקיות מטנופת איכא קפידא). 
ונראה דטפי עדיף ליטול ידיו, קודם, שלא יבוא ליגע ביין בעוד ידיו מזוהמות (ולפי תר"י בגזרת נצוצות שהבאתי במשנה הנ"ל הא ודאי שייך בכוס דבה"מ טפי מכוס דמזון) דאף ב"ה דלא חיישי לניצוצות, היינו טעמא משום דלא שכיחי. אבל הכא הא איתנהו אי משום דכוס בה"מ בעי הדחה. ואי משום דצריך שיהא מלא. א"כ ודאי שכיחי ניצוצות בכוס דבה"מ. אי הכי בנטילה אחרונה פשיטא מודו ב"ה לב"ש דנוטלין תחלה. ואי משום דנטילת ידים אחרונים לא צריכי נגוב, מאי נ"מ, הא לא לאכילה הוא צריך עכשיו, דוק היטב. 
ואי משום דבעינן תכף לנט"י ברכה, האיתא בסימן זה דכדי ליטול ד' בני אדם הויא שיעור תכיפה, ובתוך כך יוכל למזוג הכוס ולא מפסיק מידי. ואף על גב דטעמייהו דב"ה  נמי משום תכף לנ"י סעודה, ש"מ דמזיגה חשיבא הפסק, התם במזיגה ושתיה איירי דנפיש שיעורא ומסח דעתיה כיון דשתי בינייהו, אבל מזיגה בלחודה וכ"ש מזיגה דידן ודאי לא מפסקא מידי. זה ברור ועקר, לכן נ"ל שסדורו של הטור נכון. וכ"ש אם השמש מוזג שאין הנוטל מפסיק במעשה ולא בדבור, אלא שוהה כדי שימזוג זה, דליכא קפידא לגמרי. אבל בכל ענין נ"ל דהכי עדיף וכדאמרן. 

[קסא ב] דף פ"ז ע"א שם. לפי שאין מלח סדומית בינינו והמברך נמי כיון (כיון ב' נמחק) כו' ולא מקרו לדידן ידים מזוהמות. ע"כ. ודאי אין כל זה כדאי לחלק, אבל טעם אחר יש לי לחלק בין זמנם לזמננו, כי הם היו נוהגין לאכול באצבעותיהם בלי כף ומזלג, כדאיתא בנדרים (רפ"ט) [מט, ב] דא"ל חד לחבריה עד מתי אתה מאכילני רוקך, כה"ג הוא דחובה היא משום דנפיש זוהמא משו"ה אחמירו בה. משא"כ אנו במדינה זו שדרכנו לאכול בכפות ומזלגות ואין אנו אוחזין התבשיל בידים ע"פ הרוב, מסתברא דלא צריך נטילה, אפילו לדעת בעלי הקבלה, דמידי הוא טעמא אלא משום זוהמא. מיהו אם אינו נזהר שלא ליגע בתבשיל אלא ע"י דבר אחר, ודאי צריך ליטול לעולם. אבל מי שברי לו שלא נגע, פשיטא לי שאין מקום לנטילה זו כל עיקר. ואפשר מפני כך נשים שלנו האסטניסות אין נוהגות בנטילת ידים אחרונים. אך אותן שאין זהירות לאכול בכף ומגרפה, ואין ידיהן נקיות, ודאי גם הנה חייבות בנטילת ידים אחרונים כמו אנשים בלי שום הפרש, וצריך להודיען. 

ע"א בב"י. בידים מזוהמות. צ"ל. 

שם [ד"ה וכתוב עוד]. לבד (המים) מטהרים. כצ"ל. 

מור וקציעה סימן קפב 
=================== 
[קסב א] בטור. מביאים לו כוס. רבינו לא ביאר כמה שעורו של כוס. ועיין (סי' ק"צ) מזיגה דידי מידע ידיע בס"ד. 

ע"ב ב"י. ובמדרש רות כו' בג' צריך כוס שלא בג' א"צ. עכ"ל. עמ"ש בס"ד במהדורא לספר לח"ש [משנה לחם] פ"ח דברכות מ"ח. סמכתי סברא זו עם לשון המשנה המתיישב מאד לפי דרך זו, דסלקא שפיר בהאי גוונא בתרוייהו. איברא לפום מאי דכתיבנא במהדורא קמא, ליכא למשמע מהתם דביחיד ל"צ כוס כלל. אלא דווקא כי לית ליה אלא חדא כסא. מיהא בדאית לה חמרא סגי, אכתי איכא למימר דמצוה הוא אפילו ביחיד כמ"ש שם בע"ה, אך בספר הזוהר פרשת תרומה [קנז, ב] כתב דלא הוי אלא בתלתא. 

ע"ב בטור. כדחזינן לאמימר שלן בתענית. עכ"ל. הרב במג"א [ס"ק א] הרבה להשיב על זה דלא דמי, דבשלמא התם אסור לטעום קודם הבדלה ומיתתו באסכרה. עכ"ד. ואין זה אמת לדעתי. דהתם באוכל ושותה משחשכה קודם שיבדיל אפילו בתפלה איירי. אבל אם הבדיל בתפלה ואין לו יין להבדיל, פשיטא דאין מיתתו באסכרה שכבר יצא ידי חובת הבדלה, ואעפ"כ התענה אמימר מפני שלא הבדיל על הכוס. כל שכן אי אמרינן דבה"מ טעונה כוס, שיש לו להתענות אם מצפה שיבוא לו כוס. אף על פי שעדיין לא חל  החיוב דבה"מ, מה בכך, כיון שיודע שיצטרך לכוס ולא יוכל לברך למה לא ימתין, ואין מביאין ראיה ממקום שאי אפשר, וק"ל. 
ובזה י"ל כל מה שטען במג"א עוד בזה, ואף בלי הראיה מאמימר היה הדין נותן כן לפי אותה דעה דצריך כוס, ולא הוצרך לה רבינו אלא לאפושי בראיה שלא תתמה שיתחייב להתענות מחמת זה. 

שם ע"ג בב"י [ד"ה ומ"ש רבינו ודוקא]. ולישנא הכי דייק דאמרינן טעמו פגמו. ע"כ. דכוותה אשכחן גבי תכלת [מנחות מב, ב]. 

[קס"ב ב] שם. כתוב באוהל מועד היו כוסות שלפני המסובין פגומין הואיל ואין ראויין לברכה צריך לתת מכוס הברכה לכוסות הפגומים. עכ"ל. פירש בט"ז [ס"ק ד] שיתן המברך מכוסו קודם ששתה דכולם ישתו מכוס שאינו פגום כו', אבל למה שנוהגים ששותה המברך מכוסו ואח"כ שופך לכוסות המסובין אין לזה טעם. עכ"ד. והן אמת דהתו' והרא"ש הכי ס"ל, כמ"ש בב"י בסי' רע"א בשמם. אבל טעם גדול יש להנוהגים כנזכר, דאינהו ס"ל כהרא"ה דא"צ כוס שאינו פגום כי אם למברך, ואפ"ה מצוה לטעום מכוס של ברכה, ואף על פי שכבר נפגם מאחר שעליו חלה הברכה, שכבר היה שלם, משא"כ  כוסות הפגומין שלא נראו לברכה לא פשטה בהם הברכה. אף על גב דאמרינן [ברכות נא, ב] כל  (כי) האי נבגא דברכתא, דילמא ההוא נבגא שלם היה שנראה לברכה, אי נמי במילתא בעלמא אוקי עולא לילתא לאפוקי מדעתה. 
דבקושטא אפילו כוסות שלמין שלפני המסובין לא חלה עליהם הברכה, ומצוה להם לטעום מכוס הברכה. תדע הלא אף כשאין לפניהם כוסות, הן טועמין ממנו אף על פי שהוא פגום.  הרי שמחבבין אותו הכוס שביד המברך, א"כ אף כשיש לפניהם כוסות ישפוך לתוכן, כדי שיטעמו מכוס הברכה. והכי עדיף טפי מלהפסיק בין הברכה והשתיה (דלכתחלה לכ"ע ודאי דלא שפיר דמי להפסיק אפילו בשתיקה גרידא כדי דיבור בין הברכה והשתיה כדלקמן סי' ר"ו, וכ"ש היכא דקמפסיק במעשה נמי. ולא דמי לטול ברוך, ע"ל סי' קס"ז. וגם אפילו היו הכוסות שלפני המסובין שלמים, יש ליתן לתוכן מכוס שביד המברך. וכך אני נוהג, לשפוך מעט מכוס של אחד מהמסובין לתוך כוס המברך אחר ששתה ממנו והוא מיתקן בכך, ואח"כ אני חוזר ונותן ממנו לכוסן, לזכות לכולן בטעימת כוס דברכה. אף על פי שלא היה מן הצורך באמת, כי המסובין אינן צריכין לכוס שאינו פגום, שהרי אין צריכין ברכה, (שבכך) [שכבר] נפטרו בברכת המברך. ואפילו לא כיוונו לצאת בו ומברכין לעצמן, ודאי דמותר לברך ברכת הנהנין אף על כוס פגום, שאין קפידא דפגימה כי אם בכוס דברכה, שמזמנין ומברכין עליו, רק עצהי"ט יש לעשות כן. ויש טועין ושופכין לכוסות שלפני המסובין אף אם הם שלמים, ומפסיקין בזה בין בה"מ לשתיה, וזה ודאי מנהג בורות, אף לפ"ד הט"ז, זה פשוט. 

שם. והרא"ה אומר שלא הצריכו כוס שאינו פגום אלא למברך. עכ"ל. הרבט"ז [ס"ק ה] הביא ראיה לדעת הרא"ה ז"ל מעובדא דעולא וילתא דאיתא התם דאמר לה כל (כי) האי נבגא דברכתא. וכבר הראיתיך למעלה שאינה ראיה כלל, דפשטא דמילתא משמע ודאי דבמילתא בעלמא הוא דאוקמה למינח רוגזה, וכן משמעות הלשון, וק"ל. 
ומלבד זה אינה מכרחת, דמאן לימא לן דההוא נבגא חסר הוה. ולא ידעתי מה נסתייע הרב ז"ל מהג"מ שהביא הרב"י לקמן סי' ר"ו, דהיכא איירי שם בפגום. הא ודאי ליתא דלא מוכח מידי. 
אבל לענ"ד שגג הרב הנז' בכוונת אוהל מועד בדעת הרא"ה, שאין כוונתו של הרא"ה לומר שחלה הברכה על הכוסות הפגומים, זה לא עלה על הדעת, שהרי ודאי לא נראו לבה"מ, ואיך תחול הברכה עליהם כנז'. והא דקאמר הרא"ה דלא הצריכו כוס שאינו פגום אלא למברך, אדעת התו' דלעיל קאי, דס"ל שצריך לתת לכוסות הפגומין, דמשמע שהוא כדי לתקן פגימתן, וא"כ על כרחך צ"ל שישפוך לכוסן קודם שישתה המברך ויפגם כוסו, וכדכתיבנא לעיל דכך היא ודאי דעת התו' וכמ"ש גם הרב הנז' בעצמו. וכלפי זה כתב אהל מועד שאין דעת הרא"ה כן, אלא א"צ לתקן כוסות פגומין שביד המסובין לפי שאינן זקוקין אלא לטעימה דכוס של ברכת המזון משום חיבובי מצוה, אבל אכסא פגימא ליכא קפידא, אלא בכוס שביד המברך. כיון שכן יוכל המברך לשתות מיד אחר הברכה, ולא יפסיק לשפוך לכוסן קודם שישתה (דהויא הפסקה ודאי, ולא שפיר דמי כלל) שאפילו יפגם הכוס בידו אחר שבירך עליו אין בכך כלום, וישפוך אח"כ לכוסותיהן הפגומין, להטעימן מכוס של ברכה וכדפרישנא לעיל. וזה ברור בדעת הרא"ה. וכך נ"ל אף על פי שהלשון קצר באוהל  מועד, מ"מ הוא מוכרח בלי ספק בעולם ודוק, ועליה סמכינן. 

בטור. יש נותנין פירורי פת ביין פגום לתקנו, ומנהג טעות הוא. מכלל דלא שפיר עבדי, וטעמא משום דאדרבה גרועי מגרעי ליה בהכי, עמ"ש בר"ס הסמוך בס"ד. וזה פשוט שלא כמג"א [ס"ק יב], דאזיל בתר איפכא, וקשיא דידיה אדידיה, כמ"ש בסימן קפ"ג. ודע שלפמ"ש במהדורת לח"ש לפרש הירושלמי בתיקון הוספת יין או מים, בדשפך מניה מידי וחסריה, היינו דווקא בדלא טעים ליה, אלא דבצר ליה שיעורא, להא בלחוד מהניא הוספה לאוקמיה אשיעורא, אף על גב דכה"ג נמי מיקרי פגימה אליבא דב"ה,  כדכתיבנא התם, דהיינו טעמייהו דסברי מברכין אמזון תחלה, מ"מ מהני בשעת הדחק דווקא, ובדלא אפשר כמ"ש בס"ד, משא"כ היכא דנפגם ע"י טעימה, משמע לי דלית ליה תקנתא כלל. 

הנודר מן היין אם מותר לטול הכוס של ברכה לזמן עליו. עיין סימן רע"ב בהג"ה דש"ע [סעיף ט] כתב דמותר לקדש עליו ואחרים ישתו. א"כ ה"ה לענין זמון על הכוס. אך המ"א [ס"ק ט] פסק שם דלא כוותיה וכ"פ אמ"ה ז"ל (בספרו [חכם צבי] סי' קס"א) מטעם דאין מחויב בדבר. ותמהתי שלא זכר דברי רמ"א כלל. ובר מהא איכא למידק אכולהו הני גברי רברבי, דבלא"ה אסור מן התורה להושיט כוס יין נזיר [ע"ז ו, ב]. ומשמע דלאמ"ה לא פשיטא ליה כולי האי אלא בנזיר שמשון משום דלית ליה התרה. 

מור וקציעה סימן קפג 
=================== 
בטור. ונותן עיניו בו. משמע שאם בא לעצום עיניו, אין נכון לעשות כן בבה"מ, אף שהגון הדבר בתפלה כמ"ש לעיל בהל' תפלה בס"ד [סי' צה], וכן ראוי לעשותו בשאר ברכות מפני הכוונה, אבל כאן הקפידו דווקא על ההבטה בו, וכ"ה בספר הזוהר תרומה [קנז, ב] (ועמ"ש בס"ד לעיל בסי' קכ"ח אצל נ"כ). אף שאפשר לומר דלא אתי למימר אלא שלא יתן עיניו בדבר אחר, מ"מ ראשון נראה עיקר. ואפילו תימא כלישנא בתרא, מיהת שמעת מנה דלא צריך המברך לסגור העינים. 

עיין בד"מ [ס"ק ה] שכתב בשם מהר"א מפראג יש מדקדקים שאין לוקחין לברכת המזון אלא כוס רחב לא כוס שפיהו צר שקורין גלוק גלאז. ע"ש ב' טעמים שאינם נראים. ויפה השיבו האחרונים ז"ל על אותן טעמים, שהם חלושים ודאי. אבל מ"מ הדין דין אמת לענ"ד. ותמיהא לי מדוע שתקו לו גבי שתית ד' כוסות לקמן בסי' תע"ב. 
ואותו הטעם שהזכיר שם בהגה [סע' טו] משום מהר"י ברין, הוא טעם נכון, שאי אפשר לשתות מכוס כזה רביעית בבת אחת. 
ויש לי ראיה ברורה לדבר זה מתלמוד ערוך דסוטה (דף י"ח א) דקמבעיא לן השקה בשפופרת מהו, דרך שתייה בכך או לא, וסלקא בתיקו. הא קמן דתלמודא מספקא ליה אי הויא דרך שתיה בכך. והיינו ודאי כנ"ד דעשוי ג"כ כשפופרת ארוך וצר, ואין נוח לשתות ממנו, דהיינו דקמיבעיא לן אי הוי שתיה, ופשיטא דאזלינן לחומרא (וצ"ע על אוצר בלום הרמב"ם ז"ל בחבורו, שלא זכר דין זה בהל' סוטה). וא"כ נכון להזהר בכוס של בה"מ דילמא לא מיקרי שתיה, ועכ"פ אם מעכב בד' כוסות, הכי נמי דמעכב לבה"מ, דכוס של בה"מ נמי דיניה ברביעית או ברובו, ולכתחלה בבת אחת כמו שהדין בד' כוסות וכדלקמן סי' ק"ץ. על כן פשוט בעיני שדין אחד לו עם ד' כוסות. 
והכי נמי נפקא מנה לענין כוס ברכת חתנים, שנהגו באשכנז ליקח לבתולה כוס ארוך הצואר ופיו צר להורות שהיא בתולה שרחמה צר. וצריך להשגיח שלא יהא פיו צר ביותר, עד שלא יהא אפשר לשתות ממנו רובו של רביעית בשתיה אחת. שכל דבר שצריך כוס, צריך שישתה ממנו רוב רביעית כדלקמן סי' ק"צ. וכן כולהו נבגי דברכתא, כגון דמילה ודפדיון ודומיו, כולן שוין לענין זה. 

שם. ומשגרו לאנשי ביתו. כתב במג"א [ס"ק ח] אפילו לא אכלה עמהם כ"מ בגמרא גבי עובדא דילתא. עכ"ל. ואין זה צריך ראיה מאותו מעשה, שהרי הלשון עצמו מורה כך, שאמרו ומשגרו, מכלל שאיננה אוכלת שם על השולחן שמברכים, מאחר שצריך לשלוח לה, שאל"כ כך הי"ל לומר ונותנו לאנשי ביתו. והדבר פשוט וידוע שהנשים לא היו אוכלות בימיהם עם האנשים על שלחן משום צניעות, וכמו שלא אכלה שרה במסיבת המלאכים, וכן המנהג עדיין בארץ המזרח והצבי. 
אמנם אין ראיה שלא אכלה עמהם מאותה סעודה, שאפשר אכלה ג"כ באותה שעה שאכלו הם אף שהיא ישבה בחדרה ואכלה עם הנשים, מכל מקום הסעודה שוה לאנשים ולנשים והברכה אחת היא להם, וזה נראה ודאי שכך היה מעשה. ועיין סי' קצ"ה, דכה"ג מצטרפין לזמון, וכל היכא דמצטרפין, חלה חובת הזימון אף אנשי, כמבואר בסי' קצ"ט ודו"ק. ולפ"ז אפשר כשאינה אוכלת אז כלל ולא מברכת עמהם שמא א"צ לשגר לה הכוס. אבל אי אזלינן בתר טעמא דהיינו כדי שיתברך פרי בטנה, א"כ נראה שאין חילוק, דלעולם יש לשגר לה, והכי מסתבר. 
איברא בימי נדותה, נראה דא"צ לשגר לה מה"ט, והראב"ד ז"ל בספר בעלי הנפש מביא בשם הגאון שיש איסור בדבר, והוא ז"ל נחלק עליו יע"ש. אף אני הפעוט הבאתי ראיה לדבר, דכחא דהתירא עדיף, כמ"ש בס"ד בשאילת יעבץ (סימן קכ"ו) אך אעפ"כ שאינו אסור, אינו חיוב. כך נ"ל מאחר דלא שייך השתא טעמא דיתברך פרי בטנה. ואפשר מכל מקום מתברך בו בטנה לקבל הריון לכשתטהר (ע"ש בספרי תשו' הנ"ל). 
ואיני יודע מהיכן בא זה להמון שנמנעים לשתות מכוס של ברכה, כשלא אכלו באותה סעודה, כי מה בכך. אולי משום שלא נפטרו בברכת המברך על הכוס, אינם רוצים או נמנעים לברך, משום אותה טעימה, או שמא חוששין לברך גם ברכת הנהנין אכסא פגימא. 

שם. מלא. כתב ט"ז [ס"ק ד] ראיתי בני אדם שאינם ממלאים הכוס כו' עד נ"ל טעם לפי שאם יהיה מלא הרבה ישפך ויתבזה וכמ"ש אין מעבירין כוס מלא על האוכלין. לפום ריהטיה כתב כן, דטעמא דאין מעבירין כוס מלא על האוכלין, משום ביזוי האוכלין, שאם ישפך הכוס עליהן ימאסו. והא לא שייך הכא, שכבר סילקו השולחן, ומכבדין את הבית קודם שנוטלין לידים (אף על גב דמשייר פירורין שאין בהם כזית, כשם שמותר לאבדן, כך אין חשש להזהר בהם משפיכת משקין עליהן, ואי אייתי פת בתר נטילת ידים אחרונים כמש"ל ליכא למיחש דמזהר זהירי בזה). אבל נראה שר"ל, משום הפסד המשקין נגעו בה, שלא ישפך היין וילך לאיבוד, וגם זה אינו בנ"ט. הא מכאן ראיה לסתור, שהרי לא אסרו להעביר כוס מלא אלא על האוכלין, הא שלא על האוכלין ליכא למיחש אפילו בעלמא, כל שכן להדר כוס של ברכה בעין יפה. ואף למ"ד לעיל בסימן קע"א, דאינו מותר להמשיך יין בצנורות לפני חתן, אלא כשמקבלו בכלי מפי הצנור, מודה ודאי הכא, דכה"ג לית לן בה משום הך פורתא, גם אינו מאבד בכוונה בודאי, פשיטא דשפיר דמי, כדאשכחן בכוס דהבדלה לקמן בסימן רצ"ו, דממלאין אותו בכוונה לשפוך ממנו מעט (והו"ל בכלל ברכה) וכדכתב הרב ז"ל הנז' עצמו שם, שמע מנה דאדרבה הכי עדיף, ולית דחש לה. ואף לפמ"ש שם בהגה, דהשפיכה ודאי אינה נכונה ואסורה. אבל למלא הכוס על כל גדותיו ודאי מצוה היא. אלא שצריך לשייר קצת מקום פנוי לכדי מזיגת מים בברכת הארץ. 

שם. ומקבלו בב' ידיו. יש מוסיפין לומר שהנותן כמו כן נותנו בשתי ידיו לידי המקבל, ונתלו בלשון זוהר חדש. ולדעתי אין משם ראיה, ושגו בהבנתו. אמנם בזוהר תרומה (דף קנ"ז ב), יש קצת נטייה למשמעות זה. ועיין בבה"ט שהעיד שקר בשום הזוהר מה שלא היה ולא נברא. ודברי האחרונים ז"ל כאן ברורים מאד. ועיין גם בח"א מהזוהר (קנ"ו א) בפסוק וילך ראובן. ע"ע ס"פ ויחי [רנ, א], משמע איפכא. 

ע"ג בב"י [ד"ה ומ"ש ואיתא]. פר"י דווקא שאין הכוס יפה שיש בו שיורי כוסות. פירש במג"א [ס"ק א] שיורי יין ששרה בו פתו (רש"י ביצה דף כ"א ב). עכ"ד. ולא ידענא מאי בעי בהכי, אטו כי לא שרה פתו בכוסו לא צריך הדחה, הא ודאי לאו מילתא, דפשיטא אפילו שיורי שתיה בלבד ממאסין את הכוס ואפילו לא נשתייר בו כלום (הקריבהו נא לפחתך, עיין נדרים), גם השתיה פוסלתו לכוס (ואפילו טעימה בעלמא פוגמת כל היין ממילא גם הכוס נפגם) כדמוכח נמי לישנא דהמרדכי והר"י דבסמוך. ורש"י הוצרך שם לפרש כך, משום דאל"ה מאי מוקצה איכא בשיורי משקה דמצי לשפכן ומה צורך לטלטלן, להכי מפרש דמיירי בשיורי פת, שאין לזרקן במקום דריסת אדם, וע"כ צריך לטלטלם משם לנקות הכוס, וק"ל. אבל הכא לאו דווקא כה"ג, אלא כדאמרן ופשוט, ועמ"ש בהל' שבת על סימן שכ"ג. 

שם. בשעת הברכה מוצאין. צ"ל. 

[קסג א] ע"ד בסופו [ד"ה ויש]. אלמא כשמתחיל בברכת הארץ צריך ליתן בו מים. ע"כ. והאר"י ז"ל אמר לתת בו מים כשמגיע למלת את בפסוק ואכלת. נראה טעמו ע"ד הנגלה דאת ריבויא הוא בכל מקום. 

[קסד א] דף פ"ח ע"א בטור. פירוש אם שתה ב' כוסות לא יברך על השלישי. תמיהא לי טובא מנליה הא (עם שכך נמצא ברא"ש) איברא אפכא שמעינן לתלמודא פרק ערבי פסחים [קט, ב] דאמר רבא בהדיא כוס של ברכה לטובה מצטרף (מש"ה מברך עליה ליל פסח) לרעה לא מצטרף, ואף על גב דאיכא התם תו שנויא אחרינא, אמוראי נינהו ולא פליגי, ותו דהא הכא תלמודא גופיה מפרש מאי ניהו כו' כוס שני (וכ"מ פרש"י דאכוס של זוגות עצמו לא יברך) הבו דלא לוסיף עליה, להפך הברכה לקללה חלילה. והיה נ"ל שבמ"כ טעה, מי שפרש כך, מחמת מ"ש שם עוד השותה כפלים כו', ומשמע ליה דה"פ אחר ששתה כפלים לא יברך על כוס דבה"מ. ולא היא לדעתי, אלא ה"פ השותה כפלים ע"י כוס של ברכה שהוא שני לשתייתו, לא יברך עליו, אף על גב דבעלמא לא קפיד, וקיי"ל מאן דלא קפיד לא קפדי בהדיה, אפ"ה לא חזי לברכה (כדאשכחן דכוותה בענין גלוי) זה ברור בעיני. 
ולכן אין נכון בעיני גם מ"ש הרב"י דלא נהיג האידנא. וליתא דודאי דבר זה נוהג גם עכשיו, כי על כן לא השמיטו הטור. זהו דבר שאין ספק בו, עם שפירושו רחוק. 
וא"ת לפירושי מי ניחא, האמרת לרעה אינו מצטרף. הא לק"מ דאפילו את"ל רבא אכוס שני נמי אמרה למלתיה מיהא ר"א וברייתא לא ס"ל בהא כוותיה. איברא רבא נמי לא אמרה אלא בבה"מ דכוס שלישי, אבל בכוס שני, לעולם איכא קפידא גם בשל בה"מ (דשנים הל"מ בכל מידי דמיכל) ומניין לחדש דבר מעתה לאסור גם שלישי, שלא נאסר מעולם, על כן היה דבר זר בעיני. וגם אחרי זמן רב שנזדמן לידי ספר האלפס ומצאתי פירוש הנ"ל גם בתר"י (כנראה משם לקחוהו הרא"ש ובנו) גם הלום ראיתי שנתקשה לו כמו כן מש"ל, עדיין לא סרה תמיהתי, כי לא הבנתי ההכרח, מהשותה כפלים, דל"מ מידי לע"ד כנ"ל. ואם כדבריו הכי הול"ל שתה כפלים לא יברך. ובטעם הדבר שנדחקו בו תר"י להמציא דבר חדש לא אאריך, כי עצום הוא ממני, ויצא ממנו כמדומה דבר בטל מאליו, כי לפי דעתם כוס שלישי נאסר לבה"מ, ושני לא. והני מילי מרפסן איגרי, ומהפכין כל ענין איסור זוגות על פניו, לכן אין דעתי סובלת זה, ואפילו אמרה יב"ן לא צייתנא, והיה פשוט בעיני דטעותא ובדותא היא עד עכשיו, שהאיר ה' עיני להחזיר פירוש תר"י ולא מטעמיה. 
אחרי רואי תלמוד ערוך הוא בידינו במסקנא דשמעתא דזוגות, דלכ"ע תרי אתכא וחדא בתר תכא לא מצטרפי, כי ההוא מעשה דרבה בר נחמני [ב"מ פו, א]. ודבר ידוע הוא בתלמוד דאינהו הוו מסלקי תכא בגמר סעודה, קודם שמברכין ברכת המזון, כדאיתא בפרק כיצד מברכין (מ"ב א) ופרק ג' שאכלו (מ"ו, ב) וע"ל בטור סי' ק"פ. הרי כמפורש בגמרא דכוס שלישי (משום דלא מתקן גברא ולא חזי לברוכי) אינו ראוי לברכה, ברוך ה' שזכני לקיים פירוש הקדמונים, אף על פי שלא כיוונו יפה בעיקר הענין ובטעמו, דנ"מ לדינא. וזכיתי לדין דדווקא לדידהו, ר"ל בעלי התלמוד, הוי דינא הכי (ואולי כך הוא עוד היום המנהג בסלוק השולחן במדינות המזרחיות) דלא יברך על השלישי (והא דשרי בליל פסח, דילמא טעמא כדר"ן או כדרבינא) ואכוס שני שרי להו. (וא"ת אי הכי מאי צריך תלמודא לדחוקי בטעם התר כוס שלישי לברכת המזון, וליכא דאסיק אדעתיה דשרי משום דבתר תכא הוא, דלמא בליל פסח אינהו נמי לא הוו מסלקי לתכא עד גמר סלוק סדר הגדה וכוסות. ועל כרחך הכי הוא, שהרי עדיין צריכין לכוס רביעי. וכיון שא"א לסלק היין מן השולחן, הניחו עליו גם המצות. וכדי לענות גם ההלל על לחם עוני, שצריך להעשירו ולהדרו בדבור ובמעשה, כדרך שאנו עושין היום ומנהגן של ישראל תורה). 
איברא לדידן (המערבים צפוניים) ודאי ליתא, כיון דלא מסלקינן תכא קמי בה"מ לגמרי, פשיטא לי טובא דשפיר דמי לברוכי אכוס שלישי, והכי עדיף כדאמרן דבהכי מתקן גברא ודאי, ושומר מצוה לא ידע דבר רע. זה דבר ברור בס"ד. ולא כדעת הקודמים (עם שהיו אשכנזים, דלא נהוג בסלוק שולחן אחר המזון עיין סי' ק"פ) בזה שנתכוונו בכך להורות הלכה גם לנו בעצם, ולא עלה על דעתם לחלק כלל בכך. והשתא נ"מ לדידן, כוס שני ודאי אינו ראוי לברכה, אף על גב דאמר רבא סתם כוס של ברכה לרעה אינו מצטרף, לא אמרה אלא שאינו מצטרף לשלאחריו, דהיינו לעשות רביעי זוגות, אבל לשלפניו מצטרף גם לרעה, כמו לטובה, ותו לא מידי. 
וכן יראה לי נכון להזהר עוד, שלא לברך על כוס יין מגולה (היכא דאפשר באחר עכ"פ) כמ"ש לענין קידוש, וה"ה לכולהו נבגי דברכתא אפילו שלא במקום מצוה, מאיס הוא לברכה, הקריבהו נא לפחתך. 

ע"א בראשו ב"י [ד"ה ועיטוף]. אלא עיטוף היינו סודר שפורסין על כובעיהם. ע"כ. עמ"ש בס"ד לעיל סי' ח'. 

מור וקציעה סימן קפד 
=================== 
בטור. מי שאכל ויצא כו' צריך לחזור למקומו. מ"ש בט"ז [ס"ק א] מהא דאמרינן עשה כב"ש לא עשה ולא כלום, כבר נתעוררתי על זה, ועמ"ש בס"ד בחידושי. 

שם. רק שלא יהא רעב (מאותה אכילה) [מאכילה הראשונה]. פירוש שאם הוא רעב, ודאי צריך ברכה תחלה על מה שיאכל שם, ואין מקום לחזור למקומו לברך למפרע על מה שאכל כי אחר שהוא רעב כבר נפטר מברכה שלאחריה כדמסיק רבינו הכא. אלא משום דמיירי בשכח גרידא, ועדיין לא נסתלק לגמרי מאכילה, דכי מייתי ליה מידי אכיל, להכי מיפטר מברכה ראשונה, אבל כשנסתלק מאכילה ושהה עד שרעב, פשיטא דעדיף מהסח הדעת גרידא, דזוקק לברכה ראשונה, וק"ל. 

שם. ועד אימתי יכול לברך עד כדי שיתעכל. עכ"ל. כתב במג"א ז"ל [ס"ק ט], ובסעודות גדולות לפעמים יושבין ד' או ה' שעות קודם שמברכין ואינו נכון לדעת רש"י כו', וי"ל כיון שעוסקין בשתיה ובפרפראות כלא נתעכל דמי. עכ"ד. וכן האמת לענ"ד, ואין כאן בית מיחוש, דאטו בימי חכמי התלמוד לא היו ממשיכין סעודתן כמה שעות. עיין לקמן סי' רל"ג, ודוק. 
וכן נראה עוד, דבסתם אדם אין סוף עיכול אלא לאחר שש שעות, כמזמן סעודה לאחרת בסתם, כדאמרינן משה קבע להם לישראל זמן סעודה ערב ובוקר וצהרים. ועל כרחך, משום דבכך חשוב להיות עיכול לסתם בני אדם ולהיות רעב אח"ז, כדאיתא באגדה [שבת קנה, ב] על הפסוק יודע ה' דין דלים, יודע הקדוש ברוך הוא בכלב שמזונותיו מועטין לפיכך  משהה אכילתו במעיו ג' ימים, ובעופות ודגים כדי שתפול לאור ותשרף (הוי עיכולן) מתוך שמזונותיהן מצויין. וק"ל. אמנם שיעור ד' מילין אליבא דר"י, במרגיש רעבון אפילו בשיעור קטן, הדברים אמורים. ומכאן אני רגיל למחות שלא לשתות משקה הט"ע וקאפ"ע תוך הסעודה, וכ"ש טובא"ק שאין נכון לשאוף עשנו בסעודה, כמנהג בני ארצות הללו, לפי שידוע שכל אלו פועלין מאד בהרקת האצטומכא, ועוזרין הרבה על העיכול ומביאין רעבון, נמצאת בה"מ שלהן אחר כך לבטלה, לכן יש להזהר ודאי. 

[קסד ב] ע"ב בסופו בב"י [ד"ה ומ"ש]. ומ"מ יש להסתפק כו' או אפילו תאב לפירות אחרים. נ"ל ראיה, דאין בזה ספק, מההיא דאמר שמואל [ברכות מז, א] אי מייתו לי ארדילייא כו' מי לא אכילנא. הא בהדיא דאפילו תאב לדברים אחרים, כיון שלא היו תאבים לאכול עוד מדברים שלפניהם, היו מברכים. 

מור וקציעה סימן קפו 
=================== 
[קסה א] ע"ג בב"י [ד"ה ואיכא]. ונשים ליתינהו בברית. עכ"ל. אף על גב דאמרינן פ"ק דע"ז (דף כ"ז א) נשי כמאן דמהילי דמו, מ"מ ודאי לא מצו למימר על בריתך שחתמת בבשרנו. שוב מצאתי לקמן סי' קפ"ז במג"א [ס"ק ג], שכתב שע"ז סמכו הנשים שנוהגות לומר ברית, ע"ש שנדחק לקיים המנהג ואינו עיקר. ואעפ"כ נראה שאין למחות בידן כשאומרות אותו. 

ע"ד. אבל אשה אינה בכלל ערבות. עיין חידושי בס"ד. 

שם [ד"ה וראיתי]. דלא הוה. צ"ל. 

מור וקציעה סימן קפז 
=================== 
[קסה ב] בטור. ראשונה ברכת הזן. כתב בד"מ [ס"ק ג]. שמעתי אומרים כו' כי עת ושעה דבר אחד, וטעות הוא כי עת קאי על עת השנה קור וחום. עכ"ד. והנה מקרא מלא דיבר הכתוב [קהלת ג, א], לכל זמן ועת לכל חפץ, וקאזיל וחשיב י"ד עתים שאינם נתלים בעת השנה כלל, הרי שאינו כמו שחשב הרב ז"ל. אבל באמת יש איזה הפרש בין עת ושעה, והוא ענין דק בארתיו בעזר אור בס"ד. 

שם בב"י [ד"ה כתב הרשב"א]. הני מילי היכא דאמרה בלשון חול כי היכי דתקינו רבנן בלשון קודש, אבל לא אמרה כי היכי דתקינו לה רבנן כו'. כצ"ל. 

שם. וכמו שאין אנו אומרים כאותו מטבע שתקנו דוד ושלמה. כצ"ל. 

דף פ"ט ע"א. שזו בג' בריתות וזו בי"ג בריתות. כצ"ל. 

[קסו א] שם. אלא מענינם שעל כו'. כצ"ל. 

שם [ד"ה והחותם]. ואנו צריכין לברך. צ"ל. 

מור וקציעה סימן קפח 
=================== 
בטור. ומתחיל רחם. צ"ל. 

[קסו ב] ע"ב. תוספת. צ"ל. 

מ"ש בד"מ [ס"ק ב] ובהג"ה דש"ע סעיף ב'. ונראה דווקא כשמברך לבד כו'. ר"ל אז יאמר אמן בלחש, הוא דבר מתמיה. 

שם ע"ב [בטור]. אם חל ר"ח בשבת והזכיר של שבת ולא של ר"ח, היה אומר הר"י שאין מחזירין כו'. עיין לבוש שהאריך בזה להסבירו, ונראה שתכלית כוונת אריכותו היה יכול לכלול בקצור, שהוא חושב ר"ח שחל בשבת בערך יוה"כ שחל בשבת, משום דתרוויהו לא קביעי וקיימי. הילכך כי אמרינן התם יום שנתחייב בארבע תפלות, הכא נימא איפכא, יום הוא שלא נתחייב, שהכל הולך אחר יום הגורם ההזכרה שחל עכשיו, ואינו חל כן לעולם, ודוק. 
אבל אני אומר לחזק דעת הר"ר יחיאל שהסברא הפוכה, ששבת דר"ח הוא בערך יוה"כ, ששוין הן בחדוש הזכרה ביום זה. מ"מ להלכה נראין דברי ה"ר יוסף. 

[קסז א] ע"ג בב"י. רענו, צ"ל. 

שם [ד"ה ולענין]. שגם זה חשוב כשתים. צ"ל. 

[קסז ב] שם [ד"ה גרסינן]. שובנו רענו. צ"ל בלי יו"ד. 

ע"ד בראשו. אבל בכל הספרים כתוב רועינו עם וי"ו. עכ"ל. ואני אומר אין להשגיח בהעתקת ספרים תלמודיים שלא היו סופריהם בקיאים, ולא דקדקו כלל, והראיה במלה זאת בעצמה, שהטילו בה יו"ד, והיא עכ"פ טעות גדול, וחרוף וגדוף הוא, שעשו מיחיד רבים ח"ו. ואנו אומרים אותו דרך בקשה, רענו זוננו, כדמוכח מהירו'. ואף שיש כאן כמה מלות נרדפות, אין בכך כלום, שזהו מנהג לה"ק במטבע ברכות (כמוהו בברכת הרואה קברי ישראל [ברכות נח, ב], ודכוותה טובא) גם בדברי הנביאים הוא דבר מצוי לרוב מאד, עם שיש למצוא קצת הבדל בענינם, כי הרעייה תתכן גם בענין ההנהגה הדברנית בדעה והשכל, כמ"ש רעה עמך בשבטך (מיכה ז, [יד]) ורעו אתכם דעה והשכל (ירמיה ג, [טו]). ומזון ופרנסה תרי מילי נינהו בלשון חז"ל (שגם בו השתמשו בתקוני נוסחי ברכות ותפלות, כמ"ש בע"ה כמה פעמים בלוח ארש בברור) כמ"ש התו' בפ' מי שמת [ב"ב קלט, ב ד"ה מי], וכלכול הוא ענין אחר, כולל כל מיני ספוק הצרכים והחזוק והסדור והסבל, [מלאכי ג, ב] ומי מכלכל את יום בואו, [תהלים קיב, ה] יכלכל דבריו במשפט, [משלי יח, יד] יכלכל מחלהו, ודומיהם רבים. 
ולחנם נדחק הרב בט"ז [בסוף הסימן], וטעה במ"כ במ"ש לומר רוענו זונינו בחול"ם, שניהם שם תואר. כי זוננו בחול"ם הוא מענין זנות ח"ו. ואם יהא תואר כדעתו ז"ל, יצטרך לומר זננו בקמ"ץ הזיי"ן פ"א הפעל בענין מזון, שהוא מנחי העי"ן, שהעבר והתואר שוין בבעלי העי"ן והכפל, כמו זן שב שהם תואר, ובכינוי זננו בהכרח, לקיום הנח. משא"כ זוננו בחול"ם הוא מנחי למ"ד ה"א, וק"ל. וכסבור היה ז"ל שרוענו זונינו שוין בגזרתם, וזו טעות מוחלטת במ"כ. 

שם. כתב הכלבו כו' עד וא"צ לחזור ולברך. נ"ל מלת לברך ט"ס, שצ"ל ולזמן, במקום ולברך. 

[קסח א] שם. דמשמע י"ט דומיא דר"ח. כצ"ל. 

דף פ"א (צ"ל צ') ע"א בב"י [ד"ה אם התחיל]. כדאשכחן רב צלי של שבת במ"ש. עכ"ל. נ"ל ט"ס יש כאן וצ"ל של שבת בע"ש. ור"ל כי היכי דאשכחן דמצלו של שבת בע"ש ולית בה משום דובר שקרים, ה"ה איפכא מצי למימר של שבת במ"ש בבה"מ ומקרי שפיר שבת כל כמה דלא אבדיל (משא"כ בתפלה, דהא אבדיל ליה, תו לא מצי לצלויי בה של שבת) והיינו בשעור תוספת (כמ"ש בבית אל בכמה מקומות) דתוספת שבת דאורייתא ביציאתו, כמו בכניסתו. 

שם. אבל ברכת המזון אתיא. צ"ל. 

שם. בתפלת נעילה אף על פי שהוא לילה מזכיר בה של שבת. ע"כ. זה הלשון נראה שפת יתר או ט"ס, דתיפוק ליה לאוכוחי מתפלת נעילה גופה דמצלינן בליליא, אף על  גב דלא זמנה הוא, אלא דאזלינן בתר אתחלתא. אבל צריך ג"כ להשגיח, שלא להמשיך אותה תוך הלילה, אחר שעבר זמן תוספת, כמש"ל. 

מ"ש מג"א (סק"ז) לומר בר"ה בלי חתימה. ל"נ דלית דחש לה לאותה דעה דחויה. וכן מ"ש (בס"ק יג) בהזכיר של חנוכה ולא של שבת, כשחוזר לראש אינו מזכיר של חנוכה, לא נהירא. ופשוט בעיני דחוזר ומזכירו, לא גרע מתפלת ערבית דרשות היא ומזכיר בה של חנוכה, שהרי כל עצמה של הזכרה דחנוכה אינה חובה, ואעפ"כ אם בא להזכיר מזכיר, וכיון דהפסק לא הוי, מ"ט לא יזכיר כל שמברך, והאיכא פרסומי ניסא. והאידנא נמי קבעוה חובה להזכרה דחנוכה, וברכת המזון אלים טפי דהוי דאורייתא, ותפלה אפילו דחובה אינה אלא דרבנן. 

מור וקציעה סימן קפט 
=================== 
[קסח ב] שם [ד"ה ומ"ש רבינו ואינה]. אבל הרשב"א נתן טעם אחר שלא ראו לחתום בה ולעשותה מעולה כו'. לכאורה נ"ל כוונתו, שאם היתה חותמת ופותחת, היתה מעולה משתים שלפניה, שהן חותמות ולא פותחות. וצ"ע היכן מצא הרב"י כך לרשב"א. 

שם סוף העמוד. וגם אין לומר האל דהא אמרינן אלקינו וכ"כ ר"ע. עמ"ש לקמן סי' תרצ"ב בס"ד, שאין ממש בדברים הללו, כי נעלמו מרע"ג ורד"א כמה מקראות. ומשם תשובה מוצאת גם למ"ש הט"ז כאן [ס"ק ב] שאין לומר אל שבכל יום כו', אך הוא ודאי לשון מיושר ומבואר עפ"ד הכתובים הרבים הנמצאים דוגמת זה. וכי מה בין זה בפרשת עקב [דברים ז, כא] כי ה' אלהיך בקרבך אל גדול ונורא. 

ע"ב [ד"ה ובבית]. בוראנו גואלנו קדושנו רוענו. כולן צ"ל בלי יו"ד, כי ביו"ד הם חרוף וגדוף. 

[קסט א] שם. שיש מיתה בלא חטא. עיין לח"ש אבות פרק ד' [מי"א]. 

שם. שאין לאמרו. עיין ברכת עובד. 

מ"ש מג"א ר"ס זה לענין מומר איך כשר להוליך גט, עיין שאילת יעבץ סי' כ"ט. 

מור וקציעה סימן קצ 
================== 
אמרינן בפסחים (קה, ב) ש"מ כוס של ברכה צריך שעור. ושם (קט, א) הודיעו שעורו. אכן אנחנו לא נדע אם שעור זה הוא מדוקדק גם לכתחלה, או שמא היינו דווקא בדיעבד, ובדלא אפשר ליה ביותר. ואם שעור זה הוא יין חי או מזוג, ושיעור מזיגתו בצמצום, ושיעור שתייתו לכתחלה ודיעבד, כל זה צריך חקירת חכם, ולא ראיתיו עדיין מבואר כל צרכו בשום מחבר שבא לידי. אבל ראיתי להר"מ ז"ל בפ"ז מהל' ברכות סותם ושונה כמפי הגבורה, שהוא רביעית יין. כך משמעות לשונו. ורבינו המחבר לא נטפל בו כלל לא במקומו הראוי (לעיל סי' קפ"ב) ולא בסימן זה, רק זכר כאן ספק בשעור שתיה. איברא הא בהא תליא אלא שיש בענינן הסתבכות. והרב"י לא הטריח עצמו לברר הדברים והניח הספק במקומו. גם האחרונים לא שתו לבם לא יצאו י"ח באור היטב. ולבאר אני צריך. לכן מוכרחני קצת להאריך, שרשי הדברים להעריך. ועפ"ז יתפשטו הקמטים בספק זה של שעור שתיה שעוררהו ר"י בתו', כדי שיצא הדין מלובן ומזורז ומבושם כיין הרקח, ריש מלין אומר ישמע חכם ויוסף לקח. ולפי ששמתי עין עיון עומק הלכה בכוס של ברכה, לזאת קראתי בשם קונדרס זה: 
מזיגת כוס יפה 
גרסינן בר"פ המוציא יין [שבת עו, ב], אמר ר"נ אמר רבה בר אבוה, כוס של ברכה צריך שיהא רובע רביעית, כדי שימזגנו ויעמוד על רביעית (צריך לידע שסתם רביעית שאמרו חכמים בכל מקום הוא רביעית הלוג, והלוג ששה ביצים, נמצא רביעית של תורה כביצה ומחצה, ומדתו אצבעים על אצבעים כו', כדאיתא בערבי פסחים (קט, א) נמצא הרובע שלש שמיניות ביצה, כך צריך להיות בו מיין חי, שאם ימזגנו בשלשת חלקי מים יעמוד על רביעית) אמר רבא אף אנן נמי תנינא כו' רבא לטעמיה כו' כל חמרא דלא דרי על חד תלת כו' אמר אביי שתי תשובות חדא דהתנן והמזוג שני חלקים מים כו' ועוד מים בכד ומצטרפין. 
נמצינו למדין דפליגי אמוראי בשעור מזיגה, ודכ"ע שעור כוס יפה מיין חי אינו פחות מרובע, אלא דרבא בשטת רבה בר אבוה בעי מזיגה אחד תלת, באופן שאחר המזיגה יהא לא פחות מרביעית, ולאביי דיה למזיגה בשני חלקים מים, א"כ אחר מזיגה אין בכוס רק שלשה רבעי רביעית, לפ"ז אביי לקולא בכוס דבה"מ דלא בעי שעור רביעית. אכן ר"י בתו' הכריח מן הסוגיא דבסמוך דס"ל לאביי ולרב יוסף רבו, דכוס ברכה בעי רביעית יין חי, והיינו נמי טעמא דביבש שעורו כזית, משום דרביעית יכול לקרוש ולעמוד על כזית, (אף על גב דאביי דחי לדרב יוסף דאמר ר' נתן ור' יוסי אמרו דבר אחד) השתא (הכי)  [הוי] אביי לחומרא. 
ועפ"ז הונח לי מ"ש תו' (בדף הקודם) ד"ה ויעמוד, ז"ל ואף על גב דאמרינן המקדש אם  טעם מלא לוגמיו יצא, ומלא לוגמיו הוי טפי מרביעית י"ל דהתם לא דווקא, אלא כל שיסלקנו לצד אחד כו', ועי"ל דדווקא מקדש. והמעיין בדברי תו' הללו יעמוד משתאה ע"ז, דהא ודאי ארבעה כוסות שוו בהא, כמ"ש תו' עצמם בפרק חלון [ערובין עט, ב ד"ה אם] וביומא [פ, א ד"ה הכי] שנתקשו ג"כ בזאת, ולא יצאו לחלק בכך. אבל מ"מ שם ובכמה מקומות תפסו במושלם מה שנראה לר"ת מחמת קושיא הנ"ל לפרש ההיא דהמקדש כו' בנראה כמלא לוגמיו, דהוי בציר מרביעית, ואחריו נמשך הרא"ש והפוסקים. ובאמת הוא דבר שאי אפשר לשמעו, דההיא דיומא חדוש הוא דחדש שמואל, ומטעמא דבעינן למימר, וקהוי עלה תלמודא קהיוותא, מיהת אין לך אלא חדושו הבו דלא לוסיף. והא ר"י בר"י דאמר מלא לוגמיו, ור"ה אמר רב ורב גידל בעלי אותה שמועה דערבי פסחים [קז, א] המקדש אם לא טעם מלא לוגמיו לא יצא כולהו סתמא קאמרי ולא אשתמט תלמודא וחד מאמוראי לפרושי נמי בה כי הא מילתא. וטעמא רבה נמי איכא לפלוגי בינייהו, דבשלמא ביה"כ לא בעינן אלא יתובי דעתא, לא בעו ב"ה שעורא רבה, דקים להו לרבנן דבהכי נמי הוי יתובי דעתא, ותו כי היכי דלא תהוי פלוגתא רחוקה מאד בין ב"ש וב"ה ודוק, משא"כ בכוס דבעינן שתיה דווקא, ובבציר מהכי לא מקריא שתיה. ואי משום קושית ר"ת דאיך אפשר שצריך לטעום יותר מרביעית (דהיינו מלא לוגמיו ממש דנפיש ודאי) מאחר שכל עצמו של כוס דברכה אינו אלא רביעית אחר המזיגה, הא לק"מ לפר"י דלעיל, דר"י ואביי בעו רביעית חי דווקא, והכי ס"ל לר' נתן דמשו"ה בעי בקרוש כזית (ופסק הר"מ כר"ן) וקמו להו ר"י בר"י ורב ור"ה ורב גידל כוותיה דהשתא כי מזגיה נפיש ליה מרביעית טובא, לפחות שני חלקים דהו"ל כוס של ברכה שלש רביעיות ומצי שתי טפי מרביעית ודאי. ונפיק ביה בדיעבד דווקא, אבל לכתחלה בעי רובא דכסא כדאר"ן ב"י בפרק ערבי פסחים [קח, ב], דנפיש טפי ממלא לוגמיו ממש. ובהכי דייקא מילתייהו דרב הונא אמר רב ורב גידל דאמרי המקדש אם טעם מלא לוגמיו יצא, בדיעבד אין, לכתחלה לא. ומאי דק"ל לתו' ביומא, מהא דד' כוסות כדי רביעית, איכא למימר דפירושו, לכל חד וחד מד' כוסות בעי רביעית. אף על גב דשנינן לה אליבא דשמואל אידי ואידי חדא שעורא, היינו כי היכי דלא תקשי אדשמואל. ברם לרב דקאי ליה בשטת ר"י בר"י ור' נתן ודאי פירושו לכל חד רביעית, ולא סגי בבציר מרביעית יין חי לכוס אחד. 
ואב"א הא דר"י אמר שמואל כדי מזיגת כוס יפה, נמי ה"פ וכדאביי ודעמיה, היינו רביעית יין בעי, ומזיגא דמיא תרי אחדא (דהו"ל שלש רביעיות במזוג לכוס אחד. וברייתא נמי הכי מתפרשא שפיר, ומעיקרא סבר המקשן שמואל בעי רובע או שליש לפי מזיגה דאביי ואקשי ליה מדתניא כדי רביעית, ומשנינן אידי ואידי חד שעורא כלומר כדי מזיגה דשמואל נמי ה"פ דצריך רביעית כדאביי כדי שיעמוד אחר מזיגה על שלש רביעיות (והוא לכל כוס) וזה קרוב לפרשב"ם. אין חילוק, רק דרשב"ם אזיל בשטת רבא, ולא אסיק אדעתיה מזיגה דאביי ושטתו בשעור היין. וכפי הנראה מפרשב"ם ל"ג הא דמסיים בה בספרינו מאי מזיגת כו' דל"צ לגמרי שפת יתר כנטול הוא וכסתירה לפרשב"ם, כמ"ש בהגהת הש"ס בס"ד. ואכמ"ל בזה עוד. 
ושמעתא ממילא רווחא בהכי, דהשתא אתי שפיר נמי מאי דקאמר שמואל תו התם, שתאן חי יצא (ותניא נמי בברייתא) ותמה על עצמך, איך אפשר לומר כן אי איתא דלא צריך, אלא רובע רביעית כדרבא, מי איכא מאן דאמר בכוס של ברכה, דלא נבעי לפחות רביעית עם מזיגה, והא כוס דבה"מ חד מד' כוסות הוא, ורבא גופיה מיהת שימזגנו בעי. והשתא למאי דפרישנא לא צריכינן לדחוקי לגמרי, אלא הכי הוא עיקרא דמילתא, כי שתי לכסא חמרא כד חי, סגי ליה ברביעית, כמו בכל שתיה דעלמא של תורה, דשיעורה ברביעית בכל דוכתא. מיהו כי מזיג ליה, ולא שתי לחמרא בעיניה, בעינן טפי, דהיינו מלא לוגמיו ממש, זה ישר מאד. ודיקא נמי שמעתא דנזיר (ל"ח א) דעשר רביעיות של תורה, דוק ותשכח דכולהו רביעיות (בין חיוורתי בין סומקתי) בלי מזיגה נינהו, א"כ ודאי עושה פסח נמי דומיא דידהו, ר"ל בלי מזיגה, וכמו כוס יפה אליבא דאביי וכולהו תנאי ואמוראי דלעיל, וכיון דכוס של ברכה חדא מנייהו דד' כוסות, ודאי כולהו שוו להדדי (דלא מסתבר למימר כוס יפה דפסח קיל מדכולא שתא), וכוסות בחדא חשיב להו, דקמ"ל דכוסות דפסח לא בצרן מכוס ברכת המזון, ובהכי סלקי כולהו סוגיי כחדא בגוונא שפירא. 
ומה שכתבו עוד תו' דיומא, דא"כ הו"ל טפי מיתובי דעתא כו' ואמאי שיערו בכל חד בדידיה, לא ירדתי לסוף הוכחה זו, דאה"נ הוי טפי מיתובי דעתא. איברא בטעימה דכוס בעינן כדי שביעה (לכשתמצי לומר כשטת תו') משום דאתיא כר"מ דדריש ושבעת זו שתיה, דלא בעי ברכה אחרונה בשתיה אלא אשביעה דשתיה. ושביעה דשתיה לא דמיא לשביעה דאכילה, דשוה בכל אדם, משא"כ בשביעה דשתיה קים לרבנן דאינה שוה בכל אדם. כדחזינן ביתובי דעתא (דיה"כ) דשני להו בין יתובי דעתא דאכילה ליתובי דעתא דשתיה. ה"נ נימא אנן דכותה בשביעה, דשניא בשתיה מדאכילה, דבשביעה דשתיה, נמי בדידיה משערינן, וקים להו דלא שבע אלא במלא לוגמין ממש, ובעינן האי שעורא למברך כמו למקדש (וכן לכל כוס דמצוה) שתהא שתיה חשובה, להצריכה ברכה אחרונה. אי הכי אף על גב דבעלמא כי פליגי  אביי ורבא, הילכתא כרבא (לבר מיע"ל קג"ם) אפילו תימא דקם ליה בשטתיה דר"ן ורב"א ור"י משמיה דשמואל (מה שאינו מוכרח, וכבר הראינו פנים מסבירות להפך) הכא האיכא ר' נתן ור"י בר"י ורב ור"ה ורב גידל (והוא סתמא דתלמודא פרק ערבי פסחים) ורנב"י נמי קאי כוותיה ורב יוסף כולהו ס"ל כאביי (ואשכחן נמי דפסיק תלמודא כאביי נגד רבא גם בשאין מיע"ל קג"ם כמש"ל בס"ד). הא ודאי רבים נינהו והלכתא נמי כרב באיסורי, ואפשר שמואל נמי סבר כוותיה, והוכחת ר"ת נסתלקה לגמרי כמש"ל, מאין לחדש דבר מעתה, להוציא דברים ברורים מפשוטן, בלי הכרח כלל (ואשוב אתפלא על תו' דיומא (ע"ט א) ותו' דסוכה (כ"ו ב) שכתבו דאיכא מ"ד קדוש לא צריך מלא לוגמיו דסמכי איחידאה ואיהו בכ"ש ס"ל אי הכי אטו לברכה אחרונה נמי בכל שהו סגי). כל זה אני אומר בשטת הפוסקים כר"מ, ואצ"ל אי נימא דקיי"ל כר"י (כאשר לא נפלאת ולא רחוקה היא ממני, כמש"ל בס"ד בסי' ר"י) דס"ל שיעור כביצה לאכילה, פשיטא דלשתיה בעינן טפי וטפי אפשר כשלש ביצים, כדבעינן למימר קמן בס"ד). 
וכיון שכן ראוי לקבוע בה מסמרות, שיש להצריך עכ"פ לכתחלה רביעית יין חי לכוס בה"מ, ולמזגו על חד תרין (היינו ביינות דידהו) ולשתות ממנו לפחות מלא לוגמיו ממש, שהוא יותר מרביעית, או רובא דכסא, כדאמר רנב"י לענין ד' כוסות. וזה לכתחלה, מ"מ דיעבד ומאן דלית ליה חמרא טובא, בשעת הדחק כדאי לסמוך ע"ד הסוברים דסגי ברובע, ומזגיה כדרבא (וביינות דידן לא סגי בבציר מרביעית יין חי, כיון דלא חזי למזיגה אלא פורתא, ונתקיים בידינו פסקו של הר"מ וסוגיין דעלמא. וכיון שזכינו לכל זה ת"ל. 
מעתה נבוא להתיר קשרי הספק שזכרו בתו' בשם ר"י ונסתבכו בו הפוסקים, ולעמוד על ברור הענין נציע תחלת תמצית דברי תוס' בזה, בברכות (מ"ט ב) ד"ה ר' מאיר סבר ואכלת אכילה בכזית, ואומר הר"י דהני קראי אסמכתא בעלמא, דמדאורייתא בעינן שביעה, דמוכח בפרק מי שמתו, דכזית או כביצה שעורא דרבנן נינהו, וקיימא לן בכזית כר' יהודה, לפי מה שמחליף ר' יוחנן, וגם לאביי דלא מחליף, נראה דהלכה כר"י כו', ולענין שתיה אומר ר"י דיש להחמיר ולברך אפילו בפחות ממלא לוגמיו, אף על גב דלענין י"כ ליתא לא  ילפינן מנה לענין ברכה. תדע דלענין ברכת המזון בכזית (כצ"ל) ולענין י"כ עד דהוי ככותבת עכ"ל. דברי תו' הללו צ"ב (ואעבור על דבריהם כסדר, עם שאינו ממלאכת חבורנו זה, ולכן אקצר כפי האפשר, רק במה שנוגע להלכה זו שאנו דנין עליה עכשיו. אולם ענין מצוי דין ההכרעה לפסוק כר"מ, נניח על מקומו העצמי בסי' ר"י אי"ה) ומההכרח לדקדק תחלה, למאי אכפל ר"י לאשמועינן הא, מאי נ"מ אי אסמכתא או דאורייתא, הלא אנו להלכה אין לנו אלא משנתנו. 
ונראה פשוט שהוצרך לכך לענין דינא, בגדול שאכל שעור דאורייתא, שאינו יוצא ע"י הקטן, שצריך לידע השעור האמיתי, וכן לענין תרי דרבנן, דלא מצי מפיק אפילו לחד דרבנן למאן דמפליג בהכי, וממילא שמענו גם כמה גדול כחה של אסמכתא דרשאין להחמיר בכיוצא בה, אף על גב דקולא היא לגבי ברכה, כמ"ש בשכבר בלח"ש על משנה זו, וכדבעינן למימר קמן בס"ד. 
תו איכא למידק, מנ"ל לתו' דמחליף ר' יוחנן מתני' דהכא דילמא ההיא דעד כמה חוזרין מחליף, ולעולם ס"ל לר' יהודה כביצה. הא לק"מ, כמ"ש בחידושי גמרא בס"ד, דתו' סמכו אהא דמסקו, דשמעינן לר' יוחנן בהדיא דס"ל בכזית בכ"מ (זה לפירוש דר"י בתו'. איברא לדידי לא ברירא לי עיין סי' ר"י) להכי ניחא להו לאוקמי חלופי דמחליף ר' יוחנן בהאי גוונא דאזיל לשטתיה, כי היכא דלא ליפוק נפשיה לבר מכללא, דקיי"ל ר"י ור"מ הלכה כר"י. וק"ל. אך מאי דמסיימי תו' לענין שתיה אפילו פחות ממלא לוגמיו, אף על גב דלענין י"כ ליתא, בער אני ולא אבין, הא גבי י"כ נמי לא בעינן מלא לוגמיו, רק פחות כדמפרש שמואל התם, אלא כל שיסלקנו לצד אחד ויראה כמלא לוגמיו. ותו דמלא לוגמיו לא מצית אמרת, דהוי ליה יותר מרביעית ואפילו כביצה משביע, ויתובי דעתא פחות משביעה הוא דהוי כדלקמן. וליכא לדיוקי בדתו', דקמו להו בשטת ר"מ ואיהו הא קדריש ושבעת זו שתיה, א"כ לפחות נבעי שביעה בשתיה לברכה, ושביעה אינה אלא בכביצה, לכאורה אליבא דכ"ע, ומניין להוסיף חומרא גבי שתיה נמי למעט השעור בה ג"כ מאחר שבלא"ה חומרא נוספת על ד"ת היא, דמשמע מדאורייתא צריך שביעה גמורה דווקא, שהיא ודאי הרבה יתר אף מכביצה. זה אינו דיוק לגמרי, שהרי בפחות ממלא לוגמיו (דנקטי תו' בלישנייהו הכא) נכלל גם אפילו שיעור רביעית (לפי שמלא לוגמיו ממש הוא ודאי יתר מרביעית, כדמוכחא סוגיא דפרק יום הכפורים) והוא כביצה ומחצה, על כן אפילו חסר לו חצי ביצה ממלא לוגמיו עדיין יש בו כביצה, ואפילו כמלא לוגמיו (אף על גב דודאי בציר מרביעית  מ"מ קרוב הוא לו) פשיטא דאית ביה יתר מכביצה ועוד, ודוק, לכן מצד זה אין נפתל ועקש בלשון תו' הלז. ונראה דאגב שטפיה אתיא להו, ורהיט להו גמרא ושיגרא דלישנא דמתני' דמלא לוגמיו דיה"כ, ור"ל כמלא לוגמיו, ולא דקו בה. 
אלא דאכתי איכא למידק בה טובא, דאף שתהא זאת כוונתם, כלומר על פחות מכמלא לוגמיו הלא ע"כ צריך שעור למטה, שבכאן בהכרח תפסת מועט לא תפסת, דאל"כ וכי יעלה על הדעת לברך גם על גרעין חרדל זה דבר בטל מאליו, אלא ודאי כוונו על השעור הסמוך לכמלא לוגמיו, וכיון דאפקתיה מכביצה ומחצה ומדבציר פורתא אוקמה אכביצה דבעי מיהא (דאי תוקמה אכזית א"כ שעורא דאכילה ושתיה חד הוא והו"ל לכללינהו כחדא בשעורא דכזית דביה קעסקי (ולשמעינן רבותא) אמאי פלגינהו, אלא ודאי לומר לך, שעורה של זו לא שעורה של זו. 
השתא משמע דבכזית ודאי לא מספקא להו, דלא הוי שעור לשתיה, וכביצה ממש נמי לא מבעיא להו, כי קמיבעיא להו בכביצה ועוד, דלהכי נקטי פחות ממלא לוגמיו (ולא כביצה) ונתכוונו לכמלא לוגמיו כדאמרן, ומשום דאיהו נפיש מביצה, ובציר מרביעית. 
אי הכי קשיא מאי דעתייהו, אי סברי שתיה דומיא דאכילה, בכזית סגי, ואי בעינן שעור שביעה בשתיה, תסגי לה כביצה, מיהת טפי מנלן. ותו מי איכא למימר בשתיה שביעה בעינן, ושעורה כשביעה דאכילה הא מסקינן בפרק יום הכפורים (דף ע"ט ב) כר"ז דאמר ככותבת הגסה פחות מכביצה, כביצה שבועי משבעא, ככותבת מייתבא דעתא. הא קמן בהדיא שעורא דיתובי בציר ליה משיעור שביעה ושעור מלא לוגמיו ליה"כ, נמי ליתובי דעתא הוא. והרי כבר ידענו דאף כמלא לוגמא עודף על כביצה כדהוכחנו (דהא משום הכי פשיטא להו לתוס' דכמלא לוגמיו נפיש משעורא דשביעה, ולא צריכא להו אלא בפחות). ואפילו תימא דהוי כביצה, מיהא לא הוי אלא יתובי דעתא, שבועי לא משבע ואי משבע הא הוי טפי מיתובי דעתא. והא פשיטא לתלמודא דליתובי דעתא לא צריך כביצה. א"כ אי לענין ברכה לא בעינן יתובי דעתא ליכא לספוקי דלא בעיא אפילו כביצה, ואי שביעה בעינן, תסגי בכביצה ואמאי קאמרי בפחות ממלא לוגמיו. ובאמת בלא דברי תוס' מצינן למימר לעולם כמלא לוגמיו הוי פחות מכביצה (ולא קצב לו התנא שעור בדבר ידוע משום דבדידיה משערינן) דומיא דאכילה דכביצה משביע ופחות מייתב דעתא, ה"נ בשתיה כביצה הויא שביעה, ובציר מנה יתובי דעתא. אבל בדברי תו' א"א לומר כן, הא קאמרי אפילו בפחות ממלא לוגמיו בעי ברוכי, ואי טעמא משום שביעה נגעו בה איך תהא שביעה בפחות ממלא לוגמיו (איך שיהא) ומלא לוגמיו אינו אלא יתובי, לא שבועי משבעא. 
ואם נפשך לומר, דבהא לא מספקא לתו' דלשתיה לא בעי כביצה, דלא דמיא שביעה דשתיה לשביעה דאכילה, ולא יתובי דעתא דשתיה ליתובי דעתא דאכילה, ר"ל אף על גב דשביעה  דאכילה נפישא מיתובי דעתא דידה, שביעה דשתיה לאו הכי, אלא בצירא לה מיתובי דעתא, זה דבר שא"א להשמע. גם אולי יאמר אדם, לתו' משמע להו אף על גב דסתם יתובי דעתא, ר"ל באדם בינוני ודאי בציר שיעורא משעור שביעה גם בשתיה, מ"מ באדם גדול נפיש טפי, דבשתיה בדידיה משערינן, הכל לפי מה שהוא אדם, ושל עוג ודאי יש בו כמה רביעיות, ואהא קיימי תוס', וקבעו לאשמועינן דלא בעי שיעור שתיה דברכה כמלא לוגמיו דעוג ודכוותיה, היינו דקאמרי אפילו בפחות ממלא לוגמיו, אף על גב דמשכחת לה שעור גדול, מסתייה לשתיה דברכה בבציר מניה, ולעולם לא סגי אלא כדי שביעה דשתיה איך שהיא, אם כביצה או יותר. הא נמי לאו מילתא וטעותא היא. דהא על כרחך מלא לוגמיו דאדם בינוני, הוי טפי מרביעית, מדאקשי תלמודא (פרק יום הכפורים פ, א) בפשיטות, אי איתא דס"ל לב"ה כמלא לוגמיו, לתנייה גבי קולי בית שמאי, ומשנינן כי אתשיל ההיא דכמה ישתה, בעוג כו' דהו"ל ב"ש לחומרא. אבל אי הוי שעורא דב"ה מלא לוגמיו כדס"ד, לא קשיא, דשפיר הוי מקולי ב"ה, אף על גב דלא אסיק אדעתיה דלעוג אתשיל, הא ודאי  בבינוני איירי (וכסתמא דמתני' דלא אתשיל מידי, אלא ודאי כללא הוי לרובא דעלמא ר"ל בינוני) ואפ"ה הוי מלא לוגמיו מקולי בית הלל, ורביעית דבית שמאי לחומרא. הא אין לך לומר אלא דסתם מלא לוגמיו דאדם בינוני, הוי טפי מרביעית, ונפיש מכביצה טובא, יתר מכחצי ביצה, כנזכר, ואי אפשר לפרש בענין אחר. דכי ס"ד מלא לוגמיו ממש דהוי מקולי בית הלל, בבינוני קמיירי, דאי בעוג אפילו כמלא לוגמיו הוי טפי משעורא דבית שמאי, ומאי איריא מלא לוגמיו, ואי בקטן אפילו מלא לוגמיו, ודאי דבציר מדבית שמאי, והו"ל בית שמאי לקולא. לא נשאר אלא בינוני דמלא לוגמיו דידיה טפי מרביעית, וכמלא לוגמיו דידיה נהי דבציר מרביעית, מיהת נפיש מכביצה, אבל כביצה וכ"ש פחות, לא אפשר, לפי שיוליד בטל, שיתובי דעתא יהא עם שעור שביעה בשוה, מה גם יותר משביעה, דמשוי מילי דרבנן לחוכא וטלולא, והדרא קושיין לדוכתה בתו'. 
אלא מאי אית לך למימר, ר"י בתו' דמחמיר בפחות ממלא לוגמיו לברכה, לאו דווקא פחות מעט, אלא אפילו פחות הרבה במשמע, והיינו כזית (שהוא סתם שיעור של תורה בהנאת החיך, כדאמרינן [ברכות מא, ב] ארץ שרוב שעוריה כזיתים) ולא כיילינהו לשעורי אכילה ושתיה בחדא, משום דבאכילה פסיקא להו כר"מ, ובשתיה לא אשכחינן בהדיא שעור כזית ואגב דבעי לאשמועין דלא משגחינן הכא בשעורא דמלא לוגמיו, ולעולם ס"ל לר"י בתו' דאכזית דשתיה נמי בעי ברוכי, כמו אשיעור אכילה, אף על גב דכזית ודאי לא הוי מלא לוגמיו, ולא אפילו כמלא לוגמיו, ולא משמע ליה הא דאמר ר"מ ושבעת זו שתיה, דלבעי שעור שביעה דווקא. אלא רבויא בעלמא הוא (משום דלא אתיא ליה שתיה מאכילה, ובעיא קרא באפי נפשה) ודומיא דאכילה קמרבי, ואף על גב דלית ביה אפי' יתובי דעתא, ואצ"ל  דלא הוי כדי שביעה, כי היכי דסגי שעור מועט כזה באכילה, ולא בעיא אפילו יתובי דעתא, מהיכי תיתי יהא טפל חמור מן העיקר. כך היה נ"ל מוכרח בדתו' שלנו ע"כ שלא בטובתי, ניחא לן למשכוני נפשין אדר"י בתו', דדחיק ומוקי נפשיה, ולא להניח דבריו בלי צורה. אי נמי הא דקאמר ר"מ ושבעת זו שתיה, היינו למי שאכל וצמא לשתות מוקי ליה, שלא יברך עד שישתה כדעת המרדכי, ע"ל סי' קצ"ז, ולא לשעורא. 
אכן עיינתי ברא"ש, ומצאתי און לי במקצת, ר"ל דהיינו ודאי ספיקיה דר"י, דילמא שעור שתיה כשעור אכילה, ואנחת לן חדא. אבל אתקפת לן חדא, במאי דקאמר הרא"ש עוד שם, וז"ל או שמא כיון דדריש ר"מ ושבעת זו שתיה, בעי כביצה כו' עכ"ד (וכ"ה בתו' דיומא ודסוכה הנ"ל, כולהו מרוקא חדא תפיאו) משמע דכביצה סגי לשעור שביעה עכ"פ בשתיה נמי ודבר זה אין לו קיום והעמדה, לפי סוגיא דפרק יום הכפורים כמו שהוכחנו באריכות. גם מה שמסיים שם עוד, בזה"ל או שמא יש לחלק בין שביעה דאכילה, לשביעה דשתיה, עדיין זה צריך באור, מה טיבו של חלוק זה, מנין יצא לו הספק, ומה ראה לחלק ביניהם. מה נפשך אי איתא דבשתיה שביעה בעינן, פחות מכביצה, ודאי לא מצית אמרת, שלא מצינו דוגמתה בשום מקום (מלבד מה שהוכחנו מחמת יתובי דעתא כנ"ל). ואי יתר מכביצה היא, הלא צריך לדעת כמה נפישא לה מכביצה. ודמסיק הרא"ש להסתלק מן הספק ישתה רביעית, נראה דפסיקא ליה דסגי בהכי בלי ספק, משום דמדמי לה לשעור שתיה דעלמא דברביעית, ואין זה ברור, דשאני רביעית דעלמא דלא אדכר ביה שביעה, משא"כ בברכה דמטעם שביעה אתינן עלה, עדיין לא יצאנו מידי ספק זה. 
ועוד יקשה עלינו הא דאייתי הרב"י מן האגור שכתב בשם הר"י צרפתי (שהוא בלי ספק ר"י דתו') דמחמיר לברך על כששתה לפחות ארבעה חומשי ביצה דווקא, הא בכזית לא מספקא ליה, שהרי כזית אינו אלא שני חומשי ביצה וחצי חומש, לא בעי נמי רביעית אלא רובו בלבד. 
אולם לפי מה שבררנו למעלה, בשעורו של כוס ושתייתו שאינה אלא מלא לוגמיו (והיינו לכל הפחות ולדינא דדיעבד אבל לכתחלה בעי טפי, כדלעיל) וטעמא ודאי משום דבעינן עכ"פ שעור שביעה הראוי לברכה אחרונה שהיא מן התורה. לפ"ז הוסר עול סובלו של ספק זה מעל שכמנו דהא בהא תליא, דלכתחלה ודאי צריך לשתות יותר מרביעית (כמו שכבר נתבאר מדברינו שעורו בכוס, ה"ה לענין ברכה). אכן בדיעבד סמכינן אשיעורו דכוס אליבא דרב"א ורבא, וסגי נמי ברביעית לברכה, כמו למטעמת דכוס, אבל על פחות מזה אין לברך לאחריו דפשיטא לא גרעא שתיה דברכה משתיה דעלמא (לענין איסורין) דלא בעיא שביעה לד"ה, ואפ"ה לא בצרא מרביעית כ"ש שתיה דברכה דעדיפא ודאי. שוב מצאתי בתו' ברכות (ריש דף ל"ט א) כתבו כן בפשיטות דלברכה שלאחריה בעינן מלא לוגמיו כדאמינא מסברא דנפשי ת"ל דהא בהא תליא חד דינא הוא. 
איברא רביעית דשתיה וכזית דאכילה חדא מילתא היא, ושוו להדדי ודאי, דטעמא דשעור רביעית משום דבקרוש הוי כזית כדלעיל, הלכך ביבש דפת ודיין אידי ואידי חדא שעורא, אלא שבלח מתרבה השיעור בכך משום דכזית יין הבא משניר נפשר ונעשה רביעית, זה דבר ברור ומחוור בס"ד אף על גב דאביי דחי לה לענין חיוב הוצאה, מ"מ קושטא דמילתא הכי  הוא, ודילמא דאביי דיחויא בעלמא הוא (ודבר מצוי הוא בסוגיא דתלמודא למדחי כל מאי דמצי, משום יגדיל תורה, כנודע לבעלי הכללים) מאן לימא לן דר"נ ור"י אמרו ד"א. ואעפ"כ קרובים דבריהם להיות אחד גם לאביי, משו"ה לא שבקינן מאי דפשיטא לר"י, ועכ"פ האיכא ר"ן דהכי ס"ל. 
ויש לדעת שכל מה שפלפלנו למעלה, ומה שנראה לנו להלכה בזה, אינו אלא לדר"י בתו' שקבע הלכה כר"מ, ונולד לו הספק בדעת זו, ונמשך הענין גם בשעורו של כוס ומזיגתו. אך לפי מה שכבר זכרתי שגם זה עדיין אינו מבורר בידינו, ויש מקום אתי (להלן בסי' ר"י בעז"ה) לקרב דעת ר"י דס"ל כביצה. עפ"ז צריך לברר כאן מאי דעתיה דר"י לענין שתיה, מאי היא שעורה להטעינה ברכה לאחריה אליבא דר' יהודה, בזה לא אמר אדם דבר, וצריכא רבה, אטו ר"י לא מצריך ברכה לשתיה כלל. ונ"ל פשוט דלר"י שתיה לא בעיא קרא, דבכל דוכתא קיימ"ל שתיה בכלל אכילה (ע"ל סי' פ"ט ולקמן סי' קצ"ז) וכיון דאפשיטא לן בעיא דר"י בתו', אליבא דר"מ דאכילה ושתיה שוין בשעורן במשקה יבש, ולפי ערך אותו השעור נחשוב גם בלח. א"כ נאמר אליבא דר"י דבעי כביצה לאכילה, ה"ה לשתיה במשקה קרוש. אמנם במשקה הלח נדון לפי חשבון כזית לכביצה ומחצה, לפ"ז לכביצה שהיא כשני זיתים לפחות (עיין לקמן סי' תרי"ב) מגיע בלח כשלש ביצים. ויש לו סמך בתלמוד, כמ"ש בעז"ה בסי' ר"י יע"ש. 
לפי דרכנו למדנו ששה מדות בשעור שתיה. א) השתיה כדת של תורה בכל מקום שנזכרה היא רביעית (בכלל עשר שזכרום פרק (א"מ) [ג' מינין]) שעור רביעית נזכר לעיל בפתיחת קונדרס זה, והטעם מפני שיכול לקרוש ולעמוד על כזית שהוא ג"כ שעור אכילה בכ"מ (מלבד שזה ג"כ שיעור אכילה לפסול הגויה). ב) ליתובי דעתא ביום הכפורים כמלא לוגמיו דבינוני, היא קרובה לכביצה, הן חסר הן יתר. ג) יתרה עליה, מלא לוגמיו ממש, למטעמת דכוס של ברכה (וכל מקום שטעון כוס) לפחות צריך לשתות יותר מרביעית והוא קרוב לשתי ביצים לפחות, גם זה לבינוני, ולגדול לפי גדלו ולקטן לפי מדת לוגמיו, ויצא בכך היכא דלא אפשר ליה, ולא נפיש ליה חמרא. ד) אבל לכתחלה צריך לשתות יותר מזה, היינו רובא דכסא, לפחות אם הוא מזוג כראוי ובצמצום, דהיינו על חד תרי או תלת, למר כדאית ליה, ולמר כדאית ליה, ואיכא מ"ד אפילו הכוס גדול ביותר צריך רובו (וי"א שזה אינו אלא בכוסות דפסח בלבד) והוא השיעור ג"כ לברכה אחרונה, ועל שתיה פחות מרביעית לא יברך לאחריה (ואם מברך לפניה, עיין סי' ר"י. ה) ושעור מלא לוגמיו, ביינות שלהם, דלא סגי להו בלא מזיגה. ו) אבל ביינות שלנו דלא חזו למזיגה דידהו כלל לא סגי לכוס יפה בבציר מרביעית, ואף למשתי מניה שעור רביעית עכ"פ (שוב מצאתי כן גם לרשב"א בתשובה) וסגי בהכי לטעימת הכוס, וכן לברכה שלאחריו, ושטה זו לסוגיא דעלמא, כמדת ר"מ בשעור אכילה כזית. 
אמנם את"ל כמדת ר"י בשיעור אכילה כביצה, שתיה נמי דכוותה היא, ומגיע לה בלח (לפי חשבון הקרוש) כשלש ביצים, והמזיגה לכל חד כדאית ליה, והשתיה דיעבד מלא לוגמיו, ולכתחלה רובא דכסא, וכבר מזגנו הכוס יפה, כל אמרת אלוה צרופה. 
מעתה אני חוזר לדברי רבינו. מ"ש הטור היה ר"י מסתפק אם הוא בכזית או ברביעית, לא זכר ספק דכביצה, לפי שהוא נכלל בין שני גבולי הספק שזכר, וביותר מרביעית לא עלה ע"ד שום ספק, מפני שתפוס בידו דר"ת בטעימת קדוש, ופשיטא דלא עדיפא שתיית כוס בה"מ מנה, וכדכתב נמי הכא בסמוך שצריך לשתות כמלא לוגמיו, ולא מלא לוגמיו, וכדפריש נמי רוב רביעית, ואזדא לטעמיה נמי בהל' פסח (סי' תע"ב). איברא לאו הכי הוא, דלא זו בלבד שלכל הפחות יש להסתפק גם ביותר מרביעית, אלא דפשיטא צריך גם יותר מרביעית, וה"נ בקדוש כמש"ל, וכדפסיקא נמי לרבינו דכל דבר שצריך כוס צריך לשתות כו', ש"מ דשוו להדדי כולהו כסי דמצוה. 

אשוב על סדר דברי הרב"י. 

[קסט א] שם [ד"ה ואחר]. בפ"ה קודמתן. צ"ל. 

ע"ג בראשו [ד"ה ויברך]. ולי נראה שיש ללמד זכות על בעל הלכות גדולות שטעמו מההוא עובדא כו' ר"א בריך אכסא קמא ותו לא בריך. עכ"ל. לא נעלם מרבינו הרב"י שאין אנו מפרשים כן דודאי ההוא עובדא לא מיירי אלא מברכה שלפניה. מ"מ נדחק ללמוד זכות על בה"ג. 
ושוב ראיתי בט"ז [ס"ק ב] שכתב עליו שהוא שלא בדקדוק, דזה קאי על ברכת בפה"ג, ובזה מודה בה"ג דחייב. עכ"ד. ולא ידעתי מניין לו ז"ל, דס"ל לבה"ג הכי, שמא סובר דכוס של ברכת המזון אינו טעון ברכה לגמרי, לא לפניו ולא לאחריו. ויתכן שיצא לו זה לבה"ג מההוא עובדא, דתו לא בריך לגמרי משמע ליה, וכך היא דעת רבינו ז"ל בזה. לענ"ד. 
ומצאתי און לי שגם התו' היו סבורים שדעת רבי כך היא, דהכי מוכח בודאי ממ"ש בחולין (דף פ"ז א) גבי כוס של ברכה שוה ארבעים זהובים, אף על פי שאינו מוכרח, כמ"ש בס"ד בשאילת יעבץ (סי' ע"ד דף צב, א). אמנם לע"ד יראה, דהיינו טעמייהו דהגאונים, שאמרו שלא לברך אחר בה"מ משום דבסתם כוס של ברכה, ששיעורו ברביעית מיירו (כדס"ל לר"מ וכך היא דעת הפוסקים בכלל כמש"ל) ובסתם שתייה שאינו זקוק אלא לכמלא לוגמיו (כדר"ת הנ"ל) ועוד שצריך שיטעמו גם המסובין (ודלמא ס"ל נמי שתיית כולן מצטרפת) א"כ אי אפשר לו לשתותו כולו, נמצא באנו לספק הנ"ל דשמא אין חיוב ברכה אחרונה אלא כביצה ומחצה, דהיינו רביעית שלם דווקא (או יותר כמש"ל) שהוא שביעה דשתיה. ומשו"ה מספק לא יברך. אי נמי מאי דמספקא ליה לר"י הוה פשיטא להו ז"ל דלדידהו הוה ס"ל דודאי אינו טעון ברכה לאחריו כל שלא שתה רביעית, וכדס"ל להרמב"ם ז"ל וכדקיימנוה מסברא כדלעיל. כן נ"ל למצוא זכות לגאוני עולם, הש"י ידיננו לזכות. וכמדומני שנראין דברי שלזה כוונו הגאונים ז"ל. ועיין מ"ש לקמן סי' ר"י ותדע עוד. 

שם. ואין שתיית שנים מצטרפת. כצ"ל. 

שם. כתב האגור. רבינו יצחק כתב כו' והוא ששתה ד' חומשי ביצה. וזה משום דפסיקא ליה בשעור הכוס רביעית, ושתייתו סגי ברוב רביעית (דברביעית יש שבעה חומשי וחצי חומש ביצה) וס"ד דהיינו רובא דכסא מצומצם ועמש"ל בס"ד. ודקשיא לרב"י שזו קולא במקום שאמרו ספק ברכות להקל, קושיא זו כבר רפאנו שברה, כמ"ש בלח"ש בקצר, וגם רמזתיו לעיל. ואוסיף ידי שנית לבאר הנה, שלכאורה יש לי ראיה ברורה, שאין זה הכלל עובר לברכת הנהנין, מההיא [ברכות כ, ב] דדרש רב עוירא כו' שאמר הקדוש ברוך  הוא איך לא אשא פנים לישראל והם מדקדקים על עצמן עד כזית וכביצה, ואי איתא, הך חומרא קולא היא, ויותר ממה שמרויחין מפסידין, שמברכין לבטלה. אלא ע"כ אין ברכת המזון (והשתיה) בכלל, אדרבה רשאי להחמיר בה אף במה שאינו מדין תורה ודאי ונוטל עליה שכר, וק"ו בספקה שראוי לילך לחומרא כמו בספק של תורה, הא הוא ודאי חיליה דר"י הצרפתי, וכ"ש דהא איכא נמי מ"ד דאף ברכה דמעין שלש דאורייתא היא, ופשיטא דהולכין בספקה להחמיר, כמו בבה"מ. וכך היה נ"ל פשוט בילדותי, ומטעם הנ"ל היה נ"ל להחמיר אפילו בספק שבברכת בנ"ר. 
אמנם עכשיו שהגיעני השי"ת בחסדיו לימי בינה ניחא לשוויי נפשאי הדרנא, דהשתא חזי לי דדברי ר"י בתו' שתפס דר"מ ור"י בשעורי אכילה לאסמכתא לא ברירא לי, אף על גב  דפרש"י מסייע ליה. ומדרב עוירא לא תשמע מידי, די"ל ה"פ אף על פי שהיה מקום לפרש הכתוב  להקל ואכלת ושבעת כמשמעו, אכילה שיש בה שביעה גמורה, דהיינו מלוי הכרס לחם לשובע, ומשקה לרויה ולסבאה. כך יש לבעל דין לחלוק ולהקל, אם עמי בעצו ישאל מקלו יגיד לו כדאמר רב יוסף (פסחים נב, ב), אבל הם מדקדקים (לא אמר מחמירים) על עצמם לדרוש המקראות כהוגן כנתינתן מסיני דע"כ אי כדר"מ אי כדר"י (אלו ואלו דא"ח כנודע שמחלוקת חכמים במקומה עומדת גם במתיבתא דרקיעא, כל דברי חכמים קיימים לעולמי עולמים עם שאנו הולכים אחרי הכללים שמסרו לנו חז"ל בפסק הלכה) מדהו"ל למכתב ואכלת לשובע (כענין שכתוב בברכה [ויקרא כו, ה] ואכלתם לחמכם לשובע) או לשבוע (ככתוב במן [שמות טז, ח]) מדשני קרא בדבוריה, הא לא בא הכתוב אלא למדרש חכמים, לר"מ כדאית ליה ולר"י כדאית ליה, ולעולם פירושא דקרא אליבא דתנאי, דאורייתא היא לא אסמכתא, ושעורא דרבנן (דפרק מי שמתו דדחקיה לרש"י) היינו פחות מכזית למר ופחות מכביצה למר, אבל שעורין הל"מ כדאורייתא. לפיכך אני אומר עתה בפחות מכשעורי תנאים אין אדם רשאי להחמיר, שאינו בגדר ספק לגמרי. ודמסיק תלמודא [שם] לאוקמה לההיא דאשה מברכת לבעלה כו' בדאכיל שיעורא דרבנן, דיחויא בעלמא הוא דלא תפשוט מנה דההיא דנשים חייבות דאורייתא. ולקושטא דמילתא לא צריכינן להכי (וכמ"ש לקמן סי' קצ"ט בס"ד) דבלא"ה נמי ליכא למפשט מנה בעיין, דההיא אפילו תימא דמיירי באכל שיעור שביעה ממש נמי נפק ע"י אשה וקטן כמ"ש לקמן סי' קצ"ט וסי' ר"י. והשתא דאתינן להכי לא צריך למדחק בההיא דלהוציא הרבים עד שיאכל כזית דגן, דאי כזית דרבנן היכי מצי מפיק למאן דאכיל שיעור דאורייתא. אלא ודאי דאורייתא הוי. אך במה שתפס הרב"י בכאן במושלם הכלל דספק ברכות להקל, בהא לא דק במ"כ דבברכת היין לאחריו אינו מוחלט, אבל נראה דעת רבינו בעה"ט שגם היא ד"ת וחזרנו לכלל ספק דאורייתא לחומרא. והיינו בספק ברך דווקא, אבל ספק שעור דשתיה כבר נמלט מידינו, והכל מבואר ברור ומואר, בעז"ה שריד לספק לא נשאר, בלתי במחלוקת דר"מ ור"י בשעור אכילה ובפלוגתא דאביי ורבא בשעור הכוס, ובהא ודאי מאן דעבד כמר עבד ומאן דעבד כמר עבד. 
ונביט עכשיו אל דברי האחרונים ז"ל. עט"ז (סק"ב) זה לשונו וכיון דטעון כוס צריך לשתות מלא לוגמיו שהוא רוב רביעית, שגגה היא כנ"ל כמה פעמים, דמלא לוגמיו טפי מרביעית נמי הוי. גם מה שכתב עוד והוא יותר מכזית כו' ופטור לדעה המצרכת כביצה, אף זה אינו בדיוק, דמלא לוגמיו הוא יותר אפילו מכביצה ומחצה, ואפשר גם רק כמלא לוגמיו יתר מכביצה הוי. ומאי דרמי דברי טור אהדדי, דכתב בסימן ת"פ שמברך אחר כוס רביעי, ופסק בסימן תע"ב דלא צריך לשתות אלא רוב הכוס, לא קשה מידי, דבהווה דבר, כי בשלש כוסות ראשונות דרכו להניח בהם קצת היין מפני שעתיד לשתות עוד כוסות אחרים, משא"כ בכוס אחרון שתי ליה כוליה, כי למה יניח בו מאומה, שאינו שותה אחריו עוד כוס בלילה הוא, משו"ה ודאי בעי ברוכי. 
ומה שכתב עוד ותו קשה לי אמאי לא סגי כמלא לוגמיו לברכה אחרונה וכי עדיף הוא מכוס דברכת המזון, ע"כ, לא הבינותי קושיתו זאת, מה ענין טעימה דכוס ברכת המזון לברכה אחרונה, וכי היכן כתוב בתורה לשתות כוס ברכת המזון, כ"ש כדי שביעה, והא פליגי בה אפילו אי בעי כוס לברכת המזון וקים להו לרוב הפוסקים דאינה טעונה כוס, ובטעימה נמי מפלג פליגי בה בפרק ערבי פסחים [קז, א] (גם לענין קדוש, דעדיף ודאי מכוס דברכת המזון, דלית ליה קרא, ולקדוש איכא קרא, זכרהו על היין, וס"ל לכמה פוסקים שהוא של תורה משא"כ בכוס דברכת המזון שאין לו אפילו רמז כל שהוא בתורה וליכא מ"ד) וי"א מטעמת כל שהוא (אף על גב דלא קיימא לן הכי) ק"ו לכוס ברכת המזון שאין לו עקר  מן התורה. אי הכי מאי עדיפותיה מחיוב ברכה דפשיטא ליה לט"ז, והא ודאי איפכא היא, דאפילו תימא בכוס דברכת המזון לא בעינן רק כמלא לוגמיו, לכתחלה נמי (מה שאינו כמש"ל), או את"ל גם בכל שהוא סגי, מ"מ בברכה שהיא מן התורה פשיטא דלא סגי אלא בכדי שביעה (איך שהיא) הא ודאי דעדיף ועדיף הוא. ואחר שנסתר היסוד, נפל כל הבנין שבנה עליו הרב הנ"ל, להמציא דבר מלבו, ולהוכיח דחיוב ברכה אחרונה, גם ברוב רביעית בהחלט (לא לעשות ממנו אפילו ספק) ובזה הרבה דברים, ולענ"ד אין בהן ממש. 
ואניף ידי עליהם, זה לשונו, ועל כן נראה דאין כאן ספק גמור דהא כו' א"ד אפילו טפי מכביצה אלא כדי (רביעית כצ"ל) שהוא כביצה ומחצה דשביעה דשתיה כו' ובאמת ראוי להיות שהחיוב הוא אפילו ברוב רביעית דהא הכוס הוא רביעית ודי בשתית רובו. וע"כ כתב הרא"ש תחלה דהדין החיוב הוא במלוא לוגמיו שהוא רוב רביעית אלא שאחר כך כתב שר"י נסתפק בזה, וכתב שטוב ליזהר לשתות רביעית שלם, לא כ"כ דרך ספק גמור, דאילו כן היה לו לומר אסור לברך עד כו' אלא טוב הדבר לצד המובחר, עכ"ד. ואינן אלא תימה, שעושה דברי הפוסקים רחמים ורצון פשוט בלי טעם, ואינן אלא גזרות ודאי, מניין לנו לבדות דבר שאין לו עיקר, דרך בקשה ופשרה וסברת הכרס במ"כ, לומר דבר ראוי ולא לחיוב כלל, ואם מחמת הכוס שאינו אלא רביעית, איך יוכיח זה על השתיה, שתהא פחותה משיעור זה. אדרבה, אי מסברא, מדוע לא נאמר פשיטא דשעורו של כוס זהו שיעורה של שתיה, וכ"ה בודאי שקפדת שעור הכוס הוא עד נאמן על שתייתו (כי בלי ספק לא הוצרך השעור אלא כדי לשתותו כולו לא רובו, ולהניח שיורי ברכה לאבוד (למ"ד טעונה כוס גם ביחיד, ואף בשלשה ודאי אין שעורו בעצם בשביל שאר המסובין כדי שיטעמו ממנו גם הם) וכל שעורין דרבנן כך הם בעצם, כדי לאכול ולשתות כל השעור. זה פשוט) ואין לחדש דבר מעתה בלי הכרח כלל. וכיון שכן הוא בטעימת הכוס, דלכ"ע אינה אלא דרבנן, ק"ו לשיעור שתיה לענין חיוב ברכה דאורייתא, דלא סגי ברובא וכנ"ל. ומהרא"ש נמי ליכא לסיועיה שכל דבריו אינו אלא דברי תוס' ולא תשמע מניה מידי, כמש"ל באורך, ואין לכפול הדברים עוד (ומה שכתב עוד מלשון טור סימן תפ"ו, כשנגיע לשם בס"ד נראה אם יש בו ממש). ומה שחשב להסתייע ממ"ש אגור בשם רבינו יצחק ותמיהת הב"י עליו, זהו ג"כ מסייע שאין בו ממש, כאשר הראית לדעת לעיל באריכות. וטענתו של הרב"י לא היתה עלינו למשא, כבר פרקנו עולה מעל צוארנו ונתיישבה דעת רבינו יצחק בטוב ובנחת (עם שלא הסכמנו לדעתו). ומה שכתב עוד ובאמת אפשר דהדר ביה, דברים הללו צריכין אוהב אהבה עזה שמקלקלת השורה. 
והנאני מאד מה שכתב עוד מן הלבוש, שראיתי עתה, בהא מילתא בר מזליה אנא כדאיתא לעיל ומתאמרא משמיה דגברא רבה כוותי. אלא דמאי דמספקא ליה ללבוש, לדידי פשיטא לי ובכדי טרח הט"ז להשיגו, וחשב שהביא ראיה לסתור, ולא היא אלא קושטא הכי הוא ודאי כדלעיל אטו אדיחויא נסמוך. ואפילו לפ"ד הט"ז, לא עיין בה יפה במ"כ, ותשובתו אל חיקו תשוב, מה ראה לומר כן, דאפילו יהבינן ליה דיחויא דאביי מי ליכא ר"נ דפשיטא ליה דכזית קרוש הוא רביעית ביין לח, היינו טעמא דר"י בתו' דלא שביק מאי דפשיטא לר"נ ולר"י רביה דאביי. ואף למאי דדחי אביי, אדרבה הא מספקא ליה אליבא דרב"י דילמא כזית הוי יותר מרביעית, א"כ פשיטא דאיכא לספוקי בה לענין שעור ברכה של תורה, ומאי פסקא דהחליט דלית בהא ספקא, כיון שלא נסתפק הר"י בכך, אטו כיפי תלי. ואם ר"י לא נסתפק, אנו מידי ספק לא יצאנו. לכן כל פעם שמצצתי דברי ט"ז בזה לא מצאתי טעם כעיקר, וכבר נתחוורו הדברים בעז"ה כשמלה חדשה ודבר ה' יקר. 
עכשיו נעיין במ"ש מג"א (סק"ד ונראה אם נוכל להכריע בדין שתיית י"ש שנחלקו בו האחרונים) ז"ל והספק כו' דהוי רביעית (ע"ל) כמ"ש סר"י (כצ"ל) ויש רוצים לומר שעל יין שרוף (כך הוא לשון רבותינו האשכנזים, כך קורין למים חיים שמוציאין מן הדגן או שאר זרעים וצמחים, ע"י האש, שברכתו שהכל. והספרדים רגיל על לשונם יין צרוף והוא יוצא משמרי היין ע"י צירוף באש (בלע"ז אקווא וויטא או אגווע ארדיינטי) דא ודא אחת, לענין שאנו דנין עליו (ולענין נוסח ברכתו, עיין לקמן סי' ר"ב, בס"ד) מברך בפחות מכזית דבפחות מכזית מייתבא דעתא, ול"נ דבעי כשיעור כו'. דבריו ברורים בזה, דלא חלקו חכמים בשעורים. ואעיקרא דמילתא פרכא, וכי מי לחשך לומר כאן יתובי דעתא לענין ברכה (לא כתבו כן תו' בשם ר"ת אלא לענין קדוש. ואף היא ליתא כמ"ש. אבל לשיעור דברכה לא נסתפקו אלא בשעורי אכילה ושביעה. 
ודלא כט"ז סימן ר"י שחשב להמציא דין חדש בי"ש ולהוציאו מכלל כל המשקין ששיעורן ברביעית, וכל דבריו אינן נראין וסתורים מאליהם דמדמי מילי דלא דמיין לגמרי (וכדי שלא לעבור על המצוה, אשיב עליהם כאן בקצרה). מ"ש מר"י לענין בריה אם דרך לאכלו עם הגרעין כו', לא ידעתי מה ראיה משם דאיכא שעורא, לנידון דידן דליתיה לשעורא. ומ"ש מריש פרק המוציא דשיערו ברובע דחשיב לענין שבת כו', הוא דבר תימה, א"כ ישער ג"כ לענין ברכה ברובע, ומאי איריא יין שרוף, מה ענין שעור הוצאת שבת לכאן, לא דמי כאוכלא לדנא. ועוד אפילו התם לא פשיטא כולי האי דהא אותביה אביי לרבא, מים בכד ומצטרפין (ואשכחן נמי הלכתא כאביי לבר מיע"ל קג"ם, בהחולץ (לט, א) גבי ידו כידה, וכן במזיגה סתמא דתלמודא גבי סנהדרין (ל"ז א) דייק כוותיה לא כרבא וכן בכ"מ). כל שכן הכא דלאו בחשיבותא דחזי לאצטרופי תליא מילתא, אלא אי כדי אכילה, אי כדי שביעה. ומה שכתב עוד דמצטרפין השתיות לכשעור כשאין הפסק ביניהן כשעור, לא הבינותי זה, התינח אי שתי מניה כשיעור בלי שיעור שהייה ודאי מצטרפין, פשיטא דלא גרע י"ש בהא משאר כל המשקין, מאי מהני בדלית בהו כשיעור, הואיל וראוי למזגו ולהעמידו על רביעית (כמ"ש ט"ז שם) ודאי לא אמרינן. אי הכי כל שכן דהוי סגי ליה ביין דידהו (דחזי טפי למזיגה) רובע יין חי לשיעור ברכה אפילו לכתחלה ע"י הואיל, וכזה לא שמענו ולא אמרה אדם מעולם. 
ונראה שכוונת הט"ז שם שאפילו לא שתה מיי"ש רק כל שהוא, אפילו פחות הרבה מכזית בב' פעמים או יותר, מצטרפין שתיות להדדי (לשעור מועט המספיק ממנו לקצת בני אדם אף על  פי שעדיין אין בו אפילו כזית) כדי לומר הואיל שראוי למזוג מים, ואלו דברים שאין להם שעור וציור ומבוא בדעת הישר, ודחוין מעיקרן, אין כדאי להאריך בכך. אולי היה מקום לדמותו לקרוש, דסגי ליה בכזית ה"נ תמצית היין (או האוכל והזרע כקרוש חשוב) ולא נהירא דהאי משקה הוא, לא אוכל, ולא פלוג רבנן בשעורי משקין כדלא פלוג בשעורי אוכלין, אף על פי שיש מהם ג"כ חזקים וחריפים כההיא דתנן (מ"ד פ"ב דערלה) כל המחמץ  כו' ובית הלל אומרים עד שיהא בו כביצה וקיי"ל כוותייהו. ה"נ לענין שעור שתיה לא שאני בין משקה חזק לרפה. בהא נחתינן ובהא סלקינן שאין לחלק במשקין לנ"ד ואין לנו בכולן אלא כמו שהכרענו למעלה בשעורן לכתחלה ודיעבד מנה לא נזוע והכי נקטינן. 

מ"ש מג"א (סק"ה) רוב רביעית היינו באדם בינוני כו' דבשתיה הכל לפי מה שהוא אדם. אגב ריהטא כ"כ בשם תו' דיומא דלא אתמר התם אלא לענין קדוש לבד, לא כן לענין שתיה דמספקא לר"י כנ"ל, ואם ראה בדף פ', לא עיין עוד שם דף ע"ט, וכנ"ל כ"פ. ומה שכתב עוד ומ"מ לא בעי טפי מרביעית, כבר ראית דעתנו בזה. 
ובכן השבח והודיה, למי שזכנו לגמור הקונדרס מזיגת כוס יפה, אשר במאמרו הכל נהיה, ויזכנו לכוס רויה. 

מור וקציעה סימן קצא 
=================== 
[קסט ב ד"ה פועלים] שם בב"י. יש כח ביד חכמים לעקור דבר מן התורה. עכ"ל. קשיא האיתא רפ"ג שאכלו דהטוב והמטיב לאו דאורייתא שהרי פועלים עוקרים אותה שמע מנה דאינך לאו עקירה נינהו. 

שם סוף העמוד. אסמכתא בעלמא (כצ"ל) נינהו כו' של ב"ה יברכו השתים אחרונות. כצ"ל. ועיין זכרון בספר. 

בטור. ושניה פותח. כצ"ל. 

מור וקציעה סימן קצב 
=================== 
ע"ד. כתוב בא"ח אם טעו כו' ולא בירכו בשם אין יכולין לחזור דאין זמון למפרע. עכ"ל. ר"ל שלא זימנו בשם, כדינן כשהם עשרה, אין יכולין לחזור ולזמן, ואין אומרים שהרי זה כאילו לא זימנו כלל, ויחזרו לזמן בשם, דמשברכו ברכת המזון, כבר נסתלקה חובת הזימון, כדאמרינן פרח זמון מנייהו, דאין זמון למפרע, אפילו בדלא אזמון לגמרי, וכ"ש היכא דאזמון שלא בשם. 
וצ"ע דא"ה מאי קמ"ל, פשיטא דלא גרע מלא זימנו כלל, ודוחק לומר דמשום סיפא נקטיה. ושמא מיירי דלא ברכו עדיין ברכת המזון, רק זימנו בלבד, ומיד קודם שפתחו בברכת המזון, נודע להם שטעו, שהיה להם לזמן בשם, אעפ"כ אינן צריכין לחזור ולזמן כדין, שכבר יצאו י"ח זימון. אם ענו אחריו אף על פי שלא ברכו עדיין (והוי דומיא דסיפא, דבנודע הטעות בזמון קודם ברכת המזון מיירי הכא והכא). 
ונ"ל שיצא לו זה מהא דאמר רבא כי אכלינן ריפתא בי ר"ג מברכינן בי תלתא, ש"מ דבדיעבד יצאו כשזימנו מכל מקום, אף שלא בשם כדינן, שהיו שם עשרה. הוא הדין הכא נמי דדיעבד הוא, עלתה להם ברכת הזימון שלא בשם, במקום זימון בשם. אבל אינו מוכרח, דהתם שאני דלא אפשר, משא"כ הכא דאפשר לתקוני, דילמא לא נפקי כלל בהך זימון, דהוי שלא כדינן, ולאו כלום הוא. וכיון שלא בירכו עדיין, יש זימון לפניהם, ולא למפרע הוא ודוק. וביחוד לפמ"ש בסמוך, דזמון אפשר שהוא מן התורה. ודע דהרא"ש ודאי לא ס"ל הך דא"ח, ולא מיבעיא דזימון בשלשה אינו פוטר את שבעשרה (היכא דאפשר) אלא גדולה מזו שמענו לו ז"ל, שאפילו זימון בשם אינו פוטר את שבשלשה, ע"ל סי' ר', מדלא אמרינן כה"ג פרח זימון מנייהו, ע"ש, ודו"ק. ע"ל סי' קצ"ג. 

שם [ד"ה וכל]. וכ"נ מדברי רש"י. לא ידעתי היכן. 

[קע ב בראשו] שם. ולפי דבריו מברך את בעל הבית. צ"ל. 

במג"א [בראש הסימן]. הביא דברי האחרונים ז"ל שנחלקו לשתי כתות אם לענות אמן אחר ברכת הזמון אם לאו, והוא ז"ל חשב להוכיח מרש"י בחולין (דף פ"ו א) שכתב שכר ד' ברכות שענה אחריהם אמן, משמע דעל ברכת הזמון אין עונין אמן, דאל"כ הו"ל ה'. עכ"ד. ואינה הוכחה, כי מי הגיד להרב ז"ל שזימנו, דילמא מעשה כי הוה בלי זימון הוי, וס"ל לרבי דברכת המזון טעונה כוס אף ביחיד. 
ותו דבלא"ה תיקשי נמי קושית התו' שם, דהאיכא תו ברכת היין. וי"ל כמ"ש הש"ך בח"מ סי' שפ"ב, דאין שכר מצוה וברכה עשרה זהובים אלא כשהן מדאורייתא דווקא, לאפוקי בפ"ה דלאו דאורייתא היא. א"כ כ"ש לברכת הזמון שאין שכרה עשרה זהובים, דנראה פשוט שאין ברכת הזמון מן התורה, אף על גב דאסמכוה אקרא, וברכה ראשונה דיין ודאי עדיפא, דאתיא מק"ו, ודוק. ואף על פי שבתשובה (הנ"ל) ישבתי דברי רש"י הנז' בד"א ברור מאד  ע"ש. מכל מקום גם זה אמת, שאין שכר ברכה דרבנן שוה לדאורייתא. אי הכי ליכא למשמע מנה דההיא, לעולם אימא לך דיש לענות אמן אחר ברכת הזמון, כמו אחר שאר ברכות דרבנן. ונראה דכשמזמנין בשם, לד"ה עונין אמן אחר ברכת הזמון. ואפשר דאז הויא נמי דאורייתא, דהכי משמע פשטא דקרא דהבו גודל. וצ"ע משום דלא אשכחן בהדיא בשום דוכתא ברכה מדאורייתא, רק ברכת המזון שלאחריו וברכת התורה שלפניה. 

מ"ש במג"א [שם] מהזמנה דקודם ברכת הזמון. עמ"ש בס"ד לעיל סי' (נ"ב) [נ"ג] סעד גדול מדברי חז"ל במקומות רבים במשנה. 

מור וקציעה סימן קצג 
=================== 
שם [ד"ה וכל]. וה"ר יוסף כו' משום דברכת המזון דאורייתא כו'. באמת נ"ל שהיא סברא הפוכה, אדרבה אם בברכת המזון דאורייתא אף על גב דכל ישראל ערבים בה  זה בזה (כדאיתא בב"י לקמן סי' קצ"ז) דמה"ט האחד יוצא בברכת חברו, אפ"ה כה"ג לא. בברכה שלפני המזון שאינה אלא דרבנן, ומשו"ה קיי"ל התם דאינו מוציא בה אלא א"כ הוא עצמו צריך לה, לא כ"ש דכה"ג לא נפיק, כיון דאינה אלא ברכת הנאה, ליכא ערבות דלא לתהני ולא לבריך, פשיטא דצריך לאחמורי בה. אף על גב דלענין זמון אשכחן חומרא  בתלתא עד דיתבי. 

שם. כדתניא פ"ג דר"ה. כצ"ל. 

[קעא א] דף צ' ע"א בטור. אפי' שנים שאכלו, מצוה שיחזרו אחר שלישי. היינו קודם שאמר הב לן ונבריך ונטילת ידים אחרונים עיין סי' קצ"ז. 

שם. ואז אין נחלקין כיון שנתחייבו בהזכרת השם עד עשרים. עכ"ל. כתב ט"ז (בס"ק ג') לכאורה נראה דאע"פ שהברירה ביד העשרים ליחלק, מ"מ טפי עדיף שלא ליחלק, משום ברוב [עם] הדרת מלך, וק"ל על זה, דא"כ לא הי"ל לתנא לתת הברירה בידם לומר רשאין ליחלק כו' והאריך בזה ומסיק דהדבר שקול לכן יכולין לעשות כמו שירצו. עכ"ד. ונ"ל שהדין עמו דלא שייך כאן ברוב עם הדרת מלך, כיון שיש להם כדי זמון, תו לא צריכי, כדמוכח מר"ח דהוה מהדר אבי מאה, וא"ל רבינא לא צריכת, הרי שאפילו במאה אין מצוה יותר מבעשרה, כשאין חילוק בין המרובין למועטין בתוספת שבח. ולענ"ד בהאי גוונא חילוק ברכות עדיף לכ"ע, ולא שקולים נינהו הסברות, דרוב עם, וחילוק ברכות, כמ"ש הרב הנ"ל. גם דבריו אינם מובנים, שא"כ מה ראו לחלק בין הפרקים, אם הן סברות שוות. א"כ גבי ברכת האור נמי נימא הכי, דיש צד סברא, דחילוק ברכות נגד רוב עם, ויתנו להם שם ג"כ הברירה לכל הפחות, אלא ודאי רוב עדיף מחילוק ברכות, והתם אם יברך כל אחד לעצמו, ליכא הדרת מלך לגמרי, משו"ה הך סברא עדיפא. 
איברא כי איכא תלתא הו"ל הדרת מלך, ומג' עד עשרה שוה, ואין חשובין תשעה לרוב עם יותר משלשה כל שאין השבח מתרבה על ידיהם. וכן (מתשעה) [מעשרה] ועד מאה אפילו צ"ט אינן חשובין אלא כעשרה, ואין צריכין להצטרף כלל משום רוב עם, שכבר יש די בעשרה לרוב עם, ולא בעינן טפי. וא"כ כל מה שהם יותר, אין בהם מצוה יותר הא ודאי חילוק ברכות עדיף, דהיא סברא טובה אליבא דכ"ע, היכא דאפשר. ומלשון המשנה ודאי לא מוכח דרשות הוא, ולפום ריהטא לא דק הרב ז"ל בהעתקת לשונה שלא נזכר בה ששה ועשרים רשאין ליחלק (ואפילו היה כך הלשון, ליכא למידק מנה רשות דווקא דאיידי דתני רישא אין רשאין תני סיפא רשאין. וכ"ש דהא לא תנן הכי) אלא הכי תנינן ג' שאכלו אין רשאין, ששה נחלקין (וכן) [עד] עשרה, הרי בהדיא דלאו רשות דווקא, אלא מצוה נמי איכא, מדשני בלישניה וקאמר נחלקין, משמע ודאי דהכי שפיר טפי. והיינו משום דחילוק ברכות עדיף כה"ג ודוק. 

ע"א בראשו ב"י. הוה קאימנא. צ"ל. 

שם [ד"ה ומ"ש וכן]. בעשרים נחלקין. צ"ל. 

שם. וכן מ"ש זה טוב להם ממה שלא יצאו חובת (ברכת) המזון כו' דאילו (כצ"ל) כו'. 

שם. טוב שיברך כל אחד לעצמו. עיין ט"ז [ס"ק ה]. 

[קעא ב] שם. אלא ודאי קביעות מתחלה הוא שמחייבן. צ"ל. 

שם. השמש שאכל כזית מצטרף (צ"ל) מה כו'. 

ע"ב. כתוב בהג"מ כו' במקרה וישב אין חייבין בברכת הזמון. כצ"ל. 

שם [ד"ה ואפילו]. וממשנה יתירא. כצ"ל. 

שם. זה לכאן וזה לכאן וגמרו. כצ"ל. 

[קעב א] ע"ג [ד"ה ודע]. אבל הכא דנפק ידי זמון פרח זמון מנייהו. עכ"ל. דברים האלה קבע בהגה בש"ע ר"ס הסמוך. ואמנם אין זו דעת הרא"ש, עמ"ש בס"ד סי' ר"א. 

שם. מצאתי כתוב ב' שאכלו בקרן זוית כו', והשיב כו', אינם חייבים בזמון, ורשות בידם ליחלק כו' והשיב טוב שיזמנו משום ברוב עם. עכ"ל. תשובה זו ודאי צ"ע, דמנ"ל הא, והא משמע בדוכתי טובא, דכשלא הסבו, אין אחד יוצא בברכת חברו וכמ"ש במג"א [ס"ק ח]. ופשיטא שכן הוא ממשנה שלמה הסבו אין, ישבו לא (אף שהראיה מתלמידי דרב נ"ל שאינה ראיה מכרחת וק"ל). ואיני מבין מ"ש הרב הנז' בדעת התשובה הלזו, דס"ל כיון שנחלקו הפוסקים אם ברכת הזמון בעיא הסיבה אם לאו, לכן הרשות בידם לזמן עכ"ד. 
ומאי פסקא, אי נמי ספוקי מספקא ליה, היכא שמעינן כי הא, דאזלינן בספק ברכות לחומרא, הא ודאי מספיקא ניזיל לקולא, כמו בכל שאר ברכות דרבנן, דהא ברכת הזמון נמי דרבנן היא, כדכתיבנא לעיל. 
ותו אפילו את"ל דהיא מן התורה, אכתי חומרא דאתיא לידי קולא היא, דקמפקע להו מבה"מ דאורייתא, כסבורין הן לצאת ע"י שמיעה מזה המזמן לכולן, ובאמת אינן יוצאין על ידו בשמיעה, כל שלא הסבו. אבל מסתברא טפי, דהך תשובה סברה כדעת הרא"ש דלעיל בריש הסימן, דאחר גמר סעודה אזלינן, ולא בעינן כוונה דקביעות ביחד מתחלה, לאפוקי מדעת הר"י, דבעי כוונת הסבה מתחלה לכך. והכא דהיתה להן ישיבה אחת, דלדידן מהניא כי הסבה, אלא שלא היתה כסדר דהיינו שהאחד ישב לו בקרן זוית אחד מן השולחן, והשני מצד אחר, שזה מורה שלא נתכוונו להסב ביחד, אף על פי שיושבים על שולחן אחד, כה"ג אפילו הרא"ש מודה, דרשות לחוד הוא, אי בעו, מצטרפין, כיון שלא היו דרך קבע אף בסוף, וכמ"ש ר"י לעיל. וכן קבע הרב בש"ע סעיף ב', שאם אכלו בלא קבע רשאין ליחלק, והיינו הך כנדון תשובה זו, שאכלו יחד בלי קביעות. 
וקמ"ל הך תשובה נמי, דמצטרפין אף בלא כוונה דקבע אפילו לא נקבעו מתחלה עד סוף. 
ובכה"ג מכל מקום רשות הוא דהוי, דכיון דנקטינן כרא"ש בהא, דאזלינן בתר קביעות אפילו שלא בכוונה, א"כ ודאי יצאו י"ח. ומכל מקום, אם רוצים ליחלק, הרשות בידם, כיון דאין מפסידין בה"מ בכך, ואדרבה חילוק ברכות עדיף, והו"ל ברכת הזמון כעין ספק, שספקו להקל, ואין הפסד כל כך במה שאין מזמנין. כך נ"ל. ועכ"פ ברור הדבר בעיני שעל הדרך שיפורשו דברי הש"ע בסעיף ה', יתפרשו דברי תשובה זו בריוח, ובכלל דבריו דבריה, ולא השמיטה בש"ע, כמו שכתב במג"א [ס"ק ח]. 
ועי"ל התשובה, ע"ד שפירש הרב"י לעיל לשון רש"י, ובמג"א לשון הג"ה, דמ"ש דעדיף לזמן, היינו ע"י שיאכלו מעט, ויביאו עצמם לידי חיוב הזמון, ומה המונע מלפרש כן גם לשון תשובה זו. ור"ל שרשאין לזמן אם יאכלו מעט ביחיד, אף שלא נקבעו מתחלה. וכך יפה להם לעשות, דוק היטב. 

מור וקציעה סימן קצד 
=================== 
ע"ד. שנים ושלשה וכו' חייבים בברכת המזון. אמת שכ"ה ברי"ף שלנו אבל נ"ל שהוא ט"ס, וצ"ל חייבים בברכת הזמון, עם שלכאורה יש ליישב גם גרסת ברכת המזון, לפי מה שפרש הרי"ף הירושלמי הזה, בשאין השלשה המזמנין בקיאין בברכת המזון אלא כל אחד מהם יודע רק ברכה אחת. מ"מ אינו נכון, דהא ודאי בחיוב ברכת הזמון מיירי כדפריש בהדיא, דירושלמי ותלמודא חדא מילתא היא, ובברכת הזמון עסקינן בגמרין. ואילו אין שם שלשה לזמן, ודאי שכל אחד אומר אותה ברכה שיודע, זהו דבר שאין ספק בו. אלא ה"פ דירושלמי לדעת רי"ף, שנים כו' שאכלו חייבין כו', לא שאכלו שנים בלבד דלעולם שלשה הם, דבחובת זמון איירי, ואין זמון בפחות משלשה, אלא מספר הבקיאים הוא דנקט, דלפעמים שנים לבדם יודעים ברכת המזון, דהיינו אחד מהם יודע ברכה ראשונה בלבד, והשני יודע שתים האחרות (ולא הראשונה וה"ה איפכא) והשלישי אינו יודע שום אחת מהנה, זה פשוט וברור מאד בעיני. שוב ראיתי בירושלמי גופיה ומצאתי דה"ג בהדיא, שנים ושלשה חייבין בזמון ושמחתי. 
אחר שכתבתי זאת עיינתי במג"א [ס"ק ג], וכמדומני שנשתבשה לו כוונת הרי"ף בפרוש הירושלמי, והשיאו לדעת אחרת ז"ל (סק"ד בו, צ"ל ססי' ר') א' יודע כו' ועיין ריש סי' קצ"ג. נראה שהבין מ"ש הירושלמי שנים שאכלו חייבין לברך (כלשון הנמצא ברי"ף) שלא אכלו אלא שנים, והאחד יודע והשני בלתי יודע, דהיינו ההוא דינא דר"ס קצ"ג. וזו טעות מוחלטת שאין זה ענין לשם לא קרב זה אל זה. ושבוש אחד הוליד שבוש אחר, קשה מן הראשון, כסבור שאם אחד אכל, ואינו יודע רק ברכה אחת (וכן שנים שאכלו, וכל אחד יודע ברכה אחת מבה"מ שאין השני יודעה) לא יברך כלל. וזה לשונו, משמע בגמרא וברי"ף, דאם אין שם מי שיודע אלא ברכה אחת, לא יברך כלום, דמעכבות זא"ז, וחשב לדמותן לברכות דר"ה. ודבריו תמוהים מאד כי אין מזה רמז לא בגמרא ולא ברי"ף, אלא לענין זמון בלבד הדברים אמורים, שאם אין כל שלש ברכות ראשונות נאמרות מכלל השלשה שמזמנין, אין מקום לזמון (כמו שאין זמון אלא בשלשה אנשים, כך אין זמון כי אם על שלש ברכות שכך נתקנה אי מדאורייתא או מדרבנן, שתהא מהודרת באנשים ומלאה ברכות) אבל אין להוסיף עוד ולבדות דבר חדש מלבנו, שגם האחד או שנים שאכלו, ואינן יודעין שלש ברכות, לא יברך אפילו אותה ברכה שיודע. זה ודאי דבר שאי אפשר להשמע, ותמה על עצמך כיון דבה"מ דאורייתא, ומתחלה לא היתה אלא אחת, כמ"ש חז"ל [ברכות מח, ב] משה תקן ברכת הזן, יהושע ברכת הארץ כו'. איך א"כ אפשר להעלות על הדעת שמעכבות זא"ז, אם לא לזמון כדאמרן. 
ומה שחשב הרב הנ"ל להסתייע מלשון הרמב"ן, במ"כ נתלה באילן גדול בחוט השערה, רמב"ן מילתא דלא צריכא לגמרי, נקט לרבותא בעלמא, בדרך את"ל כו', לא שסובר או שיסבור אדם כן וק"ל, ולא עלה על לב אדם מעולם, לפטור הבלתי בקי בכולן, שלא יאמר אפילו אותה ברכה שיודע, ר"ל מהאי דעתא. ומאי דדייק מלשון רי"ף (דלא כרמב"ן דפשיטא ליה אליבא דרי"ף נמי דאין מעכבות) וכתב מ"מ נ"ל להחמיר דהא כתב כו' משמע דאם אינן יודעין אחת משאר הברכות, אין יכולין לברך דמעכבות. היינו לענין זמון דווקא (דבברכת הזמון קעסיק וקאי) לא לפטרם, ולמנעם שלא יברכו מה שיודעים בלי זמון כל אחד לעצמו כמו שיורה לשונו של מג"א. וכבר ראית שטעות היא בידו, ולישנא דשנים דבירושלמי נתן מכשול הבנה לפניו, גם לישנא דרי"ף שאינו מדויק בהעתקתו הירושלמי (אף על פי שהכל  הולך אל מקום כוונה אחת) אטעייה, והפירוש מוכרח כדברינו. ומ"ש מ"א להחמיר והכי מסיק תו, במ"ש ובספק (ג' כצ"ל ודאי, ונשמטה אות ג' מלשונו) ברכות ראוי להחמיר כו', משמע דה"ק מאחר שברכות ראשונות השלשה ד"ת הן, א"כ בספק שנולד בהן ראוי להחמיר ולומר שמעכבות (דלא כדפסיקא ליה לרמב"ן). ואם לענין יחיד או יחידים שאכלו אמר כן, טעותא היא דהאי חומרא קולא היא, שכן בכל ספק ברכות דעלמא נקטינן ספק ברכות להקל, ואמרינן ליה דלא יברך. והשתא דאמרת שאנו הני ברכות המזון דאורייתא, הא ודאי בעי ברוכי מספק, דא מילתא ברירא בס"ד לית בה ספיקא, דלא כמ"א דאזיל בתר אפכא. 

מור וקציעה סימן קצה 
=================== 
שם. ור' ירוחם כתב דאפילו שתיהן בבית אחד. כצ"ל. 

שם בסוף העמוד. לצרוף שני בתים ע"י ראיה או ע"י צרוף שמש, דשתי חבורות בבית אחד, אף על פי. כצ"ל. ולחנם הגיה הרב ט"ז [ס"ק א], כי הלשון מבואר  בזה, ואין צריך תיקון אחר כלל. 

מור וקציעה סימן קצו 
=================== 
דף צב ע"א בב"י. ולא ידעתי למה דחה דברי הרמב"ם בכך דהא גרסינן בירושלמי כו' מצה גזולה אסור לברך עליה. עכ"ל. הרב בט"ז [ס"ק א] מוקי לפלוגתייהו דהרמב"ם והראב"ד וסיעתו בשוגג, דלהר"מ אפ"ה אין מברכין עליה, דאין אכילת איסור נחשבת אכילה, אפילו באיסור דרבנן ואף בשוגג, והראב"ד ודעמיה סברי, דבשוגג מברכין עליה שכן נהנה, ועד"ז מפרש לשון הרא"ש, דדייק מדבמזיד מנאץ הוי, ממילא בשוגג ובאנוס רמי חיובא עליה, אבל במזיד דהוי רשע גמור, פשיטא דלא פליגי הראב"ד והרא"ש. עכ"ד. 
ואני רואה דבריו טובים ונכוחים במ"ש שיברך על השוגג ולא על המזיד, אף על פי שבודאי אינו מוכרח שיסברו הראב"ד והרא"ש כך, ופשטא דמילתא ודאי לא משמע הכי, מדסתמו דבריהם, ועכ"פ ודאי אין כל השוגגים, ולא כל המזידין שוים, אטו כולהו בחדא מחיתא מחיתינהו. על כן נראה להכריע בין הדעות, דבשוגג ואונס באיסור דרבנן, לכולא עלמא יברך תחלה וסוף. ודקאמר הר"מ כל איסור אפילו דרבנן בין בזדון בין בשגגה לא יברך תחלה וסוף, לצדדין קאמר, בזדון בין דאיסור תורה ובין דדבריהם לא יברך תחלה וסוף, ובשגגה דווקא בדאורייתא הוא דאינו מברך (ויש לי להביא סמך לחלוקה זו דבאסור דאורייתא אף אכילת שוגג אינה נחשבת אכילה מהירושלמי דמ"ג פרק ו' דתרומות) אבל בשגגה דאיסור דרבנן מברך, וכל שאפשר לקרב הדעות ולהשוותן למעט במחלוקת עדיף דאפושי פלוגתא לא מפשינן. 
מיהו לדעת הראב"ד והרא"ש נראה, דאפילו במזיד של תורה מברך, לבר מזימון לחוד דלא. נקטינן מילתא מציעתא, וסמכינן עלייהו נמי במזיד באיסור דרבנן. 
ושמעינן לרמב"ם גופיה, דס"ל דחשיבא אכילה, גבי מוכר דבר איסור (עיין חושן משפט סי' רל"ד ומ"ש שם בס"ד). 
אבל גם בזה יש תנאי, דלא עבדינן ביה עובדא, אלא בברכה שלאחריה דהיא מן התורה. משא"כ בברכה שלפניה שאינה אלא מדרבנן. וזה מדין גמור, לפי שאפילו את"ל דפליג הר"מ בהא נמי ופוטר אף מבה"מ, לא יהא אלא מחלוקת שקול, בשל תורה הלך אחר המחמיר. כל שכן אחר שדברי הרמב"ם סתומים ויסבלו לפרשם מוסכמים בזה עם הר"א ז"ל, דשמא לא פטר הרב מברכה תחלה וסוף אלא במזיד ושוגג באיסור של תורה, דאינה נחשבת אכילה כלל, ובהא נמי לאו אכולה קאי אלא לצדדין קאמר, אבל בשל דבריהם מודה דבעי ברוכי אפילו במזיד לאחריה מיהא, דהא איהו ז"ל נמי ס"ל דהויא אכילה, ואמאי לפטריה מבה"מ דאורייתא, אבל ברכה שלפניה, כיון שאינה אלא מד"ס, הולכין בספיקה להקל. 
אמנם במזיד באיסור תורה, נראה שכדאי הרמב"ם לסמוך עליו שלא לברך אפילו לאחריה, דאפשר לומר ג"כ, שהר"א והרא"ש מודים לו בכך, לפי שדבריהם סתומים, ודילמא לא פליגי עליה אלא בשוגג שכן נהנה (ודמי למתעסק בחלבים ועריות). אבל במזיד בשל תורה אין זו הנאה כדאשכחן גבי שבועה וגבי מכר (וגבי אכילת חזקה, לרא"ש וראב"ד ביחוד). וא"כ על מה יברך, הא ודאי אין זה מברך אלא מנאץ. ואלו נראים בעז"ה דברים נכוחים ומוכרחים להלכה, ובכן שמנו שלום בין כתות הפוסקים ז"ל בזה הענין. וקרוב אני לומר שבאמת אינם מחולקים, ואלמלא היה טורח הר"א ז"ל לפרש דברי הר"מ ז"ל על הדרך הלז, שמא לא היה משיגו, ולא נחלק עליו אלא מפני שתפס הלשון בשילוח כאשר יראה בתחלת ההשקפה. 
ואולם עדיין צריכין אנו לברר עוד משפט שתי חלוקות הנשארות, דהיינו האחת כשאוכל דבר איסור מפני הסכנה (ובזה אין חילוק כלל בין דאורייתא לדרבנן לכ"ע). ובזו ודאי, אין לנו אלא דברי הרב בש"ע [סעיף ב], שפסק להלכה קבועה שמברך תחלה וסוף, וכן נכון בלי ספק גם לדעת הרמב"ם כמ"ש הרב"י ז"ל. 
ואף שבט"ז [שם] כתב שזה תמוה מאד, דלמה יגרע שוגג ממזיד בשעת הסכנה, דבריו ז"ל תמוהים בודאי בזה, אטו לא שני ליה בין אוכל דבר האסור אפילו שוגג, דמכל מקום חטא הוא בידו כמש"ה וחטאה בשגגה והצריכו כפרה, לאוכל במתכוין מפני הסכנה, שמצוה היא בידו ולא די שאינו צריך כפרה אלא שאם נמנע עברה בידו. ואצלי שוה הוא האוכל ביום הכפורים מפני הסכנה כמתענה בו, כי מי שצוה על התענית הוא יתברך צוה על האכילה בו, לצורך פקוח נפש, דוחי בהם כתיב. 
על כן אכילת דבר איסור למסוכן, מצוה רבה היא בלי הרהור ופקפוק בעולם, ולמה לא יברך עליה אחר שעושה מצוה ונהנה, הרי חיוב ברכה כפול עליו (והרשב"א שהשוה סכנה לאוכל דבר איסור אליבא דהרמב"ם, לאו בדווקא קאמר, אלא בדרך את"ל שאף בזו סובר כן הר"מ ומשוה מדותיו, מ"מ הרי שכנגדו חלוק עליו, ולא לקושטא דמילתא אמר הכי) וזה ברור, הדבור בו יתרון, ופשוט כדברי רבינו דמודה הר"מ בזו. ולכן בלי פקפוק מברך עליו תחלה וסוף, באיזה אופן מהאיסור שיהא. 
החלוקה האחרונה היא בגזל, ונחלקת לשתי דרכים על דעת קצת גדולים, לפי דברי במג"א [בראש הסי'], שכתב זה לשונו, כתב הרב"י דה"ה בגזל חטים וטחנן ואפאן אף על פי שקנאן בשינוי, אינו מברך לא בתחלה ולא בסוף, וכ"מ מדברי רמ"א סי' תנ"ד, ומיהו ברמב"ם הל' מצה אין יוצאין במצה גזולה זה הכלל כל דבר שמברכין עליו יוצא בו כו' ואם קנאו בשינוי יוצא בו, א"כ מוכח דמברכין עליו, וכן יש להורות כו', ואפשר דאפילו גזל לחם מברך ב"ה דכשאכלו קנאו בשינוי עכ"ד. 
ואיני יודע היכן כתב הרב"י כן בביאור, שאע"פ שקנאן לחטים בשינוי, לא יברך תחלה וסוף, דאע"ג דמייתי מההיא דהגוזל חטים סייעתא לרמב"ם, דילמא לא איירי אלא שלא לברך עליו בתחלה (על הדרך שפירשנו לעיל דוק), דבהא קאמר דמסתבר כוותיה. 
ולדידן אפשר גם הר"א מודה לו בכה"ג דאין זה מברך אלא מנאץ והא מסייע ליה נמי הירושלמי. איברא בסוף דילמא ס"ל דמברך, ואף דקאמר דלר"י ור' אילא משמע דבסוף נמי אינו מברך, ההיא אליבא דהירושלמי קאמר, דלא מיירי בגוזל חטים, אלא בגזל מצה, דליכא שינוי. 
אלא שבאמת בזה נ"ל כבמג"א, דכשאכלו קנאו בשינוי (ואדרבה הך שינוי עדיף, משינוי דקמח ועשאו פת, כמו שאכתוב בסמוך בס"ד) דהיינו משעת לעיסה, דהוי ודאי שינוי גמור שאינו חוזר, וכי הא דאמרינן בפ' אלו נערות [כתובות ל, ב], כיון דלעסיה קנייה. מ"מ פסול למצוה, מפני שהיא מצוה הבאה בעברה, שהמצוה עצמה מסייעה בעבירה, לכן ודאי אינו יוצא ידי חובתו בה. אמנם בסי' תרמ"ט נראה, שחשש שלא לברך, אפילו בקנה בשינוי, אבל אין זה ענין לבה"מ דהכא. 
ומן הירושלמי שלמד הרב"י, נראה שאין לו ממנו סיוע, דאדרבה בהדיא קאמר אבל בסוף דמים הוא חייב לו, ומסקנא היא, והכי ודאי מסתברא. וטפי משמע דלא איפליגו עלה ר"י ור"א, אלא מילתא באפי נפשה היא, וארישא קיימי, דאסור לברך עליה, וקמ"ל דאינו יוצא בה ידי חובת מצוה, לפי שהמצוה אינה עשויה כמצותה, והיינו נמי מצוה הבאה בעברה. והך טעמא לא שייך אלא לענין אכילת מצה דמצוה, דההיא שעתא דאכיל לה, בעברה הוא דאכיל לה, ולכי בלעה תו ליתא למצוה, דקיי"ל כרך מצה בסיב ובלעה לא [יצא] י"ח. ולכתחלה אף לבלעה שלמה לא שפיר דמי, דטעם מצה בעינן, נמצא שבשעת הטעם, שהוא קיום המצוה היא נעשית בעברה ואינה מצוה (ואף בזו פליגי בה אמוראי, דאיכא מאן דאמר דאפ"ה הויא מצוה, והרב"י השמיטו כאן, ובהל' פסח העתיקו בשלמות דאיתא נמי התם מ"ד אין מצוה עברה). 
אבל הברכה אף על פי שהיא מצוה בודאי, מ"מ אין זו באה בעברה, דדוקא הראשונה מיקריא  באה בעברה דאכתי איתה לעברה בההיא שעתא, ועלה קמברך. 
והיינו נמי דאמרינן בגמרא דילן בהדיא, דילמא לא היא עד כאן לא קאמר ראב"י אלא משום מצוה הבאה בעברה, הנה שאמרו כן בפירוש, דבברכה נמי שייך מצוה הבאה בעברה. אבל יש לנו להעמידה בברכה שלפניה כמ"ש, ותסכים בזה עם הירושלמי, שטעם גדול יש לחלק ביניהם כמבואר בו, שאחר שכבר אכל ונתחייב בדמים, מעתה אין בה"מ שמברך לאחריה בעברה, ולמה יפטר ממנה, וכ"ש אחר שהיא מצוה של תורה, והעברה כבר הלכה לה. ובה"מ על השביעה הוא מברך, אפילו בלע אוכלין כרוכין בסיב, שלא טעם כלום, חייב לברך בודאי, ואחר שבאו למעיו קנאן, מדוע לא יברך, הרי שוב אין מצות הברכה נעשית בעבירה על ידי זה. 
ויצא לנו לפ"ז שאין חילוק, דלעולם בגזל אפילו לחם שלם, שלא קנאו עד שירד לבטנו, שהרי הקנין והנאת השביעה באין כאחד, אעפ"כ יראה שמברך עליו בה"מ, מאחר שאין העבירה נעשית בשעת הברכה. אבל אין זה מועיל אלא לברכת המזון שלאחריו, משא"כ בשלפניו שנעשית בעבירה. ובזה כמו כן אין חילוק בין קנאו בשינוי תחלה, או לא, שנראה לי אפי' גזל קמח ולשו ואפאו, אין זה שינוי הקונה, שחוזר הוא כשפורכן ומחזירן לסלתן, כענין שאמרו גבי מנחות (ברכות דף ל"ז ב) דלא הוי לחם אם לא בשערסן (עמ"ש לעיל סי' קס"ז). א"כ לא דמי אלא לעפרא, ועבדיה לבינתא, דלא קני בשינוי דהדר הוא. 
לכן נ"ל דבין לענין לצאת י"ח מצה, בין לענין ברכה דלפניה אין חילוק בזה, לעולם אינו יוצא בה י"ח, ולא יברך עליה לדעת הרמב"ם (אף על פי שה"ה [חמץ ומצה פ"ו ה"ז]  [לא] כתב כן). והיינו דלא מפליג הר"מ במצה גזולה, משום דס"ל דלא משכחת לה בה שינוי שאינו חוזר. ודוק. ר"ל מצה גזולה שכוללת מצה עשויה, גם קמח שעשאו מצה אבל חטין שטחנן ואפאן זה ודאי אינו בגדר מצה גזולה כיון דפנים חדשות באו לכאן, לאו מצה גזולה שמה. ושינוי דלא הדר הוא מעיקרא חטין והשתא פת. פשיטא קנאה ולא גזולה היא, דמים הוא חייב לו. 
ועדיין צריך אני למודעי, דכה"ג אף על גב דמברכין עליה לד"ה, מכל מקום אין מזמנין  עליו לד"ה, ולדון בדבר חדש יצאתי, שלענ"ד מקום הניחו לי, ונתגלה ע"י טעמה של משנתנו, דנקטה זימון בדווקא. והיינו משום דבזימון לעולם משכחת לה דאין מזמנין עליו, בין אכל במזיד או בשוגג ובאונס, ומפני הסכנה, בכל גוונא אין מזמנין עליו, אף על פי שמברכין, והא הוא דקבעי לאשמועינן דהויא מילתא פסיקתא. וטעמא לאו משום דלא חשיב קביעות אלא כאכילת פירות, כדעת הראב"ד, שזה דוחק באמת ומנליה הא. אלא הכא באחד האוכל איסור לבדו, ומיסב עם שנים האוכלין היתר עסקינן, דהכי ודאי דייקא מתני', דאמרה אכל (לשון יחיד) אין מזמנין עליו, השנים שלא אכלו ממנו, אף על פי שנקבעו יחד אינן מצטרפין לזימון דמשום שאינן יכולין לאכול זה משל זה, נגעו בה, כדשמעינן מההיא דערכין, דבעינן שיכולין לאכול מלחם אחד, ואם האחד יכול לאכול משל השנים, והם אינם יכולים לאכול משלו הוא מברך להם, ולא אחד מהם כמ"ש האחרונים. והא נמי הני לא מצו למיכל בהדיה. משו"ה אינהו לא מזמני עליה. אבל איהו מזמן עלייהו, דלא מפטר מזימון בודאי, דאם אכל מפני האונס או סכנה דבעי ברוכי, ודאי מיחייב נמי בזימון, ולא שאני לן בין ברכה לזימון. אלא דמברכה לא מיפטר, אם לא כשאכל דבר איסור במזיד, וכגוונא דאמרן, להכי לא תני לה תנא משום דלא פסיקא ליה, דלזימנין בעי ברוכי. 
ואיברא כל היכא דבעי ברוכי, הכי נמי דמבעי ליה זמוני נמי, אלא דאין מזמנין עליו, האחרים שלא אכלו משלו, הא איהו זמין עלייהו. 
ונפקא מנה נמי, דאי אכלו בי תלתא מפני האונס, ודאי חשיב קביעות, ואתחייבו להו אף בזימון, איידי דבעו ברכה. או אפילו אכלו במזיד דבר איסור של דבריהם, שהרי חייבין בברכה כפי מ"ש למעלה, אף בזימון חייבין, ואף על פי שעשו שלא כהוגן, לא נפטרו מחמת  זה מן הזמון, וכי מי שאכל שום וריחו נודף יחזור ויאכל שום (וזה פשוט דלא גרע מע"ה וכותי חבר, דבני זמון נינהו, כל שאינו מוחזק בעובר עברות בפרהסיא, ודלא כט"ז [ס"ק א]). ומאחר שחלה עליהם חובת הברכה, הזמון נגרר ונמשך עמה. כך נ"ל בס"ד דברים ברורים ומיושבים מאד, ונסתלקו בכך ספיקות ודקדוקים עצומים ורבים. ודי בזה הקצור למבין. 
ונמצא קצבו של דבר כך הוא, איסור אכילה נגדרת בשני מינין של תורה, אחת היא האסורה מצד עצמה בין תלויה בזמן כיוה"כ, או בעצם המאכל, והשנית מצד מעשה הגזל של דבריהם. הראשונה נחלקת למתכוין לה במזיד ולבלתי מתכוין, ואמנם המזיד בה אינו מברך לא לפניה ולא לאחריה, וכל שכן שאינו בזמון, והשוגג והאנוס אינם מברכין לפניה אבל מברכין לאחריה, והאנוס מפני הסכנה מברך תחלה וסוף. והשניה התלויה במעשה, לעולם אינו מברך לפניה, לא ברכת מצוה, כעל אכילת מצה, ולא ברכת הנהנין, בין גזל חטים וטחנן ועשאן פת, בין גזל לחם ואכלו, אבל לאחריה מברך בכל אופן, ואפילו בלעה שלמה, שלא נהנה החיך, אעפ"כ מברך בה"מ. והשלישית שהיא אסורה מדבריהם, באונס אינו מברך לפניה, אבל מברך לאחריה, והמסוכן לפניה ולאחריה. וכל שמברך מזמן, אלא שאין אחרים שלא אכלו משלו מזמנין עליו. ודוק. 
ונראה לי, מי שלא הניח ערובי תבשילין במזיד, ואפה ובשל ואכל, מברך לפניה ולאחריה, שהרי אם עבר ובשל מותר לאכול, אבל אינו מזמן ולא מזמנין עליו, שהרי אינן יכולין לאכול עמו ולא הוא יכול לאכול עמהם, דקיי"ל הוא וקמחו נאסר. 

[קעג א] שם. דמשמע דמתמה כיצד. כצ"ל. 

שם סוף העמוד [ד"ה והטעם]. וטעמא דלא מהני מה שיכולים לישאל על נדרם כו' אלמא כיון דמחוסר שאלה לא הוי ראוי לאכילה. ע"כ. ומנא תימרה דהואיל מילתא הוא דתיקשי ליה, ודקארי לה מאי קארי. י"ל דהא תנן בהדיא [ברכות מה, א] אכל דמאי מזמנין עליו ומפרשינן לה משום דאי בעי מפקיר נכסיה וחזי ליה. והשתא קשיא לן טעמא מאי לא נימא הכי נמי לענין תרומה גבי זר. איברא אשתמיטתיה להרב"י תלמוד ערוך פ"ז דנדרים (דף נ"ט א) דתרומה בידי כהן לא מצי מתשיל עלה, והא בהכי מיירי ההיא דערכין. אי הכי ליכא למשמע מידי מהתם, ולעולם אימא לך מחוסר שאלה לאו כלום הוא, דכל הראוי לבילה אין בילה מעכבת בו, והו"ל מידי דחזי. 
אבל באמת נראה דלא דמי לדמאי דמידי הוא טעמא דאמרינן מגו אלא משום דרוב עמי הארץ מעשרין הן, דמשום הכי אקילו לגבי עניים, היינו טעמא דמהני ביה נמי מגו לעשיר, משא"כ היכא דליכא טעמא לקולא, לא מקילינן הכא בה"ג ע"י מגו, כיון דהוי מידי דתלי בדעת אחרים, ולא דמי לכל העומד לבצור ולגדור דאמרינן בעלמא, שאנו הנהו דבדידיה תליא מילתא, ולהכי קאי ודאי, לאפוקי תרומה (דאפילו לפירוש רא"מ התם) מיהא אסור לאתשולי עלה, ואף קונמות דמצוה לאתשולי עלייהו, אם כן אכתי הדרא קושיא אמודרין הנאה זה מזה כיון דמצווין להשאל על נדרן, נימא דליהני להו מגו הכא נמי. מיהת כיון דלא בדידיה תליא, מי יימר דמשכח פתח לנדרו, או דילמא לא מתרמי לה חכם, משום הכי לא מיקרי עומד להתיר. ודוק. 

ע"ב בראשו [ד"ה והאגור]. ודברים בטלים הם מההיא דערכין שכתבתי בסמוך. עכ"ל. ר"ל דאם איתא, מאי איריא דכהנים וישראלים מצטרפים, משום דכהנים מצו אכלי חולין, תיפוק ליה דאפי' כהנים דומיא דישראלים, כגון דישראלים אכלי פת של גוים, נמי לצטרפי (ובט"ז [ס"ק ב] סבר, דמדלא אמרינן דבתרומה מצטרפין משום דאיתא בשאלה, קאתי עלה הרב"י, ואין צורך, דהא לא דמי כולי האי, וק"ל). איברא לכאורה תמיהא רבתא איכא בהך מילתא, דהיכי אפשר למימר הכי, הא בהדיא אמרינן דכל היכא דאי מייתו להו מידי דמצו למיכל מניה, מצטרפין אפילו בסוף סעודה, ואף שלא הביאו להם, כדכתב הרי"ף וכדפסקינן בסימן הסמוך, וכן הקשה בט"ז ולא תירץ כלום. אבל נראה דלא קשה מידי, דכשאכלו כל אחד מאכל האסור לחברו ואוכלין ממנו כל צרכן, הרי נסתלקו זה מזה, כה"ג ודאי גרע, דאזל ליה המגו, דגלו דעתם שאין רצונם לאכול זה עם זה, משא"כ לקמן דלא סילקו עצמן וראויים לאכול ביחד, פשיטא דעדיף, אף על גב דלא אכלי חשיב קביעותייהו. זה ברור, ואיפריך לה ק"ו דבט"ז. דוק. בבה"ט [הראשון] העיז פניו לכתוב על דברי במג"א בסימן זה [ס"ק א] שאין לו שחר ושאין בהם טעם. ולא חידש מאומה, רק מחמת קושית הגמ"נ, החציף כל כך, עם היות שכבר ראה את זאת הרב הותיק ז"ל במג"א, ולא בא כי אם ליישב דברי הגדולים הקדמונים הרוקח ואגודה שכתבו אותן דינים, ויפה כתב, המעיין כראוי ימצא שיש בהם טעם בשר, וזה גילה לכל שלבו חסר. 

מור וקציעה סימן קצז 
=================== 
שם [ד"ה שנים]. מצו למיכל מניה מצטרף. כצ"ל. 

[קעג ב] שם [ד"ה כתב אחי]. וחוזר ומברך ברכתו לעצמו. כצ"ל. 

[קעד א] ע"ג בסופו. כתב המרדכי כו' א"כ לא מחייב מדאורייתא אא"כ שתה אם הוא צריך לשתות. עכ"ל. הט"ז [ס"ק ד] הקשה על זה למה לא יוכל להוציא אחרים בלא שתה, הא כבר אמרנו בסמוך דאפילו לא אכל כלל יכול להוציא אחרים כו' אלא דבעינן כזית דגן כדי שיוכל לומר שאכלנו, וכאן שפיר יוכל לומר שאכלנו, נהי שלא נתחייב בברכת המזון לפ"ד כיון שלא שתה מ"מ הוא בכלל שאכלנו כו', ואין לומר דלא יוכל לומר שאכלנו כיון שלא שתה, א"כ הול"ל שאכלנו ושתינו כלשון הכתוב שזכר השתיה בפני עצמה. עכ"ל. ולא הבנתי הוכחתו, כי נראה לי שהיא ראיה לסתור דבריו, שהרי ודאי על השתיה גם כן מברך, אלא שאין צריך לפרטה, מפני ששתיה בכלל אכילה (כדילפינן ממעשר שני, ולענין נדרים כי אסר נפשיה באכילה אתסר ליה אף בשתיה, וכן בכ"מ) ולכן כשאומר שאכלנו גם השתיה בכלל, ואינו צריך לומר ושתינו שהוא יתור לשון לחנם (ולא עוד הרי גדולה מזו, שאפילו שתה עמהם בלבד ולא אכל כלום מצטרף ועונה ברוך שאכלנו, שאף השתיה לבד נקראת אכילה מטעם זה. ולכן לשון הט"ז כאן אינו מדוקדק כלל וק"ל). 
והא דבקרא כתיב תרתי (והיה לו להקשות כן בלא זה על הגמרא אלא) היינו נמי דקשיא להמרדכי, מכדי שתיה בכלל אכילה, למאי הילכתא כתביה רחמנא, אי איתא דושבעת זו שתיה כר"מ, אלא ודאי לאורויי דאם צריך לשתות לא סגי ליה באכילה לחוד ולא מצי בריך עד דשתי דווקא. וא"כ אף דאם לא אכל רק כזית יכול להוציא, היינו משום דהשתא שפיר מצי אמר שאכלנו, שהיה שבע בכך, אבל היכא דצריך לשתות לצמאו ולא שתה היכי נימא שאכלנו והא לא אכיל כפי הראוי לו, מאחר שחסרה לו השתיה שהיא מכלל האכילה, ולא נתקיים ושבעת, ובהא לא נפיק קרא ממשמעותיה, דאכילה שיש בה שביעה היא אפילו לר"מ, וכל שכן לר"י. 
ולכן לענ"ד דברי המרדכי נכונים להלכה, ולא ירדתי לסוף דעת הרב"י בכאן, על מה דחה אותם בשתי ידיו משום דס"ל קראי אסמכתא בעלמא (עיין לעיל סימן ק"ץ במזיגת הכוס) ומשמע דהכי קאמר דמדאורייתא כדי שביעה בעינן, דהאי דכתיב ואכלת ושבעת, אכילה שיש בה שביעה גמורה קאמר (ולא לכזית וכביצה אתי, וכן הבין בו הרב במג"א ז"ל [ס"ק יב], שלפי זה אין לימוד על השתיה). וא"כ תמה על עצמך, וכי יש אכילה גמורה כדי שביעה אם אין עמה שתיה, מה לי צמא או רעב, ומי איכא מאן דאמר שתיה לאו בכלל אכילה היא, בהא נמי. ואי הכי לא נבריך עלה לגמרי, אם שתה ולא אכל, מנ"ל לברך אחריה. ואי נמי מילתא באפי נפשה היא, כי אכל ושתה מיהת לבריך שאכלנו ושתינו, אלא על כרחך לכ"ע שתיה בכלל אכילה כבעלמא בכל מילי, וכשמברך על האכילה גם השתיה במשמע לפי שדבר אחד הוא (ולענין שבועה שנינו כמו כן [שבועות כב, ב] שבועה שלא אוכל, ואכל ושתה אינו חייב אלא אחת דהו"ל כאוכל וחוזר ואוכל, דשתיה הצריכה לאכילה היינו אכילה גופה, דכוותה קיימא לן [יומא פ, ב] כל אכשורי אוכלא אוכלא הוי) כשצריך להם ביחד. וא"כ כשנאמר (דפשיטה) [דפשטיה] דקרא מאכילה שיש בה שביעה ממש משתעי, כל שכן שאי אפשר לו בלי שתיה, ואם לא ישתה כשצריך לה, הרי ודאי אין זו אכילה של שביעה. וכמו שהאכילה כוללת השתיה, כן מקרה השביעה, לא יתכן מציאותו, אלא עם רוות הצמאון, ההוא יקרא שביעה בכולל. וזה ברור לענ"ד, שלפי דברי הרב"י פשיטא שאין נכון לברך אם אינו שותה לרוות צמאונו, ודוק. 

במג"א סק"ו. צ"ל ריש פרק ג' דעירובין. 

כתב מג"א (ס"ס זה) בשם ש"ג, האוכל אכילה גסה מוציא אחרים והוא שנהנה גרונו באותה אכילה. עכ"ל. (ור"ל אחר שאכל לשבעה וכבר בירך לאחריו, חזר ואכל אכילה גסה, וק"ל). ולא ידעתי מניין לו דבעינן הנאת הגרון, לענין ברכת המזון, היכא רמיזא והיכא כתיבא, אכילה ושביעה כתיבי. ורמז לדבר אף על פי שאין ראיה, [יחזקאל  ג, ג] בטנך תאכל ומעיך תמלא, ש"מ דאכילה דבטן אכילה היא ומילוי המעים בלבד, ואין דבר האכילה נקרא ע"ש הנאת הגרון, והיינו טעמא דמטעמת אין צריכה ברכה (ועיין סי' ר"י) ונפקא מנה דאפילו תחב לו חברו אוכלין לתוך פיו בעומק הגרון או שבלע מאכלים שלמים בלי טעימת החיך והגרון, דבעי ברוכי כדכתיבנא לעיל, וכך נ"ל ברור כיון דשבע הוא מכל מקום. 
ותדע עוד, שהרי אפילו במצה דמצוה, אמרו שיצא אם בלעה שלמה, אף על פי שלא טעם  מאומה. ואין לומר דהתם אדרבה גרע משום דמצות לאו ליהנות ניתנו, זה אינו כלום, דודאי המצות שהן בהנאה צריכין להיות כדרך הנאתן, והלא מברכין עליה על אכילת מצה, הרי שקרויה אכילה, ואעפ"כ יצא י"ח אפילו בבליעה, כל שכן באכילה דרשות. וגדולה מזו אני אומר, דאכילת רשות קילא מנה, דאפילו כרוכה בסיב שבלעה מברך עליה אם שבע בטנו ממנה, דהכא גלי קרא דאשביעה קפיד ואין שביעת הגרון שביעה. וצריך עיון בזה, דשמא שביעת הבטן לחוד לא חשיבא כולי האי, אם אין עמה שביעת הנפש, ואין הנפש שבעה בזה האופן מהאכילה בלי הנאת החיך. ומכל מקום נראה שטעון ברכה לאחריו, אפילו יכנס לגדר ספק, אבל זה לא יוציא אחרים. ולא דמי לפלוגתא דר' יוחנן ור"ל (פרק גיד הנשה [חולין קג, ב]) באבר מן החי דחדוש הוא, ור"ל דפטר משום דלא אכל כזית בבת אחת. ור"י מחייב משום הנאת הגרון דאיכא כזית. אבל בבלעו שלם לא פליגי. אמנם בבלע שלם אף על פי שלא נהנה הגרון, לית דין ולית דיין דמברך, דלא עדיף ממצה דמצוה, וכל היכא דאיהו מיחייב לברוכי, פשיטא דאתי נמי ומפיק לאחריני ידי חובה. ועיין עוד סי' ר"י בס"ד. 

מור וקציעה סימן קצט 
=================== 
בטור. וה"ר יהודה הכהן היה מורה להצטרף אשה לזימון. צריך לומר דאיירי השתא בזמון דעשרה, אי נמי הך צירוף דהר"י לאו להצטרף להשלים לג' או לי' קאמר, אלא לענין שתצאנה ידי חובת זימון על ידי שמצטרפות לזימון האנשים ויוצאות על ידיהם (לאפוקי דלא נימא דאינן יוצאות בזמון דגברי כלל, אלא בשל עצמן דווקא, כדתניא מזמנות לעצמן, קמ"ל דמתוקמא ההיא ברייתא דמזמנות לעצמן רשות, הא בדגברי כ"ש דנפקי להו) אף על גב דאינן מזמנין עליהן דהיינו לצרפן להשלים, דבדין הוא  דאפילו עליהן נמי לצטרפי למנין ג' ועשרה, אלא משום פריצותא לכתחלה לא. מכל מקום ודאי דיעבד אפילו עליהן נמי שפיר דמי, ונפקי י"ח זימון הני והני, כל שכן שיוצאות הנשים ע"י האנשים, וזה נראה לי ברור. ובט"ז [ס"ק ב] נדחק בכאן ופירש המשנה שלא כהלכה ודאי. 

[קעד ב] ע"ד בב"י [ד"ה ומ"ש רבינו שי"מ]. חייבות. צ"ל. 

שם. ואינן מברכות לעצמן. יל"פ שאז אינן רשאות אף לברך לעצמן, אלא תשמענה דווקא ותצאנה ע"י זמון דאנשים. א"נ לא דק, ורצה לומר דכה"ג אינן רשאות לזמן לעצמן, דזמון דגברי עדיף, וזה נראה יותר דמ"ט לא יברכו לעצמן טפי מגברי דשמעינן לרב"י זמנין טובא דשפיר דמי. 

[קעה א] שם. סוף העמוד. לא יהא אלא בעשרה אנשים. כצ"ל. 

דף צג ע"א בטור. טומטום אינו מזמן כלל. י"ל אפילו עם מינו, או עם עבדים, אבל כשאוכל עם אנשים ודאי מזמן עמהם. וגם אפילו עם נשים לעצמן, נ"ל שיזמן אפילו לכתחלה, שהרי אפילו אם יקרע וימצא זכר הרי הוא כסריס, ועיין מה שאכתוב עוד בהגהת ב"י. 

שם. הילכך המחוור שבכולן אין עושין קטן סניף כו' עד שיביא שתי שערות. עכ"ל. הרב בהג"ה [סעיף י] קבע דברי הרא"ש להלכה, דבתר י"ג שנים מוקמינן ליה אחזקת גדול ואין מדקדקין לבדקו אם הביא שתי שערות וכתב במג"א ז"ל [ס"ק ז] בשם רש"ל, הטעם לפי שמן התורה גדול יוצא בברכת קטן, אלא שחכמים אסרוהו, לכן סמכינן אחזקה ולא חיישינן לברורי, אף דאפשר למיקם עלה דמילתא. ותו דהך חזקה גריעא דאדרבה אוקי אחזקת קטן דמעיקרא אפ"ה סמכינן מטעמא כל דהוא במידי דרבנן. כך נ"ל בכוונת רש"ל. והרב הנז' השיב על זה, דבסימן קפ"ו משמע דהוי דאורייתא, מדפסקו התם הבעיא לחומרא. 
ואני אומר אין משם ראיה, לעולם אימא לך מדאורייתא אפי' הפטור מן הדבר, מוציא את החייב ידי חובתו דבר תורה, וחומרת חכמים היא שלא יוציא, ואפילו הכי שפיר אית לן למיזל התם לחומרא, דהתם על כרחך בלהוציא את הבקי עסקינן דמיבעיא לן אי מוציאות גם הבקי, דאי שאינו בקי, אטו לא ידע הא דאשה מברכת לבעלה, שמע מנה דמוציאה למי שאינו בקי. אלא ודאי הא פשיטא ולא קמיבעיא ליה אלא אם מוציאה גם את הבקי, והכי משמע נמי קצת מלישנא דלהוציא רבים י"ח, לא אמר להוציא לאיש י"ח, וק"ל. והפשטן הוא דקבעי למפשט מדמוציאה לשאינו בקי, על כרחך צריך לומר דמחויבת, דאל"ה לא מוציאה כלל, דהוה קסבר דכל שאינו מחויב בדבר אינו מוציא אחרים דבר תורה. ולפום הכי קדחי ליה התם, דאפילו לכשתמצי לומר כן, מכל מקום לא מוכח מידי, דאיכא לאוקמי לההיא דמברכת לבעלה, בדלא אכיל שיעור שביעה, דאינו מחויב מן התורה. 
אבל לקושטא דמילתא לא איצטריך להך דיחויא, דבאמת אף שאינו מחויב בדבר מצי מפיק מן התורה (וכמו שנבאר עוד בסמוך בעז"ה) ואפ"ה לא תפשוט מנה, דשאני התם דבשאינו בקי איירי, אבל בבקי כבעיא דילן, לא, דאע"ג דמדאורייתא מכל מקום מפקי, מיהא רבנן אסרוה. וכי אתינן להכי, אמאי לא ניזל לחומרא, ונימא דאנשים לא יצאו בברכת נשים אלא יברכו לעצמן, מאחר. שבקיאים ודוק. והשתא אזלא לה נמי ההוכחה שכתב עוד הרב הנז' מדלא משני כיון שאינו יודע לברך לא גזרו רבנן כדי שלא יתבטל בה"מ דאורייתא (וכמ"ש ריש סימן קצ"ג כו' (כצ"ל כמדומה) ולא ידעתי מה ענין זה לכאן, ויותר י"ל דמיון סי' נ"ג ס"ז, אף על גב דהתם דרבנן והכא דאורייתא, מ"מ התם נמי תרי דרבנן אתי ומפיק חד דרבנן, ודמיא לדהכא בהך גוונא נמי באסוקי חד דרגא, דאתי דרבנן ומפיק דאורייתא) דאין הכי נמי דהוה מצי לשנויי הכי, אלא דאפילו לפי מאי דס"ד משני ליה נמי שפיר, והרי זה יותר מרווח משיטת הרמב"ן ז"ל במלחמות, בסוגיא זו שעקרה לגמרי. ע"ש. 
ובלא"ה נמי איכא למימר, דלא דמי ההיא דסוכה, דבעונה אחריהן מה שהן אומרים איירי, וכדמוקים לה בירושלמי, והכי נמי משמע ודאי, מפשטא דתלמודא דילן התם. אף על גב  דהתו' לא פירשו כך, מההיא דהכא, ואינו מוכרח, דהא איכא למימר דדיחויא בעלמא הוא כנז'. אלא שאין צורך לפרשה דווקא בעונה אחריהן, דאע"ג דלא עני נמי, השומע הרי הוא כעונה, ומה לי שמע מגדול או מקטן, מאחר שלמדנו מהכתובים ששומע כעונה, לא אכפת לן ממאן שמע, דמכל מקום עונה הוא. 
ואיני מבין מה שכתב עוד הרב במג"א ז"ל [ס"ק ז] ועוד דהא עיקר הטעם דקיי"ל אף על פי שיצא מוציא, משום שכל ישראל ערבים זה לזה. כדאיתא סוף פרק ג' דראש השנה, ובקטן לא שייך ערבות [וכו'] והיאך יוציא הגדול. עכ"ד. ואין זה ענין כלל לכאן, התם ביצא כבר מיירי, דאי לאו משום הערבות לא היה רשאי זה המוציא לחזור ולברך כדי להוציא אחרים, שאע"פ שהשומעים הרי הם כעונים, מכל מקום עברה היא בידו, שמברך ברכה לבטלה, מאחר שאינה צריכה לו, אך במקום ערבות לא הויא לבטלה, דצריך לו ודאי, להוציא עצמו מהערבות. ולכן אף על פי שלא אכל כלום יכול להוציא את חברו שאכל, ונתחייב לפטרו  לצאת ידי חובת הערבות, כמ"ש לעיל סימן קצ"ז. ברם אי אכיל המברך, אין צורך לטעם הערבות, דבין ערב בין לא, מוציא חברו השומע, משום דשומע כעונה, ודכוותה הכא בקטן, מי לא עסקינן דאכל כזית, ונתחייב לברך לעצמו, והואיל ויוצא מוציא גם את שאינו בקי. 
והוא הדין דאפילו בקי השומע ממנו יוצא בו מן התורה כמ"ש לעיל, משום דשומע בכל גוונא כעונה, אלא שחכמים אסרו דבר זה שלא יצא הגדול ע"י הקטן, וכדברי רש"ל, והם דברים ברורים לענ"ד. והרב הנז' לא דק בהך מילתא וערבב שני ענינים נפרדים ודוק. 
ומ"ש שכן מצא במלחמות שהוא דאורייתא, ר"ל שהקטן אינו יכול להוציא הגדול דבר תורה. אמת שכך כתוב שם, אמנם הרואה יראה שדברי המלחמות בענין זה (עם שבאמת כיוונתי לדעתו ז"ל כמ"ש לעיל סימן ק"ץ קודם שראיתי דבריו כאן במג"א, במזיגה דידי מידע ידיע, ובהשמטה שם, גם להלן בסימן ר"י בס"ד שגם לפי דרכו ז"ל נדחית אותה הסוגיא מהלכה, ושכזית הוא שיעור דאורייתא כמ"ש לעיל מדעתי, ומוחק הגרסא הנמצאת בגמרא דפרק מי שמתו דאכל שעורא דרבנן כו' ושמחתי לראות. אכן) באותה דסוכה מפרש פירוש זר, שהבן שאמרו שם שמברך, לא קטן הוא אלא גדול שהגיע לכלל שנותיו, דאליביה אפילו אכל הקטן כדי שביעה ממש, והאב רק כזית, אינו יוצא בברכתו בשום אופן, כל זה רחוק מכליותינו ומדעת כל המפרשים ופוסקים שלנו. 
גם מ"ש שם ראיה לפסקו מר"ח דלא אמר לא ברית ולא תורה, הא נמי תברא בצדה, דהא זקפיה רב ששת לקועיה עליה. וק"ל. עכ"פ דברי המלחמות שם בודאי דחויים ואינם נראים אצל כל פוסקי הלכות. ולפי שטתו פשיטא דאין הוכחת במג"א כלום מהא דלא משני דלא גזרו רבנן כדי שלא יתבטל בה"מ דאורייתא, דהא בקושטא מסמי לה לההיא, וליתא להך פירכא כלל לפ"ד המלחמות. איברא לדידן אתי שפיר כדכתבינן. ועוד רמב"ן גופיה סניגורו (של מג"א) נעשה קטיגורו, דמוקי ההיא דבן מברך לאביו בהגיע לכלל שנותיו, משמע ודאי דה"ק בשהגיע לכלל שנות גדלות ולא הביא שתי שערות עסקינן (כמ"ש סימן נ"ה). אי הכי ע"כ ס"ל, לא מיבעיא דלא מהדרינן בתר שערות אלא אפילו ברור לנו שעדיין לא הביאן מוקמינן ליה בחזקת גדול להא מילתא, כל שכן מספיקא פשיטא דמוקמינן ליה אחזקת גדול משבא לכלל שנותיו, ולא צריכינן לברורי, דלא כמ"א שהביא ראיה לסתור, גברא דרחיץ ביה אדייה לגזיזיה וקם. 

ע"א בראשו ב"י [ד"ה ומ"ש דאנדרוגינוס]. וטעם הטומטום שאינו מזמן אפי' עם מינו כו'. מהלשון והטעם שכתב הרב משמע דווקא עם מינו בלחוד הוא דאינו מזמן אבל עם אנשים מצטרף לזמן עליו (למ"ד נשים מצטרפות אלא דלכתחלה לא משום פריצותא) ומכ"ש שלא יפטר מזמון לעצמו, ולכן כתבתי בהגהת הטור שאם אוכל עם אנשים ודאי מזמן דמ"ט ליפטר, וכ"ש עם נשים, אלא דאצטרופי לא מצטרף מטעמא דכתב הרב"י, ולמ"ד מצטרפות מצי מזמן עלייהו נמי, ומשום פריצותא נמי ליכא כה"ג כיון דסריס הוי כמש"ל, א"כ עם נשים למאי ניחוש ליה. אבל לישנא דטור לא יזמן כלל, קשיא לכאורה, מה טעם בדבר, אטו גרע מנשים, אלא שבקיה דדחיק ומוקי נפשיה שלא יזמן כלל על אחרים להוציאם י"ח, זה מוכרח בטעמו, לגברי ודאי לא מצי מפיק דילמא אשה הוא, ולמינו לא, שמא האחרים זכרים הם. ואי תקשי לנשי מ"ט לא מצי מפיק מי גרע מאשה, אה"נ גרע וגרע ודאי, כמש"ל בהל' מגלה, משום דאית ביה תו חששה שמא יקרע וימצא אנדרוגינוס שאינו מוציא אלא מינו, אבל שלא יזמן כלל עם אחרים המזמנין בזה אין טעם כלל. 

מי שחציו עבד וחציו בן חורין. נ"ל שאינו יוצא אפילו בברכת עצמו וצריך לשמעה מב"ח, אצ"ל שאינו מזמן לאחרים. 

שם [ד"ה ואהא]. דשאני היכא. צ"ל. 

שם. ומ"ש הרי"ף בן ט' או י' נראה דלאו דווקא שהרי הרמב"ם כתב בן ז' או בן ח'. עכ"ל. ובאמת זוהי שקשה עלינו מנ"ל להר"מ ז"ל הא, והאיהו דפסק בהל' מכירה דעונת הפעוטות מבן ו' בן ז', נמצאו דבריו סותרין דברי עצמו, וכ"ש שסותרין בודאי דברי הרי"ף רבו בכאן, שהרי לשונו ברור בן ט' בן י', ואמאי נקט הר"מ בן ז', כמאן אזלא שמעתיה דמר. ונראה שהר"מ לא בשטת רבו אמרה לזו, אלא מילתא מציעתא נקט, מדחזי תלת לישני בפעוטות, פסק לכולהו, דהיינו לענין מו"מ אזיל לקולא ופסק כבן ו' בן ז' משום כדי חייו דקטן, והכא לחומרא ניחא ליה למיזל משום דאפליגו בה טובא, ובמסקנא דחי תלמודא לכולהו ותלי בדעת הקטן, משום הכי פסק כרב כהנא דמחמיר דס"ל כבן ז' כבן ח' הוי בר דעת, אבל לא ראה להחמיר כל כך כרי"ף דפסק כברייתא. איברא ההיא לענין חינוך דתענית הכי קיימא לן, משום דלענין בריאות הגוף אתמר, ספק סכנתא לחומרא, ודאי כל כמה דמחמרינן טפי עדיף. ונראה שזהו שאמר הרשב"א שהוא זמן חנוכו, נמצאו כל דברי חכמים קיימים. ואין כל זה ענין לחינוך דמצות עשה בעלמא, דההוא ודאי שיעורו שוה בכל קטן בן שש, כמ"ש בס"ד לעיל סי"ו, וכ"פ הר"מ בהדיא בהל' סוכה. 

שם. משיב כששואלין. צ"ל. 

[קעה ב] שם. אפילו לזמון. צ"ל. 

ע"ב. אלא כגדול. צ"ל. משמע דשתי שערות ארוכות. צ"ל. 

מור וקציעה סימן ר 
================= 
בטור. אלא חוזר וגומר סעודתו. צ"ל. 

[קעו א] ע"ג ב"י. עד שיגמרו השנים ויזמן. צ"ל. 

שם. כי אם (עד) נברך. כצ"ל. 

שם. פסקין סעודתייהו. צ"ל. 

[קעז א] ע"ד. אבל הרשב"א כתב כו' ואף הראב"ד כתב כן, דכיון שהפסיק יצא ידי ברכה למפרע. עכ"ל. לפ"ד הרב"י חולקין הרא"ש והרשב"א בדעת הראב"ד, לרא"ש לא מצריך ראב"ד למפסיק (או למפסיקין) סעודה לזמון כשחוזר לאכול אלא לברכת המוציא בלבד, ולרשב"א מצריכו גם לבה"מ על מה שאכל למפרע קודם שיחזור לאכילתו. ואנכי לא כן אדמה ולבבי לא כן יחשוב, כי לשון אחד ושפה אחת לשניהם בדברי ראב"ד הללו, שגם רשב"א אמר בשמו דכיון שהפסיק יצא ידי ברכה למפרע, הרי שלדבר אחד נתכוונו, ועל החלוקין אנו מצטערים, אלא שבא הרב לחלוק עלינו את השוין. לכן לבי אומר לי לפרש כוונת רשב"א אליבא דראב"ד, דס"ל יצא ידי ברכה אחת למפרע שהיא ברכת הזן, שהפסיק לה ושמעה, כבר יצא ידי חובתה, ומאחר שזו עלתה לו למפרע, מעתה כבר נסתלק לגמרי מאכילה ראשונה מאחר שהפסיקה, ומטעמא דמיכל וברוכי בהדדי לא אפשר, דמשו"ה מסתבר ליה דהוי הסח הדעת וסילוק לגמרי, וזקוק הוא לגמור ברה"מ לצאת י"ח אכילתו דלמפרע, וממילא כשחוזר לאכול בעי נמי המוציא בתחלה (ואצ"ל אם המתין עד שגמרו בה"מ ונתכוין לצאת, שאז כבר יצא ידי חובת בה"מ מכל וכל ונסתלקה אכילה ראשונה). כך נ"ל באור לשון רשב"א ומחשבתו אשר חשב בדעתו של ראב"ד, עם כי לא עיינתי הדברים במקומן ומקורן הראשון, כי לא ידעתי אנה אמצאנו, אם בתשובותיו או בחדושיו, ובטלה מחלוקת. 

שם. ושלא יצא בברכה זו, צריך לחזור. כצ"ל. תיבת אינו, ט"ס ונמחק. 

שם. ולענין הלכה כו' ועוד דהוי ספק בברכות דרבנן ולהקל. לכאורה תמיהא מילתא מאי פסקא, הא הכא בברה"מ דאורייתא עסקינן נמי לפ"ד הרב"י, והו"ל ספק של תורה להחמיר. ושמא משום דסוף סוף עתיד הוא לברך בה"מ באחרונה, להכי משמע ליה דחומרא דרבנן היא, שהצריכו לברך למפרע בהפסק והסח הדעת, דהשתא כי מספקא מילתא (שהרי חלוקין עליו חבריו על ראב"ד בזו) הדר הו"ל ספיקא דרבנן. וכמדומה דאכפל ותני הא ועוד דהוי ספק ברכה כו' משום ברכה בתחלה, דסד"א ברכה שלפניה ספקה חמור כיון דאתיא מק"ו (במדות שהתורה נדרשת כד"ת דמיא) ושניא היא ברכה זו שלאחריה מטעמא דאמינא לפי שסופו מברך אותה עכ"פ. ובש"ע כתב [סעיף ב] שכשחוזר לאכול אין צריך לברך תחלה, ובודאי ר"ל שנפטר גם מברכת המזון דלמפרע, וס"ל דהא בהא תליא, דכי אמרינן אין צריך לברך תחלה ממילא ידעינן דאפטר ליה מברכת המזון. (בש"ע עם מג"א ס"א צ"ל ואם (לא) רצו להפסיק וזמן כו', נשמטה מלת לא). 

שם. והטעם משום דשלשה כיון שהם חייבין בזמון כו'. לכאורה תמיהא מילתא טובא, דא"כ נמצאו דברי רא"ש סותרין זה את זה, לפי שטתו בפירוש פרח זמון מנייהו דלעיל סימן קצ"ג. אלא הוא הדבר אשר דברתי לעיל בסימן קצ"ב כמ"ש שם בס"ד, דהכא משמע בפשיטות שלא נפטרו בזמון דעשרה מזמון דשלשה, ש"מ דלית ליה להרא"ש הא דאייתי הרב"י בסימן הנ"ל בשם א"ח שאפילו זמון בלי שם פוטר את הזמון של שם דבעשרה, דאי איתא, אמאי בעו זמוני זימנא אחרינא, מכדי שמעינן ליה להרא"ש גבי פרח זמון שאפילו חזרו (האחרים שהפסיקו לאותם שזימנו) ואכלו אין מזמנין על מה שאכלו שנית, מאחר שכבר נסתלק מהם חובת זמון שחל עליהם בתחלת סעודה, א"ה כ"ש הכא נימא נמי פרח זמון מנייהו ואסתלק ליה לגמרי חיוב זמון בין דעשרה בין דשלשה, ולאו ק"ו הוא, אם זמון דנברך שאכלנו פוטר לזמון דנברך לאלקינו בדיעבד, עאכ"ו איפכא דזמון בשם פוטר מלזמן עוד כלל, אפילו חזרו ואכלו הנשארים שלא ברכו בתחלה, כבר יצאו ופרח זמון מינייהו, ומ"ט לא יצטרפו הכי נמי לכולא מילתא דזמון לענין הפסקה והמתנת ברכת הזן. אלא ע"כ רא"ש לא ס"ל ולא שמיע ליה כלל לההיא דא"ח. זה ברור מאד. 
ובמג"א [ס"ק ג] במ"כ נטה כאן מני הדרך הישר בהבנת לשון רבינו בעה"ט שכתב על דבריו וצ"ל דיכולין להצטרף לז' אחרים לומר לאלקינו כו' דלא שייך לומר פרח זמון כו' דאפילו יש ה' שהפסיקו מצטרפין עם ה' אחרים, ע"כ. ולא זו היא הדרך שכבשו בעלי ש"ע והסכימו לדעת א' לעיל בסימן קצ"ב, דבדעבד אינו חוזר לזמן בשם אם טעה וזימן בלי שם בעשרה, ואזדו להו נמי בשטת הרא"ש שם בענין פרח זמון מאחד שברך עם שנים, שאינו מצטרף עוד לשנים אחרים, אף שחזר לאכול עוד עמהם באותה סעודה, וגם הוא ז"ל לא ערער בכל זה כלום, א"כ עאכ"ו בזמון דהזכרת השם דפרח זמון משנים ושלשה ויותר שכבר יצאו ידי זמון ע"י העשרה, ולא שייך לומר שיצטרפו עוד לזמון באותה סעודה בשום ענין. זה מוכרח מאד לע"ד. ומאן דמתרגם לי שמעתיה דרא"ש אליבא דא"ח הנ"ל מובילנא ליה מאניה לבי מסותא. אבל בעלי הש"ע והמפה כיוונו יפה שלא הביאו כאן דברי הטור והרא"ש אביו ז"ל להלכה, אף על פי שהסכימו עמו בענין פרח זמון. 
גם דברי הב"ח (שהביאם מג"א) אינן מכוונים בענין זה במ"ש על דברי הרא"ש שהביא הטור כאן שיכול להפסיק פעם שנית, ופירשה דמיירי שמתחלה אכלו שלשה והפסיק אחד לשנים, אחר כך באו ב' אחרים ואכלו עם האחד, ולא שייך לומר פרח זימון מניה כיון דנצטרפו שנים שלא זימנו כו', עכ"ד. ומשמע דלפסוק הלכה כך נתכוין, ומאי פסקא, הא מאי מהני דנצטרפו שנים אחרים, אטו מי עדיפי מתרי קמאי דאכיל בהדייהו ותו לא מצטרפי בהדיה מכיון דאזמין איהו לנפשיה כדלעיל סימן קצ"ג, והתם קיימא לן כרשב"א. אי הכי מזכי מר שטרא לבי תרי, וכן במג"א שנמשך אחריו אזיל בתר איפכא, ואין מקום לחלוקיו כאן כלל וכלל, דוק שאין לו שורש ויסוד להשען עליו. 
אבל האמת הברור כמ"ש בס"ד דרשב"א לית ליה דרא"ש, ורא"ש לית ליה דרשב"א ולא דארחות חיים כנ"ל. אבל בש"ע ומפה ס"ל מילתא מציעתא, בהני תרי ס"ל כרשב"א וכארחות חיים ובפרח זמון אזדו בשטת הרא"ש, מיהא פליגי עליה בחדא בהא דהכא ודאי לא ס"ל כוותיה, דלהרא"ש ובניו ס"ל אחר שזימנו בשם יכול לזמן עוד בשלשה (מטעם שכתב הב"י) וכן בהפסיק וחזר והפסיק נמי פרח זימון מניה ומהנהו תרי דפריש מנייהו, כדעת רה"ג בב"י ריש סימן קצ"ד, וקבעו בעל המפה בש"ע להלכה, אלא לרא"ש ודאי לא פרח זימון מניה בכל גוונא, דאחד בתר תרי גריר, ולא תרי בתר חד, משו"ה אפילו אזמין איהו עם שלשה שבאו משלש חבורות של שלשה שלשה, שהפסיק להם (ולא ברך עמהם) אכתי לא פרח זמון מניה, ולא מנייהו דקמאי, אלא אינהו מזמני עליה (אם חזר אליהם, או קראוהו והודיעוהו, או אפילו זימן עם אחרים, שקבעו לעצמן, ולא נפרדו מחבורות אחרות, ס"ל לרא"ש דלא אסתלק זמון של קביעות הראשון (דלא שמיע ליה גרסא דרה"ג התם ולא ס"ל כוותיה בדזמין עם אחריני) אלא הדר מזמני עליה כה"ג, אפילו זימני טובא נמי. 
אבל בש"ע, ואנן דאזלינן בתריה, לא קיימא לן כוותיה דרא"ש בהא, דלית לן למימר חד בתר תרי גריר, היכא דכבר זימן עם אחרים, ולא ס"ל כל חילוקי דינים שזכר מג"א כאן. ונקטינן, פרח זמון ממי שזימן פעם אחת, גם אין מפסיק וחוזר ומפסיק. ותו לא מידי. ומצוי דין הלכות אלו של זמון תמצא הכל סדור וערוך לפני על שולחני לכסא שן (בספר עמודי שמים יעוין שם דף רצ"ט ע"ב ודף ש' ע"א) ומצאת די מבוקשך כי תדרשנו. 

דף צד ע"א בראשו. והיינו נפקותא כו' לדעת ר"ש שפסק רבינו כמותו. עכ"ל. ולפסקו של הרב"י אין בזה נפקותא, דהא אפילו יחיד המפסיק לשנים אין צריך להפסיק רק עד שיאמר ברוך שאכלנו, כל שכן לעשרה, דאיכא זימון בשם, דברכת זימון חשיבא ברכה לעצמה ומינכרא, ולכן לא הוצרך הרב להזכיר מזה בש"ע, דלדידיה ליכא נפקותא בהא. ולא הבנתי מה שכתב בעל ט"ז [ס"ק ג], שלא הביא הרב דברי הטור בזה מפני שלא היה לו בירור בדברים הללו, והא ודאי ליתא, אלא ברירא ליה טובא ולא אצטריכא ליה, משום דפשיטא ליה דלשבעה נמי מפסיקין להזכרת השם, וכל שכן הוא מאחד המפסיק לשנים, ודלא כמ"ש בט"ז מסברא דנפשיה דג' אין מפסיקין לשבעה אלא השבעה יברכו ברכת הזמון דשלשה בלי הזכרת שם לפי שעדיין לא נתחייבו עד גמר סעודה. ודבריו אינן מוכרחים (אף על פי שגם במג"א [ס"ק ב] כך כתב בשם הב"ח לענין זמון דג', גם דבריו  צ"ע למעשה. ועכ"פ מודה דלא גרע זמון דעשרה מזמון דג' לענין זה אלא שוין הן, דודאי לרש"י דמפרש בא' מפסיק לשנים רשות איכא למימר דהוא הדין לג' עם ז' רשות הוא, אף  על גב דאיכא למימר נמי דזמון די' עדיף. אבל לפר"י דחובה הוא להפסיק, הכא נמי דינא הוא דבעו אפסוקי להזכרת השם אף על פי שלא גמרו עדיין סעודתן) כי מ"ש הט"ז ראיה לסברתו מעובדא דר"ג דהוו מברכי תלתא תלתא, אין שעת הדחק ראיה, דודאי גדול השלום שדוחה ל"ת שבתורה אף כי לדחות מצוה בשב ואל תעשה ובמילי דרבנן, דודאי לכ"ע ברכת הזמון בכל אופן אינה אלא דרבנן (אף על פי שעלה בדעתי לחלק כמש"ל בסימן קצ"ב בס"ד, עדיין  לא מצאתי לי חבר). ומיהת היכא דאפשר מצוה היא וצריך לחזר אחריה, כדלעיל סימן קצ"ג, וכל שכן שמצוה וחובה היא כשכבר הם עשרה ביחד, ולמה לא יפסיקו הללו, שכבר נצטרפו לזמון, למר מד"א, ומר משורת הדין. 
הרי שדברי רבינו הטור ואחיו ז"ל ברורים ונגוהים, ועמהם הסכמת הרב"י כדמוכח מסתימתו, כנז' דאל"ה לא הוה שתיק להו ודאי, וחזרו דברי הרב ט"ז להיות תמוהים. ואף לדעת הט"ז בזה, לא ידעתי מה היה לו ז"ל שכתב על דברי הר"י והטור, שתמוה הדבר בענין ג' שמפסיקים לז', דלדעתו רשאין לברך בג', ולו יהי כדבריו אטו רשות נמי ליכא, הא ודאי ליתא למ"ד, ואי אפשר שיסבור כן הט"ז שלא יהא רשאין להפסיק אף אם ירצו, א"כ מה עול מצא בדבריהם, מי לא מיבעי לאשמועינן היכא דאפסיקו להו האיך יתנהגו אחר כך בזמון דידהו. 

מור וקציעה סימן רא 
================== 
בטור. גדול מברך כו' ואם רוצה ליתן רשות לקטן רשאי. והני מילי בשאין שם אורח אבל אם יש שם אורח הוא מברך אפילו הוא קטן. עכ"ל. איכא למידק דמשמע דנותן רשות אף לקטן שאינו אורח אלא בע"ה כמוהו. ומנא ליה הא, אי מדרב, התם אורח הוה ובלא"ה דינו לברך, ואי רב לאו אורח הוה, א"כ מנ"ל דאורח מברך אפילו הוא קטן. ותו קשיא, דמעיקרא משמע דהני מילי כשאין שם אורח הוא דהדבר תלוי ברשותו של גדול, אבל אם יש אורח הוא מברך על פי הדין אף בלא רשות, דאל"ה מאי איכא בין אורח לשאינו אורח, והדר מסיק דאם בע"ה רוצה לוותר על ברכתו רשאי, א"כ ע"כ צריך האורח גם כן לרשותו של בעל הבית, דבדידיה תליא מילתא ליתן למי שירצה, אי הכי מאי בינייהו דאורח ובע"ה, ובין בעלי בית האוכלים לבדם. 
ויש לומר דהא דגדול מברך, ודאי מיתוקמא ברבים בעלי הבית, דהגדול שבהם זכה בברכה והרי היא מסורה בידו ליתנה למי שירצה, אף לקטן שבחבורה, ואין להם להקפיד, שאדם עושה בשלו מה שירצה. וקאמר עלה הני מילי בשאין שם אורח, אבל אם יש שם אורח אז הפסיד הגדול זכותו, דהשתא דינא הוא דאורח מברך כדי שיברך לבע"ה, ולא רצו להפסיד לבע"ה ברכתו משום חשיבותו של גדול, לכן עתה אין הדבר תלוי בגדול לבדו, שאם לא ימחלו האחרים על ברכתם דין הוא שיברך האורח אפילו קטן כו', והדר קאמר דמכל מקום אין חובה שיברך האורח עכ"פ, דודאי היכא דבע"ה רוצה לוותר על ברכתו רשאי, וכן בחבורה אם דעת כולן מסכמת שלא יברך האורח רשאים לעשות כן ויברך מי שירצו הם, דמידי הוא טעמא דאורח מברך אלא כדי שיתברך בעל הבית, הא על כרחך אין לו שום זכייה בברכה אלא מדעת בע"ה. הכי ודאי מסתברא. 
ומכל מקום שמעינן דבמקום שרבים הם בעלי בית מסובים ביחד, דינא הוא דאורח מברך אפילו הוא קטן, מדקאמר תלמודא בע"ה בוצע ואורח מברך כו' ולא קאמר בע"ה בוצע ומברך, ואם האורח מברך יברך לבע"ה, אלא משמע דדינא נמי קמ"ל. והשתא היכי איירי, אי בבע"ה אחד עם אורח, ודאי לית דינא ודיינא דכל האומר אי אפשי בתקנת חכמים כגון זו שומעין לו, ואין כופין אותו להתברך על כרחו. אלא ע"כ בדאיתנהו טובא בעלי הבית, דאשמעינן דינא דאורח יברך, ולא בע"ה אפילו גדול, דלא ליתו לאינצויי דקמפסיד להו ברכה, וכל זה סברא הוא. וכל שכן דאשכחן לרבי דנתן לרב לברך אף על גב דהוה קטן  מר"ח, שמע מנה תרתי, חדא דראוי ליתן לאורח לברך אף על גב דהוא קטן, ואין כאן בית מיחוש  משום כבודו של גדול, ולא משום כבוד הברכה, אין קפידא כלל, וגם שאין אומרין כאן חטוף ובריך, ומינה דהיכי דאיתנהו טובא בע"ה דינא הוא דאיהו קדים מה"ט, ודוק. ותו שמעת מנה, דאין לגדול להקפיד על בע"ה, כשנותן לברך לקטן ממנו, כדמוכח מר' חייא כנז', ודוק. ובתשובה הארכתי בענין זכות האורח, אי מילתא היא גבי שכיר האוכל אצל בע"ה עיין שאילת יעבץ (סי' ע"ד) דברים הגונים. 

[קעז ב] ע"א בב"י [ד"ה וה"מ]. (ובכה"ג) [ומיהו] אם בעל הבית רוצה לוותר ברכתו, יברך לעצמו. לכאורה י"ל ראיה ג"כ מהך עובדא דרבי מדהוה מרתת רב, שמע מינה דלא הוה פסיקא ליה דלברוכי ברכת המזון אמר ליה משי ידך, משום דסבר דיברך רבי בעצמו. 

שם. וכתוב בספר אוהל מועד כו' ואם אינו הגון בעל הבית מעביר ממנו הברכה. עכ"ל. בהגהת ש"ע [סעיף א] מסיים בה הכי, והוא הדין שיוכל ליתן למי שירצה. וז"ל מג"א [ס"ק ב], קשה ממה נפשך אם נותן לברך לאחד מבני ביתו פשיטא, דגם הם אורחים, ונ"ל דאחד משלם לו דמי מזונו, ואותו אינו צריך לברך לבעל הבית. עכ"ד. 
ולא ידענא מאי קשיא ליה, דהכא במאי עסקינן בשאורחים רבים מסובים אצל בעל הבית, סלקא דעתך אמינא הדר דינא דגדול שבאורחים הוא יברך, קא משמע לן דמצי ליתן למי שירצה אפילו לקטן שבהם, כיון דבדידיה תליא מילתא וכעובדא דרבי ור"ח ורב הנ"ל. ואף על גב דמלישנא דאוהל מועד משמע, דאינו מעביר ממנו הברכה אלא כשאינו הגון, איתא להא ואיתא להא, דבודאי כשאין שם אורח החביב עליו ביותר, אין ראוי להעבירה מן הגדול שבהם ולהקל בברכת האורח, אם לא שאינו הגון. וק"ל. ומה שכתב הרב הנזכר, דאם האחד משלם דמי מזונו אינו צריך לברך בעל הבית. אינו נ"ל, דמאן יימר דאורח בדמי מזונותיו לאו שמיה אורח, וכי אמרו אורח האוכל בחנם דווקא הוא יברך לבעל הבית, אטו רובא דעלמא בכדי אכלי בי אושפיזא, וגם האושפיזא הטובה בעד דמים ראויה היא לברכה. ואיך שיהיה העושה כן מטיל קנאה בסעודה, ופוק חזי מאי עמא דבר, ולעולם תהא דעתו של אדם מעורבת עם הבריות. 

מה שכתב עוד הרב הנז' שאם שני בע"ה אוכלים ואחד יש לו אורח, יכול ליתן לברך למי שירצה. עכ"ד. אני מודה לו במקצת, שזה א"צ פנים דודאי בהא דינא הוא דיברך האורח אם ירצה בעל הבית, וק"ו הוא ממ"ש לעיל בפירוש דברי הטור ודוק. אמנם אם אותו בע"ה רצונו לוותר ברכתו, אין נ"ל שיזכה הוא מחמת האורח, ולא עדיף מגברא דאתי מחמתיה אלא הדר דינא ויזכה הגדול שבשניהם. ואיכא לדמויי לההיא דאשה וב"ח ולוקח דפרק מי שהיה נשוי [כתובות צה, א] דחוזרין חלילה. ודוק. ועיין בכסא שן שם בארתי בס"ד כמה חילוקים בדינים הללו, שלא נתבארו עדיין בדברי שום מחבר. 

שם בטור. אבל כהן ת"ח צריך להקדימו כו'. כתב מג"א [ס"ק ד] אמרינן בגמרא וליטול מנה יפה ראשון הכהן קודם כו'. וצ"ע למה אין נזהרין עכשיו להקדים הכהן לכל הנך מילי. עכ"ל. והאמת אתו במ"ש שאין אנו בקיאין ביחוסי כהונה, ואף על גב דמוקמינן להו אחזקתייהו לענין איסורא שאני. וכן הא דמקדמינן להו לקרות בתורה ראשון האידנא נמי, היינו משום דרכי שלום דלא ליתו לנצויי, לשאול מי יעלה לנו בתחלה, משא"כ בכל שאר מילי דדררא דממונא לא שייך האי טעמא, אטו בשופטני או ברשיעי וגזלני עסקינן, מי יבקש את שאינו שלו, שאחר שאין דין קדימה יד הכל שוין וחולקין בשוה, והו"ל כהן המע"ה, ואפילו תקפו כהן מוציאין אותו מידו, ותו דרוב כהנים האידנא לאו חברים נינהו, ואפילו במתנות דידהו לא זכו אלא החברים, וכ"ש כהנים ע"ה, דלקרות ראשון נמי לא מצו. 

שם בב"י. וכתב המרדכי כו' אבל אם החכם נתן רשות לכהן ע"ה כו' אין כאן בית מיחוש, דהא חכם יכול ליתן רשות אפילו לישראל הפחות ממנו. עכ"ל. לא הבנתי ראיה זאת, שאם אמרו החכם שמחל על כבודו כבודו מחול, נגד תלמידיו, שזהו כבודו, והזהירו על זה [אבות פ"ד מי"ב] שיהא כבוד תלמידך חביב עליך כשלך, וסתם תלמיד מחכים את רבותיו, ואמרו [תענית ז, א] הרבה למדתי מתלמידי כו', כ"ש שלפעמים יש תלמיד שרבו צריך לו, כענין רב הונא ורב חסדא [ב"מ לג, א]. וקרוב הדבר שכך היה ענין רב עם רבי, דמאן גבר בכולא כרב דנפקין זקוקין דנורא מפומיה לפומיה דרבי, וכגון זה אף כבוד התלמיד הוא כבוד התורה, והוא כמו כן רב לקטנים ממנו, אבל לא מצינו שאמרו שיוכל החכם למחול על כבודו נגד עם הארץ, שאין לך ביזוי כבוד התורה גדול מזה (ויש בו חיוב מיתה). אף שיש פנים לחילוקו של המרדכי, דכשתולה הדבר בחק ומשפט הכהונה נמצא ממעט בכבוד התורה, כאילו יגרע חוקה מחק הכהונה. וזה אינו, שכתר תורה גדול יותר מכתר כהונה, משא"כ ע"י נתינת רשות בזה יש הוראת קדימת מעלה לתורה על הכהונה, שהוצרך לנטילת רשות, ונמצא הגדולה נתלית בבעליה, בהנחת הקדימה הראויה. מכל מקום הכל לפי הענין ולפי מה שהוא אדם ועדיין הדבר צריך ראיה ומנין. 

מור וקציעה סימן רב 
================== 
שם [ד"ה ומ"ש דעל]. וכן העלה בשבלי הלקט שמברכין עליו בפה"ג מאחר שמפורש כן בירושלמי כו' ודברים של טעם הם. חפשתי בירושלמי דבר זה בקשתיו בפרק כיצד מברכין ובפ"ב וי"א דתרומות ולא מצאתיו, וכמדומני שכוונת בעל שה"ל על ירושלמי [פסחים פ"י ה"א] שהביאו תוספות פרק המוכר פירות [ב"ב צז, א ד"ה אילימא] שיוצאין ידי ד' כוסות במבושל, כי משם הוכיחו התוספות שיין גמור הוא לכל דבר, מאחר שאומר עליו גם קדוש היום, ואני כתבתי שם בחי' גמרא דנ"ל שאינה הוכחה כלל, די"ל הא דיוצאין בו ידי ד' כוסות היינו בשעת הדחק היכא דלית ליה יין חי, מידי דהוה אשכר כי הוה חמר מדינה מקדשין עליו, פשיטא דמבושל לא גרע כה"ג. ואין זה ראיה לבפה"ג, דאחמר מדינה ודאי לא מברכין בפה"ג, ולעולם אימא דלכתחלה היכא דאפשר לא יוצאין אפילו ידי ד' כוסות. תדע דהא דכוותה אמרינן נמי בתלמודין פרק ערבי פסחים [קח, ב] שתאן חי יצא, ומי איכא למימר דיצא נמי ידי כוס דברכת המזון, האמרינן בהדיא (פרק (כ"מ) [ג' שאכלו ברכות נ, ב] ופרק המוכר [ב"ב צז, ב]) מודים חכמים לר"א בכוס של ברכה, שאין מברכין עליו עד שיתן לתוכו מים, אלא מאי אית לך למימר, אף על גב דיצא  ידי ד' כוסות, מכל מקום ידי חובת כוס של ברכה לא יצא, וכדאמרינן נמי [פסחים קח, ב] אפילו לענין ד' כוסות ידי יין יצא ידי חירות לא יצא, כל שכן לענין חיוב כוס דברכה (דחמיר טפי ודאי) דלא יצא. ה"נ נימא אנן במבושל, דלמא לא יצא ידי חירות אפילו בדיעבד דלא עדיף מיין חי, דלחכמים יין גמור הוי ואפילו הכי לא חזי לברכת המזון ולא נפיק בזה חירות, כל שכן למבושל דלאו בפירוש אתמר, דילמא לא יצא בזה אפילו ידי חירות. ואפילו את"ל דיוצא בו ידי חירות נמי, אפילו הכי לברכת המזון אינו ראוי לכתחלה, דודאי גרע מיין חי וכדאמרן. והוא הדין לברכת היין, שאין מברכין עליו בפה"ג אלא שהכל, כדעת כמה גאונים ופוסקים קדמונים ורש"י מכללם וכך נ"ל עקר. גם מדברי הרב"י נלמדנה, ממ"ש להלן (סע"ג) כמ"ש שם בס"ד עיין עליו ושים לבך אליו ועיין סימן שפ"ו. 

וראוי להזכיר כאן דין ברכת היין צרוף (או שרוף). נ"ל אף על גב דבמבושל גלינא דעתאי דברכתו שהכל, משום דגרעיה גרועי, והפסיד כחו על ידי הבשול ודאי (אף  על פי שמשביח ע"י ד"א שמערבין בו) משא"כ בזיעה העולה ע"י האש (שדינו כעצם המאכל והמשקה, כנודע מתשובת הריב"ש) שמשביחו, והוציא בה כל כחו, וכך נקרא נפש היין ורוחו. וכיון דאשתני למעליותא נראה שלא הפסיד ברכתו ובמילתיה קמייתא קאי, לענין ברכה שלפניו ושלאחריו (אם שתה ממנו כשיעור, כדלעיל במזיגה דידי). הכי מסתברא. אף על גב דלא  נהוג עלמא הכי כפי המדומה, אולי מחסרון ידיעה והעלמה. כיוצא בה כתבתי בי"ד (סימן [ק]כ"ג) לענין מגע גוי בשלנו שאוסרו. 
שוב מצאתי כן גם לבעל הלכות קטנות [ח"א סי' י'] שנותן לו כל חומרות היין, אלא שכתב שמברך עליו שהכל מפני המנהג, ולדידי חזי לי דכה"ג לאו מנהגא, כי לא שמו לבם לזה הנוהגים כן, ומרגלא בפומייהו דאינה אלא זיעה בעלמא, וטעותא היא בידייהו. גם נתערב להם באותו הנצרף (או נשרף) מן השכר של שעורים ושמריו ושל זרעים וצמחים אחרים (שקורין אותו ג"כ יין צרוף או שרוף בהשאלה) ואותו ודאי ברכתו שהכל, כדנקטינן בשכר גופיה, ה"ה במאי דנפיק מניה ובדדמי ליה. וסברי דכולא חדא מילתא וליתא. עכ"פ ראוי להזהר שלא לשתות ממנו כשעור, כדי שלא יצטרך ברכה אחרונה. 
אלא שעדיין צריך לחקור בזה היין צרוף (המושאל) הנעשה ע"י גוי באופן עשייתן, מפני שקצתם רגילין לעשותו ע"י תערובת שמרי יין ג"כ, והו"ל ככבשין שדרכו לתת לתוכן יין, שאסורין. ובשלנו כיוצא בו, באנו לכלל ספק בברכתו האחרונה, דלא גרע ממי שריית צמוקים ותאנים דלקמן. עם שיש לחלק, דהתם ליכא אלא טעם כעקר אחד כמיא דשלקי, והכא קלט טעם הצמחים הבשמים והעשבים שהם עקר בו (יותר מהיין) לפי הטעם הנרגש, וכיון דלטעמא עבידי, לא בטלי, ואפשר דהוו נמי רוב. איברא איכא למימר נמי דניזיל בתר המעמיד, וכיון ששמרי היין מחזקים כחו ונרגש חזקו ותוקף טעמו לא אזלינן בתר רובא, אפילו באלף לא בטיל. לפיכך יש למנוע ג"כ מלשתות ממנו כשעור, או לשתותו בתוך סעודה. 

במג"א (סק"ג). שכר תאנים דאינו מפסיד טעם היין. כצ"ל. 

[קעח א] בטור. כפול הלבן. כתב מג"א [ס"ק ד] עבי"ד סימן מ"ד דבימיהם היו הענבים גדולים, אבל עכשיו פול גדול מענבה, ואפשר דה"ה פול הלבן. ע"כ. דברים אלו מגיעים למ"ש מהרי"א שם בפשיטות ואינם נכונים כלל, ולא מטעם שכתבו לשם האחרונים לתרץ קושית מהרי"א משום דבא"י היו ודאי ענבים גדולים כדאיתא שילהי כתובות [קיא, ב]. אי משו"ה לא איריא ולא מתרצי מידי, אטו ענבים לחוד גסים היו הלא גם כל הירקות וזרעים היו ג"כ גדולים ביותר לפי ערכם, תדע שהרי שועל קנן בלפת, והפליגו עוד שם מקלח של כרוב שהיו עולים בו בסולם, ומבד חרדל שסככו בו סוכת יוצרים, ובודאי כך היו גם הקטניות גדולים ביותר, אטו כי רוכלא ליזול ולחשוב. ובסדר תעניות [תענית כג, א] בימי שמעון בן שטח היו חטין ככליות ושעורים כגרעיני זיתים ועדשים כדינרי זהב. ובלי ספק גם הפול (שהוא אחיו של עדש בכתוב) לא נופל הוא מהם בשעת הברכה בארץ מבורכת, מ"מ אין ספק שהפול לעולם שמר ערכו להיות פחות מענבה, וחז"ל שערו בדבר ההוה תמיד, ואיך א"כ נתפייסו להחליט שאחר כך נשתנה הטבע להגדיל הפול על הענב, הלא זה כדבר אשר אין לו שחר (גם מאחר שתפסו פירוש ענבה שם כפשטו, וכן הוא האמת בודאי, א"כ אנחנו לא נדע איך נשער כענבה וכפול, האם עתה יורע כחה של גסה משל דקה, הלא כמו זר נחשבו שעורי חכמים, לפי דברים הללו הרחוקים מכליותי). 
אבל באמת נראה שטעות היא ביד מהרי"א והגדולים הנמשכים אחריו, להחליט שעור פול סתם יתר על ענבה בינונית, כי לא יצדק זה אלא בפול הגס (שממנו גריס הקלקי מרובע, עיין שאילת יעבץ סי' ס"ט) זה המין בלבד גדול הוא בתולדתו כל כך, כאשר אמר מהרי"א, וחשב שהוא פול סתם. ולא היא, כי אמנם סתם פול קטון הוא ודאי מענבה בינונית, גם בזמננו ובארצות הללו שענביהם קטנים (אצ"ל בא"י ובמדינות המזרחיות, שאפילו הבינונית גסים משלנו) אין ספק שהם גדולים מפול סתם, שבו שערו חכמים בכ"מ (חוץ מגריס של נגעים) ולא קשה מידי, א"צ כלל להוציא לשון ענבה שם ממשמעותו. תדע דהאיתא בהדיא בהעור והרוטב [חולין קיח, ב], דפול סתם הוא פחות אפילו מחצי זית סתם (שהוא בינוני) וכ"מ נמי בהדיא ר"פ טרף בקלפי [יומא לט, א] וכנראה שאפילו ענבה בינונית שבמדינות הללו היא אפשר כחצי זית (או יותר) גדול, הבא מאספמיא כבוש בקנקן (כל שכן שגדולה היא מחציו של זית בינוני, ואין צריך לומר שהיא גדולה כזית קטן או יתרה עליו). 
א"כ פשיטא שהיא יתר על כפול, וכך הוא הענין עדיין במציאות אחד (ר"ל בערך אחד, בין בימינו בין בימיהם עולם כמנהגו נוהג, שהפול הסתמי קטן הוא מן הענב הבינוני (אף אם הפירות אפשר נשתנו לגריעותא מן אז עד עתה, גם בארצם גם בארץ הלזו, העולם מתמעט בכל, אך גם הבהמות ירדו פלאים בכחם ובריאותם לפי ערך. לכן מ"מ השעור לעולם במקומו עומד, והוא מדויק לפי הזמן והמקום, תמיד באופן אחד, ולא דברו חכמים אלא בהווה). ואין ספק שפול סתם הנזכר בדברי חז"ל הוא פול הלבן, והוא נקרא גם פול המצרי (בל"א טערקשי בונין) זה המין ודאי אינו אפילו כענבה בינונית של מדינות הללו, זה נראה לעין (דלא כמ"א) אצ"ל אם אולי היה נמצא אצלם עוד מין אחר קטן ממנו (אף אם אינו ידוע לנו) וקפחינהו מהרי"א לכמה סבי בטעותא. 
והואיל ואתי לידן דינא דכוליא שהקטינה עד כענבה, אלמוד בו, דמיהת בציר מכזית הוא דהוי. מנא אמינא לה מההיא דירושלמי דפרידה אחת של ענבה טעון ברכה (ע"ל סי' ר"י) הא ע"כ לית בה כזית, דאל"ה מאי איריא משום בריה, תיפוק ליה משום שעורא דכזית אפילו אינה בריה (אך לפי מ"ש בסי' ר"י ל"מ, דוק. ועמ"ש בס"ד בהגהותי לרא"ש פרק כל הבשר גבי הלב קורעו). אמנם כזית בינוני שבו שערו לכל הפחות, הנה הוא ודאי ממין הזיתים הגדולים הנ"ל הבאים מאספמיא. זה מוכרח מאד, לפי מה שכבר זכרתי לעיל במזיגה (סימן ק"ץ) שהוא חצי ביצה (ולמוד ערוך הוא בפינו, ע"ל סימן תרי"ב בס"ד) על כן אי אפשר להיות הבינוני שלהם פחות מזה, א"כ למדנו בהוקטנה בגסה גם בפחות מכזית הלז היא ודאי טרפה. וכמדומה כענבה בינונית וזית קטן הנמצאים אתנו פה שעורן שוה, ותו לא מידי. 
ומשו"ה הדרנא בי נמי, ממ"ש בספרי הנ"ל לענין שעור כתם, שרציתי ג"כ ללמוד ממנו. ולפמ"ש עכשיו, נדחו דברי מהרי"א, כשל עוזר לנו בשעורו של כתם, כמ"ש בס"ד בהגהה לספר שאילת יעבץ סימן הנ"ל, דהא ודאי סתם פול אינו אפילו כחצי זית סתמא, לפי דברי תלמוד ערוך הנ"ל. ופול הגס כפי המשוער אצלי בחוש (אם אינו כוזב) הוא יותר רב הכמות מזית גדול הנ"ל שראינו מימינו פה, אם לא באורך עכ"פ ברחבו הוא ודאי יותר מרוחב זית גדול שבגדולים הנ"ל. לכן נ"ל עתה שא"א לשער בו וכמש"ע שם, שאכמ"ל רק למודעא אני צריך שלא לסמוך עלי בזה, אף אם כדאי לסמוך על זקן שכבר הורה, רק אני הוא מסייע שאין בו ממש, כי מיראי הוראה אנא, ומי שכחו יפה יכריע לברר קאמינא. 

במג"א (סק"ו). דהרי חרובין ששרשרו. צ"ל. 

שם [ד"ה ובעודם]. ולא דק כו' ואם כן אינם ענין לשלא נגמרו בישולם עדיין. עכ"ל. ולק"מ דגברא אגברא קרמי מר, כי מ"ש ר"י הוא פירושו של הר"מ, עיין מ"ש לקמן סימן ר"ד בס"ד. 

ע"ב. ועל גרעיני הפרי, שם מייתי ברייתא כו'. אגב שטפיה כתב הכי, איברא מתניתין היא פ"א דערלה [מ"ח]. ברם תמיהא לי טובא היכי ס"ד דהתוספות וכמה גברי רברבי דס"ל כוותייהו למסמך אהא, דלענין ערלה דווקא הוא דרבינהו קרא, אי הכי אנץ שלהם נמי נבריך בפה"ע דהוי נמי כפרי לענין ערלה, והא ליכא דסליק אדעתיה, אטו מערלה ניקו ונגמר, הא ודאי בעלמא לא פרי הוו. תדע דהתנן נמי התם בסיפא, (וכולן מותרין) [ומותרין] ברבעי, משום דכתיב פריו, ש"מ דלאו פרי נינהו, ותו דמנטע רבעי גמרינן חיוב ברכה, מדכתיב [ויקרא יט, כד] יהיה כל פריו קודש הלולים, כדאיתא ריש פרק כיצד מברכין [ברכות לה, א], ונילף מנה דמאי דלא הוי פרי לרבעי לאו בר הלול הוא, בלי ספק אשתמיטא הך מתני' לתוספות והנמשכים אחריהם בכך, ועיין מה שאכתוב עוד להלן. 

שם בב"י. ורשב"א חלק כו' עד ואי ממתק להו ע"י האור מברך עלייהו שהכל. עכ"ל. בש"ע [סעיף ג] כתב כלשון זה גרעיני פירות אם הם מתוקים כו' בורא פרי העץ כו' ואם מתקן כו' שהכל. עכ"ל. מדקא פסיק ותני ברישא דברכת גרעינין בפה"ע, שמע מינה דכתוספות ורא"ש סבירא ליה, דגרעינין חשובין כפרי גם לענין ברכה. אימא סיפא, ואם מתקן שהכל, אתיא כרשב"א דבעלמא לא חשיב להו פרי, דאל"ה אמאי לא ניבריך עלייהו בפ"ע, כמו בשקדים מרים שמיתקן. וזהו שהרגיש בו במג"א [ס"ק ז] ונדחק, עיין עליו, דמנא ליה דהני מרים טפי מהני, הני והני לא חזו אלא ע"י תיקון, ואי גרעינין חשיבי פירי, מנלן לפלוגי בינייהו. 
איברא נראה דהך פיסקא דייק שפיר, דלא לאפושי פלוגתא בין הפוסקים, דעד כאן לא שמעת להתוספות והעומדים בשטתם דגרעינין חשובין פרי אף לענין ברכה אלא בדחזו לאכילה, הא במרים לא כלום, כמ"ש בהדיא, ולא זכרו דמהני להו מיתוק ותיקון דמסתיינהו לשוויי להו כפרי בראויין מתחלתן. משא"כ באינן ראוין, אף דאית להו תיקון לא מהני להו לאסוקינהו לברכת הפרי עצמו, ואף על פי שבשקדים המרים מועיל התיקון לענין זה, טעמא  רבה איכא לפלוגי בינייהו, דשקדים מיהת נטעי להו אינשי אדעתא דהכי, והוו להו עיקר פירא, משא"כ בגרעינין אף על גב דאתרבו להו מקרא לא מייתינן אלא הני דחזו, ואין לך  בהן אלא חידושן, והא ודאי דלא אדעתא דידהו נטעי להו אינשי, אלא דעתייהו אעיקר פריין, משו"ה לכ"ע אין ברכתן אלא שהכל אף לאחר שנתקנו. ואטו מי עדיפי גרעינין מאגוז רך, דאע"ג דאדעתא דידיה נטעי ליה אפילו הכי כיון דלאו אדעתא למיכליה הכי נטעי ליה לא מהני ליה טיגונו ותיקונו (לדעת הב"י ושתיקת האחרונים עם שאין זו דעתי כמש"ל) ולא מברכין עליה אלא שהכל, כל שכן לגרעינין דלאו דעתייהו דאינשי עלוייהו לגמרי. וע"ל סימן ר"ד לענין קור, וברור הדבר. ובזה מיושר פסקו הנז' לדברי הכל בלי דוחק כל עיקר. 
איברא לכי מעיינינן ודייקינן משכחינן נמי דמתני' היא שלהי עוקצין [פ"ב מ"ב], גלעינה של רוטב מצטרפת, וכן שנינו בטבול יום [פ"ג מ"ו] כל שהוא רוצה למוץ את גרעינתו, ובפי"א דתרומות [מ"ה] אם מכנסן אסורין, דחשיבי אוכל, וע"ש בירושלמי דמפליג בהו נמי בין גלעיני רוטב ורוצה למצצם, הרי שאין כולם שוין והו"ל לאתויי סייעתא מכמה משניות, שעכ"פ יש חילוק בין גרעינים רכים ורטובים, לקשים ויבשים. ברם מתני' היא נמי בהדיא פ"ג דעדיות [מ"ג] מעי אבטיח (הם גרעינין) של תרומה, חכמים אוסרין. הא קמן דגרעינין רטובים רכים לרבנן דקי"ל כוותייהו הו"ל פרי. ולא מפלגי בהו בין מכנסן או רוצה למוצן או לא, כדמפלגי באינך גרעינין קשין. ש"מ דלא כולהו שוין להדדי. 

[קעח ב] ע"ב בטור. שקדים המרים גדולים ולא כלום. נראה כי אותן שקדים מרים שבא"י היו מרים מאד, שלא היו ראוים לאכילה כלל בלי תקון, אבל אותן שבאלה הארצות ראויים הם ונהנים מהם כמו שהם, יש בני אדם שחביבים הן עליהם יותר מן המתוקים, מפני מרירותם המעטה שהוא מר לשבח כמו אפסינתין (ולכן דמיהם יקרים ממתוקים) ודאי אסור ליהנות בלי ברכה, ומברך עלייהו בפה"ע ולא אמרינן בכה"ג בטלה דעתו אצל כל אדם. מ"מ יש לו לאכול פרי אחר תחלה ולברך עליו. וכי אכל להו למזג משקה מתוק או פירות מתוקין הו"ל טפל ומברך על העקר ופוטרן, עיין לקמן סימן רי"ב. 

שם. עד שיקפו וידמו למלח. צ"ל. 

ע"ג בראשו ב"י [ד"ה צלף]. וכיון דבא"י פירא הוא. ר"ל לענין ערלה. ברם פסק הרא"ש בזה תמוה בעיני, דמאי עדיפותא דברכה גבי ספקא טפי מדערלה, וכיון דקי"ל בה הלכה כדברי המקל אפילו לענין ערלה, כ"ש לענין ברכה, דספק ברכות לעולם להקל בכל מקום. וקי"ל בספק פרי העץ ספק פרי האדמה, בפה"א. ומדפרכינן מברייתא לרב ל"מ מידי, דהא קדחי לה ואמר הוא דאמר כי האי תנא, ולא משום דשניא ערלה דקילא אלא ליתא לברייתא, מקמי האי תנא. ולא כל דכן הוא. ורב נמי תנא הוא ופליג. להכי ודאי פסקו של הרי"ף עקר בזה. 

[קעט א] שם. שי"א שמברך על דבש תמרים בפה"א. בשם הלכות גדולות קאמר לה הג"א ונראה שהיה לו נ"א בהלכות גדולות. 

שם קרוב לסופו [ד"ה ואם בשל]. והרא"ש כתב שם אמאי דאמרינן מיא דשלקי כשלקי כו' ולא דמי למי פירות דאמרינן לעיל דזיעה בעלמא הוא כו' שאם בישל הפרי ונכנס טעם הפרי במים מברך עליהם בפה"ע. עכ"ל. לכאורה משמע להרא"ש עדיפי ליה לגמרי מי בישול מהמשקה עצמו היוצא מהפירות, וכ"כ המג"א [ס"ק כג] בפירוש דיותר נכנס טעם הפרי במים ע"י בישול, מאילו סחט הפרי עצמו. וזה הדבר זר ותמוה ורחוק אל השכל, וחוש הראות והטעם יעיד ההפך ואין להכחיש המורגש (ועיין ריש פ"ז דמקואות [מ"ב] דמי שלקות דינן כמים, משא"כ במי פירות). 
אמנם לענ"ד לא עלה זה על דעת הרא"ש בהחלט, אלא במיא דשלקי לחוד הוא דקאמר, דעדיפי ממי הפירות דלעיל דהיינו דובשא. ומי בישול פירות דאיירי בהו הרא"ש נמי בדכותייהו דשלקי קאמר, כמו שאפרש בס"ד, דהא הני מיא דשלקי על כרחך לאו כללא הוא לכל הירקות. הא ודאי בתומי וכרתי ודכותייהו דטובים חיין יותר ממבושלין, אם שלקן מברכין עלייהו שהכל, כל שכן שאי אפשר להעדיף כח ברכת מימיהן, דמיא דידהו ודאי נמי שהכל, אף על גב דאגוף הפירות מברך בפה"א אם אוכלן חיין, וכן אפילו בטובים חיין ומבושלין נמי ליכא למימר דמי שליקתן כמותן, דהא פשיטא דמי בישולא דידהו לא מעלו כגופייהו, והא אפילו הן עצמן אם נתרסקו לגמרי ירדו ממעלתן, לדעת הרבה פוסקים. ובנמוחו וזבו כמשקין, נראה דלכ"ע נשתנית ברכתן. ואין לי בזה ספק שהיא דעת הטור, דבעינן שלא יהא מרוסק לגמרי, דפשיטא דמרוסק כנז' ברכתו שהכל, אף על פי שאין שם דבר אחר רק גוף הפרי  וממשו בעצם, כל שכן למימי בישול דידהו. 
אלא הכא במאי עסקינן בירקות ופירות שטובים מבושלים יותר מחיין, דלא סגי להו בלא בישול שמתקנן, באלו אמרו שמי השליקה דינן כשלוקין עצמן, דהוו להו כפירי עצמו ממש, מאחר שדרך גמר תיקונו ע"י כך, ובהא הוא דקאמר דלא דמי למי פירות, כדובשא דלעיל דאמרינן זיעה בעלמא הוא, לפי שהמשקה ודאי אינו טוב כהפרי של תמרים עצמו, שכשהוא נאכל כמות שהוא יש בו טעם יותר, משא"כ אם בישל פירות העומדין לבשלן אז טעם הפרי הנכנס במים מעלה המים לברכת הפרי עצמו, מאחר שתיקונו ע"י מים, א"כ הכל דבר אחד הוא. כך נ"ל דבר ברור בעז"ה. 
ואף את"ל שלא נתכוין הרא"ש לכך, אלא כולהו מיא דפירות וירקות בחדא מחיתא מחתינהו, מכל מקום הא לא מיפשט פשיטא ליה, אלא ודאי ספוקי מספקא ליה להרא"ש גופיה, משום דסברא זרה היא וכנזכר, וממילא קיימא לן דברכתן שהכל, וגם בש"ע [סעיף י] פסק דלא כוותיה שהוא האמת לדינא אף לדברי הרא"ש עצמו. ולאפוקי ממה שכתב בט"ז [ס"ק ט], דלית בה ספיקא לדעת הרא"ש והטור, והוכיח זה מסימן ר"ה. ואין זה ענין לכאן כמ"ש לעיל, דכללא דמיא דכולהו שלקי כשלקי אינו כולל אלא כל הירקות או הפירות שאינן ראויין אלא ע"י שליקה, לא שאר הפירות. ואפ"ה בשלקות עצמן ס"ל לרבינו הטור דאם סחטן ברכת מימיהן שהכל, שנשתנו לגריעותא, ק"ו למימי הפירות הראויין חיין. וזה פשוט. 
ואמנם מ"ש הט"ז על הרא"ש דנקט לישנא דאפשר, ואם איתא דספיקא הוי הו"ל למימר דברכתן שהכל. וכן יש לדקדק על הש"ע למאי אייתי דעת הרא"ש, כיון דבשהכל ודאי יצא, וכמו שכתב אחר זה בסעיף י"א. ופשיטא דלא אפשר לברך בפה"ע, כיון דמכלל ספיקא לא נפקא. אבל ברור הדבר דלא קשה מידי דאצטריכא ליה למימרא דהיכא דעבד כהרא"ש ובריך עלייהו בפה"ע, לא מהדרינן ליה לברוכי שהכל, אף על גב דאם בירך בפה"ע במקום בפה"א  או במקום שהכל לא יצא, מ"מ קמ"ל הכא לא ברירא ליה דלהוי ברכתן בפה"א, אלא משום דמספקא מילתא עבדינן הכי לכתחלה דנפקינן אליבא דכו"ע, כי נמי בריך בפה"ע יצא בדיעבד, דספק ברכות להקל וק"ל. 
אבל לעיקר הדין כבר אמרנו דאין כולן שוין, וכבר הסכים גם כן בט"ז להלכה בסיום דבריו, וכ"ה דעת הרשב"א בלי ספק, וכמו שפירש דבריו במג"א [ס"ק כב] עיין עליו, ודלא כהב"ח. ומ"מ אם אכל פירות מבושלין, מודינא דלא בעי מיהדר אמידי דברכתו שהכל, שאם היה דעתו מתחלה לאכול אף מהמרק ודאי דהו"ל טפל, גבי עיקר הפרי עצמו. ופשיטא לי דמפטר בברכת הפרי, אף על גב דכי הוי שתי למרק לחודיה, לא הוי נפיק בברכת פה"ע, השתא ודאי טפל הוא ויצא בברכת העיקר, ולא מספקא מידי, דלא כמג"א. כך נ"ל. 

שם. ונ"ל הא דאמרינן מיא דשלקי כו' בין ששראם. אומר אני נלמדנו מדין התמד. ונ"ל עכ"פ שרייה מעת לעת לא מידי היא בהא, דלא סגי אפילו בכמה מעת לעת, אלא עד שיחמיץ, וקלטו המים טעם הירקות, כדרך שעושין כרוב פרום כבוש, ששוהה כמה ימים עד שמחמיץ, אז נרגש הטעם במים היטב. ועמש"ל סימן ר"ד. 

שם. ומכאן דלדעת הרא"ש מי שריית כו' או בשולם דלענין ברכה ראשונה לא נפקא לן מידי כו'. ועפ"ז פסק בש"ע [סעיף יא] שמברך עליהם שהכל, אם כן כל שכן יין מבושל שאין לברך עליו בפה"ג, והא לענין יין נסך מבושל קיל מיין צמוקים שלא המשיכו, אף על פי שבמג"א [ס"ק כז] נדחק בו והוציאו ממשמעותו (ואין הלשון של בת"ה סובלו) מיהא ודאי לא גרע. וגם בהגה דש"ע לקמן סימן ר"ד [סעיף ה] נראה דמיין נסך גמרינן לבטל היין בששה, ולא אזלינן בתר טעם כעיקר לענין הברכה, א"כ הוא הדין ליין מבושל שאין ראוי לברך בפה"ג. אף על פי שבסי' ער"ב כתב בהגה [סעיף ח] שהמנהג לקדש עליו, מ"מ נ"ל עקר כדעת החולקים, כמש"ל. ולא מבעיא לקדוש דלא חזי (במקום שיין מצוי) אלא יין שראוי לנסך ע"ג המזבח, אלא אפילו לברה"מ נמי לא אם לא מדוחק שאין לו יין אחר, כדאי לסמוך ע"ד המתיר בזה ובזה. אצ"ל היכא דנתערב עמו מים הרבה, אפילו עדיין רובו יין, כמו שעושין לפעמים ממנו מרק לרפואה, כה"ג נ"ל פשוט שאין לברך עליו בפה"ג אליבא דכ"ע, אף שאין לו יין גמור לברך עליו תחלה, כ"ש כשהרוב מים, גם מתובל בבשמים או בעשבים, כדרך שרגילין לפטמו לתענוג או למשקה תרופה. 
וצריך לידע ג"כ אף לפ"ד הסובר ביין מבושל לברך עליו בפה"ג, דווקא כשהוא טוב מבושל כמו חי, כדדייק לשון התוספות בשמעתא דשלקות. מיהא מודי היכא דגרועי גרעיה, אי נמי אפילו עלויי עלייה היכא דהוי גרוע מעיקרו, ושווייה מעלי לשתיה ע"י בשול עם שרשים ובשמים (כענין שכתבתי בלח"ש פי"א דתרומות [מ"א], בכה"ג לד"ה אין לברך עליו ברכת הגפן. לפיכך נ"ל הגון שלא לשתות אלינ"ט (בל"א, אולי בא מלשון משנה אלונטית) יין לבדו מספק. אכן כבר גליתי דעתי למעלה שגם היין הטוב המבושל, הפסיד ברכתו ואין לברך עליו אלא שהכל, לא יהא אלא ספק. וברכה שלאחריו נגררת ג"כ אחריו, מיהא בדאפשר לשתות עמו יין חי ודאי עדיף וירא שמים יצא ידי כולם. 

ע"ד בראשו. אל ישתה אלא בתוך הסעודה. צ"ל עם הפרי או אם מלפת בהם הפת, או שברך לפני המזון על משקה, אבל אחר סעודה קודם בה"מ לא מהני, דהו"ל כמו שלא בסעודה, דצריך לברך לפניו ולאחריו. 

[קעט ב] שם. שלקו שהכל. צ"ל. 

שם. שמתחלתו אם אכלו חי, שהכל הוא מברך. כצ"ל. 

שם. יש להם ברכה ראשונה. ר"ל לא הפסידו ברכתן בבישול דבמלתייהו קיימי. 

שם [ד"ה אגוז]. ונראה דהיינו דווקא באגוז גמור כו' אבל אגוז רך שמטגנין אותו בדבש וכו' פשיטא שאין מברכין עליו אלא שהכל. עכ"ל. השתא מיפשט פשיטא ליה למר, והדר מיבעיא ליה, ודחי, כיון שתיקון אכילתו ע"י בישול וריקוח בדבש. ודיחוי זה נ"ל דהוי דחוי, ואינו חוזר ונראה, לא כדמסיק ואוקמיה בשהכל, דטפי מסתבר דלא גרע משקדים מרים שאם מתקן מברך עליהן בפה"ע. ואף בלי תיקון אין ברכתו של אגוז רך שהכל אלא בפה"א, דהא קיימא לן בשאר כל הפירות משיוציאו, אף על פי שעדיין אינן ראויין לאכילה כי אם ע"י הדחק, עם שעדיין לא באו לכלל גמר פרי, ואין מברכין עליהן בפה"ע, מיהא מברכין בפה"א, ותקשי ליה נמי בוסר, אבל שהכל לא שמענו. ואם באמת הם מרים ועפוצים, ואין נאכלין כמות שהן חיין לגמרי, מעתה אין מקום לברכת שהכל, דכי אזוקי מזקי לא מברך עלייהו כלל. אמנם אינם מרים אלא מחמת קלפתם החיצונה, אך עיקר הפרי עצמו שבתוך הקלפה, אינו מר ולא עפוץ, וכשנאכלים ע"י הדחק בפה"ע בעי ברוכי. ואפילו הוו ספק אי הגיעו לכשיעור, מיהא בפה"א מבעי לברוכי. וכי תקנן ע"י בשול טגון ורקוח, פשיטא טובא דחזרו לברכת עיקר הפרי, דהיינו בפה"ע (בגדל על העץ) ועמש"ע. וכן נראה מדברי כמה פוסקים שלא חלקו בין אגוז לאגוז, וכ"מ גם בלשון ה"ר יונה ורא"ש סוף סימן זה, דוק דקרו ליה מושקאדה כדפריש הרב"י הכא אגוז רך. ובפירוש אתמר התם דברכתו בפה"ע. משו"ה נראה דבורכא היא, אגב שטפיה אתיא ליה, ולא עיין בה. [ועמ"ש] לקמן סי' ר"ה בס"ד. 

דף צה ע"א שם בטור. וזנגבילא כו' כיון שאינה עקר הפרי כו' בפה"א. במ"כ לא ידע מר דזנגביל אינו פה"ע כפלפלין, שהם ודאי פרי אילן, אבל הזנגביל שורש בארץ הוא, ופרי האדמה הוא, ועקר פרי הוי, אלא דלא חזי לאכילה בעיניה כי אם ע"י רקוח, אז נעשה פרי גמור, וברכתו בפה"א הראויה לו בלי ספק, ולא נשתנית כל עיקר. 

[קפ א] ע"א בב"י. וז"ל שבלי הלקט כו' ויש להסתפק על הכופר והגירופלי וקנמון כו' מ"מ אינו פרי אלא קליפת עץ ואין מברכין עליו אלא שהכל. עכ"ל. הרב בש"ע [סעיף יח] פסק כדעה קמייתא, ולא חשש לדעה זו. ולענ"ד נראה עיקר כדעת שה"ל, שאינו פרי אלא קליפה, ואין ראוי לברך עליו בפה"א. ואי נמי ספיקא הוי, לברוכי שהכל עדיף טפי, דיצא בדיעבד מיהא לכ"ע. ולענין קליפת מרנצין מרוקחת עמ"ש בס"ד לקמן סימן ר"ד. 

מור וקציעה סימן רג 
================== 
שם [ד"ה ומ"ש וסימן]. כל שמוציא (עליו) מעיקרו עשב הוא. כצ"ל. 

שם. כתוב בשבלי הלקט האוכל ממה שמוציאין אילני סרק אין מברכין עליהן אלא שהכל. עכ"ל. בט"ז [ס"ק א] האריך לשון בזה בחנם, ואגב שטפיה נתחלפו לו השמות והלשונות, כי מה ענין עצי היער לאילני סרק, דודאי אין חילוק בין פירות היער לפירות הגנה, לענין הברכה, שאם הם טובים לאכילה לעולם קרויים פירות אפילו הגדלים ביער לרוב (ותמה על עצמך, וכי שקדים וערמונים ואגוזים שנמצאים מהם יערות מלאים מהם במדינות משובחות, וכן אתרוגים ולימוניס מראנצין נמצאים לרוב גדלים ביערים בארצות הטובות האם לא יברכו עליהם בפה"ע). אבל אילני סרק, הם שאין מוציאין פירות כלל הראוין לאכילה, רק יש מהם שמוציאין דברים שאין ראויין לאכילה לגמרי, כגון בני אסא וכדומה, אלא שקצת בני אדם מתקנין אותן ע"י בישול, שאז נאכלין קצת ואפ"ה לאו פירא שמיה, לכן אין ברכתן אלא שהכל, שאין זה אלא כמתקן עץ לאכילה, וכן אילני סרק עצן ופריין שוה. ואם מוציא פירות הנאכלין חיים רטובים וטובים, בודאי לאו אילן סרק הוא (כשיחדש הקדוש ברוך הוא עולמו אז עתידים אילני סרק שיוציאו פירות [כתובות  קיב, ב]). ואפילו התותים הגדלים בסנה אין אותו הסנה נקרא אילן סרק, מאחר שמוציא פירות טובים למאכל, שאין סרק אלא לשון ריקות, שתרגום ריק סריקותא. 
ומ"ש הרב שמפני שהוא מלא קוצים אין לך אילן סרק גרוע ממנו, במ"כ כי רב, אטו לא ידע מר דכמה וכמה פירות טובים גדלים באילנות מלאי קוצים, כמו אותן שקורין שטיכבירן, על שם עקיצת העץ שלהן, שא"א ללקטן בלתי בתי ידים, כי לא ביד יקחו, ואיש יגע בהם ימלא ברזל ועץ חנית, וכן השושנה, בין החוחים היא גדלה ועצה מלא קוצים, עוקצים הנוגע בה ומוחצים. וכל זה פשוט, הדבור בו מותר, ואין מקום לכל מה שכתב הט"ז בזה על הש"ע. ובענין התותים ושאר פרי האטד, אף על גב דפסק הש"ע יש לו על מה שיסמוך, כי לא יהא אלא ספק, בפה"א עדיף, דיצא מכל מקום. אעפ"כ נראה יותר עיקר לברך עליהם בפה"ע כמ"ש במג"א [ס"ק א] משם אגודה. וכל זה בפירות האטד הגדלים ביערות, אבל פירות הללו שקורין הינבירין פרומבירן ודומיהן אף על פי שמצויין  ביערות, אם נטען ודאי דין פה"ע יש להן לכל דבר. ואצ"ל שערלה נוהגת בהם כי עץ מאכל הם. ובלקוטי מהרי"ל נמצא שפטורין, ותמהתי על זה שהרי אפילו העולה מאליו חייב בערלה [ערלה פ"א מ"ב] (ואטד מין אילן הוא כדאיתא בירושלמי [כלאים פ"ה ה"ז]) ושמא באותן הגדלים ביער איירי. אבל ערבירן בפה"א, אף על פי ששורש בארץ גזעם ומתקיים, לאו עץ  שמיה (ועמ"ש בתשובה כ"י). 

מור וקציעה סימן רד 
================== 
[קפ ב] בטור. ועל החומץ שעירבו במים. עכ"ל. ר"ל אף על גב דהחומץ עיקר, שאין בו אלא מעט מים דבטלי לגביה, והיינו דמוקי לה הרא"ש במזוג קצת כדאיתא בב"י. וק"ל. ואף על פי שאמרו החומץ יפה לשרב, נראה שגם בימות החמה מזיק הוא אי שתי ליה בעיניה, אלא דרך טבול כדכתיב קרא [רות ב, יד] וטבלת פתך בחומץ, שמשם למדוהו. ודרך טבול ודאי מעלי, אבל אז הוא טפל ונפטר בברכת העקר. 

שם. ועל הנובלות והן מין תמרים שאינן מתבשלין. עכ"ל. לעיל סימן ר"ב הביא הרב"י פירוש זה בשם רבינו ירוחם והשיג עליו. ולק"מ דגברא אגברא קרמי. דברי הר"י הם כדברי הרמב"ם ז"ל [פ"ח ה"ח], וגם רבינו בעל הטורים נמשך אחריו בזה. אף האחרונים ז"ל תפסוהו על כך. אמנם גם הם ז"ל לא ראו מ"ש הר"ש ריש ערלה וכמ"ש בס"ד בלח"ש פ"ו דברכות [מ"ב] וריש דמאי יע"ש. ואחרי כמה שנים מצאתי כמו כן לזקני החסיד שבכהונה הגאון בעל שער אפרים זצ"ל [או"ח סי' כ"ג]. 
והוא פירוש הירושלמי [ברכות פ"ו ה"ג], ואיתא שם הרואה הרוח משירן אומר דיין האמת (וזה לא בבחינת הפסד עצמן אלא בבחינת הפסד המגיע לאדם בכך). 

בטור ע"ב בראשו. ובשנה ראשונה הוא רך וראוי לאכילה ואחר כך מתקשה כעץ מברכין עליו שהכל. לכאורה מסתמא דתלמודא ומדלא מפליג רבינו משמע ל"ש רך ל"ש קשה כך היא ברכתו, סופו שוה לתחלתו, איברא כי אזלינן בתר טעמא איפכא הוא, דסופו מוכיח על תחלתו, דלא פרי הוי, אבל אחר שהוקשה, מוכח בגמרא דעירובין (כ"ח ע"ב) דלא אוכל הוא לגמרי אלא ע"י שליקה, דוק ותשכח. לפ"ז נראה דאותו שכבר נתקשה, כי שלקיה שהכל. חי, ולא כלום. אפילו אכיל ליה בטלה דעתיה, מ"מ י"ל מ"ט שתיק מניה, דשליקה וטיגון מיהת מהניא ביה. 

בגמרא הנ"ל מסקינן, דכפניות בדניסחני (הם פירות של דקלים זכרים, שאינן נעשים תמרים גמורים לעולם) פרי גמור הוו לכל דבריהם ומברך עלייהו בפה"ע. 

בטור שם. ושקדים שאוכלים אותן רכים בקליפיהם. ע"כ. עיין משנה לחם, ובחי' גמרא הוכחתי דע"כ בשלא הוציאו פרי מיירי, והכי דייק לישנא דתוספות וחי' רשב"א שאוכלין רק קליפתם החיצונה, שאין בה אוכל עדיין, דאי הוציאו פרי, מה לי אם אוכלם בקלפיהם, גם כל הפירות הגמורים נאכלים עם קלפתם הרכה, ומצטרפים גם לכביצה לטומאת אוכלים, דשומר לפרי הם. ומה נשתנו הללו מאחר שרכים הם ונאכלים עם הפרי, לא הפסידו ברכתן, אלא ודאי שלא הביאו עדיין שום אוכל ולא נמצאת רק הקלפה החצונה לבדה, אז ברכתם שהכל, זה ברור בעיני. 

ולענין קליפות מראנצין מרוקחים, נחלקו האחרונים ז"ל. ואף על גב דלכאורה מסתברא להלכה כבט"ז (סימן זה סעיף י"א) דלא יהא אלא ספק. אפילו הכי נראה יותר דעת במג"א (סימן ר"ב סקי"א) דברכתן בפה"ע כמ"ש סימן ר"ב, דקליפת פרי הנאכלת ודאי הרי הוא כפרי עצמו כמו בערלה (עיין גם במס' עוקצין וטבול יום), ואי משום דאינה נאכלת כי אם ע"י תיקון, לא יהא אלא אתרוג, דלא חזי נמי לאכילה אם לא ע"י ריקוח ותיקון (עם שיראה באמת שאתרוגים שלהם היו נאכלים כמו שהם חיין), ואין לחלק כלל בין קליפתו לפריו. והנך קליפות ודאי עדיפי מגרעינין, דכתבתי לעיל בס"ד סי' ר"ב דלא מהני להו תיקון לאסוקינהו לברכת הפרי, דגרעינין לאו מכלל פירי נינהו, אלא דמריבויא דקרא אתו, משא"כ בקליפות הנאכלות, דמניה דפרי גופיה הוו, ולא צריך לרבויינהו, אלא לקליפי אגוזים דלאו בני אכילה נינהו (וכי הא דתנן האגוזים והשקדים יצאו קליפהם לחולין) לכן אין הוכחה ממ"ש הט"ז מן התוספות וק"ל. אלא דאכתי מספקא לי דילמא לא דמיא קליפת מראנץ, כיון דלא חזיא לאכילה בלי ריקוח, ואף על גב  דכשנאכלת עם הפרי עצמו, ודאי נפטרת בברכת הפרי, דהויא לה טפל, מיהא בפ"ע דילמא שאני פרי גמור, אף על גב דמעלי ליה ריקוח, לא נשתנית ברכתו, אבל קליפתו שאינה נאכלת חיה  כמות שהיא לרוב בני אדם, לא מהניא בה תיקון לאסוקה לברכת הפרי. ולכן נ"ל דעת שלישית, והוא הנכון לצאת ידי כל ספק, ראוי לברך עליהם שהכל. מ"מ אי מברך עלייהו בפ"ע לא מהדרינן ליה, אבל מרנצין גופייהו מרוקחים בין גדולים בין קטנים (אף על גב דלא חזו בעינייהו) ודאי מברך עלייהו בפה"ע כמש"ל (סימן ר"ה) לענין אתרוג מרוקח. 

שם. חזיז. תמיהא לי מ"ט השמיט כשות בפה"א. דהא אפסיקא הלכתא כינוקא דבי רב בהני תרתי. 

שם. כתב הראב"ד כו' וכמדומה לי שבתא כו' שהכל כו', שבתא הוא שאנו קורין אניס. עכ"ל. כ"פ בש"ע [סעיף א] על שבת שהכל. צ"ל דשבת זה טוב יותר מבושל מחי, ובאוכלו חי מיירי הכא, דאל"ה קשיא טובא הך מילתא, דהא כתבו ז"ל דעל מי אניס מברכין בפה"א, והיכא אשכחן דכוותה, מי עדיפי מיא מגופיה דפירא. והכי מוכח נמי בהדיא בגמרא, דהא איבעיא לן במי שבתא אי הוי כשיבתא ופשטינן דלמתוק טעמא עביד. וא"כ על כרחך ברכת מימיו בפה"א, דלברוכי שהכל ודאי לא מיבעיא לן, לא יהא אלא מיא בעלמא, וכי מסקינן מיא דשיבתא כשיבתא, הא על כרחך דאשיבתא נמי מברכינן בפה"א, ואין אחר ראיה זו כלום, אלא ודאי כדאמרן. ואפ"ה אכתי לא ניחא לי דנקט טעמא דברכתו שהכל, משום דלטעמא עביד ולא לאכילה, והא בשמעתא דלעיל מוכח איפכא, דמשום דלטעמא עביד ברכתו בפה"א. וצ"ע. ונ"ל פשוט שאם גרעיני השבת וכמון וקצח וכל דכוותיהו מחופין בסוקר, מברכין עליהם בורא פרי האדמה, דלא גריעי מזנגבילא רטיבא, הני נמי ע"י החפוי ראוין הן לאכילה. 

שם בטור. ועל כל משקין של כל מיני פירות שהכל. ע"כ. ר"ל חוץ מזיתים וענבים. לכן חלב שקדים שהכל. 

ראיתי להזכיר כאן דיני משקה הקאהו"י, שנתחדש בזמננו במדינה זו קרוב לששים שנה, וצריך לבאר בו פרטים הללו, א) ברכתו היא ודאי שהכל, ולא אדע טעמו של בעל ספר הלק"ט (סימן ט' חלק א) שכתב, ראוי היה לברך עליו בפה"א, הא פרי האילן הוא כנודע, (לכן מותר הוא בפסח גם להנוהגים איסור בקטניות) ואדעתא דהכי נטעי ליה, אי הכי אי ס"ד דמימיו כמותו, בפה"ע בעי ברוכי עליה, בפה"א מאי עבידתיה. אך פשיטא דלא עדיף משכר תמרים ושעורים, זה אינו צריך לפנים. ב) משום בשולי גוים לית ביה, חדא דאינו עולה על שולחן מלכים ללפת בו הפת, ועוד דקלוי הוא תחלה, תו ודאי לית ביה משום בשולי נכרים (דהקליה עצמה אינה אוסרת, דלא עדיפי לענין זה משאר קטניות הנז' בהגה דש"ע (י"ד ריש סי' קי"ג) ואחר כך אם בשלם גוי לית לן בה בכל גוונא, אפילו לדברי רא"מ דאית ליה בישול אחר צליה לענין שבת, בבישולי גוים ודאי מודה, דאין בו משום בשול, וגדולה מזו אמרו (ס"ס הנ"ל) אפילו בנמלח ביד נכרי ושוב בשלו, שאין בו משום בישול נכרי. ואפילו בדגים גדולים קיימא לן כדברי המיקל, כל שכן כשכבר הוקלה באש (ויש אוכלין אותו כך). ג) גם משום גיעולי גוים פשיטא דלית ביה, ק"ו ממ"ש בהגה הנ"ל באפונים משום דסתם כליהם אינן ב"י, כ"ש בזה המשקה שמייחדים לו כלים ונזהרים בו גם הנכרים המוכרים אותו בחנויות שיהא טעמו נקי וזך (אם לא במקום שנהגו למשוח המחבת בחלב, כמ"ש בהגה הנ"ל, ועיין מ"ש בתשובה [שאילת יעבץ ח"א סי' קמ"ב] על ענין זה) ושרי אף בחנויותיהם, דלא שייך ביה גזרת חתנות (אפילו משום שמצא דשמצא אלא במדי דמשכר וכן אינו נעשה חמר מדינה מטעם זה). ד) גם את זאת צריך להזכיר שצריך להזהר שלא ישהה בין תחלת שתייתו לסופה יותר מכדי שתיית רביעית משום ברכה אחרונה, כדקיימא לן בדין שתיה. אמנם להלן (סי' ר"י) הסכמתי שיש להשוות המדה במשקין כאוכלין לצרף גם שתיות בכא"פ. ע"ש בכללי הסימן. 
ולא ירדתי לסוף דעתו של שכה"ג, שכתב דאין ללמוד משתיה די"כ דשאני התם דהדבר תלוי ביתובי דעתא, אבל הכא בהנאה תליא מילתא כל ששתה בין הכל שעור רביעית כבר נהנה וחייב לברך, ע"כ. ודברים אלו אין להם שעור ונפל פתא ומישתא בבירא, לפ"ד אם יאכל אדם חצי כזית בבוקר וחצי זית בערב, וכן כששותה מעט בשחר ומעט בין הערבים יצטרפו האוכלין והמשקין לברכה אחרונה, מי זה אמר ותהי. וגם מה שחשב דעדיפא יתובי דעתא, טעותא היא בידיה, דבודאי לברכה אחרונה בעינן שיעור שביעה, דהוי טפי מיתובי דעתא, כמבואר במזיגה סימן ק"ץ, הילכך דבריו דחויים מעיקרן בזה. 

בטור שם. דבש דבורים מברך עליהם שהכל. עכ"ל. סלקא דעתין הואיל והותר לאכילה משום דאין מתמצה מגופן אלא מכניסות לגופן תמצית פרחי האילנות (כדאיתא בגמרא דבכורות [ז, ב]) תהוי נמי ברכתו בפה"א, קמ"ל דלא עדיף מדבש תמרים. 

שם בב"י [ד"ה ומ"ש ועל החומץ]. לא יצא מתורת משקה. צ"ל. 

[קפא א] ע"ג בב"י. כתב הרשב"ץ על זגים שנתנו עליהם תאנים לחזק כח היין כו' וכתב שאינו סומך לברך עליהן בפה"ג. עכ"ל. בט"ז [ס"ק יא] הביא בשם לבוש דמברך שהכל והשיג עליו, שהכל מאי עבידתיה כאן, שאילו לא היו התאנים היה מברך בפה"ג, ועכשיו למה יגרע מכח התאנים שברכתן בפה"ע אלא פשוט שיברך בפה"ע. עכ"ד. ודבריו תמוהין מאד, דמאי עדיפותא דתאנים מתמרים, והא קיי"ל לעיל על שכר תמרים מברך שהכל, ואדרבה אין כח תאנים הללו יפה כל כך כשכר תמרים, דאי בתאנים שנותנים על הזגים בלי מים ומשקה זב מהם, אי הכי הו"ל הך משקה הבא מן התאנים דובשא ואינו אלא זיעא בעלמא דברכתו ודאי שהכל, ואי בדרמי בהו מיא, אפ"ה גריעי טובא, דאפילו לדעת הרא"ש לעיל בסימן ר"ב, דמי שריית פירות דינן כפירות עצמן, הא לא קאמר אלא במימי בשולן. אלא שהרב"י הוסיף להשוות ולעשות מי שרייתן כמי בשולן, ואפילו אליביה, על כרחך צ"ל דמיירי כשהמים עבים ביותר, שיש בהן ממשות מן הפרי, דאל"ה תקשי עליה הא דשכר תמרים דברכתו שהכל, דצ"ל ודאי מפני שהוא צלול, כדכתב הרא"ש שם בטעמא דמילתא גבי שכר שעורים. וסתמא דמילתא לא עדיף מי שריית תאנים הללו מניה, כי גם כאן המים הם עיקר, ופשיטא דברכתן שהכל. וכ"ה במג"א [ס"ק יז], ואפילו בברכה האחרונה נ"ל דאין כאן ספק אף לדעת הרא"ש מטעם הנזכר. ועוד יש לעשות סניף ההיא דפ"ה דע"ז [מ"ב] דיין בתאנים נ"ט לפגם הוא. א"ה ודאי גרועי גרעיה, ובין תאנים בין יין הפסידו ברכתם. וכיון דאשתנו לגריעותא, פשיטא דקמו להו אשהכל. 

[קפא ב] שם בסוף העמוד. ומה שפטר מברכה אוכל דבר איסור. עכ"ל. עמ"ש בס"ד לעיל בסימן קצ"ו בביאור פרטי דינים הללו באורך. 

שם. ע"ד בראשו. כתוב באוהל מועד בשם הרא"ה שכל אכילה ע"י אונס כו' לא שייך לברך עליה. עכ"ל. לכאורה יש לדקדק למאי אייתי לה הרב"י, כיון דכבר פסק כרשב"א וסיעתו, דפליגי אהך סברא, וכמ"ש האחרונים ז"ל על הגהת הש"ע. ובודאי דבקל יש לחלק בין אונס בידי שמים לאונס דאדם, אלא שהרב במג"א [ס"ק כ] הוסיף להקשות, מכפאוהו ואכל מצה דיצא. וגם בזה נ"ל דמצות שאנו, דלא ליהנות ניתנו (וא"צ לטעם שכן נהנה, אלא משום דדרך הנאתו בעינן, והנאה הבאה לאדם בע"כ שמה הנאה לענין זה) וא"צ כוונה, משא"כ לברך על הנאה דבעל כרחו אין לנו. עי"ל דלא מייתי הרב"י להך מילתא אלא לענין ברכה ראשונה, דאפשר אף בעל סברא זו מודה דמברך לאחריה (דאפילו אכל בעברה י"ל שמברך ברכה אחרונה כמ"ש בס"ד [בסי'] קצ"ו ע"ש). ולא קאמר דלא שייך לברך, אלא ברכה ראשונה, ולמימרא דאע"ג דסוף סוף אתי לידי הנאה, אפ"ה לפניה לא שייך לברך עליה לכ"ע, כיון דהשתא על כרחו הוא ואנוס הוא. ויראה דבהא מודה הרשב"א, וכדרך שכתבתי לעיל בסימן קצ"ו יע"ש. 

[קפב א] שם בב"י קרוב לסופו. ואיכא למידק כו'. עיין תשו' אבא מארי הגאון ז"ל [חכם צבי] סימן קכ"ט, ודבריו עולים בקנה אחד עם מ"ש הרב במג"א [ס"ק כה], שעדיין לא יצא לאור הדפוס ספר המג"א, כשכתב א"מ ז"ל דבריו, וכן הודפס ג"כ בסוף ספר ט"ז לחושן משפט, שא"מ ז"ל הוציא לאור אותו ספר ושמו עליו חתום בר"ת. 

שם. ואפשר שכיון שהדברים המתרקחים. כצ"ל. 

מור וקציעה סימן רה 
================== 
בטור. הילכך כל פרי וירקי וקטניות שטובין חיים ומבושלים, מברכין לאחר בישולם כברכתן הראויה להם קודם הבישול. עכ"ל. במג"א [ס"ק ג] הביא בשם תר"י דכללא הוא כשהן טובים חיין, אף על פי שהן יותר טובים מבושלין, מכל מקום מברך עליהן חיין בפה"א. עכ"ד. ולפ"ז על הקטניות שנזרעין בשדות שקורין ערביס שוטין בל"א, יש לברך ג"כ פה"א, דאע"ג דעדיפי טפי כשהן מבושלין, אפ"ה הרבה אוכלין אותן כשהן חיין וטובים הן, ולא כמ"ש הט"ז בסי' ר"ד [ס"ק ד] לחלק בין קטניות דגנה לשל שדות, והראיה שהביא שם מקורא, שגגה היא בידו, דקורא לא נטעי ליה לאכילה כלל, שאינו אלא שורש משרשי אילן או כענף דק מן האילן, דדעתייהו דאינשי דיעמוד ויתקשה לעשות ענף חזק לשאת פרי, משא"כ במידי דחזי לאכילה, אפילו אינו פרי גמור, דינו כמוהו, כמו בקפריסין דמברך עלייהו פה"א, דנטעי אדעתא דשותא, כ"ש בפרי עצמו שנגמר וראוי לאכילה חי, דאדעתא דהכי נטעי ליה, ולא הפסיד ברכתו. אלא שאם גדלו מאד והזקינו קטניות הללו, נראה שאז אינן טובים לאכלן חיין, ואי אכיל להו הכי בטלה דעתו. ובזה אני מודה שברכתן שהכל, (וקרובני לומר דלא מברך עלייהו כלל, כמו כוסס שעורה עיין לקמן סי' ר"ח) עד שיבשלום ויביאום לכלל תיקון, משא"כ בעודם רכים, שכבר באו לכלל פרי, אף על פי שמתגדלין יותר כששוהין עוד בקרקע, מתוך שנאכלין בטוב כמות שהן, נ"ל כמ"ש. 

[קפב ב] שם דף צ"ו ע"א. תומי וכרתי כתבו התוספות כשהן חיין בפה"א. ע"כ. הט"ז [ס"ק ב] מדמי בצלים לשומים, ומפליג בתרווייהו בין הזקינו שאז טובים מבושלים יותר מחיים, ובין כשהן קטנים ורכים, דטובים חיין. ואף על פי שכך נראה  בעינינו לפי טבעי קצת בני אדם בדורות הללו, ולפי תולדת רוב בני ארץ הלזו האשכנזיים. מכל מקום אין לזה עיקר בתלמוד, דסתמא לא משמע הכי, ואפילו נניח מקום לסברתו זאת בשומים, שאין ראיה על הפכה, מ"מ בבצלים ודאי יש סתירה לדבריו. ולא ידעתי מה הערבוב שעשה ז"ל לדמות בצלים לשומים שהם מתחלפים מאד לפ"ד רז"ל, שידוע שהפליגו בשבח השומים כדאיתא שילהי מרובה [ב"ק פב, א]. וכנגדן הפליגו בגנות הבצלים, ואמרו אכל בצל ומת, אין אומרין ממה מת, כדאיתא שילהי פ' בכל מערבין [ערובין כט, א], ולא התירו אפילו לערב בהן. הרי שאינן חשובין מאכל כלל, ואפילו שהכל לא שפיר דמי לברוכי עלייהו כשהן חיין, דאינן ראויין לאכילה אלא מבושלין. ואין לומר כדעת הט"ז דמיירי בזקנים, דאדרבה התם בגמרא איתא בהדיא, דזקנים עדיפי טפי, כדאמרינן והוא דלא איבציל זירתא, ואי איבציל לית לן בה. הרי על כרחך לומר בהפך, שכל זמן שהם קטנים הם רעים והגדולים טובים הם יותר. ואף על גב דאמרינן התם אמר שמואל ל"ש אלא בעלים, אבל באימהות לית לן בה, מ"מ מדמייתי עלה תלמודא עובדא דר"ח שאכל חצי בצל ונטה למות ע"ש, משמע דמכל מקום כל הבצל גרוע לאכלו חי, עמ"ש התוספות שם בפירוש נחש שבו ותדע. (ונ"ל דה"ט דרש"י דלא מפרש כר"ח, משום דהא אמרת דבאימהות לית לן בה. לכן נדחק לפרש נחש שבו על ארס השרף וק"ל. איברא ר"ח ס"ל דבמסקנא הדר בה תלמודא, ושמעינן מניה, דאימהות נמי גריעי טובא. אי נמי אימהות לא מעלו, אלא בלא נחש שבהן, מיהא באוכלו עם נחש שבו, איכא סכנתא) על כן אין דרך לאכלו כמות שהוא, אם לא כשהוא מבושל. אולי י"ל דבצלים שלנו הן בצלים הכופרים דפ"ט דנדרים [מ"ח] דמעלו ללבא, לכן קרוב בעיני לברך עליהן בין גדולים בין קטנים חיין שהכל, וכל שכן אי ניזיל נמי בתר רובא דאינשי דלא נטעי להו אדעתא דהכי. 

שם בטור. ולא דמי למי פירות דאמרינן דחשיבי זיעה בעלמא. עכ"ל. עמ"ש לעיל סימן ר"ב פירוש נאה בדבר זה. ודוק. 

מ"ש הט"ז [ס"ק ה] מבארשט דברכתו בפה"א, אף על פי שנתבשל עם בשר. עם שסברא טובה היא, אעפ"כ נ"ל עקר לברך עליו שהכל. 

שם בב"י. וכתב ה"ר יונה דלדעת התוספות אפילו בישל אותם עם בשר כו' אינו מברך עליהם אלא שהכל, כיון שאין השבח בא להם אלא מחמת דבר אחר. עכ"ל. האחרונים ז"ל נתקשו בזה, מחמת מ"ש בסימן ר"ב באגוז מטוגן, ונדחקו מאד בין שבחא דאתי ממילא על ידי דבר אחר, ובין שבח הבא על ידי דבר אחר להירקות לבדן. ואין לזה שורש ועיקר, ואינו מקובל אל הדעת, דאי הוי שבחא מה לי שבחא דממילא או לאו ממילא. ולענ"ד טרחו בזה לחנם דהכא בתומי וכרתי קים להו לרבנן דגריעי מבושלין, ואפילו קלטו טעם של שבח מדבר אחר, מ"מ הן עצמם טובים יותר חיין, משא"כ באגוז המטוגן, דאע"ג שאם יבשלוהו במים, ודאי הוי אשתני לגריעותא, מ"מ כשמטגנים אותו לא אשתני כלל לגריעותא, ואפשר דע"י דבש לא נשתנה לגריעותא כלל, והכי קיימא לן. ואין זה כלל השוה לכל פירות וירקות, שחז"ל ידעו בטבע ירקות אלו, שהבישול בכל ענין רע להם, אף על פי שמשביחין בטעם מחמת ד"א, אעפ"כ יותר יפים הם חיים. וזה פשוט. 
ולא ידעתי מה חדוש כתב כאן הט"ז [ס"ק ג] שעל אתרוג מטוגן או מרוקח בסוקר שמברכין עליו בפה"ע כעל אגוז, שאין כאן מקומו. וזה אין צורך לומר, דלאו כל שכן הוא, אם אגוז דפרי גמור הוא לא הפסיד ברכתו ע"י הטיגון וריקוח, וכל שכן אתרוג שאינו ראוי לאכילה אלא ע"י טיגון וריקוח, דפשיטא דמברך עליו בפה"ע, מאחר שהביאו לכלל תיקון אכילה, והא מאי רבותא צריכא למימר. איברא האוכל אתרוג המובא לנו מאיטליא בלא תיקון וריקוח נ"ל דלא מברך עליו אלא בפה"א, דאכתי לא גמר פירא הוא ואין דרך לאכלו כמות שהוא חי. 
ולמדנו שיש בו עוד דרך ששוה לירק, כמו ששוה לענין מעשר, אלא דתנא [בכורים פ"ב מ"ו] לא מיירי התם רק לענין מצות התלויות בקרקע. א"נ אתרוגין דידהו הוו מעלו לאכילה חיין כמו שכתבתי לעיל [סי' ר"ד ד"ה בטור שם ושקדים], ואנו אין לנו ידיעה והכרה באתרוגין איך הוא גמר פריין שיהיו ראויין לאכול, מאחר שאינן גדלין אצלנו באלו הארצות הצפוניות, ואותן המובאים מארץ רחוקה למצוה רובן ירוקים, אף שנשתהו זמן רב בדרך, ואפילו אותן שנראין גמורים יפים והדורים, קרוב הדבר שנלקטו עודן ירוקים קודם גמר בישולן, ונעשו טובי מראה בתלוש באורך הזמן שמונחין במוכין, ע"י כך נעשה יפה פרי תואר נחמד למראה, אבל אינו טוב למאכל בשביל כך, אלא כשמתבשל כל צרכו באילן, כמו שהוא הענין בכל פירי אילנות כשאינן נגמרין לאכילה אחר תלישה, והא הוא דהוה צריך לאשמועינן. 
ונמצינו למדין דבהא שפיר קאמר הרב ט"ז, דכל פירות האילן המטוגנים ודאי ברכתן בפה"ע, בין הטובים חיין בין שאינן טובים אלא מבושלין, ואפילו הקטנים מאד כמו אותן אתרוגים מרוקחים הבאים בחביות קטנים ממד"ה שנלקטו קודם גמר פריין ונרקחו ירוקים, נ"ל ודאי שברכתן בפה"ע, דאפילו בלא ריקוח היה בדין לברך עליהם בפה"ע כדקיימא לן לעיל ריש סימן ר"ב דבשאר פירי האילנות משיוציאו סגי, כל שכן בהני דמטו נמי לשיעורא דפול הלבן בלי ספק. אלא משום דלא חזו לאכילה כי אם ע"י רקוח, משו"ה מסתברא דאפילו אתרוג שגדל כל צרכו, אין מברך עליו בפה"ע (ר"ל באותן שלנו שאינן ראויין לאכלן כמות שהן חיין) אלא כשרקחו, ובהני פשיטא דבעו רקוח, כדי לברך עליהן בפה"ע. מיהת היכי דרקחינהו, ודאי לא גרעי משאר פירי דלא גמרו להו, ואפ"ה ברכתן בפה"ע, דאדעתא דהכי נטעי להו, וכ"ש הני דנטעי להו אדעתא דהכי, ועדיפי נמי מקליפות מרנצין דכתיבנא כמ"ד בפה"ע (אי אכיל להו אגב אמייהו). 
אמנם בדין פרי האדמה והירקות נחלקו הרבנים האחרונים, דלדברי הרב ט"ז, אם טגנו צנון או שאר ירקות הטובים חיין ורקחום בדבש, לא מהני להו, כדלא מהני הבישול לתומי וכרתי. ולדברי הרב במג"א [ס"ק ה] כל הירקות שנטגנו בפני עצמן בשומן או בדבש, ברכתן בפה"א. ולענ"ד נראה שלא כדברי זה ולא כדברי זה, שאין לך אלא מה שאמרו חז"ל בפירוש שגרועין מבושלין, כגון תומי, בהו לא מהני הטיגון והבישול, ואפילו תיקנם בפ"ע, לא מהני בהו. אבל שאר מינין כצנון ודכוותיה, אף על גב דמעלי חי וגריע  במבושל, מכל מקום לאו כללא הוא, דמשום זה לא יועיל לו הטגון והרקוח כמו הבישול. אלא אני אומר יבדק, שאם הוא טוב למאכל מרוקח, לא יפסיד ברכתו, ואם יעידו עליו שנשתנה לגריעותא מכל מקום, אזי הפסיד ברכתו, הכל לפי טעם הבקיאין, וכן בכל כיוצא בו. אבל תיקון הטיגון לירקות בפני עצמן ודאי לא יועיל לתומי וכרתי, כדכתבינן לעיל. כך היא דעתי הקלה. והמשכיל יבין ויכריע. 

ע"ב [ד"ה ועל]. על מי שלק שלהם. צ"ל. 

מור וקציעה סימן רו 
================== 
[קפג. בטור]. כל דבר שמברך עליו לאכלו כו' צריך לאוחזו בימינו. ע"ל (סי' קס"א) שהוכחתי מן הירושלמי דהיינו דווקא בשעת ברכה גרידא, אבל לאכול בשמאל לית לן בה ודאי. 

ע"ב בב"י. ומיהו ה"ר יונה כתב שם דהיינו דווקא כשבשעה שבירך בורא פרי האדמה לא נתכון לפטור פה"ע, אבל אם נתכוין לפטור כו' א"צ לחזור ולברך. עכ"ל. ועפ"ז כתב בש"ע [סעיף ב] כלשון הזה, היו לפניו פה"א ופה"ע ובירך על פה"א ונתכוין לפטור את פה"ע יצא. ותמה על זה בט"ז [ס"ק ב] דלמה ליה שהיו לפניו, הא כתב בסעיף ה' אם בירך על פירות שלפניו והביאו לו יותר ממין אחר שברכתו כברכת הראשון דא"צ לברך, וכאן הוי ג"כ ברכת פה"ע כברכת פה"א כו', ודין זה הוא מדברי הרר"י ומבואר דמיירי בהביאו לפניו אח"כ פה"ע כו', וכן יש ללמוד מדברי הרשב"א כו'. עכ"ד. 
ולא ידעתי מה ראה לומר כן, דהיכן מבואר בדברי הרר"י דמיירי בהביאו לו פה"ע אחר שבירך על פה"א, כי לפמ"ש כאן ב"י בשמו, מבואר איפכא דמיירי בצנון וזית לפניו כאחת. ואיברא הרשב"א מיירי מהביאו לפניו החביב אחר שבירך על שאינו חביב. אפ"ה ליכא מניה סייעתא לנ"ד, דלא קמיירי אלא בברכותיהן שוות, רק שהאחד חביב עליו יותר, דכה"ג לכתחלה מיפטר חד בדחבריה, ולא שנא היה לפניו או בא אח"כ הכל אחד, משא"כ בשאין ברכותיהן שוות, דהיא גופא חידוש שיצא אפילו במתכוין, מאחר שהרי יש לברכה לחול על מין אחד מהן, א"כ הבו דלא לוסיף עלה ולא מהניא ביה כוונה, אלא בישנן לפניו דווקא (ועמ"ש לקמן בסי' רי"א בס"ד). ולא דמי לסעיף ה' דאפילו לכתחלה שפיר דמי, עיין שם באחרונים. ומסקנא דמילתא כדכתב במג"א [ס"ק ז], והם דברים ברורים. 

ע"ג. נקטינן כדתרגם. צ"ל. 

[קפג ב] שם. כולא נבגא דברכתא. צ"ל. 

ע"ד. וז"ל שבלי לקט כו' והמברך על מצוה לעשותה או על דבר לאכלו ולא עלתה בידו לפי שעה ונתעכב מעט כו' צריך לחזור ולברך. עכ"ל. כתב הרב במג"א [ס"ק ד] דבסי' ק"מ כתב שהאבודרהם חולק על זה דשתיקה לא חשיבא הפסק. ועמ"ש שם בס"ד, ועיין בסימן ח', ס"ה, ס"ט, ק"ד, קט"ו. ונ"ל עוד דאפילו מאן דס"ל שתיקה לא מפסקא, היינו דווקא בדלא קעביד מידי, מיהו כי עסיק במידי ביני וביני, אף על גב דשתק ודאי דגרע  משח, ואפילו פורתא לא שפיר דמי. 

שם. ומסתברא דשיעור עיכוב זה כדי שאילת שלום והיינו שלום עליך רבי ומורי דבהכי לא חשיב הפסק. עכ"ל. מלשון זה משמע דכדי שיעור זה והוא בכלל, לא חשיב הפסק עד שישהא יותר מכשיעור זה. וכן משמע לשון הגה דש"ע בסימן זה [סעיף ג]. ולפ"ז לא תיקשי מה שהקשה בכ"מ מק"ש, דמפסיקין בה בשאילת שלום, דמאי קושיא, הא לא מפסיק בה יותר מכדי דיבור זה, שאפילו שואל מפני היראה ומפני הכבוד אינו מאריך יותר מכזה, עמ"ש בס"ד בלח"ש רפ"ב דברכות [מ"א], א"כ א"צ לדחוק כלל. איברא מלשון הירושלמי דמייתי מניה ראיה בסמוך לא משמע הכי, אלא תוך כדי דבור דווקא הוא דחשיב כדבור. ועוד עדיין לא הונח לנו שהרי ודאי בדבור אסור להפסיק אפילו בבציר מהכי, כמ"ש רבינו הטור ולא יפסיק כלל בין ברכה לאכילה ואף מלה אחת לא, ומאי שנא גבי ק"ש דשרי, אלא צריכין אנו על כרחנו לדברי רבינו בכ"מ דשאנו ברכות דק"ש. 

במג"א סק"ז. ואם עדיין לפניו מהראשונים (אין) צריך לברך. כצ"ל. 

מור וקציעה סימן רז 
================== 
בטור. בא"י חי העולמים. במג"א כתב בשם התוי"ט שצ"ל בצי"רי. ואני בעז"ה כבר השבתי על כל דברי התוי"ט בזה, בלח"ש שלהי תמיד [פ"ז מ"ד], והעיקר לומר בפת"ח כמ"ש בס"ד בשאילת יעבץ (סי' קמ"א) ע"ש ותנוח דעתך. 

[קפד א] שם בב"י. תלמודא. צ"ל. 

שם [ד"ה ועל דבר]. לפי שראית. צ"ל. 

מור וקציעה סימן רח 
================== 
בטור. יתבאר. צ"ל. 

דף צ"ז ע"א בב"י. כתב בשה"ל ה"ה קמח שמשימים בתוך הגריסין וסולת בתוך האורז מבושל עם הדבש כדי להקפותו בטל הוא אצלו ולא מברכין עליה. ע"כ. לשון זה צריך עיון, דבשלמא גריסין ניחא דאיכא למימר בגריסין של פול מיירי, אלא האי אורז היכי דמי, דסתם אורז המבושל עם דבש, איננו בקליפתו, והרי ברכתו גם כן בורא מיני מזונות, א"כ מה ברכה הפסיד קמח זה. גם אין נראה לומר דמיירי בשלא נתבשל יפה ולא נתמעך, דאורז המבושל בדבש, סתמו מעוך ומבושל היטב. אלא שיש לומר דס"ל לשה"ל דכל שהגרעינין עומדים בעינם בפני עצמן אף על פי שנתבשל הרבה, לא מברכין עליה בורא מיני מזונות, אלא שהכל כמו הכוסס את החטה, ואי הכי מהא תהוי תיובתא למאי דמסיק הרב"י גבי אורז, כיון דאורחיה בהכי לבשלו שלם, לא תשתנה ברכתו עיין שם. איברא מסתברא דלא בעינן מיעוך אפילו במיני דגן, כי אם ריכוך והסרת קליפתן באופן שהם מעוכים, אף על פי שעדיין הן עומדים בעינם. 

שם [ד"ה כתב הכלבו]. והר"ד אבודרהם כתב כו' הכוסס שעורים אינו מברך עליהם כלום, מפני שהוא מאכל בהמה. עכ"ד. ואין זה טעם כלל, כיון שנהנה כו' למה לא יברך עליו. עכ"ל. לענ"ד נראין דברי הרד"א בשעורים חיין בקליפתן, דודאי בטלה דעת האוכל ואינה חשובה הנאה, כדאמרינן [פסחים ג, ב] צא ובשר לסוסים וחמורים. ומי שלקה ושנה מאכילין אותו שעורים [סנהדרין פא, ב]. ור"י שפסק שעורים לאשה, שהיה סמוך לאדום [כתובות סד, ב], לא פסק אלא למעשה קדרה. ואיברא הך סברא דקאמר הרב"י מאחר שנהנה למה לא יברך, הא קאמר לה תלמודא בהדיא גבי קימחא דשערי. ברם מהתם מוכח דלאו מילתא היא, וסברא דהרד"א עדיפא, אלא גבי קימחא דאע"ג דאית ליה הנאה מניה, סד"א דלא בעי ברוכי ומשום דקשי לקוקייני, קמ"ל כיון דאית ליה הנאה, ודאי בעי ברוכי, דהנאה גמורה היא, לא סגי לה בלי ברכה. משא"כ שערי בעינייהו דפשיטא לאו מאכל אדם נינהו, וקשיאן לכולא גופא, והנאה דידהו ודאי לאו הנאה אלא לבהמה, קיימא הך סברא דאין לברך עליהם כלל. זה נ"ל ברור בס"ד. 

[קפד ב] שם. דשמואל ור"י קיימי כוותיה. כצ"ל. 

ע"ב [ד"ה וכתב הרא"ש]. לחם לא חשבי ליה. אבל מזון חשבי ליה. כצ"ל. 

שם. כרב ושמואל. צ"ל. 

[קפה א] ע"ב בטור. אלא על שם ג' שהן דאורייתא. דכוותה אשכחן בתפלת י"ח. והביננו מעין י"ח, כדקרי להו תלמודא בכל דוכתא, אף על גב די"ט ומעין י"ט הוא דהוו, מסיק להו בשמא דמעיקרא, קמי דתקון ברכת המינין משנה לא זזה ממקומה. 

שם. וא"א הרא"ש ז"ל לא היה אומרו. בב"י משמע שצ"ל היה אומרו. ונ"ל קצת דוחק, ונוסחתנו נוחה יותר. אך ודאי הנכון לאמרו וכמ"ש הרב"י, ואף על גב  דאמרינן [סוטה יד, א] וכי משה לאכול מפריה ולשבוע מטובה היה צריך, אנו ודאי צריכין להם, כי פירות א"י מוסיפים כח וחכמה, כמ"ש [ב"ב קנח, ב] באוירא דמחכים. ולא על חנם האריך התלמוד [ברכות מד, א] להזכיר אכילה מופלגת דר' יוחנן ותלמידיו כי אכלי פירות גינוסר, שנראית באמת גוזמא. אבל ח"ו שכוונו לספר בגנותם, אלא בשבחם ובשבח א"י נתכוונו. ולהודיענו שפירותיה נותנים חיים לעם עליה, ומוסיפים כח וגבורת ההשכלה (אף על פי שלפי שעה נראה כאילו מטרידים ומבלבלים הדעת כמו בר"ל דמריד, גם  זה לחשיבות אמרוהו, כענין שכתוב במתנבא וק"ל). לפיכך היו מרבים לאכול מהם. ולא רעבתנים וגרגרנים היו ח"ו, המבין יבין. ומה שיש לדקדק עוד בנוסח ברכה זו עיין בדק בית אל. 

שם. כתב בה"ג שאם אכל מז' מינין כו'. לשון זה אינו מדויק, דהא על חטה ושעורה, אינו מברך מעין שלש, אא"כ עשה מהן תבשיל, ביחוד אליבא דבה"ג והר"מ כמש"ל. א"כ היינו מיני מזונות, אלא ט"ס הוא וצ"ל מה' מינין. ונזדקר טעות זה גם בש"ע סי"ג, שצ"ל אם אכל מחמשת מיני פירות ואכל תפוחים כו'. 

ע"ג בב"י. ואי עבדינהו פת, המוציא וג' ברכות כו'. הך מילתא תמיהא לי טובא, דהא ההיא דרב ושמואל כל שיש בו מיירי בתבשיל, אבל פת העשוי מתערובת מינין הללו, משמע דגריע מפת קטניות גרידא, דאפילו לכלבא לא חזי, כדאיתא בהדיא בפרק כיצד משתתפין ([ערובין] דף פ' ע"א) הלכך אפילו שהכל מספקא לי, ואף על גב דאית ביה מקמח דגן כזית בכדי אכילת פרס. 

[קפה ב ד"ה ובח"ל] ע"ד. וכשמביאין פירות לח"ל. כצ"ל. 

שם. אבל הרשב"א כתב מסתברא שאפילו בחו"ל אי אכיל פירות הבאין מן הארץ מברך על הארץ ועל פירותיה. וכן קבע בש"ע [סעיף י] להלכה. א"כ י"ל ק"ו לפירות ח"ל שבאו לארץ, דהא בבא דרישא פלוגתא היא לענין חלה, ובבא דסיפא דידן לכ"ע חייבין כדתנן ריש פ"ב דחלה, אף על פי שיש לחלק, אינו נ"ל. 

שם בשטה אחרונה. חשובה שמבוררת. צ"ל. 

[קפו א] דף צח ע"א בטור. וכ"ש אם אכל בשר או פה"א ושתה יין או אכל מז' המינין שצריך לברך על כל אחד ואחד. עכ"ל. ונ"ל דכה"ג מברך תחלה על הבשר או על הפה"א בנ"ר. ואחר כך מעין ג' על ז' המינין, אבל איפכא לא. וקרוב אני לומר דבדיעבד אי בריך מעין ג' ברישא על אחד מז' מינין, תו לא מברך בנ"ר על פה"א מיהת. ובמעין ג' דעל המחיה נמי אפשר דפוטר בדיעבד, אף הבשר ושאר דברים שאינן גדולי קרקע מברכה אחרונה. ודוק. לכן נהגתי להקדים בנ"ר (שוב זכיתי ומצאתי כדברי במג"א בשם אגודה לעיל סימן ר"ב ס"ק כ"ו). עוד אני נזהר בנדון זה, שאף לאחר שבירכתי בנ"ר, חזרתי לאכול או לשתות מעט ממין ז' שלא לברך השתי ברכות של הנאה והטעם תכופות, מכל מקום. 

שם. ואני הייתי רוצה לומר דה"ה אם אכל מיני לפתן כו' ולא הודה לדברי. עכ"ל. נראה לומר דכללא הוא אליבא דרא"ש, דדין ברכה אחרונה שוה בזה לראשונה דכל היכא דפטרה בורא מיני מזונות, הוא הדין דפוטרת מעין ג' וכל מאי דלא מיפטר בבמ"מ, הכי נמי לא מיפטר ע"י מעין ג'. ובזה תובן היטב דעת הרא"ש בזה ובנמשך ודוק. וצ"ל דבבמ"מ אינה פוטרת לשאר המאכלים כלפתן וירקות ובשר ודגים וקטניות לבר מאורז דאפילו לכתחלה. אבל בכל הני אפילו דיעבד לא, דאע"ג דאיתותבו רב ושמואל, דווקא לענין אורז לחוד, בשאר מילי הילכתא כוותייהו דלא מזון נינהו, ולא שייכא בהו ברכת במ"מ, ולא יצא בה. וצ"ל דהיינו כשאין הלפתן טפל לחמשת המינין, דאם אכלו ללפת בו את מאכלו של חמשת המינין הו"ל עיקר, ופוטר הטפל. 

בט"ז סקי"ו. מלת משמע ט"ס. צ"ל משא"כ לפתן. 

שם סקי"ז. כיון דמה. צ"ל עם שני קוי"ן דמ"ה, ר"ל דמן הדין. 

ב"י. ומ"מ הסכים לזה שאם בירך על הענבים בפה"ג יצא. עכ"ל. עיין בט"ז [ס"ק יז]. ואם בירך בפה"ע על היין כתב בתשו' הר"י הלוי דלא יצא, ע"ש שהאריך בטעם הדבר, והביא כמה גדולים דס"ל הכי, ואעפ"כ נ"ל שאין הכרח לחזור ולברך, דמידי ספיקא לא נפקא, ויש לחוש לברכה לבטלה, וספק ברכות לקולא. וה"ה אם בירך על ענבים בפה"ג יצא. וכן ראיתי בספר חדש מקרוב שהשיג על הר"י הלוי בדין זה, ואף שלדעתי טעה אותו החכם שכתב שאין להשגיח בדבריו שהם נגד הש"ס, וליתא, כמ"ש במקום אחר דמתלמודא לא משמע מידי, אלא דסברא היא כנז' בב"י. ומשמע לי דה"ה נמי אם בירך על הענבים על הגפן. עבט"ז. 

שם. ומשמע נמי דהא דכתב שאם בירך על הענבים בפה"ג יצא כו', בין שבירך על היין ונתכוין לפטור הענבים בברכה זו. עמ"ש לעיל ר"ס ר"ו. 

שם. כתב ה"ר יונה כו' שדקדקו רבני צרפת דברכת ג' אינה פוטרת מעין ג', שאם אכל דייסא כו' היינו לאחר שסלק ידו מן הפת. וזה אמת מבואר בסימן קע"ז. ובעל באר הגולה [בסעיף יז] שגג בכך, ונ"ל דה"ה תמרים לא מיפטרי כה"ג לכתחלה. וכדמסיק וכן עיקר, שלא לחלוק עלינו את השוין, דבבלי וירושלמי לדבר אחד נתכוונו. אף על גב דבש"ע לא נחית לפלוגי בהכי. 

שם בסופו. בין על היין בין על התמרים יצא. כצ"ל. 

ע"ב. מיזן זייני. צ"ל. 

שם. במשקה שאדם מסופק כו' אם טוב לאכול. כצ"ל. עיין באחרונים ז"ל ועיין ריש סימן דלקמן, משמע דבברכה ראשונה כה"ג שפיר דמי, דאע"ג שהוסיף וכלל בה מעין ברכה אחרת לא הפסיד הברכה לדעת הרי"ף והרא"ש ז"ל. ודוק אם יש לדון משם לנ"ד. 

מור וקציעה סימן רט 
================== 
ב"י. היה בידו כוס של מים וסבור של יין. כצ"ל. 

[קפו ב] שם. וכך היתה אמירתו. כצ"ל. 

שם. אף על פי שההלכה מתפרשת בדוחק לדברי המפרש. כצ"ל. 

ע"ב בטור. אבל ברכה אחרונה מעין ג' דאורייתא דמסמיך לה אקרא. נ"ל שדעת רבינו הטור, כיון דמסמיך לה אקרא, כדאורייתא דמיא לענין זה, לחזור ולברך על ספקה, כדאשכחן לענין בה"מ דרשאין להחמיר על עצמן עד כזית ועד כביצה, אף על גב  דבקרא שביעה כתיב, ודרשה דאכילה שיש בה כדי שביעה אסמכתא בעלמא לפ"ד תו', אפ"ה שפיר דמי לברוכי עליה, ולא הויא חומרא דאתיא לידי קולא, הכי נמי ברכה דמעין ג' אפילו תימא דאינה אלא אסמכתא, מ"מ נכון לברך אותה מספק, כאילו היתה דאורייתא. ועמ"ש לעיל בסי' ק"צ במזיגה דידי ובסימן הסמוך בס"ד. 

מור וקציעה סימן רי 
================== 
נאם הלהוט אחר גרונו (כמ"ש במ"ר [ב"ר צד, ה] ביעקב) אחר שעזרנו הי"ת (בסימן ק"ץ) למזוג כוס יפה למלא גרונם של ת"ח יין המשמח אלהים ואנשים חמרא וחיי לפום רבנן ותלמידיהון כוס רויה, והשתיה כדת של תורה, אכילה מרובה משתיה, מאן דאית ליה גרבא דחמרא מיכלא בעי, בכן נערוך שולחן הנה מלא ברכת ה' ושבע רצון לסעודת קבע, לקבוע הלכה בשעורי ברכות האכילה שלפניה ושלאחריה, להאכיל לרעבים לדבר ה' לחם לשובע. 

בטור. ברכה ראשונה אין לה שעור כו' מברכין לפניהן בכל שהו, שאסור ליהנות מן העולם הזה בלי ברכה. וכתב ב"י כ"כ התוספות כו' וכתב בכלבו בשם רב אחא משבחא (הוא הגאון בעל השאלתות) דעל פחות מכשיעור אין צריך לברך. נראה דמפרש מטעמת כמשמעו בבולע (לא כפר"ח שהסכימו עליו הפוסקים המפורסמים דבפולט הוא) ואפ"ה לא בעי ברכה כלל עד רביעית. ועיין מה שכתבתי לעיל (סימן ק"ץ) דנראה דבה"ג דמייתי התם רבינו בעל הטורים נמי הכי הוה סבירא ליה. והתימה מבעל מג"א שכתב סוף סימן זה [ס"ק י] שלא מצינו לשום פוסק שכתב להדיא דבולע פטור. אכן באמת נראה שהיא אמנם דעת הגאונים הקדמונים שהיו סמוכים לאמוראים (וקדמו הרבה בזמן ובמעלה לר"ח) לכן ראיתי חובה היא אלי להפך בזכותם. 
ותחלה אשיב על אחרון ראשון, ואומר מה שהוקשה לי בלשון הטור כאן, דמסיים בה ומיהו מטעמת שטועמת התבשיל, נראה שהיה מפרש מטעמת שאמרו שא"צ ברכה, ר"ל אשה מבשלת (שהבשול הוא ממלאכות שהאשה עושה לבעלה כדתנן בפרק אף על פי [כתובות נט, ב]) טועמת התבשיל לידע אם צריך מלח או תבלין. ורצה ליישב בזה דעה קמייתא, דמוקי לה בבולעת, אפ"ה כה"ג שרי, דסבר לחלק בין טעימה זו לטעימה דעלמא, אף על גב דבעלמא אסור ליהנות בלי ברכה כלום, ועל כזית צריך ברכה לאחריו, כדלעיל סימן ק"ץ, הכא כיון דאינה מכוונת להנאה לא בעיא ברכה (כדמפרש בב"י). ובאמת הוא דבר מתמיה, לפטור מברכה את הנהנה, מחמת שאין כוונתו ליהנות, והא אפילו בהנאה הבאה לאדם בעל כרחו, באפשר ולא מכוין, קיימא לן [פסחים כה, ב] כרבא דאסור, מכל שכן בהנאת החיך דקיימא לן [כריתות יט, ב] המתעסק בחלבים ועריות חייב שכן נהנה. 
איברא לדידי חזי דמטעמת אינה שם תואר או פועל כדסבר רבינו, אלא שם דבר של טעימה הוא וכפרש"י (ומוכרח הוא, כי אל"כ היה צריך לומר טועמת, ומדוע ישתמש בנוסף היוצא). כיוצא בה מצינו בלשון חכמים (פסחים ק"ז, א) לענין קידוש, מטעמת יין כל שהוא (והוא על משקל מחמצת מחברת) וכפרושה שם, כך פרושה כאן, בלשון אחד ובדבור אחד ושפה אחת נאמרו. ומינה כי היכי דהתם ודאי בטועם ובולע איירי, הכי נמי הכא. וכן כל לשון טעימה שבתלמוד, אכילה ממש הוא (כמש"ל סימן קס"ז דף ע"ג ע"ב) על כן אין ספק שבמ"כ שבוש הבנה יש כאן, ואין הולכין כאן אחר הכוונה, וברור הדבר שבבולע הדברים אמורים. ולא שאני כדאי לחלוק על הסכמת הפוסקים שכבר הוקבעה הלכה כפירוש ר"ח, שאין מותר אלא לטעום ולפלוט, מכל מקום ליישב דעת ר"א משבחא (שהיה גאון מוסמך קדום לפני ר"ח כצ"ל. וכן רעהו הטוב בה"ג) דאייתי כל בו בפשיטות, אני אומר, דהוא גברא דלא מדחי בגילא דחיטתא, שכפי הנראה אלי דעתו מתקבלת בתלמוד, שכן מוכחת גם משנה דפרק בא סימן [נדה נא, ב] דיש שטעון ברכה לפניו ואין טעון ברכה לאחריו ודחיק תלמודא לאשכוחי לאתויי מאי, ולא קאמר לאתויי פחות מכשיעור אליבא דכ"ע. ותו הא דקאמר גמרא הכא נמי (סוף פרק כיצד מברכין [ברכות מד, ב]) דלריב"א למעוטי ירקא לא מברכין לאחריו, ולרי"צ למעוטי מיא, היינו ע"כ בכשיעור איירי, דעל פחות מכשיעור בכל מילי נמי ליתא לברכה דאחריו, ואי הכי הו"ל לאשמועינן רבותא דאפילו אפחות מכשיעור יש ברכה לפניו ולא לאחריו בכל דבר, ותיתי ככולי עלמא. 
ומ"ש הטור מטעם הפוסקים שמברכין לפניו בכל שהו משום דאסור ליהנות מן העולם הזה בלא ברכה, אינו מובן לי. דהא אההיא בעיא (פרק היה קורא יד, א) דהשרוי בתענית מהו שיטעום, אמרינן אכילה ושתיה קביל עליה והא ליכא, או דלמא הנאה קביל עליה והאיכא, הא בהדיא דהך טעימה הנאה הויא, וכי פשטינן לה מהא דמטעמת א"צ ברכה כו', ש"מ בהדיא דמותר ליהנות בלי ברכה, אפ"ה לא תקשי לך ההיא דר"פ כיצד מברכין דאסור לאדם שיהנה בלא ברכה, דעל כרחך צריכין אנו לחלק בין הנאה להנאה, וטעמא מאי הנאה דמטעמת ודשרוי בתענית יחיד דשריא עד פחות מכשיעור, משום דלא חשיבא הנאה בבציר מכשיעור, כדקיימא לן בכל דוכתא דאם יש הפסק באכילה בכדי אכילת פרס, ובשתיה בכדי שתיית רביעית, אינן מצטרפין. 
וכן אתה מוצא בשיעור דכזית באמ"ה (ס"פ גיד הנשה [חולין קג, ב]) דאם חלקו (אפילו לא שהה באכילתו) לשנים לר"ל פטור אף על גב דאיכא הנאת גרון דכזית (בלא הפסקת  שהייה) ולר"י דמחייב, מידי הוא טעמא אלא משום דאיכא מיהא הנאה דגרון בכזית (ובלעו נמי, דאיכא אכילת מעים נמי, אף על גב דלא אכליה בבת אחת, דבלא אכילת מעים, לא חשיבא  אכילה כלל לשום דבר (כדכתיבנא בס"ד לעיל סימן קס"ז), אלא דאיכא דבעי הנאת גרון נמי, אבל הנאה דגרון בלי מלוי מעים, לא אכילה ולא הנאה שמה, אלא כאשר יחלום החולם וגו' ורקה נפשו. 
והכא במטעמת, דמשקין עסקינן דשעורן ברביעית וכל כמה דלא טעים שעור רביעית (בבת אחת בלי הפסק הנ"ל) לא שתיה היא ודאי, אבל הנאה איכא בפחות נמי, והוא דבלע כדאמרן, דטעימה בלי בליעה לא לבד שאינה הנאה, אלא מפח נפש הוא ושנים קהות. והשתא לא קשיא ההיא דריש פרק כיצד מברכין דאסור ליהנות בלי ברכה, התם בהנאה דכשעור איירי, והכא בבציר פורתא (וכל שעורי חכמים כך הם, במ' סאה חסר קורטוב אינו יכול לטבול כו') מיירי, דעד רביעית ולא עד בכלל וה"ה לפחות מכזית, דשיעורין מד"ס כדאורייתא דמו (כמ"ש לעיל במזיגה) למר כדאית ליה ולמר כדאית ליה. 
אלא דהירושלמי לכאורה לא סבירא ליה הכי לפום מאי דאיתא בתוספות ורא"ש, דגרס התם [ברכות פ"ו ה"א] כל שאומרים עליו שלש ברכות, אומר לפניו המוציא, התיבון הרי פחות מכזית, שאין אומרין עליו ג' ברכות, לא יברכו לפניו המוציא. מזה הבינו ז"ל שעל פחות מכזית מברכין המוציא. ובמ"כ נראה דאגב שטפא אתיא להו ולא דקו בה, על כן לא עמדו על כוונתו האמתית בזה, שהוא קשור לשלפניו. ה"ג התם, עד כמה יברך חד אמר עד כזית, וחד אמר עד פחות מכזית, מ"ד כזית כדתנינן [מנחות עה, ב] וכולן פתיתתן כזית, ומ"ד עד פחות מכזית, תני ר' ישמעאל אפילו מחזירה לסלתה, עלה קאמר תו, כל שאומר אחריו שלש ברכות כו' כדלעיל. והנה עם שבודאי אברכה ראשונה קיימא פלוגתא דאמוראי (דפשיטא לא פליגי אמתני' דעד כמה מזמנין, ולא דעת שלישית קבעי לאשמועינן, וגם מן הירושלמי עצמו בעובדא דזית דאכל ר' יוחנן כו' משמע דלא סגי בבציר מכזית (אף לפמש"ל בס"ד דוק). אבל מ"מ קשה להבין ולקרב אל השכל שיסבור אדם לברך על כל פחות מכזית בהחלט, שאין לו שעור למטה ואף כל שהו במשמע, ואפילו גרגיר חרדל ופחות מכן כגון אבק דק של קמח משהו, כדמייתי תני ר' ישמעאל דמחזירה לסלתה, הא ודאי ליכא דסליק אדעתיה. 
אלא ה"פ, חד אמר דאין מברכין המוציא אלא על פרוסות של כזית (דאכתי אית בהו תוריתא דנהמא) וכדאיתא דכוותה בתלמודין (ל"ז, א) בכוסס את החטה, בזמן שפרוסות קיימות כו' ואידך ס"ל דאפילו על פחות מכזית מברך המוציא, ר"ל שאין לו פרוסות כזית אלא פירורין דקין, ואפילו ערסן ופרכן והחזירן לסלתן, שנעשית הפת כולה קמח, מ"ט אזיל בתר בתחלה ועדיין ברכתה עליה המוציא לחם מן הארץ. והוא שאכל כזית מסלתה, כה"ג הוא דמברך עליה לפניה, כדין לחם גמור, ולא עלה על דעת שום אמורא ותנא לברך על אכילה פחותה מכזית שום ברכה, לא לפניה ולא לאחריה, אלא בקפידא דצורת הפת לחוד הוא דפליגי, מ"ס בתר מעיקרא אזלינן, ומר סבר בתר השתא ולא מברך המוציא משחזרה לסלתה, ואפילו אוכל ממנה כמה זיתים כאחת, אפילו אכלה כולה בבת אחת, ואפילו היא מאפה סאה (אלא במ"מ מברך, ואחריה מעין ג'), הדין הוא ודאי פירושא דפלוגתא דהנך אמוראי דירושלמי, ועלה קאי דקאמר תו התם בסמוך לו, תני כל שאומר אחריו שלש ברכות כו' התיבון הרי פחות מכזית כו', ר"ל בפחות מכזית דלעיל דסליק מניה, דהיינו שהחזירה לסלתה, שאין בפרוסות כזית, והרי היא קמח סולת, וליכא מאן דאמר דמברכין עליה ג' ברכות אלא מעין ג' לכ"ע. מעתה לא יאמרו עליה המוציא, לפי כלל הלז, פירוש וקשה הלא כבר הודיענו דאיכא מאן דאמר דמברכין המוציא על פת פרוכה ומפוררת לפחות מכזית ואפילו החזירה לסולת דקה כנזכר לעיל, ותקשי למאן דאמר הכי, איך יחלוק על הכלל השנוי סתם. ומתרץ לה אליבא דאותו מאן דאמר, דאי משום הכי לא קשיא, דלא נצרכה ההיא ברייתא אלא לשאר מינין אתא ההוא כללא דכל שאומר ג' ברכות לאחריו, אומר המוציא לפניו, דמשמע הא כל שאין אומר כו' אשאר מינין קאי, כגון הכוסס את האורז, אבל בפת לעולם אימא לך דא"צ פרוסות כזית לברכת המוציא, אלא גם על קמח הבא מלחם, מברכין המוציא, אבל אכילת כזית מיהא בעינן לד"ה ולא נחלק אדם מעולם בזו. זה הפירוש ברור שריר וקים לע"ד. 
אי הכי אזדא לה הוכחת התוספות וסיעתם לברך על פחות מכזית, והוא דבר שאי אפשר לשמעו, מאחר שלדבריהם אין לו שעור למטה כנזכר לעיל. והאמת יורה דרכו, שלא עמדו התוספות וכמה גדולים חקרי לב הנמשכים אחריהם בזה, על אמיתת כוונת הירושלמי הלז, כי לא עיינו בו יפה רק לפום ריהטא. וכיון שנסתר היסוד, אין מקום לבנין להשען עליו, ומהיכא תיתי להחמיר בברכה שלפני ההנאה, משלאחריה, שהיא של תורה, ואותה לכולי עלמא אינה אלא סברא, ואין לה מקרא, ולא קל וחומר הוא, ואפילו היה קל וחומר גמור נימא דיו. ואי משום דאסור ליהנות כו', כבר הוכחנו למעלה דע"כ צריך לחלק בין הנאה מועטת להנאה גמורה, דלד"ה אין קרויה הנאה חשובה בפחות מכזית, בין הנאת חיך בין אכילת מעים, ולכ"ע הנאת חיך גרידא, לאו הנאה היא לשום דבר ולא הנאה שמה כלל, וכך הוא בלי ספק דעת גמרא דפרק היה קורא דהשרוי בתענית יחיד (דבת"צ ודאי אסור אף בטעימה בעלמא כל דהיא, משום דאסורו כד"ת דמי, וגזרו עליו חומר תענית של י"כ, דחצי שעור נמי אסור, משא"כ בדיחיד, דבתר כוונת קבלתו אזלינן) מותר לטעום משום דהנאה פורתא כי האי, ודאי לא קביל עליה, וה"ה דלא מיקריא הנאה לענין ברכה לפניה כמו לאחריה, דלא שייכא אלא דווקא על הנאה גמורה כמו ששערוה חכמים באכילה ושתיה, ובציר מהכי הויא ברכה לבטלה. זוהי דעת הגאון ר"א משבחא דמשתבחי בי קמאי, שכל דבריו דברי קבלה, ועולה יפה על פי סוגיות התלמוד. 
וכבר נשמרתי בראשית דברי אלה והזהרתי שלא יטעה אדם בכוונתי, חלילה לי לחלוק על הסכמת גדולי עולם שהחמירו, להורות בה קולא שיאכל אדם או ישתה פחות מכשיעור לכתחלה בלי ברכה, אלא שיש לחוש לדברינו, למנוע מלאכול או מלשתות פחות מכשיעור אף אם ירצה לברך עליה, לא שפיר דמי, דהך חומרא היא קולא, לגבי ברכה לבטלה, שאין לדחות בקנה דברי גאונים קדמונים, שיש להם על מה שיסמוכו. ובמדרש [אגדת שמואל פי"ד] שהביאו הרוקח [סי' רט] מפורש כדעה זו, גם הרוקח הוא מסייע שיש בו ממש. והא פשיטא לי נמי דהטועם ופולט אפילו הרבה יותר מרביעית אינו טעון ברכה כלל, לא לפניה ולא לאחריה. 
וכיון שזכינו לכל זה, עתה אקיים נדרי אשר נדרתי לאלהי ישראל (בסימן ק"ץ) במזיגה, לשנות פרק זה דשעור אכילה, לענין ברכה ראשונה ואחרונה שהונח על מקומו הלום, ויעדתי שם לקרב דעת ר"י דמתני' המרוחק בזרוע (לשיטת תוספות בפרק ג' שאכלו) על מקומו יבוא בשלום, חזי דגברא דפרע אנא, ואבוא הנה לראות אם יספיקו הוכחות ר"י בתוספות לדחות דברי התנא מהלכה, נגד הכלל שבידינו, ר"מ ור"י הלכה כר"י. והנה ראיתי כי דברי תוספות בנוים על עמוד אחד, הוא ר' יוחנן, שהחליטו התוספות דקם ליה בשטתיה דר"מ, ואחזה אנכי אשית לבי לראות אם הוא דבר מוכרח לסתור מחמתו כלל המסור בידינו לפסוק הלכה, ואחר העיון וחפוש לאור נר ה' יגעתי ומצאתי תאמן שאין בהם כדי ליתן טעם בעקר, לעקור בשביל כן המקוים ע"פ שטת התלמוד, ולהוציא מוחזק מחזקתו. 
ראשונה מ"ש דקיי"ל בכזית לפי מה שמחליף רבי יוחנן קאמר רבי יהודה בכזית, ע"כ. וכבר רמזתי במזיגה שזה אינו מוכרח כלל, רק לפי דמיונם של התוספות בשטת רבי יוחנן, דהא בקושטא איכא למימר רבי יוחנן נמי לא מחליף אלא ההיא דפסחים, ומשנתנו דברכות לא זזה ממקומה, וכדקיימא קיימא, וקאי ליה נמי רבי יוחנן בשטת ר"י בכביצה, ואי משום שמעתא דזית מליח, נ"ל דלא מוכח מידי מהתם נמי. ואגב אתרץ בחדא מחיתא קושית תוספות (שם ל"ט א) דהירושלמי נראה סותר גמרא שלנו בעובדא דמליח דרבי יוחנן, וה"ר יוסף בתוספות חשב לרפא שבר על נקלה, דגמרא מיירי בזית שהוסרה גרעינתו במליחה, וההוא דירושלמי מיירי באכלו עם גרעינו, הוא דהוי בריה, מי ראה כזאת מי שמע כאלה שיאכל אדם זית עם גרעינו, אפילו מאכל בהמה אינו, גם אין דרך לכבוש זית בלי גרעין כלל. ועוד אשוב אתפלא על תרוצו של ה"ר יוסף הנ"ל, שהוא מתנגד להירושלמי בודאי, שהרי מפרש ספקיה דרחב"א משום דגלעינתו ממעטתו, ומה עביד ליה רבי יוחנן משום בריה. הרי מבואר דלא איירי באוכל הגרעין (דא"כ לא ממעטו) ורבי יוחנן אפילו הכי חשיב ליה בריה. 
ובאמת בב"י מביא שלשה דרכים בישוב הירושלמי הזה עם הבבלי, וכולהו מרוקא חדא תפיאו, שלשה המה מטיבי לכת, בדרך שאחז בה ה"ר יוסף דתוספות. הרא"ש הבין בו שר"ל דהאי דהירושלמי הוה זית שלם כשהובא לפניו, אף על פי שהשליך הגרעין כו' ונהנה מבריה שלמה כו', ואין בזה בנותן טעם לחלק בין שני המעשים, דכיון דלא חשיב ליה בריה רק מחמת הגרעין, מה לי אם הוסר בתחלה או בסוף, מאחר שהשליכו ולא נהנה מן הגרעין כלום, ומה כשרון לבעליו בראות עיניו, הכא לאו בהנאה דראיה עסקינן, ולא על המראה הוא מברך לפניו ולאחריו. הרשב"א חשב בו כהבנתי דלעיל דסבר בעובדא דירושלמי דאכליה לזית עם גרעינו, וזה דבר בטל כנז"ל. וה"ר יונה רצה להשוות בין התלמודים באופן זה, דמוקי תלמודין בזית ודירושלמי בשאר פירות שדרך לאכלם עם גרעיניהן, והיא פליאה נשגבה לא אוכל לה, האם היה לו גרסא אחרת בירושלמי, דבהדיא איתא דרבי יוחנן נסב זיתא כו'. שלשה אלה נפלאו ממני, לא ידעתי איך נתפייסו בדברים בלתי נחקרים, ואחר שלא נתקררה דעתנו בהם, נחזי אנן. 
ועתה הט אזנך ושמע אלי וקבל האמת ממי שאמרו, כמ"ש שם בחי' גמרא בס"ד, דלא קשה מידי, תלמודא דידן בזית מליח איירי (שהוא כרותח) ויצא ממנו כל הדרו אבד כחו והפסיד מעלת בריה ושבחו. אמנם הירושלמי בעובדא דידיה לא זכר את זאת, ולא העלה על שפתו מליח כלל, אלא בזית חי כמות שהוא משמע, ואותו לבדו הוא דהוי בריה, כשעודנו באבו בעינו כברייתו דווקא (כיוצא בו כתבתי בלח"ש פ"ג דמכות [מ"ב] יע"ש). אבל בין הוסר הגרעין או לא הוסר לא נפקא מינה מידי, כי מ"מ לא חזי לאכילה (מאן דאכל זיתי שדי קשייתא לברא) לכן ודאי אין הגרעין מעכב בו, אינו מעלה ומוריד לגמרי בזה, רק שיהא פריו למאכל שלם כברייתו, ויהי כזית הודו בכחו וגבורתו לא יחסר מאומה מבשרו ורטיבותו העצמית, אז הוא חשוב בריה ומברכין עליו בפה"ע ואחריו מעין שלש, אפילו הוא קטן שבקטנים, וכי לא הוי כברייתו משערינן בזית בינוני, כבעלמא, דשערו חכמים בבינוני, והרי בזה שמנו שלום בין התלמודים. 
השתא דאתינן להכי, לעולם אימא לך רבי יוחנן נמי בשטת ר"י דמתניתין קאי, דמצריך כביצה לברכה, וזית שאני, דפרי משבעת המינים הוא, דעלייהו קאי קרא דואכלת ושבעת וברכת, וכנז"ל בסימן ר"ט, דברכה שלאחריהם דאורייתא, כדמוכח ריש פרק כיצד מברכין ודאי, ובהו ליכא שעורא אחרינא, אלא בגופייהו, דכי הוו בריה מברך עלייהו אף על קטן שבקטנים שלהם, וכי ליתנהו כברייתם בעו שיעורא דפרי חשוב דידהו דהיינו כזית (אב"א כל חד שעורו בדנפשיה, ר"ל זית, בזית בינוני, של גפן בענב בינוני, וכן ברמון וכולהו) ולא שייך בהו שעורא דביצה אפילו לרבי יהודה, אלא בלחם דנפק ליה מתורת פרי, וקנה צורת פת, אז משער ביה בכביצה דמשבעא, אבל בפרי דז' מינין, מודה דאין להם שעור אחד אלא של עצמם, בגוייהו משער קרא, ולעולם רבי יוחנן נמי הכי סבירא ליה, דלא מפיק נפשיה לבר מהלכתא (בכל דוכתא כר"י נגד ר"מ). 
ויש לדעת, שהירושלמי לא חדש לנו כלום בדין בריה לענין ברכה שלפניה, שכבר ידענו זה גם על פי תלמודנו ריש פרק כיצד מברכין [ברכות לו, ב] מן המשנה דגפנים משיגרעו, ואמרינן עלה הוא גרוע הוא פול הלבן, ופול הלבן הוא פחות הרבה מכזית (כמש"ל סימן ר"ב) אלא לענין ברכה אחרונה אצטריכא, בה חדית לן הירושלמי דמברכין אותה גם כן על פרי קטן, בריה קלה כמות שהיא, דסבירא ליה ברכה שלאחריו נמשכת אחר שלפניו, הא בהא תליא (כדסבירא ליה נמי בברכת המזון דכוותה עם ברכת המוציא). 
ונ"ל מ"מ לאו כללא הוא, אלא בשבעת המינין בלבד, כדנסיב להו הירושלמי, פרידה של ענב או של רמון, אגב חשיבותייהו שנשתבחה בהן ארץ ישראל, ומנין לנו להוסיף עליהן שאר פירות דלא חשיבי, וכיון דחדוש הוא אין לך בו אלא חדושו, לכן לא נ"ל ג"כ מה שהוסיף הר"י מדעתו גודגדניות וכיוצא בהן. תדע דהא אפילו בחטה (שהיא ראשונה למינין שנשתבחה בהן א"י) קיימא לן [ברכות לז, א] הכוסס את החטה מברך בפה"א, ולא קיימא לן כר"ש ריש פרק ג' דמכות, וכל שכן לשאר פירות, ואין צריך לומר דקטניות. 
ומה שכתבו עוד בתוספות להוכיח שטתם בדרבי יוחנן מדס"ל להוציא רבים י"ח שיאכל כזית, תמיהא מילתא טובא, דהא לפ"ד תוספות גופייהו התם (דף מ"ח) אין משם ראיה של כלום, דעל כרחנו צ"ל דמדאורייתא מצי מפיק לאחריני, אפילו לא אכל כלל (וצ"ל משום דמתורת ערבות הוא) ושומע כעונה, ומדאורייתא אפילו לא אכל כלל, מוציא, רק מדרבנן הוא דמצרכי ליה שיאכל כזית עמהם, כדי שיוכל לכלול עצמו עמם ולומר שאכלנו, אבל לברך על אכילת עצמו בלבד, לא תשמע מנה מידי, דלעולם לא סגי עד דאכיל כביצה כר"י. ועפ"ז אפשר שנדחו גם דברי תוספות שכתבו אמתניתין דעד כמה מזמנין כו' דהוא הדין לברכת המזון בלא זמון, ולפי מ"ש ליתא להא נמי, דמנ"ל כולי האי בפשיטות דלרבותא נקטיה, דילמא דווקא תנן זמון, משום דבין לזמן לאחרים שאכלו כדי שביעה ממש, בין להצטרף עמהם בלבד, כיון דכה"ג ודאי מדרבנן הוא השעור (דבכל גוונא מחייב מתורת ערבות, והמצטרף גם כן בשמיעה הוא יוצא) הוא דסגי בהך שעורא, משא"כ בברכת המזון בלי זמון שמא לד"ה לאו היינו שעורא, אלא בעינן קרא כדכתיב שביעה ממש, ושאני צרוף דאיכא מיהת שביעה גמורה בינייהו ולפמ"ש אברא רבותא איפכא הול"ל אלא ודאי דווקא מתניא. אך התוספות סמכו בזה על מה שיפרשו אחר זה בשם ר"י לקבוע הלכה כרבי מאיר ובשטת רבי יוחנן, ומשמע להו דשעורי דרבנן נינהו, ורשאין להחמיר בכך. אמנם לענין הלכה אין נפקותא בזו, דכיון דספקא מיהא הוי, הדר הוה ליה ספק של תורה לחומרא, וצריך לברך גם ברכת המזון בלי זמון, אהנך שיעורי דתנאי ואין בה משום ספק ברכות להקל. אבל על פחות מזה, אני במקומי עומד לחוש יותר לחומר דברכה לבטלה (לפום מאי דהדרנא בי ממ"ש בילדותי כמו שכתבתי לעיל במזיגה [סי' קצ], וסימן קצ"ט). 
נמצינו למדין מדברי תוספות עצמן דמדרבי יוחנן אין הכרע לחדוש זה שחדש ר"י בתוספות לברך על כזית, וכל שכן לאביי דלא מחליף, הדרינן לכללין דהלכה כר"י דמתני'. והיינו נמי ההיא דפרק הישן [סוכה כו, א] דבעי תלמודא כמה אכילת עראי, אמר רב יוסף תרי תלת ביעי, וא"ל אביי והא זמנין סגיאין דסגי ליה לאנש בהכי (ואינה עראי) אלא כדטעים בר בי רב כו'. ומוכח התם במסקנא דסוגיא (אמתני' דר' צדוק) דהיא כביצה. וכתבתי שם במאי פליגי ר"י ואביי, ופרישנא לה שפיר הא דאר"י תרי תלת, לא כדאמרי אנשי, אלא דווקא קאמר, תרי לברייתא דפרק כיצד משתתפין [ערובין פג, א], דהו"ל חצי פרס (דהוא שעור אכילה לפסול את הגויה) ואזיל נמי לטעמיה דס"ל גבי עירוב בשתי ביצים (עירובין ל' ע"א) ותלת כמ"ד כדי אכילת פרס הוי שלש ביצים, א"נ תרי למ"ד חצי פרס, ביצה ומחצה שוחקות דהו"ל תרי ביעי בלא קלפתם, ותלת לשתית עראי, דשעורה (לפי מ"ש במזיגה) אליבא דר"י (דסבר שעור שביעה כביצה) שלש ביצים (כדמטי לר"מ דס"ל באכילת כזית, שלשה זיתים לשתיה, כמ"ש שם, מטעמא דהקרוש הוא אחד משלשה בלח). והיינו נמי דרב יוסף ריש פרק המוציא, ואביי נמי לטעמיה דקדחי ליה התם, והכא בסוכה, משום דא"כ אכילת קבע הוא דהויא, וס"ל כביצה הויא אכילת עראי, אזדא לטעמיה בפרק שלשה שאכלו, דקם ליה בשטת ר"י דמתניתין בשביעה דכביצה הויא. ופשיטא דהכי הלכתא, אי משום כללא דר"מ ור"י הלכה כר"י, ורבי יוחנן נמי לא קמחליף הא דברכות, ומירושלמי ובבלי ליכא ראיה מניה כמ"ש בס"ד, ואפילו את"ל דס"ל לרבי יוחנן בכזית, לא שבקינן מאי דפשיטא להו לאביי ורב יוסף רבו, משום הא דרבי יוחנן. ותו דמאביי ורבא ואילך הלכה כבתראי, ובר מכל דין האיכא נמי ר' צדוק דלא בריך אכזית, ומעשה רב. וקתני ליה סתמא, כל הני תנאי ואמוראי לא מדחו בגילא דחיטתא. א"כ מנין לחדש דבר מעתה, לא יהא אלא ספק, לא מצינו דוגמתה בכל התורה, להחמיר בשל דבריהם כדס"ל לתוספות גופייהו דהנך שעורי דרבנן נינהו. ואפילו לדידן דמשמע לן דד"ס כדאורייתא דמו (והכי מוכח בודאי נמי מההיא דר"י, דלהוציא הרבים בכזית סגי, ול"צ לדחוקי ביה, אלא סמי ההיא דפרק מי שמתו כנזכר לעיל סימן ק"צ וקצ"ט) דחומרא דאתיא לידי קולא היא, משום חשש ברכה לבטלה. אך כבר מלתי אמורה פעמים שלש שלא לחלוק על רבותינו להורות להקל חלילה לי, אלא להחזיק דברי קדמוני קדמונים באתי, קמחא טחינא טחנית ולחוש להחמיר בלבד כל מגמתי במו"מ הלז אל אל שמתי דברתי, אחר שהודעתי והכרזתי שאינני מהרהר אחר הסכמת כמה פוסקים מפורסמים שזכתה להתפשט בעולם, ע"פ מה שנקבע בש"ע להלכה, מי יבוא אחר המלך (כי אם המתאוה לשולחן מלכים) דמשולחן גבוה קזכה, הרוצה לסמוך יבוא ויסמוך עליו בדין שעור לברכה, רק לברר סולת הוצרכתי כדי לצאת ידי כל הדעות הוזקקתי לידע על מה אדניה הטבעו ועל מה זה עשו ככה, כה"ג ודאי לאודועי צריכא. 
הנלקט מזה המו"מ והנקלט ע"ג כברת העיון, המתברר בעז"ה ע"פ סוגיות הבבלי והירושלמי שנראה לנו לקבוע הלכה בהם מעקר הדין, שיהו ד"ת מחודדים בפינו, אלה הם פרטיהם. 
א) שעור אכילה דברכה ראשונה (בין דאכילה בין דשתיה) שוה לאחרונה זהו מעקר מקור התלמוד, ודעבד כר"מ עבד, כר"י עבד, כמש"ל במזיגה. 
ב) אבל הטועם ופולט אפילו הרבה, אין לברך אחריו כלל. ג) אכן למדקדק במעשיו אנו אומרים, ירא שמים יצא את כולם. לכתחלה לא יאכל פחות מכשיעור הברור המחוור אליבא דכ"ע, לכן היכא דאפשר, לא יכניס עצמו בספק, וימנע מלאכול פת או שאר אוכלין פחות מכביצה, וכן משקין פחות מרביעית. 
ד) ואם אכל ושתה פחות מזה, נ"ל שלא יברך לאחריה. ה) ובשעת הדחק כחולה וזקן או שהוא בדרך וצריך לטעום מאומה, ואין לו יותר, אם יש בו כדי כזית מאכל, יברך עליו בתחלה (דכדיעבד דמי) ולא בסוף. 
ו) והשותה פחות מרביעית, אינו מברך לא לפניה ולא לאחריה. 
ז) מיהא ביין צרוף אף על פי שדחינו דברי ט"ז מהלכה, ה"מ לשעור ברכה דלאחריו,  דהשעור אחד הוא לכל המשקין, ולא פלוג, מ"מ לענין ברכה שלפניו נ"ל לסמוך עליו אף לכתחלה, כיון שאין דרך לשתות ממנו כדי רביעית בפעם אחת (והשותה בטלה דעתו, כי הוא מזיק לרובא דעלמא בשעור זה, בפרט אם חזק הוא) והנאתו מרובה ודאי, ואין לבטל שתייתו לגמרי, לפיכך כדאי לסמוך עליו לענין זה לברך לפניו גם על פחות מכשיעור, אך לא לאחריו, עד שישתה כשעור. והוא הדין גם במאכלים חריפים כזנגבילא רטיבא והדומה לו. 
ח) כל האוכלין מצטרפין לכשיעור וכן כל המשקין לשעורן. 
ט) האוכל ושותה אין מצטרפין. וטעמא מאי משום דלא שוו שעורייהו, משום הכי חזי לי דלקולא מצטרפי (כדאיתא דכוותה, לענין הוצאה דשבת (שם ע"ו א) ור"ל דאוכל מצטרף למשקין לשעור רביעית, ולא לחמור, דמשקין לא מצטרפי לשעור כביצה. ועדיין אפשר לומר בכאן הסברא הפוכה דמצטרפין לחמור ולא לקל, משום דברכה אחרונה דאורייתא. וצ"ע מ"ד פ"ד דמעילה. 
י) כל אכשורי אוכלא, אוכלא. וכן אני אומר גם למשקה אם אוכל דבר שהוא טפל לשתיה (כדלקמן סימן רי"ב) אפילו יש בו כשיעור, אינו מברך לאחריו אם אין בו כשעור רביעית, אבל עם המשקה מצטרף לכרביעית. 
יא) שעור הפסקה ושהייה בין אכילה לאכילה בכדי אכילת פרס, ונ"ל לסמוך אראב"ד ([לקמן] סימן תרי"ב) להשוות המדה גם בשתיה שאם לא שהה בה יותר מזה, מצטרפות הגמיעות לשעור רביעית. 
יב) על פרי דשבעת המינין (בר מחטי ושערי) כשהוא חי ושלם אפילו קטן כמש"ל סימן ר"ב, רק שיהא ראוי קצת לאכילה, מברך לפניה ולאחריה, אם בפה"א ושהכל, או בפה"ע ועל העץ כו'. 
יג) אך על שאר פירות האילן והאדמה, אף על פי שמברך לפניהם ברכתם הראויה להם, אבל לאחריהם לא יברך עד שיהא בהם כביצה. ומצטרפין כנ"ל. וכבר זכרנו שעור שהיה לצרוף ששוה בכל זה. 
יד) עודני בעיון הלז, נפל לי בו ספק חדש, מאחר שכבר הסכמנו (בסימן קצ"ט) לדעת המרדכי שאם אכל אדם וצמא לשתות אינו יכול להוציא אחרים עד שישתה, ולפמ"ש לעיל, להוציא אחרים קיל מלברך לעצמו, א"כ מי שאכל והוא רעב עדיין, פשיטא שלא יוכל להוציא אחרים, ואצ"ל לעצמו. ועד כאן ל"פ ר"מ ור"י בשעור אכילה לזמון, אלא היכא דסגי ליה בהכי, וכן לרבי יוחנן בלהוציא אחרים, אבל היכא דרעב ונפשו שוקקה לשבור רעבונו, דילמא כ"ע מודו, עכ"פ לענין ברכה שלאחריו בלי זמון. ק"ו משתיה, שעכ"פ טפלה היא לאכילה, ולא עדיפא מעיקר. ונראה דהיינו טעמיה דר"ה (פרק כיצד מברכין מב, א) דאכל תליסר ריפתי בני תלתא בקבא ולא בריך, אלא דר"נ א"ל עדי כפנא, אלא כל שאחרים קובעים עליו, מיהא אכילת קבע דאחרים בעי. איברא התם מיירי בלחמניות, להעלות ברכתם לברכת הפת. מ"מ יש לדון ק"ו, מדין מי שכבר אכל כדי שביעה ונתחייב בברכת המזון מן התורה, משנתעכל המזון במעיו וחזר להיות רעב, הרי הוא פטור מברכת המזון דאורייתא אף על פי שאכל כל צרכו, מי שלא אכל כדי שבעו מתחלה ונפשו רקה,  עאכ"ו שלא יוכל עכ"פ לברך ברכת המזון בלי זמון. ואת"ל דהכי ודאי מסתברא (וכן עקר בלי ספק, מאחר שפירוש תוס' במשנה דעד כמה מזמנין אינו מוכרח כלל כמש"ל בס"ד) דכי לא שבע לא מברך לעצמו, דהויא לבטלה, ודובר שקרים לא יכון. אכתי מיבעיא לי ברעבתן, אי אזלינן בתר דידיה, או בתר רובא דעלמא ובטלה דעתו. וליכא למפשטה מהא דקיימא לן [ערובין ל, ב] מערבין לרעבתן כבינוני, דשאני עירוב דרבנן דלהקל אמרו ולא להחמיר. ובזקן ובחולה מיהת לא קמבעיא מידי, דודאי סגי להו הכא נמי בכדי מזונם כיון דשבעו להו, מיקיים קרא כדכתיב ושבעת וברכת, אפילו הכי בפחות מכשיעור דמתני' מידי ספקא לא נפקא. ועוד מבעיא, עוג מלך הבשן מה תהא עליו, ומדלא תנן לה גבי הכל לפי מה שהוא אדם פי"ז דכלים ליכא למשמע, דאי דייקינן כולי האי לא תנינן, דהא ודאי שייר נמי אחריני כההיא דפרק מי שהוציאוהו ([עירובין] מח, א). ותו דאיכא לשנויי נמי כי התם משום דאיכא ננס רעבתן, לא פסיקא ליה, אלא מיהת כיון דספק בשל תורה הוא, לחומרא מבעי לן למיזל בכל הני, דכי אכלי שעור שביעה דתנאי, מיחייבי לברוכי בכל הנך גווני, ולכתחלה ודאי צריך להזהר לאכול כל אדם כדי צורך שביעה שלו בדאפשר, לפחות כשאוכל בלי זמון. והמזמן ג"כ ראוי להביא עצמו לידי חיוב דאורייתא כל כמה דאפשר. 
וכעין סמך לדבר יש, שרעבתן בטלה דעתו גם לענין ברכה, מהא דאיתא ריש פרק כיצד משתתפין ([עירובין] פג, ב) מכאן אמרו האוכל במדה זו (עסת מדבר) ה"ז בריא ומבורך, יתר על כן רעבתן, דמאי קמ"ל בהא, אם לא לענין שעור שביעה גמורה לחיוב ברכה שלאחריה מן התורה, וידענו מזה שעור שביעה גמורה של תורה. ואין לתמוה שיהא קרוי רעבתן בשעור זה אחר שמצאנו ר"ה דאכל תליסר ריפתי כו' כנ"ל, ורבי יוחנן בפירות גינוסר דבר הפלגה וגוזמא, ומשתבע דלא טעם זיונא, הא כבר שני לה תלמודא גבי אביי פרק קמא דמגילה [ז, ב] דרווחא לבסימא שכיח (מלבד מ"ש בקתדרא לכסא שן). ולמדנו מעתה שלש עשרה מדות באכילה. 
א) שעור שביעה גמורה, כדי עסת מדבר, שהיא חמשת רבעי קב (שהם מ"ג וחומש ביצה. ויש לי בזה מקום עיון, מכדי שמעינן בכמה דוכתי, רובע הקב הוא שש ביצים. א"כ חמשת רבעים הם שלשים ביצים. וצ"ל שמ"ג וחומש ביצה בקמח נעשים שלשים בפת אפוי, שמתמעט ע"י אפיה. ואף אם אנו רואים שמתרבה הלחם בכמותו ומשקלו אחר אפייתו ממה שהיה שוקל עודנו קמח, זהו מחמת המים שנותנים בעסה מתפח. והתנא משער בלחם יבש היה נקודים, שלא נשאר בו לחלוחית מים לגמרי. אז בהכרח מתמעט כמותו ושעורו, אחר ששני קצותיו אכלה אש ותוכו נחר. כמו שהם היו נוהגים בעוגה וחררה, לא כפת שלנו שתופח באפיית תנור שלנו). האוכל כשעור זה, ה"ז בריא ומבורך, פחות מכן, מקולקל במעיו, יתר על כן, רעבתן. 
ב) שתי סעודות לעירוב, מככר בפונדיון מד' סאין בסלע, או משתי ידות ככר, משלש לקב. (הקב הוא כ"ד ביצים ובפירות שיערו בו י"ח גרוגרות. זה לכאורה תמוה כמו כן, שהרי הביצה הרבה יותר מהגרוגרת כידוע, עיין פי"ז דכלים. אלא שמדת הפירות פוחתת ע"י החלל רב שביניהם. וצ"ל שכמות מועט מפירות משביע יותר מכמות רב בלחם. אף על גב  דפירי לא סעדי כו' [ברכות לה, ב]. ג) חציה לבית המנוגע למר ארבעה ביצים. 
ד) ולמר שלש וכן לרב יוסף והיא אכילת פרס הנזכרת כמה פעמים במשנה. 
ה) חצי חציה, לפסול הגויה (האוכל אוכלין טמאין) היא כשתי ביצים למר (וכן תרי ביעי דרב יוסף לסוכה). ו) וכתלת בלח. 
ז) או כביצה ומחצה למר (והיא שוה לשעור רביעית דלח) כנז"ל. 
ח) כביצה בינונית לטומאת אוכלין, ושביעה קטנה לר"י דמתניתין בזמון. 
ט) ככותבת הגסה ליתובי דעתא והיא מעט פחות מכביצה. ע"ל מזיגה [סי' קצ] וסימן תרי"ב. 
י) כגרוגרת (שלש גרוגרות ושלש שמיניות גרוגרת יש בביצה, עיין פרק חלון (דף פ, ב תוד"ה אגב). ואין לתמוה אם תמרה שהיא כותבת תהיה גדולה מגרוגרת שהיא תאנה. עם שגם אפילו הבינונית נראית גדולה הרבה מתמרה בינונית. כי הגרוגרת היא דבלת תאנים שנפרדה מקבוץ תאנים יבשים אחר שנדרסו בעגול ונצטמקו ונכבשו. והכותבת לחה היא. מה גם הגסה שלא ראינו מימינו, מי יודע כמותה וגדלה) לשתוף ולהוצאה דשבת. 
יא) כזית בינוני (שלהם, שהוא ודאי גדול יתר מזית הגס של אספמיא, תדע שהרי שעורו כחצי ביצת תרנגולת, ונראה שלפחות הוא גדול כאגוז הגס (בל"א ועלשי ניס) לאכילת איסורין, ושביעה דר"מ. 
יב) כפול (הוא פחות מכחצי זית) שעור פרי הגפן לברכת בורא פרי העץ, וכן לתאנה ורמון זית ותמר, מברך על פריים החי, אפילו הם קטנים פחותים מכזית לפניהם ולאחריהם. 
יג) ושאר מינין בין פה"א ובין פה"ע, שעורייהו בכזית או בכביצה. 
מעתה השולחן ערוך לפניך ערך לחם ברור ומסודר, אינני צריך לחזור על דברי הטור ב"י וש"ע, שכבר עברו לפנינו דבריהם כבני מרון איש לא נעדר, ההוד וההדר, לאל בקודש נאדר, ואשיב ידי כבוצר על סלסלות ההגהה. 

[קפז א] ע"ג בב"י [ד"ה ומ"ש ומיהו]. בזה השיעור מברכת. צ"ל. 

שם בסופו. דברכה לא בטעימת החיך תליא. עמש"ל בס"ד סימן קס"ז וקצ"ו. 

ע"ד. לתרץ באותו ענין דאכל פרידה דבריה ואינם חלוקין. כצ"ל. 

[קפז ב] שם [ד"ה וכן]. בבציר משיעורא מברכין בנ"ר. ולא נראה. צ"ל. 

דף צט ע"א שם [ד"ה ומש"ר ועוד מסתפקים]. וצ"ל שסובר הרא"ש דשעור רביעית שוה לכביצה כו'. במ"כ לא עלה זה ע"ד הרא"ש מעולם, וכבר בארנוה יפה במזיגה בס"ד. 

תשובות לדברי ט"ז [ס"ק א] בדין י"ש ע"ל במזיגה, והכרעה ישרה, ע"ל בלחם. וצ"ל בו בנ"ר א"צ שיעור. 

עמג"א ס"ק א'. וצ"ע ברוטב כו'. עיין בחולין שם, דרוטב קרוש ודאי מצטרף לאוכל. דין הצרוף כבר נזכר לעיל בכלל דברינו. 

ומ"ש [בס"ק ד] בגרעין אליבא דהרר"י, כבר הארכנו למעלה בזה למדי, ואין לחדש נוסחא וגרסא שלא נמצאת, אבל נראה שהרר"י עם היותו סובר שהירושלמי חולק בזה על גמרא דילן, מכל מקום רצה למצוא פשר דבר לדינא, ואין אחריותו עלינו, ובעז"ה הטלנו שלום בין התלמודים בלי שום דוחק, והדברים מעידים על עצמן דלאו באכילת גרעין תליא מילתא כלל. 

ומ"ש בסק"ג, משמע בחולין דקטנית אחת מקרי בריה, חוץ לכבודו משגה הוא, כי מה ענין בריה דטומאת אוכלין לכאן, אחר שאפילו חטה (דחשיבא טובא כדלעיל) לא חשיבא בריה לענין ברכה, כמו לענין איסור כמש"ל. 

ומה שכתב עוד [בס"ק ו] דהטעימה תלויה בכוונת הלב, כבר נזכר לעיל דכוונה לאו מילתא היא בהנאה, ואין להאריך עוד בזה, שאני סומך על הנבון המסתכל בדברינו למעלה, ולא תהא עינו צרה בלחם הנתן לפניו בעין יפה. 
רק אחת נשארה עוד לשום לב אליה. 

מה שכתב מג"א (סק"י) להשיב על הגה דש"ע, ואמר שאין כאן ספק ולא מצינו שום פוסק כו' (עיין לעיל כי נעלמו ממנו לפחות דברי שלשה גאונים קדמונים, מלבד מדרש רז"ל, כמש"ל בלחם). ומש"כ עוד ובירושלמי איתא בהדיא, לא אמרן אלא דבלע כו', הנה חשב שמצא בזה מציאה חדשה לדחות בשתי ידים דברי הג"ה, לא בקנה המדה בתורה, כי החליט מזה שגם טועם דתלמודין בפולט הוא, והא ודאי ליתא, כמו שהראיתי לעיל (סימן קס"ז דף ע"ג ב) מכמה מקומות שטעימה אצלם אכילה גמורה, וא"כ את"ל דהירושלמי שם ר"ל טעם ופלט אי הכי פליגא אתלמודא דידן ואין לנו אלא דברי תלמודנו. 
אך גם מן הירושלמי שם (עיין ברי"ף פרק קמא דתענית) אינו מוכרח, ל"א הך לישנא אלא מאוכל בתענית שהפסיד תעניתו, לא אמרן אלא דבלע אבל טעם לא, מחמת שאינו מוכרח לפרש לשון טעימה בכל דוכתא בפלט דווקא, אלא כי אתמר גבי בלע, אבל בעלמא גם אכילה במשמע בלי ספק. (דכוותה אשכחן מצוה לגבי חובה רשות קרי לה. והרבה כיוצא בה). ועוד מניה וביה ליזל בה נרגא, דהא פריש הרא"ה התם דבעי עכ"פ אכילה ככותבת, הא בהדיא דבציר מהכי לאו אכילה היא אפילו גם לענין תענית, ה"ה לענין ברכה, בפחות משעור אכילה לא צריכה. ואפשר לפרש נמי לישנא דירושלמי, אבל טעם אפחות משעור אכילה, דאל"ה לפלוג ולתני בדידה, בד"א דאכיל ככותבת, או כזית או כביצה, אלא ודאי פרושי קמפרש דכוונתו על אכילה ממש, אבל טעם דהיינו פחות מכשיעור לאו אכילה היא אלא טעימה בעלמא. מעתה הכל מבואר היטב, להקרוא אל הלחם הא לחמא עניא, ושתה כסא דידן חמרא חייא מי שיש לו חיך אוכל יטעם, ובהא סליק תכא, בריך רחמא מלכא, מריה דהאי פתא, יהר"צ שיהא מה שאכלנו ושתינו במגלה זו לחיים ולברכה, אודה ה' בכל לבב, הנותן מזון לשובע נפש, ברוך הוא המוציא לחם מן הארש לבב אנוש יסעד, ישתבח שמו לעד. 

במג"א [ס"ק ט] כתב וז"ל צ"ע באותן שנותנין עשב שקורין טובאק, לתוך השפופרת ומדליקין אותו ושואבין את העשן לתוך פיהם וחוזרין ופולטין אותו, אי דמי לטועם ופולט שא"צ ברכה, או דילמא דומה לריח שצריך לברך, ק"ו כאן שגם הגוף נהנה ממנו שהרבה שבעין ממנו כמו שאכל ושתה. עכ"ל. ותמיהני על שכלו הישר ז"ל, כי נטה אשורו מני הדרך בענין זה במ"כ, דמי אב"א כדלא שריף תבשילא, דמדמי שאיפת טובאק לאכילה, ופשיטא שאין כאן לא טעם ולא ריח, כלום יש הנאה לחיך או למעים מתמרות עשן. והאמת שאינו אלא לרפואה להריק האדם ולגרש המותרות, לעזור בעיכול, ולדקדק הדם. והרי יש לנו לדון ק"ו מאוכלין ומשקין ממש, שאם הם לרפואה ואין החיך נהנה מהן, שאין מברכין עליהן, ואף את"ל דשאני טובק שבני אדם נהנין ממנו הרבה, זה אינו כלום שהרי תחלתו וסופו מר, ואינו מקובל כלל למתחנכים בו, אלא ששב ההרגל טבע לרגילים בו. ועוד הרי לא על כל ההנאות אדם מברך, והא למה זה דומה לרחיצה וסיכה, שהן יותר מורגשות וכוללות למין האדם בכללו, שהן דבר השוה לנפש, ומועילות הרבה לכל גופו והנאתן מרובה, ולמדו לסיכה שהיא כשתיה בי"כ, ואעפ"כ לא תקנו להן ברכה. אבל היאך יעלה על הדעת לברך על שאיפת עשן, ואפילו יבלעהו ויכניסהו למעיו, באות נפשו שאפה רוח וימלא קדים בטנו, מה מקום לברך על זה. 
ואמנם אם ימצא עשב טובק המריח ריח טוב, ודאי צריך לברך עליו ברכת הריח, דהיינו מוגמר, משא"כ סתם טובק זה שעשנו נשאף, ידוע שאין בו ריח יפה אדרבה ריחו קשה אף לשותיו, ואף מעטים הנהנים מריחו בטלה דעתם, לפי שאין זה אלא מחמת רגילותם והתמדתם בו. הא למה זה דומה לבורסקי שנהנה מריח עיבוד העורות, שהוא ריח רע אצל כל אדם. ואולם באבק הטובק הנשאף בנחירים, רגילות הוא לערבו עם מיני בשמים המריחים, וצריך להשגיח בזה, שאז בלי ספק טעון ברכה. ולא גרע ריח טוב בהכי. ואף על פי שראיתי שוב בהלכות קטנות ח"א סק"א, דמספיקא בעי למפשט לה לקולא. נ"ל דבריו תמוהים, דמשום ביטול ברוב קאתי עלה, וזה דבר בטל לענ"ד. וקל להבין שכל זמן שהרוח נרגש בחוטם לא שייך ביה בטול. דומיא מאי דלטעמא עביד לא בטיל, ה"ה מאי דלריחא עביד. זה פשוט לכן קצרתי בו מתחלה וסמכתי על המבין. ודעדיפא הו"ל למימר, דמשו"ה לא צריך לברך על הריח, משום שאין כוונתו להריח, רק לשאוף האבק להתיך הליחות, ודמי לאתרוג כשנוטלו לאכלו בלבד, שאינו מברך על ריחו כדלקמן סימן רי"ו. איברא לדידי חזי דלהא נמי לא דמיא, דהתם שאני דעוסק בהנאה אחרת שאין לה שייכות עם הריח, משא"כ כאן שעסוק בהנאת הריח ומכניסו לחוטמו, שהוא כלי מיוחד לחוש זה, דלא אפשר דלא נהנה. ודוק. אבל כשאין בו שום דבר המריח, אף הוא פטור מברכה, ואין מקום לספק. 
גם פשוט בעיני היתר הדלקת העשב הנ"ל בנר של חלב, אף על פי שראיתי קצת מדקדקים בכך, אין לזה שורש, אחר שאין כאן הנאת אכילה כל עיקר כנז'. וחלב לאו מאיסורי הנאה הוא, אפילו בעינו יעשה לכל מלאכה, כל שכן בעשנו ושלהבתו, שאפילו אם יכניסהו לבדו לפיו, איני יודע שום איסור בדבר, ואצ"ל באופן הדלקת העשב שאינו נרגש כלל. 
תו נקטינן לקולא בהאי עשב טובק להסתפק ממנו בי"ט, דלא כיש מתחסדים, כמ"ש שם במקומו בס"ד. וכן מותר ג"כ לשתותו בתעניות בלי ספק, ולא כמקצת שטעו בזה, לבר מט"ב דנהגינן ביה איסורא. 
עוד אחת בו להקל בפסח, א"צ לדקדק בו אחר הבלתי מחומץ, כמ"ש דברים הללו כ"א במקומו בס"ד. 

מור וקציעה סימן ריא 
=================== 
[קפח א] דף צט ע"א בב"י [ד"ה היו]. אלא יברך על איזה שירצה תחלה החביב לו ואחר כך יברך על השני, וכן פירש ה"ר יונה. תמיהא לי הא ניחא לפירש"י דאייתי בב"י לעיל ריש סימן ר"ו. מיהו לה"ר יונה התם דכשנתכוין לפטור את הזית בברכת הצנון, מפטר, מי ניחא, הרי אי אפשר לו שיקדים איזה שירצה, דמידי הוא טעמא אלא משום דעכ"פ צריך לברך על שניהם, והא בכה"ג אינו רשאי לברך על שניהם כיון שהזית נפטר בברכת הצנון דהא קיימא לן אסור לגרום ברכה שאינה צריכה, ועל כרחו צריך הוא להקדים הצנון ולכוון לפטור בו את פרי העץ, ולא משכחת לה לברך על זה ועל זה אם מקדים הצנון מרצון פשוט, או אפילו מחמת שחביב עליו (ואפשר גם אם אינו חביב לו אמרינן ליה הך קדים מה"ט, אי איתא לדהר"י, א"כ ודאי לאו ברצונו של האוכל תליא, אלא צריך לבטל רצונו מפני רצון קונו), הא ע"כ ליתא לההיא דהר"י, אלא אפילו מתכוין לפטור פה"ע בברכת פה"א, אינו יוצא, כפרש"י, אלא דווקא כי טעה וברך על פה"ע פה"א, ולא רצה לאכול פה"א. וטעמא משום דכה"ג כבר חלה הברכה על פה"ע, משא"כ ברוצה לאכול שניהם וקדם וברך פה"א על פה"ע לא יצא, אלא אז צריך הוא לאכול פה"א שעליו הוחלה הברכה, ואח"כ יברך בפה"ע על פרי האילן, ואין בזו משום ברכה שאינה צריכה, דכיון שיש לברכה על מה לחול, לא נפיק בה י"ח ברכת פה"ע, שחייב לתת לכל מין מעין ברכותיו. 
וצריך לתקוע מסמרות בהוראה זו, דכללא הוא, גם ביש לפניו שני מינין שרוצה לאכול משניהם, והאחד ברכתו שהכל, והשני בפה"א או בפה"ע, דקיי"ל שצריך להקדים דבר שברכתו יותר חשובה ומבוררת, כי קדים ובריך שהכל על הפרי, או מיני מזונות, אף על גב דכי לא הוה בעי למיכל מידי אחריני, יצא, השתא דבעי למיכל מתרוייהו, אמרינן ליה שיקדים לאכול אותו שברכתו שהכל, ויחזור ויברך על הפרי, או על המזון, ואפילו כבר התחיל לאכול, יפסיק ויאכל אותו דבר שברכתו שהכל, ושוב חוזר לברך על המין האחר ברכתו הראויה לו. כך נ"ל ברור בס"ד. 

שם. דאפילו בדברי התלמוד. כצ"ל. 

[קפח ב] ע"ב בב"י [ד"ה ומש"ר ואם הביאו]. בפה"א עדיפה דמבוררת טפי וחשובה לעצמה מיקריא. כצ"ל. 

שם. דבפה"א כוללת. צ"ל. 

שם [ד"ה והמרדכי]. וזה הפך כל דברי המפרשים שכתבתי לעיל. ע"כ. באמת נראה לי שדברי המרדכי עקר נוחים ונכוחים ומקובלים, שכך היא מסקנת הסוגיא, דבשאין ברכותיהם שוות נמי פליגי ובלהקדים, דאתיא כר"י, ולא כרבנן דלית להו קדימה במקום חביב. ובהכי סלקא שמעתא, דכולהו אמוראי הכי ס"ל, והיינו נמי טעמיה דבה"ג דלעיל דפסק כר"י לגבי רבנן, ופסק נמי דכל המוקדם כו', ובהכי ניחא ההוא עובדא דתרי תלמידי כו' דכעס בר קפרא על המברך. ואי כדעולא דבשאין ברכות שוות לא פליגי, מאי טעמא בר קפרא דקפיד, הא אפילו במין ז' לא קפיד אפילו ר"י כה"ג, כ"ש רבנן דאית להו לעולם חביב עדיף, עאכ"ו באין ברכות שוות. מכל הלין אני אומר דפסקא דמרדכי סלקא שפיר בסוגיא אליבא דהלכתא ומסקנא דשמעתא, ואינו יחיד בדבר זה אלא בה"ג נמי הכי ס"ל וכ"ה דעת ר"ש בן חפני שמביא שה"ל (להלן ע"ג בב"י). ולא כרי"ף ורא"ש ודעמיה דפסקי כרבנן וכדעולא, ולא השגיחו כלל במסקנא. 
ושוב הצצתי בד"מ [ס"ק א] וראיתי שכתב גם כן, שסמ"ג קאי כוותיה דמרדכי, והיא ודאי שטה מחוורת כנ"ל. אבל לא ירדתי לסוף דעתו במה שכתב דמשמע כן להדיא ברמב"ם כו', לא יכולתי להלמו, כי רמב"ם ודאי בשטת רי"ף רבו אמרה, ואין בו הבנה אחרת אלא כדברי ב"י, ולא מקדים מין שבעה אלא כשאינו רוצה בזה יותר מבזה, והא ודאי שפיר קאמר, כיון דלרבנן נמי מידי הוא טעמא אלא משום דחביב עדיף, הא מיהא כששניהם אינן חביבים זה יותר מזה, מודו רבנן נמי דמין ז' עדיף, אבל בחביב (או ברוצה דהיינו חביב דידיה) אזיל בשטת רבו דאיהו עדיף כרבנן, ולשטת הסמ"ג ומרדכי לעולם צריך להקדים מין ז' גם באין ברכות שוות, ואף במקום חביב. הרי שרחוקות דעות הללו זו מזו. 
והרב בש"ע ארכביה לפסקא דהך דינא אתרי ריכשי, דמעקרא בשתי סעיפים ראשונים פשיטא ליה כשטת רי"ף ורא"ש באין ברכות שוות, דאיזה שירצה יקדים, ולרמב"ם חביב דווקא, ותרוייהו אליבא דרבנן, ובסעיף ג' הביא בלי חולק ההיא דכל המוקדם, כשטת בה"ג בקדימת ברכה מבוררת, דלא אתיא אלא כר"י, ואליבא דמ"ד באין שוות נמי פליגי, דאל"ה קשיא מאי טעמיה, דלרא"ש אין מקום לזה אליביה דעולא, כיון שצריך לברך שתיהן, אין קדימה לאחת על חברתה, דלא אזיל בתר סופה דסוגיא ואליבא דר"י, כדאמרן, נמצא בש"ע מזכי שטרא לבי תרי. 
לפי זה אנו למדים, מי שירצה להקדים מין ז' גם באין ברכות שוות אפילו במקום חביב, שפיר עבד כי יש לו על מי שיסמוך כשטת המרדכי, ויש לו חברים רבים וגדולים הרוצים בכך, שכ"ה גם דעת סמ"ג ור"פ בסמ"ק, ולרמב"ם נמי בשאין אחד מהם חביב יותר חובה היא להקדים מין ז'. ולא דקדקתי אחר האחרונים בסימן זה כי לא היה לי פנאי (ועיין הלכה פסוקה). 

שם. מין ז' חביב, ט"ס. צ"ל עדיף. 

ע"ג. ז"ל שבה"ל כשאין ברכותיהן שוות ד"ה מברך על זה וחוזר ומברך על זה ועל איזה שירצה מקדים ומברך ואפילו היה ממין ז'. ע"כ. הא אתיא כרא"ש דלעיל. 

שם. אבל ר"ש בן חפני כתב כו' ברכת המוציא קודמת לברכת במ"מ כו'. וכתבו האגור. הך מילתא אזדא לה בשטת ה"ג וסיעתו דלעיל, דגם באין שוות יש מעלה לברכה על חברתה, כמש"ל בדעת המרדכי וסמ"ג. ועפ"ז כתב בד"מ [ס"ק ב] ז"ל, ובסימן קע"ז כתבתי בשם הכלבו, דאין ברכת המוציא קודמת לברכת החביב, אבל בהגמי"י כתב כו' במ"מ קודמת למין ז' כו', נראה כדברי האגור דיש להקדים במ"מ, וכ"ש המוציא וכ"נ מדברי סמ"ק שהביא רבינו. והנה אין ספק שדעת הכלבו שזכר הרב בעל ד"מ בשטת הרא"ש אמורה, והיא שסמך עליה רבינו הטור והב"י, ודעת האגור בשטת ר"ש בן חפני שבשבלי הלקט (והיא שיטת בה"ג וסיעתו כנ"ל) נאמרה, שהיא אמנם גם דעת הר"פ בסמ"ק וכבר תמה הרב"י על הטור שהביאו, ונדחק מאד ליישבו, ע"ל. ברם מהגמי"י אין סיוע לדעת האגור, דאזיל ליה בשטת הר"מ, ואיכא לאוקמיה בשאין מין ז' חביב, בחביב מי שמעינן ליה, דילמא בכה"ג מודה לדעת כלבו, דמסתמא אזיל נמי בשטת רא"ש אחיו. ועל החלוקין אנו מצטערים, מה לנו לחלוק גם את השוין. 
מעתה יש לי לתמוה על בעל המפה שסמך על דברי עצמו הללו, וקבע הגהתו בש"ע (סעיף ה) כלשון הזה, ברכת המוציא קודמת כו' ואף על פי שהדבר השני חביב, כי מאחר ששתק להוראת הש"ע בתחלת הסימן, דאזדא בשטת רא"ש ורמב"ם, ולא חש לדעת ר"פ בסמ"ק ומרדכי וסיעתו, מכלל דניחא ליה בה (אף על גב דבד"מ העיר בו כנ"ל) מה ראה א"כ להחזיק בדעת האגור, ולהדוף דעת הכלבו מפניו (ומ"ש שם בש"ע במ"מ ע"ד ההגה, וכן יש לדקדק מדברי הגמי"י, ליתא כנז', וסמ"ק ג"כ כנגדו, רק הר"פ. גם מ"ש שם כלבו טעותא היא, וכן מ"ש בשם רמב"ם, משבשתא היא, דאברכה אחרונה בלבד קאי, איברא לישנא דרמב"ם איפכא הוא, ורבותא קמ"ל דאע"ג דאכל תבשיל של ה' מינין באחרונה, כשמברך לאחריהם, מקדים על המחיה) והרי זו לא כדרא"ש, דבאינן שוות ס"ל אין כאן דין קדימה לגמרי, ולא כדרמב"ם, דבמקום חביב מיהא לית ליה קדימה, אפילו למין שבעה, כל שכן מה שאינו מין שבעה, לכן אפילו אליבא דמרדכי הנ"ל (אף על פי שקיימנוה ואשרנוה כדחזי) לא אתיא,  אימור דשמעת ליה באין שוות נמי, דמין שבעה עדיף אפילו באין שוות, מין ז' דווקא, הבו דלא לוסיף עלה במ"מ דכוסמין ושיפון כו' נמי, לדחות החביב בברכה ראשונה, והרי זו דעת רביעית, שלא עלתה גם ע"ד הגמ"יי כדאמרן. 
ובודאי הלכה מקופחת היא, מ"ש המוציא קודמת כו' ופירש של"ה (לפמ"ש במג"א [ס"ק ט] בשמו) כגון שיש שולחן ערוך לפניו כו'. שא"כ לא מצאנו ידינו ורגלינו בהלכות סעודה, ששנינו הביאו לפניהם יין (משמע אף על פי שכבר שולחן ערוך לפניהם) והיה אסור להקדים יין להמוציא, והלא גם כך אתה מוצא בקדוש היום שמברכין על היין תחלה אף על גב דאפשר לקדושי אפת, א"כ מיהת נימא ה"נ יכסה הפת ולא צריך לאקדומיה, וכן מ"ש (ע"ל סימן קע"ד) בשם האר"י, לישב לפני סעודה במקום שאוכל, לאכול או לשתות דבר שברכתו שהכל כדי לפטור מים ושאר משקין שבתוך הסעודה, אי הכי שלא כדין הוא, גם לא יהא אדם רשאי לאכול מיני מתיקה (שיפים קודם אכילה כדרז"ל [יומא פג, ב]) לפני סעודה. אלא הא לאו מילתא ובדותא היא (אף על פי שכך נמצא בשה"ל בשם ר"ש בן חפני, ודאי לא דק) דליכא לאשכוחי כלל ברכת המוציא קודמת (דבתוך סעודה לא צריכא למימרה) דהא בין נט"י להמוציא בלא"ה אין רשאי להפסיק (אם לא לאותה דעה דחויה דס"ל קדוש לא הוי הפסק, ומהכי נמי תהוי תיובתא) וכל כמה דלא משי ידיה כיון דלא מצי מיכל פת, אפילו כבר הביאוהו לפניו כמאן דליתיה דמי פשיטא מצי מקדים כל מאי דבעי (ומאן דבעי למיחש לה כה"ג, ליכסייה) אלא לאו אברכת המוציא אתמר האי דינא, אלא בתבשיל דה' מינין ובלחמניות ומעשה קדרה ופירות (כמ"ש בהלכה פסוקה בס"ד). 
ולא הבינותי מה שכתב במג"א בכאן (סק"ט) ז"ל, ונ"ל דמיירי בלחמניות, דאם הוא תבשיל ממיני דגן צריך לברך על הפת תחלה, ולא ידענא מאי קאמר, דהא בהדיא קאמר בהגה דברכת המוציא קודמת, ותו הני לחמנות היכי דמי, אי בלילתן עבה היינו פת (ע"ל סימן קס"ח) ודבלילתן רכה וקבע עלייהו נמי פת נינהו, ואי דלא קבע עלייהו, היינו במ"מ, ומאי בינייהו לתבשיל, ואי בדאכיל להו תוך סעודה שלא מחמת הסעודה שטעונין ברכה לפניהם ולא לאחריהם, אכתי לא ניחא, דהא כה"ג לא מקרי קבע עלייהו דהא קבע ליה אפת וסעודה, והו"ל כתבשיל, דברכת שניהם במ"מ, ומאי קדימה שייכא בהו כה"ג. ותו מאי דמסיים דאם הוא תבשיל צריך לברך על הפת תחלה, לא ידענא לה פתר, כנראה יש איזה השמטה בלשונו ולא ידעתי מה, תו לא מידי. 

[קפט א] שם בב"י [ד"ה ומש"ר אפילו]. כשאין אחד מהם חביב מחברו הוא. צ"ל. 

[קפט ב] שם [ד"ה ומש"ר בשם הר' פרץ]. וכבר נתבאר כו' (ע"ל מ"ש על המרדכי) ואם כן לא היה לרבינו לכתוב דברי הר"פ. ומפני כך רצה להכנס בדוחק גדול כיון דתרוייהו אילנות כו', דבר שאי אפשר לשמעו, ובחנם נתלבט בכך כי הטור לא זכר את זאת בדעת הר"פ, דאפילו במקום חביב מברך תחלה על מין ז' בשאין ברכות שוות כדכתב סמ"ק. אבל רבינו לא ישמע זה על פיו, רק להודיע חלוקו דר"פ בין ענבים לגפן הוצרך, דבהא ס"ל כוותיה בין לברכה ראשונה בין לאחרונה. מיהו בברכה ראשונה לא קאי כוותיה אלא בדליכא חביב, משא"כ במקום חביב, ודאי לא משגח במין ז' באינן שוות, לפי שטתו כשטת אביו ז"ל. זה פשוט. ובכדי טרח ב"י בזה. 
אך האמת אתו במה שכתב עוד, דמה שמביאין עליו מברכין תחלה, בין בעל הבית בביתו בין אורח, זהו דבר שאין ספק בו, ולא עלה על דעת אדם מעולם, שיהא דין קדימה בשאין שניהם לפניו, אין לנו אלא כלשון משנתנו בזה. 

שם. כתבו הג"מ שאם היה לפניו תבשיל שיש בו קמח כוסמין כו' וגפן כו' נ"ל כיון דמברך על התבשיל במ"מ ברכתו קודמת. אף על גב דהני ממין ז' ואיהו לא ממין  ז', מ"מ כיון דחשיבי דעבדי מינייהו פת כו' נראה דברכתן קודמת. וז"ל מ"א (ס"ק יז) פירוש שגם הם בכלל חטה ושעורה דקרא, דאל"כ קשה ל"ל קרא בחטה ושעורה. פשוט שאין כוונתו דלא לכתוב חטה ושעורה לגמרי, דהא מיבעי להו למימרא דחטה קודמת לשעורה. אלא ר"ל דלא הוה צריך קרא לאקדומינהו ברישא מקמי גפן וגו' וק"ל. 

ע"ד בראשו [ד"ה כתב בה"ג]. ואין להביא ראיה לדבריהם מהא דאמרינן כל המוקדם בפסוק מוקדם לברכה. אלמא מברך על חטה ושעורה מקמי גפן. עכ"ל. וא"ת אפילו אי נימא דקרא איירי בכוסס, לדבריהם מי ניחא, דהא לרש"י מברך על איזה מהם שירצה כשאין ברכותיהן שוות, ואילו הכא אמרינן כל המוקדם בפסוק קודם. י"ל הני מילי דמוקדם קודם, היינו דווקא בששני המינין נזכרים בכתוב, משא"כ אם האחד לא נזכר כלל בפסוק, כגון צנון וזית, איזה מהם שירצה יקדים, אף על גב דזית נזכר בכתוב, דלא מהני ליה קדימתו דמוקדם בפסוק כו', אלא לגבי חבריו שנזכרו עמו, דגלי קרא דמוקדם דידהו עדיף, ולא לגבי שאר כל המינין. הא מיהא הוה שמעינן מניה לכאורה דלא כבה"ג, דס"ל בפה"ע עדיף מבפה"א, אי לאו דאיכא למדחי כדמסיק, וע"ל בלחם. 

[קצ א] שם. ולפי פירוש זה אם אוכל תפוחים כו' ואח"כ הביאו לפניו אגוזים. עמש"ל בסימן ר"ו בס"ד. 

בט"ז (ס"ק א). צ"ל מברך על זה. 

שם (ס"ק ג). למה יועיל מוקדם. צ"ל. 

במג"א סק"ח. ופשוט דלכה"ג. צ"ל דלבה"ג. 

מור וקציעה סימן ריב 
=================== 
ב"י. כתוב בת"ה על הרוצה לשתות יין כו' אמנם מצאתי הועתק מתשו' א"ז כו' אלא מברך עליהם שהכל. עכ"ל. יש לפרש דעת הא"ז דבשותה משקין שברכתן שהכל איירי. אמנם בת"ה הבין דסתם שתיה יין היא, מדלא מפליג, בכל גוונא איירי דברכתן שהכל כדמסיק. וטענת רבינו הרב"י עליו גדולה היא לדעתי, אף על פי שבדרכי משה [ס"ק  ב] דחה דבריו בחזקת היד וכן קבע להלכה בהגה [סעיף א], קשה להלום פסקו זה, והמחוור מה שיש להתנצל בעדו, הוא לחלק בין ברכה ראשונה לאחרונה. שוב מצאתי כדברי באחרונים ז"ל. 
ואף על פי שהרב במג"א [ס"ק ד] כנראה אינו מסכים לסמוך על הוראת ההגה בזה, מ"מ כדאי לסמוך עליו, דטעם גדול יש בדבר לחלק בין ברכה ראשונה לאחרונה, כיון דעל כולם אם אמר שהכל יצא (אף על פי שהרב בעל ההגה לא ירד לטעם זה) מה גם בגרעינין, וכ"ה דעת  בט"ז ז"ל [ס"ק ז]. ועיין מ"ש בס"ד בלח"ש מ"ז פ"ו דברכות, שדקדקתי דפת אינו נעשה טפל ולפתן, אלא כשנאכל עם העיקר בבת אחת דווקא, לא כשאכלו לבדו, אפילו אוכלו אחר העיקר, וכך נראה דעת האחרונים ז"ל. 
ומ"ש הרב ט"ז [ס"ק ה] בגרעיני גודגניות שאין נפטרין לגמרי אפילו אוכלן תוך שתייתו, דלעולם מקרי קודם שתיה, שאינן באין למתק מה ששתה אלא מה שישתה. עכ"ל. אף שנראה לכאורה סברא טובה, מ"מ אינו דבר מוכרח, שאפשר מועילים למה שכבר שתה כמו המליח שנאכל ע"פ הרוב לפני המשקה להטעים השתיה. ואעפ"כ יש לו דין טפל ונפטר בברכת העיקר, שמועיל ג"כ אחר אכילת פירות, ואולי כמו כן יועיל למי ששתה הרבה, וכן תועיל מרירות הגרעינים, למזג ערבות וחוזק המשקה, ונראה דספק ברכה להקל. 

במג"א ס"ס זה (סק"ה) א"כ כוונתו ג"כ. כצ"ל. 

מור וקציעה סימן ריג 
=================== 
[קצ ב] דף ק ע"א [ד"ה וכתב בסה"מ]. וקפלוטות. צ"ל ודורמסקין. 

שם [ד"ה ויש]. מתוך אותו מעשה דרב. רצה לומר דקיימא לן בכל מקום מעשה רב לענין הלכה. 

[קצא א] ע"ב בראשו. בשלא אכל עמהן. צ"ל. 

שם. אלא אם שמע כל הברכה מתחלתה ועד סופה שהרי כו'. כצ"ל. מלת אמן נמחק. 

שם. וכתב הרשב"א בפרק כיצד מברכין (דף ל"ז ע"א) גבי מעשה דר"ג וזקנים כו' וכמו שמברך להם (אחד צ"ל) ברכת היין כך (מברך) להם ברכה אחרונה. כצ"ל. ורוצה לומר דמגו דאחד מברך לכולם ברכת היין שלאחר הסעודה (שכבר בית הבליעה פנוי) הכי נמי איהו מברך להם ברכה אחרונה, של דברים הבאין אחר הסעודה, אף על גב דבעלמא  אין זימון לפירות. ודוק. כך נ"ל אף על פי שאין הספר חדושי רשב"א בידי. ופירוש נכון  הוא. נאה למי שאמרו. ועמ"ש שם בחי' גמרא באור הגון בתוספות שם. 

מור וקציעה סימן רטו 
=================== 
[קצא ב] ע"ג [ד"ה כתב רב יהודא]. אבל נראה להרא"ש כי זה יצטרך דווקא בדבר שאין אחיזה לברכה ראשונה עם האחרות כגון ברכת הנהנין שיכול להפסיק ולדבר כו', וא"כ היאך יענה אמן אחר ברכה אחרונה כו' כיון שהיא ברכה אחת לבדה. עכ"ל. דברי הרלנ"ח ודאי נראים טובים ונכוחים, וחילוק יפה הוא זה בלי ספק. ויש להטעימו עוד, דודאי אי אפשר לומר שיש לה אחיזה עם הראשונים, שהרי אם ירצה יאכל פירות פחות מכשיעור, ולא יברך, הרי שבשום פנים אינן שייכות זו לזו, ולא נתלות זו בזו. ולכן אין ספק בדבר, שאין מקום לומר שהאחרונה היא סיום הראשונה בברכת הנהנין. וזה ברור מאד. 
ועדיין צריכין אנו למודעי, שבכל מה שהאריך הרב לבאר פרטי דבר זה, עם ישוב חלוקי המנהג בו, עכ"ז לא נתיישב מדוע לא נענה אמן אחר ברכות התורה, שהן ג' סמוכות בודאי ואינו רשאי אף להפסיק ביניהם, ומאי שנא מג' ברכות דמזון, לדעת הר"מ, וכ"ש דעדיפי מברכות דפסוקי דזמרה ודכוותייהו לענין הפסקה (ולשון המועתק בב"י, גם כשיהיה, צ"ע בגוף תשו' רלנ"ח). ונ"ל דס"ל להרלנ"ח כמו שכתבתי ובארתי בס"ד בסימן מ"ז, דדין ברכת התורה שוה לשאר ברכות המצות לענין שאין רשאין להפסיק בינן ובין הלמוד, ע"ש שהכרחתי דבר זה באורך, א"כ פשיטא שדברי מהר"ל נכונים אף בזה, דהא ודאי לא אפשר לענות אמן אחר סיום ברכות התורה, ועכ"פ הרמב"ם הכי ס"ל כנזכר בסימן מ"ז, על כן יפה נהגו בני ספרד אף בזה ונכון מאד. ולא הבנתי מה שכתב במג"א [ס"ק א] שאינן סמוכות, דהא ודאי סמוכות הן לעד לעולם, כשמברכין אותן על הלמוד שאדם לומד בכל יום, וזהו העיקר שעליו נתקנו. 

שם. ע"ד. ותלמידי ה"ר יונה כתבו כו' ונראה למורי שאפילו אחר הגוי עונין אמן. עכ"ל. היינו טעמא משום דדברים שבלב אינם דברים. וכמו שהוא הדין בהפך שהמברך את השם נסקל ולא יוכל לתרץ דבריו במחשבה אחרת. ועמ"ש בס"ד בלח"ש ובמשנה לחם ספ"ח דברכות [מ"ח]. ודוק. 

שם. ומיהו בדברי הרמב"ם שכתב רבינו בסמוך לא נזכר גוי. בנוסח הטור שלפני הרב"י לא היה כתוב גוי. ועיין בכ"מ. 

[קצב א] שם [ד"ה כתב הרמב"ם]. התינוקות מלמדין אותן הברכות כתקונן ואף על פי שהן מברכין לבטלה. עכ"ל. כתב במג"א [ס"ק ה] אבל גדול בשעה שלומד הברכות בגמרא, אומר בלא הזכרת השם. עכ"ד. ואינו מוכרח בכל מקום. עמ"ש בס"ד בתשו' שאילת יעבץ ([ח"א] סי' פ"א) על ענין זה. ושם זכרתי ג"כ דבאזכרות שבמקראות המובאים בגמרא, ודאי לית דחש לה, אדרבה מצוה היא לקרותן כהוייתן עם אזכרותיהן, וטעות הוא ביד מלמדים בורים, שנמנעים מזה, ולא מחכמה. 

במג"א סק"ד. וכמ"ש סימן קנ"ו. כצ"ל. 

מור וקציעה סימן רטז 
=================== 
בטור. כך אסור ליהנות מריח טוב עד שיברך. עכ"ל. כתוב בד"מ [ס"ק א] בשם המרדכי, שאין מברכין אלא על דבר שגופו נהנה כו'. ונראה שזהו הטעם שאין מברכין אקול. עכ"ד. ולא הבנתי זה והרי ריח, שאמרו בפירוש שהוא דבר שהנשמה נהנה ממנו ולא הגוף, ומברכין עליו. ולקמן בסימנים הנמשכים תמצא ברכות רבות, שהן על דברים שאין הגוף נהנה מהן, בפרטות בסי' רכ"ה ורכ"ו דמברכין על הראיה. ואפשר לחלק דהתם על חדושן הוא מברך, כענין ברכת המאור והשמש, שמברך על חדושן, לא על הנייתן, וכדמפרש טעמא במרדכי, מכל מקום קשיא מריח כנזכר. 
אלא מאי אית לך למימר, ודאי גם הגוף נהנה קצת מהריח הטוב, ע"י שהנפש מתענגת, נמצא גם הגוף מרגיש ההנאה (כמ"ש החכם [משלי יז, כב] לב שמח ייטיב גהה) כי בכל חמשת החושים, הגוף והנפש רוכבים צמדים, שניהם שותפים בהנאה והיו לאחדים, אף אם הנאת האחד גסה, והאחרת דקה, ואחת נוגעת לאחד יותר מחברו בעצם וראשונה, מ"מ בודאי האחד מרגיש בהנאת חברו ומתפעל ממנו לטוב ולהפכו יתלכדו ולא יתפרדו, שכל הנאות אדם (של) [שעל] ידי חושיו, באות אל הגוף ונרגשות בעורקים המתפשטים מן המוח ומתפרדים אל חמשת כלי החושים, דרך שם יעלו אל המוח ששם משכן הנפש, כולם יובילו שי אליה, ומשם ירדו אל הלב לתת כח לרוח חיוני החונה בו, ומ"ש שהנשמה נהנה בו, ר"ל שתחלת הנאתו מגיעה לנפש, ואין הגוף מתפעל ממנו כמו הנפש, א"כ גם בהנאה דמראה וקול נמי נימא הכי, דע"י שהנפש שמחה ושבעה בהנאת ראייה טובה, וכן בשמיעת קול ערב ומועיל, גם הגוף מוצא הנאה, וכמ"ש טוב מראה עינים מהלך נפש, ושמועה טובה תדשן עצם, ומה"ט תקנו ברכה על הראיה. 
ואי הכי הדרא קושיא אקול, מ"ט לא תקינו ליה שום ברכה. אבל באמת מצינו ברכה גם ע"י קול, כגון על הבשורות טובות אומר הטוב והמטיב ודכוותיה, אפ"ה לא ניחא, דאותן ברכות לא על עצם הקול הוא מברך, ומאי שנא קול ערב שהנאתו מרובה, ולא נתקנה עליו ברכה. וצ"ל משום שאין בו ממש, וכ"כ במג"א [ס"ק א] בשם מט"מ. 
ועדיין צריך לבאר, דהא הני תלת קול מראה וריח שוין, דאין בהם ממש, ומאי שנא הני תרי דמברכין עלייהו, ונ"ל דשאני מראה וריח דאע"ג דכמדומה פעולת חושים הללו אין בהם ממש (אכן גם פעולתם אמת עם שהיא נסתרת כמו רוחנית, אבל כבר נודע לחקרי לב, שכל איברי הזוגות, הם כדמות זכר ונקבה פועל ונפעל משפיע ומקבל, כן היא העין הימנית זכרית, שולחת ניצוצותיה אל הדבר הנראה אליה, ומציירת דמותו, החוזר אל העין השמאלית המקבלת אותו ושומרתו בקרבה (ויש לזה שורש גדול בחכמה האמתית כידוע לי"ח ומשכילים), לא דבר רק הוא ודמיון נפסד בלבד כמחשבת ההמון, אך פעולתו רבה ועצומה, וראיה מן התורה ממקלות שהציג יעקב אבינו ע"ה, ועמ"ש בס"ד באם לבינה על מ"ש רז"ל [יבמות סג, א] שאדם הראשון בא על כל בהמה וחיה (ושתי הדעות שנחלקו בהן הטבעים בראייה, אם היא באה אל העין או יוצאה, אמתיות הנה) מכל מקום יש במוחשיהם ממש (שהעצם שהם נשואים עליו, הוא דבר ממשי ומורגש) עליהם חונים מקרי המראה והריח, כל זמן מציאות הדבר ההוא, גם יש להם אידים העולים תמיד מן העצמים הנושאים אותם, ועם כל דקותם והיותם בלתי נראים, מ"מ יש בהם ממשות גשמי אלא שהוא דק מאד כענין האויר היסודי, משא"כ מוחשי השמע ומקרה הקול, שהוא מקרה בלתי נשוא בעצם, ואין לו התלות וחלות בחומר וצורה, רק נולד ע"י מעשה ומלאכה, ומתחדש בצרוף סבות רבות, כהתחבר שני עצמים יוקשו זה על זה, בכח חיצוני מאדם או גורם אחר, שממעשה ההקשה והכאה פגישת שני העצמים בחוזק, יתילד הקול הנשמע מחמת האויר הנדחק ונלחץ, מהתנועה המתעוררת בו ע"י הדחיפה או הרחיפה בחזקה, כמעשה קול הבא מרוח סערה נושבת בזעף הדומה לפעמים לקול צפצוף עופות, וזולת זה אין לו שייכות והצטרפות עם הדבר המשמיע הקול ההוא, ואינו חונה בו, כי הוא דבר שאין לו קיום והעמדה לא בעצמו ולא בדבר אחר, על כן אין בו ממש לגמרי, כי הוא מתחדש לשעתו בלבד, מיד חלף ועבר ובטל, והיה כלא היה, לכן לא ראו חז"ל לתקן על הנאתו ברכה, אף על פי שהנפש נהנית ממנו מאד, ואף העצמות מתדשנים מהקול הטוב, מ"מ הוא מדבר שאינו קיים לגמרי כנזכר, ואין לו מציאות ומהות עומד, והוייתו נמצאת מתנועה אוירית בלבד, ובשקטה ובנוחה יעמוד ויפסק, על כן אינו מאומה, רק כצל הנמשך מהעמוד, שהצל אינו אלא העדר, לא מציאות ולא יש נגדר. וזה ברור לענ"ד. 
ויש לדעת שכל זה שאמרתי כאן מענין הקול שאין בו ממש (וכמ"ש בתלמוד) אין כוונתי אלא על קול חומרי המתילד מהקשה ופגישת גשם הדוק בחברו הקשה. כקול כנור ועוגב וצלצלים ושאר כלי זמר משמיעי קול נעים, מופשט מכל כח נפשי. אך קול דבורו של אדם לטוב ולהפכו עושה רושם גדול עצום מאד, ופועל גם בעליונים בלי ספק, כמו שהארכנו בזה בסולם בית אל כמה גדול כח התפלה וקולה עצום נורא מאד. וכן הלומד וקורא בתורה ובדברי קדושה, בוקעים רקיעים ועולים. וכמה רע עושה הפכו ר"ל. לפיכך עונש הקללה חמור, וכן כל השיחות הבטלות והרעות, שהרי בעליהן אינם מקבלים פני שכינה. ומה טובו מה יפיו של הדבור ההגון, אין קץ לשכרו, שגם העליונים נהנים ושמחים בו. 
וגם הקול הערב שנעשה בכלי שיר ע"י נפיחת האדם שמכניס הבלו בהם, גם הוא יש בו ממש, וכחו רב ועצום לפעול בגבהי מרומים (ומשם ישוב ויושג התכלית לתחתונים, כנודע מפעולת החצוצרות וקול שופר לפני ה', ובר"ה ובמלחמה כנגד הצר, הנשגבה ונוראה, ויש עליו ברכת המצוה. לכן יזהר אדם שלא ישתמש בו שלא במקום מצוה חלילה. והכלל, כל קול אשר כח נפש אדם מעורב בו (כ"ש אם תצורף אליו הכוונה) נמשכות ממנו פעולות נפלאות גדולות ונוראות לטוב ולהפכו בלי ספק. ועל זה אמר הסבא ([זהר] משפטים ק ע"ב) ולא אתאביד כלום, ואפילו הבל דפומא אתר ודוכתא אית ליה כו'. ואפילו קלא לא הוה בריקניא. ואתר ודוכתא אית לכולא. ועיין ספר הזהר שלח ((קסה) [קסח], ב וקסט, א). משא"כ בקול הנולד מהקשת שני עצמים מקשיים בלבד. 
עוד נ"ל טעם אחר שלא תקנו ברכה על קול ערב משום שאסור להשתמש בו כי אם במקום מצוה, כמ"ש [סוטה מח, א] אודנא דשמע קל זמרא תעקר, וביחוד משחרב בהמ"ק שפסק השיר מבית המשתאות. והיכא דמשתמש בו במקום מצוה, אין לברך על הנאתו, דמצות לא ליהנות נתנו, אף על גב דהנאה באה לו ממילא. אבל עדיין אינו מיושב, מדוע לא תקנו ברכה על  הנאת ראיית האור, כי טוב ומתוק הוא לעינים לראות את השמש, ואת אור הנראה בלילה, ובהעדרם יחשב אדם כמת, ככתוב [איכה ג, ו] במחשכים הושיבני כמתי עולם, ולכן סומא פטור מן המצות. 
על כן נ"ל העקר שברכת המאורות שאנו מברכין כל יום בשחר, על הנאת תשמיש האור היא, ופוטרת כל תשמישי חוש הראות גם אור הלבנה וכוכבים והנר בלילה, כי אף האש שלנו תולדת החמה היא. תדע שהרי ע"י זכוכית המוצגת נגד השמש מוציאין אש ומדליקין נרות. וגם אש יסודית שבאבנים ממנה נמצאת. 

שם. אבל לאחריו א"צ לברך כלום משום דהנאה מועטת היא. רש"י. ומה"ט אין מברכין עליו שהחיינו (ל"ח) ול"נ משום שהם כל השנה. עכ"ל במג"א [ס"ק א]. ושותא דמר ודמר לא ידענא, דהא דקאמר ל"ח דמה"ט אין מברכין עליו שהחיינו, מנא ליה הא דאין מברכין. ואהייא קאי, אי אכל מיני ריח שיהיו, אמאי לא ליבריך שהחיינו, כשרואה הפירות או העצים נותני ריח טוב, כשמתחדשים משנה לשנה, הא ודאי ליתא, פשיטא מברך עלייהו שהחיינו, דהא רובן אפשר ראוין גם לאכילה. ואפילו באותן שאין ראויין לאכילה כהדס, מ"מ ודאי דלא גרעי מפרחי אילנות, דמברך עליהן כשמתחדשין, שאין לו בהם לא טעם ולא ריח, ומברך על יפיים בלבד, מפני ששמח בראייתן, כ"ש בבעלי הריח שהנאתן מרובה במראה וריח, לכן נ"ל פשוט שמברך עליהן שהחיינו. ואי מיירי בעשבים המריחים כמו שהבין במג"א, מאי איריא עשבי בשמים אפילו ירקות הנאכלין נמי לא מברכינן עלייהו זמן כדלקמן סימן רכ"ה [סעיף ו]. שוב מצאתי ת"ל שכיוונתי לדעת הגאון הרדב"ז ז"ל, שהביא במג"א לקמן בסימן רכ"ה [ס"ק יב] בשמו, שמברך זמן על עץ המריח כשמתחדש, כמו שקיימתי ב"ה מסברא דנפשי מטעם הגון. 

שם. כמו המור שהוא מין חיה. עיין ב"י שר"ל מוסק (הוא מה שקורין בלשון אשכנז פיזום, וגדל בבטן חיה) שאמרו בגמרא, וצ"ל שמן חיה, כך היא גירסת ספרינו, ופירושו שהוא שמן (בו' נקודות, או נקוד המ"ם בחירק, ר"ל שמוצאו מן חיה) הבא מחיה ידועה, שבגופה נמצא שמן זה המריח מאד, וקראו רבינו בעה"ט מור, נמשך על דעת קצת המפרשים שאמרו שזהו מר דרור הנזכר בתורה [שמות ל, כג], וכבר בטל הרמב"ן ז"ל עה"ת [שם] דבריהם. והאמת הברור, שמור, ומר דרור של תורה, הוא מין צמח, ובושם הגדל בעץ (ומעיד עליו הכתוב [שה"ש ה, א] אריתי מורי, וכן [שה"ש ד, ו] הר המור), והיא בעל שרף, ונקרא מירהא בכל הלשונות, וברכתו כברכת הלבונה. וכן הם חברים בכתוב [שה"ש ד, ו] אל הר המור ואל גבעת הלבונה. 

[קצב ב] דף ק"א ע"א בטור. ובאתרוג של מצוה כו'. וה"ר שמחה כתב דלאו לריחא עביד והמריח בו אינו מברך. עכ"ל. כתב במג"א [ס"ק כא] בשם רש"ל, דלא אמר הר"ש כן אלא בשעת נטילתו, אבל לפניו ולאחריו מברך לד"ה. וכן נראה בודאי, דלא פטרו מאי דלא עביד לריח, אלא כשמריחו שלא לדעתו, אבל בכוונה ודאי לעולם מברך. עמ"ש בס"ד לקמן בסימן תרנ"ד ומ"ש לקמן בסימן זה בעז"ה. 

שם. וכתב עוד על ריח קנה וקנמון וכיוצא בהם בורא עצי בשמים. עכ"ל. מסייע ליה לבעל שה"ל לעיל, שילהי סימן ר"ב. עמ"ש שם בס"ד. 

שם. על הוורד. עיין סימן ר"ב. 

שם. על הלבונה בורא מיני בשמים שאינו עץ אלא קטף של אילן. עכ"ל. וא"ת אי הכי נימא קטפו זה פריו, דהא אילן שאינו עושה פירות הוא, וניבריך עליה נותן ריח טוב בפירות, עמ"ש בס"ד בלח"ש פ"ז דשביעית [מ"ו]. ברם מדומה אני, שקראתי בספרי הטבעיים, שהלבונה גדלה וצומחת ונלקטת כשאר פרי ממש. אבל המצטיך כמדומה שרף בעלמא הוא. 

ע"א בב"י. כתוב במרדכי סיגלי בורא עשבי בשמים, וה"ה שושנים כו', ודבר פשוט הוא דלא על שושנים הגדלים באילן אמרו כן. עכ"ל. נ"ל דהמרדכי והג"מ אינם מפרשים שושנים רוזא"ש, שהם הוורדין הגדלים באילנות, אבל הם מתרגמין חבצלת, שהוא לירי"ו בלע"ז. וכן אומרים מבעלי הלשון, שהיא קרויה שושנה בלה"ק, על שם שהיא משש עלין, והיא הגדלה בקרקע בקנה רך שמתייבש. ומיירי בדדברא, לא בדגנוניתא. ואפשר שהם מפרשים נרגיס, לא כפירש"י, וחבצלת לדעתם היא הורד, שאנו קורין רוז"ה, ולענין דינא לא נפקא מנה מידי. 
והמין הנקרא בלשון אשכנז נעלקין, שיש לו ריח טוב, קרוב בערבות לנעגליך, מסופקני בו אם הוא דומה לסיגלי או לחבצלת. ונראה שאותו הטוב והמובחר שבמין זה, והוא הכפול ברבוי עליו, ומכופל ביופי גווניו, ובריחו החזק, ועל כן נקרא שמו כפול (דובלינג בלשון אשכנז), והוא גדל בגנה דווקא, יש לברך עליו בורא עצי בשמים. 

[קצג א] שם בסוף העמוד. משמע בהדיא דלפי' זה אף על פי שאין מהבושם בשמן כלל ועיקר מברך עליו בורא עצי בשמים כו' ורבינו ג"כ חלק על דברי הרמב"ם בסימן שאחר זה. עכ"ל. ואני אומר בזו לא נחלק הרמב"ם, וסבירא ליה נמי דברכתו בורא עצי בשמים, אף על פי שאין בו ממש מהבושם, רק שקלט ריחו וטעמו, הריח הוא כעיקר, דכבוש  הרי הוא כמבושל וטעם כעיקר, וכדקיי"ל לענין שביעית ע"ש פ"ז [מ"ז]. וה"ה לענין הריח, הרי זה כאילו ממשו בתוכו, והוי ריח שיש לו עיקר, שע"י הכבישה יצא לחלוחית הורד לתוך השמן (וכדקיי"ל לענין ברכת הטעם מיא דשלקי כשלקי, נמי מהאי טעמא), והוא המעמיד ריחו וזה פשוט. ועמ"ש לקמן בסימן רי"ז בס"ד. וכן מצאתי שוב לבמג"א [ס"ק יג] בשם הב"ח, ודלא כבט"ז [ס"ק ז] שנמשך אחר בעל ד"מ [סי' רי"ז ס"ק א] בזה, דאזיל בתר איפכא במ"כ. 

[קצג ב] שם. בטור ע"ב. ומברכין על המוגמר כדרך שמברכין על המתגמר. עכ"ל. ר"ל הבושם, שהוא המתגמר ונשרף. ופשוט בגמרא פרק אלו דברים [ברכות נג, א] דאין מברכין על המוגמר העשוי לגמר בו את הכלים, אפילו כשהוא בעין, ע"ש ובמ"ש בסימן דלקמן בס"ד. 

מור וקציעה סימן ריז 
=================== 
בטור. הנכנס לחנותו של בשם כו' מברך בורא מיני בשמים. עכ"ל. האחרונים ז"ל נתכוונו בזה לדעה אחת, שאינו מברך אלא במתכוין להריח. והרב במג"א [ס"ק א] מוסיף שאם הבושם מונח בחדר ואינו בחנות, אינו מברך אפילו כוונתו להריח. ולענ"ד אינן אלא דברי תימה, וכי איך אפשר לומר שיהנה בכוונה מדבר המריח בטוב ולא יברך, ולא דמי לבשמים דבה"כ ודמתים, דאף את"ל שאין מברכין עליהם אפילו במתכוין להריח בהם, התם שאני דלעבורי זוהמא עבידי, ובלא"ה אסור לברך שם מפני הטנופת והסרחון, ואינן עשויין אלא למזג הריח הרע, ואעפ"כ שמא אין ריחן ערב. ואף זה שמא לא אמרו כן אלא שלא במתכוין, מיהת בדבר שיש בו ריח טוב בודאי, וכל עיקרו להריח עשוי, והוא נתכוין להריח בו, היאך אפשר לומר שיפטר מברכה, הא ודאי בורכא (וראיה אף על פי שא"צ, מהנכנס לכרך והריח מרחוק, שחייב לברך). אלא ודאי לא אזלינן הכא בתר מחשבתו, ואין אנו צריכין לה, שאע"פ שלא העמידו להריח לשאר בני אדם, פשיטא כביעתא בכותחא דמברך. ולית דין צריך בשש. 
אלא גדולה מזו נ"ל שאפילו לא נתכוין לכך אלא ההנאה באה לו ממילא, שהוא לא נתכוין להריח רק שהריח בא לו מאליו, והוא נהנה בו, צריך לברך מכל מקום, מאחר שנהנה ואסור ליהנות בלי ברכה. ושגו האחרונים ז"ל בפשט הגמרא, דסברוה דהנכנס לחנותו של בשם בעי כוונה להריח, שעל דעת זה נכנס, ואפ"ה אי לאו דעביד לאורוחי לאינשי, כדקאמר תלמודא, לא הוי בעי ברוכי. ולא היא, דלהא לא הוה צריכין לטעמא דעביד לאורוחי, כי היכי דניתו אינשי ונזבנו, דבלא"ה נמי לא סגי דלא מברך, כיון דמורח בכוונה מריח טוב גמור כדאמרן, ולית לן בה ספיקא. אלא הכא בנכנס לחנותו של בשם לקנות דבר, ולא כיון כלל להריח קמיירי, והיינו דלא קאמר היושב בחנותו של בשם, ומאי איכפת בכניסתו, אלא לומר שאין כוונתו על הריח, אלא נכנס לצרכו, ואגב אורחיה בא לו הריח ממילא, מכל מקום צריך לברך, מאחר שאי אפשר שלא יהנה בו, ולא הויא הנאה בע"כ, דבהא ודאי ניחא ליה בסתמא עם שאין כוונתו מתחלה לכך. לפיכך הצריכוהו ברכה אף על פי  שההנאה באה מאליה בלי כוונה. ואהא פריך תלמודא שפיר והא לאו לאורוחי עביד, דס"ד כיון דלאו דלהכי עביד לא מטיא ליה הנאה, דלאו דעתיה אריחא לגמרי, דבשלמא דבר העשוי לכך, כשמגיע לו הריח הוא נהנה אף שלא נתכוין לו ובא מאליו, משא"כ בדבר שאינו עשוי לריח כלל, ולא נתכוין להריח, היאך נחייבנו בברכה שלא מדעתו, ושמא לא נהנה ממנו. ומשני דעביד לאורוחי נמי, וחשיבא הנאתיה. וא"כ בכל מקום שכוונתו להריח, והוא ריח טוב בעצמו פשיטא דמברך, ולא בעינן מחשבת עשוי להריח. זה ברור ומוכרח ודוק. 
ותדע עוד מדברי במג"א עצמו, שהביא בסימן דלעיל [ס"ק כא] בשם רש"ל, דעד כאן לא איפליגו באתרוג דמצוה אי מברך עליו אלא בשעת נטילתו דווקא, הא לפניו ואחריו מברך לכ"ע. אף על פי שאינו עומד להריח אלא למצוה. וכן כתב הוא ז"ל גם בסימן תרנ"ד  בפירוש. ועמ"ש אני שם בס"ד, ואין בו ספק, הא על כרחך לומר, דבמקום כוונה תו לא צריך מחשבה אחרת וכנזכר. 

[קצד א] שם. כתב הרמב"ם ז"ל וכן המריח בכלים מוגמרים אינו מברך לפי שאין שם עיקר כו' ולא הבנתי דבריו. עכ"ל. הרב ד"מ ובט"ז [ס"ק ב] מחזיקים במעוז דעת הטור, ובמ"כ דבריהם אין להם עיקר ויסוד כלל. ולא זכיתי להבין תמיהת רבינו בעה"ט, דאטו מי עדיף ריח הכלים המתגמרין שאין לו עיקר, מן המוגמר עצמו בעין, שכשעשוי לגמר אין מברכין עליו, כדכתיבנא לעיל משמא דגמרא בהדיא, הא קמן דתלמודא ס"ל דמוגמר זה אינו עשוי כלל להריח, דאל"ה כ"ש שהיה צריך לברך על המוגמר עצמו. ואי איכא לתמוהי ארמב"ם הכי הוא דאיכא למתמה, מאי איריא דנקט שהוא ריח בלי עיקר, תיפוק ליה דאפילו אעיקר כה"ג לא מברך. 
איברא במאי דכתיבנא לעיל בסימן הקודם ניחא, שבארתי היטב בס"ד, שכל ריח טוב ממש, אף על פי שאינו עשוי להריח כלל, אם מריח בו ונתכוין ליהנות, הרי זה טעון ברכה בלא ספק. וזוהי דעת הר"מ ז"ל כאן, דס"ל במוגמר דכלים נמי לא פטרינן ליה מברכה, אלא היכא דמריח בו בלי כוונה, דכיון דליכא כוונת מריח ולא מחשבה אחרת אינו חשוב כמ"ש שם. ואשמעינן השתא חידוש, דבכלים מוגמרים אפילו שמריח בהם במתכוין מפטר, אף על גב דבעיקר כה"ג צריך לברך, הכא פטור כיון דריח שאין לו עיקר הוא, וזה כפתור ופרח בדברי הרמב"ם, ויש בו טעם כעיקר. ומה שטען עליו רבינו הטור דהכא בהנאה תליא מילתא, והרי נהנה, בקל יש להשיב בעדו, שאין הנאה זו חשובה כלל, דבלא"ה הנאת הריח מועטת היא שאין בה ממש כנז', כ"ש כשאין לו עיקר המעמידו, והיא סברא ישרה בעצמה, אף בלי ראיה, שמצינו בכל דהו הפקיעו חז"ל ברכת הריח. 

ע"ג בב"י [ד"ה בשמים]. והרשב"א כתב בתשובה לא ידעתי מאין לו לרב כו'. ונ"ל שדברי ר"מ בזה יש לו טעם כעיקר, ויש לו מקום לסמוך עליו מההיא דפרק במה אשה (סב, ב) וברגליהן תעכסנה מלמד שהיו מטילות מור ואפרסמון במנעליהן וכשמגיעות אצל בחורי ישראל כו' ומכניסות בהן יצה"ר כארס בכעוס, ש"מ שריח הבשמים הבא מהנקבה מעורר יצה"ר מאד, הרי שמביא לידי הרגל עברה וברי היזקיה, שאפילו למצוה היה מאוס, ואינו ראוי לברכה דהו"ל מצוה הבאה בעברה, עאכו"כ להנאת דבר הרשות. ולכן נראה ודאי שאפילו בשל פנויה יש להחמיר, דלא כמ"א [ס"ק ו], דהא דבנות ציון בפנויות איירי. ותמה עליו, וכי בפנויה אין איסור בהרגל עברה, הלא גזרו אפילו על יחוד דפנויה ואפילו הארוס, ארוסתו בלי ברכה אסורה עליו כנדה, כ"ש האידנא דכולהו נדות נינהו, ופשיטא דאסורה בכל קירוב, אי מדאורייתא אי מדרבנן, משום סחור סחור. 

מור וקציעה סימן ריח 
=================== 
[קצד ב] בטור. כל יוצאי ירכו מברכין שעשה נס לאבינו. כצ"ל. עיין בית נתיבות. 

עיין בבה"ט מ"ש ואם רבים יוצאי חלציו יאמרו שעשה נס לאבותינו, וכן ראה בעט"ז שהעתיק כן מהטור, ולא הרגישו שטעות סופר הוא בטור וצ"ל לאבינו (לאבי). אף על פי שיש לדחוק וליישב הלשון, אינו אמת, ודוק. 

שם. על נס של שבטים מהו שיברך כו'. תימה מאי קמיבעיא ליה, מי גרע שבט מאדם מסוים. אף לא ידע[א מאי נימא דשבט אחד. 

שם בב"י. שסובר דאע"ג דבשאר ברכות. כצ"ל. 

ע"ד [ד"ה ואסיקנא]. וכתב הר"י ניסא דרבים היינו שנעשה לכל ישראל כו'. לבעיא דירושלמי בשבט לא מהני אלא ספקא הוא דהוי. דילמא הר"י נמי אהא סמיך, מדלא אפשיטא אזלינן בספק ברכה להקל ולא מיקרי ניסא דרבים. 

שם. מ"ד כל השבטים איקרו קהל א"צ לברך. עכ"ל. עיין במג"א [ס"ק ג]. ויש לתמוה עליו שנעלם ממנו ז"ל מקרא מלא דכתיב גבי פסח [שמות יב, ו] ושחטו אותו כל קהל וגו'. ואי משום דדרשינן מניה בתמיד נשחט [פסחים סד, א] דפסח נשחט בג' כתות, מ"מ מי לא שמעת מנה דבעינן קהל גבי פסח נמי. ואפשר שדעתו כיון דגבי דחייה לפסח שני לא אידכר בהדיא קהל למעוטי, אלא מדיוקא שמעינן לה, דאיש נדחה ואין ציבור נדחין, איכא למימר דלא אימעיט אלא כל ישראל, ואינו מוכרח, וצ"ע. 

דף ק"ב ע"א בב"י [ד"ה הרואה אשתו]. ומשמע דעל אשתו של לוט אינו מברך אלא דיין האמת בלבד, ואם ראה קברו של לוט אז יברך ברוך זוכר הצדיקים. תמיהני מאד, איה ראה והרגיש משמעות זה, ואיך אפשר להעלותה על הדעת. א"כ כשרואה מערת המכפלה מכל שכן שצריך לברך כך, שהרי מפורש בקרא [בראשית יט, כט] ויזכור אלקים את אברהם וישלח את לוט מתוך ההפכה וגו'. 

שם. ומיהו אפשר דאית מנייהו שצריך לברך עליהם ברכה אחרת. כצ"ל. תיבת עכ"ל נמחק, כי הוא לשון הרב"י עצמו, או צ"ל כך נ"ל. 

שם. כתב הרד"א בשם הרא"ש מלוניל שאין מברכין על הנס אלא היוצא ממנהג העולם. עכ"ל. נראה פשוט, דנפקא ליה מהני עובדי דמר בריה דרבינא, דמשמע ליה דווקא כי הנהו, דאית בהו שינוי טבע. איברא דהריב"ש פליג אהא, וס"ל דמברך ברכת שעשה, על נס שיש בו סכנת מיתה, אף על פי שאין בו שינוי טבע ומנהג העולם, כגון  שנצול מאריה וגנבי, דהכי משמע ודאי מלשונו דאייתי הרב"י לקמן סימן רי"ט. ולא כמ"ש במג"א [ס"ק יב] על הש"ע ס"ס זה שלא מצא מי שחולק, דהאיך יעלה על הדעת להקרא נס דבר שהוא בדרך הטבע. ומ"ש הרב"י סימן רי"ט בשם הריב"ש היינו לומר כשנעשה לו נס צריך לברך גם הגומל. אבל בדבר שמנהג העולם פשיטא דאין לברך שעשה לי נס. עכ"ד. 
ובמ"כ לא דק בלשון הריב"ש, שהרי עיקר שאלתו היה אם יש לברך ברכת הגומל על נסים שאינם מאותם ארבעה שארז"ל. וגם אינן יוצאין ממנהג העולם, כגון שנצול משודדי לילה ונגיחת שור ודריסותיו, ופשטה דמברך עלייהו הגומל מדמברך עלייהו שעשה לי נס כשיעבור שוב באותו מקום, וכ"ש שראוי לו לברך ולהודות עליו מיד. הרי בבירור שדעתו ז"ל לברך ברכת הנס כמו כן על כל נס שאירע לו סכנת נפש וניצול ממנו. 
ומ"ש דהיאך יעלה על הדעת להקרא נס דבר שהוא בטבע, לזה אני אומר שכל המועדין להזיק, וכל היכא דשכיח היזקא ואירע שנצול מהם, גם זה יוצא ממנהג העולם, לפי שעל הרוב לא ישובו ריקם, כמ"ש [עמוס ג, ד] הישאג אריה ביער וטרף אין לו היתן כפיר קולו ממעונתו בלתי אם לכד, ואם יקרא עליו מלא רועים מקולם לא יענה ומהמונם לא יחת ולא ישוב מפני כל, (לכן הובטח לעתיד [ישעיה יא, ז] ופרה ודוב תרעינה וגו'. וכן הרבה מיעודי הנביאים שיכרות ה' ברית שלום (לאדם שטוב לפניו) עם חית השדה כשיחודש העולם. מכלל שאינו מטבעו של עולם הלזה. כי רק בצדיקים כתוב [איוב ה, כג] וחית השדה השלמה לך). וכן אם באו שודדי לילה לשדוד ולגזול במקום מוכן להם, הלא יגנבו דים אטו לא כחייתא מתילי, והרי זה טבע שלהם, שכן העולם נוהג ברובו וההצלה מידיהם ודאי נס גמור הוא, וכן הנצול אפילו מנגיחת שור המועד להזיק (ביחוד כענין שאמרו [פסחים קיב, ב] אל תעמוד בפני השור בשעה שעולה מן האגם כו' אפילו לא הועד עדיין. ונראה לי בשור שאינו מסורס הדברים אמורים כסתמא דמילתא, משא"כ במסורסים סתמן אינן מועדין להזיק) באופן שהיה בסכנת נפש, כשהיה קרוב אצלו ורצה להזיקו ונצול ממנו; כל אלו ודאי יש להם לברך ברכת הנס כשיגיעו לאותו מקום, מלבד הגומל שמברכין מיד לדעת הריב"ש. 
וא"ת אי הכי למאי אצטריך תלמודא לאשמועינן הני עובדי, דהוה בהו שינוי טבע, תיפוק ליה בלא"ה מיבעי ליה לברוכי שניצול מסכנת נפש כגון גמלא פריצא וצמאון, דאית בהו סכנתא. י"ל לפ"ד הריב"ש מאן לימא לן דהוה סכנתא ממש, דילמא צערא בעלמא הוה, ולא הוי בעי ברוכי, אי לאו משום דאתרחיש ליה ניסא בשינוי מנהגו של עולם, מלבד שי"ל דאין הכי נמי דלא אצטריך ליה אלא מעשה שהיה כך היה. 
ונ"ל דה"ה אם היה בסכנת שרפה ונצל, לא מבעיא דמברך הגומל, אלא גם שעשה לי נס מברך משלשים לשלשים יום שלא הגיע למקום ההוא בנתיים, אמנם הכל לפי הדלקה, אם היה במקום שהרוח נושב, או אפי' שלא במקום הרוח אלא בבית בלילה ובשעה שבני אדם ישנים, ובכל אופן שלא הכיר בה אדם, והיו עצים מצויין לה, באופן שהיה הוא או ביתו עם נפשות שבתוכו בסכנה גמורה, ונצל ע"פ סבה מחודשת לשעתה, ונראה ונרגש שבהשגחה פרטית חסו עליו מן השמים וסיבבו עליו הצלה שלא עלתה על דעתו, הרי זה נס גמור לענין שתי ברכות הללו, אף על פי שהסבה היתה טבעית. זה פשוט בעיני, כמו שבא מעשה לידי (עיין  סוף הספר). 

שם. וכתב עוד בשם ה"ר גרשום כו'. ר"ל דמודה הר"ג להר"א. ואיכא למימר דפליג עליה, ובההיא כריב"ש ס"ל. 
/השמטה/: 
ופעם בא מעשה לידי שנרדמתי באמצע הלילה וראשי מוטה על תיבה קטנה משופעת של עץ העומדת לפני על שולחני שעליה כלי כתיבה שלי עומדים, עליה מונח ספרי כשאני לומד או מעיין בו, ועליה אני כותב מה שאני צריך, ועל גבה ממעל עומד נר של חלב תחוב בבית נר של עץ, הקבוע בתיבה, הדולק בלילה להאיר לי במקום למודי. והנה נפלה תנומה על עפעפי, ישנתי ופני על זרועי, מוטל על תיבה זו, ובעוד שנשקעתי בשינה כלה הנר כולו, וכבר אחז האור בכלי הלז שהיה תחוב בו הנר ואכלתהו ותלהטהו מסביב ולא אדע. גם נשרפו כמה ניירות מכתבים שלי ועשאם אפר. בתוך כך הקיצותי משנתי ואראה והנה אכלה האש בקצות הבית נר, שהיה של עץ יבש תוכו נחר, כמעט קט היה כולו למאכולת אש, עם התיבה ושבתוכה, גם ספרי למודי עומדים בצד הניירות השרופים, ואף אני עצמי הייתי בסכנה גלויה במצב זה, בהיותי שקוע בשינה, ופני סמוכות לבית נר, ונשען על כלי עץ, הקרוב אל הנר השורף כנ"ל באופן שאלמלא לא העירוני מן השמים כאיש אשר יעור משנתו העמוקה, ואנכי לא ידעתי, כבר היה האור נאחז בכובעי ובשער ראשי, והייתי יכול להחבל בפני לכל הפחות, לולי רחמי שמים המרובים וחסדיו הטובים שגומל לחייבים. לכן הסכמתי לברך בעשרה, וכן עשיתי, חסדו ונפלאותיו לבני אדם ספרתי ולו יתברך הודיתי. 
והנס הנפלא היה שהנר של חלב הלזה היה ארוך שהיה בו כדי לדלוק כמה שעות בטרם יכלה, ובתחלת הדלקתו הטיתי ראשי לישן בסמוך לו כנ"ל, חשבתי לישן מעט (ובטחתי להקיץ בעודו דולק) ושנתי ערבה לי ונמשכה עד שכלה הנר ושרף עד תומו, ואחז גם את הבית נר, ויקץ יעקב משנתו, ויאמר מה נורא המקום הזה, הוא בית תלמודי, שנעשה בו נס רשום כזה, שאלמלא הייתי נמשך בשינה, היה עושה רעה רבה. ברוך המציל. עוד נס כפול היה בענין זה. כי כל מה שנשרף מהכתבים, המונחים בצדי אצל הארגז מימיני כבר היו מודפסים (בפרק שהייתי עוסק בהדפסת ספר בית תפלתי) שלא הייתי צריך אליהם עוד (עם שאני רגיל להצניע כתיבותי גם אחר ההדפסה לעיין בהם אם נזדמן טעות בדפוס כדי לברר מתוכם הדבר המסופק) ושאר כתבים מכתבים שונים, שהיו מונחים אל ידי מצדי השני לבדם אצל תיבת הכתיבה משמאל, המפסיק ביניהם, וראשי מוטה עליו בתווך כנ"ל, נשארו נמלטים מלהבה כאוד מוצל מאש, באופן שלא גרמה לי הדליקה הזאת הפסד כל מאומה לא בגופי, ולא ביגיע כפי, ושער רישי לא התחרך. תכתב זאת לדור אחרון ועם נברא יהלל יה יהי שמו לעד מבורך. 
ושנים שלש פעמים ארע לי נס כזה בזמנים שונים. פעם אחת עסקתי אז בדרך קביעות למודי בטור אורח חיים, שהייתי נשען על הספר בראשי, כי נפלו חבלי שינה על עיני וארדם, ונאחז האור בספר הטור, נשרפו בו כמה דפים באמצעיתן, דהיינו שעשה (ודאי פחם מן הנר שנפל עליו) בו נקבים בהל' ברכות, שהיה מונח פתוח לפני, ושלטה שרפה גחלת הנר שנקבה וירדה ועברה כמה דפים עד שהגיעה לסימנים הללו של ברכות הנס (שאני עומד בהם עתה בספרי זה והם בכלל, כמו שנראה בספר הטור שלי עד היום) אז פסקה, ותהי לנס. על כן נתתי אל לבי שעוררו אותי מן השמים לברך על הנס הנפלא הזה וכיוצא בו. ופעם ב' עיינתי בספר אחר, גם כן באמצע הלילה ואני יגע ואפול על פני (טוחות בספר, ראשי מונח עליו) ואישן, ותאחז כמו כן האש מהנר בלוחות העבות של הספר, ותאכל בהם ובדפי הספר (ונראה בו עד עתה) ואיקץ ואראה הפלא, ויהי לאות ההשגחה הפרטית על לומדי תורה לשמה בעינא פקיחא דלא נאים. להוי שמיה די עילאה מברך ומלכותיה לעלמי עלמיא קאים. 
וברכות לראש צדיקו של עולם, הואיל וזכרתיו אספר בשבחו ימלא פי תהלתו. מה מאד גדלו מעשיו, מה עצמו ראשי נסיו, ומה רבה השגחתו על חוסיו, כל נפלאותיו ומחשבותיו אלינו אגידה ואדברה, עצמו מספר. רק עוד שתים שלש אספרה נא הנה, לתת זכר לנפלאותיו עמדי, לברך שמו הגדול ברבים לקבוע י"ט לפחות שני ימים בשנה, בהלל והודיה, חסדי ה' אזכיר ואספר מעשי יה, האחת בט"ו בשבט שנת תק"ג נהייתי ונחליתי והגעתי עד שערי מות, כבר נתייאשו ממני העומדים עלי, וה' כרוב חסדיו חמל עלי וישב לי נפשי ותחי רוח יעקב, וקבעתיו י"ט להודות ה' כי לעולם חסדו. 
השנית בשנת שיר"ה לפ"ק ארע לי נס גדול יתר מאד, בשלשה לירח החמישי הוא אב עש"ק היה, נפלו עלי כת פריצים, פתאום בא עלינו השודד בצהרים, כיוונו השעה שידעו כי אין איש אתי, עלו ובאו לחדרי, זדים קמו עלי ועדת עריצים בקשו נפשי לספותה, עזי נפש ערלי לב וערלי בשר הקיפוני כארי שללו בזזו כתיבותי, קללו שדדו זיריעותי, וספר תורת הקנאות בחבית שמו בידם ולקחו, ואנכי לבדי שוכן לבטח בדד עין יעקב, לולי ה' שהיה לי כמעט חיים בלעוני, כמש"ה [משלי יז, יב] פגוש דוב שכול וגו' [ואל כסיל באולתו], ברוך ה' שלא נתנני טרף לשניהם, אלהי סגר פום אריוותא ולא חבלוני, גם אשתי מעוברת היתה בחדש תשיעי להריונה וילדי וכל בני בית היו בסכנה, לא הפיל משערת ראשינו והכה אותם בסנורים. אף על פי שגרמו לי הזק הנכר במשפט הערכאות זמן רב, ברוך ה' אשר הציל אותנו מיד מרעים. ואני חסתי עליהם, כי יראתי שלא ילקו, דלא ניחא לי ח"ו דלענשו על ידי, והתחננתי אליהם בלב תמים, שיחוסו על נפשם שלא יכוו בגחלי רתמים, לא אבו לי ולא שמעו בקולי שחקו לעגו למולי. עם שלא עלתה על מטתי קללת זולתי, פתאים עברו ונענשו, קב"ה תבע ביקרי, הפח נשבר ואנחנו נמלטנו, בחמלת ה' עלינו אחר שנות מספר נצפנו לעריץ, מתו כל האנשים המבקשים את נפשנו והוחזר לי מה שלקחו מביתי, לא נפקד ממנו מאומה (אחר שברח מן הארץ ראש האנשים הפושעים בי כאותו יום גם כן באותו פרק ג' באב עש"ק, כיום ששברו אויבי לשלוט בי). איה נס נפלא מזה בדרך מנהג העולם, ושינוי מנהגו ונגד הטבע, שסמא הקדוש ברוך הוא עיני מתקוממי הרבים והעצומים,  הושיענו מפי אריה ומקרני ראמים, לכן ראיתי לברך על הנס הגדול הזה בכל שנה, ביום הנזכר שעשה לי נס במקום הזה ביום זה. 
וביום ט"ו לחודש הלז קבעתי גם כן יום טוב והודאה לשי"ת, כי בו (שנת תקי"ב לפ"ק) יצאתי מאמשטרדם ממקום גלותי ונדודי (שנת תקי"א תקי"ב אחר שנתעכבתי ימים וארבעה חדשים חוץ לביתי גם כן אחר היאוש) ושבתי ברחמי שמים למקומי ולביתי שלם בגופי ובממוני ובתורתי ואמונתי ונאמנותי ת"ל לא נפקד מכל אשר לי מאומה, אף אם הדרך ממעט שלשה, וגלינא לא כדגלו אנשי, וגם זו לטובה היתה כי החזיר לי הי"ת בריאותי אחר שהוחלש מאד כי ענה בדרך יציאה כחי, אמרתי אבד נצחי, ובדרך חזרתי נכפל כחי, השיבני ה' ברחמיו לימי עלומי פי שנים ברוחי. אשירה לה' כי גמל עלי. אקוה לאל גומר עלי יראני בנחמה בשערי בת ציון אגילה בישועתו אחסה בסתר כנפיו סלה. ועת רצון לה' ויעבור הרנה, יוקבע יום הלז ט"ו מנחם משיב נפשי לי. וליוצאי חלצי י"ט יום שבח והודאה על כמה טובות למקום עלינו מדי שנה בשנה. הללו את ה' שירו לה' כי הציל את נפש אביון, ספרו עוזו שיחו בכל נפלאותיו כי יעמוד לימין אביון ושם עוזו חביון. 
וזכרון חסדי ה' שעשה עמי בשאר מקומות בים וביבשה ובמלחמת הריב לה' הקשה, זכרתי בחבור מגילת ספר. ומה מאד גדלה פליאתי על בעל מגן אברהם, איך עלה על דעתו לומר שאין לברך על נס שהוא בדרך הטבע. הלא כל מעשה תקפו וגבורתו של נס פורים לא היה בו דבר יוצא מטבעו של עולם, רק השגחה אלהית נפלאה מבעל הסבות יתעלה, כל נפלאותיו ומחשבותיו אלינו. על הנס הלז אנו מברכין שלש ברכות (מלבד שמוציאין ס"ת ומברכין לפניה ולאחריה) ועושין לו פרסומי ניסא כל כך גדול מאד. ועיין הקדמת תורת הקנאות (כי שמות אחשורוש ושתי המן בן המדתא צורר היהודים, מכוונים לשם שבתאי צבי שר"י ימחה שמו ויתמו חטאים כת שלו הצוררים אותנו עם אשת בעל חזו שמש לכלוכי"ת גלגול גה זרש (ר"ת זרוע רמה שבורה). 
נאם הגבר ראה עני עמי עולם חרב דור יתום, אבד היושר אפס התום. עכ"ז מאלוהיו לא אלמן, ברוך האב הרחמן האל הנאמן, אשר לא עזבנו ולא נטשנו, לא הפר בריתו עמנו, לטוש ח"ו תורת אמנו, אשר היתה באמנ"ה אתנו, ויפר מחשבות ערומים, קשים מהמן ואנטיוכוס (כמבואר בספר שמוש) ברוך אשר הראנו כזאת, חשף ה' זרוע קדשו לעיני עמים. כן יראנו בשובו את שיבת ציון ויבן מקדשו כמו רמים. החותם בפורים אני המדבר ושמי פורים (גימטריא יעקב בן צבי) בילא"ו. 
עוד אחת צריך אני להודיע, כי נשארו עוללות בחבורי זה (כמו בכל חבורי) הנחתי לקט שכחה ופאה עזיבה והשמטה לרוב, אי"ה יוצגו בסיום ח"ב לבדנה, רק ההכרחי והשמטות שרשמתי בגוף הספר ועשיתי להן מזכרת הצבתי הנה, ובסי' קנ"ו רציתי להציג דברים רבים מהל' דרך ארץ ומשא ומתן באמונה (לצאת בעקבות הרואה בשושנים בעל הטורים ז"ל עם שכבר הכינותי מקום מיוחד לזה בכמה מחבורי מרוב אהבתי לאחי ובני עמי לא זזתי מלחבבם גם בספר עמודי שמים, להזכירם לחוס על ממונם של ישראל שיהא נשמר שלא ילך לטמיון חלילה, לא יגעו לריק לא יהא עמלם לרוח ולבטלה, על כן כחס עליהם ועל זרעם לטובתם ולהנאתם האמתית זכרתי בבית תפלתי בהנהגת מו"מ (דף רל"ז ע"א) שלא ילמד אדם את בנו אומנות חנוני (כמוזכר במשנה) ושולחני. ועל דבר זה נתרעמו עלי איזה שוטים חלפנים עזי פנים, אשר לא הבינו עצתי הטובה, הרעישו עלי את העולם, כמעט ירדו עמי לחיי, יחד עלי יתמלאון לולי ה' שהיה לנו בחרפה הכו לחיי, ולא רע לי שחשבו רע לי תחת טובתי, וזרעו שנאה תחת אהבתי, רק צר לי על שגרמו רעה לעצמם, פתיים עברו נענשו, מאן דלא שהייה לאוניתיה דמלכא דאדום לא שהייה לאוניתא דידן (אך) [אף] אם לא עלתה על מטתי קללת זולתי קב"ה תבע ביקרי, לא עברו ימים מועטים עד שברח הגדול והמסוים שבהם אשר בקש את נפשי מן הארץ כנבל, לקח סך עצום עמו מה שהאמינו לו חבריו, ורדפוהו והשיגוהו ומת בין הנכרים, גם אבד בתו הראשונה שהשיאה מקרוב והפסיד אותה ונדוניתה הגדולה, גם בנו (ב"ח) [שבק חיים], ובנו אחר (שעשה פסקוויל עלי) רגליו לנחושתיים הוגשו זה כמה שנים, על זו וכיוצא בה רבות אנחותי, כי מעולם לא בקשתי רעת אדם כל שהו (כל שלא נפרד מן האחוה, ואף לפושעים אפגיע שלא יאבדו באולתם ולא יספו בחטאתם עד בשחק נאמן) כי לא ניחא לי דליענש מי שיהא בסבתי. וה' היודע ועד כי לא הרעותי את אחד מהם לא נשיתי בהם ולא נשו בי, אכן ביד אחד אדם מסוים מהם בימים מלפנים הייתי רגיל להפקיד מעותי לאלפים, ולא נהניתי בעד מעותי שהיו בטלים אצלו אפילו טפת מים אצ"ל טפת יין בכמה שנים, עוד אחד חלפן שכני והיה קרוב האנשים הפושעים בי, הייתי מלוה לו מעותי יום יום ג"כ בחסד חנם, לעסוק בהם בחלוף מעות (שהיא היתה אומנותו להחיות בני ביתו ולא היתה ידו משגת די צרכו). ותיתי לי דעברי אדרבנן שהלויתיו תדיר כיס מלא מעות, בכל יום שרצה היה מוכן לפניו ברצון טוב בסבר פנים יפות (וברצוי דברים נעימים לפייסו שלא יבוש ולא יחוש, באמרי אליו, אל תעשה קומפלימענטי בשביל כך, אדרבה אתה עושה עמי בטובה יותר ממה שאני עושה עמך, כי אצלי מונחים כאבן שאין לו הופכים בלי שום תועלת, והרי זה נהנה וזה לא חסר, כגון זו כופין על מדת סדום) בלי שטר בלי עדים ואפילו בלי כתב יד ראיה גרידא, ואף על פי שלא היה רב אשי ולא איש עשיר, רק בחזקת נאמן היה אצלי והאמנתיו על אחריותי בלי שום הנאה משוה פרוטה ולמעלה, כי אם להנאת נפשי בלבד, לתמך ביד ר"ש ומך, להביא טרף לביתו (דהוו תליין ביה טפלי). גם שמר לי נאמנותו, ולא הפסדתי אצלו מאומה משלי, כי החזיר לי מעותי משלם. א"כ מאחר שהייתי מלוה מעות לחלפנים לעסוק באומנותם בלי טובת הנאה לעצמי כלל, מי השוטה החוטא ולא לו, ומה לי לחלוק עם האנשים ההם אשר אני מבקש שלומם וטובתם כל הימים, ואיך יכלו לחשוב רעה לי, מאחר שאני החזקתי בידם, בודאי לא ניחא לאנש למעבד עבירה בממוניה בלי שום תועלת. ולא איש ריב הייתי עמהם מתמול שלשום, אדרבה טוב וחביב הייתי לפני זה לכל העם מקצה (כאשר מעשי קרבוני ת"ל בכל מקום ובכל זמן ונאהב הייתי לכל אדם שהיה לו רק צורה אנושית) ובאמת שהיא מלאכה נקייה וקלה לאדם נאמן, הלואי הייתי יודעה ומכירה ויכול לעסוק בה בלי בטול תורה הרבה, אזי הייתי גם אני עסוק בה. 
ומעתה שאינם מבני אומנותי, ולא השיגו גבולי, ואנכי לא השגתי גבולם ועמלם, מה לי לריב עם אדם חנם. וכמה כפויי טובה שהרעו עמדי תחת שנהנו ממני, ומימי לא אמרתי להשיב לאיש כפעלו, אמנם הטיבותי עוד עמהם כאשר מצאה ידי, ולא שלמתי להם גמולם. הא ודאי לא נתכוונתי במוסרי הטוב הלז, אלא על הרשעים מגלחי מעות גוזלי הרבים, גברי קטילי, שכבר התירו דמם והפקירו חייהם רגמ"ה וספר חסידים, וכל הפוסקים בכלל אמרו שמצוה למסרם ביד גוים, כי מסכנים עצמן וכלל יהדות, וכמה גזרות עברו על כמה ק"ק בעבור העוכרים הללו הרודפים את הרבים וצוררים המה לנו בנכליהם וכליהם הרעים בשביל הנאת עצמן הנבאשת כסף נמאס קראו להם הכינו להם רשת. כמה נשקעו הקהלות בחובות גדולות בסבתם, לכן יש תקנה לחדש החרם בכל שלשים יום ולבקש על עקירתם מבין ישראל הכשרים מדי חדש בחדשו ומי יכעוס על כך אם לא מי שלבו נוקפו, אם כן מה להם כי נזעקו עלי, ומה בידי רעה ופשע, מה עשיתי מאומה בזה, לא דברתי בגנות אדם כל דהו, וכל שכן שלא פגעתי ולא נגעתי בכבוד כשרים וישרים. ומה להם ולצרה למה הכניסו ראשם במה שאינו נוגע להם והביאו צוארם בעול זולתם כאבן מעמסה, ולא עליהם המשא. 
ראיתי להזכיר את זאת, להסיר מעלי עקשות פה. וכבר חברתי על המאורע קונטרס קראתיו זכרון בספר, שם יקבלו הרובים (קסת רמיה במחיר כוזב) את תשובתם ושכרם, רק שלא לעורר עוד מדנים, אף כי קנאתם ושנאתם כבר אבדה, אעזוב את זאת בפעם זה, אך להיות נקי מה' ומישראל, מרוב שיחי דברתי, ופה תהא כעת שביתת קולמוסי מקורותי אשר מהם יש לי חבור בפ"ע קראתיו מגלת ספר כתוב עלי מי לה' אלי חזקו ויאמץ לבבכם כל המיחלים לה'. 
על ידי הפועל העוסק במלאכת הקודש באמונה נאם משה בן כמר מענדילכון סגל מאלטונא. 
/ע"כ השמטה/. 


 *   *   *   *   *   *   *   *   *   *   *   *   *   * 
מור וקציעה סימן ריט 
=================== 
[קצה א] בטור וצ"ל שהזכירו שם ומלכות. א"כ צ"ל בריך רחמנא אלהנא מלכא. וכ"כ בט"ז [ס"ק ב] בשם ר"י. אבל אין כן דעת הרמב"ן בספר תורת האדם שער סוף יע"ש מילתא בטעמא, דלא כב"י שכתב ודבר פשוט הוא. ונראה דעביד כמר עביד כו'. 

בב"י. ואף על פי שהנוסחא בגמרא בספרים שלנו היא ברוך גומל חסדים טובים, גירסת הני רבוותא עיקר. עכ"ל. ונפקא מנה בין הגירסאות, דלנוסח דבגמרא דילן, אף התינוקות מברכין אותה, משא"כ לנוסחא דרבוותא לא מברכי, דקטנים לאו חייבים נינהו. ומצאתי לבמג"א [בראש הסימן] שכתב בפשיטות בשם רמ"מ דקטן א"צ להודות, דלא שייך לומר לחייבים טובות דהא לאו בר עונשין הוא. ולדידי לאו ברירא כולי האי, דמאי שנא מכל הברכות דמחנכין אותן בהן, אף על גב דלאו בני חיובא נינהו, אפ"ה מיחייבי  מדרבנן, הכי נמי בהא, ושפיר קאמרי חייבין, אי משום חיובייהו מתורת חנוך, ואי משום דחייבים קאי אשאר אינשי דעלמא. ואינו מוכרח לפרש חייבים דווקא על המברך שנעשה לו נס, אפילו שהוא מהחייבים, כי הגע בעצמך שהוא צדיק גמור ואעפ"כ מברך כך, ועם שאין צדיק בארץ אשר יעשה טוב ולא יחטא, מכל מקום הא אמרינן [ברכות יט, א] לא יפתח אדם פיו לשטן כו' ואיך יתקנו חז"ל כלשון זה במטבע ברכה. 
אלא ודאי מטבע ברכה כך הוא, שכללו בתוך הודאה זו באגב להודות לו ית' על כל הטובות שעושה תמיד בין לראוים בין שאינן ראויין, שאפילו להחייבים עושה להם טובות (אמנם העוה"ז רובו אינו אלא לחייבים, וכתוב [משלי כו, י] רב מחולל כל [ו]שוכר כסיל וגו') ועוד שהעולם נדון אחר רובו כו', וה"ט שמתודים גם הצדיקים אשמנו כמ"ש במקומו בס"ד. וכן כל לשון הברכות נתקן בלשון רבים מטעם זה כמו שהחיינו, ולא תקנו לומר שהחייני וקימני, ועל מה שנוהג ברוב הוא מברך (כענין שאמרו לענין ברכות השחר), וא"כ ודאי שיש לקטן לברך אותה. 
ועוד הדין נותן שהקטן יותר מחויב לברך ולהודות על נסו, שהגדול אף על פי שחטא יוכל להיות שהיו בידו זכיות כנגדו שעמדו לו להנצל, משא"כ בקטן שאין בידו זכות, שאין לו שכר מצוה כמצווה ועושה, אף על פי שבודאי הקדוש ברוך הוא אינו מקפח שכרו לעולם  שכולו טוב, אבל להגין עליו מן המיתה והיסורין (הנגזרים אם מפאת מזלו או מצד אבותיו או אנשי עירו ודורו החייבים) ודאי שאין כח זכיותיו יפה כל כך ככח זכותו של גדול. וגם מצינו לפעמים עונש לקטנים, כער ואונן ובפרק אין דורשין ובזוהר [ח"ב רמח, ב]. ועוד אף אם אין בקטנים חובה וחטא מצד עצמן הלא נענשין בעון אביהם, גם נתפסין בעון הדור, כדדרשינן [שבת לג, ב] עה"פ צאי לך בעקבי הצאן ורעי את גדיותיך, וכ"ש לפי מ"ש בסתרי תורה מסוד הגלגול, דשייך נמי לקטנים (כדשייך לצדיקים נמי מה"ט ודאי). 
מכל הלין נ"ל, דמי שינהיג לקטן לברך הגומל על נסו אין לתפוס אותו, ובהגיע לחינוך ראוי הוא לפי דעתי לנהוג כן, אחר שהוכחנו היטב שאין ראיה הכרחית ממשמעות הברכה, וכל שכן מאחר שהנוסח שבגמרא מסכים לזה כאמור. ואין ראיה על סותרו, אדרבה נראה שהוא דבר נכון כנראה מדברינו, וק"ל. 

[קצה ב] ע"ב. ולענין הלכה כו' ואם בירך גוערין בו דילמא ברכה לבטלה היא. עכ"ל. ובש"ע [סעיף ד] סתם דבריו וכתב ז"ל אם בירך אחר ואמר בא"י אמ"ה אשר גמלך כו' יצא. עד כאן. ולא חילק בין היה האחר רבו או קרובו, או אב ובעל, משמע דהדר ביה וס"ל להלכה דבכל הני אין גוערין בהן, ומצו לברוכי בשביל חבריהן וקרוביהן או נשותיהן, ששמחין בהצלתן והללו יוצאין בהן. 
מ"מ נראה פשוט שאין האיש יכול לברך בשביל אשתו והקרוב בעד קרובו, אלא כשהן עמהן במעמד אחד, וצריכין לשנות הלשון לנוכח, כמ"ש כאן בטור אשר גמלך, וכ"ה בש"ע, דבכה"ג הוא דרשאי לברך לחברו, והלה יוצא בו, ולא הוי לבטלה. אבל ודאי לברך הגומל שלא בפני אותו הניצל שאירע לו הנס ולומר הנוסח אשר גמלני, לא שפיר דמי. אף על גב דמלשון האחרונים ז"ל משמע סתמא דבכל גוונא שרי. הש"ע ודאי לא ס"ל הכי אלא כמו שכתבתי, דבהא לא קהדר ביה ועדיין הוא ז"ל סובר שיש לגעור במי שמברך כן, וכך נכון למנוע. איברא באשה טובה, וביחוד בראשונה והגונה, מסתברא דאפילו שלא בפניה שפיר מצי אמר לי נמי, דאשתו כגופו דמיא ופלג גופא ודאי הויא, ואין טובה למעלה הימנה. 

שם [ד"ה כתב הרד"א]. ואפילו בפחות מפרסה מודה. עכ"ל. ר"ל שצריך לברך ולהודות. 

שם. [ד"ה כ' הרד"א בשם]. וי"א כיון דדבר קצר הוא לעבור מהרה. נ"ל שכצ"ל. 

מור וקציעה סימן רכ 
================== 
בטור. תלתא דרחמי. כצ"ל. 

שם. אבה. צ"ל. היונתן. צ"ל. 

[קצו א] ע"ג. בב"י [ד"ה וכתב בה"ג]. ונראה שדברי בה"ג אינם אלא באומר עננו. כצ"ל. 

שם. עובדא כהדא. צ"ל. 

מור וקציעה סימן רכא 
=================== 
[קצו ב] בטור. עד הן הם יודו ויברכו את שמך מלכנו. עכ"ל. לאו למימרא דמסיים בה הכי, אלא צריך לומר כל הנוסח עד תשתחוה, והכי איתא בהרואה [ברכות נט, ב]. וחשיבא חתימה מעין פתיחה וחתימה, שהכל מאמר מקושר וענין אחד, מכל פה לך יודה עד תשתחוה, וגם הודאה והשתחואה קרובים בענין, שהמודה משתחוה, ועל כן שוחין במודים תחלה וסוף, עמ"ש לעיל סי' קכ"א ובלח"ש פ"ג דסוכה [מ"ט]. 

שם. וחותם בא"י רוב ההודאות ואל ההודאות. עכ"ל. באמת שזוהי דעת הרי"ף, יעוין בפירוש תלמידי רבינו יונה בהרואה ובהר"ן ריש תענית, דלפירושם ודאי לא סגי דלא נימא הני תרוייהו דווקא, ובש"ע [סעיף ב] אחז דרך קצרה שזכר הר"ן ז"ל, שהיא כעין פשרה, ובדוחק יש לקיימה, וק"ל. 

ע"ד [ד"ה ואם]. שטובת גשמים. צ"ל. 

צריך לי עיון במי שיש לו גנת ירק קטנה, אי מקרי יש לו שדה. אמנם מדת השדה ידועה, במשנה ספ"ק דבתרא [יא, א], גם הגנה נודע הפחות שבשעורה הוא בית רובע לדר"ע והוא עשר על עשר ברווח. ונראה שעל כשיעור זה יש לו לברך, כי גם הגנה בכלל ברכה, כדאשכחן פרק א"ט [חולין ס, ב] ברנב"פ דהויא ליה גינתא בעא רחמי עלה כו', וכיון שהתפלה ראויה לה גם ברכת ההודאה הגונה לה, ואף על גב דלענין חלוקה  ומכירה פליג ת"ק וס"ל בית חצי קב הוי שעור גנה, לענין הודאה על שלו שאני, ועכ"פ בשעור חצי קב ודאי ראוי לברכה, והוא קרוב לט"ו אמה על ט"ו אמה. 

מור וקציעה סימן רכג 
=================== 
[קצז א] דף ק"ג ע"א. בטור. א"ל מת אביו כו' אם יש לו אחים מברך הטוב והמטיב. נראה לי דמילתא פסיקא נקט תלמודא, והוא הדין למי שיש לו אשה ובנים שנהנים מירושה. וכ"כ התוספות [ברכות נט, ב ד"ה התם] בפירוש לענין הטוב והמטיב דיין, דאוקימנא בדאיכא בני חבורה, ופירשו ז"ל דלאו דווקא, אלא ה"ה לאשה ובנים. וכן משמע מדעת הטור סימן רכ"א, מדכתב שמברך הטוב על מציאה, אף על גב דלית בה  שותפות, וצ"ל דיש לו אשה ובנים דמיקרו שותפים בהנאה. וזה שלא כדברי במג"א סימן רכ"א [ס"ק א] ומסייע למ"ש הש"ך. 

שם בב"י. ונראה דאפילו מתה אשתו כו', טובה היתה לה (כצ"ל) בעת שילדתו. ע"כ. וא"ל דהטבה היא גם לנולד, שהרי נמנו וגמרו טוב לאדם שלא נברא [ערובין יג, ב], ויש לדחות. אלא שי"ל עוד, שצריך שיהא השותף הנהנה מרגיש עתה בהנאה, וזה עיקר. ובהכי אזדא לה סברת הרב"י כיון דאותה הנאה חלפה עברה (גם בשעת לידה אינה מרגשת בהנאה ככתוב [שמואל א' ד, כ] באשת פנחס), ומה ששמחה בג"ע נמי לאו הנאה היא לענין זה, דהנאה גשמית בעינן. מיהו אם ירש ממנה ממון, נ"ל דמברך הטוב והמיטיב כמו על ירושת אביו, והוא דאית ליה בנים, לפמ"ש לעיל דלא כמג"א ונראה דמברך עכ"פ שהחיינו בכה"ג, וכמ"ש בד"מ והגה. 

צריך עיון, כשנושא אדם אשה אם יש עליו חיוב ברכות הללו. ונ"ל פשוט, שעל הממון שמכנסת לו אפילו הוא עושר רב, אין לברך עליו אם הוא מתחייב בו, כמו נכסי צאן ברזל, שהרי משתעבד בהם ואינם אלא הלואה (אף על פי שאם מתה יורשה, פשיטא  אין לברך בשביל כך בשעת נשואין) ונעשה עבד לה, אבל על נכסי מלוג יש לברך הטוב, דהו"ל הנאה משותפת בפירות. ועל האשה נראה, שאם אשה הגונה היא ודאי יש לו לברך שהחיינו, אי משום קיום המצוה, ביחוד אם היא ראשונה, ואי משום דלא גרע מראיית חבר דעלמא החביב לו. אבל אם אינה הוגנת, אצ"ל מפסולי משפחה או פרוצה אלא אפילו לא מצאה חן בעיניו, רק שנתן עיניו בממון, ודאי אין לו לברך כלום, ועיין ספר חסידים (סי' שפ"ב) שברך אדם אחד הטוב [והמטיב] ודיין האמת על כזו, ונ"ל שתיהן ברכות לבטלה הן, אם לא דחייתא דקטרא סביר וקביל, כי ההוא צנוע דנשא גדמת [שבת נג, ב] (אלא שמדה יתרה היתה בו שלא הכיר בה עד יום מותה, וכה"ג מצינו היתר לאסור לקדש אשה עד שיראנה, עמ"ש בס"ד בהגהותי לפירוש ר"מ במשנה פרק ד' מיתות. ולענין גזרת נשואי אשה עיין מש"ע בפרק שמיני מפרקיו ובמ"א), ובתנאי שתהא כשרה וחביבה עליו כגופו (ואפילו היא מבזויי משפחה, כבר אמרו רז"ל [יבמות סג, א] חות דרגא) ואין כוונתו כי אם להעמיד ממנה תולדות (לאפוקי עקרה איילונית וזקנה, או כעורה ביותר שאין דעת אדם סובלה, כה"ג דעתו בטלה ואינה ראויה לברכה) אז יברך עליה אפילו היא חגרת וגדמת או סומא וחרשת, רק שתהא בת בנים וטובה וישרה בעיניו. כך נ"ל. 
עוד נ"ל בענין זה שאפילו על קשור השדוך ההגון (אצ"ל על האירוסין) ראוי לברך שהחיינו (אבל הטוב והמיטיב לא, עד דמטיא הנאה לידיה כדלעיל) דלא גרעא משאר שמועות טובות מרחוק (ואפילו שאינן מגיעות לו בעצם). ויש לי בו גם סמך בתורה [בראשית כד, כז] מאליעזר עבד אברהם, שנתן הודאה וברכה לה' אפילו רק על הזדמנות רבקה בלבד, אף על פי שלא היתה לו עדיין שום הבטחה שיתנוה לו בודאי, והיה צריך אחר כך לבקש עוד רצון אביה ואמה ודעתה, עם כל זה פתח פיו בברכה רק על הסימן הטוב, כל שכן בקשור עבותות האהבה אשר לא ינתק מהרה, והיא התחלה טובה ודאי, ככל הכנה והזמנה להכשר מצוה בלבד, שמברך עליהן זמן (מדינא דתלמודא, אף על גב דלא נהגינן הכי) כמ"ש בעושה סוכה [סוכה מו, א], אף על פי שעדיין אינו בטוח שישב בצלה ויקיים מצותה, משום  פקודי ה' ישרים משמחי לב החרד על דבר ה', בעשותו הכנה לדבר, עאכ"ו בשמחת מצוה כזו (שהיא ודאי כפולה וגדולה מאד, שהיא מ"ע ראשונה שבתורה, וכוללת לכל באי עולם, והשרוי בלא אשה שרוי בלי ברכה בלי טובה בלי שמחה כו') וכתוב כמשוש חתן על כלה. ומכי רמו שערי באסינתא מברכין שהשמחה במעונו [כתובות ח, א] ואף על גב דהתם בתר אירוסין הוא מ"מ  הא אתרמי נמי דהדרי בהו, ולא חיישי לה, ועמ"ש שם בס"ד. מכל הלין פשוט בעיני לברך על השדוכין גם כן. גם האשה תברך, ויתרה היא עליו בכך, משום דאתתא בכל דהו ניחא לה, משום הכי אפילו הוא זקן חגר אלם וכהאי גוונא, מכל מקום אסף חרפתה, ומברכת כנ"ל. 

שם. בנה בית חדש. עיין משנה לחם [פ"ט דברכות מ"ג] שכתבתי דה"ה קנה, כמו בכלים (ושם מבואר מאי טעמא שנה התנא כך. ותרוייהו צריכי) ותנא בארץ ישראל קאי ומילתא אגב אורחא קא משמע לן, דהכי עדיף משום ישוב ארץ ישראל, ורבותא נמי אשמעינן יעוין שם. ובחדש קא משמע לן דווקא, אבל הבונה בית על מכונו אינו מברך כמ"ש שם. וכן נ"ל לענין זה קרוי בית מה שקרוי בית לחוזר מערכי המלחמה, ולחיוב מזוזה (יעוין שאילת יעבץ סי' קס"ט). עוד נ"ל בבנה וקנה, סתמא כפירושו, שבונה או קונה בית לדירתו (ואפילו כבר יש לו ואינו מספיק, כי צריך לכמה בתים, או בחר לשבת בדירה נאה הימנה, והוא הדין בקונה כלים חדשים לו לתשמישו דווקא, משא"כ בבונה וקונה על מנת למכור ולהשכיר להרויח ממון על ידי כך. ואכתי מבעיא לי מיהא בבונה, דודאי הויא ליה הנאה מרובה ושמחה עצומה בשעת גמר ביתו, שרואה מעשיו מצליחין. (שוב ראיתי בספר חסידים (סימן תתר"כ) כשאדם גומר מלאכה גדולה צריכה ברכה. אך לא פירש שם מה היא הברכה. אמנם מראיות המובאות שמה נראה שצריכה ברכת בקשה והצלחה מאחרים. ונ"ל איתא להא ולהא. הרואה אותה צריך שיברך לחברו בעל המלאכה ההיא בלשון בקשה, לומר יהי רצון שתצליח במלאכתך. ואשר היא לו מברך לה' ברכת הודאה בשעת גמרה והשלמתה. אם ברכת זמן או ברכת הטוב ביש עמו שותפים בהנאה). כל שכן כשיש לו מזה הנאה הנרגשת ברווח הנמצא עם הבנין מיד בשעת גמרו, במכירה או בשכירות, כהאי גונא מסתבר דמברך שהחיינו על כל פנים, ואם יש רווח מסוים, ויש לו שותפים בהנאה יברך הטוב. וכל זה בשיש לו בית לעצמו. ברם מי שמוכר בית דירתו ואחוזת נחלתו, נ"ל שלא יברך עליו אף  על פי שמשתכר בו הרבה, כי מוכר כזה לעולם עצב, כמאמר רז"ל [ברכות ה, א] ואמרי אנשי זבן אובד [ב"מ נא, א], ומי שאין לו קרקע כו'. 
גם נ"ל שהקונה שדה קטנה כשיעור הנזכר לעיל (סימן רכ"א) יש לו לברך שהחיינו (או הטוב בשותפי הנאה) דאמרו רבותינו ז"ל כל מי שאין לו קרקע אינו אדם (הבע"י [יבמות] סג, א) ואשכחן (הוריות דף י' ע"ב) דאמר רבא לר"פ ולר"ה בריה דר"י אעתריתו א"ל אין דזבנינן קטינא דארעא כו', הרי שהיא עשירות, כל שכן הזוכה לכך בארץ ישראל. 
גם נראה שהגומר ספר (שחבר בחדושי תורה לשם שמים בלבד, בעושים לשמה הכותב מדבר) בכתיבה וכל שכן בהדפסה, שיש לו לברך, שכן עושין סעודת שמחה לגמרה של תורה, שאין שום קנין ובנין שיש בו שמחה יותר מזה, כל חפצים לא ישוו בה, ורבא דשייל לאמוראי הנ"ל אוקימתון מסכתא פלן קרי עלייהו יש צדיקים וגו', עאכ"ו במי שזכו לו מן השמים בפירושי וחדושי פירותיה של תורה שזוכה ומזכה בהם הרבים, והרבה שותפים בהנאה שמעמידם על האמת והיושר, האמונה והכושר, ונהנין ממנו עצה ותושיה בינה ודעת הצלחת הנפש והגוף גם יחד הון עתק אתה ועושר, שמברך הטוב. 

שם. או קנה כלים חדשים. ע"כ. רבינו לא זכר בפירוש אם מברך על ספרים חדשים שקנה, מכל מקום מדסתם משמע דלא פליג בהכי. כללא דמילתא, כל מידי דחביבא עליה דאנש מיבעי ליה לברוכי שהחיינו, לפום מאי דק"ל דלא כרב שרירא, וכל שכן אספרים קדושים, שאין כלי יקר וחפץ יותר חביב מהם. ובמג"א [ס"ק ה] כתב וז"ל, ונ"ל דאין מברך על ספרים חדשים דמצות לאו ליהנות ניתנו ואין מברכין רק על הבאין מזמן לזמן, עכ"ד. ולא ידעתי לזה ענין כאן, דהיכא אמרינן מצות לאו ליהנות ניתנו, כגון גבי המודר הנאה מחברו שתוקע לו תקיעה של מצוה, ודכוותה, דהענין הוא שהמצות אין בהן טובת הנאה לבעלים, כאילו ויתרו ונתנו למודר דבר משלהם, שאין המצוה שלהם, ואין להחזיק טובה בעד קיום מצוה שגורם לחברו, לפי שכל ישראל ערבין זה לזה, וחייבין זה לזה לעזור בקיומן ואין זו הנאה שלו, שכבר נשתעבד בכך מגזרת מלך, ומושבע על זה מהר סיני (והיינו נמי דקמפרש רש"י לעול ניתנו ר"ל להיות עול מלכות שמים עלינו, ואינה חשובה הנאה גופנית לפי שמוכרח לקיימן בין רוצה בין לאו, שאע"פ שאינו נהנה ממנה כופין אותו ומכין עליה עד שתצא נפשו אם לא יעשנה, הא ע"כ לאו בהנאה דגופא תליא, אלא היא הנאת ותועלת הנשמה. 
אבל איך אפשר לומר שאין שמחה והנאה מגעת לנפש ממצות, והלא אין שם שמחה גדולה והנאה ערבה לנפש יותר מההנאה והערבות שמגיע אליה מפקודי ה' ישרים משמחי לב (וק"ו לספרים דאית בהו תרתי למעליותא, דחביבין לנפש, וקורת רוח גם לגוף בהיות הנאתן תלויה גם כן בדבר גשמי, ששמח ונהנה בראיית הספרים ויופי כתיבתן וקישורן) ומדוע לא נברך עליה, וברכות הראיה על הנאת הנפש נתקנו, שמתפעלת בראות הדבר החביב, כל שכן וכל שכן שראוי וחיוב הוא לברך על קניית ספרים החסרים לו ונצרכים אליו וחביבים עליו. 
גם מה שכתב עוד הרב הנזכר, שאין מברכין על המצות רק הבאין מזמן לזמן כו', לאו כללא הוא אליבא דכולי עלמא, אלא העיקר הוא דמכל מקום יש לו לברך עליהם בפעם ראשון שזכה לקיים איזה מצוה שתהיה. וגמרא ערוכה היא (ברכות דף ל"ז ע"ב) דתניא היה עומד ומקריב מנחות בירושלים מברך שהחיינו, והוא הדין לכל מצוה הבאה לידי אדם לפרקים, או לעתים רחוקים, עיין שם פירוש רש"י. ונפקא מנה נמי למוהל וכיוצא. וכן עיקר. אף על פי שלפי מה שכתבו התוספות שם אין ראיה משם, אינהו לשטתייהו אזלי. 
ונ"ל שהוא הדין כשזכה אדם הגון הראוי לעלות לגדולה, ונתמנה פרנס על הצבור, ברצון שמים (לא לעונש כדרגיז רעיא על ענא, ופשיטא לא בשופטני עסקינן, כאילין אלהי כסף וזהב או אלקי קצף ושוא, כגון המתמנים בזרוע ובאלמות דבני משפחה, כמו אלו המתים בחייהם, גברי קטילי נינהו, שראוי לברך על העדרם באבוד רשעים רנה) שדעת המקום והבריות נוחה הימנו, יש לו לברך שהחיינו (ואפילו הוא בן שירש גדולת אבותיו כדין תורה לא גרע מירש ממון מאביו, כל שכן עכשיו שחזר הדין מסיני ועוקר הרים, ליוצאי מצירים, מתים יורשים את החיים) ואם יש לו שותף אשה ובנים יברך הטוב והמיטיב. אי נמי לעולם שייך ביה הטוב והמיטיב, שהרי מכל מקום רבים נהנים ממנו הנאה גופנית ורוחנית, והכי מסתבר. אף על פי שאמרו רז"ל [הוריות י, ב] שהיא עבדות, באמת אצל  בעלי הדעת, וכ"כ אפילו במלך [מלכים א' יב, ז] אם תהיה עבד לעם הזה, ור"ז יתיב בתעניתא דלא לימות ר"א בימיו [ב"מ פה, א], ואמרו [סנהדרין יז, א] הטל עליהם צרכי צבור, מ"מ ודאי יש בה טובה מרובה למאן דזכה ומשמיא מוקמי ליה, נפישי אחי ומרחמי. וק"ו משאר הטבות דמברך עלייהו, כ"ש הא דאיכא תרתי, טובת הגוף בלי ספק, שפרנסתו מצויה בכבוד בלי שום דאגה, שאין צבור עני, וכיון שעולה לגדולה מתעשר, כדאיתא ריש פ' שני דיומא [כב, ב], גם מצווים להעשירו (עיין לח"ש פרק ד' דאבות [מ"ה]) כדאיתא בפרק א"נ [סוטה מ, א] גבי עובדא דר"א דמן עכו, והנאת הנשמה ותועלתה מרובה ודאי, כשזוכה להנהיג הצבור לשם שמים, ואמרו [סנהדרין צב, א] שזוכה לנהלם גם לעולם הבא. גם מתוך שמלאכתו נעשית על ידי אחרים תורתו מתברכת, ואין עליו עול מלכות ועול דרך ארץ, כי בני עירו מצווין לעשות מלאכתו, ולהספיק צרכיו, ולהעמיד לו תלמידים שהרבה יותר לומד מהם, ושכיחי רבנן מחדדן שמעתתיה (עיין לח"ש פ"א דאבות משנה ו', וספר חסידים סימן שע"ד ז"ל תדע שהרי כמה כו'). ואמרו רז"ל [ירושלמי בכורים פ"ג ה"ג] העולה לגדולה מוחלין על כל עונותיו, אך הר"מ בפירוש המשנה פרק קמא דאבות עמ"ש ושנא את הרבנות הביא מרז"ל כיון שנתמנה אדם פרנס מלמטה נעשה רשע מלמעלה, ולא ידענא היכא איתיה. ונ"ל דנפקא ליה מההיא דאיתא בחלק ([סנהדרין] קג, ב) כיון שנעשה אדם רש מלמטה נעשה רש מלמעלה (ומפיק לה מקרא [איוב לח, טו] וימנע מרשעים אורם) ותנן התם [אבות פ"ד מ"ז] החושך עצמו מן הדין פורק ממנו איבה. הרי שהיושב על המשפט טוען עליו איבה. לא ימלט מזה באחד משני אופנים עכ"פ, אם איבת הבריות או איבת המקום, או שתי האיבות גם יחד, וזהו הרוב כמ"ש רז"ל [ב"ב קסה, א] רובן בגזל. ואוהבי בצע רבים, רבים יחלו פני נדיב ונושאי פני גדול). 
נמצא זוכה ומזכה בודאי, שאי אפשר שלא ילמדם להועיל להיטיב, ואפילו אי לא מרחמי ליה בני מאתיה משום דמוכח להו במילי דשמיא, או מחמת שמקיים לא תגורו, ונמצא טוען עליו איבה וטורח משא (ושנינו כל החושך עצמו מן הדין פורק ממנו כו') כל שכן ששכרו כפול. אלא שאין דורנו דומה יפה. 
ומאחר שבעו"ה נתקיימה המשנה כצורתה עתה בימינו דור יתום שרו חכימיא למהוי כספריא כו' ועמא דארעא אזלא ונדלדלה, ואין דורש כי אם לקבל שכר ולכבוד עצמו הוא דורש דמים היום לעשותם לעסותם דדים במקום בינה, לינק חלב ודבש תחת לשונם, תהלך באר"ש לא לכבוד קונם, אך למען יתנו על פיהם להרבות שכר לחזניהם ולסופריהם ולבניהם וחתניהם הרודים בעם, העושים במלאכה, מוכסים העומדים מאליהם שאין להם קצבה, אוי לנו מאגרופן אוי לנו מבעלי זרוע זאבי ערבות פוסעים על ראשי עם קודש בחוזק ובאלמות, לטע אשרה אפילו אצל מזבח ה' לבנות במה ולעשות פסילי כסף וזהב אלילים אלמים, אוי לנו מיום הדין כסתה כלמה פנינו, שנתקיים חזון ישעיה [ג, ד] ותעלולים ימשלו בם, תעלי בני תעלי, ירהבו הנער בזקן וגו', וקללת ירמיה [יח, כג] ויהיו מוכשלים לפניך כו' כדברי רז"ל [ב"ק טז, ב], הלואי ועמדנו בראשונה, ולא נהיה למשל ולשנינה. ואין זה המקום להאריך פה ולהרחיב לשון כראוי, ומחויב להרעיש העולם על מחריביו, שועלים מחבלים הללו שהיו בעוכריו, עד ישקיף וירא ה' משמים ויערה עלינו רוח ממרום. עיין לח"ש אבות ספ"ו (דף ס"ט, א). 
לכן כמעט אני אומר עכשיו שראוי לכמה מרבני הדור, לברך עליהם דיין האמת, אוי לרבנות שמקברת בעליה, שתקותם מפח נפש, אף אם הגוף מתפטם ותהלתו יחטם (עיין ספר חסידים סימן הנ"ל וסימן תקמ"ט ותק"ץ ותר"ה ותרצ"ד ותרצ"ה). אכן מי שזכו לו מן השמים שכתר תורה הולמתו, אשריו ואשרי חלקו, ה' ישים חלקנו ממצדיקי הרבים. 

שם. כתב א"א הרא"ש ז"ל בשעת קנין יש לו לברך. עכ"ל. הרבנים האחרונים חלוקים אם דווקא בקנה כלי גמור הדברים אמורים, או אפילו בקנה בגד או כסף וכיוצא בהם, לעשות מהם כלים. ואף על גב דמסתברא טפי כדעת במג"א [ס"ק ו] (אך צריך  עיון בטעמו שכתב דקיימא לן דאין אומן קונה בשבח כלי, כלפי לייא. גם לא ידענא היכא קיימא לן, ואי משום ההיא דיורה דעה (סימן ק"כ) הא מטעמא אחרינא קאתי עלה. איברא בחושן משפט (סימן ש"ו) ס"ל לבעל ש"ע כמאן דאמר אין קונה, אבל בא"ע (סימן כ"ח) מספקא ליה, ובעל המפה פשיטא ליה ופסיק דקונה ואכמ"ל. מכל מקום קשיא אמג"א דפסיקא ליה דקיימא לן הכי וליתא. שמא טעות סופר הוא, וצ"ל דהא קיימא לן אומן קונה כו') ותשובת הרשב"א דמייתי הרב"י לקמן סימן רכ"ה, שאין לברך על הבוסר נימא מסייעא ליה נמי. 
אפילו הכי נ"ל דמאן דעבד כמר עבד ומאן דעבד כמר עבד. ואין צריך לברך יותר מפעם אחת. עיין לקמן סימן רכ"ה ודוק. ועיין שם שנהגו לברך על פרי חדש בשעת אכילה. וכן נ"ל כאן לברך בשעת תשמישו של כלי, לפי מה שהוא דרך תשמישו, אז יש לברך. ומצינו בגמרא דידן [נדרים מט, ב] ברכה על בגד, ברוך שעטני מעיל. 
ולענין הקנין, נראה לי שאפילו לא קנה אלא לענין מי שפרע, רשאי לברך אם ירצה, או אם הוא כלי חשוב, שאין תשמישו אלא לעתים רחוקות, משנתן הדמים (או במקום שקונין בדברים או בסתומתא) יוכל לברך מיד, אף על פי שלא משך עדיין לרשותו, אלא שרואה אותן ועדיין עומדים ברשות מוכר, אבל בלי ראיה ודאי לא מברך. כך נ"ל. 

ב"י [ד"ה ירושלמי]. ואם הוא עשיר שמח הנותן במה שמקבל מתנתו. ע"כ. מ"ש במג"א [ס"ק ח] הרבה עשירים פושטים ידיהם לקבל מתנות, א"כ מה הנאה לנותן. אומר אני ודאי טובה גדולה היא גם היא, שמגדיל האהבה והחבה ביניהם, [משלי יח, טז] מתן אדם ירחיב לו וגו' [משלי יט, ו] וכל הרע לאיש מתן, ולפיכך חכמים אמרו [שבת י, ב] הנותן מתנה לחברו צריך להודיעו, ועשו דין מתנה כמכר בכל מקום, משום דאי לאו דהוה ליה הנאה מניה לא הוה יהיב ליה [גיטין נ, ב], או עתיד לקבל תמורתו, וכדקיימא לן [ב"ב קמד, ב] גבי שושבינות נגבית בבית דין, ואמרו בנדרים (כ"ד) שרגיל המקבל מתנה לומר לא כלבא אנא דמהנית ליה ולא מהנינא לך. 
ועוד שבודאי היא מתנה חשובה שהרי אשה מתקדשת בו, אם נתנה לאדם חשוב מתנה וקבלו ממנה, הרי שהנאה זו דין ממון ממש יש לה, וקרובני לומר שגם הנותן יברך. אבל צריך עיון אצלי, אם המקבל הוא עני, והכא המקבל נראה שאינו מברך, אם לא שהיא מתנה מרובה או כלי חשוב ויקר דשייכא ברכה גבי תרוייהו, כמו בעשיר המקבל כדלעיל, אבל הנותן לעני מתנה מועטת, אף על גב דהעני אם הוא הגון עושה עם בעל הבית יותר ממה שבעל הבית עושה עם העני, ככתוב [רות ב, יט] האיש אשר עשיתי עמו, מכל מקום מסתבר שאינו מברך שהחיינו על כל פעם שזוכה לקיים מצות צדקה (דסתם צדקה אינה קרויה מתנה) אלא בפעם ראשון כמו שכתבתי לעיל בכל המצות. ועל נדר מתנה נ"ל שאין לברך לא נותן ולא מקבל, עד שיקבל, דילמא הדר ביה, ואף על פי שהוא ממחוסרי אמנה בדברים, לא דמי למה שכתבתי לעיל לענין קנייה (דבעי מיהא לקבולי מי שפרע) אם לא שקבל בקנין לתת מה שאמר אז אינו יכול לחזור בו, ומברך, כי הוה מידי דאיתיה בעיניה, אף על גב דאכתי מחסר  גוביינא. 

מור וקציעה סימן רכד 
=================== 
[קצז ב] ע"ב [בטור]. ואם רואה אפילו אחד שהוא מופלג בחכמה מברך. עמ"ש בס"ד בחי' הש"ס דבר נאה בכוונת פרש"י שם. 

שם [ב"י]. דה"ה לשאר אלילים כו'. ולי נראה דנקט מרקוליס לרבותא, סד"א כיון שרוגמין אותה לית לן בה, קמ"ל. 

ע"ב בב"י. והא דקאמר ובחוץ לארץ אין צריך לומר והשב כו' לאו דווקא כו' אלא שהוא דוחק. ע"כ. נ"ל שהוא אמת ואין בו דוחק כל עיקר, והטעם פשוט וברור, לפי שאין עובדי ע"א מצווים על השתוף, וכל ע"א שבחוצה לארץ אינו אלא שתוף, וכמ"ש רז"ל [מנחות קי, א] על הפסוק [מלאכי א, יא] ובכל מקום מוקטר מוגש לשמי דקרו ליה אלהא דאלהיא, והיא דעת רוב עובדי אלילים אשר מעולם, שעובדים לאמצעים ולמליצים ולפרקליטין, עם היותן יודעין שאין להם יכולת מוחלט העומד ברשות היחיד לבדו יתברך, סבת כל הסבות אין בלתו, ולא הוזהרו בני נח על זאת, כפשט הכתוב [דברים ד, יט] אשר חלק ה' אלהיך לכל העמים (אם אמנם בהגהותי לציצת נובל דף כ"ב לא כתבתי כן יעוין שם, דוק ליישב) רק ישראל סגולה מכל העמים, חלק ה' וחבל נחלתו שקנאם לעבדים לשמו יתעלה, הם נשתעבדו שלא לקבל עבודת זולתו ואפילו בשתוף. וכן הארץ נחלת ה' היא, צבי לכל הארצות, מורשה לעם ה', ומיוחדת למקבלי עול מלכותו בלבד, ואינה סובלת עובדי אלילים להתיישב עליה, על כן הקיאה עובדי ע"ז ממנה. וגם אחר שגלו ישראל, שממו עליה אויבינו, כמ"ש בתורה [ויקרא כו, לב] ובמלכים [ב' יז, כו] בגרי האריות שהיו הורגין באשר לא ידעו משפט אלהי הארץ, משא"כ בשאר ארצות, כשם שלא נצטוו יושביהן על השתוף כך אין צריך לבקש על עקירת ע"ז מהן, דהא בהא תליא ודאי. 
ואם מפורש אמרו, שא"צ לומר שם והשב לב עובדיהם כו', מכלל שאינן מוזהרין עליה, א"כ בודאי שגם תחלת נוסח זה, דהיינו כשם שעקרת כו', כמו כן אינו מהצורך לאמרו שם (עיין י"ד סימן קמ"ו בשם הר"מ ז"ל שבח"ל אין מצווים לעקרה ולשרש אחריה). והא דנקט תלמודא סיפא דלישנא, שא"צ לומר והשב כו', בדווקא נקטיה, משום דאי הוה נסיב רישיה, דהיינו כשם שעקרת כו', הוה אמינא אף על גב דאין צריך להתפלל על עקירת ע"א משם דלא אכפת לן בה, מיהא סד"א אכתי נימא סיפיה, היינו והשב לב עובדיהם כו' להתפלל על תקנתן, קמ"ל ת"ק דלא צריך לגמרי, מאחר שאינן מוזהרין על כך. 
והשתא דאתינן להכי פשיטא דכי לא אמרינן והשב, כל שכן דלא צריך למימר כשם שעקרת כו', הא בהדיא דלאו שינויא דחיקא הוא כלל. והא דקשיא לרבינו הרב"י ז"ל תו, דאם כן ברוך שעקרה ממקום הזה נמי לא נימא, מתריצנא לה נמי שפיר בס"ד, דודאי לא סגי בלאו הכי, משום שישראל אסור לדור בעיר שיש בה ע"א בכל מקום בין בארץ בין בחוץ לארץ, ואפילו לעבור בתוכה אסור מן הדין (כדאיתא בי"ד (סימן קמ"ט) אף על פי שאין נזהרין  בזה עכשיו. וכבר אמרו רז"ל [ע"ז ח, א] ישראל שבחוץ לארץ עובדי ע"ז בטהרה הן) מיהת שפיר עבדינן לברוכי על עקירתה של ע"ז מן המקום שאנו דרים בו, ולא מחמת האומות או הארצות נתקנה ברכה זו, שמצד זה אין חשש וקפידא בכלום, אלא בשבילנו שהוסר המכשול מלפנינו, וזה כפתור ופרח בעז"ה. 

שם. אבל אם רצה לאמרו אומרו ואין בכך כלום. (כצ"ל). נ"ל שהברכות שמברך על השמיעה, בין לטוב בין למוטב, אם נתרשל ואיחר מלברך לא נפטר בשביל כך מהברכה אלא מברך בשעה שנזכר. ולא דמי לשומע קול רעם וברק, דהתם אחר שעברו שוב אינו מרגיש כלום, משא"כ כאן שמברך על הנאה, או על הפכה כל זמן שמרגיש בהם עדיין חיוב הברכה עליו. מכל מקום נ"ל שאחר שלשה ימים לשמיעה, שוב לא יברך בשם ומלכות, דומיא דברכת הגומל. 

ע"ג. אחד נמי כו' כששים קאמר. כצ"ל. 

[קצח א] בטור. הרואה חכמי ישראל. עיין הלכה פסוקה. 

[שם]. הרואה חכמי או"ה. פשוט שהכונה על החכמים בשבעה חכמות המפורסמות, שהם מורות על חכמת הבורא יתברך, שיסד עולמו בחכמה, והם התוכנים המובהקים היודעים חוקות שמים להודיע תולדות הימים בטרם היותם, והחוזים בכוכבים, שיודעים לחשב ולשער מהלך ומצב הגרמים השמימיים, שהיא חכמה ובינה שנודענו בה אנחנו לעיני העמים, בחישוב תקופות ומזלות בדיוק, כידוע ממאמר רז"ל [שבת עה, א], ובאו או"ה וירשוה ממנו, כמפורסם בספרים. ועיין לחם שמים ספ"ג דאבות שאין החשבון הפשוט של עבור שנים שבידינו היום בכלל זה לדברי ר"מ בקדוש החדש, אף אם אינו מוכרח כמ"ש שם. מ"מ כך מוכח גם בפג"ה [חולין צה, ב] דאמר ר' יוחנן על שמואל דשדר ליה עבורי דשתין שנין דהשתא חושבנא בעלמא ידע. ושמא חשבונות רבים של קדוש החדש דהר"מ שדר ליה שמואל לר"י, ועליהם אמר כך. אבל חשבון לשער טפות שבים היא ודאי חכמה וכמ"ש פכ"מ [הוריות דף י, א] (בראב"ש) [בר' אלעזר חסמא] ור' יוחנן בן גודגדא שנתן ר"ג דעתו עליהם מפני כך והושיבם בראש. 
והיודע לדבר בשבעים לשון ודאי לחכם יחשב, כמו יוסף דמקרי חכם (אולי גם היודע לפתור חלום כמוהו. ובדניאל רב חכימין. וכר"ב דפרק חזקת [ב"ב נח, א] דאתקרי חכימא דיהודאי) וכסנהדרין שהיו יודעים בע' לשון. וכן אמרו ספ"ק דסנהדרין [יז, ב] שלשה חכמה. פשיטא דמקרו נמי חכמים לענין ברכה זו. 
ונראה שגם הבקיאים בהלכות כשפים המותרים והאסורים כר' אליעזר בן הורקנוס [סנהדרין סח, א], ור' חנינא ור' אושעיא דברו עגלא [שם סה, ב]. והמודיעים חדושים בטבע ע"י קבלה מעשית, ראוי לברך עליהם ברכה זו. והעיד בעל ראשית חכמה שבימיו נמצאו (כנראה רמז על האר"י ז"ל ורמ"ק) אבל כבר אבדה חכמה זו מבנים. והמתפארים בה בדור זה בארצות האלה כפי שידענו מזויפים הם רמאים, אוחזי עינים לפתאים, כמו שנתברר בימינו הרבה. אבל החכמים בדתיהם הנימוסית אין צריך לומר שאין לברך עליהם כמ"ש בפשיטות הרב"י משם הפוסקים. כי חכמת מה להם (ותמהתי מראות איך ניתן בדפוס (בימים קודמים שהיו טובים מאלה, שהיו עדיין בעולם חכמים יראים שלמים שוקדים על תקנת הדור וכבוד התורה) פירוש בוטרי"ל על ספר יצירה שהשתטה בו מאד לקרוא בשם מלומד נכרי לתהלה ולתפארת, ולא הניח כלום לכשרים. וכן בפיו מלא לאמר שאוהב את הערל וטמא אריסטו היוני הכופר בתורה ומכחיש חדוש העולם, אוי לעינים שכך רואות. מה גם להציג הדברים האלה על ספר קבלה קדמון. ובדרכו הלך מחבר אחד בימינו ששמו כשמו, קורא בחבורו לחכמי דת אחרת, החכמים השלמים. בושני מדבריו. כי אף אם ידוע שאמרו רז"ל כל האומר אין חכמים בהם אינו אלא טועה, ואמרו שאין אומה שאינה מעמדת חכם לדורו, הכוונה על חכמה מדינית שנמצאת עמהם בלי ספק, ביתר שאת ויתר עז (בהיותם שקטים על שמריהם (וחלק ה' להם ארצות להנהיגם) וכל מעיינם בה להתחזק בהתחכמות שמירת הסדור ותחבולות המליצה ותפארת הדבור להנהגת הצבור בין באמת בין בשקר. ולשון רמיה לצוד הבריות ברשת ארשת שפת עמל ומרמה וצדיה כענין הכת הידועה (הנרדפת עתה שפקחו האומות עין והרגישו בזיופיהם וכשפיהם הרבים, היא החיה אשר ראה דניאל [ז, ח] ואלו עיינין כעיני אנשא ופום ממלל רברבן, וחכמת מה להם זייפנית ושקרנית. ואיך אפשר לתארם גם בתואר חכמים שלמים, אחר שלא הגיעה חכמתם להבדיל בין אמת לשקר, בין טוב לרע, לא ידעו כל עיקר. ואף בחכמים שלנו איני רואה שכדאים הם לתואר זה. מאת אנשי מזרח יצאה חנופה זו. וכבר נעשה מדרס לפרוצים ולכל פתי ונואל, שלא ידע בין ימין לשמאל. 
אמנם אפילו החכמים בידיעות הטבע, שהיא חכמה עמוקה בלי ספק, אני מסופק אם יש לברך אף על המופלגים בה, כי רובה דמיונות שונות מתחדשות יום יום, ולא עמד איש בסודה על האמת, ואין לבוא עד תכונתה על פי החקירה האנושית שאין מופתיה כמופתי הלימודים, ואיך יקראו אנשיה חכמים בהחלט אחר שקרוב היותם מוטעים ברובי סברותיהם והנחותיהם (עיין אגרת בקורת כ' ע"א). ולכן יפה הודו ולא בושו הפלוסופים עצמן, אשר קראו בשמותן אוהבי החכמה בלבד, ואף אותן הבקיאין בניתוח תולדות הארץ הלזו והפרדת המורכבים אל היסודות ומעשה מלאכת חיבורם, ואפילו הגיעו למדרגה שיוכלו לשנות העצמים ממיני המתכות, כמו שאומרים בעלי האלקימיאה, מכל מקום היא מלאכה, ויוכל אדם לקבלה במסורת מבלי עיון. אמנם אשר השיג אותה על פי עיון ולימוד, שהעמיק להתחכם באותה מלאכה על פי חכמת הטבע, ויגע עד שמצא יסוד שבנה עליו, ובא אל המבוקש, ויצא לצורף כלי, כמדומה שיתכן להקרא חכם. 
ואמרו ז"ל כל האומר דבר חכמה אף באומות נקרא חכם. ועוד נלמדנה ממ"ש בשלמה [מלכים א' ה, י] ותרב חכמת שלמה מחכמת כל בני קדם ומכל חכמת מצרים. הרי שחכמת אומות העולם גם היא חכמה גדולה היתה, עם שלא ידענו חכמתם אז במה. הן ידענו שלא עסקו אלא בחכמות חיצונות, ולא היה להם חלק ונחלה בחכמה האמיתית הקדושה המיוחדת לסגולה מכל העמים, לא עשה כן לכל גוי וגו'. ואעפ"כ חכמה תקרא גם היא בלשון המקרא. בלבד שלא תהא שקרית נבלית כנ"ל. 

שם. ומצוה להשתדל לרוץ לקראת מלכים אפילו מלכי או"ה. עכ"ל. ז"ל במג"א [ס"ק ז] ומכל מקום מדמסיים משום כבוד מלכים לא גזרו רבנן, משמע דווקא במלכי ישראל אמרו. עכ"ד. ולא ידעתי מניין לו, וכי לא הוזהרנו גם על כבודן של מלכי או"ה, הלא כבר אמרו רז"ל הזהר בכבוד מלכות שהרי משה רבינו ע"ה חלק כבוד למלכות, וכן אליהו ז"ל, והאריכו בזה כמ"ש סוף זבחים [קב, א] ושאר מקומות, לכן לא הבנתי הוכחתו של הרב, שאין זר לומר שגם מפני כבודן של מלכי א"ה, לא גזרו גזרה זו, ויש כיוצא בזו, ואין להאריך. מכל מקום אינני כדאי לחלוק על הרב הנ"ל אף להחמיר, כל שכן להקל ח"ו לעשות מעשה, אלא שאני אומר שעדיין הדבר צריך תלמוד וראיה ברורה, לפי שראייתו ז"ל אינה מכרחת כלל, וגדולי הקדמונים ז"ל תפסו במושלם שלא לחלוק בזה בין מלכי ישראל לאו"ה כמ"ש בשמם הרב הנזכר עצמו, אעפ"כ נראה שהמקל לא הפסיד, ומה גם בכהני דידן. דוק. ויש לידע שאפילו אינו רואה פני המלך, העומד שם כשעובר המלך בכבודו עם שריו ועבדיו, מברך, כדמוכח בהדיא בעובדא דרב ששת. והדרים בעיר מלוכה נראה פשוט שאינם מברכים עליו אלא בפעם ראשונה, ולאחר שלשים יום אם לא ראוהו בתוך זמן זה. 
גדר מלכים ושרים שראוי לברך (עמהם) [עליהם], וכן גדרי חכמי ישראל ואו"ה וכן בריות שמברכין עליהם הכל נזכר בבאור בחבורי הלכה פסוקה בס"ד ברוחב, עם חדושי דינים שם קנו מקומם, שם ימצאם הדורשם לכל חפצו. 

שם בב"י ע"ג [ד"ה כתב סמ"ק]. ונראה שכתב כן לאפוקי היכא דאינם חכמים אלא בדתם. כצ"ל. 

שם [ד"ה והא דרואה]. והרי"ף כתב הרואה בתי כנסיות ישראל וקשה כו'. ויש לומר דהרואה מרקוליס עצמו או שאר ע"א מברך ברוך שנתן ארך אפים, ואם לא ראה כי אם בתי ע"א ריקנים אומר בית גאים. וזה פשוט. שוב מצאתי כדברי באחרונים ז"ל. 

מור וקציעה סימן רכה 
=================== 
[קצח ב] ע"ד. וכתב בת"ה סימן ל"ג כו' אם אכל ובירך על הגודגדניות (בגמרא עירובין כ"ח ע"א נראה שהוא מין זרע, וכן בהרואה [ברכות נז, ב], שאין הגוף נהנה מהן) שקורין קירשן, חוזר ומברך על אותן שקורין וויינקשלן וכן תאנים לבנים ושחורות תרי מיני נינהו לענין העלאת תרומה וכן לענין זמן. עכ"ל. והכי איתא נמי בספר חסידים סימן תתמ"ח. והנה שמעתי מאבא מארי הגאון ז"ל כד הוינא טליא דהוא אמר שהלכה זו מקופחת, ואין ראיה כלל ממה ששנינו בתרומות [פ"ד מ"ח] דתאנים שחורות ולבנות אינן מעלות זו את זו, דהתם משום דכשנפלה שחורה אין הלבנות בכלל הספק, אבל מכל מקום מין אחד הם, כדאיתא פ"ב דתרומות [מ"ד], כל מין חטים (כגון שחמתית ולבנה) וכל מין תאנים וגרוגרת אחד. עכ"ד ז"ל. ודברים ברורים הם (ואין להשיב דהך סתמא דלא כהילכתא משום דאשכחן לתנא דברייתא דפליג עליה בחולין (דף קל"ו, ב) כמו שרצה לומר אחד מחכמי דורנו בגליון, דהא ודאי סתמא במשנה ומחלוקת בברייתא הלכה כסתם, ולא משגחינן בברייתא, דרבי לא שנאה ר' חייא מנליה) שאין משם ראיה. 
וגם לי קשיא עוד, דרבינו הרב"י שפסק כן בשולחנו [סעיף ד], וכן בעל ההגה שהסכים כאן לפסקו זה, סותרין דברי עצמן גם כן, כמ"ש בי"ד סימן רצ"ה [סעיף ו] לענין כלאים שכל מין אחד אפילו שחורות ולבנות מותרין זה עם זה, שמע מנה דסבירא להו ז"ל דאין המראות חולקין הפירות למינין נפרדים. ואין לחלק דהכא מיירי בחלוקין בטעמן, והתם איירי באינן חלוקין בטעם, אף על גב דחלוקין במראיהן, דלא משמע הכי, מדסתמו דבריהם, ולא חילקו לא כאן ולא שם, אלא ודאי לא שנא, וכ"כ במג"א [ס"ק י] בהדיא בשם אחרונים ז"ל, דלספר חסידים אפילו יש להם טעם אחד דינא הכי, והא ודאי בעי טעמא. ונ"ל שעכ"ז אין לדחות הוראה זו לגמרי דאיכא למימר דשני ליה לספר חסידים בהא לענין ברכת זמן, דאע"ג דבעלמא חשיבי מין אחד, הכא בברכת שהחיינו בחביבותא תליא מילתא, ומאחר שחלוקין בשמן וטעמן, איכא דניחא ליה בהאי ואיכא דניחא ליה בהאי, לכן לענין הנאה ודאי הוו להו תרי מינין, כדאשכחן לענין מקח וממכר בפרק הספינה [ב"ב פג, ב], דהו"ל שני מינין מהאי טעמא, דאיכא איניש דבהא ניחא ליה וזמנין איפכא, משום הכי אם מכר לו חטים לבנה ונמצאת שחמתית, או איפכא, המקח בטל. 
והכי אשכחנא נמי דכוותה בפרק ב' דפאה [מ"ה], דאזלינן בתר דעת האדם דמשוי להו תרי מיני (עיין מה שכתבתי שם בלח"ש בס"ד) כל שכן לענין הנאה, דאית לן למיזל בתר חביבותא, ויש שנהנה באחד יותר מחברו, אף שאינן חלוקין בטעם, רק במראה או בתואר, מכל מקום אין כל הדעות שוות, שיש חפץ בזה ויש בזה, וכן היא הנאת ראייתן נבדלת, לכן לענין זה ודאי נחשבין כשני מינין. כך. נ"ל דהילכתא כספר חסידים אבל לא מטעמיה, ונמצא גם פסקי הש"ע מכוונים, דבהא כיון דלספר חסידים פשיטא ליה ומהרי"ל וכמה גאונים קיימי כוותיה, יפה עשה שפסק כמותו, משא"כ ביין חדש וענבים דבסמוך, עיין לקמן. 

שם. ואני מצאתי בתשובה אשכנזית (והיא בתשובות מהרי"ל סימן רי"ג דף ס"ב ע"א, והמדפיס ספר הבית יוסף הראה מקום התשובה בטעות) כלשון הזה כו', ואף על גב דחמרא חדתא בעינבי כו', ובן (צ"ל) מ' יום כו', דכל תרומה ומעשר הוי בענבים וזיתים (כצ"ל). ובכאן פסק הרב בש"ע [סעיף ה] כמהרי"ל, ולא כפשיטותיה דבת"ה תלמידו, דאע"ג דכתב מהרי"ל ז"ל בתשובה הנ"ל, שדעתו נוטה שיש לברך. איברא בסימן קל"ה מתשובות הנ"ל, כתב בהדיא איפכא, דדעתו נוטה לפטור יותר מלחייב, ולא סתרן הנך תשובות אהדדי דודאי כך הדעת נוטה מסברא, דכיון דתרי טעמי נינהו, ניבריך עלייהו כל חד וחד באפי נפשיה. אבל לענין דינא, אין ראיה, ויש פנים לכל צד, כמו שזכר שם, והרי כאן ספק ברכה, מאחר שאין שום ראיה מכרעת, ועוד דאיכא גאונים טובא דס"ל דברכות אלו רשות הן. לכן הדעת נותן להלכה ולמעשה לפטור יותר מהחיוב דספק ברכות בלא"ה להקל, כל שכן הכא דאיכא צדדים רבים לקולא, שלא היה נכנס אפילו בגדר ספק להזהר ממנו, רק מהיות טוב מאחר שנקל להשמר שלא לבוא לידי ספק זה, היה הוא ז"ל מחמיר על עצמו שלא מן הדין, ולכן לא הורה כן לאחרים, בכן יובנו דברי תשובת מהרי"ל, ופסק הש"ע על נכון בס"ד. 

שם. גמר הפרי. צ"ל. 

מ"ש במג"א [ס"ק יב] בפירוש דבר שאינו מתחדש משנה לשנה, אמת נכון הדבר שכ"מ בב"י. דוק (עם שקצת תמוה בעיני מדוע לא נברך על מיני דגים טובים המתחדשים גם כן מזמן לזמן כמו דג (לאקסין) שבמחוז הלז, יש להם חודש ידוע בהתחלת הקיץ נמצאים לרוב וטובים, אחר כך מתעלמים עד תקופת השנה. וכן גדיים וטלאים מאי טעמא לא נבריך עלייהו, שמתחדשים ב' פעמים בשנה והם טובים למאכל, עולים על שולחן מלכים, מאי שנא מפירות אפילו אותן שאינם טובים ולא בריאים לגוף כמוהם. לכן נ"ל שהמברך עליהם אין לתפסו על כך). 
גם י"ל עוד על פרי העומד באילן יותר משנה כגון אתרוג הדר באילנו משנה לשנה, וכן בנות שוח ודוגמתן שכיון שעומדין בירקותן כל ימות השנה, אין הנאה נרגשת בחדושן. כך נ"ל וכ"כ בבה"ט [ס"ק יא] ויפה כיון בזו. אמנם במדינות הללו שמביאין האתרוגים מארץ רחוקה, נ"ל פשוט שראוי לברך עליהן זמן מיד בראייתן, שהרי ודאי עבר זמן רב שלא ראה אותן חדשים, שהישנים אין מראיהן עליהן, וכבר צמקו ויבשו להם, ולא נשאר בהם תואר והדר, שאם לא כן לא נברך על תפוחים וכיוצא בהם שמתקיימין יותר בטוב מאתרוגים. אלא ודאי אף על פי שנמצאו מפירות ישנים מברך על החדשים הלחים ורטובים, רכים וטובים  למראה ונחמד למאכל ביתר שאת, לכן בודאי יש לברך על ראיית האתרוגים החדשים. ואף על גב  דקמברך עלייהו בעת מצותן, ליכא למימר דנסמוך אזמן דמצוה דההיא מילתא אחריתא היא משום המצוה בלחוד, ולא משום הנאה, וברכת הראיה דהנאה היא, וחייב בה מיד. לכן תמה אני מפני מה לא מברכין עליהם שהחיינו, ואי משום דלאו לאכילה קבעי להו, הא לאו מילתא, דהרואה פרי חדש מברך, אף על גב דלא קאכיל מניה, כל שכן הכא דסוף סוף ודאי לאכילה  נמי קאי, ואפילו לא קאי אלא לריחא בעלמא, נמי בעי ברוכי אראיה, כדכתיבנא בס"ד, עאכ"ו בנ"ד דאיכא תרתי. 

כתוב במג"א [ס"ק יד] שנ"ל דמברכין על ריפות שעושין מדגן חדש שניכרין היטב שהן חדשים. עכ"ד. והוא דבר תמוה בעיני, דכי ניכרין במראה מה הוי, הכא ודאי חזותא לאו מילתא היא, דאין מברכין על ראיה חדשה של פירות, אלא מפני טעם או ריח המתחדש שחביב על האדם ביותר (דהא לא מברכינן על חדוש ציצין ופרחים הנאים במראה ואינן עשויין אלא לנוי ויפוי הגנות, דודאי ליכא דמברך עליהן ברכת הזמן. אמנם ברכת שלא חסר בעולמו, אולי י"ל שמברכין גם עליהם כשרואה אותן בתחלה ביומי ניסן בעת חדושן, כדרך שמברך אאילני סרק דמלבלבי, אף על גב דלא חזו לאכילה גם לא לריחא, אלא אחזותא הוא דקמברך) בראשיתו, כיון שיש זמן שלא ראהו ולא היה יכול ליהנות ממנו. וכל הני דלעיל, אפילו בשני מינין השוין כדלעיל, מכל מקום אינו ממש דבר אחד, ויש באחד מה שאין בחברו, טעם חזק ונרגש יותר במתקו וטובו וממשו, אבל הריפות החדשות אין בהם טעם אחר מן הנעשות מדגן הישן. ואל"כ אף על הלחם הבא מן החדש היה לנו לברך. 
ודקאמר בשל"ה טעמא דלא מברכינן משום דאין ניכרין בין חדש לישן, פשוט שאין כוונתו לומר דשוין במראיהן, דהא ודאי אפילו היה שינוי ביניהן במראה, לאו כלום הוא, מאחר שאינן חלוקין בטעם כלל, אלא ר"ל שאין ניכר בין חדש לישן, בטעמן לית לן היכירא, וזה ברור. ועוד איני יודע מהו ההיכר בין ריפות שמדגן חדש לאותן הנעשין מישן, שאפילו במראה אינן חלוקין לדעתי, אם לא ר"ל שהריפות הישנים ניכרים מהריפות הנעשים עתה מחדש שמפני יושנן וחדושן נבדלים ודאי. ואין זה ענין להצריכן ברכת זמן, שהרי כל השנה יכול לעשותן מחדש. 

דף קד ע"א בטור. ואת הקפח והוא שבטנו גדול. עכ"ל. כך פרש"י לשון אחד, ולישנא אחרינא מפרש דאריך וקטין, וזה נוטה יותר לפירוש הגמרא דבכורות. ובמג"א [ס"ק טו] תמה דאידך לישנא הוא נגד הגמרא הנ"ל. ובאמת אין משם סתירה מבוארת, דלא איתמר התם בהדיא אריך וקטין, אלא הכי איתא אריכא שמיטא סניא, דאפשר לפרשו שהוא ארוך וגס הבטן ונראה כשומטו, מיהא הא והא איתנהו, דתרוייהו משונין נינהו. 

צ"ע אם יש לברך על הענק ומה היא ברכתו, ומהו גדרו של ענק. ברם בקושטא איכא לתמוהי משתיקת רז"ל ממנו לגמרי, אף על גב דאכפול לאשמועין ננס וחבריו. אברא לאו מילתא, כיון דכבר נכרתו הענקים ונאבדו מן העולם מאז, זה זמן רב לא נודעו, בהו לא קמיירי אלא במאי דשכיח האידנא. ואי איתא דמשתכח ענק חד בדרא, מילתא דלא שכיחא היא ודאי, מיהו כי אתרמי מבעי לן למידע מאי דיניה. ונראה לי פשוט שאם הוא מיושר הקומה ונאה הגוף ונערך באבריו (לאפוקי אריך וקטין) מברכין עליו שככה לו בעולמו. שאפילו על אדם בינוני בקומה ככל המון העם, אם הוא נאה ויפה ביותר כך מברכין עליו. כרשב"ג דבריך על ההיא גויה נאה [ע"ז כ, א]. ואמרינן בהדיא [בכורות מה, ב] שהקב"ה משתבח בבעלי קומה. והכתוב [שמואל א' ט, ב] משבחו לשאול משכמו ולמעלה גבוה מכל העם. ושמואל היה סבור למשחו לאליאב למלך מפני גובה קומתו [שמואל א' טז, ז]. ואין השכינה שורה אלא על בעל קומה [שבת צב, א] (ובכאן צ"ע מ"ש חנה [ברכות לא, ב] לא ארוך ולא גוץ דע"כ צ"ל לא ארוך לגמרי דאל"ה לא הו"ל מובלע בין אנשים, א"ה קשיא איך שרתה שכינה עליו). וגמ' דהמפלת [נדה כד, ב] משתבח ברבי דהוה ארוך בדורו. וכן באחרונים שבאו אחריו. (והא דאמרי אינשי כל ארוך שוטה היינו אריך קטין ואריכא שמיטא סניא שאין ארכו מתיחש לאיבריו). ונראה ג"כ דלא דווקא על ענק כעוג או אפילו כגלית מברכין, אלא אף על הארוך בדורו כענין אותן שחשבו בפרק המפלת (כד, ב), ראוי לברך ברכה זו. ובקטנותי ראיתי באמשטרדם שליח ציון חכם יצחקי, כמדומה שהיה ארוך בדורו גבוה מכל העם משכמו ומעלה. ובשנת תקכ"ו נראה במקום הלז ערל קרוב למדת ענק כפי שפרסמו בגאזעט, ואנכי לא ראיתיו. 

שם. החגר והקטע. פירש"י בידיו. אף על גב דבעלמא קטע הוי מרגליו, הכא דקתני תרתי חגר וקטע על כרחך משמע דידיו. עכ"ל. ואי משום הא אכתי איכא למימר דקטע היינו חסר רגלים, שנקטעו לגמרי וצריך הוא לקבין, אבל החגר יש לו רגלים, אלא שאינן שוות שאחת קצרה מחברתה, בין בידי אדם על ידי מכה, בין בידי שמים שנוצר כך, ומהלך הוא על רגליו, אלא שאין פסיעותיו וצעדיו ישרות, וכופף קומתו לצד אחד בהלוכו, הוא הנקרא חגר. וכ"פ בס"ד בלח"ש שילהי פאה [פ"ח מ"ט], ונכון הוא דהא חסר ידים גידם קרי ליה תנא בכל דוכתא. 

שם בב"י. ומ"ש בשם הראב"ד כו'. אלא שקשה מפיל וקוף דלא שייך בהו שמצטער עליהם. עכ"ל. פשוט לכאורה שאין כוונת הראב"ד, במ"ש שלא לברך כי אם על מי שמצטער, אלא לענין ברכת דיין האמת, משא"כ ברכת משנה הבריות, דלא משום צערא קאמר לה, אין הכי נמי דלא שנא גוי ובהמה אכולהו מברך. וכן מצאתי שוב לאחרונים ז"ל. אמנם קצת יש לדקדק מלשון הראב"ד ז"ל כהבנת הרב"י, דאכולהו ברכות דלעיל קמהדר, דלא ליברוכינהו אלא אמאן דמצטער עליה, דהא דומיא דבריות טובות שיש הנאה לרואה קאמר, ומסיים בה אבל על עובד אלילים אינו מברך, משמע דברכה שיש לו לברך על בריה טובה, נמי אינו מברך אגוי. א"כ כי היכי דלא מברך אבריות טובות דידהו, הכי נמי לא מברך אבריות מכוערות דידהו, דס"ל ברכות אלו כולן לא נתקנו כי אם על התפעלות האדם בשמחה או צער, ולא יתפעל האדם משינוי דעובד אלילים, כמו אדישראל, ומפני שאין השינויין דומין, שהשינויין מבטן ומלדה, ראויה להם ברכת משנה הבריות, שר"ל שינוי בטבע. ודיין האמת ראוי לברך על אותן שנשתנו אחר כך, שזה בא בסבת עונש, ומדת הדין שגרמה להם, לכן תיקנו להם שתי ברכות אלו, עם היות שתיהן על צער המגיע לאדם הרואה אותן נתקנו. 
אבל באמת אי אפשר לפרש כן דעת הראב"ד, דאטו מי פליג הראב"ד אתלמודא, דקאמר בהדיא דמברך עלייהו, וכן פסק רבינו בעה"ט בפשיטות בסמוך דאבריות טובות אפילו הן גוי ובהמה מברך, משמע דדברי הכל היא. אלא ודאי בהא מודה הראב"ד, והכא ה"ק, דומיא דבריות טובות שיש הנאה לרואיהן, בין שיהו בריות נאות דישראל או דגוי, לעולם הרואה נהנה מראייה יפה, ועליה הוא מברך דהני ברכות דשבח דהנאה נינהו, ודיין האמת דכוותה דצערא הויא, משו"ה מצדיק הדין, ולא שייך צער וצידוק הדין כי אם על ישראל לא בע"א. משא"כ ברכה דמשנה הבריות, שאינה על הצער אלא על מעשה השינוי הנפלא, אף על פי שאין  בו צער לגמרי, כי מה שייך לומר צער בבריית הפיל והקוף, אף אם היה האדם מצטער בצער המגיע לבהמה (וצב"ח דאורייתא מכלל דנוגע לנפש אדם הרואה) מכל מקום לא שייך להצטער על זה, אחר שכך הוא בריית כל המין וברוך אשר יצר ברואיו בחכמה רבה, כולן נאין ומשובחין, אין בהן דבר שלא לצורך, ולא לבטלה נמצאו ונבראו בצביונן בתואר הראוי להם, בלי שום דופי ופגם כי הכל עשה יפה בעתו על מלאתו ושלמותו, בוראן משבחן מי מגנן, הא אין הברכה עליהן לצער על שינוי תואר עיקר יצירתן ותבניתן הנראה בהם, אלא אדרבה לשבח, בהיותן בריות נפלאות אצל האדם, בערך שאר הבריות, כי הקוף מתדמה בקצת מעשיו לאדם, והפיל ניכרת בו כמו כן חכמה נפלאה וגבורה עצומה, כמו שסופר ממנו, מלבד תוארו המתמיה מכל הבריות, אף על פי שהוא תואר נאה לו, ונאהב ונחמד במינו, ולא נשתנה כל עיקר, רק על זרותו ופליאת ברייתו בעיני האדם, בבחינת שאר בריות, נתקנה הברכה, עם היות שאין בראייתן צער לגמרי. 
ואם היה מקום לברך על צער הנראה במין בכלל, ביותר היה ראוי לברך על מין האנושי דיין האמת, ועל לידתו של אדם יותר מעל מיתתו, כי הוא לבדו בא לעולם חסר כח, ונעדר השלמות הצריך לו, יותר מכל הברואים (אף חכמתו לא עמדה לו והיא היתה בעוכריו, כי ברוב חכמה רוב כעס ויוסיף דעת יוסיף מכאוב [קהלת א, יח], לעמל נברא, נפשו מרה, ודעתו קצרה, רועה רוח כל היום יהגה לענות, רודף אחר מחייתו צרכי פרנסתו והמזונות, טרוד על עסקי נפשות ביתו ובהול על הממונות, מעוטר ומוקף מכמה דאגות אנחות ויגונות, מעוטף בצערו ואבלו יותר מכל החי אשר על פני האדמה כי ישוחו במעונות, אך הוא לבדו נשאר מרובה בגדי הזמן המתעולל בו תמיד במאורעות רבות רעות שונות, עלול ביותר לפגעי נגעי בני אדם כי ישביעהו ממרורים, פניו לא יחשוך מכלימות, מעותד לחרפות ובזיונות, אדם קצר ימים ושבע רוגז ומלא עונות, והוא לצלע נכון ומכאוביו הרבים נגדו תמיד ומרגיש בהם ורואה ויודע סופו, ומבין ומכיר אחריתו, העל זה לא תאבל נפשו של אדם הער ותקונן. 
אמנם מה יתאונן, החי אשר יתן על לבו ויתבונן, וכליותיו בדעת ישתונן. זאת ישוב אל לבו כגבור מתרונן, אחר שהמין כולו נשתתף בצער הגדול הזה, הלא דבר הוא אשר עשה האלהים את האדם ישר בדעת בהשכל, בחכמה ובינה יתרה, שייראו מלפניו ויעבדוהו בנפש ברה, אך לא בראו להנקם ממנו, ולהעיר עליו כל חמתו ולהקימו מטרה לחצי עברתו, חלילה לאל מרשע ושדי מעול כי פועל אדם ישלם לו, וכפי משאו ועבודתו תהיה משכורתו שלמה ותרבה הנאתו להיטיב אחריתו, ולפום צערא אגרא. עכ"פ אין להרהר ח"ו אחר הבורא עולמו בחסד חנם, והוא היודע טוב ואושר ברואיו, ולתכלית מה בראם והמציאם, מאין הוא עושם וכוננם. ומ"מ נראה שאין הבנת הרב"י זרה כל כך בדעת הראב"ד, כמו שיראה בהשקפה ראשונה, ודוק. 

שם. ומ"ש אפילו גוי או בהמה כך הוא בירושלמי. עכ"ל. (דבור זה מהופך וראוי להעמידו אחר ד"ה ומ"ש בשם הראב"ד. שכצ"ל עפ"י לשון רבינו בעה"ט). הך מילתא איתא נמי בהדיא בתלמודא דידן בפרק קמא דע"ז (דף כ) ומייתי נמי עובדא דרשב"ג דבירך על גויה נאה, עיין שם בגמרא ובי"ד ססי' קנ"א. 

בלבוש נשתבש בכוונת ברכת שפטרני מעונשו של זה המובא בהגה [סעיף ב] על פי המדרש. ופשוט הוא כמ"ש בלחם חמודות [ברכות פ"ט אות ל] שהכונה היא שנפטר עתה מעונש חנוך, אבל לא על פטורו מעונש בטול מצות מברך, דודאי לא היה עונש עליו, דקטן לאו בר חיובא הוא, אף על גב דרמי נמי חיוב חנוך מצות אאבוהי מדרבנן, וכי לא חנכיה  שכר גרידא הוא דאפסיד, עונש מנין. אלא משום דחייב להפרישו מאיסור, והא דאורייתא היא כמ"ש [יבמות קיד, א] אמור ואמרת להזהיר גדולים על הקטנים. מזה נפטר עתה שנכנס הבן ברשות עצמו. זה ברור. ודברי ל"ח אינן מדויקין בזה. 

מור וקציעה סימן רכו 
=================== 
[קצט א] בטור. וברא בו בריות. כצ"ל. 

מור וקציעה סימן רכז 
=================== 
בטור. על הזיקין והוא כמין כוכב היורה כחץ ונמשך אורו כשבט. עכ"ל. צריך עיון אם זהו מה שאנו רואין לפעמים בלילות הצחות כאילו הכוכב רץ ונמשך אורו כשבט, שזהו דבר ההווה ורגיל, וידמה היותו נעשה משבירת הניצוצות של הכוכבים המבריקים, ופיזור חלקיהם, בסבת נשיבת הרוחות, או בפגשם בקיטורים העולים ונדלקים והרוח מוליכם. אבל נ"ל יותר שהוא הכוכב המתחדש באויר שזכרו החוקרים הנקרא אצלם קומיטא וכן קראוהו כוכב השרביט. וכן יראה מפירוש הר"מ ז"ל וצריך עיון בחבורו. ולפירוש זה צריך לידע אם מברך בכל פעם שרואהו אחד לשלשים יום, כי אמרו שיעמוד שנים רבות. 

ועל הזועות ורעידת הארץ, מצאתי בסוף ספר יוחסין בהוספות של רש"ש בלשון הזה, ועל זה נבא ישעיה [ו, ד] וינועו וגו' וקרא פסוק וקרא זה אל זה ואמר. ואמרו כי זה סוד גדול בזמן שיבוא רעש בעולם ויקראו זה הפסוק וקרא זה אל זה וגו' ג"פ וישקוט הרעש. 

שם. מעשה בראשית. וכך העתיק בב"י כאילו כתוב במשנה כך. וליתא, דבמתניתין ל"ג אלא עושה. וכ"ה נוסח הר"מ, והדווקן במטבע ברכות האבודרהם, וכן עקר בלי ספק. אם אמנם נמצא בלשון הגמרא עושה מעשה, אינו אלא תוספת באור בלבד (ככה קרה גם במשנת אלו דברים שאדם אוכל פירותיהם כמ"ש שם בס"ד. דוק ותשכח דכוותה טובא במשניות שהובאו בסוגית התלמוד, שהבליעו בלשון המשנה איזה באור נוסף שאינו מגוף לשון המשנה, (ועיין בכורות (כז, ב ד"ה וכי) שדרך התלמוד כשמביא משניות לקצר ולהאריך ומשנה בהן לפי הצורך. ולא עדיף מהיכא דקמפרש בהדיא חסורי מחסרא או קאמר תני הכי). ומ"מ לשון המשנה אינו זז ממקומו בשביל כך כמלא נימא, כי היה לתנא טעם נעלם (מאתנו) לבחור בלשון קצר דווקא. ואין להתחכם עליו, והמוסיף ומשנה בלשון המשנה גופה הרי זה מגונה. לכן יש להתרעם ממדפיסי ספר משניות עם תי"ט שהוסיפו בו מלת מעשה שאינו מגוף גרסת המשנה בלי ספק, ואין להשגיח בקצת מחברים שנמשכו אחר המחליף הנוסח הראשון שהוסיף במטבע הברכה תיבת מעשה, וכן לא יעשה. 
ותמה על עצמך הלא כך אנו אומרים בכל יום בברכת ברוך שאמר, ברוך עושה בראשית, ואי אפשר להטיל בה מלה יתרה, שכל מלותיה מנויות וספורות (במנין פ"ז) גם ככה תקנו בסלוק תפלתנו בנוסח עלינו ליוצר בראשית (ולא נמצא בשום מקום יוצר יצירת בראשית או מעשה בראשית) וכי מה בין עושה בראשית ליוצר בראשית, הרי ששכחו המשנים הלשון המצוי ושגור בפיהם פעמים בכל יום, בהתחלת סדר תפלה וסיומה, שכך הוא ודאי תקון הלשון, שאין אדם רשאי לשנותו. ועוד יש לתמוה על החושבים שהכרח הוא לנהוג עין יפה במטבע זה לתת לו מלת מעשה להוספה, ולא אדע מה הועילו בכך, כי אם יעלה על הדעת שלא יתכן לומר עושה בראשית, א"כ גם מעשה בראשית לא יתכן לאמרו, כי המעשה יש לו עושה, ומה שנעשה הוא שיעשהו העושה, כמקרה זה, כן מקרה זה בענין התלות הפעולה בזמן, אין ביניהם כלום. גם נודע כי השם בכח הפעולות, שהוא דבר מצוי בלשון מקרא לרוב מאד, על כן המוסיף בלשון הברכה גורע, והמשנה מטבע חז"ל אינו אלא טועה, מוסר פורע. וכן מצוי בדברי רז"ל סדרי בראשית. ששת ימי בראשית. הכל הולך על דרך אחד. ואם כל אלה יתכנו בלשון, מדוע לא יתכן לומר עושה בראשית. 
שוב הראוני מ"ש רא"ה בא"ב שלו והעיד עדות שקר בשם אבודרהם. וכבר הראיתיך שאינה אלא טפשות והוללות. אף הראה סכלות עצומה במה שהאריך לבאר שעות שבתאי, מלא דף שלם בהבלים גדולים ועצומים. כאשר ימשש העור באפלה, וכסומא בארובה קרב אל הבנת ענין שעת שבתאי שזכרו חז"ל, שאין זה ענין לסבוב הכוכב כלל, אלא לענין שליטתו וממשלתו. שכל שעה יש עליה ממשלה ידועה לאחד מכוכבי לכת (הנתונה להם מאת הבורא וסדורה לכל אחד שעה מוגבלת מראשית בריאת העולם וכך הם חוזרים חלילה) עם שאין אז התחלת הקפתן. זה ידוע לתינוקות (וכבר פרשן רש"י בהרואה [ברכות נט, ב] ובכיצד מעברין [ערובין נו, א]). ומפטפט הלז הרבה לפלפל בענין זה בדברים בטלים, וחשב לרפא על נקלה שבר הקושיא על מג"א [ס"ק ה] ולבוש שקבעו ברכה זו על ג' שעות ביום דווקא (עיין לקמן סי' רכ"ט). ואמר ליישב דעתם לפי שצריך להיות חמה בממשלת שבתאי אז כשמברכין עליה. ודימה בנפשו שגילו לו מן השמים סוד, ולא דעת ולא תבונה לו. שלא זכר אביי שבתאי רק לסימן ידיעת עת תקופת החמה לפי חשבון סדר ממשלת שצ"ם חנכ"ל שלא יתחלף, והוליד מזה דעת משונה ומגונה. זקן שכמותו יעסוק בדברים בטלים, ולא ידע להזהר עוד. רחמנא ליצלן מדעתא שבשתא כי הא. (אמנם אנכי נשתמשתי בדבר זה על דרך הלצה בקונטרס הרסן, להתלוצץ בעובדי ע"ז ש"ץ שר"י) אך בודאי אין להאשימו בכך, רק כי דרך נשים לו. וכהנה רבות עמו. 

בב"י. ואחד במקומו. צ"ל. 

שם. פירוש אומר. צ"ל. 

שם בטור. ואם ירצה יאמר שכחו וגבורתו. כתב בט"ז [ס"ק א] ז"ל והמנהג לומר על הרעמים שכחו ועל הברקים עושה מעשה בראשית ואיני יודע טעם לזה אולי כו'. עכ"ד. וטעם בחירת העולם פשוט כמ"ש הוא ז"ל. אמנם בלא זה הוצרכו לקבוע לכל אחד ברכה מיוחדת כי ידוע שאין רעם בלא ברק, ולא ברק בלי רעם, שמיד אחר הברק נשמע הרעם, כי סבת שתיהן אחת היא, שמהכאת אדים חמים גפריתיים הנסגרים בעבים ובעננים ונלחצים להיות המקום צר להם, גם פוגשים שם באויר האמצעי הקר מאד ומתנגד להם גם כן, על כן מוכרחים לבקש להם אופן לצאת בכח ובחוזק יד, מזה נולדה בקיעה בעב הענן עצומה מאד, ולבקיעותו נשמע הרעם, וממנו יוצא ברק, כמו מהכאת ברזל באבן, או כאשר יראה בקנה השורף, שנעשות שתי הפעולות כאחת בסבת הנקישה. ומה שאין הקול נשמע עם רגע ראיית הברק, זה מפני שחוש הראות הוא חזק ומרגיש יותר מרחוק, מן השמע. ולכן לא ראו לומר לעולם ברכה אחת מהן בין על הברק בין [על] הרעם בשוה, כי על פי הרוב ישמע הרעם מיד אחר שבירך על הברק תוך כדי דיבור, ואיך יתכן לחזור ולברך עליו אותה ברכה עצמה שכבר בירך אותה עכשיו ברגע שלפניו על דבר זה ממש. ומאחר שהתקינו חז"ל לברך על שתיהן, כמ"ש על הברקים ועל הרעמים, על כרחך צריך לברך לכל אחד ברכה אחרת בפ"ע, ובחרו באופן זה מטעם שזכר הרב הנ"ל. כך נ"ל ברור ונכון. 
ונפקא מנה, דאי שמע רעם וראה ברק כאחת דמברך על שניהם שתי הברכות הראויות להם כנזכר. ולאפוקי מבמג"א [ס"ק א] דכתב שנ"ל דברכה אחת על שתיהן. ודבריו אינן נראין בזה שהרי כך הוא על הרוב שנרגשין כאחת, אף על פי שאי אפשר שיהו כאחת ממש כאשר  כתבתי, שזהו דבר ידוע בחוש שלעולם תקדום על פי ראיית הברק קדימה מה, לשמיעת הרעם, אלא שבהיות הרעם נעשה בקירוב מקום אז אין הפסק ביניהם כל כך, כי מיד אחר הראות הברק בהכרח ישמע קול הרעם תיכף, וכשנעשה ברחוק מקום אזי יראה יותר מהר משישמע, כי האויר רב המרחק מעכב שמיעת הקול וממעטו, ולפעמים לא ישמע כלל מפני רוחק המקום עם שיראה, וזה יקרה לעתים רחוקות. ועכ"פ ברובא דרובא במקום שנראה הברק שם קולו נשמע מיד אחריו, כי אי אפשר להיות בענין אחר, ולא חיישינן למיעוטא. וכשאמרו רז"ל לברך על הברקים ועל הרעמים, (ראה נא כי בסדר זה שזכרום רז"ל במשנה ברקים תחלה, רמזו מ"ש לעיל בסבת הראות הברק תחלה לעולם) על כל אחד בפ"ע אמרו לברך, ולא על שניהן ברכה אחת גרידא. 
ועוד הלא אפילו על אחד מהם היה ראוי לברך גם שתיהן, כדעת הראב"ד ז"ל, והוא הנראה קרוב בפשט הגמרא, ואיך לא נחוש לו לפחות באופן זה כששומע ורואה כאחת. גם כבר אמרתי שכאחת ממש הוא דבר שאי אפשר, שאע"פ שנעשין כאחד אין נרגשין כאחד, אלא זה אחר זה בהכרח. והא נהוג עלמא דלא כוותיה, ופוק חזי מאי עמא דבר, ושפיר עבדי בלי ספק. 

שם בב"י. וכתבו התוס' על הרוחות כו' ירושלמי כשבאין בזעף אבל כשבאין בנחת אומר ברוך עושה (מעשה) בראשית. עכ"ל. מדלא אייתי לה מר בשולחנו להך מילתא, שמע מינה דלא ס"ל. ובאמת היא מילתא דתמיהא, לברך על רוחות הנושבות בנחת. ומ"ש במג"א [ס"ק א] דמכל מקום הוא רוח גדול, אינו במשמעות הלשון. גם איזה גבול ושיעור יש לדבר. ולי נראה שהוא כמשמעו, בנושבין בנחת ממש, ומיירי בדלא נשבו זמן רב, שהיה האויר שוקט בלי תנועה ולא נרגש שום רוח בימים רבים. וזה נראה נכון, וראוי לברך על זה, כי טובה גדולה הן הרוחות לעולם, כמ"ש רז"ל שאי אפשר לעולם בלי רוחות (תענית דף ג', ב וע"ש פירש"י), וכשאינן מצויות גורם עיפוש האויר ר"ל, כי הוא צריך לתנועה תדירה כמו שאר דברים, לנקותו ולשמרו מההפסד. והוא מעין מעשה בראשית, שכן היה תחלת ההויה ורוח אלהים מרחפת על פני המים [בראשית א, ב], שהוא היה רוח של נחת ורחמים, לצורך המציאות וקיום העולם, ולכן ודאי נוסח ברכה זו הגון להן (וכמו שמברכין על הגשמים אחר עצירתם), ואעפ"כ אין המנהג כן, אולי מהעלם ידיעה. 

שם בטור. אם יכול לצאת ולברך תכ"ד יצא. עכ"ל. ר"ל יצא מבה"כ ויברך. ומיירי בדאית ליה מיא לממשי ידיה, אי נמי בדלא נגע בטנופת ולא קנח ולא שפשף. אבל אי אפשר לומר דלא עשה צרכיו עדיין, כמ"ש במג"א [ס"ק ב], דא"כ אסור לו לברך ולהזכיר השם בגוף שאינו נקי, מאחר שהוצרך לנקביו כל כך עד שלא יוכל להעמיד עצמו כדי הלוך פרסה, עיין לעיל סימן צ"ב. ואיסור כפול יש בזה, שאסור גם כן להשהות נקביו כדאיתא לעיל סימן ג', לכן אם נצרך לנקביו אפילו עדיין לא נכנס לבית הכסא, יכנס ואל יצא עד שיגמור צרכיו, ואפילו יעבור הזמן תוך כך, ולא יוכל שוב לברך על מה ששמע או ראה, דודאי אחר כדי דיבור עבר זמנה, ואין בכך כלום. ולא הבנתי מה שכתב הט"ז כאן [ס"ק ב]. ונראה דאשתמיטיה הא דכתב הרב"י לעיל סימן ר"ו בשם שה"ל, ואין להאריך. 

מור וקציעה סימן רכח 
=================== 
בטור. וגבעות. צ"ע היכי דמי גבעה לברך עליה. ונראה לי דההפרש בין הר לגבעה אינו בגודל וגובה בלבד, אלא גבע הוא תל (עשוי בידי שמים) זקוף מאד ותלול אפילו אינו רחב כלל רק מחודד התבנית כעמוד (לא כן סתם הר, עם כל גבהו אינו מחודד בראשו. ורבים מההרים מלאים בני אדם, מיושבים בערים וכפרים. גם ארצות שלמות עליהם נמצאים. כמ"ש במקרא [יהושע י, ו] יושבי ההר, ובהר הלבנון וזולתם רבים). וכן מזה נקראת מגבעת כובע כהנים הדיוטים שהיא בתמונה מחודדת עמודית. 

בב"י [ד"ה ומה] ז"ל. דאפשר שסובר דר' יהודה לא בא לחלוק אלא לפרש דעד כאן לא קאמר ת"ק כו' ואח"כ מצאתי כו' וששאלת כו' אם הוא ים אוקיינוס או הים שלנו. כצ"ל. 

שם. יראה שהוא ים אוקיינוס דווקא אף על פי שבלשון הפסוק נקרא (צ"ל) כו'. זהו לשון הרא"ש תשובת השאלה, ועכ"ז הרב בש"ע לא השגיח בתשובה זו, ושם [סעיף א] קבע להלכה שהוא ים שעוברין בו לא"י ולמצרים. והביא במג"א [ס"ק א] בשם ל"ח, שהשיג על הרב"י, כאילו לא הבין כוונת תשובת הרא"ש הלזו, וכסבור היה שזוהי דעת הרא"ש, ואינה אלא דעת השואל, וכן חשדוהו מחברים אחרים לפי דברי הרב הנזכר, ויש מי שטרח להליץ בעדו ולא עלתה לו. 
ואני אומר אשרי מי שחושדין אותו ואין בו, ולחנם טרח בל"ח בבאור תשובת הרא"ש, שהרי היא מבוארת כן לפנינו בהעתקת הב"י, עם שנפלו בו טעיות הדפוס דמוכחי טובא, וצ"ל כמ"ש לעיל, וח"ו שיטעה רבינו בהבנתה, והיא פשוטה לתינוקות, שכן היא דעת הרא"ש דים הגדול האמור כאן הוא ים אוקיינוס. ומה שלא פסק בש"ע כמותו, אין לתפוס אותו על זה, דבהא לא ס"ל להרב"י כוותיה, אלא כרמב"ם ז"ל, דמפרש לים הגדול אים דארץ ישראל (והוא דבר המצוי מאד בש"ע, שסתמו נמשך אחר דעת הר"מ ז"ל, אף על פי שלא ביאר נטיית דעתו בב"י. ולכן כמה פעמים נכשלים המעיינים בזה, והמדקדק אחריו ועורך דבריו שבקצר עם הארוך, וחבור הר"מ וכ"מ ימצא) ולא הוצרך הרב"י לדברי הרא"ש כאן, אלא לסיועי פירושא דיליה במתניתין ולתרוצי לפיסקא דרמב"ם דלא ליתי כיחידאה. 
איברא לענין פירוש הים הגדול, לא נראו לו דברי הרא"ש (מלבד שאין לפסוק כרא"ש במקום הרמב"ם, בלי הסכמת פוסקים אחרים, וביחוד לספרדים שכל דבריהם עושים על פי הר"מ ז"ל) שבאמת אינם מוכרחים כלל. ואדרבה איפכא מסתברא, דאטו מי הוה סני לתנא למיתני ים אוקיינוס, וכיון ששנו חכמים בלשון התורה, שידוע שים הגדול הכתוב בתורה ונזכר בגבולי ארץ ישראל למערבה, הוא הים האמצעי (בלע"ז (מידיטראניאו) מה מכריחנו להוציאו ממשמע זה. ואי קשיא ימים דרישא, י"ל שחלקו לזה כבוד, לפי שהוא תחומה של ארץ ישראל. וכמו שאמרו באגדה [שבועות מז, ב] על פרת קרב לגבי דיהנא ואידהן, ואיך שיהא, התורה קראתו גדול. ועוד שהוא באמת גדול בערך כל הימים, לבד מאוקיינוס, כנודע היטב למביט במפת העולם. 
וגם י"ל שתחת שם ימים נכנסים כל הימים הקטנים מאד, כגון ימה של טבריא ים כנרת וימה של סדום וזולתם. ואמרו רז"ל [ב"ב עד, ב] ז' ימים יש בארץ ישראל וכהם יש בעולם לאלפים, ואנהו נינהו ימים דרישא, דמברכינן עלייהו כמו על הנהרות הגדולים, דלא גריעי מנייהו. אבל בים הגדול, הכוונה על כל ים שהוא גדול, כמו זה שעוברים בו לארץ ישראל ולמצרים. ולא עליו לבדו יש לברך, אלא כולל הוא כל הימים הגדולים, ויש מהם גם כן רבים, והם כמו הים סוף שהוא האדום, וים פרסי הנקרא כספי או הסינוס פירסיקוס, והשחור הנקרא פונטוס אוקסינוס או ניגרוס, והארציפלגו היווני וההודיי ודומיהם, לכולם יש להם דין ים הגדול לענין זה, שכולם מתקשרים ומתאחדים עם ים אוקיינוס (חוץ מהקספי שאין לו קשר עם האוקיינוס, ועל כן נקרא המת, מכל מקום מופלג הוא בגדלו כערך הנזכרים) ודינם כמוהו, וגם גדלם גרם להם. לאפוקי הימים הקטנים הנ"ל שהם סגורים בארצות (כמו ים מזרחי ההולך קדמת ארץ אשכנז לפולניא ולשאר ארצות צפוניים מזרחיים, או כמו הדרומי שבהולנדיא) ואין להם קשר וחיבור עם ים הגדול, רק ע"י נהרות רבות. גם לקטנם נראין כנהרות, בערך שאר ימים גדולים הנ"ל, לכן נדונין כנהרות. 
וזה ודאי אמת בפשט הכתוב, שהתורה קראה להאמצעי ים הגדול, אף על פי שאינו חשוב כלום לגבי אוקיינוס, שעכ"פ הוא גדול בערך שאר הימים שבארץ ישראל, והנמצאים לרוב בעולם, וכן ימצאו זולתו כנזכר, שיתכן כמו כן לקרותן ים הגדול בבחינה זו. והוא הנכון בלי ספק גם לענין הברכה. והיא גם כן דעת ה"ר יונה דמייתי ליה הרב"י למסקנא דמילתא. אם כן יש לתמוה הרבה על האחרונים ז"ל הנזכרים, מה צורך להתנצלות ולהטריח עצמו בזה, אטו מאן דאמר כרמב"ם וה"ר יונה משתקינן ליה, משום דאתי דלא כהרא"ש, כל שכן אחר שהוכחנו שהוא הדעת הקרוב ומתקבל יותר. 
ותדע עוד דים הגדול דר"י הכא כמשמעו, וכדס"ל לרמב"ם וש"ע, דהא אשכחן לר"י גופיה בברייתא דמייתי לה תלמודא ריש פרק קמא דגטין [ח, א] דקאמר רואין כאילו חוט מתוח מקפלוריא עד ים אוקיינוס, והתם הוא דבים אוקיינוס דווקא מיירי (דוק שם דעסיק בנסין שבים הגדול עד אוקינוס) קרי ליה אוקיינוס, בשמו האמיתי, משא"כ כאן דאינו אוקיינוס קרי ליה בלשון תורה. או לשון חכמים הוא לקרות כל ים גדול בערכו ים הגדול, שכך הוא בלי ספק כמו שהוספתי נופך בלח"ש שילהי ברכות [פ"ט מ"ב] עיין שם, והרי זה ברור. על כן אין להרהר אחר פסק זה כלל וכלל. דמיהת אים הגדול דארץ ישראל ודאי מברכינן, כסתמייהו דרמב"ם ובש"ע. 
ברם לברך על שאר ימים הגדולים כמו שאמרנו למעלה, שכולם נכללים בשם זה בסוג, אף על  פי שכך נ"ל ברור שכן הוא בלשון המשנה וכנזכר שם בלח"ש, מכל מקום צריך עיון, כי לא מפני שאנו מדמין נעשה מעשה. איברא דהכי נמי מוכחא דעת ה"ר יונה כדאמרן. ואפשר שהיא גם כן דעת בעל ספר התרומה דמייתי במג"א [ס"ק א], דכתב שהוא הסובב ארץ אינגליטירא, דאי אאוקיינוס קאי הא לא מקיף לארץ הנזכרת מסביב, כי אם בצד אחד לרוח צפונה של אותה הארץ, למעלה ממדינת שקוטיא. ועוד מאי שנא דנקט אוקינוס זה דווקא, והלא יש כמו כך אחרים לארבע רוחות העולם שנקראים אוקינוס, ולמה לא זכר הים הספרדי, שהוא נודע ביותר בשם אוקינוס, וגם הספינות מצויות לעבור בו יותר מהים שזכר בסה"ת. אלא ודאי לא כיון בסה"ת כי אם על הים האשכנזי הנקרא הצפוני, המבדיל בין ארץ אשכנז ואינגליטירא, ועוברים עליו מאשכנז לענגלנט. ומשום דארץ אשכנז אתרא דרב בעל ספר התרומה הויא, ולא נקטיה אלא לדוגמא, דכל ים שהוא כעין זה יש לברך עליו, אם מפני שהוא גדול קצת גם כן, ואם מחמת שיש לו קירוב עם האוקיינוס. ואם כן כל שכן הים שעוברים בו לארץ ישראל הנזכר, שהרי הוא גדול ממנו הרבה, ונופל גם כן באוקיינוס, והוא לשון ים ממנו, ונמצא גם הרב בעל ספר התרומה קאי בשיטת הש"ע בזה, ואפשר דסבירא ליה נמי כה"ר יונה, דלא ממעט אלא ימים קטנים כאמור, וצריך לי עיון בגוף הספר. מכל מקום נ"ל דהמברך גם על הימים הגדולים שזכרנו, לא הפסיד. 

שם ע"ב בראשו. משם ולמטה הסיבוהו בני אדם דרך אחרת. כצ"ל. 

מור וקציעה סימן רכט 
=================== 
[קצט ב] בטור. והתקופה בתחלת ליל ד'. ר"ל תקופת ניסן, שכן היא נופלת לעולם בראש מחזור גדול, ביום ד', כמו בתחלת בריאת עולם, דלתקופה כר' יהושע מנינן, והיא אז שוה עם ראש מחזור הלבנה בתחלת מזל טלה גם כן, שבתקופת ניסן מתחיל בטלה, והיתה בשנת תקי"ז בט"ז ניסן ותחול שנת תקמ"ה לפ"ק, וכל יחיד ויחיד חייב בברכה זו. 

עיין במג"א [ס"ק ה] שנ"ל אם לא ברך עד ג' שעות שוב לא יברך שכבר עברה ממקום הזה. ונראה שלקח זה מן הלבוש, שכתב שהוא בכמו ג' שעות על היום שאז עומדת בנקודה שהיתה עומדת בתחלת התלותה ברקיע במעשה בראשית. ולא נתחוורו לי דברים הללו. כי הלא בתחלת ליל רביעי נתלו המאורות בגלגל, וכמ"ש בפר"א פרק ז' חמה ולבנה שוין בתחלת ליל ד' בשעת שבתאי בשעה שנבראו, וכלישנא דגמרא, אם כן בג' שעות על היום כבר עברו ט"ו שעות מן התקופה, ואין זו נקודת התלותן ברקיע במעשה בראשית, ופשיטא כבר עברה חמה מן הנקודה ההיא הרבה, וכמדומה דטעמא דלבוש לפי שבבריאה עמדו חמה ולבנה בחלון אחד (כמ"ש הקליר בפ' החודש) עד ג' שעות על היום, כמ"ש בסימן תכ"ט, ואז קטרגה הלבנה ונתנזפה ולא שמשה עוד עד וי"ד. 
אך איני יודע מה זה ענין לתחלת מחזור גדול, שהרי עכשיו אין הלבנה עם החמה בשוה בעת התקופה (אלא בראש מחזור קטן) א"כ מאי טעמא לא נברך גם כן אחר ג' שעות, שהרי לא על הלבנה אנו מברכין עתה, כי אם על החמה, ואף על פי שכבר עברה מנקודת התלותה  במעשה בראשית. ותו, הניחא לר"א דבתשרי נברא העולם, אלא לר"י מי ניחא, הא אז לא היו חמה ולבנה שוין רק ט' תרמ"ב, נמצא גם בבריאתן כבר עברה הלבנה מן החמה שני שעות תל"ח חלקים לפני אור היום, ואנן קיימא לן בהא כר"י, כדאיתא פרק קמא דר"ה [יב, א] חכמי ישראל מונין לתקופה כר"י, ואיך א"כ נברך עליה עד ג' שעות, שאין זו לא שעת התלותן ברקיע, ולא ממשך זמן שמושן יחד שכבר עברו ונפרדו זה מזה כמה שעות אפילו במעשה בראשית מה גם עתה. אלא מאי איכא למימר על חדוש מעשה בראשית בחמה בלבד אנו מברכין עתה, ועל אורה שנתחדש היום כמו בראשית הבריאה בשוה, היא ברכה זו, אם כן ראוי לברך לפחות כל אותו היום החדוש. והרי על הלבנה מברכין כל חצי החודש. ולפחות כל זמן שהוא הולך ואור עד נכון היום ר"ל עד חצות, וכ"כ בשם תי"ט, וטעמו לא הודיעונו, ועם מ"ש בס"ד נכון הדבר. השוכח או נתעצל, לא הפסיד ברכה עד שש שעות. ופשיטא דליכא מאן דחש לבעל שכנה"ג דמאן ספין מאן רקיע לעקור דברי התלמוד שנתן בו שלשה סימנים, הדר מחזור, בתקופת ניסן, בליל ד' בשבתאי, ואין כאן שני פירושים, רק הערוך הביא עוד פירוש אחר על רקיע בטהרתו, ואיתא להא ולהא, ולא בא לעקור פירושו של אביי, וכן הר"מ פסקה, ותו לא מידי. 

שם. וכן מברך ג"כ כשרואה לבנה בטהרתה כו'. בספרינו גרסינן לבנה בגבורתה כוכבים במסלותם ומזלות כסדרן, ומפרש לה הרמב"ם כמ"ש רבינו בעה"ט משמו, ולא גרסינן בטהרתו אלא גבי רקיע. 

שם. וכן בכל עת שיראה מזל טלה עולה מקצות המזרח. הבנת כוונת לשון זה נעלמה ממני, כי בכל יום בהאיר המזרח, מזל טלה עולה מקצהו (ואינו משנה מדתו, שכן גלגל המזלות שוקע בכל יום במערב ומשתחוה עם כל צבא השמים לבוראו, ועולה עמהם בכל יום במזרח) ואינו משנה מקומו (אף על פי שלפי דעת התוכנים תהיה קצת תנועה לגלגל המזלות למזרח, נרגשת לשנים רבות ואמרו שכבר נעתקה נקודת הפגישה ממזל טלה איזה מעלות, מכל מקום הרי גם הם עדיין משתמשים בחשבונם על דעת הקדמונים, בהיות בטלה נקודת הפגישה במשוה כמאז, לא יסורו ממנו, להיות ההעתקה ההיא בלתי מורגשת מוחשת כל כך. 
ועוד איזה גבול יש לדבר, והיכן הוא קצה המזרח, אם לא באמצע רוח קדים מול נקודת חתוך המשוה עם אזור המזלות, כי הזויות הם משותפות לשתי רוחות, ואם כן אין טלה עולה בקצה המזרח בזמן הזה עד סוף העולם. גם מדוע ועל מה זה נעשה יקר וגדולה למזל טלה על זאת, אחר שאינו עוד נוסע בראש, ואינו עומד על עמדו להתחיל ממנו מנין הקפת הגלגל (ואם לא בבחינה זו, מנין לו החשיבות הזה לברך על עלייתו ביחוד). ולא מסתבר לברך עליו בכל יום, על כן אני מודה ולא בוש לומר שלא ידעתי פירוש דבר זה מי יתן ידעתי ואמצאהו. גם צ"ע מנליה להר"מ הא, כי רחוק הוא להעמיסו בלשון הברייתא הנ"ל. וכבר נשאל דבר זה בשמי לתוכן גדול בדורנו, והודה דלא ידע לה פתר. והודעתי צערי לרבים שמא ימצא מי שיאיר עיני בו ואקשור לו כתר. 

גרסינן בגמרא ([ברכות] נט, ב) אמר ריב"ל הרואה רקיע בטהרתו אומר ברוך עושה בראשית. אימת, אמר אביי כי אתא מטרא כולא ליליא, ובצפרא אתא אסתנא ומגלי לשמיא, ופליגא אדרפרם אר"ת מיום שחרב ביהמ"ק לא נראה רקיע בטהרתו. ונראה דמשו"ה השמיטוהו הפוסקים להא דריב"ל דמשמע להו במסקנא אדחיא לה מהלכה. ולא נתקררה דעתי בכך, דהא אביי מפרשה לדריב"ל, וכי נמי פליג אדרפרם מאי הוי, מאביי ורבא ואילך הלכה כבתראי. ותו הא מחלוקת במציאות הוא, מיהת אי אשתכח הכי וכדאסברה לן אביי אמאי לא לשמעינן דינא לברוכי עלה. והכי מסתברא ודאי, דהא לענין דינא ליכא דפליג עליה דריב"ל ואפשר למצוא פשר דבר דמר אמר חדא ומר אמר חדא ולא פליגי, הא בא"י והא בח"ל. אף על גב דאמר תלמודא ופליגא, דוק ותשכח דכוותה. 

מור וקציעה סימן רל 
================== 
[ר א] ע"ב. הנכנס להקיז אומר יהר"מ כו'. כתב במג"א [ס"ק ו] דנ"ל שי"ל כן בכל מידי דרפואה. ותיתי לי דקיימתיה מסברא דנפשי כשהוצרכתי פעם להעמדת כלי המציצה, איברא אמינא לה בלא חתימה בשם, לא כדינה בהקזה, די"ל בשם ומלכות כדכתב הרב"י. 

שם. ברוך רופא חולים. איכא לתמוהי דמשווי לכ"ע קצירי (ואף על גב דבריש כל מרעין אנא דם [ב"ב נח, ב]) והרי גם הבריאים מקיזים, ביחוד בימי חכמי התלמוד כדאמרינן [שבת קכט, ב] פורסא דדמא מתלתין לתלתין יומין. ותו מדנקט לישנא דהנכנס להקיז משמע דבבריא איירי. וקשיא ודאי היכי נימא הכי (עם שבמה שכתבתי שם אצל חתימת ברכת אשר יצר י"ל זה גם כן בדוחק, אינו נ"ל) ובדיקנא בגמרא ול"ג לה, אלא ה"ג ברוך רופא חנם וכ"ה ברא"ש וברמזים, ונראה שטעות סופר נזדקר בטור וצ"ל רופא חנם. וכן בש"ע. 

מור וקציעה סימן רלא 
=================== 
בטור. יישן. עיין מ"ש בס"ד לח"ש פ"ג דאבות [מ"י], ולעיל סימן ג' ובלקוטים. 

ומ"ש בפירוש וכל מעשיך יהיו לש"ש בשם ה"ר יונה, הענין לקוח מהר"ם בהלכות דעות [פ"ג ה"ב - ג], ומבואר אצלנו יפה באוצר הטוב ובחלון צורי באורך וברוחב. 
ואם ישן שנת עראי כו'. עמ"ש בס"ד לעיל סימן מ"ז. 

מור וקציעה סימן רלב 
=================== 
וכשיגיע זמן תפלת המנחה. טעם שם מנחה עמ"ש בס"ד לח"ש פ"ד דברכות [מ"א], ובבית אל בהנהגת תפלת המנחה (שי"ד). ולענין באור סוגיא דאם התחילו אימת מפסיקין עמ"ש שם בס"ד פ"ק דשבת [מ"ב]. 

ע"ב. בב"י. כתוב בשבלי הלקט כו' דלית ליה לש"ץ למיחת ולאפוקינהו. כצ"ל. ר"ל לירד לפני התיבה. 

[ר ב] ע"ד. וכתוב בהג"מ פרק ג' אף על גב דבשבת וי"ט אוכלין שחרית. עכ"ל. ר"ל שאוכלין סעודת שחרית שהיא גדולה. אף שמתחילין בה אחר חצות. שמתאחרין בב"ה ברוב פעמים עד חצות. 

שם [ד"ה ומ"ש דאין]. לסעודה קטנה קרי טעימה. עמ"ש לעיל סימן קס"ז ובלחם לשובע [בסי' ר"י] בס"ד. 

שם. והאי סמוך למנחה כו' דהיינו חצי שעה קודם. ואם תאמר הא בהדיא אמרינן [שבת י, א] ששית זמן סעודה (לכל אדם) [לתלמידי חכמים], ואי איתא לסברת הרי"ף והרמב"ם הא איתסר ליה באכילה משש שעות ולמעלה. וצריך לומר דזמן סעודה הוא בששית ולא לאחריה. ולפי זה יקשה על הרמב"ם, היאך כתב שישיבת הדיינין עד סוף שש שעות, שהוא זמן אכילה, והכא פסק דאפילו סעודה קטנה סמוך למנחה גדולה אסור, וכיצד יתקיימו שני דברים הללו, כמו שהקשה הרב"י בח"מ סי' ה'. וצריך לומר על כרחך דהרמב"ם לית ליה הך כללא דחצי שעה קודם למנחה, הוי סמוך, אלא סמוך כמשמעו סבירא ליה, דהיינו שמיד תגיע שעת המנחה. אי נמי למאי דכתיבנא לעיל סימן קנ"ז, דשעות דזמן סעודה נחשבות לכל אדם משקם ממטתו עיין שם, לא קשה מידי. דוק. 

[רא א] דף קה ע"א שם. כתוב בת"ה על האוכלים בסעודת נשואין כו' דחשבינן להו עוסקין במצות ופטורין מן התפלה. עכ"ל. ואין ממש בסברא זו. עכ"ל. באמת תמהתי מאד על זה מדוע דחאה הרב"י לסברא זו בשתי ידים, אטו לית ליה למר דעוסק במצוה פטור מן המצוה. ואי משום דבני חופה ומשתה נישואין לא חשיבי לדידיה עסק מצוה, הא ודאי קשיא טובא, והלא תלמוד ערוך הוא בידינו פרק הישן [סוכה כה, ב] דחתן וכל בני חופה פטורין מן התפלה. ואי לרש"י התם דמפרש אליבא דר' שילא דפליג, משום דלית ליה עוסק במצוה פטור, הא ודאי לא קיימא לן כוותיה. ולהתוספות התם ר"ש גופיה לא קמחייב לבני חופה אלא בקריאת שמע, אבל אאינך לא פליג, ומודה נמי דפטירי מן התפלה ומן התפלין, אי משום דעוסק במצוה מיקרו, והכי הוא ודאי, וכמש"כ בס"ד לעיל סימן צ"ט (אם לא בנשואין של עם הארץ, דלא שכיח האידנא, ומנה לא קמיירי, ולא ברשיעי עסקינן). ותו משום דשכיח שכרות וקלות ראש, דמשום הכי נמי מיפטרו מתפלה, וכר"י [ערובין סה, א] דכל שאינו מפיק מגן בשעת גאוה, סוגרין צרות בעדו, ואפילו ממצות תפלין החמורה פטורין כדפסק איהו ז"ל גופיה, וכן לענין סוכה (סימן תר"מ) חשיב לבני חופה עוסקין במצוה. 

מור וקציעה סימן רלג 
=================== 
(בטור) [ב"י ד"ה וזמנה] מנחה קטנה מט' שעות ומחצה ולמעלה. עכ"ל. הרב בהגהת ש"ע [סעיף א] נמשך כאן, כמו בשאר מקומות שנזכרו שעות, אחר סברת הרמב"ם דזמניות חשבינן, ומי יבוא אחר המלך את אשר כבר עשוהו הגאונים רבותינו האחרונים ז"ל כדין תורה. אכן לפמ"ש בס"ד בלח"ש פרק קמא דברכות [מ"ב] ובספרי זה כמה פעמים (סימן א' וסימן נ"ח ובכמה מקומות בחלק ב') וגליתי דעתי על פי הזוהר, עם סמך סברות נכוחות והוכחות תלמודיות, העיקר ששעות דלשון חכמים הם השוות, על הדרך שאמרנו שם, ולמעלה בסימנים הנ"ל. וחלילה להעלות על הדעת להקל נגד אבותינו ורבותינו ז"ל, רק להחמיר יצא לנו על פי דעתנו הנ"ל, דזמן מנחה קטנה אף בקיץ, אינו מאוחר משעה שלישית ומחצה, אחר חצות היום, כשהזוג מקשקש חצי ארבעה. אלא דלא נהוג עלמא הכי, ואי משום דמדומי חמה, הא לייטי עלה במערבא. ואף לתלמודא ירושלמי דבעי דמדומי חמה, אפשר דמזמן מנחה קטנה היינו דמדומי חמה. 
ומכל מקום טעמא רבה אית להו, ושפיר עבדי דלא מקדמי טפי, כי היכי דלא תיפוק מנה חורבא בתפלת ערבית דבלא"ה מקילי בה טובא לאקדומה קמי שעת מצותה, וצריך לסבול דוחקים רבים ליישב המנהג, כדלקמן סימן רל"ה. משום הכי ודאי עדיף לאמתוני עם תפלת המנחה כל כמה דאפשר, כי היכי דלא יתפללו תפלת ערבית בעוד יום גדול, מאחר שנוהגין לסמכן. מיהא מאן דאפשר ליה לצלויי תפלת ערבית בזמנה, נ"ל דטבא ליה למעבד לכתחלה כדכתבינן. איברא היכא דלא אפשר, דהיינו שאין מתקבצים למנין עשרה מהרה כל כך, ומצפה להתפלל בעשרה, אפילו הוא סמוך לחשכה, פשיטא לא צריך למימרה, דממתין עד שיבואו ויתפלל בעשרה, ולא יתפלל יחידי, כל שיש עוד קצת שהות, דהא מצותה עד הערב, ולמה תדחה תפלת הצבור, שהקפידו עליה מאד, בחנם, ולא לייטי במערבא אלא למאן דאפשר ליה, או שהוא יחידי ושוהה בה במזיד. ולהג"מ דאייתי ב"י [רס"י רל"ב] הכי עדיף לצלויי דווקא עם מצויו של יום כדאיתא בירושלמי ע"ש. כך נ"ל פשוט. והיינו דאשכחן לגדולים ז"ל דהוו מאחרי לצלויי כדאשכחן נמי למהרי"ל ז"ל, כמ"ש האחרונים. 

[רא ב] שם בב"י. מיהו בדיעבד אם התפלל ערבית מפלג המנחה ואילך יצא. ע"כ. גדולה מזו אמרו [ברכות כז, ב], אפילו של שבת בע"ש ושל מו"ש בשבת מצלינן מפלג המנחה ואילך. ובאמת מימי תמהתי על מ"ש בשם הגאון, דלעולם צריך לעשות כחד מנייהו, שאם עשה פעם כרבנן ומתפלל מנחה עד הערב, שוב אינו יכול להתפלל ערבית מפלג המנחה בשום פעם. ותמה על עצמך הא דאוקימנא למתני' דאם התחילו אין מפסיקין, בדאיכא שהות ביום, פסיק ותני לכל אדם אפילו למאן דעבד כמר, שדרכו להתפלל מנחה עד פלג בלבד. וא"ה אמאי לא יפסיק, כיון דלא שפיר דמי לצלויי בתר הכי מנחה, אפילו יש שהות ביום, מאחר שכבר עבר זמן תפלה קטנה. ותו אטו ס"ד דרב דצלי של שבת בערב שבת, ור' יאשיה של מוצאי שבת בשבת, כר' יהודה סבירא להו, הא ודאי כרבנן הוו עבדי ברוב פעמים, ואפילו הכי (כי) הוו מקדמי תפלת ערבית קודם הלילה. או ס"ד דהני תנאי דמצלו לזימנין של שבת בערב שבת, וכן של מוצאי שבת בשבת לא היו מתפללין בשום פעם מנחה עד הערב. לכן נ"ל שאין עיקר לדבר זה ופוק חזי מאי עמא דבר. 

ע"ב. א"ר אחא כו' ומינה מיל הוא דאינו חוזר. כצ"ל. 

שם [ד"ה ומש"ר וכשיבא]. ובסימן צ"ב כתב רבינו כו' ואם אין לו צריך לחזר אחריהם. כצ"ל. 

שם. וסובר דידים של הסח הדעת פסולות לתפלה. עכ"ל. בד"מ כתב בשם מנהגים, דאפילו עומד מלמודו יטול ידיו לתפלה. וראייתו מדאמרינן באגדתא [ב"מ פה, ב] דאבות העולם משו ידייהו בג"ע, אף על גב דבמתים לא שייך לומר שנגעו במקום מטונף, אעפ"כ צריכים ליטול. עכ"ד, הביאם במג"א [ס"ק ח]. ואני הדיוט אומר שאין למדין הלכה מאגדה (כמ"ש חז"ל פי"נ) ותמה על עצמך, אם כל טנופת לא תטנפם, אף שבולת מים לא תשטפם, איך יש לנו ללמוד מאותה נטילה. ואם נתפתה אדם בראיה זו, אף אני אשיבהו מדברי אגדה, שכבר מצאנו באבות העולם צורך הנטילה אף באותו עולם, שהרי מצינו [ב"ב נח, א] בא"א ע"ה, דמעיינא ליה שרה ברישיה, והוא מהדברים הצריכים נטילה וק"ל. אם כן אין ראיה משם ליושב ולומד, אלא על כרחנו אין לנו עסק בנסתרות כאלה להוכיח מהם בדין מהדינים. 

מור וקציעה סימן רלד 
=================== 
[רב א] בטור ע"ב. מסתבר כיון שהגיע שש ומחצה שהוא זמן מנחה הראשונה חובה. עכ"ל. יש לתמוה מדוע דחה הרא"ש הוראת הגאונים (ורב האי מכללם כמ"ש גם הרא"ש משמו, הביאו הטור להלן בסי' רל"ה אצל תפלת ערבית) והרמב"ם בלי שום ראיה. (כ"ש אחר שהם נוהגים כמותו בזו עצמה שמתפללים נדבה, והניחם במנהגם, אף על פי שהוא שלא  כדעתו. מה גם שהרמב"ם [חשב כרבם, כל [בני ספרד] קבלוהו לספרו עליהם ברוב [מקומות]) וטעם גדול יש להוראתם, מפני שעיקר זמן תפלת המנחה היא מט' ומחצה ולמעלה, כמו שנתבאר בסימנים הקודמים שכן הגון. ובש"ע [סעיף א] קבע להלכה כדברי הרמב"ם. נראה שדעתו כמו שאמרתי. איברא יכילנא לאתויי ראיה לסברת הרא"ש מהא דקיימא לן סימן רפ"ו בתפלת המוספין שאם איחר אותה עד זמן מנחה גדולה צריך להקדים תפלת המנחה שזמנה אז (והכי נמי קיימא לן גבי תשלומין דכוותה) הרי שאפילו לתפלת המוספין דחובה היא צריך להקדימה, ולא חיישינן להתפלל אותה בזמן מנחה קטנה דעדיף, כל שכן דאין להקדים לה תפלת נדבה מכי מטא זימנא. כך נ"ל ברור שעל זה סמך הרא"ש ופשיטא ליה מילתא דלא כגאונים. מכל מקום דברי הגאונים קבלה, ועל כרחנו צריך לחלק בין חובה לנדבה, לקיים קבלת הראשונים ז"ל. ועיין בית אל (שיד, ב). 

ע"ג. ויש שאין אומרים רצה במנחה. כצ"ל. 

מור וקציעה סימן רלה 
=================== 
[רב ב ב"י]. כתבו התוספות ריש פרק תפלת השחר גבי יעקב תקן תפלת ערבית כו' ולפי מ"ש ניחא. עכ"ל. ואכתי לא ניחא, דהרי שתי שעות קודם, שקעה לו חמה ליעקב אבינו ע"ה, כדאיתא בגמרא ומדרש רבה על הפסוק ויזרח לו השמש, ופלג המנחה אינו כי אם שעה ורביע. ועמ"ש בזה בעז"ה בבאור שבארתי המאמר דתפלת ערבית רשות או חובה דרך דרוש (שקראתיו תפלת ישרים, ובדרוש שמש צדקה, הלא המה בחבור הקשורים) יעוין שם דעל פי הזוהר לק"מ. (וע"ש ובחידושי על הרא"ש פרק תפלת השחר שהוכחתי שתפלת ערבית דשבת וי"ט ושל ר"ח חובה הן לדברי הכל). 
ולפי דברינו בלח"ש ריש ברכות בענין השעות השוות וכמו שכתבתי לך גם בחבור זה שלשים ורביעים, מצאנו מנוח כמו כן, שיש לומר אותן שתי שעות ששקעה חמה, אז לפני זמנה, בימים הארוכים היה, משעות העודפות על היום בקיץ, ונחשבות מכלל הלילה. ובזה נמצא גם כן עזר ותרופה למנהג העולם, שמקדימין בקיץ תפלת ערבית לפעמים ד' שעות לפני הלילה, ולא מצאו כל אנשי חיל ידיהם ליישבו על פי דעת הרמב"ם ז"ל בענין השעות הזמניות כמ"ש בת"ה (סי' א) יעויין שם שיגע ולא מצא להם זכות, כי אם בשתי שעות בימים הארוכים. ואי אפשר לאבותינו רבותינו ז"ל שיקבעו מנהג גרוע כזה, ויניחוהו להתפשט מהסכמת ההמון המשולחת, ועזבוהו לבחירתם החפשית בלבד, המשוללת השמירה מן הפחת, מבלי שמצאו לו סעד העשוי לנחת. ועל פי דעתנו הנ"ל, אין להרהר מעתה, שיש למנהג על מה שיסמוך, כי לעולם אינן מקדימין יותר מעת פלג המנחה, על פי חשבוננו. וק"ל. 
עם היות ודאי יותר נכון בטוח להתפלל ערבית בהתחלת הערב כדינה, שהוא זמנה אליבא דכו"ע וכמ"ש להלן, מכל מקום לעולם מן הצורך להקל על הקבוץ ההמוני, ולא להחמיר, כמ"ש בסמוך בס"ד. אכן כשנשאר רק מסלול ודרך ושביל היחיד, שכדאי לסמוך עליו מפני הדחק, והנה מבואר שגם פה אין המקום צר, ולא נעדר ממשענת זקנים וסמיכת חכמים, שביררו דרך ברשות הרבים מפני הצורך. על כן דרך הקודש יקרא לה בציבור. 
ועל פי מ"ש יבוא אל נכון גם כן מ"ש בשם האר"י ז"ל, שכל הג' תפלות צ"ל קרוב ליום, שאין בזה תימה כלל, דאף שתפלת ערבית כל הלילה בדיעבד, מ"מ עיקר מצותה אפשר להיות קודם כניסת הלילה, ואין קפידא אלא בקריאת שמע, שצריכה ודאי להיות דוקא בצאת הכוכבים, כדבעינן למימר בס"ד (והוא אליבא דריב"ל, דס"ל תפלות באמצע תקנום). ואף  על גב דהאידנא סמכינן גאולה לתפלה אף בערבית, מיהת נפקינן בקריאת שמע דסמוך למטה. 

ע"ד. וחפש לתת טעם, כצ"ל. 

[רג א] שם. שאותה שבבית הכנסת תהיה. כצ"ל. 

שם. אא"כ הורגל בפרישות בשאר דברים עד כאן (כצ"ל) נראה כו'. 

שם. נראה דאפילו כו' יש לכל אדם לעשות בענין שיקרא ק"ש בעונתה כו' לא מיחזי כיוהרא. עכ"ל. ואף למאי דכתיבנא לעיל סמך למנהג העולם, על פי דעת הזוהר, דחשבינן לעולם י"ב שעות ליום לא יותר, מכל מקום אין זה מועיל אלא לדבר התלוי בשעות. ויספיק להליץ בעד המנהג שמקדימין התפלה כל כך, לפי שזמן התפלה הוא מפלג המנחה, שהוא מן שעה י"א חסר רביע לפני הלילה. אבל לא יספיק זה לקריאת שמע, שהוא דבר התלוי בצאת הכוכבים, וכבר כתבתי בלח"ש [ברכות פ"א מ"ב], שבמקום שנזכר צאת הכוכבים ועמוד השחר, לדברי הכל כל המקומות וכל הימים שווים בכך, שלעולם תחלת הלילה צאת הכוכבים, ותחלת היום עמוד השחר. 
ואעפ"כ נ"ל סעד לסברת ת"ה (בסימן א') במה שנשא פנים למנהג הנ"ל אף בהקדמת ק"ש כמה שעות לפני הלילה, כי מכל מקום אין למנוע הצבור ממה שנהגו, דומיא דהקורא קריאת שמע עם אנשי משמר ואנשי מעמד שלא יצא ידי חובתו, כדאיתא ביומא (דף ל"ז, ב) ואפילו הכי אנשי משמר ומעמד קורין אותה כך, שלא כמצוה. והכי נמי גבי צבור אי אפשר לקרות באופן אחר, כדי שלא יתבטלו לגמרי כמו אנשי משמר ומעמד הנז', דשמע מינה מיהת דאף שאינן יוצאין ידי חובת מצוה גמורה אפ"ה מצוה היא בידם. אמנם מ"ש בת"ה, דאפילו ת"ח יתפלל עמהן וחייש ליוהרא, וכדברי ראבי"ה המוזכרים כאן, ודאי לא נהירא לגמרי. והדין עם רבינו הרב"י דלא חש להא. ואף מגמרא הנ"ל יש קצת תשובה לדבריהם ז"ל, דהא אמרינן הקורא עמהן אינו יוצא י"ח, שאפילו מי שהוא שם משאר עמא דירושלם, כל שאינו מהם אינו יוצא ידי חובתו, כל שכן לת"ח דשפיר עבד, אי מצי לצלויי ולמיקרי ק"ש בזמנייהו, וחיובא נמי איכא לסמכן אל הלילה, כל מה דאפשר, אף לפי מ"ש לעיל משם האר"י ז"ל. 

שם [ד"ה ומ"ש רבינו ואפילו]. וא"צ להחמיר ולהרחיק. ר"ל להרחיק עצמו מן העברה, כלישנא דמתני'. וק"ל. 

שם. אבל אילו רצה להתעכב. צ"ל. 

דף קו ע"א בטור. שהיא כנגד התמיד וזמנו לא היה כי אם עד פלג המנחה. כצ"ל. 

שם. ואילו לא היו. צ"ל. 

ע"א ב"י. אלא שלא כתבו הרי"ף. צ"ל. 

שם. ומכלל דבריו אתה למד דקודם זמנה נמי אסור כו' דהיינו דווקא חצי שעה. עכ"ל. עיין בט"ז [ס"ק ג] שדבריו נראין להלכה (אף על פי שנראה שלשונו צריך  תיקון) ודלא כבמג"א [ס"ק ד] שמפריז על המדה ומחמיר בזה מאד, אלא שאינני כדאי להכריע בין ההרים. 

[רג ב] ע"ב. מיהו לק"ש שהיא מדאורייתא מפסיקין כדתנן במתני'. כצ"ל. 

שם [ד"ה ואם]. ואפילו בפושע נמי. ר"ל אפילו שוכח, דקיימא לן פושע הוי, ועיין מ"ש בזה בדרוש שמש צדקה. 

שם. לאו זמן. צ"ל. 

מור וקציעה סימן רלו 
=================== 
[רד א] ע"ג. עיננו. צ"ל. אזכרות. צ"ל. 

שם. וכ"כ האגור בשם ר"ע. אשתמיטיה דה"נ כתב בטור בסי' רל"ז הסמוך. 

שם. וכתב הרשב"א בתשו' כו' והרי זה כטול ברוך. עכ"ל. עיין מ"ש בס"ד לעיל בסימן קי"ד. 

מ"ש הט"ז בסק"ד, נראין דבריו, אף על פי שאין הכרח למ"ש דאין התפלות שוות, עיין לעיל סימן ק"ט. 

מור וקציעה סימן רלז 
=================== 
בטור. וקטורת היה גם בערב אבל השיר כו'. עיין מ"ש בעז"ה בסדר עבודה דתמיד הערב בבית אל [סע' ו]. 

ע"ד בב"י. וז"ל הכלבו למה אומרים והוא רחום כו'. לשון זה צל"ע בגוף הספר, כי נראה שיש בו איזה השמטה. ומ"ש דבע"ש אין מקריבין איברים ופדרים, ליתא, עמ"ש בס"ד לעיל סימן ק"ח ובלח"ש ריש פרק קמא דברכות [מ"א]. ועיין לקמן ח"ב סי' רס"ז. גם משמע קצת דבפסוקי דזמרה ובקדושא דסידרא אומרין אותו אפילו בשבת, ולא נקטינן הכי, לא מסתבר למימרא בשבת דברי תחנה ווידוי וכפרה. וכן מצאתי אח"כ בסדר תפלות של הרב החסיד בעל של"ה שמצא בתשובה שאין לאמרו בשבת וי"ט. 

מור וקציעה סימן רלח 
=================== 
[רד ב] דף קז ע"א בטור. ולא ידחהו כלל כדאיתא פרק הדר. עיין מ"ש בס"ד לעיל סימן קנ"ו. 

שם. המבטלו ענשו. צ"ל. 

מור וקציעה סימן רלט 
=================== 
בטור. לאישון. צ"ל. 

ומ"ש במג"א [ס"ק ז] בשם מהרי"ל דבית היינו חדר. עיין מ"ש בס"ד בשאילת יעבץ (סימן קס"ט) ולעיל (סימן מ'). 

מור וקציעה סימן רמ 
================== 
בטור. הטיילין כו' עונתן בכל יום. עכ"ל. כתב מג"א [ס"ק א] ומשמע בגמרא אפילו הם בני תורה. עכ"ד. נראה לענ"ד שהוציא זה מהא דאמר רב עלה כגון רב שמואל בר שילת, ומשמע למג"א דרב שמואל גופיה היינו טייל. ומחלק בין ת"ח לשאר בני תורה כרב שמואל בר שילת, דמלמד תינוקות הוה. אבל לא נהירא גבן, דהא ודאי רב שמואל בר שילת מן האמוראים היה. ואף שהייתי יכול לומר בו טעם הגון לכאורה, דלפי שהיה מלמד תינוקות ואסור לו להיות נעור בלילה ללמודו (כדאיתא ביורה דעה סימן רמ"ו) לכן לא נפטר מעונתו של כל יום, אף על פי שהוא תלמיד חכם, דהא אין הת"ח פטור בכל לילה,  אלא מפני שהוא עוסק בתורה בלילה. 
אבל אין זה אמת, לפי שאין איסור לנעור כי אם יותר מדאי, מכל מקום יש לו לעסוק בתורה בלילה לעצמו (ותו דאם איתא, מה"ט ליתסר נמי בתשמיש, שהוא מתיש כח ביותר כמבואר בסימן זה, ויבוא א"כ לידי ביטול התלמידים. ואין לומר דכבר נשתעבד לאשתו משנשאה, דמשום הא לא שרי ליה למעט במלאכת שמים, וא"כ אף שלא יוכל להפקיע חובת עונה, אם לא מדעת אשתו, מ"מ על כרחך לומר שאין לו להיות מלמד תינוקות אם לא ברצון אשתו, ומשקבלה עליה מחלה עונת כל יום, וגם אין מלאכה מתשת כחו של אדם כמו לימוד תינוקות. לכן נראה פשוט, דלא גרע משאר פועלים דיממא, דאין עונתן יותר משתים בשבת, אפילו אינו ת"ח (ולדברי רב אחא בר יעקב, כולהו ת"ח נמי פועלי דיממא נינהו, ותו לא, ומשו"ה יזיף ביממא ופרע בליליא, ואפ"ה לעולם פטירי מעונת כל יום). אף על פי  שהוא מקרי דרדקי כרב שמואל בר שילת, דלא נקטיה רב אלא לדוגמא, במאי דאכל ושתי מדיליה וגני בטולא דאפדניה ולא חליף עליה פריסתקא דמלכא, כי מי שנמצאו בו מדות הללו ואינו ת"ח, אז עונתו כל יום. כך נ"ל. 

שם. הספנין. עיין מו"ק (אה"ע סי' כ"ה) בס"ד. 

[רה א] שם. לקיים בה מ"ע. צ"ל. 

שם. משדלתו. צ"ל. 

שם. וזה דומה לאדם שהוא שבע. כך אמרו חז"ל אבר קטן יש באדם מרעיבו שבע וכו'. עיין פרק חלק [סנהדרין קז, א]. 

ע"ב בב"י [ד"ה ומ"ש בני שנואה]. אמנו (כצ"ל) לאה שנואה היתה. עיין בלבוש דמייתי לה קרא [בראשית כט, לג] דכי שנואה אנכי. ולכאורה הול"ל קרא דקדים. אך נ"ל דבדקדוק עשה כן, ולא הביא הכתוב [שם, לא] וירא ה' כי שנואה לאה, דהא כבר שני לה תלמודא פי"נ [ב"ב קכג, א] מאי שנואה ששנואים מעשי עשו בעיניה, משא"כ בשנואה זו שאמרה היא, אין לפרש כך. גם י"ל דההיא שנואה איכא לפרושי אמאי דהויא שנואה מעיקרא בנישואיה, לפי שהחליפוה לו, והוא לא היה חפץ בה, ומביאה ראשונה נתעברה ומאי הו"ל למעבד, שמא אחר כך באמת לא קרב אליה (עד שראה שנתעברה ממנו) מחמת שנאה ממש, מאחר שנהגה עמו ברמאות, וכך אמרו במדרש רבה [ב"ר פע"א, ב] שהיה בדעתו לגרשה, אכן אחר שראה הקדוש ברוך הוא סייע באותו מעשה ופתח רחמה אז ידע שמאת  ה' היתה זאת, מאתו יתברך יצאו כבושים הללו, אמר לאמן של אלו אני מגרש. 
איברא אקרא דכי שמע ה' כי שנואה אנכי, דכתיב גבי שמעון, ודאי קשיא. וצ"ל כתרוצו של ראב"ד. ואם תאמר מה נשכר בתרוציו השנים, ועדיין קושיא אחרת מפסידתם, דנהי דלא הוי ביה בראובן משום בן שנואה, אכתי קשה מבן תמורה. הא תינח לפירושא קמא בבני תמורה, לפירוש יש מפרשים מי ניחא. י"ל דלאותו פירוש אין הקפידא מחמת שלא היה דעתו על זו (כי מה בכך אם האיש אין לו כוונה ומחשבה רעה אם לא נקתה האשה מעון) אלא מעון חמס האשה הנבעלת שמנעה עונת צרתה שלא מדעתה, ואין אשה מתקנאה אלא בירך חברתה, כל שכן כשקובעת נפשה, לכן לא יהא הבן הבא מאותה ביאה הגון. משא"כ בלאה, שהרי רחל מסרה לה סימניה ומחלה זכותה ברצון נפשה, נמצאת מחשבת שניהם טובה היתה ורצויה לפני המקום, לא היה בו פגם כל עיקר. והשתא אתי שפיר נמי דלית בה משום ההיא דלא ישתה אדם בכוס זה כו', ואפילו שתיהן נשיו, דההיא בתר אחר לבבו ביודע שבועל את זו ולבו פונה לאחרת בשאט בנפש. אבל על תמורה זו של לאה, נאמר [ויקרא כז, לג] ותמורתו יהיה קודש. אף כי אין ללמוד מדורות קדמונים, שכן ישי שסבור היה לבוא על שפחתו ובא על אשתו ויצא ממנו מלכות בית דוד. 

ע"ב בטור. מפני שהופכין את שולחנם פי' שנוהגין כמעשה בהמה. נראה שהראב"ד אינו מפרש הפיכת שולחן שלא כדרכה. אלא שבועל באותו מקום רק כנגד עורף, והיינו כמעשה בהמה שמשמשין פנים מול עורף והוא ביאה גמורה ממש כדרכה בלי הוצאת זרע לבטלה, ואינה אלא הפיכת השולחן שמשמש על אחורי השולחן זהו שמותר. אבל שלא כדרכה עם הוצאת שז"ל פשיטא דאסור אף באקראי. והוא הפירוש הברור בלי ספק, וכמ"ש במטת כסף. וע"ש דברים רבים גופי הלכות ומנהגים נעימים וכוונות קדושות במעשה הלזה בשלמות רב. 

שם. כ"ש (זה) אם (עושה) [הופך]. כך צ"ל. 

[רה ב] דף ק"ח ע"א בטור. ויבוא לחשוב. צ"ל. 

שם. י"מ מגלה טפח כו' והקשה הוא כו'. צל"ע על מה שהוקשה לראב"ד על מ"ש שי"א מכסה טפח ומגלה טפח ממ"ש המשהה עצמו על הבטן, משו"ה דחיק נפשיה טובא. ולכאורה לק"מ, דמ"ש במשהה על הבטן, מילתא אחריתא היא, דמיירי קודם תשמיש, אי נמי קודם שיוציא זרעו, משא"כ אחר גמר ביאה, לעולם אימא דצריך שלא ישהה להנאתו, אבל באמת צריך להשהות גם אחר המעשה, כדי שלא לאבד טפת זרע, וצריך לפרוש באבר מת כך היא דעת האר"י, וספר הזוהר [ח"ג רע"מ רמד, א ערב, א] דרש ע"ז אסור לאבד פירורין כו'. 

לשואל שישאל מדוע לא תקנו ברכה על הנאת בעילה. אני אומר לא מחכמה שאלת על זה, לפי שלא תקנו חז"ל לברך רק על הנאה הבריאה לגוף, שהיא הנאה אמיתית ותענוג ראוי ורצוי, לחזק הטבע ולהעמיד כח הנהנה ולהוסיפו, משא"כ בהנאת תשמיש שמכחיש הגוף כמ"ש רז"ל בהרואה [ברכות נז, ב]. לכן היא הנאה מגונה מאד ומאוסה אצל בעלי הדעת (כמ"ש רז"ל [שבת קנב, א] אשה דומה לחמת כו' ואמרו גם כן שמכחיש ומתיש כח) ואינן נהנין ממנו, אף על פי ההכרח דומין כאילו כפאם שד. 
ונ"ל מפני זה התחכם הטבע להגדיל אותה ההנאה על כל יתר ההנאות, ולהרבות עריבותה אל הב"ח המוליד, עם היותה בלתי אמיתית בעצם, ופועל בלתי נאות לפועלו במכוון, רק לצורך קיום מינו, כדי שיהו הכל רודפים אחריו, לחיות זרע לישוב העולם, שאל"כ היו הכל בורחים מהמעשה ופורשים ממנו להנצל מרעתו, לפיכך הוצרכו למכריח עצום המטה אותם מאד לבקש הפועל ההוא, ולא להמנע מחמת הזקו כידוע, ונזכר בסימן זה בטור מהרע הנמשך מריבויו. גם חכמי או"ה אומרים חוש המישוש חרפה היא לנו (אם אמנם אין זו דעת התורה האלהית, וחכמיה האמתיים העומדים בסוד ה' יודעים שהוא פועל חשוב, טוב ומועיל גם לנפש, אין ערוך אליו בכל מעשה בשר ודם, כשיופעל בכוונה טהורה ומחשבה זכה נקייה, קדוש יאמר לו ודאי, ואין בו דופי פחיתות כל עיקר ולא גנאי, אדרבה הרבה יקר וגדולה יותר מדאי, נעשה לו לאדם השותף עם קונו ומתדמה לו במעשה בראשית כמ"ש [בראשית א, כו] נעשה אדם, ואין קץ לשכרו עד בלי די. ונראה כי מרוב גודל פרי חשיבות זה הפועל באדם שהוא עולם קטן, על כן הוצרך לצניעות ביותר שלא תשלוט בו עין רעה וכענין שאירע לאבינו הראשון שמתוך ד"א (לפי ששימש בלי בושה כבעל חי, אף קודם זמנו, שהיה ראוי להיות בליל ש"ק כעונת ת"ח, והוא שמש בחול וביום) וקפץ עליו המקנא, ולא נח עד שהורידו לעפר עם כל באי עולם, על כן הוצרכו תולדותיו אחר כך להשמר מחמת זה לנהוג צניעות יתירה והסתר, במעשה היקר והנורא העצום הלז מאד נעלה, להעלימו מעין כל חי. 
וכן ההפסד הנקשר עמו והעדר הכרוך בעקבו, אינו בהחלט, לפי שבאמת אינו מכחיש הגוף רק כשיעשהו בלי גדר וסדר, כמעשה בעל"י מגד"ל עד"ר, אבל העשוי ממנו בשיעור שוה, בכמות ובאיכות, בזמן ובאדם, כפי הראוי, לא יבוא ממנו רק טוב ובריאות גם לגוף בהסכמת הרופאים. גם לפ"ד חז"ל כך הוא (כמ"ש בבכורות ובהרואה ובפמ"ש [גיטין ע, א]) שמיעוטו יפה, ולא אמרו שמכחיש אלא ברובו. מכל מקום יפה אמרתי שאין לברך עליו מטעם זה, ר"ל על התשמיש של רשות, שהוא ודאי קרוב להפסד מן השכר, והיזקו ברי ומצוי, יותר מתועלתו, בין לגוף בין לנפש) לכן אין ראוי לתת הודאה על הנאה כזו הבלתי רצויה בעצם וראשונה, ואיך יברך ויודה עליה, והוא מוזהר עליה שלא יכוין ליהנות בה, כמוזכר כאן באורך, על כן אין זו שאלה, וזה ברור. 
אכן יש שאלה מדוע לא תקנו ברכה לפני התשמיש כשהוא לקיים מצות עונה, כדרך שקבעו ברכה לכל המצות המעשיות, ואף זו מצות עשה גדול הוא וראשון שבתורה, ומה טעם יגרע הוא מכולן, ומצות לאו ליהנות ניתנו, ואין ברכתן על הנאת הגוף, אלא על הנאת הנפש, שזוכה לקיים מצות בוראו, ופורע חובו מגזרת מלך. ואף תשובה זו קלה מכמה פנים, כי הלכו אחר רוב ביאות, אפילו הן של היתר, מכל מקום אינן של מצוה אלא רשות, ואפילו אותן של מצוה על פי הרוב אין האדם מתכוין אלא להנאתו, ואפילו חסיד שבחסידים, כמו שאמרו רז"ל במדרש [ויק"ר פי"ד, ה] כלום נתכוין ישי אבא אלא להנאתו, נמצא הברכה כמעט לבטלה, עכ"פ בביאה דרשות מיהא ודאי הויא ברכה לבטלה, ולא פלוג רבנן. 
עוד יש לומר דבמצות עונה לא משכחת מצות עשה, אלא אזהרה ומניעה, [שמות כא, י] ועונתה לא יגרע, ועשה הבא מכח לאו, לאו הוא ואין מברכין על המניעות. ולברך על מצות פריה ורביה, אי אפשר שהוא דבר שאינו מצוי בידו, ושמא הוא או היא עקרה או סבה אחרת המעכבת ההולדה מצויה הרבה. ותשמישו לבטלה מצד זה, ואף אמצות עונה אין לברך נמי מהאי טעמא, דמיקרי דבר שאינו בידו, כיון דתלוי בדעת האשה, ודילמא לא מירציא ליה (אף על גב דמשעבדא). ותו איכא למימר טעמא אחרינא במצות עונה גרידא דלא צריכה  ברכה משום דכי מחלה ליה ליתא למצוה. 
והיינו דאהני נמי דלא לברוכי אמצוה דקיום פריה ורביה בשעת אירוסין גרידא (מלבד דאכתי אסירא ליה) משום דאשכחן דהדרי בהו, כי ההיא דריש פרק קמא דכתובות (ובשעת נשואין נמי תו לא שייך מטבע ברכה כזה, דילמא תבדוק ותמצא טמאה, לכך תקנו ברכת אירוסין על מצות הקידושין באותה שעה שהיא פושטת ידה לקבל קידושיה ולא ברכת נשואין ופריה ורביה) כיון דאכתי תליא בדעת האשה אי בעיא לאנסובי (והכי חזי לי דהיינו נמי טעמא דלא מברכינן אמצות נתינת צדקה דלאו בדידיה תליא מילתא, ומשו"ה אפילו קאי הכא עני הגון דממצי ליה נפשיה, אף על גב דלא סגי דלא יהיב ליה בדאית ליה, אפילו הכי  כיון דאי לא בעי עניא למשקל מידי תו ליכא מצוה, ומיפטר מנה לא בעי ברוכי (ולא דמי לאשה בקידושין, דבכל שעתא קיימי עניים, ולא פלוג. דוק) והוא הדין בכל מצוה הנעשית מכלל שני בני אדם ויותר, ואין לה מציאות הכרחי באחד לבדו כפריעת בעל חוב, דאי בעי מחיל ליה וכל דכוותה, מאחר שתלויה בדעת אחרים, ואינה הכרחית, כל היכא דאיכא טצדקי לאיפטורי מנייהו, אזלא לה חיובא דברכה. דוק ותשכח. לפיכך אין מקום לברכה זו אפילו בשעת נישואין, ובשעת ביאה, לפי שהוא דבר שאינו בידו כלל. 
שוב בא לידי ספר אבודרהם [תפלות חול שער ג' עמ' יז] ומצאתי בו תשובה ארוכה להר"י בן פלט, וזכיתי לראות שכיוונתי לדעת אותו גדול שכתב ממש כדברינו. ואף הראב"ד הודה לטעם זה בקצת מצות שאינן טעונות ברכה. עיין שם שהרחיב הדבור בכל המצות, ואף על פי כן לא זכר את זאת בפירוש. 
ומ"מ נכללה ברכה על התשמיש בברכת השינה כמ"ש בס"ד בחבור בית אל [סדר הלילה]. כמדומה שנתכוונו לפטרה ע"י אותה ברכה. 

שם. ויש מפרשים מגלה טפח ומכסה טפח על הסינר שהיתה חוגרת בו שאף בשעת תשמיש היה מצריכה לחוגרו. הוה קשה לי טובא, דהא קיימא לן [כתובות מח, א] האומר הוא בבגדו והיא בבגדה יוציא ויתן כתובה. שוב מצאתי גם להרב במג"א ז"ל [ס"ק כב] שנתקשה לו כן, ונדחק לומר דסינר שאני, דאינה כל כך מכוסה. אמנם לי נראה דבשעת תשמיש לא היתה מכוסה כלל, אף לא בסינר, דודאי כה"ג לא הוי קירוב בשר, כיון דמפסיק סינר בינו לבינה (וראיה נמי איכא במעשה דההוא תלמיד דתנא דבי אליהו, דמסקינן סינר היה מפסיק בינו לבינה, כדאיתא בפרק יציאות השבת (דף י"ג, ב) הא בהדיא דחשיב הפסק, ולאו בכלל קירוב בשר הוא, אף על פי שנענש אותו תלמיד משום לך לך אמרינן נזירא,  שקרוב לבא לידי הרגל דבר. וק"ל). 
אלא כך הוא הענין. סינר היתה חוגרת מלאחריה בענין שאינו מפסיק, כי הסינר הוא חוזר בחגורה כמו ששנינו [שבת צב, ב] וכן האשה החוגרת בסינר בין מלפניה בין מלאחריה חייבת מפני שהוא חוזר. והיינו דקמהדר אלישנא דסינר, דלא שכיח כולי האי, אלא מהאי טעמא דשייך לחגרו אף בשעת תשמיש, בענין שלא יפסיק, רק שיהא מזומן לכסות אותו מקום מיד אחר תשמיש, ע"י שתחזירנו לפניה. (ולכאורה י"ל להביא ראיה לדברי במג"א, מהא דאיתא בירושלמי ובב"ר פ' וישב [פפ"ה, ה] שר"י בעל דרך סדין, ופשיטא שלא היה סדין מפסיק באותו מקום, אלא בין גופו לגופה, וכענין סינר זה. אבל באמת משם ראיה לדברי, כי דווקא ביבמה יש מקום לחסידות כזה לא זולת). ומ"ש במג"א דבשניהם רוצים הו"ל מדת צניעות, לא נהירא, אלא אף על גב דלא כייפינן להוציא משום הכי כי מחלי אהדדי, מיהא אדרבה משמע דלכתחלה דווקא בעינן קירוב בשר, כדמוכח בגמרא, דמגונה הוי שנוהג מנהג פרסיים שלא נשתבחו בעיר אשר כן עשו. ומה שכתבו התוספות בשם המדרש דהקב"ה שונא המשמש ערום, נ"ל פשוט שאין הכוונה שיהא לבוש בגדיו, דלא סגי בלא"ה, ובודאי בעינן פישוט בגדים דווקא, אלא ר"ל ערום בלי שום מכסה, וכענין שאמרו רז"ל [יבמות סג, ב] גם כן בהולך ערום שהקב"ה שונאו, ה"ה המשמש אפילו שלא בפני בעל חי מ"מ צריך לכסות עצמו, מפני מורא שמים (מלא כל הארץ כבודו) ויהא צנוע בתשמישו ויכסה עצמו בסדינו או במצעו ולא ישמש ערום בגלוי, אבל בכיסוי, פשיטא דסגי. זה ברור לענ"ד, אלא שבארצות הללו הצפוניות כמדומה שאין מקפידין לשמש בחלוקיהם, מפני הקרירות, מ"מ אין מונע קירוב בשר בכך. 

שם. שיחה קלה. נראה פשוט היינו נבול פה וליצנות. ורב דשח ושחק היינו דברי חבה לפייסה ולרצותה, גם לעורר תאותה, שהוא היה צריך לכך ביותר לפי שאשתו היתה דיה רגזנית מצערתו הרבה ומקניטתו מאד כדאיתא בהבע"י [יבמות סג, ב]. 

שם. אסור לשמש ביום. והיכא דמגניא באפיה בליליא משובח הוא אי משמש מטתו ביום כמו שאמרו על בית מונבז בפרק כל היד [נדה יז, א]. והוא ת"ח היה ג"כ. ולכן מ"ש הר"מ שאין נזקקין לכך אלא לצורך גדול אינו נראה כן כי שם נראה שהיו של בית מונבז תמיד נוהגים כך. 

שם. כל השטוף בבעילה זקנה קופצת עליו. גמרא [שבת קנב, א] גבי ברזילי הגלעדי. 

ע"ג בב"י. עד שיוציאנו בס"פ מי שמתו דף כ"ה. כצ"ל. 

שם [ד"ה ואם יש]. ויהיה העליון כלי שאינו כליין. עכ"ל. צ"ע אי בדווקא קאמר הכי, אבל איפכא לא, משום דאי מונחין תחלה בתוך כלי שאינו כליין, הרי הוא נעשה מיד כליין, ולא מהני תו מה שנותן עליו מלמעלה עוד כלי שהוא כליין, דאפילו מאה כחד חשיבי. ועיין לעיל (סי' מ') כתבתי שנראה להקל אפילו בגדולה מזו, עיין שם. ולפי זה צ"ל דלאו דווקא אלא אורחא דמילתא נקט. 

ע"ד. גרסינן בפרק קמא דברכות כל הנותן מטתו בין צפון לדרום. עיין מ"ש בשאילת יעבץ (סי' מ"ז) על ענין זה, ולעיל סי' ג' בס"ד. 

ובזה נשלם סדר היום. בעזר אל נורא ואיום. ואשריך שזכית להתחיל בברכה ולסיים בברכה. ברוך שבעולמו לו ככה, אשרי העם שלו ככה. והוא יזכנו להשלים ולבאר היטב סדר זמנים, עם שאר חלקי הטורים, ללמוד וללמד לשמור ולעשות ולקיים כל דברי התורה כמצווה עלינו כשורה וכהלכה, ולזכות הרבים בכל חפצנו ללמד בני יהודה קסת דרוכה, שמורה בכל טוב ערוכה. 

מור וקציעה סימן רמב 
=================== 
בטור. גרסינן כו' נותנין לו נחלה בלי מצרים. עמ"ש בס"ד במוסך השבת במטת זהב. 

שם. ונותנין לו משאלות לבו. ע"ש בבית ישראל. 

שם. אפילו עע"ז כאנוש. ע"ש על הפסוק אשרי אנוש וגו'. 

דף קח ע"א בב"י [ד"ה והא דא"ר יהודה]. עכ"ז נתן יד לפושעים לבא להלחם עם ישראל. הוא דבר רז"ל במדרש [תנחומא תצא אות ט'] משל לפריץ שקפץ לתוך אמבטי רותחת, אף על פי שנכוה הקרה בפני הבריות. 

שם. אח"כ מצאתי כו' כלומר דבע"פ (קיב, א) כו'. עמ"ש בס"ד בעץ אבות ספ"ה, ובהקדמה. 

במצות עונג שבת. עיין מוסך השבת במטת זהב. 

ע"ב בטור. ובגמרא במה מענגו בדגים גדולים כו'. האר"י כתב שיש לאכול בכל סעודה בשר ודגים. ונ"ל שצ"ל בשר צלי דרך גדולה כמתנות כהונה. 

כתב במ"א [ס"ק ב] בשם ירושלמי, לוין ברבית לצורך שבת. פשוט בעיני דהיינו ללות מגוי. וקמ"ל אף על גב דאחז"ל [ערכין ל, ב] נזבין אנש ברתיה ולא נזוף ברביתא, דקמוספא ואזלא, הכא לית לן בה, דהוצאת שבת אם מוסיף מוסיפין לו מן השמים, ונאמן בעל חובו יתברך המשלם. אבל למעבד אסורא לוה ומלוה, ודאי לא תהא כזאת בישראל. כיוצא בזו ופחות ממנה, אני מפרש ההיא דלוו עלי כו'. אין הכוונה שילוה מישראל המאמינו בלי משכון, בבטחו בו שלא יהא לוה רשע וגו', ויאכל הלה וחדי, ויסמוך על הנס, ואם אח"כ אין לו לשלם, יתחלל שם שמים ח"ו על ידו, זה לא אמרו. אלא כך הוא הענין, שילוה על ה', היינו שיאמר למלוה, לצורך הוצאת שבת אני לוה ממך, על הבטחת ה' יתברך שאמר וצוה ולוו עלי, היינו עלי ודאי, על שמי בלבד, ועל הבטחתי וערבותי, שאני הוא הפורע, אם אינכם פורעים ע"י עצמכם, שעל זה המאמר יסמוך המלוה ולא יקפיד אם לא יהא אח"כ ללוה מה לפרוע, כי אני הוא הנאמן לשלם מלותו. כה"ג דווקא הוא דשרי אבל לא על מנת להיות לוה רשע כו'. ויש להמליץ על זה הכתוב [איוב לד, א] כי פועל אדם ישולם לו. פועל ר"ת למפרע לוו עלי ואני פורע. ועמ"ש בס"ד עוד בזה במטת זהב, ובעץ אבות פ"ב מ"ט. 

עיין ד"מ [סק"א]. לעשות לחמים כו'. לענין קושית ברכת הזבח איך עשו אוכלי חולין בטהרה. עמש"ל (ח"א סי' קס"ח) ולהלן בחלק זה, סי' תר"ג בעז"ה. 

בט"ז צ"ל ואינו חייב אלא בשתי סעודות. 

מור וקציעה סימן רמג 
=================== 
הצעה 

מלאכת ישראל ע"י גוי בשבת נ"ל עיקר שאסורה דבר תורה, כר"י דמייתי בסמ"ג עיין לקמן [בב"י] סוף סי' רמ"ד. והא דקשיא ליה לרמב"ן בפירושו עה"ת [שמות יב, טז] ולחזקוני [שם], א"כ איסור אמירה לגוי במלאכת שבת, אינו שבות אלא ד"ת הוא. יראה לי שלא ירדו לעומק הענין במ"כ, שלא אמרו חז"ל [גיטין ח, ב] אמירה לגוי שבות, אלא או בדבר שאינו מלאכה, כגון הקונה בית שכותב עליו אונו כו' י"ל דמיירי דלא כתב גמור הוא, אלא כתיבה הדיוטית ולא מעשה אומן (כמש"ל סי' תקמ"ה. ועיין מ"ש לקמן בס"ד סי' ש"ו ועמ"ש בחדושי גמרא שבת (דף ק"נ, א) הוכחתי עוד קיום דבר זה). א"נ משום דהסופר שלוחו של הגוי המוכר הוא, ולא של ישראל. ואף על גב דאמרינן עלה התם דאמירה לגוי שבות, היינו נמי משום דאמירה כי הא דשבות, שבות הוא דהויא. וכן כשאומר לו לעלות באילן וכיוצא. אי נמי אמירה במלאכה גמורה להנאתו של גוי עצמו בלבד, כגון לומר לו בשל לך בשר זה לאכילתך, אסור משום שבות (כדקיי"ל בסי' ש"ז) אבל בשל לצרכי, אסור לומר ד"ת, ששלוחו של אדם כמותו בכ"מ. (והא דחולה שאין בו סכנה אומר לגוי ועושה, י"ל נמי דאין החולה עצמו אומר לו אלא אחרים אומרים לו. א"נ כיון דעכ"פ צ"ל שחלה כל גופו או שיש בו סכנת אבר לפחות. וה"ה למבשל בשביל התינוק או להחם ולעשות מדורה מפני הצנה וכה"ג, שאע"פ שאין הסכנה מצויה מיד, יש לחוש לסבה שתמשך מזה ולבא אח"כ לידי סכנה, והותר תחלתו משום סופו. ואף על גב דכולהו שבותין מיקרו, אין כולן תחת סוג אחד, רק בשתוף השם בלבד (וכדאמרינן בהדיא פרק הדר [ערובין] (סח, א) לא שני לך בין שבות דאית ביה מעשה לשבות דלית ביה מעשה דהא מר לא אמר לנכרי זיל אחים) אכן יש מהן דבר תורה כאמור. אבל מ"מ נדחין גם הם לצורך גדול (אף על פי שאין בו משום סכנת נפשות ממש) ודאי אין כחן יפה כלא תעשה גמור של תורה, והרי זה כעין מלאכת חול המועד וכחצי שעור (וחבריו שזכרנום למעלה בקונדרס סייג לתורה. ע"ש דוגמאות הרבה, שעקרם דבר תורה. דכוותה תו מתנת חנם לגוי אית בה ודאי איסורא דאורייתא (עיין סוף פ"ק דע"א [כ, א]), ובכל דהו מיפקעא, והו"ל כעין לכתחלה ודיעבד שנזכרו בקונדרס הנ"ל בדף הקודם). אף על גב דגוי לא בר שליחות הוא, היינו לקולא, ולקיים מצוה על ידו דווקא, הוא דאינו בתורת שליחות, אבל לחומרא ולדבר עברה, ודאי הוי שליח, כדאמרינן פ"ק דמציעא (י' ע"ב) היכא דשליח לאו בר חיובא יש שליח לדבר עברה, לענין איסורא גרידא חדא מילתא היא, בין אם עושה הדבר בעצמו, בין מצווה למי שיודע בו שיעשה שליחותו ויקיים דבר שולחו, ויעשה בשבילו העברה שצוהו לעשותה, אם בדברי תורה, הרי הוא עובר ד"ת, ואם בדרבנן, קעבר אדרבנן. עיין סימן ש"ד דעת כמה פוסקים דס"ל דה"ה נמי בעבדו של ישראל אף על פי שאינו עבד כנעני. א"כ שלוחו נמי לא שנא. וכל זה בנהנה הישראל עצמו מן המלאכה המנועה, אבל אם אינו נהנה ממנה, ומצוהו לעבור עברה, כשיודע שיקיים מאמרו (שליח כזה, לאפוקי בר חיובא) הרי זה עובר על שבות עכ"פ אי ניחא לישראל בהכי, כגון שמוטל עליו לזונו, אף על גב דאינה הנאה ממש, גם אפשר לו להתפרנס בלחם צר, אלא קצת תועלת יש לישראל  בכך דמקרב הנייתא לגוי כדי שיהא נוח ומרוצה למלאכתו, כה"ג איסורא דרבנן הוא, לפי שנראה כנהנה. 

ויש לידע שדיני אריסות שנתבארו בסימן הלז, שייכי ע"פ הרוב בעבודת קרקע ושדה. ודבר זה אינו נוהג בא"י, לפי שאין משכירין להם שדות בא"י כמו ששנינו ספ"ק דע"ז [כ, ב]. ובבהמה לא שייכא אריסות. 

[א ב] ע"ג בב"י. ועליו מוטל לעשות אבל כו', כצ"ל. 
תיבת כלו נמחק. 

[ב ב] ע"ד. כתוב בתשו' הגאונים כו' או פורני (כצ"ל, הוא תנור גדול בלשון תלמוד) כו' והשיב (באופן) שאמרתם (אין) שכרו אסור (כך נ"ל להגיה מסברא) ואפי' במקום כו' אם השכירו, עבדיה לאיסור (כלומר האיסור שעשה עשה) ולא יעמיד ביד גוי (כלומר רק מכאן ולהבא יזהר שלא יעמיד המרחץ עוד ביד הגוי, ואז) שכרו שכבר (עשה) מותר. כך נ"ל לפרש ולהגיה כדי לתת ציור והבנה בלשון זה. כמו זר נחשב. והתימה מהרב"י שהציגו לפנינו משובש כל כך באין פותר. וצל"ע בגוף הספר תשו' הגאונים, שאיננו נמצא אתי. 

מור וקציעה סימן רמד 
=================== 
דף ק"ט ע"א בטור. וכ"כ הרמב"ם ואם שכרו לשנה כו'. נ"ל שיצא לו לר"מ דין זה מההיא [מו"ק יב, א] דאין מדיירין כו' ואם היה שכיר שבת כו'. כדלקמן סימן תקל"ז, ודו"ק. אף על גב דהתם לאו במלאכה גמורה עסקינן. לכן נראה דהכא נמי לשנה לאו דווקא. והיינו נמי דהגמ"ר בשם רא"ם דמייתי ליה בב"י הכא. כתב ט"ז [ס"ק ה'] ולא התיר, אלא כשאינו מקפיד אם יבטל יום אחד, אבל במקפיד שלא ישב בטל איזה יום, וכן אפילו בסתם והוא שכרו שיגמור ספר או בגד תוך אותו זמן (ואם לאו, מנכה לו כנגד הזמן שבטל ממלאכה) הוי כמקפיד. 

כתוב בהגהה דש"ע [ס"ה]. ובשכרו לכל המלאכות שיצטרך לזמן ידוע, לכ"ע אסור. וזו משנה שאינה צריכה, שאם שכר את הגוי לעשות מלאכתו בכל עת, פשיטא דהיינו שכירו של ישראל שאסור. מ"מ נ"ל עקר, שאין לחילוק זה כל עיקר, אלא הכל תלוי באינו מקפיד על בטולו דכה"ג אפילו שכרו לכל מלאכה שיעשנה הגוי בתוך זמן השכירות, אם אינו מחויב לעשות בשבת (ר"ל ששכרו לעשות מלאכתו בחול, לא בשבת. והגוי מתבטל ביום חול ממלאכת ישראל, לצורך עצמו, לחוג יום אידו, ועושה כנגדו ביום שבת), באופן זה מותר, לא שנא מלאכה מיוחדת, או כל מלאכות שבעולם, כיון שלא שכרו ישראל ליום השבת, נמצא שרשאי להבטל בו, והוא מתבטל בחול, ועושה כנגדו בשבת, הא ודאי שרי, דאדעתא דנפשיה קעביד. ודמי לקבולת ממש, אף על פי שבכאן מחשב עמו הימים שעושה, ומנכה לו מה שמבטל, אם אינו עושה כנגדו ביום אחר. וזה מותר בשלשה תנאים, היינו שלא יאמר לו לעשות בשבת (אך כבר מותרה ועומד מתחלת השכירות, שלא יעשה בשבת כנ"ל) ושלא יעשה בביתו של ישראל, גם שלא תהא מלאכה מפורסמת וידועה שהיא של ישראל. וכששכרו מתחלה סתם לכל עת שיצטרך לו, אפילו למלאכה מיוחדת אסור, אפילו אינו מקפיד על בטולו, ולא מחשב עמו שכר כנגד הפסד. כך נ"ל דברים מחוורים בס"ד, ובכדי טרחו כל האחרונים ז"ל בדין זה, וסבבו על המרכז, ולא כיוונו לנקודת האמת בענין הלז לע"ד. 

שם בב"י. דאילו לעשות. צ"ל. 

שם [ד"ה ומ"ש רבינו וה"מ]. ונראה כאילו הוא אומר. צ"ל. 

ע"ב בראשו. ופירוש בקבלנות. צ"ל. 

שם. כתב המרדכי כו' כגון שהשכירו (לא דייק לישניה ששכרו מבעי ליה למימר) לכשתגבה ק' דינרין כו'. באמת דבר חדש חדשו סופרים בכאן אחר התלמוד כי לא מצאנו שהתירו חז"ל קבולת לעשות מלאכת ישראל בשבת עכ"פ, מה גם בפרהסיא. ואטו אשינויי דחיקי דב"י נסמוך. כולהו שינויי דחיקי נינהו ודאי. מ"מ טעמם ונמוקם עמם, מאחר שאין כאן מלאכה דאורייתא, אפילו אם יצטרך הגוי לעסוק בגביית המכס בשבת, כ"ש במקום שאין כותבין הקבלה, גם ספק הוא אם יבוא היום מכס וגם אינו אומר לגוי בשבת לעשות מלאכה בשבילו היום ולא אמר לפני השבת, שיעשה בשבת. לכן כדאי לסמוך על זה בדיעבד במקום פסידא, ר"ל אחר שכבר נשתעבד הישראל וקנה המכס. ואם אח"כ ימנע מקחתו בשבת על ידי נכרי, יש לחוש להפסד מרובה. מ"מ בעל נפש ירחיק עצמו מזה לכתחלה שלא לקנותו, ולא יהא להוט אחר רווח כזה, כמ"ש בהלכה פסוקה בס"ד, ועל זה נאמר [משלי יט, ב] ואץ להעשיר וגו'. 

לקבל במכס דבר שאין במינו במחובר ולא הובא מחוץ לתחום, מחמיר במ"א [ס"ק כ]. ונ"ל שאם מקבלו בתורת מכס, ודאי אסור גמור מה לי כסף מה לי שוה כסף, אבל כי מקבלו בתורת מתנה בעלמא, למאי נחוש לה. ואין לומר משום דאי לאו דהו"ל הנאה מניה לא הוה יהיב ליה, הדר הו"ל כזביני. תדע ממשנה שלמה בפא"צ [ביצה כד, א] בגוי שהביא דגים לר"ג ואמר מותרין הן, אלא שאין רצוני לקבל הימנו, ואי איתא דדורון נמי הו"ל כמכס דאסור בשבת וי"ט, לאו ברצונו תליא מלתא, ואפי' מישראל כה"ג לתסר, אלא ודאי דורון מאכל, לא דמי למתנה, דאסירא בשוי"ט, שלא לצורך מצוה (כמש"ל סי' ש"ו בס"ד). מיהת בדורון חשוב דלא חזי לישראל בשבת בו ביום, כגון דג חי אפילו ידוע שלא נצוד היום אסור לקבלו במתנה בשבת, לא שנא מגוי ל"ש מישראל. משא"כ בי"ט, דחזי ליה ביומיה, הו"ל מצוה לצורך שמחת י"ט, שרי ודאי כדמוכח מר"ג. 

צל"ע בשוכר מן המלך הלואה לגוים ברבית, דלכאורה קילא ממטבע, דהויא מלאכה גמורה, משא"כ הלואה שאינה אסורה אלא מד"ס, שמא יכתוב, ודמיא לקבלת מכס. מ"מ נראה להחמיר דהלואה שאני שהיא בבית ישראל ונקראת על שמו, אם לא כשלוקח הכנסת בית הלואה הכללי (לומברט בלע"ז) הידוע למלך, כה"ג הו"ל דין מכס ממש. 

[ג ב] שם [ד"ה גרסינן]. אבל אם היתה קבלנות גמורה מבית חוץ לתחום. ר"ל מבית שחוץ לתחום. 

שם סוף הסימן. כתב סמ"ג כו' מכאן שאסור [להניח לעכו"ם לעשות מלאכתו] כו' דאורייתא. עיין מש"כ לעיל בהצעה לפני סי' רמ"ג בס"ד. 

שם. ואף אם מסרה מע"ש. כצ"ל לפ"ד, עם שאין לי סמ"ג. 

במג"א (סק"ב). ואף על גב שקצת יודעין כו' שרי. כצ"ל. מלת לא נמחק. 

שם (סק"ז). אבל הכא (ל)יחשדוהו. כצ"ל. 

מור וקציעה סימן רמה 
=================== 
ע"ג בב"י [ד"ה ישראל]. דמעקרא התנו. צ"ל. 

שם. לאו אהתנו. צ"ל. 

שם. נטלת אתה אני אטול כנגדו ימי החול. צ"ל. 

[ד א] שם. והאופה המסיקו. צ"ל. 

ע"ד [ד"ה וכתב הגאון]. פירוש דאם. צ"ל. 

[ד ב] שם [ד"ה תשובה]. ועביד מאי דהוה עביד ישראל (ליכא) איסורא. כצ"ל. 

שם. וכ"ש אי בר ישראל תבע כהדין. כצ"ל. וק"ל. 

שם. אלא בסתמא מכור וקנה לכשתחפוץ. עכ"ל. נ"ל דהוא הדין שמותר לישראל להרשות לסרסור גוי למכור סחורתו, במקח ידוע כשיזדמנו לו קונים, שאפילו מוכר להם בשבת (שלא מדעת ישראל) ואף על פי שידו של הסרסור כיד משלחו, כה"ג דאינו  יכול לחזור בו מדינא דמלכותא. מ"מ אדעתא דנפשיה קעביד ובשכר סרסרותו דמיקץ קיץ קטרח, והישראל לא אמר לו למכור בשבת. ומותר אף למסור הסחורה ליד הקונה אותה, אם היא ביד הסרסור. אבל מרשות ישראל, ודאי אסור לקבלה בשבת, כמ"ש בהג"ה סימן ש"ז [סעיף ד]. ונ"ל פשוט, דהכא שרי, אפילו אם יום השוק בשבת, כיון דקצץ שכרו, ובסי' ש"ז [שם] מיירי בשליחותו דישראל בלא קציצה, דוק, משו"ה שתקו האחרונים כאן, וה"ה התם דשרי כה"ג בקצץ, ובה"ט לא דק בהא, וגם דברי במג"א שם [ס"ק ג] אינן מוכרחים. 

דף ק"י ע"א שם [ד"ה ואם]. ולא ימשכנם להרהין אצלו. ר"ל שאומר לו אם לא אתן לך מעות לזמן ידוע, יהיו שלך. 

שם. דקיי"ל כרבא דאמר מכאן ולהבא הוא גובה. כצ"ל. 

שם. דאילו. צ"ל. בערכאות. צ"ל. 

מור וקציעה סימן רמו 
=================== 
[ה א] ע"ג שם. למיסר בגוי. כצ"ל. 

שם. בשכירות כלים. כצ"ל. 

שם. פירוש אחד. כצ"ל. 

שם. מחלל שבת וי"ט הוא. כצ"ל. 

שם. כב"ש אתי דאילו (צ"ל) כו'. ואין זה מוכרח, דאיכא למימר הא אפילו לב"ה אסור, משום דהוי מלאכת פרהסיא, דמיחזי כמלאכת ישראל, וספינה פרהסיא היא. עיין סימן רמ"ג. 
תו איכא לאפוכי בזכותיה דרוקח ולאוקמה למלתיה בספינה הנמשכת בסוסים על שפת הנהרות. ודומיא דעגלה דסתמא הכי הוי. ובעל העגלה וכן דספינה הוא נותן גם הסוסים הצריכין להן למשכן ולהוליך בהן הסחורות לסוחרים השוכרים אותן. והא ודאי בספינה ועגלה וסוסי ישראל קמיירי. ומשום שביתת בהמה קנגע בה. ולא לשווייה טועה ולימא דאתי כב"ש. 

[ה ב] שם [ד"ה אבל]. ומתוך דברים אלו יתבאר לך שמ"ש הרוקח בהמת ישראל ביד גוי כו', אין לו על מה שיסמוך. ג"כ. עיין ט"ז [ס"ק ד] דמוקי לה בחיותא דמסירא לרועה, ושפיר קאמר ודאי. איברא לענ"ד אפילו אי מיירי בשכירות ובשאלה, נמי אתי שפיר. והכא במאי עסקינן במשכירה או משאילה ג' ימים לפני השבת, ומתנה להחזירה קודם שבת, או שתנוח בשבת, דכה"ג אין לו לחוש. אף על פי שנראה שהפוסקים חולקין גם  על זה, מ"מ יש לו על מה לסמוך. עיין בסמוך מ"ש בשם הריב"ש, וכלבו בשם הר"פ, ודוק. 

ע"ג. ותמה עליו. אכן בסוף יישב דברי הר"ש, אבל באמת לא נתחוורו לי דבריו בזה, עמ"ש עליו בהגהותי. 

שם. וטוב שיפקירה בפני אשתו. גם זה מן התימה כמ"ש שם בס"ד. 

שם. טוב להפקירה כו' כדי שינצל מאיסורא דאורייתא. ע"כ. לא הבינותי זה, כי מה שייך לומר בזה איסורא דאורייתא. מאן עביד הך איסורא, ישראל לא קעביד מידי, ואפי' גרמא לא הוי, דהא אתני בהדיה לאהדורה. ואי נמי מעכב לה, מאי אית ליה למעבד, אנוס הוא. והבהמה אינה מצווה לשבות, אלא בעליה ישראל נצטוה שלא לעבוד בה ולא להניחה ביד אחרים לעבוד בה מרצונו וברשיונו, סוף סוף מאי איסורא דאורייתא איכא הכא כה"ג, שהגוי עובד בה שלא מדעת ישראל, ובעל כרחו עושה. גם מששלח בה יד, הרי היא גזולה בידו, ואר"י [ב"ק סח, ב] גזל ולא נתייאשו הבעלים, שניהם אינן יכולין להקדישה כו' וקיימא ברשותיה דגוי לענין גנבה ואבדה. (ועיין ב"י סי' ש"ה [ס, א] תשובת רב האי גאון כדברי). ואם איתא דצריך להפקירה, אינו אלא משום גדר והרחקה יתרה. משו"ה נ"ל שאם לא הפקירה קודם שבת, לא יפקירנה בשבת, דהו"ל כמו מתנה ומקנה בשבת (עמש"ל עוד מזה). אף על גב דגבי חמץ בפסח רשאי לבטל ולהפקיר בשוי"ט,  כדי להנצל מאיסור דאורייתא, כדאמרינן בתלמיד היושב לפני רבו ונזכר שיש לו עיסה בתוך ביתו, קדים ומבטל לה, שאני הכא דליכא איסורא גביה לגמרי. 
ונ"ל פשוט דלא שייך שביתה בבהמה, אלא בדבר שהוא עבודה לה, כגון לחרוש בה או להוציא עליה משא ולחמר אחריה, ואסרו חכמים גם משוי קל כרצועה בין קרניה, משום גזרה. אבל כל שאר ל"ט מלאכות, לא שייכן גבה כלל, דהא קיי"ל מעמיד אדם בהמתו על המחובר בשבת שתתלוש ותאכל, כמש"ל ס"ס שכ"ד. 

[ו א] שם [ד"ה ונראה]. דאל"כ מאי שייך. כצ"ל. 

שם. ואף על פי שאינו מפקירה לגמרי. כלומר אף על פי שאינו מפקירה אלא ליום השבת, שפיר הוי הפקר כדאיתא ס"פ אין בין המודר. לכאורה תמיהא הך מילתא, דהא בהדיא איתא התם (מד, א) אמר תהא שדה זו מופקרת ליום אחד כו' עד שלא זכה כו' יכול לחזור בו, משזכה בה בין הוא בין אחר אינו יכול לחזור בו, הא קמן דכי הדר ביה מקמי דזכה, לא הוי הפקר, לא יצאה מידו, ולא מהני ליה מידי, דלא פקע איסוריה, ומשזכה בה בין הוא בין אחר, מהפקרא קזכי. 
וקשיא להר"פ מאי קאמר ויפרש בשעת הפקר כו' כדי שלא יזכה בה אחר, משמע דאפילו אתא אחרינא וזכה בה בו ביום מקמי דהדרא ומטיא לידיה דמרא קמא, לא זכה היאך, ואמאי לא. ומה שנדחק הרב"י לבאר דעתו דכיון דביום שבת רשות גוי עליה כו' אין אחר יכול לזכות בה, ולכי נפיק שבת ה"ל כאילו חזר וזכה בה, שלא הפקירה אלא בשבת לבדה, דברים הללו צריכים חיזוק, כי מי לחשו לרב ז"ל לומר הואיל כזה והא מאי מהני שלא הפקירה אלא לשבת לבדה, הא ודאי כי קדם אחר וזכה בה בשבת, הקודם זוכה כדאיתא, ומשכחת לה דקדם אחר ושאלה מן הגוי בשבת, שהביאה לביתו קודם חשכה מוצאי שבת, הלא בלי ספק השני קנה, שזכה בה מן ההפקר, ואל"כ אין הפקרו הפקר, ולא נצול מן האיסור ומה מועיל לו שהפקירה, הא הוי כתרתי דסתרי. (ואב"א מאחר שבשבת רשות גוי עליה, נמצא שכבר זכה בה הגוי מן ההפקר בשבת. שהרי בו ביום היתה הפקר, ונפקע כחו של ישראל מעליה. א"כ אפילו מחזירה במוצאי שבת כשבא ישראל אחר ומחזיק בה קודם שתבוא ליד בעליה הוא זוכה בו. כי אחר שנסתלק כחו של גוי הרי היא הפקר וכל הקודם זוכה, שנכסי גוי הרי הן כמדבר. כדקיי"ל בגדולה מזו בח"מ סי' קצ"ד). 
וכ"ש דקשיא ארבינו בעה"ט דפשיטא ליה אפילו בסתם נמי כו', מנליה הא ומאי פסקא. ונראה דסמיך אההיא דרב ספרא בהגוזל בתרא (קי"ו א) דאדעתיה דאריא אפקריה, ולא צריך אפי' למהדר ולמזכי ביה, דממילא ומסתמא הוי דידיה כמעיקרא. 
איברא לא דמי כולי האי. דהא כבר כתבו תו' שם [ד"ה אדעתא], דלא דמי למציל מן הארי כו' דהתם שאני שמתייאש לגמרי, משא"כ בדרב ספרא שהארי היה מלוה אותם הילכך לא הפקירו אלא אדעתא דאריא אבל בעלמא לא אמרינן הכי. 
ובודאי דהכא בעינן הפקר גמור, דקיי"ל אין הפקר אלא כשמטה, וכדאיתא בפרק א"מ ([ב"מ] ל"א, ב) בעובדא דר' ישמעאל בפתכא דאופי, ובפכ"כ [שבת קכ, א] אם היו פקחים עושים עמו חשבון אחר השבת, ולא אמרינן לא מיכוין אלא להנצל מאיסור שבת. וכן מפורש במשנה בעובדא דבית חורון (ספ"ה דנדרים) דלאפקועי איסורא בעינן מתנה גמורה מוחלטת, וההפקר כמתנה (ולר"י לא סגי עד דאתי לרשות זוכה) וצ"ע. 
שוב עיינתי בט"ז (סק"ה) שנגע קצת במ"ש ולא ערער כלום, אך השיג על רב אחד (כמדומני שהוא בעל צמח צדק, כי זכורני שראיתי כן בספרו בימי חרפי) שסמך על זה להתיר להלוות ברבית על משכון דרך מכירה, אף על פי שאינה מכירה ממש, שחייב להחזירה כו' שלא עשה מכירה זו אלא כדי להפקיע איסור רבית כמ"ש לענין שבת ואני אומר חלילה לעשות כן כו' מהוכחה הנ"ל דמעשה בית חורון, וצ"ל בלשונו וכ"כ כאן כו' למכרה אם ירצה נקראת בהמת ישראל (מלת אינה נמחקת) ולענין מכירת חמץ כו' אלא שבספר משאת בנימן (כך נ"ל להגיה על פי האומדנא, כי באמת אין לי ספר משאת בנימין, ולא ראיתי בו זה ולא בשום ספר עד עתה) פסק כן כו'. 
שוב בא לידי ספר צמח צדק וראיתי (סי' כ') שפסק כנ"ל בט"ז, בדין מכירה להפקיע איסור רבית אבל לא מטעם שכתב הרב ט"ז שסמך עמ"ש כאן. ראיה אחרת הביא להוכיח שאין הלוה דרך קנין רשאי לעכב המשכון, ונ"ל שגם ראייתו אין בה ממש, וכל מ"ש שם לדחות דברי ש"ע לא נהיר, כמו שאכתוב עוד במקומו בעז"ה. 

שם. כתוב בהגהות מרדכי כו' שאם אמר בהמתי קנויה לך מותר. נראה פשוט דבשבת אסור לעשות כן, משום דאסור להקנות בשבת אפילו לצורך מצוה, כדמוכח מהלין דכנסין ארמלן. ועמש"ל, ובסי' ש"ו בס"ד. 
ואפילו בחול צ"ע, משום מתנת חנם לגוי, דהוי נמי איסורא דאורייתא, ואי משום להנצל מאיסור, היכא אשכחן דכוותה. ול"ד לההיא דריש שבת, שהתירו אסור דרבנן, כדי שלא לבוא לידי איסור סקילה, וכ"ש הכא דליכא דררא דאסורא לגמרי כמש"ל בס"ד, וכולי האי למה, לימא בהמתי תהוי הפקר, (דעדיף מיהא מקנין, כיון שאינו מקנה לאדם) ותו לא צריך. 
ואם נבחר בתקנת הקנין, יש לי דרך טוב יותר, שיקנה לו על מנת להחזיר. והרווחנו בזה שני דברים, אחד שאין בו כל כך איסור כמו במתנת חנם חלוטה, ועוד שנצל מדאגת הזוכה שבהפקר, ולא צריכנא לשקלא וטריא דלעיל. וצ"ע שלא זכרו הפוסקים התר זה בכאן, ושמא משום דכה"ג צריך להקנות ולהתנות בפני הגוי מדעתו, וכה"ג לא פסיקא, כי אז מתיירא שמא יחזיק בה הגוי בעל כרחו. 

ע"ג. כתב סמ"ג שאין הגוי נאמן לומר שלא עשה בה מלאכה. ע"כ. נראה שר"ל שאם עכבה אצלו בשבת אין להאמינו בכך, כדי להניחה פעם אחרת בידו בשאלה או בשכירות. 
ויותר נ"ל שכך צ"ל, שלא יעשה בה מלאכה, כלומר להבא, דהיינו שאין להאמינו על זה להניחה בידו בשבת. 

שם. ישראל שהשכיר שוורים. ע"כ. עמ"ש בס"ד בשאילת יעבץ כ"י [ח"ב סי' עז] דבר תימה מתשובת רמ"ע שאסר להשכיר הפרות לחלבן. 

הרב בהג"ה דש"ע [ס"ג] אייתי הכא דין שביתת בהמה בי"ט דשרי. עמ"ש בס"ד בלח"ש פ"ג דביצה. 

מור וקציעה סימן רמז 
=================== 
[ו ב] בב"י. פירוש דואר איש ידוע שכל כתב אליו יובל. כצ"ל. 

מור וקציעה סימן רמח 
=================== 
בטור. ודרך מועט כמו מצור לצידון שלא היה ביניהם רק מהלך יום מותר. ש"מ דההיא דאין הולכין בערב שבת יותר מג' פרסאות דלקמן ריש סי' רמ"ט, דווקא ביבשה אתמר, אבל בים מותר אפילו עשר פרסאות, רק לא יותר. ולכאורה תמיהא הך מילתא, כלפי לייא, בים הוה ליה למיסר טפי מביבשה, כיון שאם אין רוח טוב מתעכב יותר ממהלך יום. וי"ל דמשו"ה מפרש רש"י דיום השוק היה ערב שבת, ר"ל לפי שהיה יום השוק, התירו להם ללכת שמה מפני כבוד שבת, כדי לקנות שם צרכי שבת. ואכתי לא ניחא, דא"כ מאי טעמא קבילו עלייהו בני בישן להחמיר שלא לילך מצור לצידון בערב שבת כדאיתא פרק מקום שנהגו [פסחים נ, ב]. ותו דצור יותר מקום שווקים מצידון, וכמו שאמרו [ירושלמי כלאים פ"ט ה"ג] והלא אין ארצות החיים אלא צור וחברותיה, תמן זולא כו'. ונראה דבני בישן לא בצור היו דרים, שא"כ מ"ט לקרותם בני בישן, ולא בני צור. אלא מצור ולהלן היתה עיר בישן. ונראה שהיא עיר בית שאן כמ"ש המפרשים ריש פ"ז דפאה. והיו צריכין לעבור על צור כדי להפליג בספינה דרך שם ללכת אל צידון על יום השוק. ומשום סחורה ומשא ומתן היו הולכין שמה. ולא היה איסור בדבר, אלא שאינו רואה סימן ברכה, לפיכך אבותיהם החמירו עליהם, עמ"ש לקמן (סי' רנ"א) בס"ד. גם י"ל שהספינות ההולכות מצור לצידון, סמוך לחוף הים הולכות, וע"י משוטות מתנהגות, או ע"י סוסים נמשכות. 

[ז א] ע"ד [ד"ה אין מפליגין]. ארביעי קאי (נמי נמחק) ומיהו לומר כצ"ל. 

דף קי"א ע"א בב"י [ד"ה ומ"ש רבינו י"מ]. והיינו טעמא דלדבר מצוה שרי. כצ"ל. 

שם. סבר (אפילו) למעלה כו'. נ"ל פשוט שצריך למחוק מלת אפי', או צ"ל אפי' תוך ג' ימים כו'. וק"ל. 

שם. ואשתמיטתיה למר תשו' הרמב"ם. ע"כ. וי"ל דאתי נמי כההיא תשו' הר"מ. ועד כאן לא אסרה בשבת אלא לענין לפרוש בספינה בשבת עצמה, או בתלתא דקמי שבתא. אבל טפי מג' ימים לא גזור, כיון דמ"מ אינה אלא חומרא דרבנן, כדס"ל להר"מ, הם אמרו, והם אמרו. כך נ"ל לפום ריהטא בדעת מהרי"ק אליבא דהר"מ. אבל איני ערב שתהא דעת הרי"ף כך אלא שצריך לעיין בגוף תשובת מהרי"ק. ולענין דעת הרמב"ם בתשובתו זאת, עמ"ש בס"ד במשנה לחם, ריש פ"ד דעירובין, ובספרי זה לקמן סי' ת"ד. שוב זכני הי"ת לראות דברי מהרי"ק במקומן, ומצאתי שמסברא דנפשיה כתב כסברת הר"מ, וכמו שכוונתי בדעתו. 

[ז ב] שם. לדעת הרי"ף והרמב"ם והרא"ש בימים מלוחים בכל גוונא אסור. ע"כ. לענ"ד צ"ע חלוק זה שמחלקים בין ימים מלוחים לנהרות, דטעם הבלבול וצער הקיא, שייך גם בנהרות הגדולים והרחבים, כשעוברים עליהם בספינות ההולכות על ידי הרוח שמכח נענוע הספינה, ונטותה לצדדין, יארע הבלבול לבני אדם אשר לא נסו ללכת בספינות, וכ"ש כשהרוח סוער ומתנגד, דאז בודאי יש צער בנהרות כמו בימים, ואדרבה הסכנה מרובה יותר ברוח סערה שבנהרות מבים, ויש לחוש ג"כ יותר לחלול שבת. 
ואי איכא לפלוגי בין הליכת ימים לנהרות, הכי הוא דאיכא לפלוגי, בין כשהספינה הולכת מעצמה, נמשכת ע"י הרוח כמו שהוא דרך רוב ספינות הפורשות בים, ובין ציות נהר המתנהגות ע"י בני אדם מלחים וחובלים, או הנמשכות ע"י בהמה ואדם ההולכים על שפת הנהר. 

שם. ובנהרות הנובעין (נ"ל יותר יפה לגרוס המושכין) אם אינן עמוקים עשרה לכ"ע אסור. ע"כ. פירוש חוץ לתחום דווקא הוא דאסור, אבל ודאי תוך התחום שרי, אף על גב דאיכא למיחש שהרוח יוליכנו חוץ לתחום שלא מדעת, לפי רוב הפוסקים דלא  מפלגי כנז'. ולדידי נמי אף על גב דהולכת ע"י בני אדם המנהיגין אותה, איכא נמי למיחש טפי מהליכה ביבשה. דלא שייך כלל למגזר תוך התחום, אטו חוץ לתחום, איידי דמיא ממטו לה, במשיכה כל דהו עבידא דמתעקרא ונפקא חוץ לתחום, ולאו אדעתייהו. אפ"ה ודאי לא חיישינן להא, כיון דמילתא דרבנן היא (ר"ל ספקא דחוץ לתחום, למ"ד תחומין דרבנן, ולא משום דבימים ליכא איסור תחומין כמ"ש במג"א סי' רס"ו [ס"ק ז], עמ"ש בסי' ת"ד בס"ד) וזוהי כוונת הגה דש"ע בס"ב וק"ל. ולא כמ"ש מג"א, דהא לשמא יצא חוץ לתחום אפילו ביבשה, לא שייך למגזר תוך התחום משום חוץ לתחום, וקשיא אכתי מאי קמ"ל. 

במג"א (סקי"א). דאפילו כו' ועכ"פ כשמגיע ליבשה אסור לזוז מד' אמות כמ"ש סי' ת"ד. ע"כ. היינו כשיצא חוץ לתחום למטה מעשרה, אולי זוהי כוונתו במה שכתב עוד אבל אם לא יצא כו', ר"ל חוץ לאלפים, דאל"ה לא ידענא מאי קאמר. וא"כ יש השמטה בלשונו. 

בב"י שם [ד"ה ומ"ש רבינו בשם בה"ג]. אם לא שיכנס בה. כצ"ל. 

ע"ב. כשהיא מפלגת בשבת נראה כו'. כצ"ל. 

שם. והריטב"א בר"פ מי שהוציאוהו אבעיא. כצ"ל. 

[ח א] שם [ד"ה ומ"ש רבינו ור"י]. גזרו חכמים (שלא) להפליג. כצ"ל. 

שם. ובד' ובה' מותר. יש כאן קיצור לשון והשמטה, וצ"ל דרמב"ן סבר נמי דההיא דאין מפליגין, אליבא דבית שמאי אתיא, וקמפרש טעמא דמילתא. אברא לדידן דקיי"ל כבית הלל, בד' ובה' שרי, ולא אסרי אלא בע"ש, ומסיק הרב"י דבזמן הזה גם בע"ש מותר כו'. 

שם. וה"ה כתב בפ"ל ועכשיו נהגו להפליג אפי' בים הגדול (פירוש אף על פי שצער הבלבול יותר קשה בים הגדול) והרמב"ן חפש. כצ"ל. 

שם. וכתב הריב"ש בתשו' (סי"ז). 

שם. גם כשהתירה בסופה. צ"ל. 

ע"ג. קודם לשבת (קמי שבתא) מיקרי כצ"ל. 

[ח ב] שם. אמרו ליה אבהתין. צ"ל. 

מור וקציעה סימן רמט 
=================== 
בב"י [ד"ה ומ"ש אבל]. והאידנא שאין ישראל הולכין להלחם כו' לא היה צריך רבינו לכתוב דין זה. ע"כ. ואני אומר אינו מהנמנע כגון שהוצרכו להלחם נגד שונאים, הקמים על המדינה שישראל שרוים בה (ואף על פי שאין השונא בקרוב מקום, שאם  היה בא עליהם, ודאי יוצאין אפילו בשבת וגם בכלי זיינם אלא מיירי) שצריך להקדים ללכת לקראתם לגרשם, אם אל עיר מבצר יאספו, וזה שייך בגלות ג"כ, לכבוש מקומות שנסתרים שם שודדים, ההולכים לשלול את הארץ, או מלכיות מתגרות זו בזו. 
גם יוכל להיות שמלכות מבקשת מיהודים הדרים במדינתו שילכו בצבא עמו לכבוש עיירות שונאיו, הוצרך להשמיענו כזאת שאם הולכין בג' ימים שלפני השבת ימנעו עצמן אם יוכלו. 
וטעמא נ"ל יותר משום חלול שבת נגעו בה, כי בודאי קרוב הדבר שיבואו לידי חלול שבת, ומאחר שאינה סכנה ברורה, כי השונאים במקום רחוק, והם הולכים לקראתם ובאים אל מקומם להלחם עמהם, אף על פי שעושין מדאגה מדבר לעתיד, מ"מ אין רשאין להתחיל בתוך  ג' ימים ולגרום חלול שבת, אלא יתחילו קודם, ואז אין אסור כשיצטרכו אח"כ לחלל שבת מאונס. 

[ט א] בטור. ונראה דאף קודם המנחה אין לקבוע. עמ"ש בס"ד בתשובה (שאילת יעבץ סימן ל"ג) באור נאה בדעת הטור כאן. והשגתי על הט"ז בזה. 

שם. ויראה שדרך אנשי מעשה להתענות. עיין פכ"כ ([שבת] קיח, א). 

[ט ב] דף קי"ב ע"א בב"י [ד"ה ולענין]. אם רצה לאכול אוכל שכיון שנכנס לתחום שבת שוב אינו רשאי להתענות. כדי שלא יהו דבריו אלו סותרין זה את זה, צריך לפרש כך, רצה, אף על פי שאין התענית כבד עליו, מותר מ"מ. מיהו בדידיה תליא  דאי לא בעי לא אכיל. אבל אם מרגיש עינוי אם ימתין וישלים, אז אינו רשאי להשלים אפילו לכשירצה, לפי שאינו רשאי לענות את נפשו בשבת. 

בב"י [ד"ה ומ"ש אבל]. גרסינן בירושלמי כו' אסור לארס כו'. עמג"א [ס"ק ג] שכתב וצ"ע דסעודת ארוסין מצוה היא אפילו בערב פסח (ר"ל ממתני' [פסחים מט א] דההולך לעשות סעודת ארוסין בבית חמיו ונזכר שיש לו חמץ בביתו שאם יוכל לבער ולחזור למצותו כו') דבחול המועד אסור לעשות סעודת ארוסין (ר"ל דליכא למימר התם הכי פירושה, שהולך בערב פסח לדרכו כדי לעשות ארוסין בחול המועד ואם יחזור לביתו בערב פסח יש לחוש שיעוכב על ידי כך מלהגיע לבית חמיו קודם יום טוב, היינו דקתני ולחזור למצותו, ולא אמצוה דבו ביום קאמר, לזה אמר דבחול המועד אסור כו') ע"ש. ודבריו נראין להלכה, אף על פי שיש לחלק בסעודת אירוסין טובא. ועיין הלכה פסוקה  ובשער סור. 

עוד כתב מג"א [ס"ק ה] ופדיון הבן שעבר זמנו אסור לעשותו בע"ש ומילה כו' (כ"מ בתו' במ"ק דף ח'). ע"כ. כמדומה אגב שטפיה לא עיין בה, דלמסקנת תו' שם ודאי שרי פדיון הבן במועד אפילו שלא בזמנו, כל שכן כאן. ובאמת לא ירדתי לסוף דעתו של מגן אברהם בכך, כי לא ידעתי מה ענין זה לזה, ואין שום הוכחה בתוס' שם לנידון דידן. ואי משום דמשמע ליה מהתם דס"ל לתו' מיהא דפדיון שלא בזמנו, אין בו משום שהויי מצוה, להכי הכא נמי לשהייה, היא גופה קשיא, מ"ט לא נימא הכא נמי, דמשעבר התחלת זמנו, כל שעתא ושעתא זמניה, כמו במילה, מאי שנא הא מהא, ואין מחמיצין המצוה וכי מי שאכל שום וריחו נודף כו'. אלא צ"ל דווקא התם ס"ד דתו' מעיקרא אליבא דמאן דס"ל אין מערבין שמחה בשמחה דאורייתא, וכל שמחה אחרת אסורה ברגל, לא אתי מ"ע דעבר עיקר זמנו ודחי ל"ת דהשתא זמניה הוא, ואפשר נמי לקיים שתיהן, ונשהי הפדיון כה"ג, וא"צ לדחות מצוה דאורייתא בכדי, כדאמרינן [שבת קלג, א] כל מ"ע ול"ת שאפשר לקיים כו', וגם זה אינו מוכרח באמת, ולבסוף פשטוה להתרא, דאין אסור שמחה ברגל אלא דאשה. מיהו הכא דלית ביה משום דררא דאיסורא דאורייתא לגמרי, אלא זהירות בעלמא לכבוד שבת, ובכל דהו מיעקר, כה"ג ודאי ליכא דסליק אדעתיה, למדחי עשה דאורייתא, דכל יומא זמניה, וחיובא רמי עליה השתא כל שעתא, ולעבור אעשה דאין מחמיצין את המצות. וכמדומה דבמ"א לאו משמיה דנפשיה אמרה, מדמסיים עכ"ל, ולא ידענא מנו ושל מי הוא לשונו. 
ולענין מש"כ עוד מג"א ועיין ביורה דעה סי' רס"ו בש"ך כו'. עמ"ש שם בס"ד להשיב על אותה דעה דחויה, ולית דחש לה. 
ומ"ש הרב הנ"ל להשיג על ע"ש שכתב הא דאין שמחה אלא בבשר, דווקא בזמן שבהמ"ק קיים כו', ולא עיין בסנהדרין כו'. אין משם הכרח, והוא עצמו לא חש לה בסי' תרצ"ו [ס"ק טו]. 

מור וקציעה סימן רנ 
================== 
בטור. ומכין הכלים. כצ"ל. 

מור וקציעה סימן רנא 
=================== 
מ"ש במג"א [ס"ק א], העושה מלאכה כו' דאינו רואה סימן ברכה, אבל פרגמטיא שרי, לא נהירא, דמאי שנא מו"מ ממלאכה. 
ראייתו מבני בישן, לא הבינותי, כי לא נזכר שם מחצות ולמעלה, אלא אבותיהם החמירו עליהם כל היום, והיינו משום שהיו צריכין ליסע ממקום למקום (עמש"ל ר"ס רמ"ח) ומשום דאינו רואה סימן ברכה הוא דאחמירו עלייהו, ואסרו להו ההליכה לשם בע"ש לגמרי, ביחוד לפי שהיתה למו"מ ופרקמטיא, ובניהם שהיו דחוקים לבקש אוכל ומחיה לנפשם באופן זה (לפי שהיה יום השוק שם בע"ש) חשבו שמותר להם לעזוב מנהג אבותיהם, שלא היה בו איסור מן הדין. 
או דילמא בני בישן גם הם דרך ים כה היו מפליגין בספינה כדלעיל סי' רמ"ח (כי צור וצידון על יד הים הנה יושבות) ויש לחוש לעכוב, כמ"ש שם בס"ד, משו"ה קבילו אבהתייהו עלייהו ההיא חומרא לדבר הרשות, וסברי בנייהו דמפקעא בטענת דוחק ופרנסה, אף על גב דאין רואה סימן ברכה. 
ואב"א אפילו תימא מחצות הוא דקבילו עלייהו, ושיילו לר"י אי שרי כה"ג, אף על גב  דלית ביה סימן ברכה, ואסר להו מדינא משום אל תטוש תורת אמך, אבל לומר דרואה ס"ב נמי, מי איכא למשמע מהתם אפילו אי לא קבלו עליהם אותה חומרא, אף על פי שאז ודאי היו  מותרים בה, מה גם מפני הדחק, אפ"ה מאן יימר דאית ביה סימן ברכה. 
והא דתקיעה ראשונה לבטל מלאכה שבשדות בלבד, היינו טעמא משום שהן רחוקים מן העיר, הוצרכו להודיעם קודם בני העיר. ואפילו תימא טעמא דזמן סלוק תרסי חנויות מאוחר כדי שיספיקו צרכי שבת עד סמוך לחשכה, משום כבוד היום נגעו בה (וכדמקלינן בהו בי"ט מה"ט) לפי שיש רבים שלא מצאה ידם להכין קודם אותה שעה, לכן הניחו להם זמן יותר כל האפשר, והעוסק בכזה עליו תבוא ברכת טוב, מה זו ראיה לפרגמטיא שאינה לצורך השבת, אלא להרויח בה בלבד. 
מיהו פשוט שאין לחוש אלא לפרגמטיא שמחזר אחריה, אבל בדבר האבד, כגון שבאו תגרים מאליהם בעת ההיא שקונים ביוקר או מוכרים בזול או הרגיל לסחור עמו ומערופיא שלו, שאם ימנע מלעסוק עמם, הו"ל פסידא דלא הדר, מודינא דלא עדיף מח"ה דשרי כה"ג, וכן להספיק צרכי שבת כנז"ל. 
ומכאן אתה למד למש"כ עוד הרב הנ"ל (בסק"ד) להכריח כמ"ד מנחה קטנה, אינו מוכרח לגמרי, כי לחנויות המספיקות מאכלים ומשקים, ודאי התירו עד סוף היום כל האפשרי, כדי שלא למנוע מהצריך לכך להכין אז לכבוד השבת מה שחסר לו ולא היה אפשר לו קודם, והחנווני המוכר אותם דברים, אינו מחזר אחר הקונים בעת ההיא, כהאי גוונא אפילו משום העדר סימן ברכה ליכא למיחש, אדרבה תבוא עליו ברכה כדלעיל, ולעולם אימא בפרגמטיא ומלאכה שאינם לצורך השבת, ולא דבר האבד, אינו רואה סימן ברכה באותה שעה. 

מור וקציעה סימן רנב 
=================== 
בטור. שעורים. צ"ל. 

שם. שמא ישכח ויצא. צ"ל. 

ע"ב בב"י. אבל יש לתמוה על הרוקח שכתב אא"כ. כצ"ל. 

[י ב] שם [ד"ה ודע]. דבעינן שיעשה הגוי בביתו. כצ"ל. 

שם סוף העמוד [ד"ה ומ"ש רבינו]. ומורי יעלה. נראה שר"ל מזלו יעלה ירום ונשא, ע"ד שאמרו בגמרא [סוכה לג, א] אמר רב חסדא דבר זה רבינו אמרו המקום יהא בעזרו, כיון שמזכירין הצדיק, צריך לברכו, כמש"ה [משלי י, ז] זכר צדיק לברכה. 

שם. וכתב עוד הרוקח כו'. חפשתי ולא מצאתי איה כתוב כך ברוקח. 

[יא א] ע"ג ב"י. ומ"ש ולתת שעורים בגיגית לשרותן, הוא מדשרו בית הלל במתניתין לשרות כרשינין. אי הכי תקשי, מאי טעמא דרבינו הטור דשני לישנא דמתניתין, כעורה זו ששנה רבי בכרשינין. ופשוט דאגב שטפיה אתיא ליה. איברא הנהו דמתניתין דאפליגו בהו בית שמאי ובית הלל, הא נסיב להו הטור לעיל בראש הסימן, כגון לשרות דיו כו' היינו נמי דינא דכרשינין דמתני בהדי דיו וסממנין חדא מילתא היא, ולא כי רוכלא לחשוב וליזיל. 
ברם השתא מסקנא דגמרא נקט ואתא דגיגית וחברותיה (דשרו לכ"ע, דאי אפשר מבלי שכר, והוצרך להעמידה אליבא דב"ש דאפקורי מפקר להו, ולב"ה א"צ להפקירן) וגיגית פירש"י ששורין בה שעורים לעשות מהן שכר, ואף על גב דכולהו מרישא שמעינן להו נסיב מילי  מילי, דמתני' ודברייתא ודגמרא, אף על גב דלא צריכי ליה, אלא לאשמועינן בכל חד מילתא אגב אורחא, אבל שריות אלו אין טעם אסורן בשבת שוה, כי אמנם שריית הדיו והכרשינין, שרייתן הוא תולדה דלש, ושריית שעורים לשכר היא תולדת מבשל, עמש"ל בסי' ש"ך בס"ד. 

[יא ב] ע"ד בראשו. דמחוסרין דיכה. כצ"ל. ועיין תשובת אמ"ה ז"ל [חכם צבי סימן ז'] באור לשון הה"מ. 

שם. אין דעתו. צ"ל. 

שם. שהרי"ף בהלכות. צ"ל. 

מ"ש בבה"ג (ציון ס') על הש"ע (ס"ה) במ"ש מותר לתת חטין כו'. שם וכרבה. [רבינו חננאל] והסכמת תו' ורא"ש. הרי זה טעות כפול, כי דברי ש"ע אליבא דרב יוסף הוא, לא כרבה, והיא אמנם דרבינו חננאל, אבל תו' ורא"ש דחו דבריו. 

במג"א (סקי"ו). דאין אדם מצווה כו' אבל למ"ד מצווה אסור כ"ה בהדיא בשבת דף י"ח. עכ"ד. לפום ריהטא לא ירדתי לסוף דעתו בזה, טעמא דבית שמאי אתי לאשמועינן. ספר ע"ש אינו בידי לעיין בו. שוב נזדמן לידי ספר ע"ש והשתוממתי על המראה, כי ראיתי שהשיג על לשון הש"ע, ואפילו מונח בכלי דאין אדם מצווה על שביתת כלים, כתב ז"ל ויש לתמוה דהא התם בסוגיא אמרינן והשתא דאמרת לבית הלל אית להו שביתת כלים כו' אלמא דבמוגמר לא שייך כו' והמחבר כתב וסיים משום דאין מצווה כו' וזה אינו עולה כפשט הסוגיא, ע"כ. ותמהתי מראות מאן הא דלא חש לקמחיה, דלא נחית לסופה דסוגיא, ולא ראה דהכי איתא התם בהדיא, והשתא דאמר ר"י לבית שמאי בין עביד בין לא עביד מעשה אסור. והוא האריך עוד וכתב בדרך אפשר, דס"ל לפי דמסיק שם דלית להו לבית הלל שביתת כלים כלל, א"כ למאן דס"ל דאדם מוזהר כו' ומשו"ה כתב תו' וחזר לרישא מיהו לרבה כו' עכ"ל, דס"ל גם לב"ש דאדם מצווה היינו דווקא כשהכלי עושה מלאכה כו', דאל"כ למה היה צריך ר"י להביא ברייתא, וצ"ל דבמתני' אית לרבה דאסר ב"ש מטעם אחר דגזרינן כו', ומסיים א"כ שמעינן דלכ"ע כשהכלי אינו עושה מלאכה, דלית בה משום שביתת כלים. עכ"ד. 
ופליאה נשגבה איך טחו עיניו מראות כל כך, שבכל זאת לא עמד על מסקנת הסוגיא, וסבר דכ"ע היא, מאי דליכא אפילו חד, כי אף על פי שכתבו תו' אליבא דרבה טעמא דב"ש במתני' משום גזרה דמשו"ה לא אייתי ר"י מתני' דאיכא למדחי התם טעמיהו דב"ש משום גזרה, אבל בעביד מעשה סבר רבה נמי דאית להו לב"ש שביתת כלים, ומוגמר נמי במונח בכלי הו"ל כי עביד מעשה, וכדמסיק תלמודא בדר"י אליבא דב"ש, דמוגמר וגפרית דשרו ב"ש, דווקא במנח אארעא, אבל בכלי אף על גב דלא קעביד מעשה, ולית ביה טעמא משום גזרה, דא"ה כי מנח אארעא נמי איכא גזרה ומ"ט שרו ב"ש, אלא ע"כ לר"י לית להו לב"ש גזרה לגמרי, ולרבה נמי נהי דסבר אית להו לב"ש גזרה מודה מיהת בשביתת כלים לב"ש, ומוגמר בכלי היינו מעשה, והיינו דמפרש רש"י לעיל בסוגיא בד"ה לא קעביד מעשה, ולב"ש כיון דמונחין בגוויה היינו מעשה דידיה. 

שם (סק"ך). ז"ל. וק' דמ"מ קשה לימא גבי רחיים נמי משום גזרה, אלא ע"כ אפילו נתנן בשבת ליכא חיוב חטאת. ע"כ. שמעתי מרעישים על לשונו זה ומקשים, איך ס"ד לאוקמי ברייתא דרחיים משום גזרה, הלא זהו לשטת בית שמאי, וטפי ניחא לרבה טעמא דהשמעת קול אליבא דבית הלל. תו ק"ל, איך אפשר לומר טעמא דרחיים משום גזרה, א"כ קשה מוגמר וגפרית מ"ט שרו, דשייך נמי גזרה כמ"ש מהרש"א. 
איברא בכדי טרחו, כי לא הבינו לעצתו של במ"א בזה, דדייק טפי, דבלא"ה איכא למידק בה אתו' התם דאקשו כלפי רבה, ההיא ברייתא דשביתת כלים אמאן תרמייה (ר"ל כיון דלרבה ב"ה ל"ל שביתת כלים, ולב"ש נמי טעמייהו במתני' משום גזרה) ותרצו דסבר ב"ש היא והיכא דעבד מעשה. והוינא בה בחי' גמרא, אי איתא דגזרי ב"ש היכא דלא עבד מעשה, כ"ש דלגזרו כי עביד מעשה, ולמאי צריכי לטעמא דשביתת כלים לגמרי, בלא"ה אסור בכל גוונא, ומתריצנא לה, דמשכחת לה בפח ורחיים, כיון דאפילו כי עביד להו בשבת ליכא חיוב חטאת, ר"ל כשפורס המצודה, קודם שיבואו חיה ועוף, וכן אם נותן חטים בטרם יבואו מים, לאו מידי עביד, לא שייך למגזר, קמ"ל דאפ"ה אסירי משום שביתת כלים, והיינו בעביד כלי מעשה. 
ובכן עולים דברי מגן אברהם כהוגן, דע"כ לכ"ע אפי' נותן חטים בריחיים בשבת ליכא חיוב חטאת, דהא אפילו לב"ש דמחמרי, לא גזרו כה"ג, דאל"ה, הדרא קושיא ארבה, ברייתא דשביתת כלים מאי עביד לה, דליכא לאוקמה אלא אליבא דב"ש ובדליכא חיוב חטאת, כדפרישית. והשתא לק"מ ממוגמר וגפרית, דהא בדרבה קיימינן, ולדידיה ברייתא דמוגמר וגפרית ב"ה היא דלית להו גזרה, והוכחת מ"א מרבה אליבא דב"ש היא, ומ"ש מהרש"א הוא לפום מסקנא, אבל למאי דסא"ד מעיקרא, לר"י נמי אפשר דהוי טעמא דב"ש במתניתין משום גזרה וברייתא דרחיים כב"ה אתיא, ומוכח נמי מדר"י בין לב"ה בין לב"ש לית להו גזרה בריחיים, ויצא הרב מ"א זכאי בדינו בלי שום ספק בעולם, דוק היטב כי הוא דבר נכון וקיים אליבא דכולהו תנאי ואמוראי ופרשאי, אפריון נמטייה וקרינא עליה טוביינא דחכימי והמקשנים לא ידעי בצורתא דשמעתא, ולא עמדו על סוף דעת מהרש"א כלל, אף אם דבריו ג"כ אינן מוכרחים, כמ"ש בחי' גמרא בס"ד. 

[יב א] דף קי"ג א בב"י. המוצא תפלין. צ"ל. 

שם. דאינו מוציאן. צ"ל. 

מור וקציעה סימן רנג 
=================== 
[יב ב] ע"ב. ברצלוני. צ"ל. 

שם. וכן דעת הרמב"ם בפ"ג. צ"ל. 

שם. ואנן דמשהינן. צ"ל. 

שם. הרי הוא כאילו. צ"ל. 

שם. אסור. צ"ל. 

שם. ודע דמאי דשרי לשהויי. כצ"ל. 

שם. לא אתא למשרי (אלא) תנור. כצ"ל. 

שם. ואנן דלית לן מנהגא נקטינן. כצ"ל. 

ע"ב בטור. ומחזירין עליו. צ"ל. 

שם. ובעבר ושיהה אסר בשניהם. צ"ל. 

[יג א] ע"ג ב"י. שהן מחוברות. צ"ל. 

שם. מ"ש בכלבו כו' (דהאי) [דתנור] גרוף וקטום. נראה שחסר כאן מלת שרי, או מלה זולתה כדמותה. 

[יג ב] שם. בכופח גרוף וקטום. כצ"ל. וכן עוד שם צ"ל כך. 

ע"ד [ד"ה ומ"ש רבינו וכ"ז]. כלצורך. כצ"ל חדא מלה. 

שם. דאילו. צ"ל. 

[יד א] שם. דאע"ג דקנסו. כצ"ל. 

שם. על דעתו פירוש זה. כצ"ל. 

שם. כלומר דאבעיא קמייתא. כצ"ל. 

[טו א] דף קי"ד ע"ב. אסור להחזיר למאן דאסר. כצ"ל. 

שם. ודין ההטמנה. צ"ל. 

[טו ב] ע"ג בראשו. דאילו במקום. צ"ל. 

שם בסופו. כוונת השפחה לדבר היתר לחמם. כצ"ל. 

[טז א] ע"ד. מהירושלמי שכתב הר"ן. צ"ל. 

דף קט"ו א בראשו ב"י. בשבת או מחמם. צ"ל. 

מור וקציעה סימן רנד 
=================== 
שם ב"י. יתחרך הבשר. צ"ל. 

שם. סמוך לגחלים. צ"ל. 

[טז ב] ע"ב. דאילו לצורך. צ"ל. 

[יז א] שם. הנזכר בפ"ג בשוכח. כצ"ל. 

שם. שיתחוב בו או במקל. צ"ל. 

במג"א (סקכ"ב) מותר לו לרדות. הקשה בספר קקיון דיונה למה לא העמידו דבריהם כו'. ואין זו קושיא, דהא חשיב התם הרבה שלא העמידו כו'. איברא בכולהו איכא טעמא, והכא נמי, משום דאי לא שרית ליה, לא שמע לן, דכוותה שרו גבי כיס. 

מור וקציעה סימן רנה 
=================== 
[יז ב] ע"ג ב"י. ואם אגד הקנים. צ"ל. 

מור וקציעה סימן רנו 
=================== 
בטור. החנויות פתוחות. צ"ל. ועמש"ל סי' רנ"א. 

מור וקציעה סימן רנז 
=================== 
ב"י שם. סתם קדרות רותחות. צ"ל. 

[יח א] שם. לשמא נצטננה. צ"ל. 

ע"ד בראשו. דמטמין בדבר המוסיף הבל, התבשיל אסור אפילו בדיעבד. היינו כשעבר ועשה במזיד, אבל בשוגג שרי, כמש"ל סוף סימן זה. 

שם. אבל בעומד בחמימותו כשעה ראשונה אין לנו (כצ"ל). לשון זה תמוה בעיני, דהא ודאי בדבר המוסיף הבל, אי אפשר שיעמוד בחמימותו הראשונה. 

שם [ד"ה ואלו]. לא בתבן ולא בזגים. צ"ל. 

שם. וכתב הרי"ף וסלקא שמעתא. כצ"ל. 

[יח ב] דף קט"ז ע"א בב"י [ד"ה ובלבד]. כ"כ סמ"ג וז"ל, משחשכה אסור להוסיף כסוי (תיבת אפי' נמחק) על קדרה כו'. כצ"ל. או שמא צ"ל, אפילו בדבר שאינו מוסיף, ובודאי דהכי הוא דהא אין טומנין בדבר המוסיף. 
הלכך תמיה לי מ"ש מ"א (סקי"ג) פשוט דכשטמונה בדבר שאין מוסיף שאין גורם בשול כלל, אלא כו', ע"ש דוחק גדול. ותמה על עצמך דהא כולה בהטמנה בדבר שאינו מוסיף עסקינן. אלא נ"ל שתוספת הכסוי מכביד ומוסיף על חום הראשון ודאי. ואף על פי שבתחלה יכול  להטמין בדבר שאינו מוסיף כמה דבעי וכן להוסיף בדבר שנתבשל כל צרכו, שרי, דלא מועיל כלום. אבל פשוט וידוע, שהחם קצת, ודאי חומו נוסף ע"י כובד הדברים שמטמינין בהם, וגורם בשול. משו"ה בדבר שלא נתבשל כ"כ, אסור, ובזה א"צ לדחוק. 

במג"א (סק"ז). אם שכח וטמן בדבר מוסיף שרי ודווקא תבשיל כו' דודאי לא עדיף משהיה. עכ"ד. ולא ידענא מאי קאמר, הא בשהיה נמי קיי"ל דסגי בכדי מאכל בן דרוסאי, עיין סי' רנ"ג. 

[יט א] ע"ב ב"י [ד"ה כתב א"א]. היכן מניחין אותה. כצ"ל. 

שם. הטעם משום דבהטמנה גופה שריא. נ"ל שכך צ"ל. ור"ל שריא חזרה. או שמא א"צ להגיה ור"ל הטמנה כי האי שריא בשבת. וק"ל. 

[יט ב] שם. אפי' אינן (נוגעים) בקדרה. כצ"ל. 

ע"ג. דאין לומר כו' הא נטלו מבע"י יחזיר משחשכה דכ"ש הוא. עכ"ל. ר"ל כ"ש דלא יחזיר דהוי כתחלת הטמנה, דאסירא למ"ד לעיל בר"ס זה אפילו בקדרה גרידא, ומאי איריא משום פירות שסביבה. 

מור וקציעה סימן רנח 
=================== 
[כ א] שם. הכא אולודי. צ"ל. 

ע"ד. באור עצמו. צ"ל. 

שם. ומ"ש רבינו ואם הניחו בערב שבת מותר. צ"ל. 

מור וקציעה סימן רנט 
=================== 
[כ ב] דף קי"ז א בטור. ומשליכן. צ"ל. 

ע"א בב"י [ד"ה ומ"ש ואותן]. צריכי יחוד דהא לאו אורחייהו דאבנים לתנם סביב הקדרה, טפי ממאי דאורחייהו לכסות בהן החבית דמודה ביה הר"ן. ור"ל מיהת בכסוי אורחייהו דאבנים טפי מהטמנה, ואפילו בכסוי מודה הר"ן, כ"ש להטמנה. וק"ל. 

שם. כשנתקלקלה הגומא. צ"ל. 

שם. אם נתקלקלה. צ"ל. 

שם. והכסוי ניטל, מגלה הקדרה ואוחזה אבל. כצ"ל. 

שם. אין זה טלטול שמצדדו. כצ"ל. 

ע"ב. שמטמינין. צ"ל. 

י"א שאין להטמין לצורך מוצאי שבת, אפילו לסעודת מצוה ממש, כ"ש לצורך מוצ"ש דעלמא, אף על גב דודאי אית בה נמי מצוה קצת. והדבר תמוה בעיני, כמ"ש בהלכה פסוקה, ולקמן סי' תר"ט. 

מור וקציעה סימן רס 
================== 
כתבו האחרונים בשם רש"ל, שיש להסתפר בע"ש, ולא ביום ה', שאינו ניכר שעושה לכבוד שבת. והקשה מג"א מפ"ב דתענית. איברא לא קשיא כולי האי, די"ל דווקא אנשי משמר במשמרתן, אף על גב דטרידי טובא, הויא גבייהו טרחא יתירתא בע"ש, דאיכא  נמי טרדא דשבת וליכא למידק מנה לשאר אינשי. והאיכא כ"ג דמסתפר מע"ש לע"ש [תענית יז, א]. מיהו אנן, אטו מכ"ג ניקו ונגמר, והא אפילו כהנים לא היו צריכין להסתפר אלא משלשים לשלשים. ומי שהוא חלש הטבע, והוא נשוי שיש לו לקיים מצות עונה, הוא לא יסתפר בע"ש מפני שתגלחת מחלשת, כדאיתא בגמרא דבכורות אין צריך לומר בימות החורף, שצריך כל אדם למעט בגלוח הראש לגמרי, ביחוד בארצות הללו הצפוניות. וכמדומה אני יש לי קצת ראיה שאפילו הלל נשיא ישראל, לא היה מגלח בע"ש, מההוא מעשה דפרק במה מדליקין [שבת לא, א] שהיה חופף ראשו בע"ש, ואין לשון חפיפה בדרז"ל אלא בשערות כמ"ש [נזיר מב, א] נזיר חופף ומפספס אבל לא סורק, וכן בחפיפת הטבילה. ואין לומר שהיה חופף השער כדי לגלחו בתער, כדרך שעושין הספרים, כי א"כ מה לו לבעל התלמוד להזכיר ההכנה, ולעזוב עיקר הדבר, הול"ל והיה הלל מסתפר, והיה גם החדוש של ענוה יתרה גדול יתר, שהניח הגלוח ויצא. 

שנים שהולכים בר"ה אחד רץ ואחד מהלך, בערבי שוי"ט, והזיקו זה את זה, שניהם פטורים. מ"ו פ"ג דב"ק, ועמ"ש בבית ישראל בס"ד. 

מור וקציעה סימן רסא 
=================== 
[כא א] ע"ב בב"י. מתני' קשיתיה (כצ"ל) כו' משמע בשום גוונא. ע"כ. ובודאי דסתמא נמי הכי הוא, שהרי חיוב הוא לעשר מיד, שלא לבוא לידי תקלה. וכמ"ש [פסחים ט, א] חבר שמת והניח מגורה מלאה פירות אפילו הן בני יומן הרי הן בחזקת מתוקנין, הא פשיטא דבכל גוונא הויא מצוה. ונפקא לן מקרא שאין מחמיצין את המצות, וא"ה ודאי ליכא לפלוגי כדר"מ. 
וקשיא טובא דתיתי מתני' דלא כהלכתא, דקיי"ל כל דבר שהוא משום שבות לא גזרו עליו בין השמשות, והיכי אסרה הך מתני' בה"ש אפילו דבר מצוה. 
ונ"ל לאוקמה למתני' בדלא טבילי להו הנך פירות עד האידנא, דשבת קובעת למעשר, נמצא בה"ש עדיין ספק אם נתחייבו לעשרן, דאע"ג דודאי הן חייבין במעשר לכשיקבעו, מ"מ לא חל החיוב עד אחר שיכנס שבת עליהם, הילכך באותה שעה אינה מצוה ודאית, לפיכך גזרו על שבות זה, משום דשבות שאינה צריכה לא התירו. זה כפתור ופרח בעיני. 

במג"א סק"ט. דמתחלת השקיעה. כצ"ל. 

שם. לשני ערבים. צ"ל. 

שם. ובמנחת כהן (דף מט, א) כתב שט"ס וצ"ל ד' מאות אמה בקירוב, פלג המנחה הוא שתות מיל קודם שקיעת החמה, הוא חלק עשרים כו'. כצ"ל. 

שם. מיהו כיון די"א דחשבינן מתחלת השקיעה יש להחמיר. כצ"ל. עיין סי' רל"ה סק"ג שכתב בהדיא דלא קיי"ל הכי, דהא עושין מלאכה עד חצי שעה לפני הלילה. ע"ש. 
ע"ש עם חשכה. עיין תשובת אמ"ה ז"ל ([חכם צבי] סי' י"א). 

מור וקציעה סימן רסב 
=================== 
[כא ב] ז"ל ד"מ [סק"א]. כתב מהרי"ו ומותר לזרוק דבר חוץ לשולחן, ואין לחוש לאותן האומרין שזורקין המלאך כו' אם לא שדברו דרך משל שאם יזרוק דבר ולא יוכל לכבד הבית יתנוול הבית ויצא המלאך הטוב כו', וכתב מג"א [ס"ק א'] ואם כן במקום שלא נהגו לכבד בליל שבת, אסור לזרוק. ע"כ. ולא הבינותי זה, שאם חושש לנוול הבית בדבר של לכלוך ומאוס, עאכ"ו שיחוש לנוול השולחן, שנוולו מכוער ומגונה ביותר, וחשו לו חז"ל, והתירו מוקצה בשבילו. ולמ"ד נוטל הטבלא ומנערה, הותר טלטול מן הצד בשביל שולחן, ולא בשביל קרקע הבית, שהרי מנערה שם במקומה, ולא התירו לטלטלה עם העצמות וקליפין להשליכן החוצה אף על פי שהבית מתנוול, הרי בפירוש שהותר לזרוק חוץ לשולחן, ואפילו במקום שאסור הכיבוד, כגון שאין הקרקע מרוצף (וכמו שהיה בזמנם סתם קרקע בתיהם, דוק) או למאן דאסר אף במרוצף. 

מור וקציעה סימן רסג 
=================== 
[כב א] בטור. אם אין ידו משגת לקנות נר ויין לקדוש, נר קודם. אין צריך לומר לשאר מאכלים ומשקים, שנדחים מפני נר שבת אבל פת לבצוע עליו ודאי קודם לנר ויקדש עליו ג"כ. ונראה שגם משקה (צמא) [לצמאו] לא יחסיר מפני הנר, ואצ"ל משום יין לקדוש (אם אינו מספיק לו יין לרוות צמאונו וצריך הוא לשכר, או ליין תוך המזון ואחריו) והיינו מה שהוא הכרחי, שאם אכל ולא שתה אכילתו דם [שבת מא, א]. גם לא יוכל לברך ברכת המזון (כמש"ל בח"א סי' קצ"ז) כ"ש דהא מקיים נמי מצוה אחריתא, לברך על הכוס. משום הכי איהו עדיף מקדוש היום על היין דאפשר לקיומיה בפת, ועדיף נמי מנר שבת, דרעב וצמאון חמירי ואסירי בשבת אבל נר כבוד שבת הוא והעדרו הוא בזיון, משו"ה איהו קדים לקדוש היום, דלא מתבטל בהכי כדאמרן. אבל לשאר עונג שבת, ודאי קידוש היום על היין קדים אף על גב דאינו אלא מדרבנן. 

ע"ד [ד"ה ומ"ש וי"א]. והרא"ש עלה קע"ד (דאמ'). כצ"ל. 

שם. וכן עמא דבר. צ"ל. 

[כב ב] דף קי"ח א בב"י. שאחד מן הקהל יושיב. כצ"ל. 

שם. שיש לסמוך על מ"ש בספר תרומת הדשן יותר מעל מ"ש בכתביו. כצ"ל. עמ"ש במו"ק י"ד סי' שמ"א בענין מ"ש ה"ר יהודה דיש לסמוך עמ"ש הרא"ש בפסקיו יותר מעל תשובותיו. 

שם. כתב הר"ן בפרק שואל כו' דמהא שמעינן דישראל שקבל עליו שבת קודם שחשכה, מותר לומר לישראל חברו לעשות לו מלאכה. ולי אין הנדון דומה לראיה, דשאני הכא דאם יש בורגנין הוא עצמו שומר. עכ"ל. ואיני מבין דבריו, דהכא נמי איכא למימר אם לא היה מקבל שבת היה הוא עצמו מותר במלאכה. ע"כ. נלע"ד פשוט דבהא כ"ע מודו, דמלאכת ישראל שעדיין לא קבל שבת, מותרת לחברו שכבר קבל שבת. דהיא מילתא דפשיטא ואינה צריכה ראיה. דמשום מאי ניחוש לה, הא ודאי לאו מלאכת שבת היא דלתסרא בהנאה, כיון דלגבי דהיאך אכתי חול הוא ובהתרא קעביד. זה ברור. 
וכן מוכרח לומר על כרחנו, דאי ס"ד משום מלאכה גופה אצטריכא, אי הכי מאי מייתי הרשב"א ראיה מפירות תחומך דשרי, התם ודאי שאני, דליכא לתא דמלאכה כלל. וגם אהר"ן תקשי, דדחי ליה משום דאם יש בורגנין הוא דשרי, ותמה על עצמך היכן מצינו היתר למלאכה בשבת ע"י הואיל כזה. אלא פשיטא כדאמרן, דהא לא מספקא לגמרי, דכיון דמלאכה אין כאן אצל זה, אין איסור ליהנות ממנו, כשלא אמר וצוה לו זה שקבל שבת. שאפילו בשבת ממש, מותרת המלאכה בהנאה, כשלא נעשית בשבילו, כ"ש בתוספת הקל. וכי פליגי באמירה דהיאך, דכבר קבל עליו שבת ונאסר במלאכה, אי אתסר נמי באמירה דשבות כבשבת ממש. ופשטה הרשב"א מההיא דפירות תחומך, דחזינן אף על גב דאיהו גופיה לא מצי אזיל  להתם לנטורי פיריה אפ"ה שרי ליה למימר לחבריה דלנטרינהו בתחומיה, כיון דלגביה שרי, ליכא דררא דשבות דאמירה דאיסורא. הכי נמי הכא, כיון דלחבריה שרי, לית לן בה משום אמירה דשבות כלל. 
והר"ן קסבר, דהתם נמי עד כאן לא שרו ליה ההיא אמירה אלא משום דמשכחת לה צד התר אפילו אצל זה שהם חוץ לתחומו, דהו"ל כאומר לכרך פלוני אני הולך, דשרי מטעם הואיל שיכול לילך ע"י בורגנין, והוא הדין אמירה דשמור לי פירות תחומך, מה"ט הוא דשריא. אבל בלאו האי טעמא, אין הכי נמי דאסירא, אף על גב דהמלאכה עצמה מותרת, מ"מ כיון  שאין לה התר אצל זה הרי היא לו בכלל אמירה האסורה בשבת, כמו בנדון דידן, דכיון דפירש ממלאכה, פירש ג"כ משבותין, והרי זה אצלו כשאר שבותין. כך נ"ל לפרש דבריהם ז"ל. וטענתו של הרב"י אינה ברורה לי, דהא ודאי מאי דמחוסר מעשה לא חשיב להתיר מחמתו האמירה, אלא במאי דהוי ממילא, כגון בורגנין, דכי משכח להו, מצי אזיל. משא"כ קבלת שבת דבדידיה תליא. ותדע דאל"ה מאי דוחקיה דהר"ן, למתלי שריותא דפירות תחומך, משום בורגנין, תיפוק ליה דהא אי בעי הוה אזיל להתם מבעוד יום. וקשיא נמי אדשמואל, דלמאי צריך טעמא דבורגנין, וכעין זה מצאתי לט"ז. 
איברא מ"ש הרב ט"ז [ס"ק ג] להשיב על הר"ן, ולהוכיח מסוגיא דגמרא שאין טעם ההתר דפירות תחומך משום בורגנין אלא משום דהמלאכה עצמה מותרת, והאריך בזה הרבה, כל דבריו אינן מוכרחין דאיכא למימר השתא דאתינן לדשמואל, שמעינן דהתרא דמתניתין משום בורגנין. ואי תימא תרתי דשמואל למה לן, י"ל דאי אשמעינן דשרי למימר לכרך פלוני אני הולך, הוה אמינא כה"ג הוא דשרי, כיון דלא נהנה היום ממלאכה בשבת, וליכא אלא אמירה בעלמא, משו"ה מהני טעמא דבורגנין, למשרי אמירה דחפצי חול, אבל פירות תחומך, דנהנה מן ההליכה האסורה לו, סד"א דאסור ולא מהני טעמא דבורגנין. ואי אשמעינן התם, הו"א אדרבה אמירת פירות תחומך קילא אף על גב דמתהני מנה בשבת מ"מ אינה מלאכה  האסורה, שהרי חברו מותר בה, ושמירה לאו מלאכה היא. אבל לומר למקום פלוני אני הולך למחר, כיון דמלאכה היא האסורה לכל בשבת לא ליהני טעמא דבורגנין למשרי אמירתו, להכי צריכי תרוייהו. ולעולם אימא לך דאפילו אמירת פירות תחומך דלאו מלאכה, אפ"ה לא שריא אלא מטעמא דהואיל, ואף הוא עצמו מותר ע"י בורגנין, הא לאו הכי הוה אסירא, כיון דהיא הליכה האסורה לו וכדכתיבנא, ודוק כי בזה נדחו כל דברי הט"ז בכאן. וכן נ"ל עיקר כדהר"ן דאמירה אסורה לו ודאי, משום דשלוחו של אדם כמותו ודוק, והיינו באעולי יומא דווקא. 
ולא כדברי הלבוש שהשיג על רמ"א רבו, בדין זה שכנגדו במוצאי שבת, שכתב דכל שכן שמותר ואיהו אזיל בתר איפכא דחמירא ליה דמ"ש. 
כנראה במ"כ קטעי בההיא דאמרינן אפוקי יומא מאחרינן ליה כי היכי דלא להוי עלן כטונא. ולא שייך הכא לגמרי, דלענין חומרא דמלאכה ודאי קבלת ע"ש הבאה ע"י מעשה, עדיפא וחמירא טפי ודאי, מהוספה דמ"ש דממילא. ותו דתוספת של מ"ש ודאי קיל, משום שבידו להפקיעו בקל, כשירצה לומר רק המבדיל. משא"כ בשל כניסת שבת שא"א לו להפקיעו, וליתיה בהתרה לגמרי, (וראיה אף על פי שא"צ מההיא דס"פ בכ"מ [ערובין מ, ב] כיון  דקבליה איתסר ליה למשתי וק"ל) כך הוא העיקר וברור מאד. לכן ריבוי דבריו לעשות סניגרון לדעתו לא יועילו ולא יצילו, ולא אאריך בזה מאחר שראיתי גם האחרונים השיגוהו. ועמש"ל סי' תרפ"א. 

במג"א סקי"ב. הדרישה בשם אמו. כצ"ל. 

מור וקציעה סימן רסד 
=================== 
[כג א] בטור. כרך דבר שמדליקין בו על דבר שאין מדליקין בו. צ"ל. 

[כג ב] ע"ב בסופו ב"י. ולא תשתלשל למטה. צ"ל. 

ע"ג בראשו. דכורך אותו תוך כו' משמע כפירושו. צ"ל. 

שם. לעבות ראש הפתילה אף על פי שמדליקן יחד. כצ"ל. 

שם. הלכתא כחכמים. צ"ל. 

שם [ד"ה ומ"ש וחלב]. שנימוחו אינו צלול. צ"ל. 

[כד א] ע"ד. שאם שם נר שעוה בנר שמן. צ"ל. 

שם. מדברי הרא"ש. צ"ל. 

שם. לסתור פירוש. צ"ל. 

מור וקציעה סימן רסה 
=================== 
עיין לעיל סימן קנ"ד (דשבת) דנר של [שבת] אחר שהודלק למצוה אסור למי שלא קבל עליו שבת להדליק ממנו לנר של חול, וכ"ש שלא להניח לגוי להדליק ממנו נר לצרכו. 

בטור. ניצוצות הנוטפות. צ"ל. 

שם בב"י. הניצוצות. צ"ל. 

[כד ב] דף קי"ט א. לנערו ולהפסידו. צ"ל. 

שם. דאילו. צ"ל. 

שם. כאילו פירש. צ"ל. 

שם. והגהה זו היא. כצ"ל. 

מור וקציעה סימן רסו 
=================== 
בטור. ויזהר לטלו (צ"ל) ממנו בכל שעה שיעמוד וכשיחזור כו'. עיין לחם שמים ריש פרק מי שהחשיך. 

[כה א] בטור. אין עמו לא זה ולא זה יטלטלנו פחות פחות מד' אמות. כתב ט"ז [ס"ק ד] דבר פשוט שאין זה מועיל אלא לטלטול בר"ה כו', אבל מרה"י לר"ה דהאיסור משום הוצאה מרשות לרשות לא מועיל זה. עכ"ד. ובודאי שכך הוא כשעקר והניח בשבת דווקא, אבל כשנעשית העקירה מבע"י (כדאיירי הכא בסתמא, אף על גב דשרי נמי  משחשכה בדיעבד) אפילו מרשות לרשות שרי, אם לא עמד לפוש בנתיים דכיון שלא היתה עקירה משעה ראשונה באיסור, הנחה לחודה שריא במקום הפסד מרובה, וכדשרינן לקמן גבי חבילה (דאע"ג דאיכא מ"ד התם, כיסו לא, היינו מדרבנן, ולא משום שיש חילוק בין הוצאה מרשות לרשות, להעברה בר"ה לענין זה, כדברי בט"ז, וק"ל. ועתו' ריש שבת [ג, ב] ד"ה היה טעון אוכלין ומשקין מבע"י. וזה ברור. 
ואמנם מה שהוליד מהנחתו הנ"ל, שלא יפה עושין הנושאין תינוק למול פחות פחות מד' אמות כו' יש איסור כו'. לא ידעתי מה איסור בבן ח' ימים חי, דאפילו טובא שרי לטלטוליה ואפילו ברשות הרבים, אין צריך לומר בכרמלית, עמ"ש בלחם שמים בריש פרק מפנין ובפ"א דביצה. על כן א"צ ג"כ לפחות פחות מד' אמות כלל (והיא תמיה רבתי על הני תרי גברי רברבי רש"ל ובט"ז) אם לא בחזרה לאחר שנמול דהו"ל חולה אז אסור לטלטלו ברשות הרבים אם לא פחות מד' אמות. ולהוציאו מרשות לרשות אלא בשנים, שזה עקר וזה הניח, כה"ג נ"ל דשרי לכתחלה נמי בתנוק לאחר מילתו כיון דהוצאתו מ"מ אינה אסורה אלא מדרבנן, ובכה"ג דכל אחד עושה חצי מלאכה אף על גב דאסירא נמי לכתחלה,  דהו"ל תרי דרבנן ובמקום מצוה כי הא, לא גזרו, משום צערא דינוקא ואפילו פ"נ הוי אם לא יכניסוהו לבית ויעשו לו צרכו, ומתחלה בהתר הוציאוהו, פשיטא שגם סופו מותר. כך פשוט בעיני. 
ומ"ש עוד הרב ט"ז, ונראה דזהו אם אחד נושא לבד, אבל אם נותן לחבירו כו'. מתניתין היא ריש פרק המוצא תפלין [ערובין צה, ב] רש"א נותנו לחברו כו'. 

ע"ב בב"י. ודאי מגלין את הסוד. וכן מוכח בהדיא בגמרא דעבודת אלילים (דף ע' ע"א) גבי איסור גיורא דאמר כי הוינן בארמיותן הו"א לא מנטרי יהודאי שבתא, ע"ש. עוד נ"ל, שלא רצו לגלותה עד תריסר ירחי שתא, כדאיתא פא"מ ([ע"ז] ל"ה א) ובתר הכי ודאי גלוה. 

שם. שאין אדם מעמיד עצמו. צ"ל. 

ע"ג בראשו. אסור ליטלו כו'. ואם הגביהו, קנאו. גמרא פ"ק דמציעא [ט, א]. 

[כה ב] שם. דמשום הפסד מועט דאוכף לא נתיר לו כו'. משמע דבהפסד מרובה שרי, כדשרו הכא בכיסו, ועמ"ש בסי' של"ד בס"ד. מ"מ גם משום הפסד בהמתו נ"ל שיש להחמיר ג"כ, שאין מדמין בשבותין, ופעם אחת הוציאו רוכב סוס בשבת וסקלוהו [יבמות צ, ב], אף על גב דשעת השמד שאני משום לעשות סייג לתורה, היינו לענין חומר  עונש מיתה, מיהו שמעינן מנה דהויא אפקרותא יתרתא, דמחלל שבת בידים בשל דבריהם, ולא דמי למעביר פחות פחות מד' אמות, דמנכרא מילתא דשרו ליה משום הפסד ממונו, ומזהר זהיר טובא. איברא הני מילי בשאין שם סכנת הדרך מחשש לסטים וחיות רעות, והוא בריא שיוכל ללכת ברגליו ולהגיע לעיר. משא"כ במקום סכנה כל דהו, ואפשר אפילו במקום צערא גרידא לא גזרו, ושרי למרכב מפני צער גדול, אם לא היה פושע בדבר, ועדיין צ"ע למעשה, היכא דליכא חשש סכנה. וליושב בקרון וחשכה לו, עיין הלכה פסוקה. 

מ"ש מג"א [ס"ק ז] דמהלך כרכוב דמי, אולי לא בא לידו ספר בדק הבית, שכתב כך בשם הרשב"ץ. 
אך מה שכתב עוד והא דלא קאמר בספינה, תמוה וזר שלא ראה הגמרא שהוא עוסק בה, דבהדיא איתא הכי בל"א בספינה, ומשם תשובה נצחת, לדברי ר"מ האומר דבמים לכ"ע תחומין דרבנן, שעליה סמך מג"א, וליתא אלא בדותא, דאין חלוק לגמרי בין ים ליבשה בספינה גוששת, לעולם איסור תחומין אחד בהם ושוה, למ"ד תחומין דאורייתא דאורייתא בתרוייהו, ולמ"ד דרבנן דרבנן, כמש"ל סי' רמ"ח. ועמ"ש בסי' ת"ד בס"ד. 

שם. והקשיתי לו. צ"ל. 

שם. אף על גב דספקא דאורייתא הוא, ועבר נמי אאיסור רכיבה דרבנן לא חמיר כמהלך כו'. הך מילתא קנגע במ"ש בשאילת יעבץ (סי' קל"ה) בס"ד יע"ש. 

מור וקציעה סימן רסז 
=================== 
בטור. שבשבת א"צ שמירה. ועמ"ש בבית המלכות דמוסך השבת ובלשכת שרים לפני שיר של פגעים. 

שם. ברכת המולך. כצ"ל. 

[כו א] ע"ד ב"י. הכי נקטינן. עיין במג"א (סק"א) שכתב על זה, ונ"ל לתת טוב טעם, דהא תפלת ערבית כנגד אברים ופדרים כו' ובשבת אסור לתנן כו'. עכ"ד. ואין בהם בנותן טעם לשבח, שהרי לא אמרו, שהיא כנגד אברים ופדרים שנותנין על המזבח בלילה, אלא כנגד אברים ופדרים שמתעכלין והולכין כל הלילה [ברכות כו, ב], כי באמת נותנן על האש שעל המזבח בו ביום לעולם ואפילו בשבת, כל שכן בחול משום חביבה מצוה בשעתה [פסחים סח, ב]. א"כ תמה על עצמך נגד מה נתקנה תפלת ערבית, הא ודאי מילתא דלא שכיחא, שלא יתנום על המערכה עד הלילה. אבל הדבר פשוט שאע"פ שנותנין אותן על האש מבע"י, מ"מ אינן נשרפין מיד, אלא הולכין ומתעכלין בלילה, וזה שוה לשבת כמו בחול. 

מור וקציעה סימן רסח 
=================== 
[כו ב] דף קך ע"א בב"י [ד"ה כתב רב עמרם]. משום דתפלת ערבית רשות. באמת אין בזו כדי התנצלות, שכבר הוכחתי בס"ד שתפלת ערבית של שוי"ט חובה אליבא דכ"ע. עמ"ש בהגהת הרא"ש פרק תפלת השחר, ובבית המלכות דמוסך השבת, ובדרוש תפלת ישרים. 

במג"א (סק"ג) מנהג לומר כו' ובמנחה וינוחו בם. אין כך בכתבי אר"י אלא אין הפרש בכך בשתי תפלות של יום, שאומרים בהן וינוחו בו בשוה. 

שם. (סק"ד) ולא הזכיר של שבת לא יצא וה"ה בי"ט כו'. נ"ל פשוט גם אם חל י"ט בשבת, והזכיר של שבת, ושכח של י"ט, חוזר בשבילו, וכ"מ בסי' תפ"ז דמייתי מג"א בסמוך, אף על גב די"ל. ודוק. 

שם (סק"ה). בכלבו נסתפק אם ספק לו אם הזכיר של שבת כו'. עמש"ל סי' קפ"ח, ובכסא שן לענין הזכרת מעין המאורע בברכת המזון ודכוותה, ה"ה הכא. 

מור וקציעה סימן רע 
================== 
[כז ב] ע"ג בב"י [ד"ה ונוהגין לומר במה מדליקין]. אבל אחר ערבית מה תועלת. עיין מה שכתבתי בפרוזדור דמוסך השבת במהדורא, כי אחרי שובי (שנית על דברי שכתבתי שם להמשך אחר מה שכתב הרב"י לחזק מנהג אבותיו הספרדים בזה, כי נפתה לבי לדבריו הללו) נחמתי שהעמדתי שם פרק במה מדליקין קודם קבלת ש"ק, כי אמנם אח"כ נ"ל טעם אבותינו האשכנזים שקבעוהו אחר התפלה, הוא כדי להזכיר את העם חומר איסור הטיית הנר בשבת, כי מתוך קריאת הפרק הלז, ישימו אל לבם לדעת כמה הרחקות עשו חז"ל, וגזרו כמה גזרות לגזרות בשמנים ופתילות, כדי להרחיק האדם מן העברה, יעש"ב, וזה טעם כעיקר, ולא משום הזכרת ההדלקה, שאין צורך לקריאת הפרק בשביל כך, וגם הלא לכך תקנו לומר עם חשכה הדליקו את הנר, ודי בזה. אולם כוונת פרק זה בעצם כולל הודעת האיסורין שבנר והמניעות שבו וההזהרה מלהכשל בו, ולכך אחרוהו כל האפשר, ותקנו לסמכו לכניסה בבית לזכור אותו בעת תשמיש הנר בשעה שנאותין לאורו. זהו דבר ברור שאין לספק בו לכן ודאי יפה מנהג אשכנזים אבותינו והמוסתערב שהם שארית ישראל הקדמונים שנשארו בארץ הקדושה לא גלו ממנה, על כן עמד טעמם בם ונימוקם עמם. 

שם. שאין יכולים לומר עשרתם. עמ"ש במהדורא הנ"ל. 

שם. משום חומרא. צ"ל. 

מור וקציעה סימן רעא 
=================== 
[כח א] שם [ד"ה וכשיבא]. לקדש על. צ"ל. 

ע"ד. הקשה עליו שאילו צ"ל. 

שם [ד"ה ויש]. דמקדש ומיכל. צ"ל. 

שם. לברכת היין כו' לברכת היין. צ"ל. 

[כח ב] שם. כאילו. צ"ל. 

שם. שהוא ג"כ גמר אכילה. צ"ל. 

[כט א] דף קכא ע"א בטור. והיה ראוי להקדימו. עמש"ל סי' רי"א (דף צ"ג ע"א ח"א). 

שם. על כן כתוב בדברות שניות וזכרת כו'. נ"ל הכי פירושא דקרא, אם תאמר מדוע אנכי מצוך לך לבדך לשמור השבת, ולא גם לאו"ה (דקיי"ל [סנהדרין נח, ב] גוי ששבת חייב מיתה) והרי השבת זכרון למעשה בראשית, ובדין שיהיו כל באי עולם חייבין בשמירתו, השחור והלבן בשוה. לזה אמר וזכרת כי עבד היית וגו', והוציאך ה' אלקיך חפשי, ועשאך בן חורין שתנוח מן העבודה הקשה אשר עובד בך, לכן לך קבע יום מנוחה לאות ולסימן על זאת, ואינו ראוי לאחרים שלא יגעו בעבודה, ולא נקנו ע"י פדייה מעבדות, והוא הכוונה בנוסח הקדוש, כמו שפרשתיו יפה בבית המשתה בס"ד. 

בב"י. על הפת מברך ברכת המוציא. כצ"ל. 

שם. אומר עליו קדוש היום. כצ"ל. 

ע"ב בראשו. [ד"ה ומ"ש שאני] צריך לקדש מעומד. תמיה אני מאד איך אפשר לקדש מעומד, שעל פי הרוב בעל הבית מוציא בני ביתו ושאר המסובים בקדוש היום (ובגמרא [ר"ה כט, ב] הוה מקדש לן) ע"ל סי' קע"ד דלא סגי בלא הסבה, וע"ל סי' (רצ"ח) [רצ"ו] כמה נדחקו תו' וכמה פוסקים בהבדלה, היאך יוצאין השומעים מעומד. אבל יין דקדוש, שבא לפני המזון, ופוטר את שבתוך המזון, ליכא מאן דאמר שיקדש מעומד, שמא גם הרב"י לא קאמר אלא כי מקדש לעצמו (וכן מ"ש הר"מ בקדוש דסוכה. איברא לית דחש לה, כדאיתא בס' תרמ"ג) לא להוציא אחרים. ואפ"ה לא ניחא, משום יין שבתוך המזון, שאינו נפטר, אלא כשברך לפני המזון בהסבה או בישיבה, כמ"ש בסי' הנ"ל, ועמ"ש שם. מלבד מש"ל בח"א ריש סי' ח' שכל ברכת ההנאות צ"ל אותן כדרך הנאתן, וכיון דכבר יושב בברכת היין, אם יעמוד לקדוש, ויחזור וישב לשתות הכוס, הא ודאי חוכא. להכי ודאי מיושב עדיף לענ"ד, וכך אני נוהג, אף על פי שלא ראיתי כך לאמ"ה אלא היה מנהגו כדרב"י, מאן יהיב לן מעפריה ומלינן עיינין, אך קטן הייתי ולא היה בי דעת לשאול, ולא זכיתי לעמוד על דעתו. 

שם. [ד"ה ומקדש]. בר"פ ע"פ (דף ק"ו) ואף על גב. צ"ל. 

שם. ומתקן ליה. כבר זכרתי במשנה לחם פ"ח דברכות וביד ח' מכסא שן (וע"ל סי' קפ"ב) שאני מגמגם בהבנת פירוש ירושלמי זה שאין הכונה לתקן פגימתו של כוס, אלא חסרונו בלבד, ולא חייש לשהויי כוס מזוג. וע"ל סי' רצ"ו בס"ד. 

שם [ד"ה כתב ר"ע]. דמזיגה שהיא בחמין. כצ"ל. 

שם. גלה בדעתו שקפץ. כצ"ל. 

[ל א] ע"ב בטור. ושותה מלא לוגמיו כו' עד רובו של (כוס) רביעית. עמש"ל ח"א במזיגת הכוס סי' ק"ץ, ותרווה צמאונך. 

[ל ב] ע"ד [ד"ה וא"א]. ואיך יתכן שישתה מלא לוגמיו. עיין מזיגה דידי (סי' ק"צ). 

שם. אבל מלשון טעם ראיה. עיין מ"ש לעיל (סי' קס"ז, ובסי' ר"י בסיום קונדרס לחם לשובע) שאין ממש בראיה זו. 

שם [ד"ה ואחר]. צריך לשפוך מכוס של ברכה לתוך כל כוס וכוס קודם שישתה. כבר כתבתי לעיל (סי' קפ"ב) שאין זה נכון. וביד ט' לכסא זכרתי הדרך הטוב והמובחר בזה. 

במג"א (סק"א). ובירושלמי ריש ברכות איתא שדרך לאכול שעה א' או ב' בלילה. וכ"מ לעיל סי' רמ"ט. ודוק. ע"ל סי' קפ"ד. 

שם. כתב הרמב"ם קדוש היום דאורייתא בלא יין כו'. הכי מוכח בהדיא, מדנדחה מפני נר חנוכה, דהא קיי"ל אין מצוה דאורייתא נדחית משום פרסומי ניסא בדלא אפשר לקיים שתיהן, כדלקמן בסימן תרפ"ז. ונ"מ טובא לדינא דנדר ושבועה, דחלים עליו בכל גוונא, כמש"ל (סי' שמ"א) בס"ד. ונ"ל היכא דלית ליה [פת] ויש לו שאר מאכלים המשביעים, מקדש עליהם. וכן החולה שאינו יכול לאכול לחם, יקדש על מאכלו הנאות לו, כי לחמו הוא. שכל דבר הסועד קרוי לחם בכ"מ. וכ"פ [ויקרא כב, יא] ויליד ביתו הם יאכלו בלחמו, גם חזה ושוק בכלל. אף על גב דכי אפשר בפת ודאי איהו קדים, דמוקדם  לברכה הוא. מיהא בדלא אפשר, שאר מיני מאכל לגביה, בערך חמר מדינה נינהו, ושפיר דמי. כך דעתי נוטה. 

שם (סק"ה). ונ"ל דאם רוצה לקבל שבת מבע"י ולקדש ולאכול, ולהתפלל בלילה רשאי. ע"ל סי' רל"ה ורס"ג, ותראה שדבריו כסותרין זא"ז. 

שם. וער"ס קפ"ב. צ"ל. 

שם (סקכ"ג). ובטור משמע שנותנין מהכוס על העינים, דהוי רפואה. עיין סי' שכ"ח. ר"ל שאסור ליתן יין לתוך העין ומה"ט פירשו רש"י [ברכות מג, ב] ור"ן דשתיה הויא רפואה וכן תר"י (פא"ד) [ברכות שם]. איברא לתת על העין כי לא פתח וסגיר, מה גם לבריא, ודאי לית לן בה, ואפ"ה לא נהגו בה בכוס של קדוש, אלא בשל הבדלה, אף על גב דלא בפירוש אתמר בשום דוכתא גבי הבדלה. 

בשכה"ג א"ה ראיתי להרב מהר"א כו' שהיה נוהג לקדש על אשישת יין שהיה בו שעור ג' קדושין כו' והיה נוהג להניח אותה אשישה לקידוש היום ואבדלתא כו'. וכמדומני מצאתי כן גם במנהגי האר"י ז"ל, אעפ"כ נ"ל דלא שפיר דמי למעבד הכי, דהא ודאי מיבעי ליה למשתי מניה, והרי טעמו פגמו, וכי נמי מתקנו ביין או מים, לא אמרו כן אלא היכא דלא אפשר ומדוחק (ולפמ"ש לעיל אינו נכון לגמרי) אבל לא שלא מדוחק להניח לקדוש היום ולהבדלה שיורי כוסות, רחמנא לצלן מהאי דעתא. אף על פי שאם היה  אפשר, ודאי דהכי עדיף משום הואיל ואתעביד ביה מצוה חדא, פשיטא דניחא למעבד בה מצוה אחריתא. ולא דמי לגמרי לשתי קדושות ומצות חבילות על כוס אחד, וזה לא היה צריך להשיב עליו, כי הדבר פשוט, ברם לא אריך מטעמא דאמרן. וההיא דמשייר מקדושא לאבדלתא בדלא אפשר ליה איירי, ואין שעת הדחק ראיה. גם את"ל דמיירי שיש בכוס כדי שני קידושים והבדלה מ"מ אין הכוונה שישתה מהכוס, ויניח שאריתו לקדש עליו פעם אחרת, אלא מונע שתייתו אחר הקידוש עד שישפוך ממנו כשיעור כוס לכלי אחר, אחר ישתה ומצניע היין שערה ממנו לקדוש היום ולהבדלה, אחר שלקח מה שצריך לקדוש הלילה. אבל גם זה אינו ישר בעיני (כמ"ש לעיל כמה פעמים לענין כוס ברכת המזון שאין נכון להפסיק בשפיכה לכוס אחר בין ברכה לשתיה) אלא יותר טוב שיחלקנו מתחלה לשני כוסות, ופירוש דשייר מקדושא לאבדלתא שאינו שותה כל היין שיש לו בקדוש ובסעודה מחמת צמצום היין, על כן מניח החלק היתר להבדלה ואינו שותה רק כוס של קדוש כשעור שתייתו (וזה בתנאי שיוכל להסתפק בכך, עמש"ל ר"ס רס"ג) ומניח השאר בלי שיתננו בכוס שמקדש עליו בתחלה, דמגרע ליה ופגים ליה ודאי. 


 *   *   *   *   *   *   *   *   *   *   *   *   *   * 
מור וקציעה סימן רעב 
=================== 
[לא א] בב"י שם [ד"ה ויין כושי]. מרתף פרשב"ם. צ"ל. 

שם [ד"ה גרסינן]. נ"ל שהרמב"ן. צ"ל. 

שם. ובעיא דחיווריין. צ"ל. 

דף קכב ע"א בטור. והוא שיצא מהם קצת לחלוחית. עמ"ש בס"ד בשאילת יעבץ (סי' ע"ג). 

שם. ועל יין מבושל רבו הדעות. לכאורה היה נראה להכריע ולמצוא פשר דבר לקיים שני הדעות, על פי מה שכתבתי בלחם שמים רפי"א דתרומות. אך כבר עלה בידינו בטול זה בס"ד, בח"א ריש סימן ר"ב, עוד שם דף פז, א, יע"ש. 

שם. אא"כ שלא יהא יין גדל מהלך יום. נראה שאם יין מצוי לרוב שמביאין בספינות, אין מקדשין על השכר, אפילו אין יין גדל כלל סביב המדינה מאה פרסאות. 

בב"י [הנ"ל]. ומיהו אם חמר מדינה הוא מקדש עליו. כצ"ל. 

שם. חווריין מהו פר"ש. צ"ל. ועמ"ש שם בס"ד בחידושי גמרא. 

שם. של שיר השירים על פסוק שתיתי. כצ"ל. 

[לא ב] שם. וזהו יין המשובח. צ"ל. 

שם. בגופנייהו ולא דיבישן. צ"ל. 

ע"ב [ד"ה ומ"ש דחרצנים]. מוצא כדי מדתו. כצ"ל. 

[לב א] שם. דהיינו בסעודת הלילה. כצ"ל. 

שם [ד"ה ועל יין מבושל]. דבהדיא אמרו בירושלמי שיוצאין ביין מבושל. תמהתי על זה, דמלשון בעל העיטור דמייתי רבינו לא משמע הכי. ואני בעניי לא זכיתי לספר הירושלמי. 

בטור ראש ע"ב. שכתב מדינה. כצ"ל. 

לענין לשון רב עמרם והשגת הטור, עט"ז [ס"ק ז]. 

ע"ג בב"י. כדברי הרמב"ם. כצ"ל. 

כתוב בהג"ה דש"ע [סעיף ט]. מי שאינו שותה יין משום נדר יוכל לקדש עליו, וישתו אחרים המסובין עמו כו'. עכ"ד. וכתב מג"א [ס"ק ט] ונ"ל דאסור לקדש על היין שישתו האחרים כו'. ובתשובת אמ"ה ([חכם צבי] סי' קס"ח) כתב כיוצא בה על הנזיר, שאין נכון לתת לו כוס ברכת המזון לברך עליו, מאחר שאינו מחויב בדבר. ונפלאתי על הגאונים הללו, הני תלת קראי, דאשתמיט להו תלמוד ערוך פ"ק דע"א [ו, ב] ופ"ב דפסחים [כב, ב], שאיסור דאורייתא הוא להושיט כוס יין לנזיר. ומה צורך לבוא עליה משום דאינו ראוי לו, כי זה קל לדחות וי"ל דמיקרי חזי ליה, כיון דאי בעי מתשיל אנדריה, כיוצא בה מצינו [בערובין כו, ב] מערבין לנזיר ביין, וברכת היין נמי דרבנן היא, וכ"ש גבי קידוש היום דקיי"ל אף על פי שיצא מוציא, דאמרינן הואיל ובקדוש מוציא אף על פי שאינו חייב, גם בברכת היין יכול להוציא. והתימה מאמ"ה ז"ל שלא זכר  שם כלל מדברי רמ"א הללו, דלא אייתי מניה נמי סייעתא לדידיה מיהא, לענין שאין נכון לתת הכוס לאחר, והוא יקדש ויברך עליו, דהא ודאי מדסתים משמע דמקדש עליה כאורחיה. 

מור וקציעה סימן רעג 
=================== 
[לב ב] ע"ד בראשו ב"י [ד"ה אמר]. אבל הר"ן כתב כו'. דבריו צ"ע. 

שם [ד"ה ובחדר]. וכתב הרא"ש אפי' מאגרא לארעא הוה מקדש. דברי רא"ש הללו צריכין באור, סתמא משמע אגרסא דגמרא דילן קאי, וקצת נראה מלשונו שהוא מורכב גם מגרסת הרי"ף, כמ"ש בהגהותי עליו. 

שם. והרי"ף גורס כו' ואפילו מאגרא לארעא הוה מקדש. כך הוא גרסתו, ועל פי זה נמשך פירושו של ר"ן עליו. אך זר ותמוה הוא, ולא נהלם לי. 

[לג א] שם [ד"ה ומ"ש בהגהות]. לר' יהודה דאמר סומא פטור מן המצות. עמ"ש בס"ד בשאילת יעבץ (סי' (מ"א) [ע"ה] ובתשו' כ"י שהשבתי לרל"כ. 

דף קכ"ג א. והאריך בדבר להצריך. צ"ל. 

שם [ד"ה ואין]. מיהו אם קידש כאן על דעת לאכול במקום אחר ואח"כ נמלך לאכול שם נראה דאין צריך לחזור ולקדש. ט"ז [ס"ק ב] כתב שתלמוד ערוך הוא בפרק ערבי פסחים. ע"ש. ואין דבריו מוכרחים, שבודאי מה שאמר רבה לתלמידיו שיטעמו, לא אמר כך אחר שכבר קדש, פשיטא לא הפסיק אז בדבור, אלא קודם שקדש הזהירם על זה, ואף על פי שהלשון שם בגמרא הוה מקדש, אין הכוונה אלא שבשעה שהיה מקדש להם, היה  מזכירם בכך. זה פשוט. 
ועיין ברא"ש, הביאו הב"י לעיל סי' רע"א (דף קכא, א) דלשמואל צריך לאכול מיד אחר הקדוש, וכ"מ בתו' ע"פ (דף ק"ו ב) ד"ה מקדש אריפתא. וברור הדבר דלכתחלה יש להזהר אפילו בדבור שאינו מענין הסעודה בין קדוש לסעודה, כמ"ש בתשו' בס"ד, אף על פי שאם  שח, ודאי א"צ לחזור ולקדש. 

שם בסוף הסימן. למה שהיה בדעתו. צ"ל. 

מור וקציעה סימן רעד 
=================== 
[לג ב] בטור. ובוצע על ב' ככרות. צריכין להיות שלמים, חצאי לחם יכול לחבר בקיסם, ע"ל סי' שס"ו. ולענין אם נחרך, עיין תשובת אמ"ה ז"ל ([חכם צבי] סי' ס"ב). 

במג"א (סק"ב). וכ"מ בפכ"כ דאמרינן לעולם יסדר כו', ה"ה בע"ש. עכ"ד. ואינה הוכחה כלל, התם מיירי בדלא אפשר ליה, א"נ בדאכל סעודת מצוה מבע"י. 

מור וקציעה סימן רעה 
=================== 
ע"ב. נר שעוה שאין שייך בו הטיה. לא אדע מדוע לא שייך הטיה לקרבו אליו, כבנר של שמן. 

[לד א] שם [ד"ה תינוקות]. דאפי' אין רבן (עומד) עליהם. כצ"ל. 

ע"ג [ד"ה והרב]. ומשמע לי דראשי פרשיות לאו דווקא כו' דמאחר שאינו מעיין בספר תמיד אית ליה הכרא. ע"כ. ויש לפקפק בהתר זה, דהא מאי הכרא איכא, דאפילו ביום נמי עביד הכי, דאורחיה דש"צ לסדר הפרשה בע"פ, כדי שתהא שגורה בפיו, כשיקרא בס"ת בלי נקודה ומעיין לפעמים בספר מקום שאינו שגור בפיו כל כך, לכן נ"ל שאין לסמוך על זה. 

[לד ב] שם. בדמשחא אי מורין. כצ"ל. 

שם. נפיש נהוריה כדנפטא. כצ"ל. 

מור וקציעה סימן רעו 
=================== 
[לו א] דף קכ"ד בטור. אם הגוי הדליק מדעתו בבית ישראל. ראיתי בתשו' רדב"ז (סי' נ') ילמדנו שפחה שלא טבלה ועשתה מלאכה בשבת לצרכה אם מותר ליהנות מאותה מלאכה (ר"ל בשבת). תשובה דבר זה פשוט הוא שמותר דמשנה שלמה היא [שבת קכב, א], נכרי שעשה כבש כו' וההוא עובדא דשמואל דההוא נכרי דאדליק שרגא כו', וזו א"צ לפנים. הנה סתמא ודאי דבשפחתו של ישראל היתה השאלה ועשתה מלאכה בשבת בבית אדוניה, ומבעיא אם מותר ליהנות בעליה (דלאחריני מאי מספקא, מאי איריא שהיא שפחה שלא טבלה) מאותה מלאכה ומשמע ודאי דשפחת ישראל היתה, ומבעי ליה לאטבולה, אלא שעדיין לא הספיקה לו השעה) ותהוי נמי גויה גמורה, תבעי, אי לא ידע השואל דמעשה שבת של גוי מותר לישראל אם לא עשה בשבילו, אלא פשיטא זה לא נעלם מהשואל דאי הוה גוי בעלמא, לא מבעיא ליה מידי, אלא כיון דשפחת יהודי היא, אסתפקא ליה מילתא, אי משום דילמא הויא לה שפחה כנענית, שדינה כישראלית, ואת"ל שעדיין דינה כגויה, דילמא על דעת רבה עבדה, ואסיר). אי הכי לא ידענא אמאי פשיטא ליה לרדב"ז דמותר מחמת אותה משנה כו' ומאי פסקא, הא ודאי ליתא, דהאמרינן עלה במכירו אסור, ואין לך מכירו יותר מזו שקנויה לו, ורוצה למצוא חן בעיני אדוניה שאע"פ שעשתה לצרכה הרי הוא גם לצרכו, מאחר שנוח לו במה שעשתה ורוצה ליהנות מאותה מלאכה, ונתבאר בירושלמי שהובא בב"י בסימן זה דלצרכו של גוי ושל ישראל, אסור. 
לכן לא ירדתי לסוף דעתו של רדב"ז גם בזו, שנסתייע מההוא עובדא דשמואל נמי, וסיים וזו א"צ לפנים. ולדידי פשיטא טפי לאיסורא, דהא לא דמי לגמרי, התם לאו מכירו הוה ואפ"ה מעיקרא חייש אף לספקא, ואהדר אפוי, עד דחזייה מתעסק בשטרותיו, וידע ודאי דלא לצרכו אדלקה, הפך אפוי. וש"מ אפילו בגוי דעלמא ובאושפיזא, הוה פריש מספיקא נמי, כ"ש בבית ישראל ובשפחתו. ותו איכא לתמוהי עליה טובא דיליף שריותא מעובדי דרא"ם ור"ת שהקלו ג"כ לקחת הנכרי מעצמו נר דלוק בידו, לילך ישראל עמו למקום ההוא, דמדמי מילי דלא דמיין לגמרי, הנך עובדי דפוסקים לא עשה הגוי מלאכה, אלא טלטול גרידא ולעצמו, והכא בנ"ד במלאכה נשאל הדבר, והלא גדולה מזו אסרו גם במלאכת גוי שאינו מכירו כל היכא דאיכא למיחש שמא ירבה בשבילו, בהבערה ובשול ודדמי להו לא התירו אף בגוי דעלמא, אלא כגון כבש דליכא למיחש שמא ירבה, וכן בנר לאחד נר למאה. ומה זה ענין לשאלה זו שהיא בכל המלאכות, אף כי בשפחה בבית רבה, דודאי אסור ליהנות ממה שעושה היא בשבת אפילו לצרכה בלבד, אצ"ל במלאכה דשייך בה שמא תרבה בשבילו, אלא אפילו בנר שהדליקתו ודאי לצרכה בלבד ג"כ אסור לישראל ליהנות ממנו בכל גוונא. זה פשוט מאד. לא הותר אלא ליהנות מטלטול נר הדולק, שנטל נכרי מעצמו, והלך לחדר לצורך עצמו דאינו אלא שבות בעלמא, ושלא לדעת ישראל, בזו כדאי לסמוך על דעת הפוסקים להקל, הבו דלא לוסיף. 

דף קכד ע"א ב"י. דס"ל להר"ף. צ"ל. 

ע"ב. הגהות דמהר"מ. צ"ל. 

שם. שהיתה מחממתו. צ"ל. 

שם. מתחזי כיוהרא. צ"ל. 

מור וקציעה סימן רעז 
=================== 
בטור. לא יפתחנו כנגדו. ולנעול, עיין הלכה פסוקה. 

ע"ג ב"י. דלא ברירא. צ"ל. 

[לו ב] שם. שום איסורא. צ"ל. 

שם. דאביי אסר. צ"ל. 

שם. בסוף סי' (ש"ב) [ש"ג]. ועיין סי' ש"ך ורא"ש פרק שמונה שרצים, ומ"ש שם. 

מור וקציעה סימן רעט 
=================== 
[לז א] ע"ד. מן הנר הדולק. כצ"ל. עוד שם הנר הדולק. צ"ל. 

שם. הדולק בשבת בעוד שהוא דולק. כצ"ל. 

שם [ד"ה ומ"ש וכן]. והמחמיר כו' צ"ל והמקל לא הפסיד. 

דף קכה ע"א ב"י. צריך לעשות. ר"ל התנאי צריך לעשותו סמוך כו'. 

שם. רצו לומר כו' ונדחית. כצ"ל. 

[לז ב] שם. וממנה למדליק כו'. ר"ל ומאותה סוגיא נלמוד למדליק כו'. 

ע"ב [ד"ה וכל מנורה]. קובע לה. צ"ל. 

שם. בפ' המוצא (צ"ל) כו' ושריתא דדרו לה בי עשרה. כצ"ל. 

שם. שכתב היו בה חדקים. כצ"ל. 

שם. והוא מפרש. צ"ל. 

ע"ג בראשו. בפרק בתרא. צ"ל. 

מור וקציעה סימן רפ 
================== 
בטור. ומותר לבעול בתולה ואין בה משום חובל, ולא משום צער לה. דמפותה אין לה צער, כדמסקינן פא"נ ([כתובות] ל"ט ב). ומשום טרדה דידיה נמי ליכא, אף על גב דטריד בה טובא, דמשו"ה פטרוהו מק"ש בשבילה, טרדה דמצוה היא, ושריא בשבת (ודפטור מק"ש משום דבעיא כוונה והעוסק במצוה פטור מן המצוה) מכל מקום נ"ל דבבחורים ילדים שלא טעמו טעם בתולה ובעילה כלל לא שפיר דמי, משום צערא דידיה ודידה, לפי שהילד שאינו בקי, יש לו טורח גדול, וגורם לו עצבון ויגיעת בשר מאד, ואז גם צערה כפול, בעינוי ותוחלת ממושכה, ואינו דומה נבעלת לבקי. פעמים הרבה כל יגיעתם לריק בלילה הראשון ואף בכמה לילות עד שיעשו בקיאים (ונראה דהיינו טעמא דמועכות של בית רבי) ולא עדיף מתלמוד תורה, דאין שונין בתחלה, וכל דבר של טורח רב אסור בשבת, אפילו של מצוה, שהרי אין לנו גדול בכל המצות כת"ת ששקול כנגד כולן. ונ"ל דהיינו טעמייהו דאחינו בני פולין, שנמנעין מזה, מפני שמשיאין בניהם כשהם ילדים רכים, אבל גדולים בקיאים, ביחוד כשהיו כבר נשואים, לדידהו ודאי שרי, וזכות הוא להם לקיים המצוה הגדולה הזאת (ראשונה שבתורה) ביום הקדוש המוכן לכך ביותר, עם שי"ל אף בנשואים גדולים שטעמו טעם בעולה ולא של בתולה מימיהם, יגיעה רבה היא גם להם, ואף לא כל האצבעות ולא כל הכחות שוים ולא כל בתולות שוות, יש שבתוליהם חזקות מאד לכן כל בעל נפש ישער בעצמו תחלה, שלא יסבב לו ולה צער ויסורין בשבת, תחת תענוג. 

ואם מותר לכנוס הבתולה בשבת, עיין לקמן סימן של"ט. 

מור וקציעה סימן רפא 
=================== 
עיין לשכת שרים. 

מור וקציעה סימן רפב 
=================== 
[לח ב] [ב"י ד"ה הכל עולין]. וכתב הר"מ דאין לקרות כמו כן [עבד] כנעני אלא לשביעי. פשיטא ליה דעולה (אף על גב דלא אדכר בהדיא בגמרא) משום דעבד  כנעני אתקש לאשה, והכל לאתויי עבד. ונראה דעדיף מאשה בהא, דאית בה משום כבוד צבור לכתחלה, מיהת היכא דאפשר בלתה, משום דאשה בעזרת ישראל מניין, משא"כ בעבד. 
והיינו דאמרינן (ספ"ב דכתובות [כח, ב]) אפילו קרא עבד ג' פסוקים בפני רבו, לא יצא לחירות, משום דאיכא למתלי דהשלים למנין שבעה, כמ"ש שם בס"ד. ומלישנא דר"מ דקאמר כמו כן, איכא למידק דאשה נמי לא תעלה אלא בשביעי, דלא עדיפא מניה. 
איברא הא דדייק לה, כדאמרינן הכל משלימין (כצ"ל) לא ידענא היכא איתיה, אנן הכל עולין גרסינן בפ"ג דמגלה [כג, א]. ואי מסברא, הא נמי אדרבה שביעי עדיף ואחרון חביב. ובחי' גמרא אוקימנא לה באשה בקיאה בקריאה, ואינך גברי דמצטרפי לעשרה לית בהו שבעה דבקיאי אלא בהדה. ואי לא דמסתפינא הו"א דההיא איתניא לפום תקנתא קמייתא, כדתנן [שם] הפותח והחותם מברך, וקטן ואשה דעולין, אחר שברך הפותח בתורה דווקא הוא, כי איך יברכו קטן וכ"ש אשה שאינן חייבין בת"ת. אלא דמהירושלמי דאייתי בסמוך, בקטן אימתי עולה לא משמע הכי, אלא אפי' בקטן הפותח לקרות מיירי, דאיהו מברך, דעולה ראשון נמי, אצ"ל בתר תקנה אחרונה. ולא קשיא בין אקטן בין אאשה דהא אשכחן נמי בגדולה מזו [ברכות כ, ב] באמת אמרו בן מברך לאביו ועבד לרבו ואשה מברכת לבעלה ועיין מש"כ לעיל סי' קצ"ט, ק"ו לקריאת התורה דתקנתא דרבנן היא. 

[לט א] ע"ד. וכ"ש לשמונה של י"ט. לטעמיה אזיל דס"ל מוסיפין גם בי"ט, כמ"ש לעיל ריש סימן זה בב"י, בשם תשו' מהר"מ. 

שם. עם עולי הספר. צ"ל. 

שם. קרא לתוספת. צ"ל. 

מור וקציעה סימן רפד 
=================== 
[לט ב] בטור. הוא ותרגומו. כצ"ל. 

שם בסוף הסימן. נתקנו כצ"ל. 

דף קכו ע"א בב"י [ד"ה ויכוין]. ששאלת א"א. ר"ת אני אומר. והרב"י אגב שטפיה כתב מה שכתב. ומ"ש בתשובה זו שאין מקפידין ומברכין בלי ספר, נראה שכוונתו, שא"צ ספר נביאים כתוב כהלכתו לצורך קריאת ההפטרה, כדרך שמקפידין על קריאת התורה בספר כשר דווקא, זה פשוט, ושוב מצאתי כן במג"א [בראש הסימן]. 

ע"ב. והאי טעמא לא שייך במפטיר. ואיני רואה למה לא יהא הפגם מה שהוא, שייך ג"כ כשיאמרו מפני פגמו של ס"ת הניחוהו, וקראו בנביא. 

שם. וגם זה איני (כצ"ל) מוצא לו טעם. עיין סימן תר"ץ. 

שם. מגיד שהמתים צריכין כפרה. והא דאמרינן בפ"ק דזבחים (ט, ב) אין כפרה למתים, מילתא אחריתא היא, דלא מקרי מחויב כפרה כמותו. 

במג"א (סק"ח). אבל בשבת שלפני ר"ח אומרים אותו. צ"ל. 

מור וקציעה סימן רפה 
=================== 
[מ א] ע"ג בב"י. וירא שמים. כצ"ל. 

שם. בכל שבוע ושבוע. כצ"ל. 

מור וקציעה סימן רפו 
=================== 
בטור. ולאחר שיחזירו (צ"ל) הספר כו' ויתפללו. בברכות (דף כח, ב) משמע שהיו דורשין קודם תפלת המוספין. 

[מ ב] שם. לקדם, אף על גב דכתיב. כצ"ל. 

שם. עד סוף שבע שעות. כצ"ל. 

שם בב"י [ד"ה ובאשכנז]. ותוכן לבנים. כצ"ל 

ע"ד [ד"ה ומ"ש] יטחז. לי נראה לרמוז בו בנוט' יטע (אוהל בל יצען) חזה ציון, גם נקרא גי חזיון. 

טעה או שכח ולא התפלל שחרית, אינו מתפלל מוסף שתים, אלא מנחה, לא שנא עבר זמן מוסף או לא עבר, כמ"ש בסי' ק"ח בס"ד. 

מור וקציעה סימן רפז 
=================== 
[מא א] דף קכז ע"א בב"י. אומר שלום. כצ"ל. 

מור וקציעה סימן רפח 
=================== 
בטור. אסור להתענות בשבת. יש לידע דאינו איסור ממש של תורה אף על גב דהכל מודים דבעינן לכם מ"מ אינו נלמד אלא מדברי קבלה דכתיב וקראת לשבת עונג. ותדע דאי איסור גמור של תורה הוא היכי שרינן ליה ליושב ב[תענית] חלום לעבור בקום עשה, אי דאורייתא הוי שצריך דווקא לאכול, א"כ רק רצה לישב בו בלי אכילה צריך להכותו עד שתצא נפשו כדקי"ל במ"ע שאינו רוצה לקיים, ק"ו שאין מקום להתירו מפני תענית חלום דלא מדאורייתא ולא מדרבנן, ומאן דלא קפיד לא בעי למיתב בתעניתא אפילו בחול משום חלום. לכן פשוט בעיני שגם שבועה חלה עליו לפמ"ש [יו"ד סי' רל"ט סע' ו] דחיילא על מצוה דדבריהם. 

[מא ב] שם [ד"ה ומ"ש וא"צ]. אבל בספר הזוהר כו' שצריך להתענות מיד ביום המחרת. ואם ביום ראשון חל תענית של חובה, נחלקו האחרונים, במג"א [ס"ק ג] הסכים לדעת משאת בנימין, שאינו עולה לו, משום דהכא צריך כפרה, וכפרה בכדי לא אשכחן. ולי נראה דלטעם הזוהר (ח"ב דף ר"ז, ב) אין התענית של יום ראשון משום כפרה. ולפ"ז בכל ענין א"צ תענית אחר, מאחר שאינו אוכל ביום ראשון, ע"ש. וק"ל. וכ"ה דעת הט"ז [ס"ק ג], אף שיש להשיב עמ"ש בסוף דבריו, לענין יה"כ שבודאי עולה לו, משום דמכפר על עשה ול"ת שעבר. ואין זה ברור, שהרי המחויב קרבן ודאי אין יה"כ פוטרו, כדאיתא בכריתות [כה, א]. 

מ"ש מג"א [ס"ק ד] שנ"ל אם יום ראשון הוא ר"ח אב, שמתענה וכן ע"פ. שבוש כפול, ששניהם אין חלין [ביום ראשון]. 

ע"ב ב"י [ד"ה ומ"ש וא"צ]. או מחמת יאוש שמחת שבת וי"ט. נ"ל שכצ"ל. 

[מב א] שם. אי לימא (צ"ל) כו' בעננו מפרש בעננו. כצ"ל. 

שם [ד"ה ומ"ש וכן]. ממיני החליים. כצ"ל. 

מור וקציעה סימן רצ 
================== 
[מב ב] בטור. ואחר השינה קובעין מדרש. עיין מש"כ לעיל בריש סימן רפ"ו בס"ד. ולענין גמרא דהשולח עיין שאילת יעבץ (סימן לג). 

בב"י. שכן ישעיהו. כצ"ל. 

מור וקציעה סימן רצא 
=================== 
[מג א] בטור. ור"ת הנהיג. עמ"ש [בשאילת יעבץ] שם בס"ד בתשובתי לר' משה חאגיז הנ"ל. 

שם. ובמכילתא. צ"ל. 

ע"ג בב"י. והרא"ש והמרדכי. כצ"ל. 

ע"ד. שהם פירות. צ"ל. 

כתוב בהגה דש"ע [סעיף ה] שכן יעשה במקום שא"א לאכול פת בע"פ. ולא ידעתי מ"ט יהא אסור לאכול פת בע"פ אחר מנחה גדולה, הרי אפשר במצה עשירה, וכמו שהיה נוהג ר"ת, כפי שהעיד עליו הרא"ש פרק ערבי פסחים, אלא שהרמ"א מפני מנהגם של אבותינו האשכנזים אמר כך. ובאמת יש לתמוה, כי אף אם נהגו להחמיר לפנים משורת הדין שלא לאכלה בפסח, מ"ט שלא לאכלה בע"פ, דאפי' למאן דאסר (מנו ר"ת) שריא, ובמקום מצוה לצאת בה י"ח סעודה שלישית, כי נהגו מי שבקינן להו, ואין מקום לחומרא להפקיע עצמו ממצוה גדולה, שרבים וגדולים סוברים שאין יוצאין אלא בפת. 

מור וקציעה סימן רצב 
=================== 
[מג ב] בטור. לענין יום פטירת מרע"ה. עמ"ש באורך בתשובה לר' משה חאגיז הנ"ל. 

שם בסוף הסימן. לכך היה אומר הר"י כו' בתורת נדבה. עמ"ש בס"ד לעיל ח"א סי' ק"ח. 

בש"ע של מג"א (סע"א) ואפילו חל (י"ט) להיות. צ"ל. 

מור וקציעה סימן רצג 
=================== 
[מד. ד"ה ומ"מ] דף קכ"ח א ב"י. כמה יש בין (בין) השמשות. כצ"ל. 

שם בסוף העמוד. ולא כוכבים (בינונים) [קטנים] כצ"ל. 

לענין ק"ש מפלג המנחה. עמש"כ לעיל בס"ד בחלק א' סי' ע"א וסי' רל"ה. 

ע"ב. היו מפוזרים. צ"ל. 

מור וקציעה סימן רצד 
=================== 
[מה א] בטור. נ"ל דהוי הפסק אם חוזר. עט"ז [ס"ק ג] ומש"כ לעיל בח"א בסי' ק"ח בס"ד תשובה לדבריו. 

במג"א (סק"ג) נרשם בטעות בתוך הש"ע סע"א, וצ"ל הציון בסע"ב אצל תיבות צריך לחזור ולהתפלל, ונ"ל כו'. 

בש"ע (סע"ד) צריך לתקן אף על פי שלא (במקום תיבת שהוא) פתח כו'. 

מור וקציעה סימן רצה 
=================== 
בטור. א"א ויהי נועם אלא ממ"ש לחול. עיין שאילת יעבץ סימן י"ט אם אומרין אותו במ"ש לפני ע"פ שחל בע"ש, וה"ה לפני עי"כ שחל בע"ש. 

[מה ב] ע"ג בב"י. ולא דמי לקדוש. צ"ל. 

ע"ד [ד"ה ומי]. ומה (צ"ל) שאינו מבדיל כו' ולרשב"ם דכתב כו' עליו, צ"ל (כצ"ל) דאין כו'. 

מור וקציעה סימן רצו 
=================== 
דף קכ"ט ע"א בטור. פושט ידו לאור הכוכבים. איכא לסיועה מגמרא דידן ריש פסחים. ולכאורה הוה קשיא לי למה השמיטוהו הפוסקים, אף על גב דאשתמיט תלמודא מלאדכוריה לענין נר דהבדלה. איברא כי מעיינינן בה ליכא סייעתא מהתם, דאע"ג דאורן של כוכבים אור אקרי, מאורי האש לא אקרי, חדא דלאו אש הוא ועוד דהא מברכינן מאורי לשון רבים כב"ה, משום דכמה גוונים יש בשלהבת, משא"כ באור דכוכבים, אף על פי שגם הכוכבים חלוקים בגווני אורן כנודע, מ"מ כל אחד מהם אין לו רק גוון אחד בלבד. ותו קשיא דהא תלמודא דידן נמי לית ליה הכי, דאמרינן ס"פ מקום שנהגו שמברכין על האור במ"ש לפי שהוא תחלת ברייתו, ומסקינן התם דאור דידן הוא דאברי במ"ש ועליו מברכין, וכדמייתי התם נמי דנתן הקדוש ברוך הוא בינה יתרה באדה"ר במ"ש כו'. ונראה דהיינו  טעמא דהשמיטוה הפוסקים. לכן נ"ל שאין לסמוך על אותה אגדה חיצונית, ואין לברך במ"ש על אור כוכבים במ"ש אלא פושט ידו בלי ברכה אף כשאין לו נר. 

המנהג שנזכר בהגה דש"ע [סעיף א] משפיכת היין מכוס דהבדלה יוצאין ממנו תקלות גדולות, כמו שכתבתי בשכבר בבית דוד לביתי בית תפלה, והסמך מן הגמרא כל בית שאין יין נשפך בו כמים כו' טעותא היא, כמ"ש בחידושי גמרא במקומו בערובין (סה, ב). 

במג"א (סק"ז) צריך לציין אות ז בש"ע (סעיף ג) על מלת שמותר. 

שם (סק"ט). יש איזה קצור לשון והשמטה. ופשוט דקאי אדעה בתרייתא. 

מור וקציעה סימן רצז 
=================== 
[מו ב] בטור. ולא נהירא שהרי פורס אדם פרוסה לבני ביתו וכו'. לענ"ד אין משם תשובה נצחת לדברי ר' אפרים. התם משום הואיל דחזי ליה מיהא, ואפ"ה לגדולים לא, אבל בדלא חזי אפילו במידי דחובה לא מצי מפיק. כ"כ בתשובה לענין האסור ביין. וה"ה למי שאינו יכול ליהנות עמו לגמרי, כהאי דגברא דלא חזי כלל. מ"מ נ"ל דלחינוך קטנים, לא בעינן גברא דחזי. אבל להוציא גדולים ודאי בעינן בר חיובא. דמטעם מיגו הוא דמפיק וכמ"ש [ר"ה כט, א] כל שאינו מחויב בדבר אינו מוציא. דר' אפרים נמי לא אמר [אלא] שלא להוציא ב"ב הגדולים. 

ע"א בסופו ב"י [ד"ה ואין]. שהרי"ף לא כתבו בהלכות. צ"ל. 

ע"ב בראשו [ד"ה וכתב ה"ר אפרים]. שמשימין למלוי. ר"ל למלא מספר בדי הדס שלוקחין האשכנזים ללולב יותר מהדין. 

שם. ריח לחלוחית. צ"ל. 

שם. ובעלי הקבלה. צ"ל. 

שם סוף הסימן. לא לשתמיט. צ"ל. 

במג"א (סק"ב) נרשם הציון בטעות. וצ"ל בלשון הש"ע אות ב על מנת לברך, וכן צריך להתחיל הדבור במ"א במלת לברך על ההדס כו' ולמחוק תיבת דאין. 

מור וקציעה סימן רצח 
=================== 
[מז א] בב"י שם תחלת הסימן. וכתב הרא"ש כו' שנברא האור במ"ש. צ"ל. 

[מז ב] ע"ב בטור. אם רובו (כצ"ל) גוים אין מברכין עליו. במג"א [ס"ק יג]. וצ"ע נימא כל קבוע כמחצה, והו"ל ספק, דהא קיי"ל בין לקולא בין לחומרא. ולענ"ד זו א"צ לפנים, היכא שמעינן קבוע כמחצה להקל, לענין ספק נפשות, א"נ לענין ספק טומאה בר"ה דבהא גלי קרא כדאיתא בספ"ק דכתובות [טו, א], אבל בשאר דוכתי אזלינן בתר רובא לחומרא, אף בדרבנן, ואפילו במחצה על מחצה ובדרבנן הולכין להחמיר בכמה דברים, כדמוכח בפ"ב דמכשירין [מ"ה - ו]. דוק ותשכח. וצ"ל דמחצה על מחצה אלים משאר ספק כמ"ש בלח"ש שם בס"ד. א"כ בדין הוא דמבעי לן למיזל הכא נמי לחומרא במחצה על מחצה, אלא משום דמראה אין בו ממש, אקילו ביה במידי דרבנן, מיהת מסתיה במחצה ממש. אבל ברוב דנכרים ליכא למימר הכא דין קבוע להקל, דרובא דאורייתא בכל מקום וכל דרבנן כעין דאורייתא תקון. ודין קבוע חדוש הוא ואין לך בו אלא חדושו. 
ותו דכה"ג לא חשיב קבוע, וכדאזלינן בסנהדרין בתר רובא, משום דדבור היוצא מפיהם נייד כמ"ש ז"ל ה"נ האור היוצא חוץ לכרך פשיטא טובא דחשיב נייד (וכתוב כשחר פרוש על ההרים [יואל ב, ב]) ובפורש הלך אחר הרוב, אף על פי שברוב דסנהדרין אין דעתי  מסכמת עם המפרשים הנ"ל, כמ"ש בס"ד בשאילת יעבץ (סי' קנ"ז) מטעם המבואר שם. אבל כאן באור ודאי אמת נכון הדבר, מאחר שלא ניכר הקבוע בעת פרישת האור הא ודאי אין כאן דין קבוע לגמרי וטעותא הא למחשביה קבוע. 

ע"ג בב"י [ד"ה ועו"ג]. וכתב ט"ס הוא וצ"ל וכ"ת (ר"ת וכי תימא) אתוספת כו'. 

שם. דלא גזרו אלא בשל גוי דהדליק בעבירה (צ"ל). צ"ע מאי קאמר. 

שם. ואיני יודע כו'. עט"ז [ס"ק ה]. 

במג"א (סקי"א) נרשם הציון בש"ע בטעות, וצ"ל אחר עכו"ם שהדליק מעכו"ם. 

ומ"ש מ"א [ס"ק יא] ונ"ל דבדיעבד יצא. לא היה צריך לומר כיון דאינו אלא גזרה, דבלא"ה א"צ לחזר עליו, פשיטא צריכא למימר דדיעבד יצא בכל גוונא. 

שם (סקי"ד). ג"כ נרשם הציון בש"ע בטעות בסע"ז, וצ"ל בסע"ח. 

מור וקציעה סימן רצט 
=================== 
[מח א] בטור. ואומר השבעות. שומר נפשו ירחיק מהם, קמאי הוו בקיאי בשמהן ובעובדא דהשבעה דרב גוברייהו, האדנא שומר פתיים ה'. 

דף קל ע"א בטור. בטלו בטל עצתו. צ"ל. 

בב"י [ד"ה אבל]. דלא מפסקינן. צ"ל. 

שם [ד"ה כתב הרמב"ם]. כל כך שיצטרכו ברכה. כצ"ל. 

שם. הכא כיון שנאסר באכילה. צ"ל. 

שם. כדברי הגאונים ועיקר. צ"ל. 

[מח ב] בטור. אבל על הבשמים והאש אינו מברך אלא במוצ"ש. לא ידעתי על מה הוצרך להוסיף בשמים על מה שאמר בגמרא אש ותו לא. וטעמא מאי משום דעל האור אינו מברך אלא בעת ברייתו, משא"כ בבשמים, מי לא מצי ברוכי עלייהו כל שעתא נמי אף בלא כוס דהבדלה, כי קבעי לאורוחי בהו חייב לברוכי. לכן כ"ש דב"י לא הבנתי. ומשמע מלישנא דטור וב"י דאינו רשאי נמי, מדקאמר הטור אינו מברך ומפרש ב"י משום דלא שייך, וזה דבר תימה אמאי לא ליבריך מיהא כי בעי. וברכת הריח הא ודאי שייכא לעולם. משו"ה דייק רבי יעקב בר אידי דלא נקיט בשמים. 

ע"ב [ב"י]. אלא סמוך ליציאתו. [צ"ל]. 

שם [ד"ה אסור]. וסלתינן סילתי צ"ל. 

שם. לומר שלש (צ"ל). ר"ל שלש הבדלות. 

במג"א (סק"ה). לכ"ע בעי ברוכי. צ"ל. 

שם (סק"ו). הלא לשתיה. צ"ל. 

מור וקציעה סימן ש 
================= 
עיין בית דוד תמצא חדושים יפים. 

מור וקציעה סימן שא 
================== 
[מט. ב"י ד"ה כתוב בס"ה] ע"ג. אבל מטייל כדרכו אפילו כל היום. כנראה על זה סמכו בהתר המתענגים בריצה וקפיצה. ואני תמה על זה מה ענין טיול לריצה וקפיצה דמעמלי דאסור בשבת כדמוכח בדוכתי טובא דוק ותשכח ואפילו לאפושי בהלוכא חשו. 

[מט ב] דלא נפיל. כצ"ל. 

שם. הלכך לא [יצא האיש] בסייף. ומשמע אפילו בחגור בסייף. ונראה דבנקיט ליה בידיה, לד"ה חייב כמ"ש בס"ד (בלח"ש) [במשנה לחם שבת פ"ו מ"ד]. 

שם. ולא באלה. עיין לחם שמים [שבת פ"ו מ"ד]. 

ע"ד [ד"ה ולא יצא במחט]. תנן ואם יצאה אשה במחט נקובה (כצ"ל) כו' ואם יצאה במחט שאינה נקובה (כצ"ל) כו' דאיש היוצא במחט שאינה נקובה (כצ"ל) כו' ואם יצא במחט נקובה (כצ"ל) כו' פטור. 

[נ א] שם. נראה מדבריו שהוא סובר דלרש"י איש היוצא במחט נקובה (כצ"ל) חייב חטאת כו' נמצאו שלש מחלוקות (צ"ל) לדברי הרי"ף והרמב"ם איש היוצא במחט שאינה נקובה (כצ"ל) חייב ובנקובה (צ"ל) פטור כו', ולדברי ה"ה בנקובה (צ"ל) חייב ובאינה נקובה (צ"ל) פטור. ויש להפליא מאד על זאת, איך הלשון הלז כל כך משובש מהפך להפך מראשו עד סופו אין בו מתום, ויראה שאחד מן התלמידים המתחילים, שחנכם הרב בהעתקת ספרו, טעו בענין, ונתחלפה להם הבנתו. 

שם. יש עליה חותם פטור. כצ"ל. ותיבת פטורה שבוש ונמחק. 

שם. מותר האיש לצאת בו. כצ"ל. 

בט"ז (סק"ה). צ"ל דמסקנתו דבאיש הוה. 

דף קלא ע"א בטור. ולא בשריון (כו') [כצ"ל]. 

שם בב"י. כתב הכלבו כו' ונ"ל דחותמה בולט לאו דווקא. ע"כ. הרב במג"א [ס"ק יז] השיגו בזה, וכתב ז"ל עבי"ד דבולטת אפילו בחול אסור להניחה ולהרב"י אשתמיטתיה כאן דין זה. עכ"ד. 
ואני אומר חלילה חס ליה למר למימר הכי, ושבקיה לחסידותיה, דהו"ל לאפוכי בזכותיה. ובאמת נ"ל שאין מקום להשגתו זאת, כי הרבה רוח והצלה לרבינו הרב"י לקיים דבריו, חדא דאית לן למימר הרב"י קסבר דהכלבו לצדדין קאמר, שצריך שיהו חקוקים בשקיעה, קאי אצורות, אבל אותיות, בין בחקיקה שקועה, בין בולטת. וזה לפי הבנתו של במג"א, דבצורת אדם משתעי. 
אבל יש לתמוה עליו מי הגיד לו זה, דבצורות אלו ר"ל צורת אדם דווקא (דביה לחודיה שייך חלוק זה, דבליטה ושקיעה הנחה וחתימה) איירי, דתקשי ליה, ומסתברא דבכל הצורות מיירי, ולישנא דצורות לשון רבים, משמע נמי קצת דלאו אצורת אדם קפיד הכלבו. ועוד תקשי עליה דמג"א לפי הבנתו בכלבו, דמיירי בחותם של צורת אדם, ומשו"ה קבעי חקיקת הצורה בשקיעה דווקא. א"כ הרי אסור לחתום בחותם זה, כדאיתא התם חותמה שוקע, מותר להניחה, ואסור לחתום בה. ומסתברא דכה"ג לא הוי תכשיט אפילו לגבי איש, דלא שרינן ליה בטבעת שיש בה חותם, אלא מטעם דתכשיט הוא לדידיה, שצריך לו לחתום בו כתבים. אבל אם אינו מועיל לו החותם, הדר הוי ליה כטבעת שאין בו חותם, או כאבן קבועה בטבעת, דכיון דלא מהני ליה לחתום בה, אינו מועיל להתירה לו לצאת בה, וזו לענ"ד תשובה גדולה לדברי הרב הנ"ל. 
עוד יש לי לדקדק מלשון הכלבו, דמדסיים בה כדי שיהא במה שחותמין בו חותמו בולט, מזה נראה שאין מקום כלל להבנתו ולהשגתו של מג"א, כי מה לו להאריך במה שאינו צריך, ואדרבה בהא מגרע גרע, אחר שבחתימתו עושה בליטה וכנזכר, ומכאן יראה לי באמת ג"כ קצת שלא כדברי ב"י. 
ולע"ד האמת יורה דרכו, שהכלבו סתמו כפירושו, דמצריך דווקא חותם שוקע, וזה מטעם המפורש דהיינו, כדי שיהא במה שחותמין בו, חותמו בולט. איברא לא בצורת אדם משתעי, אלא בשאר צורות שבמדור תחתון. ולמד כן מההיא דצורת אדם, דמוכח נמי דצורות שאצלנו, אם אינן בבליטה, אינן חשובות צורות, דמשו"ה צורת אדם שוקעת, לית לן בה משום חשדא, דלא חשיבא צורה, והוא הדין לכל הצורות, שדרכן להיות בולטין כדרך שנבראו, דלא חשיבי צורות אלא בבליטה. 
ועכ"ז דינו של הרב"י אמת באותיות, דבהו ודאי מסתבר כוותיה, דלא שנא בין חתימתן שוקעת לבולטת, לעולם חותם מיקרי, אף על גב דלענין כתיבה דס"ת, שני לן בין חק  תוכות, לחק ירכות (והרי יש לנו גדולה מזו לענין שבת, דמחייב נמי אכתיבה כה"ג, דהיינו אפילו חק תוכות כמ"ש בח"א סי' ל"ב בס"ד לענין כתיבת תפלין בשמאל, דשאני שבת שלא חייבו בשתי אותיות אלא משום רושם, ע"ש שהוכחתי כן עוד בראיה ברורה, וק"ו דחשיב בכל גוונא צורה וסימן לחתום בה כתבים, ולפטור לאיש, ולחייב לאשה, על הוצאתו ודוק. 
עוד י"ל אפי' תימא צורות דהכא כולל גם צורת אדם, אפ"ה איכא למימר דלא שנא ובכל אופן מיקרי חותם, ואף על גב דבבולט בעלמא, אסור להניחה, קמ"ל לענין שבת לא מיחייב, כשיוצא בה האיש, כיון שראוי לו לחתום בו. ותו משום אשה אצטריכא ליה, דכי מיקרי יש בו חותם, מיחייבא נמי כי נפקא ביה, ואשמעינן הלכתא רבתא לשבת. 
זכינו שהרב"י יצא זכאי בדינו זה. ורודפיו השיגוהו פעמים רבות על לא דבר. 

ע"ב. ולא בין רצועה. כצ"ל. 

[נא א] בטור יוצאין בזגין. בד"מ [ס"ק ו] בשם הגהות אלפסי מוקי לה בדלית בהו עינבל. ולא נהירא, עיין משנה לחם פ"ו דשבת [מ"ט]. 

שם סוף העמוד. דאיידי דתלו. כצ"ל. 

ע"ג. דקיי"ל כרבא בריש פרק המוצא (צט, א). ור"ל אף למאי דקיי"ל כרבא, הא ס"ל ודאי דגזרינן כרמלית כו' אי לאו דהתם הויא גזרה לגזרה, והכא השתא קס"ד דבשבת לר"ה, אסור ד"ת, דלד"ה גזרינן, ואצ"ל אליבא דאביי התם. 
אבל אין נ"ל מ"ש הרב"י בזה, כאילו הוא איסור דאורייתא, עיין לחם שמים פרק מפנין [מ"ב], וכ"ש שדבר תמוה הוא מ"ש לפרש הירושלמי דקאמר מותר להוציאו בבית המדרש עד מקומו, מי שמע כזאת הוצאה בשבת בלשון חכמים. וקושטא דמילתא כדמסיק. ובר מזליה אנא בהא, כמ"ש בספרי הנ"ל כד הוינא טליא. 

[נא ב] שם. וממילא קמה. צ"ל. 

שם [ד"ה יוצאים]. קשורי פואה. צ"ל. 

ע"ד [ד"ה אין יוצאים]. מזל הרופא (גורם) דאין כו'. צ"ל. 

שם. לתלתא גברי לחולי אחד. צ"ל. 

שם. שאינו של לחש (זה) ושל חולי זה. כצ"ל. 

שם. לא אתמחי מיד אדם אחר. כצ"ל. מלת כל נמחק. 

שם. שלשה מיני חליים. צ"ל. לחליים. צ"ל. 

שם. ואתמחו (צ"ל) אגרות כו' בפירוש אתמחי. צ"ל. 

[נב א] שם. ופסקו סמ"ג כו' בעיא דר"פ לחומרא. כתב מ"א ז"ל [ס"ק לט] וא"כ אף הוא עצמו אסור לצאת בו. ולא ידעתי למה, מה נפשך, אי אזלינן בתר רופא, הא אסי ליה תלת זימני, ואי ניזיל בתר מתרפא, הא מזליה מקבל כתבא. בין הכי ובין הכי שריא ליה. ועל כרחין לא מצינן לפרושי הך לחומרא, אלא לגבי אנש אחרינא דלא מצי נפיק בה. 

דף קלב א בב"י. אם כל אגרת. צ"ל. 

שם [ד"ה אחר]. ואתמחי גברא ולא קמיע כשכתב פרשה בג' אגרות ורפא בכל אחת מהן אדם אחר אח"כ כתב פעם אחרת כו' ולא ריפא בה ג' פעמים. הלשון מגומגם, למאי נ"מ קאמר אח"כ כתב ולא ריפא בה ג"פ, הלא לעולם גם קמיעות ראשונות של ג"פ ראשונים, גם אחרונות אינן מומחות. 

שם. באותה האגרת אתמחי. צ"ל. 

שם. מאותן האגרות. צ"ל. 

שם. קמיע שלישי היאך נמחה. עיין תו'. 

שם. עדיין לא נמחה. צ"ל. 

שם. למה שהאמת כמו שכתבתי. צ"ל. 

שם. שאין חלוק ביניהם. צ"ל. 

ע"ב בראשו. מומחה בקמיעים. צ"ל. 
לענין דינא דקמיעין האידנא דנפישי רמאי, אתרעו להו חזקה דכותבי קמיעות, עיין הלכה פסוקה. עיין עוד שפת אמת, ושבירת לוחות האון, תשובת המינין. לכן צריך שמירה יתרה, חמירא סכנתא (כמה נפשות אבדו על ידיהן, כמה נשתגעו ר"ל בסבתן) ואיסורא. 

שם. דרכי האמורי. צ"ל. 

[נב ב] שם [ד"ה אין יוצאין]. שלא יבוא לעשות סנדל המסומר. צ"ל. 

שם בסוף העמוד. כולו במסמרות. צ"ל. 

ע"ב בטור. ואוסר ב' חלוקים. צ"ל. 

ע"ג בב"י [ד"ה ומ"ש היוצא]. מיהו משולשלים. צ"ל. 

שם. כי מעביריתו מני דבני חילא שרביבו. צ"ל. 

שם. כיסי בבלייתא. צ"ל. 

[נג א] ע"ד בראשו. במעות תפורים בכסותו. צ"ל. 

שם. ואם מוציאם בר"ה. צ"ל. 

שם [ד"ה הבלנים]. בלורי נשים. צ"ל. 

שם. אלא אם כן קשר. צ"ל. 

שם [ד"ה שתי]. מצאתי לתלמידיו. צ"ל. 

דף קלג א. בכילה ובכסכסיה. צ"ל. 

[נד א] ע"ב. בפ' המוצא. צ"ל. 

שם. אבל כובע שאדם מכסה בו ראשו אפילו כי לא מהדק שרי דאע"ג דנפיל לא אתי לאתויי שאין דרך בני אדם לילך בגלוי הראש. לא הבינותי זאת, כי באמת נראית סברא הפוכה, דהא כיון דלאו אורחיה, הא ודאי אזיל וממטי ליה בר"ה, דכוותה אין קטן יוצא במנעל גדול דילמא נפיל ואתי לאתויי, אף על גב דאין לך משוקץ ומתועב לפני  המקום כמי שאין לו מנעלים ברגליו, ואפ"ה אסיר מה"ט, דהיא הנותנת, דמשו"ה פשיטא דמייתי ליה, והיינו נמי טעמא דאין הקטע יוצא בקב שלו כמש"ל דכוותיה. אף על פי שי"ל שאני  מנעל וקב, שאינם נופלים ברחוק ממנו, משא"כ כובע, שהרוח מוליכו למרחוק, אין לחוש שילך ד' אמות בגלוי הראש כדי להביאו. מ"מ סברא זרה היא ותמוהה, שהרי הוא כסוי ראשו, ואם אין לו במה לכסותו אלא בכובעו, ואין דרכו לילך בלי כסוי הראש, הלא ודאי ילך ויביאנו. אי הכי אדרבה קמהדר מר אהיתירא, ונסיב טעמא לאיסורא, והא ודאי אפכא מסתברא. ונראה דמשו"ה הדר ביה ולא זכר מזה בש"ע מאומה. ומ"א [ס"ק נב] מביאו בשם מ"ב. אזיל בתר איפכא. 

שם. רבים מוליכן (צ"ל) דמוליכן. צ"ל. 

שם. ופסק כמחלוקת. צ"ל. 

ע"ב בטור. לבלנים. צ"ל. 

ע"ג. ההוא דפריס. צ"ל. 

ע"ד. נפוץ שדי. צ"ל. 

בש"ע סעיף י"ו בהגה. וכן בפנטניש (אף על גב) דמשתלפי. צ"ל. 

מור וקציעה סימן שב 
================== 
[נה א] בטור. כובשן לתנם. צ"ל. 

דף קלד ע"א ב"י [ד"ה חלוק]. הרמב"ם בפרק כ"ב. צ"ל. 

שם. דללבונן (צ"ל) הוא צריך כו' וכל בגדי פשתן דכסכוסן זהו לבונן. כך צ"ל לפ"ד, עם שאין לי ספר שבלי הלקט לעיין בו. 

שם [ד"ה טיט שעל רגלו]. בפרק כל הכלים (קכ"ד ב). מכאן יצא לו לבעל הג"ה דש"ע מ"ש בסעיף ו'. ומ"ש בט"ז [ס"ק ה] אינו מוכרח וק"ל, דלא בעינן כדי, אלא כל סתם חרס איך שהוא, יש בו כדי לסתום פי פך קטן. 

שם. אתווס מאניה. צ"ל. 

[נה ב] ע"ב בראשו. לשלשת כו'. פירוש לשלשת. צ"ל. לשלשת. צ"ל. 

שם. כמו סיפוק באלונטית. צ"ל. 

מור וקציעה סימן שג 
================== 
בטור. בקטלא שבצוארה. צ"ל. 

[נו ב] ע"ד בב"י [ד"ה כלילא]. קושרתו בסבכה. צ"ל. 

שם [ד"ה ולא תצא במחט]. אוגרת בה. צ"ל. 

שם. ואסורה משום. צ"ל. 

דף קלה א בטור. במנעל הקרוע. צ"ל. 

שם. ללכת בו. צ"ל. 

שם. ובפלפל. צ"ל. 

שם. שיהו שוגגות (צ"ל) כו' ובעל התרומה. צ"ל. 

ע"א בב"י. שמא ישלפום. צ"ל. 

שם. תנא ובלבד. צ"ל. 

שם. שלא תצא זקנה. צ"ל. 

שם. היינו כשמביאתו (צ"ל) ולא ינטף. צ"ל. 

[נז ב] ע"ג בראשו. ואם (פרשה) [פרפה], פירושו. צ"ל. 

שם. ואפילו לא נתעברה. צ"ל. 

[נח א] שם. בפרק תינוקת. צ"ל. 

שם. וכשנוטלתו מאדים (צ"ל) כו' אין גודלין (צ"ל) שער הראש. צ"ל. 

שם סוף העמוד. הרמב"ן והרשב"א. צ"ל. 

ע"ד. ועוקצה (ויחדה) מערב שבת. כצ"ל. 

מור וקציעה סימן שד 
================== 
[בב"י] וכתב הרשב"א בתשו' (סימן ק"ט) ומ"מ כו' וא"צ להפרישן (צ"ל) ואפשר עוד שאין גר תושב אסור במלאכת ישראל כו' אבל בלי אמירה מותר ואפילו עושה ע"ד ישראל. ע"כ. השתא קמיירי בגר תושב שאין לו אדון כלל, והוא הדין לעבד ואמה במלאכת ישראל שאינו אדוניו, דתרוייהו דמו להדדי בהא, שיכולין לעשות אפילו ע"ד ישראל בלא אמירה. וק"ל. 

בש"ע סעיף א' בהגה. נרשם ציון י"א במג"א בטעות. וצ"ל בסוף ההגה, אחר תיבת של טיט. 

בש"ע סעיף ב'. (נשמטה מלת עושה) וצ"ל עושה הוא לצרכי מזונותיו. 

במג"א סקי"ב ז"ל. ומשמע ברמב"ם שאין מקבלין עבד וגר תושב בזה"ז ע"ש ס"פ כ' (צ"ל). לא דק, עבד מאן דכר שמיה התם דאין מקבלין, עבד עברי הוא דאינו נוהג אלא בזמן שהיובל נוהג, אבל עבד כנעני, דאיירי ביה הכא ודאי נוהג בכל זמן, ולית ביה נפקותא לענין שבת, כי בין מקבלין בין אין מקבלין מ"מ גוי הוא, אף על גב דודאי חייב הוא בשבע מצות בני נח מ"מ עמ"ש בס"ד בהגהותי להרמב"ם פ"א מהל' מילה. 

מור וקציעה סימן שה 
================== 
דף קלו ע"א בטור. בספר המצות אוסר. צ"ל. 

[נח ב] שם בב"י [ד"ה כל]. בפרומיא, צ"ל בפרומביא, וכצ"ל עוד מלה זו להלן. 

שם [ד"ה וכן]. ונ"ל שיש להגיה פרד במקום פרה כו' דפרה אפילו ברצועה שבין קרניה אינה יוצאה. באמת לפ"ד תו' ורא"ש אין לשון הטור עולה כהוגן. אבל להחליט ט"ס בלשון הטור הלז, רחוק הוא ולנמנע יחשב בעיני, כי בדקתי בפסקי רא"ש (שמחברם בעה"ט כנודע) כתוב כמו כן פרה יוצאה באפסר, וא"א להחליפו בפרד (מלבד מלת יוצאה, המוכיחה דלשון נקבה היא) כי שם לא זכר ארבע בהמות, רק פרה וסוס, ומאי שנא פרד דנקט. אלא ודאי אין כאן טעות, רק בהווה ומצוי מיירי לכן נ"ל שדברי הטור בזה מכוונים וישרים. ולא הבינותי מ"ש הב"י עליו, דפרה אפילו ברצועה שבין קרניה אינה יוצאה, מאי אפילו דקאמר, ומאי רבותא דרצועה, והאיכא מ"ד לנוי אסור לשמר מותר א"כ לדידיה פשיטא טפי דאפסר בפרה שרי, דרצועה סתמא לנוי ואפסר סתמא ודאי לשמר. דוק ותשכח. א"ה ליכא רבותא ברצועה כלל. איך שיהא עכ"פ למ"ד לשמר מותר, ל"ש רצועה ל"ש אפסר מותר, ואפשר שהיתה גרסת הטור בד' בהמות פרה תחת פרד. וההכרח שכתבו תו' ורא"ש מדמשנו אמוראי בההיא דקשרה במוסרה, אליבא דמ"ד בין לשמר אסור אינו מכריח כלל, דהא ודאי שינויי דחיקי נינהו, מתני' קשרה במוסרה סתמא תנן, בכל גוונא משמע. אלא ע"כ ניחא להו למשכוני נפשייהו אליבא דמ"ד לשמר נמי אסור, דלא תקשי עליה מההיא, לא משום דקושטא הכי הוא, דוק ותשכח דכוותה טובא. 
איברא למ"ד לשמר מותר, אתיא שפיר כפשטה. ותו איכא סיוע שיש בו ממש, מר"ה דאמר כרוכין אף על פי שאינן נמשכין. ועוד מעגלי דר"ה דיוצאין כרוכין באפסריהן, ואטו מי גריעא פרה מעגלים בהא דלא צריכא נטירותא ואפ"ה נפקי באפסר. (והא דרבינא אוקמה במורדת אליבא דמ"ד לשמר נמי אסור אצטריך, ולפום ההוא שינויא קאמרי הפוסקים דעגלים צריכין יותר לאפסר). הא ע"כ צ"ל אחת משתים, אם דר"ה דבתראה הוא סבר נטירותא יתרתא לאו משוי הוא. א"נ משום דנוי הוי ואורחייהו בהכי משו"ה שרי. א"כ הני תרי טעמי ודאי שייכי בפרה טפי מעגלי, חדא דפרה פשיטא בעיא נטירותא טפי מנייהו. וגם בפרה שייך לנוי, ואף על גב דרצועה אסירא בפרה, משום דנוי דלא אורחה היא אבל אפסר אורחה  הוא ודאי ובהכי ניחא נמי מתני' דולא ברצועה שבין קרניה, דאי איתא דגם באפסר אסירא לשמעינן תנא ולא באפסר, דסתמא לשמירה ואפ"ה אסיר, כ"ש רצועה דסתמה לנוי, אלא ודאי מתני' דס"פ סברה נמי אפסר שרי בפרה. והשתא דאתינן להכי מצינן לתרוצי מילתיה דרבינו בעה"ט אפי' אליבא דמ"ד לשמר אסור ואב"א ההיא דקשרה במוסרה נמי, דאכפלו אמוראי לאוקמה אליביה דמ"ד לשמר נמי אסור בדוחקא, היינו בקשירה דווקא הוא דהויא נטירותא יתירתא, משא"כ כריכה דלנוי ואורחא נמי הוי, דילמא כ"ע מודו דשרי, אפסר בפרה נמי, דמהיכא תיתי גרעא מעגלים. זה דבר ברור בעיני בס"ד, באופן שפסקו של רבינו בזה יש לו על מה לסמוך, והרבה רווח והצלה לפניו, בשגם הוא ספקא בדרבנן ולקולא. 

שם. במוסרה כשרה. צ"ל. 

שם. שמצטער בצנה. צ"ל. 

שם. האוכף מעל הסוס. צ"ל. 

ע"ב בטור. ואפילו בצדה אסור. צ"ל. 

שם. וכן מותר לומר לגוי לחלוב. דבר זה נתעלם מהרמ"ע ז"ל בתשו', כמ"ש לעיל סי' רמ"ו בס"ד, והקוצר בבה"ט העתיקו והביאו בסימן זה, לא חש לקמחיה. 

[נט ב] ע"ג ב"י. חבלים וימשוך ובלבד. צ"ל. 

שם [ד"ה ומ"ש בין]. עגלי דבי רב (הונא). צ"ל. 

שם. ושמא כו' שהבהמה מצטערת ברכיבתו עליה. הרי הוא עובר. ע"כ. פשיטא דאינו ר"ל עובר דאורייתא אלא שבות דרבנן. מ"מ לא אוכל להבין מה צער ברכיבה כדרכה. וא"ה אף בחול תתסר, דצער בעלי חיים דאורייתא. ולי נראה דהירושלמי סובר דאית בה משום שביתת בהמה מן התורה משום דס"ל תחומין דאורייתא והבהמה כרגלי בעליה, ואף על גב דסתמא תנן אין רוכבין משמע בכל גוונא. מ"מ סתם רכיבה חוץ לתחום היא  דאסורה מן התורה, ואמטולתה גזרו רבנן בכל רכיבה זה נראה נכון וישר. 

ע"ד [ד"ה ומ"ש ואם עלה]. משום שירד. ר"ל שמא ירד וכמש"ל ב"י משם תו'. 

שם. ואין לו אלא ד' אמות, דרוכב כמהלך דמי, כדמסקינן פ"ק דקדושין (לד ב). ובין רוכב הסוס בין רוכב בעגלה וקרון ד"א [דין אחד] הוא. 

שם. דאסור להשתמש בבעלי חיים. תמיהא לי דהא קרון הוי צדי צדדין דשרו, והיינו טעמיה דרשב"ם דאצטריך לאהדורי בתר שלא יצא חוץ לד' אמות. אבל גם דברי רשב"ם אינם מובנים לי דמאי דוחקיה שמא ירד, וכד נמי לא ירד הא קאזיל חוץ לתחום (דבהכי איירי), ורכיבה כהלוך דמיא כדלעיל. ואי לאו הכי אמאי אין לו אלא ד' אמות. והכי מוכח נמי מעובדא דר"מ עם אחר [חגיגה טו, א] שהיה רוכב חוץ לתחום, ואמר לו ר"מ חזור לאחוריך, ש"מ דלענין תחומין נמי רכוב כמהלך. 

[ס א] שם. כמ"ש בסי' רמ"ו. עמ"ש שם בס"ד. 

שם. דזמם. צ"ל. 

מור וקציעה סימן שו 
================== 
דף קל"ט ע"א בב"י [ד"ה ומ"ש ויכול]. דלא לימא מלא לי דינר. כי הדינר ששה דנקי. 

[ס ב] שם [ד"ה השוכר]. שפסק הר"ב. כצ"ל. ר"ל הרב רבינו ברוך. 

שם. ואיני מבין דברי ה"ר שמואל דסוף סוף שכר שבת הם נוטלין. נ"ל פשוט בדעת ר"ש דאינו דומה לשכר שבת דאסור בדברי חול ולהדיוט. משא"כ בדבר מצוה פשיטא ליה דשרי בלי הבלעה. ומפרש דחפצי שמים מותרין אפילו לשכור בשבת בקושטא דמילתא. א"כ כששוכר את החזן בחול שיתפלל בשבת לא כ"ש הוא דשרי. 

שם. בסי' תקפ"ה כר"ב. כצ"ל. 

שם בסוף העמוד [ד"ה וחפצי שמים]. אבל לא אסרו לחייב עצמו בדבורו לגבוה. עבד"מ [ס"ק ג'] ובאחרונים, מ"ש לענין הנוהגים לידור לחזנים העושים מי שברך, וכל מה שנדחקו לקיים המנהג, באמת אינו מספיק לענ"ד, דכשנודר לחזן, לצורך הדיוט הוא, ואפילו הוא עני (ולפסוק צדקה, פשיטא דשרי) מ"מ כה"ג אסור, שהרי שכרו הוא נוטל בעד מה שמנגן, ומלאכה הוא עושה לו, עקימת פה כה"ג ודאי הוי מעשה גדול, בעד המעות שפוסקין לו, ואיכא איסור מוסיף לגבי חזן נמי, משום שכר שבת בלי הבלעה, לא יהא אלא דבור בעלמא, אטו שרי לקצוץ בשבת שכר אמירה הצריכה לו, כ"ש דבור זה, שלפעמים החזן טורח הרבה להרים בכח קולו ויחרץ לשונו, כדרך חזני אשכנז ופולין להרבות שיר להיטיב נגן למען יש"כר. 
ופשיטא אם עושה בחול מחויב לתת לו שכרו משלם, אפילו לא פסק תחלה מאחר שכבר נהגו לקבל שכר רשום בשביל כך, אם לא במקום שנהגו לפסוק עם החזן, שיעשה לו מי שברך כל השנה בדבר קצוב דשרי ע"י הבלעה ואפילו לא עשה עמו כלום, חייב לשלם לו, ואסור לחזור בו כשנדר מתנה לעני. לכן לא הבנתי מ"ש במג"א [ס"ק טו], ז"ל ומ"מ צ"ע שאם החזן עשיר, לא לצדקה תחשב, ונדחק. ואי משום הא לא איריא, אדרבה היינו דאהני ליה להתרא בעשיר, כיון דמדינא רשאי לחזור בו מן המתנה שנדר לעשיר, א"כ אינו מתחייב בדבורו, להכי לשתרי, אדרבה בעני ודאי קשיא כדאמרן, ובתר עניא אזלא עניותא. 
איברא לפום מאי דכתיבנא, בעשיר נמי לא ניחא, דהא ודאי בעי למיתב ליה שכר טרחו, כמו שפסק, ואפילו לא פסק עמו, מתחייב לשלם כפי המנהג, והא קשקיל אגר שבתא. 
לכן אני בעניי איני מוצא שום יסוד להתר דבר זה, ומי שכחו יפה, יבטל מנהג גרוע הלז, דבלא"ה נמי יצא שכרם בהפסדם, וקרוב בעיני דהו"ל מושב לצים, ושכר הרבה יטול מן השמים. 

וראיתי לאיזה מרבני דורנו מתחסדים להניח משכון ביד החזנים כשנודרים להם לעשות מי שברך בשבת. ולא ידעתי מה ראו על ככה, כי אדרבה ע"י משכון מגרע גרע, דלא שרי משכון אלא לדבר מצוה, ולא להתחייב ע"י כך, אלא כדי שתסמוך דעת הבעל חוב בלבד אבל להתחייב מתחלה ע"י משכון, שלא לצורך מצוה, מי איכא למימר דשרי, הא ודאי אמירת מי שברך לאו חפצי שמים הוא. אדרבה בשבת אית ביה נמי משום לתא דודבר דבר, כמ"ש בס"ד בשאילת יעבץ [סי'] קס"א, ולענין אמירת מי שברך לחולה בשבת, ע"ש סימן ס"ד. וגם מטעם זה יש לאסרו לגמרי. והתחייבות ע"י משכון אית ביה משום דררא דמקח וממכר וקנין בשבת דחמיר. וההיא דאתפסוה מטלטלין, עמ"א [ס"ק טו], והכי מסיק איהו נמי דמשכון לדבר חול, אסור בשבת. ושמא טעמן של אלו הותיקין, לפי שאינן רוצים לידור כלל, כדי שלא להכשל בעון נדרים, שאפילו המקיים נקרא חוטא, וא"כ הוא, יפה לנהוג כך בחול, כשפוסקין דבר קצוב, ואין בידיהם מעות לשלם מיד, משא"כ בשבת לא שפיר דמי, מטעמי דלעיל. ומצאתי בפירוש המיוחס לרש"י דברי הימים (א, ד) על הפסוק ויבא אלהים את אשר שאל, מכאן ראיה כשפוסקין צדקה בעבור מה, שאין נודרין, אלא נותנין בלי נדר. ע"כ. 

ועיין הלכה פסוקה בארתי בס"ד דיני נדרים ונדבות מתנות ומכירות והקנאות וערבות בשבת. 

גדר ישוב א"י 

ע"ב. [כתוב בהגהות אשירי] מותר לקנות בתים מן הגוי בשבת, כיצד הוא עושה מראה לו כיסים של דינר והגוי חותם. במ"א [ס"ק יט] הביא די"א קנין אסור, אלא כשקנה מע"ש מותר לומר לגוי לכתוב בשבת. וצ"ע מאי אולמה דכתיבה מקנין, אדרבה כתיבה חמירא, דמלאכה היא (וגוי שליחותיה דישראל קעביד) ואפילו תימא דלאו כתיבה מעלייתא היא (ע"ל בהצעה לחלק זה [סי' רמג]), מיהא אית לה עיקר בדאורייתא, משא"כ מו"מ וקנין בכלל, שכל עיקרם לא נאסרו אלא משום לתא דכתיבה, ולא שייכי במלאכה כלל, פשיטא דשרי. 
ועוד אחר שנגמר המקח מבע"י, למה נדחה שבות בחנם, ואם אעפ"כ התירו, כ"ש לקנות בשבת דלא קעביד מידי איסורא דאורייתא, ומקיים מצוה האדנא וקנין דמצוה שרי (כדשרי בש"מ). ואי מיירי בדהוי דינא דידהו דלא נגמר הקנין אלא ע"י כתיבה בפנקס הערכאות, אי הכי קעביד תרי איסורי דשבות בהדדי קנין וכתיבה, דגוי ע"י אמירה דישראל (ומאי מהני א"כ מה שקנה בע"ש). ואם משום הצלת ממון מותר, משום דאיכא למיחש שמא יכחישנו הגוי שקבל המעות מבע"י, ועדיין לא נכתב בפנקס הכללי של העיר (וכן משמע קצת מפרש"י דמשום פסידא נגעו בה שמא ילך המוכר למדינת הים בשבת, אלא שי"ל דהחששה היא שלא יפסיד הקנין של מצוה דישוב א"י לא משום הפסד מעות, דאל"ה בכל מקום לשתרי) מסתברא בכה"ג אפי' בקונה בח"ל שרי, משום פסידא (והיינו בדלא פשע אלא מחמת אונסא, דלא הוה אפשר למכתב עליו אונו מע"ש). 
ועל זה סמכתי ג"כ שהוריתי לאחד שארע לו חשש ודאגה מדבר הפסד גדול שנודע לו בשבת ע"י אגרת שקבל ממרחק, והיה הדבר נחוץ להשיב שולחיו דבר מיד, ושאלני אם מותר לו לצוות לגוי לכתוב תשובה בשבת ולשלחה על הפאשט אל מקום העסק, ואם לא יעשה בו ביום, היה ברי הזקו, והתרתי לו משום הצלה מהפסד מרובה. 
ועמ"ש בשאילת יעבץ (סי' קס"ז) בס"ד, בדין התר כתיבה בערכאות של גוים למען הציל ממון מיד הבורח, ולהביאו לכלל תפיסה בשבת. שוב מצאתי למהרי"ל כעין התר זה. 
ואפשר דבקונה בית בא"י בכל גוונא שרי, ואם נתן המעות, ועדיין לא נכתב בספר וחתום או נגמר המקח בדברים, או בתקיעת כף, או בנתינת דינר כפי מנהג המקום בגמר מקח וממכר, ולא נתן מעות בכל הני גווני מותר לכתוב אונו בשבת ע"י גוי, דאיכא למיחש עכ"פ לבטול המצוה מאחר שעדיין אין לו כחו ואונו, להיות בטוח שיקום הבית בידו. ומשו"ה אפי' היה לו שהות לכתבו מבעוד יום ופשע בכל ענין מותר לכתוב אונו בשבת. 
ואשוב אתפלא איך אפשר לומר דמיירי שקנה כבר מע"ש, הא קאמר דמראה לו כיסים (וכל קנינו של גוי בכסף) משמע בהדיא שאינו נותן לו המעות עד שיחתום תחלה (ומוכח נמי דלאו משום פסידא נגעו בה). וכנראה אור זרוע לא מדנפשיה אמרה להך מילתא, אלא ודאי ברייתא דתוספתא אשכח, או לישנא דתלמודא דבני מערבא נקט ואתא, הלשון עצמו מורה כך. וחפשתי לדעת טעמם של רא"ש וריב"ש שמשמם אמר מ"א דבר זה, לאסור הקנין בשבת, בקשתיו ולא מצאתיו לא ידעתי איה מקומו. 

שם. ונראה דבקונה בית בא"י מיירי. לכאורה היה נראה דהאי דינא דא"ז שאני, ומשום פסידא דשייך גם בח"ל קאתי עלה, משו"ה לא הזכיר א"י בפירוש (עיין עירובין מז, א). אבל כבר הוכחתי שאי אפשר לומר כן. 

כתוב בד"מ [ס"ק ה] ובהגה דש"ע [סע' יא]. דלא שרי אלא בכתב של גוים, דאינו אסור אלא מדרבנן. ונפלאת היא זאת בעיני, אטו לית ליה הא דתנן, הכותב שתי אותיות בכל לשון חייב. איברא בסי' תקמ"ה, סבירא להו לכמה פוסקים דכתיבה בלתי תמה, לאו מעשה אומן, ושריא בחול המועד מהאי טעמא, ונימא דהוא הדין לשבת לאו מלאכה היא. אבל לא ברירא לי, משום דבשבת ודאי גם ההדיוט חייב על כתיבתו, אם עשאה רק כדרכו (ועיין מש"כ לעיל בח"א סי' ל"ב דף כא, א) ובחול המועד הוא דקפדינן אמעשה אומן, משום דכל מלאכה מותרת בחול המועד כשאינה של טורח, ולא נאסר אלא של אומן, דטרחא יתרה הוא. ותו דכתב של הערכאות ודאי לאו של הדיוט הוא, ואסור גם בח"ה, דשל אומן הוי, ובשל אומן לא שני לן בין כתיבה לכתיבה של כל אומה ולשון איש ואיש ככתבו וכלשונו איך שהוא מעשה סופריהם ודאי מעשה אומן מקרי. לכן נראה שאין צורך לומר כך, אלא אפילו הויא מלאכה גמורה, התירו בו שבות דאמירה. ולמאי דכתיבנא לעיל (בהצעה שלפני סי' רמ"ג) דשבות אמירה לגוי בשבת במלאכה גמורה מן התורה אסורה, י"ל דמיירי הכא דלא אמר ליה מידי אלא מראה לו הכיס של דינרין, והגוי בהול על הממון להוט אחר הכיס, הולך וכותב מעצמו אדעתיה דנפשיה קעביד. ולשניה דא"ז הכי דייק ושפרת מילתא. 
ואף על גב דלכאורה לא סלקא שפיר סוגיא דשמעתא בגטין, דמשום אמירה לגוי שבות נגעו  בה, י"ל דהיינו אמירה כי האי, דע"י רמז בעלמא הוא מתוך שמראה לו כיסין, מבין שיעשה ויכתוב, קרי ליה אמירה, לא שידבר אליו ממש, וגם הגוי לצורך עצמו עושה, כמ"ש שם בס"ד. 
ובענין זה שוותה סוריא לא"י, כמו שהוא תלמוד ערוך לפנינו (גטין ח, ב) ופסקה הר"מ. וז"ל במ"א [ס"ק כ] דקדק (ר"ל הר"מ) וכתב לדבר זה, דאילו מדינא סוריא ח"ל היא, כמ"ש הר"מ ריש ה' תרומות, ארם נהרים כו' הן הנקראים סוריא כו' והכל (ר"ל כל אותן מדינות שחשב) כסוריא מד"ס. ומ"מ צ"ע דהא ברייתא ס"ל כבוש יחיד שמיה כבוש, וא"כ אסור לתת להם חניה בקרקע כו' לכן מותר לעבור איסור דרבנן, אבל כיון דהרמב"ם פסק כבוש יחיד לא שמיה כבוש, למה נדחה דרבנן מפני דרבנן. עכ"ד. 
ולא ירדתי לסוף דעתו בזה, דמשמע ליה רמב"ם חלוק על הברייתא בזו. וליתא, דהא פסקה כצורתה, אלא בטעם הדבר ששוותה סוריא לא"י בג' דברים, שנותן בהם התלמוד, הוא שנראה הר"מ כחלוק, ואינו חלוק באמת. דגמרא יהבה טעמא משום דכבוש יחיד שמיה כבוש. וכמדומה כסבור היה במ"א, דלפ"ז דין כבוש יחיד וסוריא כא"י ממש לכל דבר, מדין תורה. ולא אוכל לצייר איך עלה כזאת על דעתו, הלא זו הברייתא עצמה אומרת שבג' דברים אחרים שוותה לח"ל. הא ודאי סברה כבוש יחיד שמיה כבוש (שאם היה לו דין א"י דבר תורה, לא היו יכולין לעשותו ח"ל בג' דברים). וכך הם דברי הר"מ אלא שהוא ז"ל נתן טעם למה אין דין סוריא וכבוש יחיד כא"י לכל דבר, ולענין דינא ליכא בין ברייתא והר"מ ולא מידי. 
הגם הלום ראיתי אחרי רואי בכ"מ, שגם הוא ז"ל גם הר"י קורקוס נסתבכו בזה, והוקשה להם מ"ט הוצרכו בגמרא לטעם דכבוש יחיד שמיה כבוש, לימא אף על גב דמן התורה פטורה דכבוש יחיד לא שמיה כבוש, חייב מדברי סופרים, להכי משמע להו, ברייתא דידן סברה, דחייבת במעשרות מדאורייתא. ולדבריהם פליג הר"מ אברייתא דבפירוש קאמר, שאין החיוב בסוריא אלא מד"ס, ואיך א"כ לא הרגישו בזה, ולא נתעוררו עליו הא מילתא דתמיהא. 
אבל במ"כ בכדי טרחו, דברייתא נמי סברה ודאי שאינה חייבת אלא מדרבנן, דאל"ה אמאי שוותה בתרי מילי לא"י לקולא, וגם אילו היה כבוש יחיד עושה א"י דאורייתא, שוב אין מקום להשוותה בג' דברים לח"ל, אלא פשיטא לא אמרו כאן כבוש יחיד שמיה כבוש לכל דבר, רק נתכוונו לתת טעם לג' דברים ששוותה בהן לא"י. ומאי דקשיא להו לבעל כ"מ וחבריה, לימא לא שמיה כבוש, לק"מ דאי לאו משום הכי, אמאי שוותה לא"י בהנהו תלת מילי, מה ראו סופרים על ככה, אטו לא טעמא בעי (לא דמי לתלת מילי בד"מ, דאמור בהדיא [גיטין יד, א] דשוינהו רבנן כהלכתא בלא טעמא, ובהו נמי טעמא כל דהו מיהת איכא) הא לאו א"י היא סוריא, ובכדי לא שוותה בקצת דברים לא"י, ביחוד בחיוב מעשרות להפקיע ממון בחנם אי אפשר. 
ולא דמיא למצרים ועמון ומואב, שסמוכות לא"י הנה, לאפוקי סוריא דמרחקא טובא (כדאיתא בגמרא דגטין (ז"א) [ח, א]. גם לא לבבל, משום שנתיישבו שם ישראל הרבה, מן גלות בבל ואילך (שחזרו למטעתן) משא"כ בסוריא, שאינה לא סמוכה ולא מיושבת כל כך מישראל. הילכך אי לאו טעמא דכבוש יחיד, לא עשאוה כא"י לשום דבר, אף כי להקל למשרי בה נמי שבות, משום ישוב ארצה, והיא ארץ העמים, אין כח סופרים יפה בכך, לא זוהי דרך חכמים לגזור גזרות לקולא. איך שיהא מ"מ פשיטא טובא, דאין כבוש יחיד מועיל לעשותה כא"י לגמרי, אפילו למ"ד שמיה כבוש, אינו אלא למקצת והוא הדבר שהוצרך הר"מ לבארו שם, ר"ל למה לא הועיל כבוש יחיד לעשותה כא"י לכל דבר. 
והשתא ניחא נמי מאי דקשיא להו לתו' ספ"ק דע"ז [כא, א ד"ה קסבר], דלא קחשיב נמי הכא שאין מוכרין בתים לגוי בסוריא כר"מ. היינו משום דאיהו ס"ל כבוש יחיד שמיה כבוש לכל מילי, וברייתא דגטין לא סברה הכי לגמרי, אלא בג' דברים בלחוד, משו"ה לא דמי האי לישנא דכבוש יחיד שמיה כבוש דהתם, לדהכא (דוק ותשכח דכוותה טובא תרי לישני דדמיין להדדי, ולא שוו בפרושא, ומטעין בהון) לא בחדא מחתינהו, אלא הא כדאיתא והא כדאיתא, זה מוכרח בלי ספק. ואתי שפיר נמי דלא תקשי פסקי אהדדי דבההיא פסק הר"מ כר"י (דנימוקו עמו) דס"ל לא שמיה כבוש, היינו לאפוקי מדר"מ, ולמימרא דלא לכל מילי, מיהת במקצת ודאי איהו נמי סבר שמיה כבוש דהא מודה מיהת דאין מוכרין לגוי שדות בסוריא, הא על כרחך ס"ל במקצת שמיה כבוש. 
ודקשיא ליה לבמ"א דהא קיי"ל מוכרין להם בתים, וק"ו שלא לקנות מהם בשבת, ונדחק. לכאורה קושיא אלימתא היא גברא וקושיא חזינא, פירוקא לא קחזינא, דאיך אפשר לומר קצת מצוה דלדחי שבת ולמחר אזיל ומזבין לגוי נמצא שבת דחוי בחנם. איברא אשתמיטתיה הא דתנן [ע"ז כא, א] אף במקום שאמרו להשכיר לא לבית דירה אמרו ולפי מ"ש תו' שם גם למכור אסור לבית דירה (ואפילו בח"ל ס"ד דתו' דאסור למכור להם לבית דירה). לפי זה לק"מ, לעולם מצוה היא לקנות בה מגוי בית דירה, ושוב אין רשאי למכרו לו לבית דירה. ועיין לחם שמים שם בס"ד. 
וצריך לידע שדין סוריא פושט בשתי ארצות ודאי ולדעתי שלש הנה, וארבע לא ידעתי, עודן מסופקות בידי. 
האחת היא מדינת ארם, כדמשק ארם נהרים וארם צובה, היושבות בשמאלה צפונה מזרחה של א"י, כל אלה לאחת יחשבו, היא הנקראת סוריא בעצם וראשונה (וכך נקראת בלעז סוריא). 
השנית והיא א"י גמורה, דהיינו כל מה שהוא מכבוש ראשון, שלא כבשוהו עולי הגולה, כל הארץ ההיא לדעתי, אין דינה עכשיו אלא כסוריא. וזה בארץ הידועה בשם ארץ כנען בעצם, שהיתה לגבולו תחלה, ככתוב [בראשית י, יט] ויהי גבול הכנעני מצידון וגו' (עם שנתנה לאברהם אבינו לנחלה לזרעו אחריו, משא"כ סוריא שאינה בגבול הכנעני, כי של ארם (מבניו של שם) היתה, ואינה אלא כבוש יחיד, אבל ארץ הכנעני בכלל כבוש רבים היא כולה (ר"ל כל שכבשו ישראל ממנה) רק חלוק כבוש ראשון מכבוש שני במצות חובת קרקע כמ"ש לקמן בעז"ה) הנה שתי אלה ודאות להחשב כסוריא כנראה. 
והשלישית ארץ פלשתים, על דעתי גם היא נדונית עתה כסוריא (עם שאין זו דעת הר"מ בהל' תרומות כמש"ל) ולא עוד אלא שלענין קדושה ומצות ישובה ודירתה, הדבר פשוט אצלי שהיא יתרה על סוריא וגדלה מעלתה. יתר שאת ויתר עז לנו (אף על פי שאומת פלשתים,  אינה מזרע כנען, כי ממצרים בכורו של חם יצאו, ככתוב [בראשית י, יד]. אך ארצם לכנעני תחשב (ככתוב בספר יהושע [יג, ג]) כי לקחוה מן העוים (והמה מזרע כנען שהם החוי כמ"ש בספרי אם לבינה בס"ד) על כן נתנה גם היא לישראל לנחלה, שכבשוה ישראל עולי מצרים מידם בימי השופטים הראשונים, ככתוב [שופטים א, יח] וילכוד יהודה את עזה וגו'. לכן לא נגרע ערכה משאר כבוש ראשון (דעדיף ודאי מכבוש יחיד דח"ל) אף אם אח"כ פשעו פלשתים מתחת יד ישראל, גם שוב חזרו ולקחו מלכי יהודה הרבה מארצם כמ"ש בדוד ושלמה ועוזיהו, וכל זה ודאי לא כבוש יחיד שמיה, אלא כבוש רבים יחשב בלי ספק, אך כבוש ראשון יקרא. ואולי גם בכבוש שני נכלל קצתה, כי מלכי חשמונאי והורדוס, כביר מצאה ידם לכבוש כמה ארצות סביבות א"י, בכל הפאות. והיה כחם יפה וידם תקיפה לכבוש יותר מעולי מצרים, אלא שאי אפשר לברר מה וכמה לקחו מארץ פלשתים בבית שני. 
אמנם הר"מ עשה אשקלון ועכו כח"ל ממש. אך זר הוא דבר זה בעיני, ולא נכנס באזני כמ"ש לקמן בס"ד. הרי אלו שתים שהן שלש, שדינן כסוריא לפי דעתי. 
ואולם הארבע המסופקות אצלנו אלה הן, אדום עמון ומואב, ומצידון והלאה כערקי וסיני, וכל ארץ הר הלבנון. 
ובאמת נבוך אני, גם בענין כבוש ראשון, גם בשני אי אלה הם של ראשון או של שני, וכאותה שאמרו פ"ק דחולין [ז, א] ובכמה מקומות, הרבה כרכים כבשו עולי מצרים ולא כבשום עולי בבל, מה הם אלה הכרכים ומה טיבם, כי כפי שאני רואה מתוך ספרינו הקדמונים כמגלת תענית ויוסיפון והדומים, אדרבה הענין להפך, כי בימי מלכי בית שני הנ"ל, נכבשה הארץ לפניהם, הרבה יותר ממה שכבשו עולי מצרים, לארבע רוחות (חוץ ממקצוע צפונית מערבית, הוא הר הלבנון, כאותה ששנינו רפ"ו דשביעית, עיין משנה לחם שם) דהיינו כל גלילות הפלשתים למערב, והר שעיר הוא אדום לדרום ועמון ומואב במקצוע דרומית מזרחית, גם כל הסוריא אף דמשק וארם צובה בצפון, את הכל לקחו במלחמה בחרבם ובקשתם אחר מה שכבשו בא"י. ואצ"ל שבא לידם כל מה שבתוך גבולי א"י מכבוש ראשון, כמו בית שאן שלא הורישה מנשה ככתוב בספר יהושע [יז, יב], ובימי בית שני נכבשה, כמ"ש במגלת תענית פ"ג. וכן שומרון, כנזכר גם שם פ"ח. וכן קסרי (היא עקרון תעקר [מגילה ו, א]) וכך גם השכל נותן שבודאי לא דלגו על הערים הקרובות המובלעות בארצם והניחום, והלכו להם לכבוש ארצות רחוקות חוץ מגבולם (ואין ראיה מדוד שכבש הסוריא קודם שכבש כל גופה של א"י, דמה"ט נחשבה לכבוש יחיד כמ"ש הר"מ, כי ע"י מעשה נזקק להם מתוך שהתגרו עמו מלחמה לעזור לבני עמון, שפרצו הגדר תחלה, בטרם היה לדוד פנאי לכבוש כל א"י, אבל מלכי בית שני, אחר שישבו על אדמתם לבטח, כבשו אותן ארצות הנ"ל). 
ועל פי הדברים האלה, הוקשה לי אותה דפ"ק דחולין הנ"ל, בר"מ שאכל עלה ירק בבית שאן, ומסיק משום שאינה מכבוש עולי בבל, וקשיא טובא הא ודאי אפכא הוא, עולי מצרים לא כבשוה ועולי בבל כבשוה כמפורש במגלת תענית דכתיבא ומנחא, וליכא לספוקי בה. (ואשכחן בריש פרק עושין פסין [ערובין יט, א] דקרי לה נמי תלמודא ארץ ישראל. והיא פתחו של גן עדן). 
ועוד תמה על עצמך בהפך, וכי בית שאן לבדה לא כבשו בני מנשה, הלא גם תענך לא הורישו. וכן אפרים לא הוריש את גזר, זבולון לא הוריש את נהלל, אשר לא הוריש את הכנעני מן רחוב, ככתוב בספר שופטים [א, כז - לא] התעלה על דעתך שכל אלה הערים לא באו ליד ישראל אחר כך, זהו דבר בלתי אפשרי. ויש בידי הכרח עצום מן המקרא, שהורישום בני ישראל אחרי זאת, אם בסוף ימי יהושע, או לפחות בימי השופטים והמלכים (שהם ודאי כבשום עם כל מה שבתוך גבולי א"י, גם מן הסברא) שהרי כל הערים האלה הנ"ל שלא הורישום, נתנום ישראל ללוים לאחוזת נחלה לשבת בהן, ככתוב בספר יהושע [כא], והשב אל לבך וכי מה נתנו להם, את שאינו שלהם, או היתכן שישבו מעורבים בקרב הגוים להטמא בינותם, חלילה ללויים ולבני אהרן המקודשים, לשכון בארץ העמים בהיות ישראל על אדמתם, והלוים והכהנים היו צריכין אז להיות נכונים לדוכנם ולעבודתם על משמרותם בימי משכן שילה ובבית עולמים, כל ימי היות העבודה על אדמת הקודש. על כן אין המלט מלומר שעל כל פנים אחר זמן מועט שנפלה להם הארץ בגורל לנחלה הורישו כל הערים ההנה, וישבו בהם לבדד, ובגוים לא יתחשב, גם בית שאן כאחת מהנה, לא נעדרה מישיבת ישראל בלי ספק וכמ"ש עוד. ולפ"ז בית שאן גם מכבוש ראשון גם משני היא, ומדוע א"כ הקלו בה לענין מעשר, הלא דבר הוא שראוי לשום לב אליו. 
לכן נ"ל, שעל כרחנו אנו צריכין לומר, שלא הועיל כבוש ראשון גם עם כבוש שני, אלא למה שנשאר ביד ישראל עד גלותם (ואחרי כן לא פקעה קדושתה) ולא הועיל מאומה אל מה שנלקח מידם עודם על אדמתם. ובזה נפתחו לנו שערי אורה, במבואות הספקות האפלות ומחשכי המבוכות בענין הלז, כי בית שאן אף על פי שלא כבשוה בני מנשה, תכף לנפילת  גורלם אז בימי יהושע, בתחלת הכבישה והחלוקה, בימי מלכי ישראל ודאי נכבשה כל הארץ שנתחלקה בגורל, ובאה כולה לידם, עם הערים הנ"ל ובית שאן בכללם (וכתוב מפורש הוא בידינו [מלכים א' ד, ז] ולשלמה שנים עשר נצבים על כל ישראל. מהם בענא בן אחילוד תענך ומגדו וכל בית שאן וגו' מבית שאן וגו'. מה לנו עוד יותר) ונשארה גם היא ביד ישראל כל ימי בית ראשון, עד קרוב לחורבנו, בימי יאשיהו המלך אז כבשוה הטרטרים, ובנוה כרך חזק, קראוהו ציטי"פאליש (כך נמצא בספרי דברי הימים לאומות) שוב נשארה בחזקת ארץ העמים כל (או רוב) ימי בית שני ואף אם לפי שעה גברה יד בית חשמונאי ולכדוה, עוד מעט וחזרה ביד הנכרים, ונשארה בידיהם, עד גלות הארץ. בכן הותרו קשרי הספקות הנ"ל. 
ובזה הונח לנו מדוע תחשב דמשק וחברותיה כסוריא בלבד כי הטעם שנתן הר"מ (ע"פ הספרי שהביאו גם התו' גטין דף ח' א') אינו מספיק כנז"ל. שאף אם אמנם דוד המע"ה לקחה קודם כבוש א"י כולה, אך אחריו לכדוה שנית מלכי ישראל אשר כבר היתה בידם כל הארץ בשלמות, כמ"ש בירבעם בן יואש [מלכים ב' יד, כה], הוא השיב את גבול ישראל, וכתוב בו אשר השיב את דמשק וגו', גם מלכי בית שני כבשוה אחרי כבוש הארץ כנ"ל. אלא מפני שלא נשארה ביד ישראל בשום פעם, ומלכו בה עוד מלכי העמים, על פני מלכי ישראל. והיא שעמדה גם לארץ פלשתים ואדום כמו כן, אף על פי שהיו כמה פעמים ביד מלכי ישראל, בימי בית ראשון ככתוב. וגם בימי בית שני, כנזכר בספר יוסיפון. אכן מפני שלא התמידו לעמוד ביד ישראל, אלא ברוב פעמים פשעו בישראל, והקימו להם מלכים נכרים, ובטל מהם ישוב ישראל, הילכך ודאי ירדו ממעלת א"י המוחלטת, אבל עם זה לא נגרע מעלתן לפי דעתי ממעלת סוריא, לענין ישיבת א"י וחיוב מעשרות מדרבנן לפחות, ושמא גם מדאורייתא בצד זולת צד, כדבעינן למימר בס"ד. 
והתימה מהר"מ שנתן לאשקלון דין ח"ל לגמרי, עם היותה מארץ יהודה ודאי, וכן לעכו, שהיא מחלקו של אשר, והיא ממתנת הארץ לאברהם אבינו, דן אותה הר"מ כח"ל, ומדוע יורע כחן מסוריא, שאינה מנחלת הארץ כלל, ורחוקה היא ממנה, ואלה העיירות קרובות מאד ויושבות בחיקה של א"י בתוך גבולה, זוהי פליאה נשגבה, כלפי לייא, יציבא בארעא כו'. ואם אמרו אשקלון ועכו כח"ל לגטין (משום שבני מדינת הים הן דלא גמירי, ואינן בקיאין לשמה ולא שכיחי מתיבתא), איברא מארץ ישראל ממש נינהו (וכדמוכח נמי בהדיא בגמרא שלהי כתובות [קיב, א] ובתרא דאהלות [מ"ט], וש"מ דעכו חשובה א"י) ועדיפא מסוריא בלי ספק בעולם, אלא שהונחו על דין סוריא, מאחר שנתיישבו בהן נכרים, גם מאז בהיות ישראל על אדמתם, מ"מ אי אפשר לפחות מעלתן ממעלת סוריא לשום דבר ואף כי לחיוב מעשרות מדבריהם, שאפילו מצרים שנאסרה לישראל ישיבתה חייבת בהם. ואין להשיב על זה מבית שאן שהיא יושבת בטבורה של א"י (בחלקו של מנשה) ואעפ"כ פטרוה מן המעשרות, כדאיתא פ"ק דחולין. כי לא פטרוה אלא ממעשר ירק דרבנן, וגם זה אינו בהחלט, אלא בצירוף עוד צדדי התר אחרים, כמ"ש לקמן בעז"ה. וכן למצות ישיבה דא"י, בענין דירה וקבורה וכפרה, העם היושב בה נשוא עון, נדונת כא"י ודאי, ומי איכא למימר דגריעא מסוריא. 
ומה שאני מסופק בדין ארצות אדום עמון ומואב, לא מפני שנאסרה ארצם לישראל לקחת אותה מידם, שהרי כבר הותר הנדר, בימי דוד המע"ה אחר שפרצו הגדר, והנה דוד כבש אותן, ולא היו כבוש יחיד בלבד, שגם כמה מלכי יהודה כבשום כנזכר, וארץ אדום ביחוד היתה בכבוש ראשון בימי דוד וכמה מלכי יהודה ככתוב. גם מכבוש שני מימי הורקנוס הראשון, שמל את בני אדום, והכניעם תחת יד ישראל. והעיד יוסיפון שנשארו סרים למשמעתם של ישראל עד גלות טיטוס. אלא מפני שארץ אדום נחלקת לשתים, שדה אדום, והר שעיר ועמלק, לפיכך התעורר הספק בה בלבי, וביוסיפון נראה ג"כ שהיו באדום עובדי אלילים בימי הורדוס, לפיכך גם כן לא מצינו שנתיישבו ישראל שם, לא בימי בית ראשון (רק מבני שמעון חמש מאות איש שהלכו להר שעיר ויכו את שארית הפלטה לעמלק. זה ודאי לא היה לו אפילו דין כבוש יחיד, שאין כבוש יחיד אלא ע"י מלך ישראל, כדוד בסוריא, כ"ש שאינו חשוב כבוש רבים, ואף הם לא נתקיימו בה אחר שבא סנחריב ובלבל את כל האומות) אף לא בכל ימי בית שני, כל פעם שנלכדה אדום, לא הורישו יושביה ממנה, רק הכניעום להעלות מס למלכי ישראל, ולא הושיבו המלכים את ישראל תחתם. (רק באילת מצינו שנתיישבו בה ישראל לפעמים, כמו בימי שלמה שעשה אני בעציון גבר אשר את אילות [מלכים א' ט, כו]. ובימי אחז נתגרשו משם ככתוב [מלכים ב' טז, ו] וינשל את היהודים מאילת. ובימי בית שני נראה שחזרו וישבו שם. מאותה ששנינו ריש פ"ה דמעשר שני, ואילת מן הדרום, כמדומה לפי שהיה שם נמל לספינות, ומקום סחורה ושפע ימים, היו הכל רצים לשם. גם יש לידע כי בשדה אדום הסמוך לא"י שמה נתיישבו גם בני ישראל בבית שני. גם היו בכמה מקומות מעורבים יחד, כנראה מספר מלחמות החשמונאים ויוסיפון. ואותה הארץ היא הנקראת גבלא (עם ששתי ארצות הנה ששמן גבל, אחת למערב צפון א"י, היא של אומת הגבלים (בוני הבית) בצד צידון. ובספר יחזקאל [כז, ט] זקני גבל וחכמיה. והשנית למערב דרומה של א"י) ומאז שבאה ליד ישראל נחשבת לא"י. הוא ששנינו שלהי סוטה [מט, ב] והגבלן ישום, ובגמ' שלהי כתובות [קיב, א] כשספרו בשבחה של א"י ספרו גם בשבחה של גבלא, עיין מה שכתבתי שם בחדושי גמרא בס"ד, רק בהר שעיר מצא הספק מקום לנוח, ונח) על כן ודאי לא הגיעה כלל למעלת א"י גמורה אף על פי שמיועדת  גם היא לישראל לעתיד כמ"ש לקמן. וכן כתוב וירשו הנגב את הר שעיר (בנבואת עובדיה [א, יט]) לכן מסופקני, אם יש לה אפילו דין סוריא, עכשיו בזמן הזה. 
אכן כפי הנראה נתקיים בארץ אדום עד היום דבר הכתוב אשר לא יכזב, [מלאכי א, ג] ואשים את הריו שממה, ונחלתו לתנות מדבר, וקראו להם גבול רשעה וגו', וכן דבר ירמיהו עליה [ירמיה מט, יח], כמהפכת סדום ועמורה לא ישב שם איש וגו', וככה נבא יחזקאל [לה] שתהיה שממה מאין יושב, וכדברי ישעיהו ג"כ (סוף סימן לד) פה אחד דברו הנביאים וכן הוא עד היום, אף לא מאו"ה, לא נודע מן אז והלאה שתהא אדום מיושבת, אף כי מישראל, ואם ימצא בה ישוב, יראה שדינה כח"ל לכל דבר. 
וככה עמון ומואב שלא טהרו בסיחון (כי אותה הארץ של כבוש מרע"ה, א"י היא ודאי לכל דבר אף על פי שנקראת ארץ טמאה בספר יהושע [כב, יט], לגבי א"י שמעבר לירדן המערבי, בבחינת בית הבחירה) אינה נחשבת א"י כלל, אף על פי שחייבת במעשרות מד"ס, אינה אלא כענין מצרים ובבל, שהן ח"ל מוחלטת, וחייבות במעשר מטעם שכבר נזכר, ולא יעלה על לב איש היות בהן איזה צד א"י כל עיקר) שלא נתיישבו אחר הגלות. גם הוזהרו ישראל שלא לקחת מארצם עד מדרך כף רגל, אף על פי שהתירו לדוד להצר להם ולהתגרות בהם מלחמה אך  לא לקחת מארצם מאומה. וכן לא מצאנו שלקחה מידם וצרפה לא"י, ולא הושיב בה בני ישראל, כי אינה ארצנו, עד שיחדש הקדוש ברוך הוא עולמו. גם הנה עתה חרבות ושוממות כאדום  ויותר רע, כענין שניבא עליהן צפניה [ב, ט] כי מואב כסדום תהיה ובני עמון כעמורה וגו' ושממה עד עולם. 
לכן אני אומר שזה דבר נמנע ובטל, היות דין א"י לשלש ארצות הללו, אף על פי שכבר בא סנחריב ובלבל את כל האומות, ונבוכדנצר החריבן, מ"מ לא נטהרה בכך, כמו שטהרה ארץ סיחון, לפי שהושיבה, ומלך עליה ולא החריבה, משא"כ עמון ומואב שחרבו ונעקרו מבלי יושב ע"י סנחריב ונבוכדנצר, הרי הן כמו שהיו, ועתידים לחזור ולהתיישב מהם, כמו שיעד עליהם ירמיהו על כן נשארו בחזקתן, להקרא ארץ עמון ומואב, לא ארץ ישראל. עם שלפי דעת אחד לחז"ל, שלש הנה, עמון ומואב, והר שעיר, למתנת אברהם אבינו יחשבו, כמ"ש בפרק חזקת [ב"ב נו, א] שהן קני קנזי קדמוני, לדברי ר"מ. א"כ נחלת ישראל היא ג"כ, שלא ירשום עד עתה, ועתידין לירש אותן בהכרח (ולפ"ז מש"ה [עי' ירמיה מח, מז; מט, ו] ואחרי כן אשיב את שבות מואב, וכן עמון באחרית הימים. וכן מ"ש דניאל [יא, מא] ואלה ימלטו מידו אדום ומואב וגו', לישראל נאמר כל זה. הבטחה היא שישובו אותן הארצות לנו) וכך הוא הדבר בודאי, לפי הכתוב [דברים ב, כ] ארץ רפאים תחשב ובני עמון יירשום וישבו תחתם, והרפאים מנחלת ה' אשר נתן לאברהם, ככתוב בברית בין הבתרים, א"כ בני עמון נטלו מארץ ישראל, וירשו ארץ לא להם, רק לפי שעה ועתידה לחזור לבעליה, ככל ארץ משפחות הכנעני (שכולה נתנה לאברהם אבינו בלי שיור, רק לא הועד לתת הכל לזרעו בבת אחת) והם עשר משפחות (ובפרשת נח [י, טו] נמנו י"א, עיין ספר אם לבינה בס"ד). 
וכן יוכיח אמתת זה, הכתוב [שמות כג, לא] ושתי את גבולך וגו' וממדבר עד הנהר, שבודאי שלש ארצות הללו מובלעות בתוך גבולי הארץ הלזו. 
אכן עם כל זה פשיטא לי, דלאו בכלל א"י נינהו האדנא, דהא בהדיא אמרו [ב"ב נו, א] כל שהראהו הקדוש ברוך הוא למשה חייב במעשר, לאפוקי קיני קנזי קדמוני (עיין מה  שכתבתי שם בחידושי גמרא בס"ד) הרי שלא היה לאלו הארצות דין ארץ ישראל מעולם, ואין דינם אפילו ככבוש ראשון. והוא הדין לכל שאר ארצות בני כנען, מה שלא כבשו ישראל כלל, עם היותן בכלל מתנת הארץ לאברהם אבינו לזרעו אחריו אחוזת עולם, כערקי וסיני כו' ובכלל כל ארץ הר הלבנון גם צור וצידון, שלא באו לידי ישראל עולי מצרים, ולא ביד עולי הגולה. ומה שכתוב בשלמה [מלכים א' ט, יט], אשר חשק לבנות ובלבנון, ארץ ממשלתו היתה למס ולבנות שם ערים למצור בלבד, לא להרחיב גבול ישראל וישובם שמה. תדע שהרי אפילו צור וצידון הקרובים לא"י יותר מהר הלבנון, ודאי לא היו משועבדים לשלמה, כי הוצרך לבקש מחירם מלך צור לשלוח לו ארזים מלבנון בעזר צידונים, ונתן לו מכולת לביתו, גם נתן לו ערים בארץ הגליל, מכל זה יראה שלא היה לו עליהם ממשלה מוחלטת שלטת. אך היה נשמע אליו מלך צור וצידון לתת בקשתו ולעשות צרכי בנינו בשכר שלם גם מחבה יתרה ומרצון ורוח נדיבה לא מצד שום חיוב השתעבדות. זה מבואר. 
וכך מצינו בפירוש גם בתלמוד, שנתנו לצידון דין ח"ל גמורה, גם לענין טומאת ארץ העמים, וכ"ש הארץ אשר אחריה לצפון, כעיר טריפולי וחברותיה לודקיא, בארוט, שלא נגעה בהן יד ישראל בבית ראשון ובבית שני. והוא מה ששנינו רפ"ו דשביעית מן הנהר ומאמנה ולחוץ נאכל ונעבד. וכן בגמרא דגטין [ח, א] כל ששופע ויורד מטורי אמנום ולחוץ (הוא אמנה הוא אמנום הוא לבנון) נדונת כח"ל וארץ העמים לכל דבר, לא כא"י כלל וכלל, עד לעתיד שתתקיים המתנה בשלמות, כי אם נחשוב לא"י בענין זה כל מה שהובטח לנו לעתיד, א"כ אפשר שימנו גם כל איי הים האמצעי כציפרוס רודוס קנדיא והרבה מהארציפלאגו והמוריאה מכלל א"י (לפי דעת ר' יהודה פ"ק (דחולין) [דגיטין שם], דאמר כל שכנגד א"י הרי הוא כא"י. והנסין שבים רואין אותן כאילו חוט מתוח עליהן כו', שבגבול זה יכנסו בלי ספק כל האיים הגדולים הנ"ל, שרחבם כרוחב א"י שהוא מן ל' עד ל"ה מעלות מקו השוה, ברוחב הצפוני. גם הרבה מן האירופא, כמדינת שפאניא ופורטיגאל הדרומית. וכן הוא לדעת אחד מחז"ל, שאספמיא (והיא שפאניא ודאי כנודע) מכלל עשרת עממין. וכן ייוחס אליה חלק רב מן האפריקא ברבריאה מארוקא גם ממצרים הצפונית תגבל בה, לפי אותה ההנחה העולה בידינו מכללו של ר' יהודה הנ"ל. 
שוב חפשתי באמתחות שו"ת אולי אמצא בהם דבר מסייע ומחזיק בידי, או עומד לנגדי, ומצאתי חלוקי דעות בדרוש הלז בין שני גדולי הדור שלפנינו, הראשון נוח לי הוא הרדב"ז בראשונות (סי' ל') נשאל הרב אם בני עזה חייבין להפריש תרומות ומעשרות, שיש שם אנשים שהיה להם קרקעות. והשיב דודאי חייבין אי מדאורייתא אי מדרבנן, שעולי מצרים כבשוה. ע"כ. 
הנה בקשתי לי חבר ומצאתי רב גדול, שדבריו אלו הקצרים עולים בקנה אחד עם מה שכתוב לפני למעלה על פי הוכחות בריאות טובות ונאמנות, ועוד לאלוה מלין בס"ד. 
ברם השני קשה הימנו, הוא מהרי"ט ז"ל בראשונות (סי' מ"ז) שכתב בהפך, ודן עזה כח"ל גמורה. אך כל דבריו לא נתחוורו לי, לכן הנני מציג הנה עיקר ראיותיו בזה, ואשיב עליהם בס"ד על ראשון ראשון, אמנם הנדון של מהרי"ט היה במי שהיה מעיר עזה שביהודה שנשא אשה במצרים, ולא אתדר ליה התם ורצה לעלות לא"י ולשוב לעזה עיר מולדתו, וכן עשה ומצא לו עסק פרנסה. והאשה לא רצתה לעלות עמו. ונשאל הרב אם יכול להכריחה שתבוא אליו לשבת עמו בעזה קריה עליזה, או לישא אשה אחרת עליה (או להוציאה בלא כתובה, כדין האומר לעלות, והיא אומרת שלא לעלות). והשיב וז"ל, ונראה בבירור שהיא ח"ל לכל דבר, דתנן [גיטין ב, א] מאשקלון לדרום ואשקלון כדרום, ועזה בדרומה של אשקלון היא כו', אלמא כל מה שהוא חוץ לגבולין אלו הכל ח"ל. ע"כ. במ"כ אין מזה ראיה של כלום, ההיא לענין גטין בלבד, וכן כתבו תו' לענין עכו, דעל כרחך א"י היא, כדמוכח בדוכתי טובא. 
ומ"ש מן הירושלמי להוכיח שאינה אלא מכבוש ראשון, בזו אני מודה, אבל מנין לו להכריח מכאן שהיא ח"ל לכל דבר, במ"כ הפריז על המדה, חלילה שתהא פחותה אפילו מסוריא, מי לחשו לרב לומר כן. אמנם מעטלוזה של עזה הביא הרב בידו ראיה הגונה שהיא כא"י גם לזמן הזה, ודחאה בקנה. מש"כ עוד ואפילו עמון ומואב דבעבר הירדן, לא מקרי גולה, כדאמרינן מאי גולה פומבדיתא, אבל עזה לא מיקריא גולה, ולא מא"י היא, ע"כ. לא ירדתי לסוף דעתו בזה, דבודאי עמון ומואב, בין אותה הארץ שטהרו בסיחון, וכ"ש אותה הנשארת לעמון ומואב, פשיטא לאו בכלל גולה היא, כי לא גלו לשם, אדרבה גלו ממנה (היהודים אשר נדחו שמה מעצמן) כמו ששנינו בסדר עולם (פרק כ"ו) בשנת כ"ג לנבוכדנצר נתנה צור בידו ושטף את כל היהודים שהיו בעמון ומואב וסביבות א"י כו'. ואיך תקרא גולה, ולא נתיישבו בה ישראל עוד משגלו משם, והארץ ההיא חרבה לגמרי עד הנה, על כן ודאי אין נקראת גולה במשנה, רק מדינת בבל שלשם גלה קרן ישראל, אחר בית ראשון, ונשארו שמה הרבה, יותר ממה שעלו בימי עזרא, והם בלבד שהיו צריכין להודיעם מתי קדשו ב"ד את החודש, היא היתה הגולה בכללה, הידועה בשם זה בימי בית שני, ובזמן חכמי המשנה ששנו זאת, אין זולתה בימיהם. 
גם עזה פשיטא דלא מכלל גולה היא נחשבת, הלא מעצם א"י היא וגלו ממנה, רק מכבוש שני אולי איננה, ושארית ישראל אשר אולי נמצאו בה ובחברותיה בימי בית שני, הם ואשר כמוהם שנתיישבו בערי פלשתים, לא הוצרכו לשלוחין, כי קרובים המה למקום ב"ד ירושלם כ"ש יבנה, שאינם רחוקים אפילו מהלך יום אחד. אבל איך יכריח הרב, שעם כל זה (שאינה קרויה גולה) לאו א"י היא, פליאה דעת ממני לא אוכל לה, מה יתן ומה יוסיף הכרח בענין, מה לגולה עם א"י, והם שני הפכים, גולה ח"ל ודאית היא (ואף מצרים אינה קרויה גולה, ועל מה זה יפה הרב כחה מעזה) בער אנכי ולא אדע כוונת הרב בכאן, איך הוליד היות עזה ח"ל, מפני שאינה גולה, כלפי לייא. 
אף מה שהביא בידו ראיה מהירושלמי שמנו זקן בעזה על מנת לחזור (לא"י) אינה לעזר לו בהחלט, כי ודאי אינה נחשבת א"י גמורה לכל הדברים, לפי שאינה מכבוש עזרא כדלעיל, וכמו שנחשבת אשקלון. 
גם מ"ש צידון לח"ל (כדאיתא בפמש"ה [ערובין מז, ב]) מטעם זה, ועיין לקמן. אף הראיה [של] בעל הכפתור מחורבתא סגירתא בתחומי עזה בעיני נכוחה היא תוכל לעמוד. אף על פי שנקל לרב לדחותה, לבבי לא כן ידמה. כי מ"ש הרב בדרך אחד שהיו צריכין להזהר מטומאת האבנים, לכן הוצרכו לציינם, להרחיק מהם הרגל, ומסרו לבניהם להזהירם. תמה אני הלא היא לחובתו וסותרת דעתו, דאי איתא דדין ח"ל הוה לה, משום הכי לא הוו צריכי לאודועי טומאת ההיא סגירתא, הא בלא"ה טמאה היא כדין ארץ העמים, וכהנים אין מוזהרין על טומאה זו, ומדוע סוגרה (ואין פותח) ללא דבר. אדרבה א"כ נשמע מנה דאינה ח"ל, ולא הוצרכו לציינן אלא מפני עושי טהרות, שהיו עדיין מצויים אז בא"י, כדאמר עולא [חגיגה כה, א] חבריא מדכן בגלילא. הנה לפי דרך זו עשאה הרב עצמו א"י ממש. גם הדרך השני שזכר הרב עוד, לדחות עזה מכל קדושת א"י, ואמר שעם היות ההיא סגירתא בתחומי עזה, בא"י היתה עומדת. אינו להועיל לו, להוציא עיר עזה מקדושת הארץ בדברים הללו, במ"כ בכדי טרח בכך, מאן ספין מאן רקיע, להוציא ירושת א"י הראשונה החוצה קדושתה להפקיע. וכל מה שחלקו חכמים בין כבוש עולי מצרים, לכבוש עולי בבל, אינו אלא לענין חיוב מעשרות בלבד, וגם זה לא בהחלט, יש דברים בגו, כמ"ש לקמן בס"ד, לא לענין הפקעת קדושה וטהרה, ומצות ישוב ודירה וקבורה. ולא ראי זה כראי זה כאשר אבאר, ששני הענינים הללו אינם תלוים זה בזה. אלא יש לך ח"ל גמורה שחייבת במעשרות, וטמאה היא כשאר ארץ העמים, ויש חלק מא"י ממש לענין קדושה וטהרה וחיוב ישוב ודירה, ומחוקי מעשרות דרבנן פטורה, שחיובן מדבריהם תלוי בישוב ישראל, לא בקדושת ארץ. 
ומש"כ עוד הרב ז"ל ועוד פוק חזי שהרי כל ישראל אשר ישבו שם מעולם החזיקוה לח"ל, ורבותינו שבירושלם החזיקוה בח"ל לענין תרומות ומעשרות. גם זו מן התימה, שהרי ראינו לרדב"ז (בתשו' הנ"ל) שהיה בדור שלפני מהרי"ט וסמוך אליו (גם הוא היה בירושלם איזה פעם, כנראה מספר תשובותיו) מחזיקה לא"י בלי שום פקפוק, ובלי זכר חולק, וכן בדין כדלעיל. ותמיהני מאד על עוצם חכמת מהרי"ט ופרשת גדולת בקיאותו בתלמוד ובהוראה, איך יכול היה להחליטה כח"ל גם לענין חובת תרומות ומעשרות, עם שבאמת כך מצינו בירושלמי באשקלון (שהיא ודאי בערך אחד עם עזה וארץ פלשתים בכלל, שנפלה כל ארצם בגורל לבני ישראל) שפטרוה מן המעשרות. 
אבל תמה על עצמך אם אפשר לומר כן במוחלט, כי מדוע תהא גרועה מסוריא, שחייבת במעשרות מדבריהם, אף על פי שאינה מכלל הארץ אשר נתן ה' לאברהם אע"ה (כי לא נתן לו  רק ארץ כנען, לא ארצו של ארם, שהוא זרעו של שם) ואינה אלא כבוש יחיד, ורחוקה היא מא"י. וארץ פלשתים לכנעני תחשב, והיא כבוש רבים, וקרובה מאד, כמ"ש לעיל. הלא דברים ק"ו לאשקלון ועזה אי כפתור בכלל, ככתוב חמשת סרני פלשתים לכנעני וגו', גם לכדוה ישראל עולי מצרים עכ"פ, ככתוב [שופטים א, יח] וילכוד יהודה וגו' ועזה היא היתה לחלקו. וכן שאר ערי פלשתים נפלו בגורל לבני ישראל (אף על פי שאח"כ יצאו מתחת  יד ישראל, הלבעבור זאת תגרע ערכה מסוריא שהיא בארצות העמים ותחת יד מלכי עמים) איך יעלה על הדעת לפטרן ממעשר לגמרי, ולעשותה גרועה ופחותה מסוריא, שהיא חוץ לארץ ודאי, וזו מובלעת בא"י לצד מערב, שיושבת על חוף הים הגדול שהוא גבולה של א"י ככתוב בפ' מסעי [במדבר לד, ו]. לכן ודאי הוא דבר שאי אפשר לשמעו, שיורע כחה מסוריא הנכריה. 
על כרחנו צריכין אנו למצוא פשר דבר, ולא לשווינהו למילי דרבנן חוכא ואיטלולא חלילה. ועוד הרי בפירוש אמרו בפ' חזקת [ב"ב נו, א] אר"י א"ש כל שהראהו הקדוש ברוך  הוא למשה חייב במעשר. וכתוב [דברים לד, א] ויראהו ה' [וגו'] את כל ארץ יהודה עד הים האחרון, ועזה עם כל ארץ פלשתים בכלל ראיה זו שהיא על יד הים כנ"ל, וככתוב בספר יהושע, שמואל ודאי הלכה לזמן הזה קאתי לאשמועינן, וליכא דפליג עליה. והיינו דקשיא לי נמי אההיא דבית שאן שהיא בחלקו של מנשה, והראהו ג"כ כמפורש בכתוב הלז. איברא אדבית שאן ל"ק מידי, והא תריצנא לה דלא פטרה ר"מ ורבי אחריו, אלא ממעשר ירק דרבנן (אולם קודם זה היו נוהגים בה כל חומר חובת קרקע, אפילו בדבר שאינו אלא מד"ס וכן אתה אומר באשקלון, דאיתא בירושלמי [שביעית ו, א] שנמנו עליה ופטרוה מן המעשר מכלל דמקמי הכי לא היו נוהגין בה היתר). 
אכן יש עוד לפני שני דרכים בזה, שניהם כאחד טובים וישרים לענין כבוש ראשון בכללו, כעזה וחברותיה, לפטור בהן אף פירות האילן וגם מעשר דגן תירוש ויצהר של תורה בכלל. משום דמסתמא לאו בפירות ותבואות שגדלו בקרקע של ישראל (האידנא בזמן הגלות) עסקינן, דאינהו ודאי חיובי מיחייבי בהו לעולם, וכי תניא ההיא דנמנו על אשקלון ופטרוה ממעשר, סתמא מקרקע דגוי הם הפירות וזרע הארץ בזמן רבותינו שנמנו עליה, שכל השדות שם בחזקת נכרים אז. ואפילו תימא כמ"ד אין קנין לגוי בא"י להפקיע מיד מעשר, הני מילי בא"י גמורה דכבוש עזרא, משא"כ בכבוש ראשון גרידא, אימא לכ"ע יש קנין כסוריא, כמ"ש לקמן שדין אחד להם. ואב"א אפילו בדישראל איירי, איכא לאוקמה בלקוח, דמפטר מדאורייתא, דכתיב תבואת זרעך (כדאיתא בהפועלים דף פ"ח א). ואף על גב דמדרבנן חיובי מיחייב גם הלוקח, בדכבוש ראשון אוקמוה אדאורייתא, אבל לעולם זרע הארץ של ישראל בעל השדה עצמו, ודאי חייב במעשר דבר תורה גם עתה, ולא יכלו חכמים להפקיעו. ולא מבעיא בתבואת הארץ, דחיובי מחייב גם בבית שאן גם באשקלון ובעזה ודכותייהו, אלא אפילו ממעשר ירק ואילן דרבנן, נמי מצינן למימר דלא פטרום מעולם, ור"מ דאכל עלה ירק, לא שלו שגדל בגנתו היה אלא שקנה ולקח, אם מישראל או מגוי הוה ההוא עלה דאכל, והוא ענין אמיתי בלי הרהור ספק. ודפטר רבי לבית שאן סתמא, היינו כדאמינא משום דביד גוים היתה בית שאן בזמנו, וליכא לאשכוחי בה מעשר דאורייתא לגמרי אפילו בפירות דאורייתא, כ"ש בירק. וכן הדבר בחיוב מעשרות דסוריא, אינו אלא בגדל בשדהו כדתנן שלהי חלה [פ"ד מי"א], הקונה שדה בסוריא כו' דוקא, ולא לוקח פירות בסוריא חייב בשום דבר מחובת קרקע, וכ"ה תלמוד ערוך דיש קנין לגוי בסוריא לדברי הכל, וכ"פ הר"מ בפ"א מהל' תרומות, הלכה י' וט"ו וי"ז. זהו דבר ברור ומחוור בעז"ה ומוכרח מאד. גם ע"כ צ"ל דעת ר"מ כך דאל"ה קשיא דידיה אדידיה, מ"ש בפי"ג מהל' מעשר והוא ממשנה ערוכה, מכזיב ולהלן פטור מן הדמאי, הא מודאי לא מפטר. וכן תראה עוד שם הלכה ד' מבואר נגלה שהעדיף כח הארץ שהחזיקו בה עולי מצרים יתר על סוריא, הא ודאי לדידיה נמי פשיטא ליה, דכל שחייב במעשרות בסוריא, כ"ש שחייב בה, מעתה אין ספק בדבר. 
וכיון שזכינו לכל זה, עתה הרחיב ה' לנו להטיל שלום גם בין שני הרבנים הגדולים ועצומים רדב"ז ומהרי"ט לעשות עדותם מכוונת (לא מוכחשת ח"ו, כמו שידמה בהבטה קלה) צדקו יחדו עדותם נאמנו מאד, חזי מאן קמסהיד עלה, אלא מר אמר חדא, ומר אמר חדא ולא פליגי. רדב"ז כי מחייב פירות עזה לישראל בעל הקרקע עצמה הוא דמחייב, אי דאורייתא אי דרבנן, וסהדותא דמהרי"ט קושטא היא ודאי, ואהניא לפירות שהובאו משם לירושלם, שסתמן רובן של גוים, דאית בהו תרתי שהן מקרקע דגוי, גם לקוח הן, ואפילו תימא ליחוש למיעוטא כר"מ מ"מ לא בציר מלקוח הוא דהוו, היינו דאהני להו, ועלה סמכו רבותינו הקדמונים שבירושלם, ולית בה ספיקא דהכי הוא עקרא דמילתא בטעמא דשריותא ולא כדאסיק מהרי"ט אדעתיה דכולהו בחדא מחיתא, וכמדומה גם בעל הכפתור לא עמד על תוכן הדבר ושרשו, כי ודאי אם יש לישראל קרקע בבית שאן והדומה לה, לא נפטר ממעשר של תורה עכ"פ לעצמו. 
מעתה אשיב ידי על יתר דברי מהרי"ט בזה כבוצר על סלסלות, מ"ש ומעתה אין בדבר ספק דכיון דאינה נחשבת א"י לענין מצות הנוהגות בה, הרי היא כח"ל גמורה לכל הדברים, במ"כ שפת יתר היא, עשה את שישנו אינו, מא"י ח"ל ומקודש חול. ובלי סבה גזר טומאה על הארץ הקדושה, הפך מ"ש רז"ל (כתובות כ"ט א) עלה מצאו וטהרו א"י, וכבר נתבאר מן המקרא ברור כשמש, שעזה וחברותיה א"י גמורה היא בלי ספק, וכל מצות התלויות בארץ נוהגות בה ד"ת, רק מחיוב מעשר דרבנן הופקעה (וגם זו לא בהחלט) היא וכל דדמי לה, כל שאינו מכבוש שני. 
ומה שכתב עוד להכריח הנחתו זאת, באמרו שהרי אוירה טמא, ליתא, חס ליה למר דלימא הכי, ולהחליטה לטומאה יותר מסוריא שאינה א"י כלל, רק טפלה לא"י ותוספת מחול על הקודש עשאוה, אעפ"כ לדברי הכל לא גזרו על אוירה, רק על גושה, עזה לא כל שכן שאוירה טהור לכ"ע. ושמא גם על גושה לא גזרו, דודאי עדיפא מסוריא, ככל האמור. ודמייתי מהרי"ט ראיה מצידון, לאו מילתא היא, מה ענין צידון לעזה, עזה מיהת כבוש ראשון הואי, ואולי גם בימי בית שני באה פעם בידי מלכי חשמונאים או הורדוס, אבל צידון מעולם לא באה ליד ישראל אפילו בימי בית ראשון, תמיד היו מלכי צור וצידון מלכיות וממשלות בפני עצמן, לא נזכר בשום מקום בכתוב שכבשום ישראל, אך ההפך נגלה, כי יואב ששלחו דוד לשוט בארץ, למנות את ישראל, הלך סביב אל צידון [ש"ב כד, ו]. ואפילו שלמה שהיה רודה בכל הממלכות, כרת ברית עם חירם מלך צור, והיה מוכרח לעשות דרך בקשה מאתו לכרות לו ארזים מן הלבנון, כי לא היה לו איש יודע לכרות עצים כצידונים, מכלל שלא היו משועבדים לו, ולא יכול לכופם לעבודתו בלי רצונם. גם אחאב (שלפ"ד רז"ל [מגילה יא, א] מלך על כל העולם) בימיו היה מלך גוי לצידון, אף לא נתחלקה צידון לשום שבט ולא נפלה בגורל לאחד השבטים, בימי יהושע, רק תחומו של זבולון היתה (כתוב בפ' ויחי [מט, יג]) וירכתו על צידון, לא באה לחלקו, ובספר יהושע גבול בני אשר עד צידון רבה, ולא צידון בכלל. (ומ"ש בספר שופטים [א, לא], אשר לא הוריש את יושבי צידון, עיין ספר אם לבינה) הא ודאי אינה מכבוש ראשון כלל. ומ"ש בספר יהושע [יג, ו] כל צידונים אנכי אורישם, על כרחך אתה אומר הבטחה לעתיד היא, ותקוים בימי המלך המשיח ב"ב, כמ"ש בספר אם [לבינה] הנ"ל. כי אם אמנם צידון גם היא בכלל ארץ הכנעני, צידון בכורו הוא, וכתוב [בראשית י, יט] ויהי גבול הכנעני מצידון וגו', אולם לא נתקיים אותו היעוד של מתנת הארץ כולו בזה העולם, רק בשבעת עממין בלבד, ונשארו שלשה ארבעה לעולם חדש, אז יתקיים דבר הבטחת ירושת הארץ בשלמותו. אך משום זה אין לאותן ארצות המיועדות דין א"י בזמן הזה, לענין חובת קרקע, ועפרה טמא כארץ העמים. ושמא אף היא לא גזרו על אוירה, רק על גושה. וכך נראה בעיני שעל כל פנים יש לה מעלה על שאר ח"ל, ויש בה משום ישוב א"י ודאי, מאחר שמכלל מתנת הארץ לנו היא, ומשובחת ומעולה היא לענין דירה וקבורה, מחו"ל גמורה, בלי ספק. ואפשר מדרבנן חייבת גם היא בחוקי קרקע במה שחייב בא"י ממש מד"ת, ובשל ישראל לעצמו וכמ"ש לעיל בעזה, אף על פי שלא הגיעו אותן ארצות למדרגתה בקדושה כנזכר. 
מה שכתב עוד מכל מקום לענין כפיית עליה, שאינה אלא בשביל מצות התלויות בה, לא אמרינן. עכ"ד. 
והמה נפלאו ממני, כי לא ידעתי היכן נזכר כך בשום מקום ולא נמצא כזאת אלא אצל מרע"ה שנתאוה לא"י מטעם זה, וכדאיתא ספ"ק דסוטה [יד, א], אך מצות ישוב א"י מ"ע של תורה היא וישבתם בה, כמ"ש רמב"ן, גזרת מלך היא עלינו ואינה צריכה טעם, מה גם הטעם גלוי, כי נחלת ה' היא אשר בחר לשכנו, ולשבת בניו עליה, לא להגלות מעל שולחנו, הדר בא"י יש לו אלוה, וכל הדר בח"ל דומה כמי שאין לו אלוה [כתובות קי, ב], על כן רצו עבדיו את אבניה וגו', העם היושב בה נשוא עון [ישעיה לג, כד]. אפילו שפחה בא"י יש לה חלק לעוה"ב [שם קיא, א], ואף על פי שאינה מקיימת מצות התלויות בה. הרי טעמו של  הרב בטל. והגע בעצמך הלא כל העולה לה בזמן הזה, סתמו אין לו קרקע בארץ, ואין דעתו בשביל לקיים מצות התלויות בארץ, שא"א לו לקיימם שמה כמו בח"ל, האם בעבור זה בטלה מצות ישיבת הארץ עתה, חס ליה למר למימר הכי, ולהניא לב בני ישראל ממצוה זו החביבה לפניו ית' מאד (ואף בשעת הכעס מיד אחר החורבן אף על פי שנגזר על הארץ שתהיה שממה שבעים שנה, רצה ה' שיחזרו ויתיישבו בה בימי ירמיהו, והבטיחם להיטיב להם אם ישמעו, ואם יחדלו חרב יאכלו, כאשר גרמו האנשים הזדים, ככתוב בדברי ירמיהו [מב, י]) ולא לחנם הפליגו חז"ל בשבחה וחיוב הדירה בה (ולא התנו בזה שצריך שיהיה לו קרקע, כאשר ארז"ל לפטור מן הראיה עיין שאילת יעבץ סי' קכ"ז) ולא בכדי הפקיעו לאשה כתובתה בשבילה כשאינה רוצה לעלות. הא ע"כ לאו משום חובת קרקע גרידא דווקא, אלא ודאי לעולם מצות ישיבתה במקומה עומדת. מצות מלך היא עלינו ליישב ארצו, שמו נקרא עליה ביחוד, אין מלך בלא עם, וברב עם הדרת מלך, מה גם עתה שהיא שוממה מבלי בניה, החיוב יותר גדול הוא על המוצא עצמו יכול עליה לקיימה, מטעם הנ"ל. 
ועוד שכל שמירת תרי"ג מצות (אף אותן שנוהגות בח"ל) עיקר חיובן תלוי בה בעצם וראשונה, כנודע כי לעם עליה חל החיוב בכולן ביתר שאת ויתר עז, כי ה' אלהי הארץ נקרא, ותורתו משפט אלהי הארץ נקראת בכתוב [מלכים ב' יז, כו], וכן הדר בה יש לו אלוה כו' כנ"ל. ואחז"ל עוד [ע"ז ח, א], ישראל שבח"ל עובדי ע"ז בטהרה הם, ולחמם טמא בגוים, כתוב [יחזקאל ד, יג]. וגם חובת קרקע לא בטלה עוד היום, גם מעזה, גם מכל מקום של כבוש ראשון וכנז"ל באורך. ומאחר שבאנו למדה זו, א"צ להשיב יותר על מש"כ עוד הרב בזה. 
אך מ"ש לכך נ"ל שכל א"י שלא כבשו עולי בבל, יש לה דין סוריא, זהו האמת הברור, וכבר ראית כי בזה כוונתי לדעתו ז"ל ת"ל, וכתובה היא לפני מאז בהגהותי לחבור הר"מ ז"ל בפ"א מהל' תרומות. איברא לאו כולהו בחדא מחיתא מחיתינהו, ופשיטא לי מיהא שיש לכבוש ראשון מעלה יתרה על סוריא וכחא דעדיפא, וכבר הכל מבואר יפה, בעז"ה, שגם הר"מ הודה בזה בפירוש. 
ואחר שהגענו למחוז חפצנו בעיר עזה, וידענו כי לא נגרע ערכה מקדושת א"י, הלא הדבר ברור מעצמו בענין השאלה הנ"ל בהפך ממה שפסק בה מהרי"ט ז"ל, שבודאי יכול היה האיש ההוא לכוף את אשתו לעלות ממצרים לשבת לדור בארץ עמו בעיר עזה אף בלי טענה אחרת. מה גם בהצטרף טענת עלילה שהיה לו במצרים, ורווח והצלה ועסק פרנסה שהיתה מצויה לו בעזה, מה שלא מצא במצרים, בשגם היא עיר גדולה וחשובה לפי דברי הרדב"ז בתשו' הנ"ל, צריך לומר שכופין לאשה לעלות. ומה שצדד הרב שלא להוציא ממצרים עיר של חכמים, לעזה שאין בה ת"ח, לא מהני נמי ולא מידי, אחר שהוכחנו ובררנו שא"י גמורה היא, הרי בפירוש אמרו [כתובות קי, ב] לעולם ידור אדם בא"י ואפילו בעיר שרובה גוים, ולא ידור בח"ל אפילו בעיר שרובה ישראל, וסתם עיר שרובה ישראל, שגם היא מלאה חכמים וסופרים. ולא דמי להולך לח"ל ללמוד תורה ולשא אשה, שדעתו לחזור לא"י. משא"כ בנדון ההוא שכבר נשא, ולא ללמוד היה צריך, כי אם לסחור את הארץ (אף היא לא עלתה בידו) ואנו נגזור עליו שירד מא"י, להשתקע במצרים על כרחו, לא ירד בני עמו. לא זו ולא כיוצא בה שמענו אפילו בח"ל גרידא שאין איסור בישיבתה, ק"ו לארץ מצרים, שגרועה היא מכל הארצות לדירת ישראל, ומן התורה אסור להתיישב בה כלל. ודי לנו אם נוכל ללמוד איזה זכות של טענת אונס ודוחק על אחינו בני ישראל הדרים שמה, שירדו בעניות מצרימה, כולי האי ואולי, על הראשונים אנו מצטערים, ואנו נוסיף עליהם, זהו ודאי דבר של תימה. 
ואם אמנם לכאורה יש להביא קצת סיוע למהרי"ט, שעזה נדונת כח"ל, מן הכתוב ומתלמוד ערוך שלהי כתובות [שם] על הפסוק כי גרשוני היום מהסתפח בנחלת ה', לומר שהדר בחו"ל כעובד ע"א, וזה הכתוב אמרו דוד כשהיה מתגורר בארץ פלשתים. הנה לפום ריהטא הוכחה, שארץ פלשתים (עם היותה כולה חלק מא"י ממש כנז"ל) גם בזמן כבוש ראשון היתה נחשבת ח"ל לענין דירת א"י, גם עזה ממנה היא). אבל באמת אינה ראיה כלל, כי אז היתה ביד פלשתים, ואכיש מלך גת עובד אלילים היה, ודוד ברח אליו להיות עבד לו, יוצא בראש גייסותיו, ללחום מלחמותיו, ואפילו על מנת להלחם בישראל היה מוכרח כאשר פיו ענה (ואם לבו בל עמו) ושמהו אכיש שומר לראשו, הלא זה כעובד ע"א. לכן היתה נחשבת ח"ל אצל דוד בעת ההיא, מאחר שלא היו בה שומרי תורה כלל, והמכשול קרוב ועומד בפניו לעבור על ד"ת. 
עוד אביא ראיה מפורשת מן התורה, למצות דירת א"י גם בארץ פלשתים, כמו בגופה של א"י בלי הפרש, שהרי נאמר ליצחק אע"ה בה [בראשית כו, ג], גור בארץ הזאת וגו' כי לך ולזרעך אתן את כל הארצות האל, ואף על פי שהיתה עדיין ביד מלך פלשתים, ולא נכבשה  לפני ישראל אז (רק מפני שלא היה יצחק כבוש תחת יד אבימלך, ולא ירא שיכופנו, לעבור על ד"ת) ואצ"ל מאברהם אבינו ע"ה שנאמר בו [בראשית כא, לד] ויגר אברהם בארץ פלשתים ימים רבים, ואין אחר ראיה זו כלום. כ"ש אחר שבאה פעם ליד ישראל בכבוש עולי מצרים, שכבר פשטה בה קדושה עכ"פ, אם ראשונה אם שניה, או גם שתיהן. אף כי עכשיו שבודאי נוכל לעבוד את ה' שמה, הלא דבר פסוק ומוחלט אמרו לעולם ידור אדם בא"י אפילו בעיר שרובה גוים, אצ"ל עתה שדרים בה קהל מישראל שומרי תורה בהשקט ובטח, תחת ממשלת ישמעאל שאינו עובד אלילים, וגם מגין ומחזיק ביד ישראל לשמור תורתם, לפיכך אין ספק שמצוה לדור בה, כמו בכל מקום מארץ ישראל. 
עודני עסוק בענין זה, נשאר לי להסיר עוד גמגום אחד בעיון הלז, מההיא דפרק חבית [שבת קמה, ב] מפני מה עופות שבבבל שמנים, דסבור תלמידי ר"י למימר דבמדבר עזה יש שמנים מהם, ואמר להו ר"י משום דלא גלו. לכאורה איכא סייעתא לדידן מתלמידי ר"י ותסייעיה למהרי"ט ממסקנא דר"י. ברם לא במציאות הוו פליגי. אם נמצאים במדבר עזה שמנים אם לא, ואי הויא עזה ומדברה א"י, או ח"ל, נמי לא פליגי. אלא דעופות של עזה לא היו בכלל גזרת אותה גלות לכ"ע, שאפילו על יושביה לא נגזרה גלות בעת ההיא, שלא היתה הגזרה אז אלא על ישראל בלבד בחטאם. לא נגעה בארץ פלשתים שהיתה ביד הערלים, כ"ש עוף השמים שלא נדדו מקנם בו בפרק. לכן ודאי היו עופות שלה שמנים כשל בבל ויתר עליהם, עם היותה כבוש עולי מצרים בתחלה בלי ספק. 
ועתה אשוב לדקדק קצת גם בדברי רדב"ז הנ"ל, עם שקיימנו דעתו בחיוב מעשרות בעזה. מ"מ יש לתמוה עליו ז"ל, שהיה נבוך להוכיח שהיא מכבוש ראשון, מחמת אותה גמרא דגטין, רואין כאילו חוט מתוח (ואין משם הכרח כל כך) מאי דוחקיה ומ"ט שבקיה לקרא, והא מקרא מלא הוא כדלעיל, והוי נמי כיהודה ועוד לקרא. אף מש"כ עוד שם, שראה מי שרצה ללמוד מכאן, דאי קיפרוס הוא בכלל זה וחשב אותו לא"י, ושלדעתו הוא טעות מפורסם, לא ידענא מאי טעותא (וסמך לנסין שבים, כתבתי באם לבינה בפסוק וגבול ים וגו'). כבר גליתי דעתי בזה ג"כ למעלה, בר מזלא אנא לאותו חכם, בהך מילתא, ואם שגיתי אתי תלין משוגתי. 
אמנם מה שהוסיף רדב"ז להכריח שעזה חייבת במעשרות, מלשון הר"מ בחבורו פ"א מהל' תרומות וז"ל, עוד ראיה שכשמונה הרב אותן ארצות שסמוכות לא"י שהן חייבות במעשרות כו' אמאי לא מנה עזה, ואפילו אם תמצי לומר שלא כבשוה עולי בבל, הרי לא פטרוה. עכ"ד. לא דק בה לגמרי, ובודאי הר"מ שחשבו סניגורו, נעשה קטיגורו, שהרי הר"מ בחבורו שם, הלא עשה אשקלון ח"ל (עם שגם זו תמוהה בעיני כמש"ל בס"ד) ובודאי סמך על משנתנו דריש גטין, מאשקלון ולדרום כו', וא"כ הרי בפירוש נאמר שמאשקלון ואילך לדרומה, ח"ל היא. וידוע הוא שבכלל משך זה היא עיר עזה, שהיא סוף ארץ פלשתים בדרום ולחלקו של שבט יהודה, וקצה גבולו במצר ארץ מצרים היא העיר עזה, וכן מעיד בעל הכפתור (עם יתר התרים את הארץ וכן הוא בלשון מהרי"ט דלעיל) וז"ל, מאשקלון לעזה לדרום כשלש שעות. הנה לפי דעת הר"מ (שבטח בו רדב"ז, פנה אליו עורף) הדבר מבואר מאד, שאם אשקלון דן אותה ח"ל, ק"ו לעזה, שהיא משוכה יותר לדרום, ולא הוצרך למנותה, אטו כי רוכלא ליחשוב וליזיל, אין ספק בעולם שפטורה היא מן המעשרות לדעת ר"מ מק"ו, וממילא שמעת לה נמי ממתני' דגטין, דאתיא ליה מכללא, עם כל העיירות שמאשקלון והלאה, ומה לו עוד לזכור את עזה בפרט, הא ודאי אין זו ראיה של כלום. 
ברם דעת הר"מ באשקלון, עם שבהשקפה ראשונה יש לו על מה לסמוך, שכך אמרו בירושלמי שנמנו עליה ופטרוה ממעשרות ג"כ. אך לא בהחלט, לגדוש המדה לפטרה אפילו מחיוב מעשר של תורה, ואף מדרבנן אין לנו. וממתני' דגטין אין הוכחה כלל כמ"ש לעיל, דדווקא לענין גטין נשנית. מה גם שעשאה לאשקלון ח"ל, ואתיא עזה במכ"ש. זהו מן התימה, שהרי בפירוש אמרו בתוספתא דאהלות [יח, א] אף על פי שפטורה מן המעשרות אין בה משום ארץ העמים, אלא ודאי אף על פי שפטרוה ממעשרות (אחר שחרבה) אין זה מחייב לעשותה ח"ל  לשאר דברים, אלא נשארה בחזקת א"י כמו שהיא מדין כבוש עולי מצרים, והדירה בה ובחברותיה מצוה היא ודאי. 
הא למדת שאין ענין חיוב מעשרות, וענין טומאת ח"ל, גם לא דין ישוב הארץ, תלויים זה בזה כלל כמ"ש לעיל, אלא כך הוא הדבר, כל מקום שנתיישבו בו ישראל הרבה סמוך לחורבן, אף על פי שהן ח"ל ממש, לא לבד הסמוכות, כמצרים, וגם בבל הרחוקה מא"י,  עשאוה רז"ל לאיזה דברים כא"י, היינו לענין חוקי המעשרות, כדי שיסמכו עליהם עניים (וכן כהנים ולוים, דסתמא עניים נינהו) וכ"ש עמון ומואב הקרובות, בשגם יש בהן צד ערך ויחס עם א"י כמ"ש לעיל כמו ששנינו פ"ד דמסכת ידים [מ"ג], וכן אמרו [גיטין ו, א] עשינו עצמנו בבבל כא"י לגטין, כיוצא בה אמרו [ב"ק פ, א] עשינו עצמנו בבבל כא"י לבהמה דקה (שכל זה שייך במקום ישוב ישראל) ויותר מזה אמרו שלהי כתובות בבל כא"י לקבורה. עם היותו ח"ל ממש וארץ העמים גמורה, לטמא אפילו באוירה. וכל מקום שלא נתיישבו ישראל בו, אפילו היא א"י מוחלטת, ממתנת ה' לאברהם אבינו ומכבוש ראשון, פטורה היא ממעשרות (אי מדאורייתא, אי ממעשר דרבנן בעלמא בלחוד, כדלעיל) מ"מ אין בה דין ארץ העמים כלל. 
נמצינו למדים לעניננו, בחקירת דין ישוב א"י ומצות הדירה בה, שנדחית שבות שבת מפניה ארץ גדולה ורחבה היא (עיין שאילת יעבץ סי' קכ"ו מדתה המשוערת בדעות שונות) על כל פנים, כי אם נתפוס בזה הכלל והארץ שנתן ה' לאברהם אבינו לנחלה אחוזת עולם, יכנסו בה עשרת עממין שנזכרו במתנתו בברית בין הבתרים (או י"א בני הכנעני שאחר המבול) וגבולה הרחב שבתורה הוא האמור בפסוק [שמות כג, לא] ושתי את גבולך מים סוף עד ים פלשתים וממדבר עד הנהר. באור זה, ים סוף נקרא האדום במפת העולם, והוא לדרומה של ארץ ישראל, וים פלשתים הוא הנקרא האמצעי ובתורה קרוי הים הגדול, גם ים האחרון נקרא. ומדבר סתם של תורה, הוא המדבר הגדול שהלכו בו בני ישראל ארבעים שנה שהוא לדרומה מזרחה של ארץ ישראל, וסבבו משם והלאה למזרחו של ירדן (המושך במזרחה של ארץ עשרת השבטים) והנהר הסתמי בתורה הוא נהר פרת, וכמפורש ג"כ בהגבלת מתנת הארץ לאברהם אבינו, כתוב לזרעך נתתי את הארץ הזאת עד הנהר הגדול וגו'. ומהלך אורך זה מירושלם עד פרת, שערו חכמים בתענית [י, א] דרך ט"ו יום, שהם ק"ן פרסאות של חכמים לפי חשבון חז"ל, במהלך אדם ליום, עשר פרסאות. והם אמנם פרסאות קטנות שלהם, הפרסה לערך חצי פרסה גדולה של ארצות צפוניות הללו, וכן הן עולות במהלך אדם בינוני, כי במדינות אלו מחשבין חמשה פרסאות לדרך יום כה, שהכל עולה לחשבון אחד. 
ונ"ל שמכאן יצא לו להר"מ מ"ש (ספי"ח מהלכות קדוש החדש) שהניח רוחב ארץ ישראל משלשים עד ל"ה מעלות, נמצא כל רחבה חמשה מעלות עולות ע"ה פרסאות גדולות או ק"ן קטנות, שהן מהלך ט"ו יום. 
וכמו ששנינו בפ"א דתענית שכך הוא מירושלם עד פרת מדת ט"ו יום. אמנם זה אינו כל א"י לרחבה, רק מירושלם לצפון. ועדיין נשארה ארץ יהודה לדרומה והיא ארץ רחבה כמו מהלך ה' ימים לפי דעת בעל כפתור ופרח. ולעתיד יקחו חמשה שבטים נחלתם בדרומה של ירושלם, לפי אותו חשבון של י"ג רצועות שתחלק הארץ מדרום לצפון כמ"ש (בסוף) ספר יחזקאל [מז, יג ואילך]. נמצאת כל א"י שברוחב הלז קרוב לר"נ פרסאות. ועיין שאילת יעבץ (ח"א סי' קכז דף ק"כ ע"ב). ואמנם גבולי הארץ ומצריה, אלה הם, בשתי רוחות (דרום ומערב) היא גדורה בשני ימים גדולים האדום והאמצעי הנזכרים. ומרחק שניהם שוה. מדת מהלך יום מירושלים, וכדמוכח ריש פרק ה' דמעשר שני, ובשתי רוחות (מזרח וצפון) היא סגורה בהרים גדולים סביב לה, הלא המה, ממזרח, הר הגלעד והבשן, ומצפון, הר חרמון, והלבנון במקצוע צפוני מערבי (הירדן מבדיל בין תשעת שבטים וחצי ובין שנים וחצי) מה שבתוך מרובע הלז, הכל ארץ ישראל הנתונה לאברהם אבינו. אלא שלא באה כולה ליד ישראל, לא בימי בית ראשון ולא בימי בית שני. בראשון, לא הגיעו ישראל רק עד צידון, ומה שממנה והלאה לצפון והיא בכלל, לא נטלו ישראל עדיין, ובהכרח יתקיים דבר ה' לעתיד. 
וכבר זכרנו שזה החלק דהיינו מצידון והלאה לצפון (ויכנס במשך רוח זה, עיר סין הנקראת טראבלוס או טריפוליס אל שאם בערבי (בלע"ז טריפולי דיפליסטינה), ולודקיא, בירות, ועיירות אחרות) דינו כח"ל במקצת ודאי כמ"ש לעיל. וכן מצאתי שוב לרדב"ז בתשו' הנ"ל, והיינו לענין פטור מעשר בפרטות. עם כל זה במקומי אני עומד לספר בשבחה, שהיא גם היא בכלל ארץ טובה, ונבחרת לדירה יותר מכל ארצות ח"ל (אין צריך לומר מארץ מצרים) אלא שאין בידינו לדחות שבות מפני ישובה (וכבר אמרנו ג"כ שאולי היא חייבת במעשר של תורה, מדרבנן, מבלי ראיה רק מסברא) וכן אני אומר בחלק עמון ומואב העצמי, אף על פי שגם הנה מכלל א"י המעותדת, אלא דינם בענין זה כשאר א"י שלא נכבשה עד עתה. אבל ארץ סיחון ועוג (ארץ האמורי היא) שנטלו שני שבטים וחצי, וכן כל גלילות פלשתים, ובכלל כל כבוש עולי מצרים, והוא במערב א"י מצידון (והיא אינה בכלל) עד עזה לדרום כל חוף הים הגדול. וכן כל יד הירדן בעבר המזרחי מה שבין ים המלח וים כנרת, כל המרחב הזה, דין א"י יש לו למצות ישוב דירה, ולדחות שבות דכתיבת אונו, והדברים ק"ו מסוריא ששבות נדחה מפניה, אין לי נדנוד ספק בזה. 
וגדר סוריא, כבר זכר הר"מ בחבור, שהיא ארץ ארם צובה ודמשק וארם נהרים. אך צריך לדעת כי ארצות צובה ודמשק, במערב פרת הנה, ואינן בתוך גבולי הכתוב מנהר מצרים ועד הנהר הגדול נהר פרת כי משם והלאה למערב צפון פרת הנה, ולא נתן ה' לאברהם אבינו רק ארץ כנען לבדה. וארצות ארם לבנו של שם הנה. אולם ארם נהרים מעבר לפרת המזרחי היא (בין פרת וחדקל יושבת, ע"ש כך נקראת ארם נהרים, ומתורגם יונית מיסו פוטמיא, היינו נמי בין שני נהרות בתוך) וכבר טעה בזה הבחיי שכתב בפשיטות ארם נהרים היא דמשק. ושבוש מבואר הוא מפורסם מאד, כיוצא בה נשתבש הראב"ע ריש פרשת וישלח במה שכתב כי ארץ אדום בין חרן ובין ארץ ישראל, ומזה השיג על הגאון, שדבריו נכונים בלי ספק מסכימים למציאות. ודברי ראב"ע מתנגדים להידוע, ולמבואר גם במקרא. כמ"ש שם בספר אם לבינה בעז"ה. 
הנה נא הואלתי לבאר בכאן, (מצוה הבאה לידי לא אחמיצנה), דין ישוב א"י (עם הנלוה אליו) כהלכתו ומשפטו כאשר תכיל יד השגתי הקלה כמות שהיא עניה ודלה, מבלי מורה בלתי המלמד לאדם דעת לו לבדו יאתה תהלה (אקוה משכיל על דבר ימצא טוב טעם ודעת בכמה מקראות, וכמה גופי הלכות התלוים בזה (ודין מנהג י"ט שני של גליות עד היכן מתפשט, יעוין בספר שאילת יעבץ סי' קס"ח) להיות נכספה גם כלתה נפשי לחצרות ה', לשבת על אדמת הקודש, הארץ אשר עיני ה' בה תמיד והיא מצפה לנו, להבנות ממנו, ה' בחסדו יזכני להוציא לפועל מחשבת חשקי, לעבדו באמת בארץ הנבחרת, ולתת חפצי בה (שכבר זכה לה אבי זקני זצ"ל ששמו נקרא עלי) וחפץ ה' בידינו יצלח וגואל אמת בימינו ישלח, כי"ר אמן. ובעזר המלמדני להועיל, להיטיב נר ההבנה למעיין, אציג ציור גבולי הארץ הקדושה בסוף חלק הלז מספרי זה. 

שם [ד"ה כתב הרשב"א]. חפצי שמים היא ושרי. כתוב בהגה דש"ע [סע' יב], ומותר להתיר חרמי צבור בשבת, אפילו אינו לצורך השבת. אבל לצורך היחיד אסור להתיר חרם, אם אינו לצורך השבת. כ"כ מ"א [ס"ק כג]. וצריך לבאר הענין כך, אם גזרו ברבים לעשות דבר ידוע בזמן ידוע, או למנוע מדבר ידוע לזמן קצוב בעונש חרם. אח"כ הוצרך הדבר ודחקה השעה להתיר אותה גזרה ולבטלה, מפני התקלה התלויה בה שנתחדשה להם עתה, או מחמת התקלה המצויה עמה, שנולדה סבתה עכשיו ואין הדבר סובל שהות הרבה אז רשאין הצבור להתיר כבלי הטלת החרם שעשו מתחלה אפילו אינו צורך השבת היום ממש, אלא למחר ביום חול. משא"כ ביחיד שנתחייב לעשות דבר, או שלא לעשותו, בהטלת חרם עליו מפי אחרים, או ע"י קבלתו מעצמו. וראו ב"ד שראוי ונכון לסלק החרם מעליו או שמצאו פתח לנדרו שלא יכשל בו, אעפ"כ אין מתירין לו אא"כ יש בדבר צורך שבת בו ביום. אבל מי שנדוהו והחרימוהו בדין, הן מחמת דררא דממונא, או דקעבד איסורא או מחמת אפקרותא, מיד שקבל עליו את הדין (עיין חושן משפט סוף סימן י"א) לתקן את המעוות כפי שראו ב"ד או פייס לבעל דינו, ודאי מתירין לו מיד בכל גוונא, דלעולם מקרי צורך שבת, שלא ישאר היום בעונש חרם הקשה כמות. כך נ"ל ברור בס"ד. 
וכן למי שנדוהו בחלום עושין לו התרה בשבת, דהויא כהצלת נפש. 

מ"ש מג"א [ס"ק כד] שרשאי החכם לנדות לכבודו בשבת. צ"ע ולא יכולתי לחפש בתשובה שהביא. אך לנדות המזלזל באיסור שבת אפילו אינו אלא מדרבנן ודאי שפיר דמי ופשוט לדעתי, מההוא עובדא דריש פרק הדר [ערובין סג, א] ברבינא דרמי קלא בההוא גברא דקאסר חמרא בציניתא ולא אשגח ביה, ואמר ליה להוי ההוא גברא בשמתא. ואין לדחות ההיא משום אפקרותא, דלא אשגח ברבינא דרמא ביה קלא ותסייעיה למה שכתב דמותר לנדות לכבודו. הא לאו מילתא, דהא א"ל רבינא לר"א מי מתחזי כאפקרותא, הא קמן דרבינא גופיה קמסתפי לנפשיה מאפקרותא, ואהדר ליה ר"א אין חכמה כו', ש"מ דמשום ח"ה (שהוא חלול שבת) הוא דעבד, לא משום יקרא דידיה. 

[סא א] שם [ד"ה כתב המרדכי]. שפסק רב"ג (כצ"ל ר"ת ר' גרשום ומ"ש רבן גמליאל ט"ס הוא) באחד כו'. 

שם. נשאל הרשב"א על אחד ששלחו לו בשבת שהוציאו בתו בחזקה מביתו כו' אם ישים לדרך פעמיו בשבת פן יפחידוה להמרה, אם מותר לילך אפי' חוץ לג' פרסאות כו' מי דחינן מספק את השבת כדדחינן בסכנת נפשות, והשיב כו' כך דעתי נוטה שאין דוחין על הצלה מעבירות כו'. למדנו מתשובה זו שאפילו להצלה ודאית אין מחללין השבת אף באיסורא זוטא, היכא דאבוה לא גרם לה מידי ואפילו היכא דאיהי נמי לא פשעה. 
אך הרב"י סתר דעה זו על פי תוס', ומסיק דאפילו לא בעי למעבד, כייפינן ליה, וכן קבע להלכה בש"ע [סעיף יד] בפשיטות. גם רמ"א לא ערער. ונתקשו בו האחרונים, דבסימן שכ"ח [סעיף י] מפשט פשיטא ליה אפכא, וקבע מסמרות בדעת רשב"א. ולענ"ד אין כאן סתירה לגמרי בש"ע, עד כאן לא קשרי אלא באיסור תחומין בלבד, אף על גב דאיכא מ"ד  דהוי דאורייתא, לא חיישינן לדיחידאה בכה"ג דהוי פקוח נפשות ממש. ואפ"ה ודאי לא הותר לחלל שבת בשביל כך, בדבר שיש בו איסור סקילה ומלאכה גמורה, אף על גב דמשום פקוח  נפש דגוף, הכל מותר, משום שאי אפשר להחזיר נפש, אבל העברה על דת, אפילו היא סכנה ברורה, אונס רחמנא פטריה. ואפילו יעשה אח"כ ברצון אפשר בתשובה (כ"ש אחר שההצלה אינה ודאית, והאיסור ודאי, שאין ספק מוציא מידי ודאי ובלא"ה אין לנו כיוצא בה, לעבור אדם איסור חמור, כדי להציל מהעברה על דת). 
ונראה דבקטנים יש יותר להקל בהצלתן מיד האנס (רק שלא לעבור באיסור דאורייתא ברור). ואני מוסיף עוד כי לא בלבד על האב מוטל, אלא על כל אדם מישראל כל מי שיש בידו להציל נפש מישראל שלא יטמע בין הגוים, מחויב להטפל בכך, כמו האב עצמו, שכל ישראל ערבים זה בזה, והולך ועובר משום כך אפילו כמה שבותין ואינו חושש, דכה"ג לא גזור רבנן, אפילו רק מספק אם יוכל להציל. וזה שלא כדברי במג"א [ס"ק כט] דמדמי לה לקטן אוכל נבלות שאין ב"ד מצווין להפרישו, דשקוע בין הנכרים מילתא אחריתא היא, שמאבד נפשו לגמרי. לכן אני אומר דווקא בקטן יש להקל בכך, משום חומרא דנפש מישראל, אפ"ה מלאכה דאורייתא לא יעשה. אבל גדול היודע שאנוס הוא וכשיוכל להמלט, עושה כל יכלתו מעצמו לברוח מתחת ידם ולשוב לדתו, לפיכך חוששני לעבור בשבילו בשום דבר אסור מדבריהם, מספק. 
כל זה בשביל המרה, אבל בשביל העברה על דת לפי שעה, אפילו שהוא עברה חמורה שבחמורות, נראה שאין להקל בשביל כך לעבור בידים אפילו איסור דרבנן, רק איסור אמירה לגוי במלאכה, לצורך זה נראה דשרי בכל אופן. 

שם. שיעמוד הדבר. צ"ל. 

שם. לעבד חבריה איסורא. צ"ל. 

מ"ש מ"א (סקכ"ט) מפרש"י חולין (דף ה' א) דשבת חמיר מע"ז, טעות דמוכח הוא, וצ"ל כע"ז. 

מור וקציעה סימן שז 
================== 
בטור. הילכך אסור לומר דבר פלוני אעשה למחר. מדסתם סתומי משמע אפי' הוא של מצוה (וכ"כ ספר חסידים). צ"ל כשהוא ענין האסור בשבת, אף על פי שהוא עסק  מצוה, עיין סימן הקודם. ולפ"ז כ"ש שאסור לומר סחורה פלונית אקנה למחר, והו"ל משנה שא"צ בלשון הטור, זו ואין צריך לומר זו קאמר, והדר נקט לא זו אף זו. ויש ליישב בדוחק, שאפילו אומר כן לכוונת מצוה, כגון לקנות אותה סחורה כדי שיהנו עניים או ת"ח מהרווח אסור, אף על גב דלפסוק צדקה שרי. וק"ל. 

שם. דאפילו בדברים בטלים אסור להרבות. אין לשון זה מדויק דמאי קמ"ל בשבת, ומאי אריא להרבות וכי מי התיר אפילו למעט גם בחול, הרי הוא עובר בעשה ול"ת [יומא כב, ב]. ולא מצינו שנתנו רז"ל שעור לדבר דברים בטלים, אלא אפילו כל שהן אסורים לעולם, אין צריך לומר בשבת שצריך לנהוג בו קדושה יתרה. אלא ר"ל דברי הרשות המותרים, ימעט בשבת ויקצר בהם כל האפשר. 

שם. ובספר המצות התיר לומר לו כו' אף על פי שמבין מתוך דבריו שרצונו שיעשנו בשבת הבאה. לא נהיר לי התר זה, כי אם אסור לומר קודם השבת כאמור א"כ ממילא גם זה אסור, אפילו לא אמר ליה בהדיא, כיון דמגלה דעתו בפירוש דניחא ליה בהכי וקעביד שליחותיה דישראל לשבת הבאה. ואם איתא דכה"ג שרי, היינו טעמא משום דקודם שבת הוא, אי הכי אפילו כי קאמר ליה בהדיא לשתרי. אלא נראה עיקרא דמילתא, במקום פסידא, אפילו לומר לו בפירוש מותר ואין צריך לשנות בדבור, אלא בשבת עצמו, כגון במקום דלקה (ע"ל ס' של"ד) ומשום שלא יהא דבורך של שבת כדבורך של חול, משא"כ בחול, אין כאן בית מיחוש משום כבוד שבת. אבל שלא במקום הפסד, לעולם אסור, כשמבין הגוי רצונו של ישראל, אפילו כי עביד מנפשיה, אסור כיון דבשליחות ישראל הוא עושה, כשעושה בשבילו אפילו מעצמו הוי כשלוחו ואסור לישראל להנות מאותה מלאכה, בו ביום ולערב בכדי שיעשה (ובמחובר אסור לעולם) כמו ששנינו [שבת קכב, א] נכרי שהדליק כו' אם בשביל ישראל אסור, דכי ניחא ליה במאי דקעביד אסור לאתהנויי מניה, כדלעיל ריש הלכות שבת וסימן שכ"ה וכבסמוך). 

שם. כתב הרמב"ם שאמירה לגוי מותרת בשבות שיש בו (קצת) צורך מצוה כגון שא"ל לעלות באילן להביא שופר כו'. דברים הללו תמוהים הם וצריך לדחוק מאד ליישבם, אפילו אליבא דרמב"ם, דנסיב נמי מאי דלא נהיג האידנא (כמ"ש בס"ד בהגהותי לחבורו פ"ו מהל' שבת). מ"מ על הטור תמיהא קיימת, כ"ש הש"ע דאכפל וטרח למכתב מידי דלא צריך לן לגמרי, (ואין) [ואף] אחד מהאחרונים לא חלי ולא מרגיש. 

ע"ג בב"י [ד"ה ואיתא]. וכתב בתה"ד דלספר שמועות מעניני מלכים כו' אם הוא מתענג בספור שרי. באמת צ"ע. עיין השמטה, ועיין מה שאכתוב לקמן עוד מזה. 

שם [ד"ה ואסור לומר]. דאמירה לגוי לא שנא א"ל עשה מלאכה פלונית למחר לא שנא א"ל עשה אותה היום. ולאו בחדא מחיתא מחתינהו, דבמלאכת היום, קמתהני ממלאכת שבת. עמ"ש בס"ד שם בחידושי גמרא ולעיל, משא"כ במלאכה דלמחר, כה"ג ודאי לא שבות הוא, אלא משום לתא דממצוא חפצך ודבר דבר. נ"מ דבעלילה כל דהו איכא לאקולי בה, עמש"ל. 

שם. והתרומה. צ"ל 

שם. סמ"ג והתרומה. צ"ל. 

[סא ב] שם סוף העמוד. והא דהתיר בדבר שאפשר למצוא תקנה, אפשר דלא התיר אלא לדבר מצוה. זה ודאי מוכרח מאד לכל הדעות שנאמרו בזה, שאם אי אתה אומר כן יהא מותר דבר הבא מחוץ לתחום לישראל שהובא בשבילו, והא קיי"ל אפי' בספק אסור, כדלקמן סימן שכ"ה, אטו לית ליה לראבי"ה הא מילתא פסיקתא מדינא דתלמודא, דאפי' בי"ט הלכתא הכי כבסי' תקט"ו (ואיסור תחומין בלבד) כ"ש בשבת דליכא למימר דשרי כה"ג. 

שם. ומ"מ אין דבריו מובנים כו' שזה סותר כו' וצ"ע. עיין ד"מ [ס"ק ב] שנדחק בו מאד בלי טעם, ומ"ש ב"ח לחלק במחיצת בני אדם, בין לטלטל על ידה ברשות הרבים, ובין להתיר הוצאה מרשות לרשות. אין דבריו מובנים, כיון דמחיצה היא לטלטל על ידה ברשות הרבים, ממילא רשות היחיד היא. 
ונ"ל בדעת ראבי"ה, דדווקא בר"ה שרינן, והיינו משום דליכא למיחש למטעי מידי (דכ"ע ידעי דר"ה אסור לישראל דאורייתא, ולא שריא ביה אמירה לנכרי, אלא מטעם הואיל דאיכא לאשכוחי התירא אפילו לישראל ע"י מחיצת בני אדם), משא"כ היכא דאיכא לאחלופי ברשות הרבים, כמו בההוא ינוקא דאשתפוך חמימיה, דאיירי בחצר שאינה מעורבת דמחלפא ברשות הרבים, ונפיק מנה חורבא להתירה לגמרי ולהחשיבה לעולם כרשות היחיד גמורה ולא אסקו אדעתייהו טעמא דהואיל, כה"ג עשו חזוק לדבריהם וגזרו יותר, כדי שלא יקלו בעירוב, איידי דקיל דאל"ה לא קיימא תקנתא דרבנן ובטלה לה, וישתכח תורת עירוב כלל, דוק ותשכח דכוותה טובא. ונתקיימו דברי ראבי"ה כהוגן. 
ואי קשיא לי אדראבי"ה הא קשיא לי, מאי איריא דיכול להביא ברשות הרבים ע"י מחיצת בני אדם, תיפוק ליה שאם יש שם מחיצות גרידא מביא, כדקאמר תלמודא [שבת קנ, ב] גבי ההיא דאומר אדם לחברו לכרך פלוני אני הולך למחר. ומשו"ה אוקמה בפירות המחוברין, הא לאו הכי הוה זכאי באמירתו, מאי דוחקיה לאהדורי אמחיצת בני אדם. ואי משום דשניא ההיא אמירה דלצורך מחר היא א"כ מנין לו זה דלצורך היום שרי מהאי טעמא. 

ע"ד בראשו. והוא משוה שאר כו' שהשוה אותם. צ"ל. 

שם. וכ"נ דעת הרשב"א. ראיתי בספר שיירי כנסת הגדולה שכתב שמעתי בשם מורי שלפעמים היה צריך בליל שבת לראות בספר והנר לא היה מאיר יפה, היה אומר הנר הזה אינו מאיר, והיתה השפחה מבינה וחותכת ראש הפתילה והיה רואה בספר מה שרצה. ובשם ראנ"ח שמעתי כשהיה רוצה איזה ספר במקום שאין נר, היה אומר לשפחתו שתביא לו דבר פלוני שהיה באותו מקום והשפחה היתה מדלקת נר ללכת להביא אותו דבר, והיה הוא הולך אחריה ונוטל הספר שרצה. ע"כ. ותמיהא לי טובא אהנהו תרי אשלי רברבי ובעל הספר שהביאה בלי ערעור להעיד עליהם כמעשה רב, ואנכי לא אוכל להאמין שתצא כזאת מתחת יד השליטים האלה ז"ל, וכמאן ס"ל. אי כמדת בעל העטור ומשום דבמקום מצוה שרי אפילו מלאכה גמורה, וחשבי להא נמי דבר מצוה, א"כ מה היו צריכין לתחבולה כלל, דאמירה להדיא נמי שריא לאותה דעה יחידית, ומה לי אומר בפירוש לגוי ועושה, או מרמז לו, או מבין מעצמו שהישראל נצרך לכך ועושה בשבילו, בכל אופן אסור לישראל ליהנות מאותה מלאכה. מי לא תנן [שבת קכב, א] גוי שהדליק את הנר אם בשביל ישראל אסור (עיין לעיל סימן רע"ו ולקמן סי' שכ"ה) וכ"כ נמי בהדיא בהג"ה דש"ע סוף סימן זה, שכל דבר שאסור לומר לגוי לעשותו אסור לרמוז לו. והוא דבר פשוט שלא ניתן לכתוב, מאחר דאפי' בלי רמז אסור, ממשנה שלמה הנ"ל (וצ"ל אפי' במידי דשבות דרבנן בעלמא, אסור נמי לרמוז). ואי הוה ס"ל כשטת רמב"ם וראבי"ה, הא רמב"ם לא שרי אלא שבות דשבות, וראבי"ה מיהא דווקא דבר שאפשר למצוא התר לעשותו ע"י ישראל, הוא דשרי ע"י גוי לדבר מצוה והכא בהנהו עובדי, מלאכה גמורה דאורייתא. ואמנם בעובדא דמהרי"ט, אף על גב דאיכא למדחק דמשכחת בה צד התר, כגון קינבא לעדויי חושכא, אבל בכלי, ודאי אסור משום לתא דמלאכה (עיין לקמן סימן תקי"ד) ולישנא דחותכת, בכלי משמע ודאי, ובעובדא דראב"ח לא משכחנא שום צד קולא. ואי בשטת תו' ורבינו בעל הטורים ורשב"א ור"ן, אפילו במקום מצוה גמורה אסרי אמירה לגוי, גם בשבות דשבות. ובודאי אינו נראה לומר שגדולי הדור כאלה היו מקילין לעצמן נגד כל חכמי ישראל בכלל, חוץ מבעל העטור דיחידאה הוא. ותו דהא ודאי כה"ג לא בלבד אינה מצוה, אלא חוששני מעברה, אפילו במקום שנר דולק ומאיר יפה, מי לא תנן [שבת יא, א] אין קורין לאור הנר (ובעל הספר לא הזכיר שהיה אחר עמם) ומאן דעבר אדרבנן שרי למקרייה עבריינא, חס להו לרבנן קדישי למעבד הכי כ"ש להוסיף קולא להתיר שבות דאמירה לנכרי בשביל כך, תרי תמיהי נינהו. 
לכך אני אומר שאין לסמוך על הוראה זו, ושרי ליה מריה לבעל ספר הנ"ל דאייתי להא מילתא בפשיטות כל כך, קורא אני עליו בזה, ומקלו יגיד לו במ"כ. עיין מה שכתבתי עוד בענין לעיל סימן רע"ו. 

שם. שעל מנת לשכרו לפעולתו. צ"ל. 

שם. [ד"ה אבל בדבר]. ואין חילוק (צ"ל) בין כו' מותר בחשיכתו. צ"ל. 

שם בסוף העמוד. ודבר שאין לו היתר לעשות היום אפילו אין בו אלא איסור דרבנן אסור לומר כו'. ז"ל מ"א (סקי"ב) אבל בתוך התחום כיון דשרי להחשיך שרי לומר לחברו (ב"ח) ול"נ דא"כ יהא מותר לומר לחברו שיתלוש פירות (ר"ל למחר) תוך התחום, וזה פשוט דאסור, כמ"ש ס"ז ע"כ. והיה לו להביא ס"ח (תחת ס"ז) שם מבואר יותר בהדיא ובלבד שלא יזכיר לו שכירות, כ"ש מלאכה דלא יזכיר. אבל מ"מ לא דמי לאומר לו להביא פירות למחר, דאפילו מוקצין הן, מיהת לא מדכיר ליה שום דבור האסור בשבת, דהבאת פירות גרידא, מידי דשרי בשבת היא, ואף על גב דמוקצין נינהו (כיון דלא מדכיר  ליה מוקצה) לא מנכרא מילתא, הדר הוה ליה כהחשכה דתוך התחום, דשריא ודאי אף במוקצין. וכמ"ש בסמוך בב"י בשם הה"מ, דמטי בה משמא דרמב"ן ורשב"א, וכן הם דברי תו' פרק שואל (דף ק"ן ע"ב) ד"ה ואין מחשיכין. לכן במ"ש מ"א כאן, אין אני רואה השגה בזה על הב"ח, אף על פי שגם ט"ז [ס"ק ח] השיגו בכך, ודברי מ"א מכוונים ממש עם דברי ט"ז  בכאן שפה אחת, אין מזה לזה נחת. אמנם מ"ש על הב"ח דמחלק במחיצת בני אדם דלא שריא אלא להעביר בר"ה, ולא מהניא למשרי הוצאה מרשות לרשות, בזה צדק מ"א בהשגתו, ופשוט הוא כמ"ש לעיל בס"ד. 

[סב א] דף ק"מ ע"א בטור. שמא יכתוב הלויתי. צ"ל. 

שם. שמותר לקרות בכתב שהובא לו בשבת. ר"ל מחוץ לתחום, דהוא מילתא דשכיחא. 

בב"י [ד"ה כתוב בא"ח]. כתב הרשב"א שמניחו (צ"ל) אצלו כו' אבל לא יאמר לו הילך טליתי אצלך. ר"ל הילך טלית למשכון לא יאמר, אלא מניחו אצלו סתם, כלשון המשנה, ואם אינו מאמינו מניח טליתו אצלו. ודווקא לצורך השבת רשאי לקחת דבר על משכון, עיין מש"כ לעיל סי' ש"ו בס"ד. 

ומי שנדר או נשבע לשלם חובו לזמן ידוע, וחל אותו יום בשבת, ולא פרעו קודם שבת, כתוב בחושן משפט (סי' ע"ג) שיתן משכון וישומו אותו. ולא נהירא לי, אלא יניח משכון כדי החוב בשופי (באופן שאינו צריך דקדוק השומא, אלא נראה מספיק לכל בלי עיון) או כפי השגת ידו ודיו, והלה ימחול לו נדרו ושבועתו, גם יתירו לו ב"ד או יחיד מומחה, והוי לצורך השבת, כיון שהיום גורם לו מכשול עון, אם לא יתירו לו בו ביום. כך נ"ל כמ"ש בס"ד בי"ד (סי' רכ"ח ס"ג). ואם תלה בדעת חברו עיין שם (סי' ל"ט) ומה שכתבתי בס"ד שם. 

כתב מ"א [ס"ק א] בשם האגודה, שאסור לעכב הגוי בשבת בשביל החוב. ונ"ל דהיינו במקום שאין ההפסד ברור אבל במקום הפסד מרובה גמור, נ"ל שיש מקום להקל עמ"ש בס"ד בשאילת יעבץ (סי' קס"ט). ורשד"מ אסר לעקל נכסי ראובן ביד שמעון. ונראה היינו דווקא בין ישראל לחברו, משום שאין עושין דין בשבת, ואחזוקי אינשי בגנבי ורשיעי לא מחזקינן. מיהא בדבר גזלה ידועה והשעה עוברת, משמע לי דליכא אסורא לגזור בדבור בעלמא ע"פ הדיין או טובי העיר, שלא יוציא הנפקד הנכסים מתחת ידו בלי רשות ב"ד או קהל. ובמקום פסידא דישראל, אצל גוי, כבר זכרתי שיש מקום להקל אפילו בעכוב גוף הבעל חוב, ולהביאו לבית הסוהר ע"י גוים, כ"ש להבטיח נכסים ידועים לבעל חוב, שלא יוציאם מרשות הנפקד ויברח. 
ולעכב גופו של ישראל עד יעמוד למשפט, פשוט הדבר שאסור, מק"ו דנכסיו, ובדידי הוה עובדא בהיותי בלבוב מנהיג בית אבי ז"ל (שנת פטירתו) כגדול האחים, ועשיתי התקשרות עם אחד מאחי, לשדכו לבת אחד ממשפחת נכבדי הקהל וע"י סבה חוץ ממני ונגד רצוני נעשה פרוד בין הדבקים ע"י זולתי, והוזמנתי לדין בפני הרב ר"י בראשית ביאתו לשם על הרבנות לעמוד לפני הרב בצירוף פו"מ בשבת ע"פ תביעת הבע"ד, שנודע לו שרצוני ליסע משם במוצאי שבת, וחשב לעכב הליכתי עד שאצא ידי ערבותי תחלה להציג אחי הבחור המקושר עמו. ועניתי להם קשות, שלא יעשה כן בישראל, ושתים רעות עשו בדבר הזה. כי ידוע שאין סתם ערבות השדוכין על גוף המשודך, וגם היה דבר ידוע שאני לא הייתי סבה כלל לנתק הקשר. ואחי כבר הלך משם בלי רצוני, עם המסיתו לנתק מוסרות, ולהשליך ממנו עבותות, על כן נפטרתי מהם בשלום, והלכתי לדרכי במוצש"ק. ושרי ליה מריה להר"י, דלא חייש ליקרא דשבתא בההוא עובדא, כנראה שנאת מתנגדו היא שקלקלה את השורה. 

שם בב"י [ד"ה זימן]. ולית הלכתא כרב ביבי. היינו לקולא בכתב אכותל ומדלי, הוא דלית הילכתא כוותיה, מיהו לחומרא ודאי כ"ע מודו דאיתא נמי לגזרה דשמא ימחוק. ולכן נ"ל שאסור לזמן לסעודה מתוך הכתב דאית ביה תרתי שמא יקרא ושמא ימחוק, לפי שהשמש דרכו למחוק שמות אנשים שכבר קרא. 
שוב ראיתי במ"א [ס"ק טז] בשם ב"ח לאסור, אף על גב דלא אסיק אדעתיה דשייך הכא נמי  שמא ימחוק. אבל מ"א השיגו, ונ"ל שאין ממש בדבריו, דמאי דמדמי לה לחשבונות של מצוה, לא חש לקימחיה, דהא אפילו בזימון אורחים דחשיבא כהקבלת פני השכינה אסור, כ"ש לזמן בעלי בתים לסעודה דלאו מצוה היא כמש"ל סי' של"ג. ואפילו היא סעודת חתן וכדומה לה אף על גב דאית בה קצת מצוה, אפ"ה ודאי לא דמיא להכנסת אורחים, ואפ"ה לא שרי, ק"ו  לזו. 
ומש"כ עוד מ"א מעסקי רבים, אף זה שבוש במ"כ, מדמי מילי דלא דמיין כלל, דאין נקרא עסקי רבים אלא מה שהוא לצורך כללות הצבור והכרח לתקנתם דלא סגי בלא"ה, מאי דלא שייך הכא לגמרי דאינו נוגע לכלל, ולא לצורך מוכרח, רק לחבה וריעות, הזה יקרא עסקי רבים, הני ודאי כיחידים דמו. 
לכן פשוט בעיני לאסור מתרי טעמי כנ"ל (מ"מ איני מוחה ביד העושים כן, משום מוטב שיהו שוגגים כו', מאחר שיש להם מי לסמוך עליו). כ"ש להזמין בשבת על סעודה של יום חול שיש איסור נוסף, אף שלא מן הכתב. ואפילו לשום דבר אחר כמו לומר היה נכון עמי לערב שאסור. ועיין בסדר חליצה, שאין קובעין מיום שבת לחול, ועמ"ש שם בס"ד. לכן צריך בודאי למחות ביד מי שנוהג לשלוח שמש הקהל בשבת, שיהו מזומנים למחר לישב בועד פו"מ. הקולר תלוי במי שסיפוק בידו. 

שם. בשטרי הדיוטות. צ"ל. 

שם. בפרק כל כתבי כו' עד הדיוטות. הלשון כפול, ונמחק היתר. 

ע"ב בראשו. ונראה דדווקא אגרת שלומים שיש ימים רבים שנשתלחה (צ"ל) לו, אבל מי ששולח אגרת בשבת, מותר לקרותה. ומותר לומר לגוי לפתחה לשבור חותמה, דחותמות שבכלים, אפילו הישראל מותר להתירם להפקיעם ולחתכם, רק כשיש בו צורה לא ישברנו ישראל לכתחלה, אף על פי שאיננו כתב המתקיים, ראוי להחמיר, ועיין לקמן סימן ש"מ. 

[סב ב] שם [ד"ה כתב]. ואפילו בחול לא ידע ר"י מי התיר כו'. כתב מג"א [ס"ק כב] וה"ה להולך לקרקיסאות וטרטיראות, והן מיני שחוק ותחבולה, ולא ידענא מי התיר להם בפורים. ע"כ. ונ"ל בפורים יש להם סמך בגמרא פרק ד' מיתות [סנהדרין סד, ב] במשוורתא דפוריא, ע"ש. הרי שהיו נוהגים גם בימי חכמי התלמוד, לעשות מיני שחוק בפורים. 
וגדולה מזו מצינו למחברים ופוסקים קדמונים, שויתרו גם על ההכאות וחבלות, שעושין דרך שחוק ושמחת פורים, כמ"ש בסי' תרצ"ה, ובח"מ סי' שע"ח יע"ש. וכבר אמר החכם לכל זמן, עת לשחוק, ויקר מחכמה ומכבוד סכלות מעט בזמנו לא עת לרחוק. 
גם נראה שלא אסרו אלא שחוק הנכרים, שסתמן עשוין להרוצים בקו (תוהו) ותפלות עגבות וליצנות. אבל הנעשה ע"י ישראל, לזכור נסי ה', כמעשה אחשורוש והמן, מרדכי ואסתר, או של דוד עם גלית והדומה לזה, מותר בחול. וה"ה הנעשים ע"י נכרים וידוע שאין מערבין בהן דברים בטלים (אף על פי שיש בהם דברים מרבים הבל וגורמים שחוק, נראה  שא"צ למנעם בפורים וביום טוב, היה בטוב, לשמח הלב בשעת חדוה חדוה. וראיה מגדולי חכמי המשנה, ממה שאמר בר קפרא בהלוליה דרבי שמעון ברבי. עיין פ"ו דנדרים (נא, א)) מותרים, אלא שדברו חז"ל (בטרטיראות של נכרים) בהווה, דסתם מחשבת נכרי להרבות התפלה וזמה. 
מ"מ בשבת ודאי הכל אסור, שאפילו כתב המהלך תחת הדיוקני אסור לקרות, כ"ש לעשות או לראות המעשה עצמו, דאית ביה נמי משום עובדין דחול, כי היום קדוש ובשאר ימות השנה נמי איסורא איכא כדאיתא בגמרא דע"ז (יח, א). אצ"ל עניני שחוק של חשק ועגבות אוי לעינים שכך רואות ר"ל מעולבניהו. 

שם. שאנו נוהגים. צ"ל שהיו נוהגים. וכן הוא להלן בב"י. 

שם. וכתבו התו' דאותן מלחמות הכתובות בלשון לעז נראה לרבינו יהודה דאסור לעיין בהם כו'. עיין ד"מ [ס"ק ח'] שנתלה בקורי עכביש לדקדק מלשון התו' דלא אסור אלא בלשון לעז, אבל הכתובים בלה"ק מותר. ע"ש שנדחק מאד לתפוס בחבל הקולא ולהחזיק כח דמיונו בכח. ולבבי לא כן ידמה. ותמה אני איך היה יכול ז"ל להעלים עין מסוף לשון התו' דאף בחול לא ידע ר"י מי התיר להם כו', וזיל בתר טעמא דהו"ל מושב לצים, מה לי בלשון לעז מה לי בלה"ק. והא קיי"ל דכוותה דברים של חול אסור לאמרן בלה"ק בבית הכסא, ה"ה כאן אסור לקרותן, לא לבד בשבת אלא גם בחול בקבע ודאי אסורים בכל גוונא, משום שיחת חולין ודברים בטלים, לכל הפחות (לא דברו בתו' שכתובים בלעז, אלא בהווה, שכך רגילים להיות כתובים). ואינן מותרין אלא באקראי ודרך עראי, או בבית הכסא ובמקום שאסור להרהר בד"ת (וכה"ג אפילו הם כתובים בלה"ק מותרת הקריאה בהם). 
מכל מקום יש לחלק בדבר, שספורי דברי מלכי ישראל (אצ"ל דברי חכמי הדורות, כמו צמח דוד חלק ראשון, וספר יוחסין חלק ראשון, הם נחשבים כספרי קודש ממש, כיון שאין עסקיהם אלא בעניני מקרא ותלמוד, ככה ספר יוסיפון העברי, חלקיו הראשונים, רובם ככולם מעניני ישראל ונסים שנעשו להם, הללו ודאי מותרין לקרותן גם בשבת (רק לא בקבע במקום בטול ד"ת, דלא עדיפי מכתובים שגזרו שלא לקרות בהן בשבת, מפני בטול בית המדרש), חוץ מספורי הבלים שנקבעו בתוכו, כמעשה נקתניבור והנמשך מאלכסנדרוס מוקדון, כי זה הספור כולו אינו מדברי יוסיפון עצמו, אלא תוספת שהכניסו בו מעתיקיו, ליפותו בשו"א, ומלאוהו מהבלי חרטומי מצרים) זה ודאי אסור גם בחול בקבע וכנזכר. 
אמנם ספרו הששי (שקראו מלחמות ה') שהוא המובחר ומסולת שבו, מצוה לקרותו בימי בין המצרים, אבל לא בשבת, מפני שצער הוא לנו. וכן דברי הימים של ר"י כהן, אני אוסרו לקרות בו בשבת לגמרי מה"ט, לפי שעיקר הענינים שמביא ממאורעות ישראל, ושראוי לדעתם, הם מעניני גזרות שמד, והשאר דברים בטלים. ומטעם זה בעצמו יש לאסור קריאת ספר שבט יהודה בשבת, אף על פי שנזכרים בו מעשי נסים רבים שארעו לאבותינו, מפני  הדברים המעציבים ומדאיבים נפש הקוראם. אבל בחול נכון וראוי לכל איש יהודי לעיין בו ולידע עניניו, וירויח ממנו כמה דברי חכמה, ועל כולם יזכה על ידו בספור נפלאות ה' לאומתנו הקדושה הנרדפת מעת היותה, עיני ה' עלינו שלא עזבנו לכלותנו, והקים על סלע רגלינו נגד כל הקמים עלינו. לכן אני אומר מצוה היא על כל אדם מישראל להיות בקי בספר נחמד הלז לזכור חסדי ה' עלינו בכל הדורות, כי לא תמנו בכל השמדות הרבות המשוממים הרעיונים. ובאגב ילמוד מתוכו דברים מתוקים ויקרים, לב נבון יקנה דעת בדרכי הויכוח, ותשובות באנשי און מדיחי ישראל (וכבר נתן ה' בלבי והבלעתי בנעימה דבריו הנראים לי נצרכים לנו, בתוך חבור צעקת דמים בס"ד). 
אך ספר דברי הימים של ר"י כהן, דבר מועט הוא הנמצא בו ממה שעבר על אבותינו, המצטרך אלינו ושראוי לנו לדעתו, ויש לעיין באותן דברים בחול בלבד, ורובו ככולו מדברי הימים של מלכי אומות העולם שעברו, ואין צורך בידיעתן כלל ואסורה הקריאה בהם בקביעות כנ"ל (וכן הדבר בח"ב של ספר יוחסין וח"ב של צמח דוד מקרה אחד להם) אלא לעתות הטיול כדחליש לבא מגרסא, וביומי דפגרי בהו רבנן, כדי ללמוד מתוכו לשון נקי וצח, גם כדי שלא להיות הת"ח ערום מידיעה בקורות הימים ושינויי הזמנים, למען יידע להשיב שואלו דבר, ולא יהא נחשב פתי וסכל בעניני העולם. אף לפעמים יש בו נפקותא לענין ספורי דברי הימים השייכים אל אומתנו ללמוד מאלה על אלה, או יצא ממנו למוד עצה ותבונה בעסקי עולם הנצרכים לנו ג"כ, ביחוד בענין השתדלות והפקת רצון אצל מלכים ושרים. 
ודי בזה מענין הלז שבא לידינו בדרך הואיל, ואין מעבירין על המצות, לברר דינו גם בחול. 

שם. כתב הרמב"ם כו' שאסור ללמוד בשבת וי"ט כו', ואפילו היה אותו ספר בחכמה מן החכמות. ישמעו פלוסופי זמננו ויקחו מוסר, מגדול הפלוסופים וכתרם טוביינא דחכימי, דבריו בכאן מרגניתא דלית לה טימי, ודלא כמאן דשרי לעיין בשבת בספרי חכמות חיצוניות, ובאצטרולב וספרי תכונה יש חששה נוספת, שיבוא לחשוב ולצרף הערכים ולכתוב החשבונות וצורות הנדסיות, לכן אפילו לטלטלן אסור, אלא לצורך מקומן. 
וכן ספרי רפואות, נ"ל שאסור לעסוק בהן בשבת, אפילו המחוברים בלה"ק וע"י חכם ישראלי. והיינו דווקא ללמוד אותה חכמה, והדומה לה מחכמת הטבע, ולחזור עליה כדי להיות בקי במלאכה זו (ואצ"ל המתחיל לעיין ולהתחכם בה, וכ"ש ללמדה אצל רב, דכל כה"ג אפילו בלמוד הקדוש אסור, ועיין יו"ד סימן רמ"ה דקיי"ל אין שונין בתחלה, ועיין לקמן סימן של"ט) הוא שאסור, אף על פי שהיא חיי דברייתא, ויפה ללמדה בחול.  אבל אם צריך לדבר רפואת חולה בן ברית בשבת ודאי מותר לחפש אחריה ולעיין בספרי רפואות אפילו כתובים בלעז, ואף לחקור איך יתנהג עם החולה ההוא מחר. עיין ספר שאילת יעבץ (סימן מ"א) שהוריתי לאסור ללמוד חכמת הנתוח בשבת. אבל מי שאינו מתכוין ללמדה, רק מתענג בראייה בעלמא, נראה דשרי. יעש"ב. 
ולענין אם מותר לקרות בשבת בפתקי קורנטין הנדפסים מדי שבוע בשבוע מהודעת קורות מלחמה המתרגשות בעולם, וספורי חדשות הנשמעות בקרב הארץ, יע"ש (סימן קס"ב). 

שם. כלומר שיש אש בתנור כו' א"נ שאם לא היה חם כו'. נ"מ טובא בין הני תרי לישני, ללישנא קמא מלאכה שא"צ לגופה היא, דאפילו ישראל אינו מוזהר עליה מד"ת, כה"ג כי עביד לה גוי ממילא, ודאי לית לן בה. איברא לאידך לישנא, הישראל צריך הוא לה, וכיון דלצורך ישראל קעבדה להדיא, ודאי אסור לאתהנויי מנה, אף על גב  דגוי מנפשיה עביד כבסי' רע"ו וסי' שכ"ה. 

שם. וכשיבוא הגוי ממילא יכבה. זכור זה ודע שאסור לומר לגוי בפירוש שיעשה הצלת ממונו, אפי' בדבר שאינו אלא שבות, והוי ליה שבות דשבות אפ"ה אסור למימר ליה בהדיא, וכמש"ל בסימן של"ה בס"ד. אין צריך לומר בדבר שהוא מלאכה דאורייתא שאין בו שום צד התר באמירה לגוי לעשותו, אלא כי עביד מנפשיה דווקא, או לתת לו רמז בעלמא כמש"ל הוא דשרי במקום פסידא. (ולא דמי למש"כ לעיל בסימן (ש"ז) [ש"ו] בהתר כתיבה ע"י גוי בהפסד מרובה ע"ש). 
הלכך מ"ש הט"ז [ס"ק יד] דרך א' בענין אותו חסיד שנפרצה לו פרצה בשדה ונמלך עליה לגדרה ונזכר ששבת הוא ונמנע כו', ופירש שרצה לגדרה ע"י גוי, משום הפסד ממונו, ואח"כ נמנע בחול מלגדרה, דחשיב ליה מילתא דחסידותא, היינו משום דקניס נפשיה אף בחול, מפני ההרהור בלבד. אבל מה שמנע עצמו בשבת, אינו ממדת חסידות, אלא משורת הדין. 
אכן דרך שני שכתב הרב הוא עיקר, והוא לפי ששכח מתחלה שהוא שבת ועיין בה איך ומה יתקן הפרצה, אח"כ כשנזכר ששבת היתה, לא רצה ליהנות מאותה מחשבה אפילו בחול, לכן נמנע ולא גדרה כלל, היינו חסידותיה, שקנס עצמו על הרהור של שוגג. אבל ההרהור בשבת כגון זה, שמעיין במלאכה ומחשב איך לעשותה בחול, הרהור זה אסור, הואיל ומכין ומזמין עצמו לכך, כמש"ל בס"ד. 

שם. שמותר לו ליהנות לערב אחר שימתין בכדי שיעשה, וכוותיה נקטינן. ובלבד שלא תהא מלאכת פרהסיא, כדלקמן סי' (שכ"א) [שכ"ה]. 

ע"ג. אסור בשבת לומר לגוי שאין מזונותיו עליו (צ"ל) הילך בשר זה ובשל אותו לצרכך בשבת. עמ"ש בס"ד בהצעה לפני סימן רמ"ג, ועתה ראיתי כי כן מטין גם דברי במ"א [ס"ק כט] כאן. 

שם. כל שבות דרבנן מותר בין השמשות לצורך מצוה כו' והוצרך לעשר פירות כו'. עיין סי' שמ"ב מה שהקשה 

[ב"י] על זאת. ועמ"ש אני בס"ד לעיל סי' רס"א דבר נחמד למראה עיני השכל, וא"צ לדחקו של במ"א בכאן [ס"ק ל]. 

שם. שאסורים צבור להחרים כו'. לענין התרת חרמי צבור עמש"ל (ר"ס זה) [בסימן ש"ו] בס"ד. 

שם. כי התבואה של גוים כו'. לענ"ד מילתא דתמיהא היא טובא למשריה, דהא מיהא חשדא איכא, והויא מילתא דפרהסיא ואוושא טובא, ותו דאית בה משום מדה ומשקל, אף על גב דאיהו לא קעביד מידי, לא גרע מבני חבורה המקפידים זה עם זה כו'.  ועוד שהרי הישראל עומד על גבם ומדקדק בחשבונות, והרי כאן כמה איסורין (ואם הם של דבריהם) אם משום חשבונות האסורים, ואיכא למיחש נמי דאתי לידי כתיבה. על כן שומר נפשו ירחק מדבר כעור כזה, ולא שמענו מימינו מי שהורה להקל בכך, אדרבה קונסין על כך, למי שמקל ועושה כך. 
אבל להניח להריק תבואה לאוצר בלי שום מדה משקל ומנין, ולא הובא מחוץ לתחום, ולא מרשות לרשות, כה"ג מסתברא דהמקל לא הפסיד, משום הצלת ממון. או שהדבר מפורסם שאין התבואה שלו, ואינו עומד על גבם לראות ולדקדק בחשבון כמות התבואה שהביאו לרשותו, נראה ג"כ שאין חשש. לכן גוי העושה גבינות בשבת, וישראל רואה ומביט רק שלא יתערב בהן דבר אסור, ומשגיח על עשייתן כמשפט, אף על פי שעומד בעדר חודש או חדשים, ואדעתא למכרם לישראל קעביד, ודאי שרי, מאחר שהמלאכה מפורסמת שהיא של גוי, והישראל אינו בא אפי' לידי שום שבות כלל, וגוי בדידיה קטרח, אין בזה בית מיחוש. 

במג"א (סק"ז). לחד שינויא. צ"ל. 

שם (סק"ט). נרשם הציון בטעות. צ"ל בש"ע (סס"ז) [סס"ו]. 

שם (סקכ"ד). צ"ל וגט מותר. 

מור וקציעה סימן שח 
================== 
[סג א] עיין לשון הזהב של הר"מ ז"ל, בטעם איסור טלטול מוקצה בשבת, שהעתיק הרב"י כאן בתחלת הסימן, ולראב"ד לעשות גדר וסייג להוצאה. ויש לו עקר במקרא, בספר ירמיה (סי"ח) [יז, כא], ע"ש באם לבינה, ובדברי נחמיה סוף ספר עזרא [נחמיה יג, טו], חדוש גדול כמה הפליג בעונש סוחרי נכרים המביאים הסחורות בשבת, שלא יכשלו ישראל על ידיהם במקח וממכר ביום שבת, אף על פי שמקח וממכר עצמו אינו אלא משום שבות. ואל יהא מוקצה קל בעיניך, שהרי קנים דלחם הפנים, אינן דוחין את השבת, אף על פי ששם כלי עליהם, ונזכרו בתורה לשמוש הלחם, מ"מ העמידו בהן דבריהם. עמ"ש  בלח"ש פת"נ [פסחים פ"ה מ"ט], ועיין גמרא דפכ"ה [שבת קכג, ב] ובפא"ד [חגיגה טז, ב] אר"י אל יהא איסור שבות קל בעיניך שהרי סמיכה אינה אלא משום שבות, ונחלקו בה גדולי הדור. ועיין מש"כ לעיל בס"ד בהצעה ריש סימן רמ"ג. 

שם. ובטל הטעם. צ"ל. 

שם [ד"ה ודע]. הנקרא מקדש. לא ידעתי מהו. 

ע"ד. מותר לתחוב בה. צ"ל. 

שם. דכלי המוקצה מחמת חסרון כיס יש ליזהר שלא לטלטלו אפי' לצורך גופו. פירוש שרוצה להשתמש בו לדבר המותר, כגון סכין של שחיטה ומילה לחתוך בו בשר ולחם לאכול, אפ"ה אסור, משום כיון דקפיד עליה ואקצייה מתשמיש אחר, תו לא בטיל ממילא, אלא ע"י מעשה המוכיח על המחשבה, שעשה בו מבע"י, ובטלו ממלאכתו הראשונה קודם שבת. דאל"ה מגו דאתקצאי לבה"ש אתקצאי לכולא יומא, לכתחלה ודאי לא שרי לצורך גופו. ולא עוד אלא אפילו עבר וחתך בו דברים אחרים בשבת, וחזינן דלא קפיד עליה, לא מהני דהוה ליה נולד ואסיר. 

בד"מ [ס"ק ב] הביא בשם מהרי"ל שאפי' אם אותו סכין תחוב בנדן עם שאר סכינים אסור לטלטלו, וכן בהגה דש"ע [סעיף א]. כתב מ"א [ס"ק א], פירוש הסכין אסור, דהו"א הואיל ותחוב עם שאר סכינים לא קפיד עליה, קמ"ל. אבל הנדן עם הסכינים שרי לטלטל, דהא נעשה בסיס לאיסור ולהיתר. עכ"ד. ואינו מוכרח לגמרי, התם מידי הוא טעמא אלא משום דלא אפשר למנקט קטמא לחודיה והכא הא אפשר למנקטינהו לשאר סכינים לחודייהו משו"ה לא שרי לטלטולינהו אגב דבר האסור. תו קשיא עליה מאי פסקא, מי ליכא לאוקמה בשדבר האסור חשוב יותר מדבר המותר, דבטיל לגביה. איברא לקושטא דמילתא בכל גוונא אסיר כדכתיבנא. והיינו טעמייהו דמהרי"ל והגה דפסיקא להו וקבעוה סתמא. 

דין סכין דמילה אחר שנעשית מצותו, עיין בריכה עליונה [דמגדל עוז נחל ז' ס"ו]. 

לענין מ"ש מג"א (סק"י) על הרב"י בדין טלטול תפלין. עמש"ל (בח"א סי' כ"ט) ולח"ש ריש פרק בתרא דעירובין בס"ד, בחנם נדחק בו מ"א. 

ומש"כ עוד [ס"ק י] דנייר חלק הוי מוקצה מחמת ח"כ. צריך לחלק בו, דהיינו בלבן וחדש שעומד לכתיבה. ואף על פי שראוי גם לצור ע"פ צלוחית (וצריך לפחות יחוד, כדי לבטלו מתשמיש כתיבה המיוחד לו) אך אותו נייר הבלתי לבן ולא חלק, וכן הגס, או המחוק, שאינן ראוים לכתיבה ואינן עומדים אלא לצרור בהם אוכלין פירות ובשמים והדומה, הו"ל כשאר כלים הנטלים בשבת. 

דף ק"מ ע"א בטור. כאילו הקצם. 

[סג ב] שם. זרקה לאשפה מבע"י אסור לטלטלה. אף על גב דחזיא לעני הואיל והקצוה בעלים עשירים. ר"ן ס"פ כירה (בהגה דש"ע [סע' ז] העתיק אף על פי שהם עשירים וצריך למחוק תיבות אף על פי, שהם שבוש נגלה, גם המ"מ נרשם בטעות. עם שיש לדקדק בו ליישבו, מה לנו ולצרת הדוחק. ובלשון קצר הוא נוח יותר). 
ש"מ הפקר אינו מפקיע מידי מוקצה אם לא זכה בה העני מבע"י. ויש לדחות ולומר דאיירי באשפה של עשיר, וקמ"ל כיון דבטלה, אף על גב דאכתי חזיא לעני, מוקצה לעשירים הוי  מוקצה לעניים, אבל מיהת מדנפק מרשותיה דעשיר, אף על גב דלדידיה הוי מוקצה, י"ל דמשו"ה לא הוי מוקצה לעני, אפילו אשכחה בשבת, שריא ליה לטלטוליה, כיון דלית לעשיר זכות בגויה, וכה"ג לא אתקצאי בה"ש, שגם בין השמשות היתה ראויה לעני, מיהו אם היתה בה"ש בבית העשיר, ומצאה עני בשבת בהא מודינא (עיין סוף סימן זה). 

בב"י. אדריבא, אדריבא. צ"ל. 

שם [ד"ה ומ"ש כלי]. ואסיק רבא. צ"ל. 

שם. וקנים וקורות. ר"ל העומדות לבנין. 

שם. וכ"ת בשבת [גופיה תשתרי]. צ"ל. 

ע"ב בראשו [ד"ה חתיכת]. ראוי להם. צ"ל. 

שם. י"א אף על פי שאינם ראוים. צ"ל. 

[סד ב] ע"ב בטור. ואסור ליקח הקנה מתוכו. עיין מ"א (ס"ק ל"א) בשם הר"ן. ועמ"ש לקמן סימן תק"ח בס"ד. 

ע"ג [בב"י]. בטליתות של מצוה. מפרש פרוזמיות, כמו פרזומא דאנשי ביתיה (סוכה י"א א). 

שם. ר"י אומר נפסקה פנימית. צ"ל. 

שם. כעין שיש למנעלים. צ"ל. 

שם [ד"ה ובחצר]. הרי"ף והרא"ש. צ"ל. 

שם. אלא שאינו משמש מעין מלאכתו הראשונה. נ"ל דלא צריך לומר כן, אלא ודאי מלאכתו הראשונה אכתי איתה, כיון דאי בעי מפיך ליה, וחזי למעין מלאכתו דלא גרע משברי עריבה. וצ"ע מ"ט דר"י דאסריה. 

שם. נפסקה פנימית. צ"ל. 

[סה א] ע"ד [ד"ה קוץ]. לא גזרו רבנן שבות. צ"ל. 

שם. דאילו ממקום. צ"ל. 

[סה ב] דף קמ"ב ע"א בטור. אם חשב עליהם מבע"י. נ"ל היינו אמירה בפה. כענין מחשבה בכמה מקומות בתלמוד. כמו מחשבת פגול, ומחשבה דשולח יד בפקדון, ומחשבה דכלים. 

שם. שצבען. צ"ל. 

בב"י. ולמדום, סדרום. צ"ל. 

שם. נאות לישב, ולמחר. צ"ל. 

שם. כגון לפצוע. צ"ל. וכן כמה פעמים נשתבשה מלה זו בעמוד זה שכתובה בבי"ת במקום פ"א. וצ"ל. 

שם. וכתב עוד הרשב"א. צ"ל. 

ע"ב [ד"ה וכן פשתן]. הא תנינן (צ"ל) יוצאין כו' ואילו (צ"ל) מחשבה כו' אבל יצא (צ"ל) בהן כו'. 

שם. דשמעינן מנה דכ"ש חשב. כצ"ל. 

שם. דהכא איירי. צ"ל. 

שם. משמע דכ"ש. צ"ל. 

שם. להגביה הטבלא ולטלטלה עם קלפי אגוזים שעליה. כצ"ל. ואגב שטפיה אתיא ליה תיבת שולחן במקום טבלא. 

ע"ג. הואיל וחזיין. צ"ל. 

שם. הרמב"ן כתב. צ"ל. 

[סו ב] בטור. כיוצא בו קמיעא. עיין סימן ש"א. 

ע"ד [ב"י ד"ה בשר]. וטעמא דבשר תפל מותר לטלטלו משום דחזי לאומצא. עיין הלכה פסוקה. 

[סז ב] דף קמג ע"א בטור. ובלבד שלא יגביהם (לבעלי חיים דמוקצין הן). מ"מ נ"ל אם היו תרנגולים מהדסין ומשברין את הכלים. או מטנפין את המאכלים, ואין מספיק להפריחן ולדחותן, יכולים לטלטלן להדיא משום פסידא וטנוף. דלא גרעי מצואה, וטלטול דשאר מוקצה לצורך גופו ומקומו. 

בב"י. דאסרינן לדדות. צ"ל. 

שם [ד"ה כתב הר"ן]. שאין הכן לגוי. ומשום נולד ליכא, דכל שגמרו בידי אדם שרי, מידי דהוי אגוי שחקק קב בבקעת בשבת. 

שם. ובכלבו כתב שי"מ כו'. עמ"ש בספר שאילת יעבץ סי' מ"א הארכתי בענין זה, והכרחתי פירוש זה מדעתי בעז"ה. 

שם [ד"ה כתב המרדכי]. לטלטל מוקצה ע"י נפיחה כו'. לא ידענא בה ספקא, אטו מי גרע מגופו, דתנן הקש שע"ג המטה כו' אבל מנענעו בגופו. מיהא לא שרי אלא לצורך האדם. 

שם [ד"ה כתב באגור]. שהיו משחקין בכדור. ובאיכה רבתי [ב, ד] בפסוק בלע ה' ולא חמל, ה"ג מפני מה חרבו אי תימא מפני הזונות, והלא לא היתה אלא ריבה אחת, והוציאוה משם, א"ר הונא משום שהיו משחקין בכדור בשבת. 

ע"ג. [כתוב בתשובות מהרי"ל]. טלטול השעות כו'. תמיהני אטו גרעי מסנדל המסומר וקמיעא שאינו מומחה. ועמ"ש בס"ד בשאילת יעבץ (סי' מ"א) שאפילו בעריכת כלי שעות שעשויין מגלגלי מתכת לא ידענא בה איסורא, אלא משום מנהגא. אבל בטלטול לית דינא ולית דיינא דשרי. ודברי מהרי"ל במדידת הזמן מחוסרי הבנה. דלמא איירי בכלי שעשוי להטותו למדוד בו הצל, וכן משמעות לשונו, וא"כ אין זה ענין לכלי שעות שלנו שהולכין מאליהם. ואין ההבטה בהם מדידה. לא שייכא בהו כלל. וכלי מדה של אמה גופה, שמודדין בה, נ"ל פשוט שמותר לטלטלו לצורך גופו ר"ל אם ירצה להשתמש בה במקום מקל ומשענת ללכת בו, או לפתוח דבר סגור, או לדחוף בו מאומה להרחיקו או לקרבו אליו, וכיוצא בהם מהתשמישים שיכול לעשות בו, וכן לצורך מקומו, שתורת כלי עליו. ועיין הלכה פסוקה לענין אמה של מדידה, ודין טלטול מאזנים ומשקלים. אבל כלי שעות הגדולות העומדות בתיבות על הקרקע, יש להחמיר בטלטול, אם לא לצורך מקומן, כמ"ש (בהלכה פסוקה) בס"ד. גם בכלי שעה דחול, יש לאסור, כמ"ש שם. ולענין כלי שעות שקורין ריפטיר אוהר, שדוחקין בהן והיא מקשקשת ומודיעה כמה שעות ביום או בלילה, אם מותר לדחוק בה בשבת לגרום הקשקוש וההכאה כדי לידע באיזה שעה עומד, איני יודע ג"כ שום איסור דמה בכך שמכה. ואי משום השמעת קול, לא אסרו אלא בקול של שיר, או היכא דמשמיע קול גדול כיון דאוושא מילתא, ויאמרו פלוני עושה מלאכה בשבת. מ"מ לא מלאני לבי להתירו. 

בעל באר היטב רמי לדברי ט"ז אהדדי במאי דשרי הכא לגרר העצמות בסכין, וקשיא ליה אדידיה בסי' שי"א דאסור לדחוף המוקצה ע"י דבר אחר. וטעה כי לא ידע דטלטול מן הצד, לצורך דבר האסור דווקא, שמיה טלטול, משא"כ כשעושה לצורך האדם, ואפי' לצורך דבר האסור והמותר, כי האי גוונא הותר טלטול מן הצד, כבסי' שי"א, כ"ש הכא דלנקות שלחנו הוא צריך, פשיטא דשרי, ומאי שנא מניעור טבלא. 

במג"א (סקי"ח) ז"ל, ונ"ל דמכאן מרגלא בפומייהו דאנשי דמותר לטלטל נר של חלב, ומ"מ טועין הם דאינו מותר אלא כשצריך לו לדבר התר. ע"כ. פשוט שכוונתו לאסור באמת אף לצורך, אלא שהודיעך אף לפי דמיון העולם, מ"מ הם טועים. אבל פשיטא הא נמי טעותא היא בידייהו דהני אנשי, דודאי נר של חלב ושעוה, אין תורת כלי עליו לגמרי, דלא חזו למידי, כיון דלאכילה ולשום תשמיש אינן ראוין. ולא עדיף מבשר חי, דכי לא חזי לכוס אסור. וגם צ"ל שלא יסתור דברי עצמו בסימן תצ"ט [ס"ק ט] דאפילו ביום טוב לא שרי לטלטל חלב אלא משום דחזו להדלקה ול[מג"א] אפ"ה אסורין בטלטול  עאכ"ו בשבת. 
ועוד הא בהדיא פסק מג"א גופיה לקמן סעיף ל"ח דאפילו שומן אסור לטלטלו, אף על גב  דהוי מידי דחזי למיכליה, אפ"ה כיון דלא חזי לאכילה בעיניה לא. ותו דדמי נמי למוקצה מחמת חסרון כיס, דכשמתקלקל יש בו הפסד הניכר. לא גרע מנייר שאסר בש"ג לטלטלו מטעם זה, אף על פי שאין בו חסרון כיס כל כך. ודוק. 
לכך נ"ל שאסור בטלטול לגמרי אפילו לצורך גופו ומקומו, אלא הוי ליה כאבנים וצרורות דלא חזיין כלל, אף על גב דראוין לעשות בהם תשמיש. וק"ל. אף היתר הפתילה עצמה אינה ברור, עיין בת"ה שהביאו הב"י סימן תקי"ד. 

שם (סקס"ו). נ"ל שיש שם חסרון והשמטה, וכפי המדומה כך צ"ל, ואם היה עליו בין השמשות, אסור אפי' אינן עודן עליו, ובלא"ה מותר. וק"ל. 

שם (סקע"ג). צ"ל י"ט ושבת שוין. 

[סח א] ב"י וש"ע סוף הסימן [ד"ה גרסינן בס"פ כירה]. אר"י לי התיר. צ"ל. 

שם. ולא בעינן שיהא מוקצה לכל. עמש"ל ריש סימן זה על הג"ה דש"ע. הגם הלום ראיתי בט"ז (ס"ק (כ"ד) [כ"ה]) דברים מגומגמים, ע"ש לשונו שכתב דילמא ר' רומנוס היה חוץ לביתו של רבי. במ"כ זה דבר בטל דהא בהדיא מוכח דמבי רבי עצמו קמיירי, מדאמר אביי, וק"ל, לכן אין בדיוקו זה ממש. (ולשון הט"ז בס"ק זה, צריך תקון, דמסיים שם ז"ל והכלל הוא דמה שראוי לעניים והוא בביתו של עני, צ"ל של עשיר, טעות דמוכח הוא). ועפמ"ש בס"ד דברי שלטי גבורים שהעתיק במג"א [ס"ק עט], מחוורים וברורים, ובחנם הניחם במג"א בצ"ע. 

שם [ד"ה גרסינן בספ"ק דביצה]. להשקות בו כו' ואת הפנקס. לא ידעתי מה ענין השקאה אצל פנקס, ואין ספר הירושלמי בידי לעיין בו. כמדומני שכך צ"ל להשקות את התינוק, את הקרקע, את הפנקס ואת המראה לכסות בהם 

מור וקציעה סימן שט 
================== 
שם ב"י [ד"ה וכן דלעת]. שויה כלי (צ"ל) כו' דשויה בסיס (צ"ל) כו' דהדקה שויה דופן, כצ"ל. שויה כולן בה"א מפיק. 

ע"ד. אם היא שלמה אף על פי שיש בתוכה פירות המיטנפין (אין) מטלטלין (כצ"ל) כו'. ונראה לי (צ"ל) דאפשר כו' כגרסא דידן דאידחיא (צ"ל) לה כו' ולזה (צ"ל) לא הוצרכו לכתבה (צ"ל) כו' ושתהיה הכלכלה פחותה. צ"ל. 

שם. שהאבן סותמת. צ"ל. 

[סח ב] שם. ומ"מ דעת בעה"ת כדברי ר"ת. ודעה זו עיקר ובלא"ה בשל דבריהם הולכין אחר המקל, ובזה הונח לנו ממשא טענתו של הט"ז [ס"ק א] על בני מדינתו, הנוהגים להניח נר דולק על השולחן שמפה פרוסה עליו, ואחר אכילה מסלקין הנר ע"י גוי, ומסירין המפה ע"י ישראל. והאריך לשון בזה, כי לא מצאו ידיהם ורגליהם לפי דעתו ז"ל, לטלטל המפה, אף אחר שמסלקין המנורה מהשולחן, משום דנעשית בסיס לדבר האסור. אלה דבריו ז"ל. ולא ידעתי מאי הוקשה לו על המפה התחתונה, דהא הויא לה בסיס לדבר האסור והמותר, שכל צרכי סעודה ערוכין עליה ג"כ מבע"י והם ודאי חשובין יותר מן המנורה של נחושת שלהם, דלית דין ולית דיין דשרי, כדלקמן סס"י. גם על המפה עליונה יש לומר דבטלה לגבי שולחן, שאין פורסין אותה עליו לצורך המנורה, אלא לצורך הפת, וק"ל. מ"מ בזו נכון להזהר, משא"כ במפה תחתונה, איני רואה מקום להחמיר. 

שם. והוא ז"ל דחה דבריו. הואיל וידע שהמוקצה יהא נח על החפץ בשבת, גם החפץ נעשה בסיס לדבר האסור. 

במג"א [ס"ק ו] מסכים להקל כדעת השואל למהרא"י, ודבריהם נראין. וכ"פ רשב"א שמותר לטלטל שק מטלטלין שיש בו כיס מעות, ובמניח על דרך כסוי, בעל המאור חשיב ליה כשוכח, ולא נעשה בסיס לדבר האסור. וצ"ע מאי טעמיה דרמב"ן דפליג, ואפילו אבעל המאור קשיא לי, למאי צריך למחשביה כשוכח, אדרבה כשהניחו לדעת עדיף דהא שויה כלי בהכי, ויחדו לכך, גם הכסוי תורת כלי עליו (ע"ל סימן ש"ח סכ"ג). אף על גב  דביחוד לשבת אחת, לא סגי באבן, דלאו אורחיה בהכי. מיהו בשאר מוקצה, דאורחיה הוא, ביחוד גרידא סגי. וגם במניח סתם לא על דעת שבת בלבד, דילמא הוי כמיחדו לעולם אף באבן. עכ"פ הלכה כדברי המקל במוקצה. 

דף קמ"ד א ב"י. דאילו. צ"ל. 

שם. אלא שפיה תפור בחור שבמלבוש. צ"ל. 

מור וקציעה סימן שי 
================== 
ע"ב ב"י [סט. ד"ה כתב המרדכי]. ואני תמה על המתירין כו'. ואני שמעתי ולא אבין לו, לא אדע מה תמיהתו ועל מה זה דחה דבריהם בשתי ידיו, שלענ"ד יש להם על מה שיסמוכו, דהא אפילו תימא דהו"ל כדחייה בידים, דמודה בה ר"ש, מיהו לא קמודי אלא במנורה גדולה, אבל בנר קטן דדעתיה עלויה שיכבה, הא לא הוי כמניח, ודעת רבינו תם ובעל התרומה וסמ"ג וכמה פוסקים דשרו כה"ג להטות ולנער, כדאי לסמוך עליה, ולדר"ש אף בטלטול גמור מותר. והא ודאי הלכה כדברי המקל. ונראה שגם המרדכי סבור כך, לא אמר אינו נכון אלא על הדמיון של גרף בלבד, כמ"ש בסימן רע"ט בס"ד. וכבר זכרתי שם שהנוסח האמתי בלשון המרדכי הוא, והמקל לא הפסיד. ולהתו' אין מקום להחמיר כלל בפרט ע"י גוי. 

שם. דחינהו בידים. צ"ל. 

[סט ב] ע"ג. ונדחו על (ידי) זה. כצ"ל. 

שם. [ד"ה כל דבר]. לאפוקי ממ"ש. ר"ת ממי שכתב. 

שם [ד"ה ומ"ש רבינו ובלבד]. ואפשר שמא ינענע הביצה. דברי הה"מ נראין עיקר, דלא אסירא נגיעת מוקצה אלא בביצה שנולדה בו ביום, כפשטא דלישנא תלמודא, דנגיעה בעלמא נמי אסירא, וטעמא משום שמתנענעת ומתגלגלת מיד בנגיעה כל דהיא, ובזה א"צ לדחוק בש"ע שדבריו נראין כסותרין זא"ז, וא"צ לדחוק כמ"ש האחרונים בשטת בעל תרומת הדשן. 
אמנם לפמ"ש בהג"ה דש"ע סימן תקי"ג [ס"א] פירוש הך נגיעה טלטול, לפ"ז אין חלוק בזה בין ביצה לשאר מוקצה. אבל אין פירושו שם מקובל, אף על גב דלאו דידיה הוא. 

שם [ד"ה הלכך]. והוא שנסתלקו. צ"ל. 

ע"ד. ואח"כ נטלן. צ"ל. 

שם [ד"ה ואם יש]. שברי כלים. צ"ל שברי עצים. 

שם. האור לפני השרים. כצ"ל. 

שם. דאיכא שברי כלים. צ"ל עצים. 

[ע א] שם [ד"ה ומ"ש רבינו וכגון]. שאין בגדי פשתן. צ"ל. 

מור וקציעה סימן שיא 
=================== 
דף קמ"ה א בטור. (והר"מ במז"ל. צ"ל והרמב"ן) כתב שמוטב (צ"ל) להוציאו. כך נ"ל לתקן, וידומה שכך כתב בתורת האדם. 

שם. מעל ידם. יתור נפישה וטוב למחקו. 

ע"א ב"י. והרמב"ם כתב כו' מטלטלו על ידיהם. כצ"ל. מלת אין נמחק. 

שם. בתקון הטלטול. צ"ל. 

שם. לאפוקיה. צ"ל. 

[ע ב] שם. הא אילו היו. צ"ל. אביגדור. צ"ל. 

ע"ב. דליקה התירו. צ"ל. 

שם [ד"ה וכתב עוד]. האיכא תקנתא ע"י עממין כו'. נ"ל שזו אינה תשובה לגמרי, מלבד מ"ש ב"י, דהא מאי פסקא, ומי לא עסקינן דליכא עממין. 

שם. הכי אסיק. כצ"ל. 

[עא א] בטור. אהל להציל. צ"ל להצל בלי יו"ד. שהוא לשון צל מהכפולים, הה"א בקמ"ץ. 

ע"ב בטור. ולשמטו מעל הכר. נראה שאינו לשון מתוקן, וכצ"ל, ולשמוט כר מתחתיו, אלא דאגב שטפא בשארא אתיא ליה לישנא. 

שם. ואין מעמצין עיניו כו'. מה שיש רוצים להקל בזה מחמת מ"ש בספר הזהר, דבר תמוה וזר מאד. ויש לנדות הפורץ גדרן של חכמים, לעקור משנה שלמה בלי חולק. וכבר נודע שאין סומכין בהוראה על ספר הזהר. ע"ל סימן כ"ה, ועיין מטפחת ספרים. 

שם. פירות הטמונין. צ"ל. 

ע"ג בראשו בב"י. ובשביל צער החי. צ"ל. 

שם. ושרי ליה לטלטליה. צ"ל. 

ע"ד. תוחבן בכוש. צ"ל. 

מור וקציעה סימן שיב 
=================== 
[עא ב] ע"ד [ד"ה מי]. להכניס לב"ה. צ"ל. תיבת אבנים נמחק. 

שם. כאגוז. נפיש מכזית וזוטר מכביצה. היינו אגוז הגס, שכן פירוש אגוז בכל מקום. כדמוכח במדרש [שה"ש ו] על הפסוק גנת אגוז, דאמרינן מה אגוז יש בו ד' מגורות כו'. והאי הוא דהכריע בין כזית לכביצה, אבל הקטנים, זוטרי מכזית בינוני, ולוזים מקרו. 

שם. כהכרע מדוכה. צ"ל. 

שם. (בפירוש) [כפירוש] הרי"ף. צ"ל. 

דף קמ"ו א בראשו ב"י. גדול כבוד, צ"ל. 

[עב א] שם. וכן פירש"י לחין. צ"ל. 

שם. תשובת הר"מ. צ"ל. 

שם [ד"ה אסור לפנות]. ומקלקל את הזריעה. גרסינן במרובה [ב"ק פא, ב] מתקנת יהושע, שנפנה בשדה חברו אפילו מלאה כרכום, ולא נצרכה אלא (לא) לטול ממנה צרור, ואפילו בשבת (ומיירי נמי באין לו חרס ולא עשבים) מר זוטרא שקיל ואהדר, וא"ל לשמעיה (בחול) זיל שרקיה. ועמ"ש שם בס"ד בהגהות הש"ס. 

מור וקציעה סימן שיג 
=================== 
[עב ב] ע"ב. דמדמי לה. צ"ל. 

שם. בפכ"ו (פסק) כרשב"ג. צ"ל. 

שם. לאפוקיה מאיסור, וכן עוד שם כמה פעמים צ"ל כך בה"א. 

ע"ג. משם ולטלטלו ע"י אותו חבל. כצ"ל. 

שם [ד"ה ונגר]. בקרן זוית. צ"ל. 

שם. משמע ודאי. צ"ל. 

ע"ד בראשו. אלא אאין בראשו. כצ"ל. 

שם. בעשה לו בית יד. צ"ל. 

שם. דהוי דרך בנין גמור. צ"ל. 

שם. ומניחין אותו בזוית. צ"ל. 

שם. אלא דק"ל. צ"ל. 

[עג ב] דף קמ"ז ע"א בטור. שדה תיבה ומגדל שפתחיהן מן הצד. ובדלתות שלנו העשויות בצירי ברזל, שאונקלי קבוע במזוזת הפתח, עליו תסוב הדלת, וסובב בטבעת שבברזל ארוך התקוע בדלת במסמרים, (והוא כעין יתדות שהתיר ר"י מקינון ליטלן מאחורי התיבה, אלא שאותן בכלים, ותחוב הכיסוי בגופה של תיבה מאחריה בחליות ה[כנסין מזה לזה, ויתד נכנס לתוכו ומחברן, וכשרוצים לפרקן נוטלין היתד ומתפרקין), היה נראה פשוט שמותר אפילו לקחתן מציריהן ולהחזירן, אפילו מחוברין לקרקע, כגון דלתות הבתים והחלונות, אם היו רפוים מאד וסובבים במהירות, וניטלים בקלות, אם הם תחובים תלוים בריוח, שהרי הם כתלושים, ואינן אלא כדבר התלוי במסמר. מ"מ נראה שיש להחמיר, דאיכא למיחש שירפה הברזל התקוע בחור שבמזוזה וימיש ממקומו, כמו שארע כמה פעמים מחמת כובד הדלת, או יתרפו וינתקו המסמרים מטסי הברזל הנמשך מהטבעת, הקבועים בדלת, שבהן נקבים מסומרים בדלת, ועל ידיהן הטבעת נאחז ונקבע בדלת, ובהתרפות המסמרים (מחמת כובד, או מחמת חלודה) נשמט הדלת ונופל, משו"ה אכתי איכא למגזר שמא יתקע. על כן חוששני להתיר אלא לצורך. ודווקא בקבועים תקועים מהודקים ברזל החד והטבעת, ותחוב ברזל בברזל ברפיון בענין שהטבעת יושבת סובבת בריוח ובנקל, כמו במטה רפויה דבסמוך. 

בב"י [בראשו]. הני מתנייתא. צ"ל. 

מור וקציעה סימן שיד 
=================== 
[עד א] ע"ב קרוב לסופו ב"י [ד"ה ומ"ש וה"מ]. הכא במגדל של לבנים (כצ"ל) עסקינן, כלומר באוירא דלבני מיירי, בלי טיט וסיד. 

דף קמ"ח ע"א בטור. אסור ליתן שעוה. החסיד בעל ספר זכרונות אוסר ליגע בשעוה בשבת. ולכאורה משמע לי ממשנתנו, דנגיעה בעלמא שריא. ויש לדחות. לכן נכון להזהר בדבר הואיל ויצא מפי אותו צדיק. וכל זה בחתיכה שאינה מן האוצר, ושאינו עשוי נר, אבל מן ההפתק, והנעשה כרוך בפתילה להדליקו, אף על פי שלא דלק עדיין, ודאי מוקצה הוי. 

[עה א] בב"י. לשבר הפותחת (צ"ל) כו' דאילו (צ"ל) ע"י כו'. 

שם [ד"ה ושבקרקע]. שייכא סתירה. צ"ל. 

[עה ב] שם [ד"ה עלה]. איכא בינייהו. צ"ל. בינייהו. צ"ל. 

שם. בדאיכא עלים הרבה. צ"ל. 

שם. דקטים ומנחי. צ"ל דקטום בוי"ו, שהוא ג"כ לשון רבים, ורגיל בלשון גמרא לדבר כן, כמו אמור רבנן גזור רבנן, שהוא כמו אמרו גזרו. 

ע"ב בראשו. וז"ל וכת"י. צ"ל וכ"ת, והוא ר"ת וכי תימא. 

שם בסוף העמוד. פירוש סכין הנעוץ. צ"ל. 

ע"ג. דשמואל איתותב לא קיי"ל כוותיה. צ"ל. 

מור וקציעה סימן שטו 
=================== 
[עו ב] בטור. התחתונות תחתיה. צ"ל. 

שם. התחתונות [תחלה] ויניח העליונה עליהן. צ"ל. 

ע"ד בב"י. למחר פשטה. צ"ל. 

שם קרוב לסופו. [ד"ה ומ"ש וכן כסא]. מותר לנטותו. צ"ל. 

[עז א] דף קמ"ט ע"א בטור. בטלית כפולה שקושרה (צ"ל) בין שני כותלים והיא משולשלת. צ"ל. 

בב"י [ד"ה טלית]. וראשיה מתכפלין. צ"ל. 

שם. אוהל קבע הוי וחייב חטאת. צ"ל. 

[עז ב] ע"ב. גוד בכיסניו. צ"ל. 

ע"ג. הקינופות (צ"ל) כו' בכילה דא"א דלא ממתחא. צ"ל. 

מ"ש במג"א (סק"ג) ולא רציתי להגיה, בדפוס שלפני הלשון מתוקן כראוי. 

מור וקציעה סימן שטז 
=================== 
[עח א] בטור. בעל התרומה. צ"ל. 

שם. צבי שנכנס לבית כו', אף על פי שעמד הראשון והלך לו. עמג"א [ס"ק יא] שחשב להשיג את הרב תי"ט. ובעז"ה כבר עמדתי לימין פירושו של הרב הנ"ל בספר לחם שמים [שבת פי"ב מ"ג], והצלתיו מידו, יע"ש. 

ע"ג ב"י [ד"ה וכתב בעה"ת]. וא"כ מה שרצה רבינו לדחות דברי בעה"ת כו'. אין בדיחוי זה ממש כו', דבעינן נמי שלא יהו נצודין בהכרח כי היכי דלא להוו פסיק רישא. ע"כ. עיין ט"ז [ס"ק ג] שכתב בשם חותנו הרב ליישב דברי הטור, דס"ל דהוי פסיק רישא דלא ניחא ליה בההיא צידה שלא יוכלו לצאת לאכול פרחים ולעשות דבש, ומשמע ליה דלר"ש שרי לפום ההיא סוגיא דכירה דפליגא אהך דמשילין. ולענ"ד סברא רחוקה היא להפליג הסוגיות בכך בחנם, ועל החלוקין אנו מצטערים כו'. איברא הא דדחי ליה הרב ט"ז וכתב עליו דלא דק דודאי כל שאין במינו נצוד, לא ניחא ליה בההיא צידה כלל, אלא שחכמים גזרו, עכ"ד. נ"ל דלאו דיחויא הוא לגמרי, והפריז על מדותיו לכתוב ולהטיח דברים כלפי מעלת חותנו הרב במילי דכדי, שרי ליה מריה, ואיהו ניהו דלא דק בהא, דמ"ט פסיקא ליה, דכל שאין במינו נצוד, לא ניחא ליה בצידתו. הא ודאי ליתא, דהרי דבורים שאין במינן נצוד, ובודאי ניחא ליה בצידתן שלא יברחו ויגיע לו מהן הפסד גדול, ותועלת רב יש בצידתן (ותקנת יב"ן בנחיל דבורים שיצא לשדה חברו יוכיח) צריכא למימר דניחא ליה בה. ומשו"ה גזרו רבנן על צידתן, אף על פי שאין במינן נצוד, דהיינו לומר שאינן בני צידה בסתם, דלא רגילי בהכי, ולא עבידי לרבויי מכוורתן, ומכי אירבו להו, לא מהניא בהו צידה ברשתות, כדרך שעושין לשאר עופות, ואין יכולין לתפסן כל כך, לכן אינן חשובין בני צידה לחייב עליהן מאחר שאין דרכן בכך. אבל פשיטא יש צורך בצידתן ושמירתן כאמור, ואי לאו הכי, ודאי לא הוו גזרי עלה אף בשאינו מתכוין אפילו אליבא דר"י, כ"ש אליבא דר"ש. 
והשתא דאתינן להכי, שפיר אתי דעת רבינו הטור, ואפכא הוא דאיכא למימר, בודאי, צידת דבורים דהויא לה פ"ר דניחא ליה, משו"ה אסורה מדבריהם, למר במתכוין, ולמר אפילו בלא מתכוין, דאע"ג דאין במינן נצוד, גזרו רבנן אטו דברים שבמינן נצוד. משא"כ זבובים, דודאי לא ניחא ליה בצידתן כלל ולאו בני צידה לגמרי נינהו מי איכא למימר דאסירא נמי שלא במתכוין. והיינו דקאמר רבינו, דהא אפילו בדבורים אמרינן בלבד שלא יתכוין לצוד, אלמא כי לא מכוין שרי, כלומר דשמעינן מנה מיהת דלא אסרינן התם בפסיק רישא, אלא משום דאזלינן בתר כוונתו דהתם ודאי ניחא ליה בה, ומתכוין הוא בודאי כשעושה כעין מצודה. והיינו דנקטה ברייתא בלבד שלא יתכוין, לומר משום דמתכוין הוא, וכי עביד כעין מצודה, בודאי מתכוין הוי, ופסיק רישא דניחא ליה ביה הוא, להכי אסור, דכל דתקון רבנן כעין דאורייתא תקון. אבל הנך דלא שייך בהו כוונה לצוד, שאפילו הצד זבובים במתכוין, ודאי בטלה דעתו דבסתמא ודאי לאו לצורך קעביד ואינה מלאכה לגמרי, אף על גב דאיכא למימר, אפ"ה לכתחלה גזרו בה רבנן נמי אטו שבמינו  נצוד, מיהא שלא במתכוין כלל, דהויא גזרה לגזרה, וגם מטעם שאינו פסיק רישא גמור כמו דבורים, לית דין ולית דיין דמסתברא כדעת רבינו הטור דשריא. זה ברור לדעתי בלי שום דוחק. 
ויש עוד לסמוך דעת הטור, עם מ"ש הירושלמי במתכוין לשמור ביתו, דשרי לנעול אפילו בפני צבי אף על גב דלא קיי"ל הכי, הא מיהת שפיר דמי למסמך עליה בנ"ד, כיון דלשמור חפציו שבתוכה, בלבד הוא צריך. 
ובהא דכתיבנא, ניחא נמי מה שהקשו האחרונים הנ"ל על הרב"י דסבר לחלק בין דבורים שבמינן נצוד, לזבובים שאין במינן נצוד, ותפסוהו על כך מהגמרא. 
ואיברא הרב"י בשגרא דלישנא לא דק כולי האי, דקרי לדבורים מינן נצוד, מיהו מימר שפיר קאמר, דכוונתו, מינן ראוי לאדם לצודו (ומאי נצוד דקאמר, נשמר, ר"ל שמקפידין על שמירתן, וחסין עליהן) מפני ההנאה והתועלת שיש לו מהן, חשיבי כדבר שבמינו נצוד, אם היו בני צידה, משא"כ זבובים לא חזו למידי, בודאי אין במינן נצוד בשום אופן וכדקאמרן. ומהני מילי דאמרן מסתברא לן טובא כדעת הטור, שהיא עיקר להלכה, וזה אפי' בודאי יש זבובים בתיבה לפי דעתנו בסברת הטור, דפסיקא ליה מילתא בכל גוונא, מטעמא דכתיבנא. אצ"ל שאין מקום להחמיר בספקן. וכ"כ בט"ז בפשיטות. ויפה אמר, אלא מהאחרונים ז"ל שהסכימו להחמיר בודאי, וראוי לחוש לדבריהם. 

שם סוף העמוד. דתיבה וכוורת, תיבת כוורת נ"ל ט"ס. 

[עט א] דף קן ע"א בטור. ועקרב שבחדייב. צ"ל. 

שם. ונחש שבא"י. ויש לי ספק בזה בדין נחש שבירושלם, עיין חידושי גמרא פרק כל כתבי, ולח"ש פ"ה דאבות [מ"ה]. 

שם. אף על גב דממילא ממרח. צ"ל. 

בב"י. בדוחק ויהרוג. צ"ל. 

שם. להרוג את המאכולת. צ"ל. 

שם. אריב"ל. צ"ל. 

שם [ד"ה ה' נהרגין]. אי לימא. צ"ל. 

ע"ב. ספק ממיתין. צ"ל. 

שם. צריכה לגופה. ומיהו (צ"ל) למאן כו' וכ"כ המרדכי (נראה שהוא מ"ש במרדכי פ"ק דשבת) וז"ל ומשום צערא שרי לכתחלה. כצ"ל. שאר הלשון הוא יתור נפיש ונמחק. 

שם [ד"ה נחש]. כאילו אינו מכוין. צ"ל. 

שם. שאין היזקן. צ"ל. 

שם. דממילא ממרח צ"ל. 

[עט ב] שם. תנן בפרק שמונה שרצים חיה ועוף שברשותו הצדן פטור וכל פטורי דשבת פטור אבל אסור, בר מהנך תלת. ונתלבטו האחרונים בזה בחנם, כי לא ידעו מה ראה לומר כן, וחשדוהו בלא דק, דהך מילתא לאו מהנך תלת מילי היא. ברם פשיטא מילתא דרבנא ב"י דייק טפי בהא, ואינהו דלא דקו, ואשתמיט להו סוגיא דשלהי האורג. התם איתיה להדיא, דהצד צבי שנצוד כבר, הוא מהנך תלת מילי, וכן צפור שנכנסה תחת כנפיו יושב ומשמרה עד שתחשך וכולה חדא מילתא דלפי שנעשתה ברשותו, תו לא חייב עלה משום צידה. והכי נמי חיה ועוף שברשותו, לא שנא, דהא טעמא דפטור על צידתן משום דניצודין ועומדין הן א"כ שוב לא שייך בהן צידה אפילו מוסיף בשמירתן, ודאי דפטור ומותר הוא נמי, כמו צפור וצבי, דמאי שנא. וזה ברור מאד שאין חלוק ביניהם כלל, ושמואל דנקט צבי לדוגמא בעלמא, ומשום דמהתם שמעינן לה להך מילתא. זה פשוט. 

שם בסוף הסימן. העשויין לרבויי. צ"ל. 

מ"ש הקוצר בבה"ט שמ"כ התולעים ההווים בפירות שהבאישו דרך אכילה מותר להרגן בשבת. כמדומה שהכותב ההוא דן ג"ש, מאחר שמותרין באכילה הגדלים בתלוש, כל זמן שלא פרשו, משום דהיינו רביתייהו, לכן אין איסור גם בנטילת נשמתן בשבת. וחלילה לסמוך על זה באסור שבת, לע"ד פשוט שכולן אסורין בכל אופן, ולפי דעת משובשת הנ"ל יתיר גם חגבים טהורים להמיתן דרך אכילה בשבת (אף על גב דמשום בל תשקצו אסור למיכליה חי אף בחול, מ"מ לענין אסורא דשבת קאמרי, דלא הוי ביה משום נטילת נשמה, מאחר שדבר הנאכל הוא וגם תולעים דשרו, מאן יימר שמותר לאכלן חיין, מהיכי תיתי עדיפי מחגבים) הא ודאי שבוש הוא, רחמנא לצלן מהאי דעתא. 

דין סממית (עיין הלכה פסוקה). 

מור וקציעה סימן שיז 
=================== 
ע"ג בראשו. ב"י [ד"ה כל]. קשור ונועלו. צ"ל. 

שם. המרדכי גבי אבנט. צ"ל. 

שם. שעומד ד' ימים. צ"ל ח' ימים. 

ע"ד. לא יהא קושרו. צ"ל. 

שם קרוב לסופו. אבל דלי. צ"ל חבל דלי. 

דף קנ"א א. חבל מתוך ביתו. צ"ל. 

מ"ש במג"א (סק"ג) דלצורך מצוה אפילו מעשה אומן כו' ונדחק. לענ"ד הדבר פשוט, דמ"ש שאינו של קיימא, ר"ל שאינו עתיד להתקיים, אבל הקשר הוא קשר גמור, ואסור אף על פי שאינו מעשה אומן, אלא במקום מצוה. 

לענין מ"ש הט"ז (סק"ז) עמ"ש בס"ד סי' תרנ"א. 

מור וקציעה סימן שיח 
=================== 
[פא א] בטור. בעל התרומה. צ"ל. 

ע"ג ב"י. הגאונים והרמב"ן. צ"ל. 

שם [ד"ה השוחט]. לחולה שנחלה ביום השבת. צ"ל. עיין שאילת יעבץ (סי' מ"א). 

[פא ב] ע"ד בראשו. דחינהו. 

שם. ורבינו נ"ר (כצ"ל) הוא ר"ת נטריה רחמנא. 

שם. שהוא גדל והולך. צ"ל. 

שם. שגוי שבשל. צ"ל. 

שם. אין נותנין. צ"ל. 

שם. בשטה אחרונה. אם נצטנן כבר. צ"ל. 

[פב א] דף קנ"ב א. חכמים להרחיק מן המדורה איכא הכירא. צ"ל. 

שם. ופרש"י ובתבשיל הוי בשול. צ"ל. 

שם. שמא ירתיח. צ"ל. 

ע"ב בראשו. בשם הרשב"א. צ"ל. 

[פג א] ע"ג [ד"ה כלי ראשון]. ופליגא דר"נ דאמר צריכא מלחא בשולא כבשרא דתורא. אי לא דמסתפינא הוה אמינא פשר דבר דלא פליגי אלא מר קאמר במלח סדומית, ומר במלח אסתרוקנית שהיא אבן קשה. ועמש"ל בס"ד. 

[פג ב] שם. דבשרא דתורא. צ"ל. 

שם בשטה אחרונה. היה בטל אם לא היה כו'. צ"ל. 

ע"ד בראשו. ומטעם דבר שיש לו מתירין אינו נראה לאסרו שהרי נתבטל קודם שנעשה איסור ע"י בשול כו' ומשעה שנמוח נתבטל. ע"כ. בט"ז [ס"ק טו] גמגם בהוראה זו, וכתב מאד תמוה, אלא האסור גורם ליתן טעם טוב. וזה כבר מיושב במ"ש הר"ש, שכבר נתבטל קודם שנעשה האיסור. וק"ל. 
ומ"ש הט"ז שאין להתיר אכילה זו בשבת. דבריו בטלים במ"כ, כי נעלמה ממנו משנה שלמה פ"ב דערלה, וגם דברי עצמו שבי"ד סי' קמ"ב [ס"ק ד] נשכחו ממנו ז"ל במקום זה, ודברי ש"ל ברורים, המחמיר אינו אלא מן המתמיהין, ואפילו היה במלח שנתן בקדרה בשבת כדי ליתן טעם זולת המלח של אתמול נראה להקל. אף על גב דבערלה כה"ג אסור, עד שלא יהא באיסור לבדו כדי לחמץ. התם היא גופה חומרא היא דאחמירו בערלה דאיסורא דאורייתא, משא"כ הכא במעשה שבת, דקיי"ל אינו אסור אלא מדרבנן ליכא לאחמורי כולי האי בזה וזה גורם כי הא. 
ופשיטא דבשוגג ודאי שרי, ולא קניס ר"י כה"ג שוגג אטו מזיד. כך נ"ל ברור בס"ד, דלא כמג"א [ס"ק לא] דמחמיר בזה, ולא שאני ליה לגמרי בין שוגג למזיד. ותו דלא דמי לערלה, דהכא ההתר קודם, וכן דעת ט"ז דמודה מיהת כשיש בהתר לבדו כדי לתת טעם, שאין איסור הבא אחריו אוסר, אף על פי שיש בו כדי נ"ט. 

עוד כתב מג"א ז"ל [שם] ונ"ל דמלח שעושין ממים שמבשלין אותן, אין בו משום בשול. וגם בזה אינני נסכם עמו מכל וכל, דמשמע לכתחלה נמי שרי, ולדידי מיהא לכתחלה לא שפיר דמי, אף על גב דלית ביה משום בשול, יש בו משום רסוק, דדמי לנולד  למאן דמחמיר אפילו בשומן שנקרש כדעת בעל התרומה. ומשמע בהגה דש"ע [סעיף ט"ז] שיש לחוש לדברי המחמירין בה, ולא שרינן אלא בדיעבד, והרב מג"א נמי חייש לה בסוף הסימן [ס"ק מב], א"כ כ"ש שיש להחמיר במלח זה, שלא לרסקו ולהמחותו לכתחלה, שאינו אוכל אלא משקה קרוש. ואפשר אפילו בשול אחר בשול שייך בו, כיון שאינו אלא מים, וכשמתבשל חוזר לזוב ולהיות משקה צלול. כן נ"ל עיקר ודוק. 
וע"ל סי' ש"ך שהביא רבינו בעה"ט דברי בעל התרומה, שאסור לשפשף הידים במלח שנמוח, וחש לה בש"ע [שם סעיף יב]. ואף על גב דאיכא למימר הני מילי בעיניה אבל ע"י תערובת שרי, כדשרי לרסק שלג וקרח במים, דילמא בתבשיל חם אסור מכל מקום, לפי שנמוח מיד, והו"ל כעושה מעשה ומשפשף בידיו. משא"כ בנותן הקרח לכוס וקערה צוננין, שאינו מתרסק ונפשר מיד רק מעט מעט וק"ל. ועיין בב"י שלהי סי' שכ"ג. 

כיוצא בזו יש לעיין על מה סמכו העולם שנהגו להקל בפשיטות, כששותין מי הטע וקאפע בשבת, שנותנין צוקר בכלי ומערין עליו החמין, דאע"ג דמסתברא משום בשול לית ביה אליבא דכ"ע ואינו דומה למלח, לא לבד מחמת שכבר נתבשל דלא שייך תו בשול, אלא שא"צ בשול כל עיקר כי הוא ראוי לתשמישו בין חי בין מבושל, טוב למאכל הוא ואינו משקה כלל (עם שהוא מלח ממש, כמ"ש הלכות קטנות (סי' רי"ח מח"א), ועדיף ודאי מדבש דבורים קרוש בטגון דכתיבנא לעיל בח"א (סי' קנ"ח) דאית ליה דין אוכל גמור, אף על פי שהוא אחד משבעה משקין ק"ו לדבש זה שלא היה עליו שם משקה מעולם, מכל מקום מצאה החששה מקום לפ"ד האוסרין הריסוק גם במאכל קרוש, דמאי שנא. אלא שי"ל דדמי לרסוק קרח במים, שגם סוקר זה אינו נפשר מיד כולו כאחד ביחוד בכלי שני וכ"ש כשהסוקר קשה. לפיכך אין למחות ביד העושים כן, שכבר פשט המנהג להתיר. 

שם [ד"ה מיחם]. שהרי אינו רוצה לעשות ממנו כלי. ע"כ. לפ"ז קם ליה הר"מ בשטת בעל הערוך בפסיק רישא דלא ניחא ליה. צ"ע. 

שם [ד"ה כוס]. דהלכתא כב"ה דקאמרינן א"ר. צ"ל. 

[פד א] דף קנג א ב"י. ולפי דבריהם. צ"ל. 

שם. בכלי ראשון הוא. צ"ל. 

[פד ב] ע"ב. בפירוש. צ"ל. 

שם. ודין כל כלי. צ"ל. 

שם. דברי רב אדא לדיחויא. צ"ל. 

שם. נראה דמלאהו. צ"ל דמלאה. 

[פה. ד"ה דמותר] שם. שתפוג צנתן במקצת. כצ"ל. הנו"ן טעות. 

ע"ג. הדבר ברור כו' דבמקום שאם יונח שם הקתון של מים יחמו כדי כו'. ולי נראה דתרוייהו חדא שיעורא. 

שם [ד"ה ואסור]. קדרה שקרש (שמנוניתה). צ"ל. 

שם. וסמ"ג כתב וזה שהביא. צ"ל. 

ע"ד. ידה שמן ומחממתה (צ"ל) כו' וסתם שמן קרוש. לכאורה תמוה, דמאי פסקא, מי לא איירי נמי בימות החמה וכדומה. איברא דייק שפיר, מדמחממתו בידה, הא ודאי משום דקרוש הוא. 

שם. וא"כ אפילו יד סולדת נמי שרי. כנגע השבוש נראה לי בבית יוסף כאן, וכפי המדומה אתהפוכי אתהפכא ליה (אולי למעתיק) וצריך להיות וא"כ אפילו אין יד סולדת נמי אסור (והיינו לפ"ד בעל התרומה) כך נראה פשוט להגיה הלשון (שוב ראיתי שגם בט"ז [ס"ק כ] הגיה כך). ואפשר יש כאן השמטה, וצריך לסיים בה א"כ לדברי המתיר אפילו יד סולדת נמי שרי. 

שם. נראה מדבריו כו' וליתא כו' ועוד דמשמע דלרבינו יחיאל שרי לחמם שמן זית אף במקום שהיד סולדת ובהדיא אסיקנא דשמן יש בו משום בשול והפשרו זהו בשולו. ע"כ. לשון זה קשה הבנה הוא לפום ריהטא, ואי אפשר לעזבו מבלי באור. נראה שרצה להוכיח דר' יחיאל דשרי לגרום מיחוי השומן הקרוש בתבשיל, לא שני ליה בין במקום שהיד סולדת בו, לאין סולדת בו (כיון דמשום בשול ליכא בשומן קרוש הלז דאין בשול אחר בשול, אלא משום נולד קנגע בה בה"ת) והכריח זה מההיא דסכה אשה ידה בשמן ומחממתה, ובהדיא אסיקנא דמ"ד הא (רשב"ג) קסבר שמן הפשרו זהו בשולו, א"כ מ"ט שרי בשמן שביד כנגד המדורה לחממו, הא אפילו תימא דמיירי באין היס"ב, מיהת שמן הפשרו זהו בשולו, ואית ביה משום בישול אליבא מרא דהך שמעתא. א"ה לדידיה במקום שיס"ב ושאין ס"ב שוין, מאי אית לך למימר הא דשרי לחמם שמן שביד, היינו בדלא מפשיר מיירי, אלא חמום בעלמא (כענין חמי חמה או כרוק הפה) דבציר טובא מהפשר הוא דהוי (דאפילו כלי שני שהיס"ב ג"כ חשוב הפשר בכולה שמעתין, אף על גב דאיכא נמי למ"ד כלי  שני מבשל משא"כ חמום קל שאינו אלא להפיג צנה, דלית ביה משום בשול לגמרי לכ"ע) ומשו"ה אפי' במקום שהיס"ב שרי, כל שאינו בא לכלל הפשר, אלא חמום קל גרידא, ומנה דייק ה"ר יחיאל מדלא אסר עכ"פ לחמם נמי, משום דסתמיה דשמן, קרוש הוי (כדאוכחנא לעיל שעל כרחך צ"ל כך) הא בהדיא דמשום נולד לית לן בה. וכיון שכן, לא שנא חמום הגורם התכתו במקום שאין היס"ב ל"ש במקום שהיס"ב, לעולם אין לחוש כל שאינו מגיע לכלל הפשר (דהיינו כעין כלי שני, למ"ד כ"ש מבשל, או כ"ר שהוסר מעל האש) ומנה נשמע דהוא הדין לשומן נקרש דלא חיישינן ליה משום נולד בכל אופן, אפילו במקום שהיס"ב, לא נ"מ לן מידי, כיון דאפילו בישול גמור תו לא שייך ביה כלל, משום דאין בשול אחר בשול. 
בזה האופן דברי ב"י מובנים היטב נכונים בטעמם ונמוקם עמם. שוב עיינתי באחרונים ועמדתי משתומם, כי ראיתי שחשדוהו בטועה ושויוהו כדלא גמרי אינשי שמעתא שרי להו מרייהו. ולא עוד אלא שהניחו דבריו בלי צורה ולא טרחו לירד לסוף דעתו לכן ודאי לא הבינו לעצתו, והילך לשון הט"ז (סק"כ והוא נרשם בש"ע בטעות שאין מקומו בסט"ו אלא בסי"ו) במקום שהיס"ב, הב"י הביא המרדכי כו' רבינו יחיאל היה מביא ראיה להתיר, ומ"מ טוב להזהר כו' כדי שלא יהא יס"ב וכתב ב"י נראה (מדבריו) דלבה"ת לא אסור אלא במקום שהיס"ב וליתא כו' ועוד דמשמע דלר' יחיאל שרי לחמם שמן במקום שהיס"ב ובהדיא כו' עכ"ל. ולא דק כו' דמ"ש תחלה שנראה מדברי המרדכי דלבה"ת דווקא ביס"ב, הוא סבר מדאסיק המרדכי כו' שזהו דעת בה"ת וליתא כו'. 
אלה הם דברי ט"ז הראשונים לקפח דברי ב"י. והנה אף אם יונח שצדק בכך ולו יהי כדבריו, לא ידעתי בהם תועלת וריוח, כי הלא מ"מ פשרת המרדכי אינה מבושלת כל צרכה, כי מה לו להכריע להחמיר במקום שהיס"ב. מה נפשך אם ראיתו של ר' יחיאל מכרחת אף במקום שהיס"ב, למאי ניחוש לה, הא משום בישול ודאי ליכא דחש לה בשומן (זה הנקרש בדבר האפוי שנבלל בתוכו) שכבר נתבשל, ואין בשול אחר בשול, כה"ג שרי לד"ה שהרי כל עצמו של בה"ת מדין נולד (דחדוש הוא) קאתי עלה, ולא סליק אדעתיה בשול בשומן מבושל כבר, שבתוך לחם ועוגה מאפה תנור, דחשיב דבר יבש, א"כ מנין הרגלים להחמיר במקום שהיס"ב, אחר שאין לנו עסק בדין בשול בכאן. ואם ראיית ר' יחיאל אינה מספקת לדחות דברי בה"ת בזה אי הכי ליחוש לה אפילו במקום שאין היס"ב נמי, כדבה"ת. הנה ברור שלפי הבנת ט"ז קושית הב"י על המרדכי לא תשוב ריקם, ועל הט"ז היה מוטל לתרצו שכבר קבל עליו שמירתו ונתחייב באחריותו. הא ודאי ע"כ של בט"ז יודה שהבנת הב"י במרדכי ישרה ודוק. 
עוד כתב הט"ז וז"ל, ומש"ע (ב"י) בכירה אמרינן שמן יש בו בשול כו' תמהתי על גברא רבה שראה אפס קצהו כו' דא"כ קשה ממ"ש רשב"ג סכה ידה, והא יש בו בשול דהיא מפשרה ידה כו' והא אפילו בהפשר הוי בשול, אלא פשוט כיון דהוי ע"י שנוי כו', ולא אסור אלא כשהשמן בעין בפ"ע, כמ"ש רש"י כאן וא"כ ה"ה נמי כאן בשומן כו' דמותר לחמם אפילו בשהיס"ב כו' (הלשון כאן מגומגם ולא אוכל לתקנו כהוגן). והך מקום שהיס"ב מיירי עכ"פ שאינו יוכל להתבשל, דאל"כ הוי אסור לד"ה משום בשול לא משום נולד כמ"ש בסי"ד כו' ולא זכר שם במקום שהיס"ב, דודאי יש מקום שיס"ב, ואפ"ה אינו מבשל, וה"ה נמי גבי שמן לא הותר ע"י שינוי אלא במקום שלא יוכל להתבשל, וע"כ לא אסרו בעה"ת אלא משום נולד, משו"ה מביא שפיר ראיה ר' יחיאל לענין נולד דמותר כאן כמו בשמן במקום דהוי שינוי ומשו"ה כתב כאן להתיר אפילו ביס"ב כי חזר ממ"ש בב"י לחלוק על המרדכי, אלא כזו מותר אפילו ביס"ב. עכ"ל. 
ובאמת נתבלבל מאד בענין זה, רובי דבריו כמו זר נחשבו, במ"כ הטיל מום בניב שפתי הב"י, ופסל במום שבעיונו ויחס לרש"י דברים שלא אמר מעולם, במ"ש ט"ז שלא אסור אלא כשהשמן בעין בפ"ע. היכן אמר רש"י כדברים האלה. 
גם איני יודע מה טיבם, כי סיכת שמן ע"ג היד לא נחשב אינו בעין ושלא בפ"ע כמו שלא נקרא השמן בפך אינו בעין ובפ"ע, וא"א להחם שמן בפ"ע אם לא בכלי או ביד, זה וזה קרוי ישנו בעין ומצוי בפ"ע, שכך הוא נמצא השמן ע"ג היד, כמו על הכלי (שאם אינו בעינו ע"ג היד, מאי שייך למימר שמן יש בו משום בשול, הא ודאי יד דומיא דקתון דת"ק ופך דר"י אלא שבכלי מצאה הקפידא מקום, ולא בסיכה דיד, דפורתא הוא דעבדי לה. ותו משום דכה"ג ודאי לא יחממנו עד שהיס"ב, ויזהר בעצמו שלא יכוה. 
איברא מכללא נשמע ודאי דלא שרי רשב"ג נמי לסוך שמן ביד ולחממו אלא במקום שאין היס"ב, שאינו בא אפילו לידי הפשר, רק כחמום הרוח כדפרישית, דכה"ג דאינה אלא הפגת צנה בעלמא, שרי לכ"ע אפילו בשמן בעין בפ"ע, ובקתון נמי שפיר דמי. אטו לאו ק"ו הוא, מדרשב"ג דמחמיר ובעי שינוי ולא קשרי בקתון לגמרי, אלא ע"ג יד דווקא דרך סיכה (וטעמיה ודאי כי היכי דלדכר ולא ליתי לידי הפשר, משא"כ בקתון אי שרית ליה להפיג צנתו אתי נמי לידי הפשר ואף לידי בישול) ואפ"ה שרי בחמום כל דהו כ"ש לת"ק לרבה ור"י דס"ל שמן הפשרו לא זהו בשולו. ומשרי שרי בשמן בכל גוונא. צריכא למימר דהפגת צנתו שרי, ואפילו לרנב"י אליבא דת"ק דמחמיר טפי מרשב"ג מיהו לא אסר בשמן אלא בקתון (דומיא דמים דשרי) והיינו משום דגזר בהפגת צנה נמי, דילמא מקרב ליה להדי מדורה, במקום שבא לידי הפשר, משא"כ בסכה ידה, דודאי לא מקרבא לה למדורה כולי האי, שתהא ידה סולדת. 
ועל כרחך אתה אומר כן, דהיינו פירושא דכלאחר יד דהכא ופרש"י ע"י שינוי, דשרי רשב"ג, ר"ל מאחר שאינו במקום שיד סולדת, דאל"ה קשיא, היכא אשכחן דכוותה דלשתריא מלאכה גמורה כלאחר יד (פטור שמעינן, מותר מי שמעת לה) וכיון דס"ל הפשרו זהו בשולו, מאי מהני דרך שינוי בבישול, אלא ודאי ה"פ: כיון דאינו אלא מפיג צנה, שלא במקום בישול והפשר, לא גזר רשב"ג, דכיון דאית ליה היכירא דשינוי מקום שאינו סולד מדכר, ולא אתי לאתויי לידי הפשר ובשול, ות"ק חשש כה"ג נמי דילמא משתלי, ומיהו דווקא בקתון איכא למיחש, משא"כ בסיכה ע"ג היד, דפורתא הוא, ובודאי לא אתיא לקרובי במקום שהיס"ב להכוות ידה, כה"ג מי איכא למיחש למידי, אלא מאי דשרי ת"ק במים, קאסר בשמן, טפי ודאי לא, הדין הוא פירושא דסוגיא דכירה, ופרש"י שעליה עולה בדרך זו כהוגן. 
ומה שכתב עוד ט"ז, א"כ ה"ה נמי כאן בשומן אפילו ביס"ב והך מקום שיס"ב מיירי עכ"פ באינו יכול להתבשל דאל"כ הוי אסור לד"ה כו'. 
דברים משובשים הם במ"כ, מי איכא מ"ד דמקום שהיס"ב אין בו משום בישול. ותו דהא מסקינן אחד שמן ואחד מים יס"ב אסור ותקשי ליה נמי ארבינו יחיאל אדמותיב לבה"ת מדרשב"ג, ליסייעיה ממסקנא אליבא דהלכתא. הא ע"כ ר' יחיאל בהדרגה קמותיב, דמדחזינן לרשב"ג אף על גב דמחמיר בשמן אליבא דכ"ע וס"ל דהפשרו זה בשולו, אפ"ה לא קפיד אמחוי וריסוק השמן הקרוש (דע"כ בקרוש איירי כמש"ל) כ"ש למאן דמקל, וה"ה למסקנא לריסוק קרישת שומן לית דחש לה, אלא משום דלא מוכח להדיא דאיירי בשמן קרוש אלא בדרשב"ג ומניה נשמע לכ"ע. זה פשוט וברור בס"ד. 
איברא הכא בשומן של אינפנאדה דעסקינן ביה, ודאי ליתיה תו לאיסור בישול אפילו ע"ג האש ממש, ושומן בשמן איחלף ליה. ומ"ש עוד מסעיף י"ד, גם זו מן הטעות, דבסעיף י"ד, בדברים שאינם מבושלים עדיין קעסיק הרב בש"ע, ואין זה ענין לנ"ד, דשומן קרוש באינפנדה דדבר יבש חשיב, דל בישול מהכא שאין בהתוכו ומיחויו אלא משום לתא דנולד לבה"ת הילכך למאן דשרי אפילו במקום שיכול להתבשל, מותר הוא, לכן כל דברי ט"ז בכאן דומות למרובות והנם למשא. ומ"ש עוד שבש"ע חזר בו ממ"ש בב"י, אין אנו צריכין לומר כן, אלא טעותא היא ביד האחרונים, דסברי מרנן, דקמהדר בב"י אאיסורא, ולא היא דהא קנסיב לישנא להתרא (ועל כרחנו צריכים אנו לתקן לשונו כמש"ל בס"ד, כדי שיהא מיושב בטוב, וכך חובתנו וכך יפה לנו). 
ולבוש נמי מטעי קטעי בכוונת הרב"י ולשונו בש"ע ישר הוא כראוי לו וכנז"ל, ודיוקו דלבוש לאו כלום הוא. ומ"ש שלא מצא כן מן הפוסקים, נעלם ממנו שהר"ן כתב כך בפירוש, שמותר ליתן אנפנאדש אפילו במקום שהיס"ב, קדייק וכתב בהדיא אפילו במקום כו'. שוב ראיתי שגם במ"א [ס"ק מ] הביא בשם המרדכי דלמתירין שריא אפילו במקום שיס"ב. ואמנם גם דברי הרב"י מוכיחין כן. אבל במ"א לא עמד על דעת רבינו הב"י, ותלה ביה בוקי סריקי, דברים שלא עלו על דעתו ולא הבין כן מעולם. אך מ"ש מ"א לחדש דבר מדעתו לחלק יצא, דבמקום שיס"ב ה"ט משום דאז זב השומן לחוץ, אלא יתננו מרחוק, דאף שנמוח בתוכו לית לן בה כמ"ש הרב"י עכ"ד מ"א. 
במ"כ לא כיון עדותו גם בזו ולא ידענא מאן פלג ליה בין זב בתוכו, או חוצה לו, לבה"ת לעולם אסור, אפילו במקום שאין היס"ב, כמ"ש הטור בשמו בפירוש, משום דמ"מ נולד הוי ולמאן דשרי אף במקום שהיס"ב שרי וכמ"ש בש"ע. 
ותו אפילו את"ל דאיכא לפלוגי בהכי מאן יימר דאינו זב לחוץ. גם במפשירו במקום שאין היס"ב, הלא כשהשומן נמוח ונעשה צלול, ממילא הוא זב החוצה, גם כשאינו חם, כטבע דבר לח בלתי קרוש שמפלש ועובר דרך המאכלים הרכים, ואף היבשים כלחם וכעוגות מרככם, ומתפשט ויוצא לחוץ, ושמא אין כוונת מ"א, רק ליישב דעת המרדכי ודעמיה בלבד, אך לא אדע על מה נתכוין בלשונו כמ"ש הרב"י. 
וכן מ"ש וכ"כ בס' מנחת כהן, עיינתי בו, והנה גם הוא כתב בפירוש מותר להניחו אפילו במקום שהיס"ב. 
ואגב אורחא ראיתי שם (בפרק שלישי משער שני, לס' משמרת הבית) ומצאתי שדחה גם הוא דברי הלבוש כדברי ממש, ושמחתי לראות. אך בדברי הרב"י נסתבך, במ"ש ובהדיא אסיקנא פ' כירה שמן יש בו משום בשול והפשרו זהו בשולו, שהוא דלא כמסקנא דתלמודא, לכן האריך והרבה להשיב ולהדחק בו. ולחנם יגע בכך, דהא דקאמר הרב"י בהדיא אסיקנא לא אליבא דהלכתא קאמר, אלא אראיית רבינו יחיאל קאי, דבשטת רשב"ג אמרה, עלה קמהדר הרב"י וקאמר ובהדיא אסיקנא כו', והכי הוא ודאי אליבא דכ"ע (ואף בזו שגג בספר מנחת כהן, כשכתב בשמן הקרוש שייך בו בשול לד"ה, ולא היא, מי ליכא רבה ור"י דאמרי להיתירא, דלת"ק שמן אין בו משום בשול, מיהא אליבא דרשב"ג כולהו מודו דס"ל שמן יש בו משום בישול) לאפוקי ממ"ש המרדכי, ולא נתכוין אלא להשיב על הבנת המרדכי בו, וק"ל, אין בזה נפתל ועקש, ודי בזה בענין שרצינוהו כאן, וע"ע בחי' גמרא מזה. 

שם. והפשרו. צ"ל. 

שם. אבל כל שנתבשל. צ"ל. 

[פה ב] שם. דהתם ודאי אפילו מעבירו על האש ומבשלו פטור. צ"ל. 

מור וקציעה סימן שיט 
=================== 
בטור. תורמוס שלנו שאין דרכו. צ"ל. מנפה מיד ליד. צ"ל. 

בב"י. כל זמן שמסב. צ"ל. 

שם. ודומיא דחיקו. צ"ל. 

[פו א] שם [ד"ה ומ"ש ומ"מ]. ומיהו לברור אוכל מתוך פסולת ודאי (שרי). כצ"ל. 

ע"ב [ד"ה ותורמוס]. ממרקן (צ"ל) ומערה אותן המים. צ"ל. 

[פו ב ד"ה אין מוללין] שם. ואילו בפרק. צ"ל. 

שם. מנפה מקשרי אצבעותיו. צ"ל. 

שם. מנפה מיד ליד כו' [מנפה] בידו מנפה על יד על יד. כצ"ל כולן מנפה בה"א. 

ע"ג. כרשינין. צ"ל. הכרשינין. צ"ל. 

[פז א] שם. בשטה אחרונה, או בכפיפה וסודר מים עכורים ויין שיש בו שמרים אסור. כצ"ל. 

ע"ד. בפומיה דכוזני. צ"ל. 

[פז ב] שם. והנהו מוכחן דבורר הוא. צ"ל. עמג"א [ס"ק טו] אם מותר לערות השומן להפרישו מהתבשיל. ובהקדמת עץ חיים פירוש למשניות הסכים להתיר, ונתן בו סימן משום חכם אחד (כמדומני שהוא רי"ט צהלון שכ"כ בתשובה [סי' רנ"ג]) אין ברירה בלח, גם את הצרעה ישלח. 
והך כללא ליתא, דודאי שייך נמי בלח, ומאי שנא משכרא ממנא למנא, והא שמרים נמי לחודייהו קיימי אי לאו משום דניצוצות בי ר"פ לא חשיבי, ה"נ בהא תליא, שלא יקפיד לקלוט נצוצות של שומן, הסמוכות למרק ומתערבות עמו דבהו ודאי שייך ברירה. אבל בשומן העליון היורד לבדו כשמערה בנחת, זה מותר כבשכרא. וע"ל סי' תק"י תשובת הריב"ש, דלא אסר אלא עשיית חמאה, דמשמע אבל מה שמופרש ועומד כגון השומן שצף ע"ג החלב, מותר לקלוט, אפי' בשבת, וכ"כ מג"א שם [ס"ק יג], צריך להתנות נמי שעכ"פ צריך ליזהר שלא ימרק קליטת השומן הסמוך לחלב. 

מור וקציעה סימן שכ 
================== 
דף קנה ע"א בטור. כתב בעל התרומה (צ"ל) גיגית כו' ומטעם זה נמי מותר לשתות יין מן החבית שממלאין אותה ענבים שלמים ונותנין יין עליהן ולאחר זמן מתבקעין ויוצא מהן יין כו'. משמע דווקא כשעשה כך קודם השבת. מיהו בשבת ודאי לא שרי למעבד הכי, אי משום דעביד כבישה (דהו"ל תולדה דמבשל), ואי משום דעביד סחיטה, כיון דהשרייה גורמת להן להתבקע הו"ל כטעינת קורת בית הבד ועגולי גת, דלא שרו אלא לפני השבת, משא"כ בשבת אסור בכל גוונא, אפילו עושה לצורך שבת, דקעביד מלאכה גמורה עכ"פ, מלבד דאית ביה נמי משום איסור נולד, הילכך גם בדיעבד אסורין, דלא עדיף ממשקין שזבו, כ"ש הא דאתעבדא בהו מלאכה בשבת, לא מהני להו ביטול לבו ביום, וכ"ש כשעושה לצורך חול, דעברה כפולה היא בידו, דעביד כבישה גמורה, ונאסר משקה זה גם בחול, כדין המבשל בשבת. 
שוב עיינתי באחרונים ומצאתי לבמג"א [ס"ק ה] שהביא בשם הב"ח שנראה לו שמותר אפילו בשבת לתת ענבים בתוך היין שיתבקעו ויוציאו יינם, דמדמי לה להא דשרי ליתן שלג או ברד לתוך כוס יין או למים. 
ותמהתי מראות שהחליט להתר איסור גמור כשל תורה, בדמיון רחוק וזר, מה ענין שלג וברד דתורת משקין עליהן אפי' בעודם קרושים, ולא אסרו רסוקם אלא משום גזרה שמא יסחוט פירות העומדים למשקים. מיהו בדידהו לא שייכא מלאכה, דמשו"ה אפילו לרסק בידים לתוך הכוס שרו כמה פוסקים ע"פ התוספתא, משא"כ בענבים דחייב על סחיטתן חטאת, הא בהדיא קמדמי מילי דלא דמיין להדדי כאוכלא לדנא. 
הגם הלום ראיתי אחרי רואי שגם בט"ז (בסק"ג) מביא דמו"ח, ומחי לה אמוחא, אלא שלשונו מגומגם שם וכנראה שכך צ"ל, שא"כ היה מותר אפילו לכתחלה לתת ענבים ביין כמו בשלג כו'. והיינו משום דב"ח נמי לא שרי אלא בדיעבד אם נתנו בתוך היין בשבת ונתבקעו, מתיר לשתות אותו היין, עלה קאי בט"ז וכתב דא"ה אפילו לכתחלה נמי לשתרי. ומכאן נראה דשגגה יצאה בזו מלפני במג"א, שלא כיון עדותו, דלתת ענבים בשבת לתוך היין שיתבקעו כו', לא סליק אדעתיה דב"ח, וליכא דשרי, חוששני לו מחטאת כדאמרן. שוב נזדמן לידי ספר ב"ח וראיתי כאשר דמיתי כן היא. שכך הוא לשונו אם נתנו כו' דיעבד משמע, ועל כזה נאמר אל תוסף על דבריו וגו'. 
ולענין המשקה היוצא מהם פשיטא דאסור אלא א"כ נתבטל במיעוטו, כנדון בעל ספר התרומה דמייתי רבינו בעל הטורים בגיגית וחבית שנתנו בהן ענבים לתוך היין. וכבר נתבקעו לפני השבת, שהיין היוצא מהן בשבת דבר מועט הוא, וכבר נתבטל ג"כ קודם שנולד, ולא היה לו שעת איסור כמש"ל. אבל מה שיוצא מן הענבים שנשרו היום בשבת, אסור ואוסר כל היין או המים, שהרי נעשה בהם מלאכה בשבת, הא למה זה דומה למבשל בשבת במים מרותחים מע"ש שאע"פ שהמים היו מותרין, וגם הבישול של שבת לעצמו אינו אוסרן, שאין בשול אחר בשול, מ"מ אין ספק שנאסרו מחמת התבשיל שקלטו טעמו, ה"נ זה המשקה שנעשה מן הענבים השרויים בהם באיסור אינו מבטלין אסורו, כל זמן שנרגש טעמן בו, דלמתוקי טעמא עבדי להו. 
ונראה לי פשוט דה"ה אם שרה אותן במים, איברא במים חמירא טפי, דהיינו דינא דאין שורין חטין ושעורין להטיל שכר דכתב רבינו בעה"ט בסי' רנ"ב דלא שריא אלא עם חשיכה, דמשום לתא דמבשל נגעו בה, כדכתיבנא התם בס"ד, ופשיטא דשריית ענבים במים גריעא מביין, לפי שלא זו בלבד שגורם ריסוק הענבים להוציא מהם משקה, אלא שמשנה גם המים מברייתן שנעשים יין צמוקים ע"י כך, וכן יראה ממ"ש הרב"י בכאן משם הפוסקים, שאפילו לעשות תמד לא הותר אלא לפני שבת, בשבת לא, ק"ו לעשות יין צמוקים, דלא, דיין גמור הוא חשוב כמש"ל סי' רע"ב. 
והנה נזדמן לידי ספר בני חיי, ומצאתי בו סי' רנ"ב כתוב וז"ל, כתב אלי הרב כמה"ר נסים רזאלייו, וז"ל כתב מהרי"ט צהלון בתשובה וז"ל ראיתי ונתון אל לבי מ"ש הר"מ, המשקה את הזרעים בשבת וכן השורה חטים ושעורים הרי זה תולדת זורע, וכן כל כיוצא בזה, עכ"ל. נסתפקתי אם יכולים לשרות צמוקים לעשות שירבי"ט, כי כפי מ"ש וכל כיוצא, משמע שגם זה אסור, אמנם מהר"י קארו הראה לנו מקום פרק דם חטאת, והערתי את מקומו ומצאתי אליה וקוץ בה, ומשו"ה לא כתב הטור דין זה כו'. ע"כ דברי הרב מהריט"ץ. מכאן ואילך דברי תלמיד מהרנ"ר, ז"ל וקנאת ה' היא לבשתני ולכבוד מרן כו', תנן אין שורין דיו וכרשינין אלא כדי שישורו מבע"י, ופירש"י וכרשינין מאכל בהמה בי"צה בלע"ז (טירקישי ווייצין בל"א) כו' והר"מ פירש וכרשינין הכוסמת שבתחלה שורין אותן ואח"כ מאכילין אותן לשוורים, וב"ה מתירין משנתן המים עם חשכה. וכ"כ הטור ולתת שעורים בגיגית לשרותן. וכתב עלה מרן, מדשרו ב"ה לשרות כרשינין, ע"כ. הנה מאי דשני הטור בלישניה ולא נקט כרשינין כלישנא דמתני' וכפירש"י שהם ביצ"ה בלעז, נקט שעורים בשיחתו הצריכה תלמוד ערוך בזבחים הנז' בדברי מהריט"ץ. ואפילו לפי פירושו, לא מפקינן שריית חטים ושעורים אלא מחיוב חטאת, אמנם מדרבנן אסור כו', זה היה נראה לכאורה, אלא דבגמרא כו', היוצא מזה דשריית כרשינין וה"ה שעורים כמ"ש הטור או שפרושו כוסמת כפי' ר"מ, שרייתן בשבת חיוב חטאת אית ביה. ולא נעלם מ"ש בפ"ב דפסחים אלו דברים שאדם יוצא י"ח בהן בפסח בחטין ובכוסמין ובגמרא כוסמין מין חטין, ובתו' אור"י כלומר אף מין חטין וכ"ש מין שעורים, ע"כ. איך שיהא הטור חדושא אשמעינן למנקט בלשניה שעורים דלא הוי כזרע פשתן דחיוביה משום לש, אמנם חטין ושעורין חיוב שרייתן בשבת הוי משום זורע. ולק"מ דתנן כרשינין גבי דיו ואמרינן מאן תנא דיו בר גיבול הוא, דמידי איריא הא כדאיתיה והא כדאיתיה כו'. ומ"ש הר"מ בפ"ג שורין דיו וסממנין עם חשכה והשמיט כרשינין, חשש לכדי שהדעת טועה משום דדיו וסממנין הוי משום לש, וכרשינין משום זורע דווקא וכבר באר דינם בפ"ח דהשורה חטין ושעורים חייב משום זורע ודוק. ופירוש הגמרא דזבחים כך הוא אלא זרע פשתן מ"ט כו' דבשרייתו הוי חיובו כי ההיא דבגד דשרייתו היא כבוסו, והשתא בעי תלמודא מ"ט אי חיובו הוי משום זורע, א"ה חטי ושערי נמי לתני כדאשכחן במתני' דאין שורין דיו כו' ופי' ר"מ כוסמת דהוי מין חטין ושעורין כמ"ש תו' ואמאי ברייתא לא גרס כלישנא דמתניתין, ומשני שפיר התם קעביד לישה, פי' ההיא ברייתא דלא תני אלא זרע פשתן הוי חיוב חטאת דידיה משום לש, וחטי ושערי הוי חיוב דידהו משום זורע, ובזורע לא איירי האי ברייתא כו', וכל מ"ש מהריט"ץ כו' כדניים ושכיב אמרה, ששכח מתני' השגורה בפי הכל כו', ואחרי הודיע ה' אותנו את כל זאת כו' שריית צמוקים בשבת אסור לפחות מדבריהם, ואפשר מד"ת, ונכלל במ"ש הר"מ וחייב בכל שהוא, אמור מעתה תמיהתו על מרן לאו מרפסא אגרי אפילו פורתא דגונדרי, אמנם התר עשיית השירבי"ט מרפסא איגרי, נסים רזאלייו. 
אך בעל ספר בני חיי מחי לה אמוחא כחא דהתרא עדיף ליה. ומסיק א"כ כ"ש שריית הצמוקים שמתכוין לרככן ע"י המים, ושיקלטו המים טעם הצמוקים, דשרי כיון דלא שייך לא לישה ולא זריעה, בהא נחית ובהא סליק אשור הייא לית דין צריך בשש דבסים טובא כל כי האי נבגא דברכתא זמן לברכו עלה כחמרא חדתא דאתייליד בשבתא. 
תגא דמלכא אפילו לכלבא ושונרי לא חזי, כאשר הראיתיך בעיניך דאית ביה ודאי תרתי איסורי, ואכחיד את דברי שלשת הרואים בירך אחת, מתוכה מזרחת, כי הדבר ברור שאין כאן משום זורע ולא משום לש. אבל יש כאן משום כובש תולדה דמבשל ומשום סוחט תולדה דדש. ועם שדעתי מסכמת לדעתו באיסור עשיית שירבי"ט, שלא כדעת מהריט"צ, ובעל ספר בני חיי דקאי כוותיה, ברם הלכתא כוותיה דרנ"ר, אך לא מטעמיה, כי אמנם לא לריק יגעתי בהעתק כל לשונו להיות ברר הדברים אני צריך, על כן אעבור על סדר לשונו לראות היעמדו דבריו אשר התגדר בהם על מהריט"ץ, אם טענתו ברי, או נמנע אף לא אפשרי. ואולם מה שכתב הר"מ בפ"ח, שהביאו מהריט"ץ ונסתבך בו, נ"ל שאינו ענין לנדון שלו. וכבר בארתי דעתו ז"ל בהגהותי לחבור הר"מ שם דר"ל ששורה אותם במים אחר זריעתם בקרקע, והוא דבר הלמד מענינו, יגיד עליו רעו. וברישא נסיב משקה צמחים, שכבר שורש בארץ גזעם, דשייך בהו השקאה, והדר תני השורה כו' גרעיני תבואה שנזרעו ועדיין לא השרישו מחמת מניעת המטר, ומזלף עליהם מים הרבה כדי שישורו ויתרככו וישרישו ויצמחו מהר (בטרם יתקלקלו ויתרקבו או יאכלום עכברי דדברא) והיינו נמי לישנא וכן השורה כו' דומיא דמשקה דלעיל דסמיך ליה משמע. דלא כמ"ש בכ"מ שיצא לו לר"מ דבר זה מפרק דם חטאת, ולא היא, איברא התם איפכא משמע אלא משום דהתם איירי בשריה בכלי (להכי לית בהו משום זריעה ולא משום לישה). וזה מוכרח עוד, דאל"כ אין כאן מקומו של דין זה, אלא בסוף אותו פרק דמייתי לה התם הר"מ ההיא דזרע פשתן דנפקא ליה ודאי מסוגיא דפרק דם חטאת, אי איתא דהא נמי דכוותה, אלא ודאי ליתא, ע"כ לשוני שם. 
ומעתה סר מר הקושי מלשון הר"מ הנ"ל, וכלה מהר ענן ספקו של מהריט"ץ מצד זה, דלא דמיא להא כלל, אבל צדק בתפיסתו על הכ"מ דמייתי ראיה לסתור. אך מ"ש הריט"ץ משו"ה לא כתב הטור דין זה, אין מזה הכרח של כלום, לפי שאינו ממלאכת הטור לבאר גדר המלאכות ותולדותיהן בפרטות וחיובן משום מה (מכאן ואילך אבליע דברי תשובותי תוך לשונו של הרנ"ר, כדי למעט טורח העיון, ואציגם בין שני חצאי עיגול). 
אכן מה שחשב הרנ"ר שמצא דינו של הר"מ במשנה דאין שורין דיו כו' וכרשינין כו' ופירש"י כרשינין למאכל בהמה כו' והר"מ פירש וכרשינין כוסמת כו' (שבוש זה הוליד בדומה) וכ"כ הטור ולתת שעורים, וכתב עלה מרן מדשרו בה לשרות כרשינין (לא היא, אלא מן הגמרא יצא לו לטור דין זה, ובדיוק נקט שעורים, להטיל שכר, כפירש"י שם, וב"י לא דק כמ"ש במקומו בעז"ה בסי' רנ"ב. 
ובכן נפל כל בנינו של הרנ"ר ששמח במציאה זו הבאה לידו בהסח הדעת של הריט"ץ, ובזה הרבה דברים ללא הועיל, ושמח ללא דבר) הנה מאי דשני הטור בלישניה ולא נקיט כרשינין כו' נקט שעורים בשיחתו הצריכה תלמוד דזבחים, אפילו לפירוש הריט"ץ לא מפקינן שריית שעורים אלא מחיוב חטאת, אמנם מדרבנן אסור (רפא שבר על נקלה, ולא יגהה ממנו מזור למכת הקושיא של ריט"ץ על הכ"מ, לבאר דברי ר"מ הנעלם בנעלם, ור"מ בחיוב חטאת דזורע קמיירי, והדר שדי בה נרגא, וז"ל) אלא דבגמרא כו' ופרש"י דבשבת חייב חטאת. היוצא מזה דשריית כרשינין הוא כוסמת, שרייתן בשבת חיוב חטאת אית ביה (איברא לאו כולהו בחדא מחיתא מחתינהו אלא כרשינין משום לש נגעו בה דומיא דדיו, ונתינת מים היא שרייתן וגמר מלאכתן, אבל שריית שעורים להטלת שכר, כבישה מתולדת מבשל היא (ומשו"ה לא כייל להו תנא בהדדי) ואינה פחותה מיום או כמה ימים, ומ"מ התחלת המלאכה אסורה גם היא בשבת, ולא עלתה ארוכה גם בזה למחלת הקושיא הנ"ל, כי הר"מ משום זורע קאתי עלה, ולא זו העיר בדינא דמתני', ולא זו הדרך בגמרא דעלה סמיך הטור). ולא נעלם מ"ש בפ"ב דפסחים כו' (לא היה צריך להמתין ולהתעכב בזאת עד שחפשה בגמרא דפסחים, שהרי קדמה לה מסכת חלה, שמתחלת בחמשת מיני דגן שחייבין בחלה, והכוסמין מכללן, ושם שנינו איך מצטרפין זע"ז) וכתבו תוס' דכוסמין מין חטין, וכ"ש מין שעורים כו' הטור חדושא אשמעינן בשעורים כו' חיוב שרייתן משום זורע (כבר ראית כי הבל הביא גם הוא, ואי אפשר להשמע, סמי מכאן זורע) ול"ק דתנן כרשינין גבי דיו כו' הא כדאיתיה כו' (מי לחשך לומר כן ומניין לו להטור חדוש זה, ועל החדושים כאלו אנו בושים, שפורחים באויר). ומ"ש הר"מ פ"ג ושורין דיו וסממנין והשמיט כרשינין, חשש לכדי שהדעת טועה חיוב דיו וסממנים הוי לש וכרשינין הוי זורע דווקא (מאן שם ליה ומאן פלג ליה, ותו אפילו לשטתיה מי ניחא, לו יהא כדבריו, וכי כעורה זו ששנה רבי, אסמכינהו להדדי, ומ"ט דר"מ דלא אשמעינן נמי דינא דכרשינין, עם שיהיו כוסמין ושייך בזורע. מי לא קבעי לאשמעינן דינא דשרייה עם חשכה בין יהא משום לישה או משום זריעה, כדרך ששנויים במשנתנו, ותהוי נמי הא כדאיתה והא כדאיתה, ואין מספיק זכרונם בפ"ח להודיע מאיזה מלאכה היא, להשמיטה בשביל כך בפ"ג שעוסק שם בדין מלאכות הנעשות עם חשכה. אלא ע"כ זה שבוש, ואטו כי רוכלא ליחשוב וליזל כל השנוי במשנה דומה בדומה, שדרכו להיות מקצר ועולה כטיב חבורו) ופירוש הגמרא דזבחים כך הוא, אלא זרע פשתן מ"ט היינו דאשכח ברייתא דקתני השורה כו' (לא ידענא מאי קאמר, וכי לא ראה לשון הגמרא במקומו, שדברי רבא הן זרק סודר למים כו') כי ההיא דבגד דשרייתו הוי כיבוסו, השתא בעי תלמודא מ"ט אי חיובו משום זורע כו' א"ה חטי ושערי נמי לתני, כדאשכחן במתני' ואין שורין כו' ופי' ר"מ כוסמת דהוי מין חטין ושעורין כו' ואמאי ברייתא לא נקט כלישנא דמתני' (נשתבש מאד בפירושו זה, אפילו למאי דסליק אדעתיה מאי שייך למבעי דלא תני גבי חיוב חטאת, כדתנן לענין מלאכה דעם חשכה) ומשני שפיר התם קעביד לישה, פירוש ההיא דלא תני אלא זרע פשתן הוי חיוב דידיה משום לש, וחטי כו' חיוב דידהו משום זורע, ובזורע לא איירי האי ברייתא (ומסיים) ותו לא מידי (ברם לא שוי מידי הך פירושא, הוא טעותא בורכא ובדותא, ואיך יפויס אדם כל שהוא בדברי הבלים כאלה, ואיך אפשר לומר כן, והא מעיקרא קבעי למימר בזרע פשתן משום דמקדח, ותקשי הא לא איירי אלא בשרייה, ודקארי לה מאי קארי, במסקנא נמי. ותו קשיא סיפא דזרע פשתן, דטעמא משום לישה, מה שיאטה גבי רישא דלא איירי אלא בשריית בגד, וכי מה ענין לש אצל כיבוס, וכיון דאפ"ה תנינהו גבי הדדי, הדרא קושיא לתני נמי חטי ושערי, הני מילי מרפסן איגרי ודאי, בטלים וכלים מאליהן, וכל ההסתבכות הלז, גרם להרנ"ר שבושו של המעתיק פירוש המשניות להר"מ (שחובר בלשון הגרי, והורק לכלי אחר שפת לשון עברי) כמ"ש עליו בס"ד בהגהותי לפירושו במשנה, כי המתרגם כרשינין כוסמת בדאי (לא יאמרו משה בדאי הוא, אלא המעתיק פירושו העתיק ממנו מלין, לא ידע להזהר) הלא הכוסמת מין חטה מאכל אדם, לחם גמור לכל דבר, ואדם יוצא בו י"ח בפסח, וכרשינין אינן אלא מאכל בהמה בלבד וכדמוכח בדוכתי טובא במשנה וגמרא. וכ"כ גם הר"מ עצמו בפ"ב דמ"ש, שכרשינין אינן מאכל אדם, ושם פירש ג"כ שנקראין בערבי כרסנא, לא שעורין, ואותו מעתיק של סדר זרעים, דייק לישניה ונתקיימה תורת העתקתו בידינו, משא"כ בשל סדר מועד, דלא גמיר ולא דייק, ואין להשית לב אליו. ולדבריו יאמר עוד שמברך המוציא על פת של כרשינין, ובמ"מ על תבשילו, ויוצא אדם י"ח במצה של קמח כרשינין, הרי שבוש אחד גורם לכמה שבושים קשים, ונתבלבל בו רנ"ר לבדות פירוש משובש בר"מ וכ"מ ז"ל, ולקפוחי לכמה סבי בטעותא, מאן הא דלא חש לקמחיה אכסוהו שערי, ופטפט נגד מהריט"ץ בבלי דעת מלין יכביר דמרפסן איגרי, דמי האי צורבא מרבנן כאינשי דשמעתא לא גמרי, או כדמטללי באסקונדרי, ואיהו דידיה לא עביד אפילו פורתא דגונדרי, שרי ליה מאריה, אלא דלענין איסורא מימר שפיר קאמר. אף על גב דלא כיון ההלכה לתלמיה לגמרי, מיהת בעשיית שריביט הסכים להלכה, ודאי לא בצירן מתרי איסורי. 

ע"א ב"י. מאתמול. צ"ל. 

שם. אשכחן ר' יהודה. צ"ל. 

שם. ותותים ורמונים אין סוחטין אותן (דאפילו כבשים) אף על גב דהמים כו' כ"ש סוחט פירות, דהמים היוצאין מגופם הוא, שאסור לסחטם להוציא מימיהם. כך נ"ל להגיה מסברא, מבלי ראות סמ"ק, כי איננו אתי. 

שם. אפילו למתק (אסור) גזרה. כצ"ל. 

[פח א] שם. הואיל ואיכא חד (דעביד) לשם משקין. כצ"ל. 

ע"ב. ואפשר לומר דשל בית מנשיא לאו דווקא, דאינשי טובא נמי הוו סחטי להו בחול אלא דנקט חד מנייהו, וחשיבותא דרבים הוי חשיבותא אף דלאו רובא דעלמא, כדאמרינן שם בגמרא גבי שכן בערביא מקיימין קוצים, מידי איריא ערביא אתרא, הכא בטלה דעתו אצל כל אדם. עכ"ד. והמה נפלאו ממני לא יכולתי להלמם, דראיה לסתור היא, אף על פי שבודאי כוונתו לומר כן השתא אליבא דר"פ, מ"מ הוא מאמר סותר את עצמו. ובאמת כל מ"ש כאן, אינו מכוון כדניים ושכיב אמרה, כמ"ש עוד בסמוך בס"ד. 

שם. ומשמע לי דתותים ורמונים לאו דווקא, אלא ה"ה כל פרי שדרך לסחטו למימיו שאסור לסחטו בשבת. השתא אפסדה לקמייתא לגמרי, דמתרץ סוגיא דסוחטין בפרישין כו' אליבא דשאר פוסקים (והרא"ש מכללם) שכתבו סתם דשאר פירות מותר לסחטם, ולא שאני להו, דמשמע אפילו למימיהם מותר לסחטן ואליבייהו מתרץ הסוגיא ומישבה כשטתייהו. עוד הדבר בפיו מתוק לחכו, תוך כדי דבור פשיטא ליה דלא כוותייהו, זה דבר תימה, ותרי תמיהי איכא הכא דמעקרא נסיב להיתרא במשקין דשאר פירות חוץ מתותים ורמונים, והכי השתא קמהדר אאיסורא אפילו במשקה תפוחים, טפי משל תותים ורמונים, והביא עצות מרחוק לכפות קערת הסוגיא על פיה, להעדיף כח יין תפוחים יתר על של תותים ורמונים, כלפי לייא, הלא מפורשים בסוגייתנו שלשה סוגי משקים, האחד, זיתים וענבים דחייבין על סחיטתן חטאת, ומודה בהו ר"י דאפילו היוצא מהן לאוכלים אסור. השני, דשאר פירות דמודו בהו רבנן דלאוכלים שרו, אליבא דכ"ע ואפילו לכתחלה כדאיתא במסקנא (מיהו היוצא מהם למשקה אסור לד"ה, כ"ש דאסור לכתחלה). השלישי, ממוצע בין שני אלה, דהיינו של תותים ורמונים, בהא פליגי חכמים ור"י, משום דהני דמו טפי לזיתים וענבים, משא"כ במשקין דשאר כל הפירות ליכא מ"ד דחמירי משל רמונים, הא ודאי אזיל מר בתר איפכא. וראייתו מיין תפוחים אינה כלום, כמ"ש להלן בס"ד, והדבר פשוט דרמונים חמירי, והיוצא מהן למשקין נמי אליבא דכ"ע אסור, אלא שהיוצא מהם לאוכלים לר"י מותר, וקיי"ל כוותיה כדפסק ר' יוחנן הלכה כר"י, אבל לכתחלה ודאי אסור בכל גוונא גם לר"י, משא"כ דשאר פירות וכ"ש של תפוחים (כדבעינן למימר בס"ד) אם לאוכלים, אפילו לכתחלה אליבא דכ"ע שרי, ואם למשקין, אסור ג"כ לד"ה, ואין בין תותים ורמונים ובין שאר פירות לענין זה, אלא בלאוכלים, דבשל רמונים לכתחלה לעולם אסור ובשל שאר פירות אפילו לכתחלה מותר, אפילו מימיהם, ודווקא לטיבול אבל למשקה לעולם אסור. זה דבר ברור ומחוור. 
אחר זמן רב הקרה ה' לפני ספר ב"ח ומצאתי לו ז"ל ג"כ בפשיטות כדברי והשיג על הב"י בזה, ומסיים בה חלילה חלילה להורות התר לסחוט שום פרי למימיו. ואף שזה אינו מדויק כל כך, נראה כוונתו כמ"ש. ונתתי שבח והודיה להי"ת על חלקי, שמצאתי לי רב גדול בר מזלי. עם שלא נתנני הזמן לעיין בו אי מטעמא דידי קאתי עלה. 

שם. וכ"ן ממ"ש הרא"ש וז"ל וששאלת על סחיטת לימוניס נראה שהם בכלל שאר פירות שמותר לסחטן שאין דרך כלל לסחוט לימוניס לצורך משקה כו'. ע"כ. אף על פי שבודאי גם בימי הרא"ש היו סוחטין לימוניס, כמו שעוד היום בכל מקום וביחוד בארץ תוגרמה סוחטין אותן ומוציאין מהן משקה, גם משימין אותן בחביות קטנות ומוליכין אותן לארצות רחוקות, עושין ממנו סחורה, מ"מ אינו עשוי לשתיה, אלא לטיבול, ולתקן בו את האוכלין והתבשילין, הוא דעבדי ליה. 
אכן בארץ האי היא אינגליטיר"א, עושין ממנו משקה לשתות לסבאה, וכדרך שעושין גם במצרים כאשר העיד האיש המשביר בסמוך, לא ידעתי על מה יסמכו לעשות מעשה להקל באיסורי שבת דחמירי, וחוששני להם מחטאת, לפי שהלימוניס אינן אלא מלאים משקה גמור ממש, יותר מתותים ורמונים דסתמן לאכילה, משא"כ לימוניס, אינן נאכלין כמות שהן אפילו לאחד מאלף (אם לא לרפואה) האוכלן בטלה דעתו, מפני חמיצותן וקשין כחומץ לשנים, לפיכך סתמן אינן עומדין אלא לסחטן להוציא מימיהן, לטבל בהן או לשום בתוך האוכל לטעם קיוהא, וכה"ג דווקא הוא דשרי הרא"ש וה"ר יהודה בר בנימן דשה"ל, כמ"ש הרב"י בסמוך, והיינו משום דמשקה הבא לאוכל כאוכל דמי, ואפילו אשכול ענבים מותר לסחטו לתוך הקדרה. אבל לעשות מלימוניס משקה גמור בשבת לרוות הצמאון ליכא דשרי, הרי זה ודאי עושה מלאכה בשבת, אל ירד בני עם המתיר אשר מקלו יגיד לו להקל ראש באיסור חמור. ומ"ש הרב"י ללמד זכות על הנוהגים בו התר לא נכנס באזני כאשר יעיד המעיין הישר הולך, שאין לו יסוד ושורש כל עיקר. במ"כ הרב"י כי רב, שבקיה לחסידותיה בהא, דלא מחי לה אמוחא. ועוד שקבעה להתר בש"ע [סעיף ו] וסתמה ושנאה כמשה מפי הגבורה בלי חולק, ובאמת אפילו יצא ב"ק והתירתו, אין משגיחין בה, בדבר שכל הפוסקים פה אחד אוסרין לסחטן למשקה, ולדברי רי"א דשה"ל בכל גוונא אסור, וכן נמצא בשה"ג בשם ריא"ז לאסור בפשיטות, א"כ היכי ניקו אנן ונשרייה בלי טעם וריח, רק לעשות נחת רוח לשותיו ולא ילפינן ממקלקלתא. 
ואף ההיתר שכתב הרב"י לסחוט לימונים לרפואה. הא תינח אי לערבו בתוך אוכל או לעשות ממנו טיבול, שפיר, אבל אי למשקה קבעי ליה, או לערבו בתוך משקין אחרים או במים, מי ניחא, כה"ג לא שמיעא לי ולא סבירא לי, כי מ"מ משקה הוא דקעביד בשבת, ומשקה הבא למשקה, מ"מ משקה הוא. והעושה מלאכה בשבת הצריכה לו, לא איכפת לן לאיזה צורך הוא עושה, ומאי שנא לשתיה דרפואה (אם אין בה פ"נ) או לשתית בריא. זה פשוט ומבואר בעצמו. 
ולא תקשי לך דרא"ש בפסקיו פרק חבית, דמתיר לסחוט שאר פירות סתם, אמ"ש בתשובה הנ"ל דאוסר סחיטת לימוניס למשקה, היינו משום דס"ל ודאי לימוניס לתותים ורמונים דמו, דשוו להדדי ממש כי כולו משקה כמוהם, וכללא חדא הוא לתותים ורמונים וכל דדמי להו. והא דלא נקט ליה תלמודא נמי בהדייהו, היינו משום שבימיהם לא היו עושין ממנו משקה כלל, מיהא השתא האידנא דעבדי מניה משקה חשוב, ודאי לא בטלה דעתייהו, משקה גמור הוא, ושוה לכל נפש. זה ברור, ואין אני רואה בו צד היתר. 
ובמשקה פונט"ש הלז של בני האי יש בו איסור נוסף על משקה לימוניס דמצרים (ועל השירביט שזכרנו למעלה) ונפקי מקולא זו כמה חורבות. חדא אם מסננין אותו, איכא משום בורר ומשום כובס (אם מסננין בסודרין) ומשום סוחט, כדאיתא בסימן הקודם ביחוד בסחיטת מי לימון שהם עכורים דאית בה משום בורר ודאי, גם מתכבסים בהם כתמי בגדים אפילו כתמים שאינן עוברים ע"י בורית עוברים ע"י מי לימון, מפני חוזק חומצם, על כן מתלבנין הסודרין (שמסננין בהן) ביותר, ושרייתם היא כבוסם ודאי. עוד יש בו משום לתא דבישול וכבישה, מפני מי טע רותחין שמשימין בתוכן את מי סחיטת הלימוניס ואם נעשים בכלי ראשון הרי כאן בשול (כ"ש אם מרתיחין אותן בשבת, אפילו ע"י גוי, שמצטרף לעבות חבל האיסור למשוך העון בעברה גוררת עברה) גם מחמת היין צרוף של אורז שמערבין בו, והוא אשיי כולו, מקנה חומו למי המשקה הלז, שנעשים על ידו ככבושים ומבושלים עמו בלי ספק, והרי אלו השותים במזרקי יין ענושים בשבת, לא נחלו על שבר יוסף דעת יוסיף מכאוב (שלא יימר שכר לשותיו ובמסבתם של נכרים כל מידי דמשכר אפילו בחול אסור לשתותו בחנות שלהם משום שמצא) מולידים בריה חדשה בש"ק, שומר נפשו ירחק מהם. 

שם. משמע שאם היה דרך לסחטו לצורך משקה היה אסור כמו תותים ורמונים. וע"כ צ"ל כן, שהרי בימי התלמוד היו עושין יין מתפוחים כדאיתא פא"מ א"כ ודאי חמירי מרמונים כו' אפ"ה לא הזכירו תפוחים. כבר זכרתי למעלה שזה דבר בטל במ"כ ואין הדעת סובלתו. אמנם עדיין אני תמה שהיה לו ז"ל לזכור ולהביא משנה שלמה ר"פ בתרא דתרומות אין עושין תפוחים יין, ש"מ שאינן עומדין למשקה. איברא פשיטא דרמונים מוכשרים וראוים למשקה יותר הרבה מתפוחים, שהם אוכל גמור, כי רק ע"י מעיכה ועישוי רב מתרכך בשר התפוחים, אעפ"כ אינו זב כמשקה, אלא נעשה כעין דייסא עבה (והיינו למתוקי פירא דפרש"י במסקנא בההיא דסוחטין בפרישין, ולתו' נקרא בליצי"ר בלעז) ואי אפשר לעשות יין מתפוחים כמו שהם בעין, שיהא ראוי לשתיה, אלא ע"י מים שנותן עליהם ומתמדן, כידוע מעשיית יין תפוחים ואגסים עוד היום, במים שקולטין טעמן ע"י תסיסה ונקרא יין תפוחים ע"ד השאלה (וכמוהו יין צמוקים ולכן לא זכרוהו רז"ל במשנה לענין שבת דלא דמי אפי' לשאר מי פירות) ומה זה ענין ליין רמונים, שהוא נעשה מלחות הכנוס בגוף הפרי, שכולו משקה קפוי מעט מזער, ובדחיקה מועטת אפילו רק ע"י חיתוך בסכין, המשקה יוצא מאליו וזב ממנו כמים. זה נראה לחוש שיינו של רמון עצור בתוכו, הוא דוגמת יין ענבים ממש דומה בדומה (אדרבה משקה רמון רפה וצלול עודו בלוע בגוף הפרי, יותר מדם ענב, שהוא קצת עב, ומדובק כליחה סרוכה ונמשכה בעודו בפרי, ואינו זב ע"י חתוך, כי אם ע"י דחיקה). 
ומה לנו יותר והכתוב מעיד היותו משקה נודע ומפורסם בעולם, באמרו [שה"ש ח, ב] אשקך מיין הרקח מעסיס רמוני, הנה השווה משקה הרמון ליין המוחלט, והעלה מדרגתו מאד אל המשובח שבמשקים (עוד זכר לדבר יש במקרא שהיו רגילים בימים קדמונים בא"י לעשות משקה מרמונים ולדרכם בגת כענבי הגפן, שכן מצינו [יהושע יט, מה] בנחלת בני דן שם עיר נקראת גת הרמון על שם כך שהיתה שם גת לעשות יין רמון) ואיך יעלה על הדעת לעשות תפוחים חמורים לענין הוצאת משקה מהם בשבת, יותר משל רמונים שהתלמוד עושה אותם קרובים מדרגת זיתים וענבים לענין משקין היוצאים מהם, חמורים יתר על כל שאר הפירות בכלל, כ"ש תפוחים שיצאו מן הכלל לגריעותא בלי ספק כאמור שאינם בעלי משקה בטבעם, בלתי עזר המים הקולטים טעם לחותם בלבד. לכן יש לתמוה על פה קדוש כהרב"י אשר היה דר בארץ הקדושה אוכל מפריה ושבע מטובה בכל יום, שלא בחן את זאת ונעלם ממנו ז"ל מקרא מלא, ונשמט מעין עיונו שטת התלמוד בדבר שעסוק בו, ומהפך הענינים להגדיל מעלת משקה התפוחים, שאינו משקה כלל בעצם ע"ד האמת, ולהאדירו על של רמונים, והוא משקה אמיתי גמור יקר וחשוב מאד מן סתם יין (כעדות הכתוב הנ"ל שמעלה ערכו עם היין המרוקח בשוה, לא יסולה בו היין הפשוט) ולפי שאיננו מצוי כל כך מפני חשיבות הרמונים, לא נזכר בפירוש שם יין רמונים בתלמוד, ועיין י"ד (סי' קי"ב) זכרוהו הפוסקים, שליוקר דמיו חששו בו לזיוף ביין, הלא פשוט הוא ומבואר הדבר דרמונים חמירי מתפוחים בהא. 
ולימוניס נמי לרמונים דמו ודאי, דמשקין מפקד פקידי בהו נמי, וזב מאליו כמוהם כמש"ל, אלא שאינו נעשה מהם משקה הנשתה בעינו בלי תערובת משקין אחרים כיין רמונים, לכן הנסחט לאוכל ולטבל בו, לית דין צריך בשש דשרי ודאי. אבל הסחוט למשקין, כמשקין הוא בלי ספק, אפילו למים תפלים בכדים, כ"ש המעורב במים חיים צרופים, דמלאכה גמורה היא, בהא נחיתנא ובהא סליקנא, לא יעשה בישראל בשבת קודש, ולהשומע יונעם עליו תבא ברכת טוב בגודש. 
כלל העולה בידינו בענין שלשת מיני משקין, החלוקין לדיני איסורי שבת שבסימן זה, זהו: 
א) זיתים וענבים, היוצא מהן אסור בכל גוונא. 
ב) תותים ורמונים, ודדמי להו, ביחוד לימוניס, אם לאוכלין היוצא מהם מותר ולמשקין אסור. 
ג) דשאר פירות מותר לסחטן לכתחלה אפילו למימיהן, והיינו לטבל בהן, אבל לא למשקה כלל. 
ובהכי סלקא שטתיה דהרב"י בתרי קמייתא, אבל בתרתי בתרייתא לא דק במ"כ אחר שהתיר מתחלה כל סחיטת שאר פירות אף למימיהן חזר והחמיר בשל תפוחים יותר משל רמונים, זהו ודאי דבר שאין הדעת סובלו. ותו דמעיקרא פשיטא ליה דמשקה לימוניס אסור לעשותו בשבת, וכפשיטות כל הפוסקים שדברו ממנו, ובכדי שוי נפשיה הדרנא בהא להתירו בסתמא, ולא נהירא. 

שם. וכן לימוניס. צ"ל. 

[פח ב] ע"ג [ד"ה ומ"ש רבינו וכן הסוחט]. (דלית) הלכתא כר' יוחנן. כצ"ל. 

שם. אבל הכא מה חשיבות יש למשקה בתוך פיו. ע"כ. עמש"ל בס"ד להלן בסימן [ת]ר"ג ועיין מהדורת לחם שמים מ"ה [פרק] בתרא דעירובין בס"ד. 

שם. אבל יניקה בפה, לכתחלה אסור. הרב ט"ז [ס"ק ב] חשב שיש כאן ט"ס. ויש לי לקיימו דלינק מן הבהמה קאמר דלכתחלה אסור, אף על גב דבמקום צערא לא גזרו  רבנן ומותר לגונח לינק מעז בשבת. ורצה לתרץ בזה דלא תקשי אי הכי מאי שנא ביונק דגזרו שלא במקום צער משום דהוי תולדה דדש, דהיינו מפרק כלאחר יד, א"כ הכא נמי נגזור מיהת במציצה דענבים, אף על גב דלאו דרך סחיטה בכך, אפ"ה לתסר מדרבנן. וניחא ליה  דשאני יניקה דודאי אורחה הוא, אלא דמכל מקום כלאחר יד הוי לגבי בהמה דדרכה לחולבה, ולא דמי למציצת פירות, שאין דרך למצצן, אלא לסחטן ביד, או לאכלן כמו שהן. כך נ"ל. 

שם. דלר"ח לא קיי"ל כהא. צ"ל. 

ע"ד בראשו. פשטידא של שומן. צ"ל. 

שם [ד"ה אין מרסקין]. בשם הרמב"ן שבתוספתא התירו. נראה שכך צ"ל. 

[פט א] שם בסופו [ד"ה חבית]. ולפי שאר המפרשים. צ"ל. 

דף קנו א. שמתכבס הבגד בכך מעט. צ"ל. 

שם. והוא שאותו דבר השרוי מקפיד על מימיו. כצ"ל לדעתי. 

שם. דלמא מרסק. כצ"ל. 

שם. וכתבו הרי"ף והרא"ש. כצ"ל. 

במג"א (סקי"ט). דבר שאינו מתכוין מותר ומשני. כצ"ל. 

מור וקציעה סימן שכא 
=================== 
[פט ב] בטור. פואה. צ"ל. וכן צ"ל בב"י. 

ע"ב בב"י. שבתוך הגיסטרא. צ"ל. 

שם. תרי תלתא מילחא וחד מיא. צ"ל. 

שם. שאסור למלוח. כצ"ל. 

שם. וכתב עוד בשר חי כו' אסור למלחו. כתב מג"א [ס"ק ז] ונראה דאסור להדיח בשר שחל יום ג' (של שחיטתו) בשבת, כדי שלא יאסר לבישול דכיון שאינו רוצה לאכלו בו ביום, אסור להדיחו כמ"ש סי' שכ"ג, וכ"ה רפ"ו דפסחים. עכ"ד. ולא ידענא משום מאי לתסר, דכל דהני דאסרינן משום דמיחזי כמתקן, היינו דווקא בעושה מעשה בהן, כגון הנהו דסימן שכ"ג, דקעביד הדחה וטבילה בגוף הכלי, ומטלטלו ומשפשפו. וכן ההיא דרפ"ו דפסחים, צריך להדיח הקרבים בידים ולנקותן היטב מהטנוף שבהן, הא ודאי מטלטל מידי דלא חזי כלל, ומתקנו בשבת לצורך חול. אף אנו מודים שאסור לטלטל הבשר ולהדיחו בשפשוף ידים שלא לצורך היום. אבל הדחה לצורך הבשר ביום השלישי שלא יאסר לקדרה, אינו צריך לטלטלו ולהניעו בידיו רק נותן עליו מעט מים לשרותו בהם, והא מאי קעביד. דכי נמי תמצי לומר שהבשר הוא מוקצה גמור, הוי שרי כה"ג, דהא קיי"ל כלי ניטל אף לצורך דבר שאינו ניטל, ואינו נוגע כלל בבשר. ונתינת המים עליו, לא הויא נגיעה לגמרי, שאינו מזיזו ממקומו, ושריא אפילו במוקצה ממש, וכ"ש בבשר דלאו מוקצה הוא, דחזי ליה אפילו בו ביום למיכליה באומצא, ומשום שרייה ליכא דהאיתא פ' תולין (דף קמ, א) אלא מעתה שרה אומצא בשבת ה"נ דמחייב. 
אלא שעדיין יש לעיין בה, משום דהוי עובדא דחול, כדאמרינן התם גבי שרייה דחלתית. ועוד מחמת אותה ששנינו בלולב [סוכה מב, א] ביום טוב מוסיפין, אבל מחליפין לא. וי"ל דהתם אפשר בהוספה, דסגי ליה. ותו דהתם שאני, משום דצריך לשפוך המים הראשונים, ואיכא תרתי, שפיכה ומלוי, לטרחא יתירא הוא דחשו לה, ועמ"ש עוד בסמוך. אפ"ה מסתברא כמג"א לחומרא, משום הכנה משבת לחול. מ"מ נ"ל משום פסידא שרי לאערומי, ומצי לממשי ידיה אבישרא, לנטילה דאכילה. וכעין שהתירו לענין ריבוץ, לטול ידיו בכל זוית, ונמצא הבית מתרבץ מאליו, כדאיתא ס"פ המצניע. ועוד דלא גרע מהערמה דההוא צורבא מרבנן דאתי ממערבא, לנטורי פירא כו'. והתיר ר"ת גדולה מזו, לטול הידים על בגדי קטנים המלוכלכים, ולא חשש אפילו לשריית בגד היא כבוסו. 

[צ א] שם. דהלכה כרבא דבתראה הוא. צ"ל. 

שם [ד"ה כתב האגור]. שכתוב בתוספתא. צ"ל. 

שם. אבל מרסק. צ"ל. 

ע"ג [ד"ה אסור לחתוך]. דק דק אין שייך בו טחינה. כצ"ל. 

שם. דאפילו הן נאכלים חיין (צ"ל) כו' לאכלן חיין. צ"ל. 

שם. חבילי פואה. צ"ל. 

שם. כל שדרכו בכך ומניחו לאחר שעה (אסור). כצ"ל כנראה. 

שם. שאסור לגרוד הגבינה בשבת (בכלי). כצ"ל. 

שם. מותר להשקותן כדרך שמותר לטלטלן, משא"כ בדבר שאינו ראוי לאכילה. קשיא ליה למג"א ז"ל [ס"ק יג] ותימה כו' אלמא דדבר האסור בטלטול מותר לסוך ולהדיח, וצ"ל דהיינו דווקא כשהוא צורך היום כו'. עכ"ד. ואכתי קשיא לי מההיא דס"פ לולב הגזול דאפילו בי"ט מוסיפין ולא מחליפין, אף על פי שהוא צורך היום ולדבר מצוה, ואף על גב דהתם הוי מידי דשרי בטלטול, ולאו כל דכן הוא. אלא צ"ל דשאני מת, דלא  מתקן ביה מידי, אלא אוקומי קמוקים בלחוד, וכאותה ששנינו כיוצא בה במת, וקושרין לחייו לא שיעלה כו'. א"נ הקלו במת מתוך שאדם בהול על מתו, אבל במידי אחרינא ודמתקן נ"ל דאסור, ק"ו מלולב. איברא לפום מאי דכתיבנא לעיל, ליכא לאותובי מלולב, וצ"ע למעשה, ונ"ל שאין להקל. 

שם. כחכמים. צ"ל. 

ע"ד. ושותין זתים. צ"ל זתום בוי"ו. 

שם. ומותר לגבל את הקלי. כצ"ל. 

שם. שנראה כלש. צ"ל. 

שם. דזתום. צ"ל. 

שם. בפכ"ב. צ"ל. 

[צא. ד"ה ומ"ש רבינו בשם בה"ת] שם. ושלט"ן (כצ"ל. והוא לשון אשכנז שם ירק הנאכל כמות שהוא חי) וחרוסת שכתשן (כצ"ל) כו' ומערבן. צ"ל. 

דף קנז ע"א בטור. לשרותו. צ"ל לשתותו. 

בב"י. מהו לשרות. צ"ל. 

שם. נתבאר בסימן רנ"ב. צ"ל. 

במג"א (סק"ז). להניחה משמע להניחה כו'. כצ"ל. ומלת אפילו ט"ס ונמחקת. 

מור וקציעה סימן שכב 
=================== 
[צא ב] בטור. ובלבד שלא יגע בה. עמ"ש לעיל סי' ש"י. 

שם. אסור משום קוביא. עמג"א [ס"ק ט] שהביא המשנה (אין) מטילין חלשים על קדשים בי"ט, ורצה ללמוד ממנה שאפילו לדבר מצוה אין להטיל גורל, כל היכא דמצי למעבד מאתמול, ובשבת בכל ענין אסור דהאיכא לחם הפנים בשבת. עכ"ד. ובעזה"י כבר כתבתי בלח"ש מה שנ"ל בפירוש משנה זו אופן חדש, דרך הקודש יקרא לה בלי ספק, כל מעיין ישר קורא בצדק אשר יראה יגיד ויעיד, שנתגלה על ידי פירושה האמיתי בחמלת ה' עלי. 
ומדברינו שם למדנו לענין פסקא דדינא כאן, שאין לחלק בין אפשר מאתמול, ללא אפשר, כל היכא דאין המצוה עוברת, כגון מנות דקדשים, שאפשר להשהותן לאחר י"ט, או לחטפן. אבל היכא דצריך להפיס לדבר מצוה עוברת, שיש בה צורך היום דווקא, דומיא דקדשים להקריבן בו ביום דפרישנא התם, הכי נמי דשרי, לא שנא י"ט ל"ש שבת, לעולם מותר בדבר מצוה של צורך היום, שאין לחלק ביניהם כלל לענין זה, כמו שהן שוין לכל דבר שאינו אוכל נפש חוץ מעט מזער. אבל באמת לא בא התנא שם לאסור בשבת, אלא ע"כ היה צריך לשנות בי"ט כמ"ש שם, ולעולם הוא הדין לשבת. זה ברור בס"ד. 
ומ"ש מג"א מלחם הפנים, לא ירדתי לסוף דעתו בזה, דלא שייך ביה פייס, והרי ארבע פייסות היו שם גם בשבת. 

דף קנ"ז ב בב"י [ד"ה המחלק]. צריך לאוקמה. כצ"ל. 

שם. סברא זו וטעמה. כצ"ל. 

שם. גבי רבית שאסורה מן התורה. כצ"ל. שחוששין ט"ס. 

[צב א] שם. ואיך נדחה. כצ"ל. 

ע"ג בראשו. אדחיא לה בדוכתה. כצ"ל. 

שם. דס"ל כההיא. כצ"ל. 

שם. דמייתי מינה (ראיה) והוה. כצ"ל. 

שם. שהמתרץ היה סובר. כצ"ל. 

שם. איזה מדרכים. כצ"ל. 

במג"א (סקי"ז). צ"ל ואפילו להשתתף כו' סתם שכנים שאינן חברים מקפידים. 

מור וקציעה סימן שכג 
=================== 
שם. כמו שכתוב בגמרא. צ"ל. 

[צב ב] ע"ד בראשו. בפסקי הרא"ש. כצ"ל. 

שם. לדעת הרמב"ם לומר. צ"ל. 

דף קנח א בטור. לא יביאם. צ"ל. אלא יביאם. צ"ל. 

שם. בגרתקון. צ"ל. 

בב"י [ד"ה ומ"ש הר"ן]. ושתים רעות כו'. לע"ד שלש הנה, כי עשיית הנקבים, יש בו משום רושם (והרושם ע"י נקב שעושה, דבר המתקיים הוא) וחייב, לא יהא אלא אות אחת נוטריקון. גם אסור להסתכל באותו כתב שכתב בו סכום המעות. 
וכתב מג"א [ס"ק ה] דמשמע שאסור ג"כ לכתוב פתקאות מסכום מעות, וכשלוקח יין מניח פתק במקום שם האיש שכתוב בפנקס, דאסור לקרות בפתקאות הללו. ועם שבאמת אינו דומה לנדון הקודם שהפתקא היא ממה שהקדים הלוקח מעות למוכר, דהו"ל כשטר חוב, וכרשימת פנקס מקבלה והוצאה, דאסירי ודאי, משא"כ אלה הפתקאות המסומנין בסך מעות או מדה, אין זה ענין לשטרי הדיוטות, ולסימנא בעלמא נינהו, וכשמניחן בדף הלוקח, לא מידי עביד, מ"מ המחמיר תע"ב. וישראל קדושים נהגו ליקח גרעין או שאר דבר לסימן, שנותנין בתיבה המסומנת על שמות הלוקחים. וגבאי צדקה שיש להם פנקס ובכל דף עשוים חתוכים שתלוים רצועות דבוקות בקצה אחד בדף, ועליהם כתובים דמי המצוה שקונה איש איש או שמתנדב, ושמו של לוקח ונודב כתוב על הדף, וכשקונה ומתנדב בשבת, הגבאי מקפל הרצועה של נייר שכתוב עליה סך המעות וקומטה תוך הפנקס. וטוב יותר לעשות ע"י גרעינין בתיבה העשויה קנים מסומנים בשמות הקונים. וזכורני שכך היה נוהג הגבאי בבה"כ של אמ"ה ז"ל. 

[צג א] שם. בהלוכא. צ"ל. 

שם. ב"ש אומרים מטבילין. כצ"ל. 

ע"ב [ד"ה כתב ה"ה]. בירושלמי כו' ממלא דלי (נ"ל כצ"ל) טמא כו' נפלו כליו (כצ"ל לדעתי) כו' ומטבילן. צ"ל. 

[צג ב] שם. דאילו לר"ש. צ"ל. 

מור וקציעה סימן שכד 
=================== 
ב"י. אבל קודר כו' קודר כו' קודר. צ"ל. כולם ברי"ש בסוף התיבה. 

שם. דאילו לרבי. צ"ל. 

שם. לאו בר גיבול. צ"ל. 

ע"ב בטור. ובעל התרומה אוסר. צ"ל. 

שם. שהשפשוף הוא להם שוויי אוכלא. כצ"ל. 

[צד. ד"ה כתב הר"ן] ע"ג. למה לא נלמוד ממנה לתרנגולין. נ"ל דס"ל לרמב"ן דוקא לתורי שרי משום דלא אוכלא הוי להו בלא גיבול. משא"כ לתרנגולים הוי טירחא דלא צריך, דבלא גיבול נמי אכלי ליה. זה פשוט בעיני. ולא אדע מניין לו לר"ן לחלק בגיבול דמתני', דסתמא תנן, משמע דאסור בכל גוונא. 

ע"ד. התרה ופספוס. צ"ל. 

שם. דכיון דגדולות. צ"ל. 

שם. כיון דלא לקטן. צ"ל. 

שם. לא יזיזנה ממקומה. צ"ל. 

שם. תרגמה. צ"ל. 

שם. דעתיה עלויה. צ"ל. 

שם. בין בריאה למסוכנת. כצ"ל. 

דף קנט ב. שמזונותן. צ"ל. מספוא. צ"ל. 


 *   *   *   *   *   *   *   *   *   *   *   *   *   * 
מור וקציעה סימן שכה 
=================== 
בטור. ובספר התרומה. צ"ל. 

[צה ב] ע"ג ב"י [ד"ה ומ"ש או אפילו]. דאפי' לדידן [נמי] אסור. עיין ד"מ דכתב בשם אגודה לבסוף הורגלתי לומר אם תרצה להתענות ממחרת תניח לגוי לטול משכונו. ואני תמה אי שפיר הורה, תענית זה למה, אם לא טב הורה, הלא על המורה מוטל להתענות יותר מהעושה דברשות קעבד. שמא אה"נ התענה המורה עצמו גם הוא, וזה לא היה צריך להודיע, רק החמיר גם על העושה, כדי שיזהר עוד ולא יבוא להקל שלא מדוחק. א"נ אותו מורה סבר, איהו כיון דלא עבד מידי לנפשיה ולא אורי לקולא, אלא משום דחייש לפסידא דחבריה, דחשו חז"ל טובא במקום פסידא, לא צריך לשום עליו עונש תענית דרך קנס, או כדי שלא יבוא להקל יותר, דבלא"ה לא אתי לאקולי, שאין אדם חוטא ולא לו, ומה שהורה כדין הורה. ועוד שמצינו שהתירו לת"ח עצמו דרך הערמה, מה שלא התירו לע"ה, דת"ח מזהר זהיר, משא"כ רובא דאינשי דלא גמירי ולא זהירי, לכן משום חומרא דשבת הטיל אותו מורה תענית על הנשאל ההוא, כי היכי דלדכר ולזדהר טפי, ולא ליתי לאקולי בה טובא. 
וכן נראה שאין להקל כל כך, כי הלא עכ"פ יבוא לעיין אחר המעות שמניח הגוי, אם מספיקין כנגד החוב, והרי הוא בא לידי מנין, אף על פי שלא יחשוב עמו. ואפילו מאמינו לגמרי, הרואה סבור שנושא ונותן עם הגוי בשבת. מיהו ע"י גוי אמצעי, שסומך עליו ישראל, שיקבל המעות וימסור לו המשכון, נ"ל להקל. 

שם. כי אין (זה) משא ומתן. נראה שכצ"ל. 

[צו א] שם. הלא לא היו ראוין (אלא) לאחר שנאפה. כך נ"ל שצ"ל. 

ע"ד בראשו. וכ' הלחם. לשון זה צריך תקון, ונראה שיש בו איזה השמטה, וכצ"ל וכתב עוד שאין לומר הלחם מותר מהא דפסקינן כו'. כך נ"ל מדעתי, כי אין לי ספר התרומה. 

שם. דה"ק ר"ת אסר. כצ"ל. 

שם. טחינה דאסורה מסתמא. כצ"ל. 

שם. של מבשל בשר, אלא דלשון דונמצא כו'. כצ"ל. 

שם [ד"ה וא"א ז"ל]. שאין העבד יודע אם אדונו יאכל מזה אפ"ה אסור. עמ"ש לעיל סי' רע"ו בס"ד. 

שם [ד"ה וכתוב בסמ"ק]. בשביל הגוים (יש) אוסרין. כצ"ל מסברא. 

שם. יש לסמוך על המתירין בשעת הדחק. ע"כ. כגון שדר יחידי בכפר (וכה"ג נ"ל אפילו היה פת בעל הבית) אם אין לו פת אחר לאכול בשבת (כיוצא בה מצינו שהתירו אסורין של דבריהם, משום עונג שבת, בפרק האשה רבה [יבמות צג, א], ובפרק הזהב [ב"מ נד, א]) או לצורך מצוה אחרת, כגון סעודת ברית, או חתונה (ובזו נ"ל שלא להקל כי אם בפת פלטר) יש לסמוך על המקילין, ובלבד בעיר שרובה גוים, אבל אסור לתת מעות לגוי מע"ש, ושיתן לו בשבת הפת הנאפה בו ביום. 

[צז ב] דף קס ע"ב בב"י [ד"ה ולאחרים]. ונפקא מנה שאם העיר אינה מוקפת לדירה, וערבו כו'. דברים הללו תמוהים בעיני מאד. שוב ראיתי במג"א [ס"ק יט] הרגיש בהם, ויפה כיון. 

שם. לא תלינן דמחוץ לחומה לנו. כצ"ל. 

[צח א] שם. שכן דעת הרמב"ם ז"ל. הרב בהגהת ש"ע כתב אין למחות ביד המקילין לצורך שבת ובשעת הדחק. נ"ל היינו בדלית ליה מידי למיכל ולמשתי, כדי שלא יתענה בשבת, נראה דלא גרע מחולי שאין בו סכנה, שאומר לגוי ועושה מלאכה גמורה, ומשום סתם צנה, חשיבי כולי עלמא חולים, ואומרים לגוי שיסיק התנור. מ"מ לומר לו שיאפה פת בשבת כה"ג, עדיין צ"ע אם יש להקל משום עונג שבת גרידא, דהיינו לכדי שלא יתענה, מאחר שהתענית בשבת הותר מכללו במקום חלום, ובדבר אכילה יש להחמיר (כמ"ש תו' [גיטין ז, א וש"נ] גבי צדיקים אין הקדוש ברוך הוא מביא תקלה על ידיהם). לכן  חוכך אני להחמיר, אם לא במקום שיש לו אפילו רק צער הגוף, שכבד עליו התענית ביותר אף על פי  שאין בו סכנה ולא חולי ממש, אפ"ה חשוב כחולי שאין בו סכנה. אבל הבריא שאינו חושש כלל לתענית, חוששני לו שלא יאמר לגוי לעשות לו מלאכה, ואם מתענה, אנוס הוא מפני גזרת בוראו, ובודאי לא צריך למיתב תענית לתעניתיה כה"ג. וכבר נזכר לעיל שבפת האפוי בשבת לצורך גוי, ואפילו הוא פת בעל הבית, ודאי יש מקום מרווח להקל בו בכה"ג דלית ליה פת אחר. ואם הגוי אינו מאמינו, יניח לקחת הגוי המעות. 

ע"ג. עד כדי שיבואו קאמר. כצ"ל. 

ע"ד. לדעת הרמב"ם. צ"ל. 

במג"א (סקט"ו) כתוב ואם הובא בספינה שרי. נ"ל דהו"ל לפרושי ולפלוגי, דלא שרי אלא בספינה הולכת למעלה מעשרה, אבל בגוששת אסור, ואפילו בספק אם הלכה משחשכה למטה מעשרה כשעור מיל, יש להחמיר ודוק, וכ"ש בנהרות קטנים. עמ"ש בלח"ש פ"ד דערובין, ולקמן סי' ת"ד. 

שם (סק"כ). ולפ"ז אפילו ספק אם הובא בשביל ישראל. לא ידענא אמאי קמספקא ליה, לאו מתניתין היא במכשירין, מחצה למחצה אסור. וע"ל סי' תקט"ו. 

בש"ע מג"א נרשם סקי"ו בטעות, וצ"ל אחר אסור בו ביום. 

מור וקציעה סימן שכו 
=================== 
[צט א] בטור. הרא"ש התירם. כצ"ל. 

דף קסא ע"א בראשו. בב"י [ד"ה אסור]. והוה משמע לי כו' לשאר איברים דשרי כל שאינו רוחץ כל גופו (אבל אי אפשר לומר כך) דאהא כו'. כן נ"ל שחסר כאן, וצ"ל כלשון הזה שתקנתי מסברא. וק"ל. 

שם. נקיטינן. צ"ל. 

שם. מאיזה טעם. כצ"ל. 

ע"ב [ד"ה אמת]. דאילו. צ"ל. 

שם. אבל בעומד בחמימותו. עמ"ש לעיל סי' רנ"ז. 

שם. ומ"ש לכך צריך שלא יחמם ידיו אצל האש, כ"כ שם הרא"ש. במ"כ הלכה מקופחת היא ודאי, כמ"ש 

שם בחי' גמרא בס"ד. ודעת ר"מ מוכרחת מאד ולא ידעתי מה ראה הרב"י לומר שכ"מ מתו' ורש"י. 

[צט ב ד"ה אדם] שם. כשהוא מסתפג עובר ממנו. והאחרונים החמירו, לכן עכשיו אין הנשים טובלות בשבת, אם לא במקום שאין מנהג. וע"י עילה כל דהו יש להתירה בכל מקום. והתיר רמ"ל לאשה שטבלה ליל הששי ולמחר מצאה ששכחה לטול צפרניה, לטבול בשבת. ובאמת בזמנה יש יותר להקל, דאיכא מ"ד טבילה בזמנה מצוה (ומה"ט יש להחמיר יותר בטבילות דמדרבנן, או דמנהגא בעלמא, דלא כמג"א [ס"ק ח]) לפיכך נ"ל להקל לכלה (כשהיתה אנוסה שלא יכלה לטבול בחול) משום בעילת מצוה, וכן למי שבעלה בא מן הדרך פתאום סמוך לשבת. ומי שנוהג טבילה לקריו, יש לסמוך על מ"א דמתיר, משום דתקנת עזרא היא, אבל במומר שחזר בתשובה איני מודה לו, כיון שלא נזכרה טבילתו בשום מקום בתלמוד ואינה מעכבתו כלל משמירת וקיום דת יהדות שמחויב בה מבלעדה. 

מור וקציעה סימן שכז 
=================== 
בטור. ואפילו בשמן ורד. צ"ע אם מותר לסוך שמן ורד שלא לרפואה, כדמשמע פשטא דמתני', וכדקיי"ל בשאר רפואות דלבריא שרו, וליתא לגזרה דשחיקת סמנין, א"כ ה"ה לשמן ורד, דלבריא כ"ע שרי, אפילו במקום שאינו מצוי. 
איברא איכא למימר אפכא, שמן ורד שאני, דאית ביה משום אולודי ריחא דאסור, משו"ה לא משתרי אלא במקום צערא דווקא. אבל לתענוג, אפילו לדברי המתיר לחושש במתניו, אפשר דאוסר. ואף באתרא דשכיח. ותליא הך מילתא באשלי רברבי אי איכא משום מוליד ריח בבשר האדם. עמ"ש בס"ד בספר שאילת יעבץ (סי' מ"ב) על מ"ש אמ"ה ז"ל, בספרו ([חכם צבי] סי' צ"ב). 

מ"ש בט"ז [ס"ק ב] דאסור לסוך חטטין שבראש. ע"ל סי' תרי"ד וצ"ע. 

שם. בתוך המנעל. צ"ל. 

ע"ג ב"י. דאילו. צ"ל. 

שם. דאין סכין. צ"ל. 

שם. עובדין דחול. צ"ל. 

מור וקציעה סימן שכח 
=================== 
[ק א] ע"ד בראשו בב"י [ד"ה הלכך]. ותימה שנאמר שפוסק כן, וכיון דדרך דחיה אתמר ספק נפשות לקולא. ע"כ. ולענ"ד חיליה דהר"ן הוא, דעל כרחך הפשטן מעיקרא לאו לקושטא דמילתא בעי למפשט מנה ההיא בעיא, דהא מאי נפשוט מנה. ואפילו תימא דהכי דייקא מתניתין, דכי כייב ליה טובא שפיר דמי, מיהא לא שריא מתני' אלא לגמע חומץ. אכתי מנ"ל דמחללין עליו השבת כמכה של חלל, דשרי ודאי לחלל עליו שבת להדיא, אף באסורי כרת. א"כ צ"ל אחת משתים, אם דהבעיא לאו בסכנת נפש קמיירי, ומחללין דקאמר, נמי בשבות דרבנן קאמר, ואם כך הוא, נסתלקה טענת הרב"י מספק נפשות, דלאו בהכי עסקינן, אלא בצערא דגופא טובא. 
אי נמי צריך למימר, דמאי דבעי למפשט, לאו לקושטא ולעיקרא דדינא כדאמרן, דהא אפילו תפשוט דבדכאיב טובא שרי, מיהת לא מוכח מנה אלא דדחי גזרה דרבנן, לא חלול גמור. ולפ"ז שפיר מצינן למימר, דהדילמא לאו דחויא הוא, אלא עיקרא דמילתא הכי הוא, דאפילו בדכייב ליה טובא עסקינן. והכי נמי מוכח מדלא מיירי בצפדינא, כדכתב הרב"י לקמן, שמע מנה דבמיחוש שאין בו סכנת נפשות מיירי, ובודאי מאי דכאיב טובא נמי חושש קרי ליה תנא, כדמוכח מההיא דשלהי יומא בהדיא, ודוק. 

[ק ב] דף קס"ב ע"א בראשו בב"י. כתוב בא"ח החושש בשנו ומצטער אומר לגוי להוציאה. ע"כ. עיין ט"ז [ס"ק א] דחייש לחומרא, ומסתברא כותיה. אם לא שחלה ממנו כל גופו, כמ"ש במג"א [ס"ק ג], וכה"ג ודאי מודה הרב ט"ז דשרי. אבל צריך להזהר מאד בהוצאת שן אפילו בחול, שלפעמים מזיק יותר ממה שמועיל (לכן לא לחנם אחז"ל [פסחים קיג, א] לא תעקר ככא) לפיכך גם בחול צריך לידע תחלה בבירור שלא יזיק לו, ושאי אפשר לו להשקיט הכאב באופן אחר, ועל פי בקי ואומן דווקא וק"ו לשבת. 
עיין תשובת אמ"ה ז"ל ([חכם צבי] סי' פ"ב) במה שעמד לימין הט"ז בענין קציצת צפרנים. ולא ראה מ"ש הט"ז כאן [ס"ק א] שהוא עצמו עשה סניגרון לדבריו שביורה דעה, ובמקצת נתכוונו לדבר אחד, קרובים דבריהם להיות אחת. 

שם [ד"ה ואין]. שמא יבוא הדבר לידי איחור, כשלא ימצא כו'. כך נ"ל צריך להיות. 

שם [ד"ה היה]. חלוש מאד. נ"ל דהיינו חלישותיה, משום דמצי לאעלומי מן החולה, שמאכילו נבלה, והרי יכול לומר לו שמצא בשר כשר מוכן. ונ"מ היכא דידע חולה שהיא נבלה. 

ע"ב. שטה אחרונה. וסובר רבינו. כצ"ל. 

[קא א] שם [ד"ה ואישתא]. קדחת חם ביותר כו' פי' עם קרירות. אמנם הקדחת המצויה השניה או השלישית, ידוע שאין בה סכנה, ע"פ רוב סובל המתנה (ויש רופאים שמסבבין אותה לעצמן במתכוין, ואומרים דמעלי כתירייקא לכולא גופא כשגור בפי רז"ל [נדרים מא, ב]) דינו כחולה שאין בו סכנה שאומר לגוי ועושה די צרכו לרפואתו ולהברותו, ואין מחללין עליו ע"י ישראל בדבר שיש בו מלאכה דאורייתא (עמ"ש עוד בסי' של"ב בס"ד) אך הקדחת הרביעית נחשבת לחולי שיש בו סכנה, ונראה שאם אין שם גוי מחללין ע"י ישראל. 

שם. וכן אם רופא אומר כו'. כתב מג"א (סק"ו) בשם רדב"ז שאם רופא אומר צריך (כצ"ל) אם לא רצה החולה לקבל התרופה, כופין אותו. נ"ל דווקא כשרוצה למנוע מהשתמש ברפואה הודאית (אף הסתמית ע"י רופא מומחה, כודאית חשיבא) שהחמיר על עצמו מחשש איסור דשבת, אבל אם נמנע מפני שאינו מחזיקה לרפואה בדוקה, אפי' מדעת עצמו בלבד, כ"ש אם מסייעו רופא אחד (המתנגד לרופא שאומר צריך) אין כופין, וכ"ש אם חושש הוא שמזקת לו אותה תרופה שסדר לו הרופא האומר צריך, אפי' בחול אין רשאין להכריחו, ק"ו לשבת. והיינו בתרופה שעושים מסמים לאכול ולשתות החולה, או לגמוע אבקת רוכל, לצורך חולי נעלם שבפנימיות הגוף במקומות הבלתי נגלים, ואף הרופא עצמו אינו יודעם ומכירם בברור, אלא באומדנא גרידא, ומנסה הוא בתרופות מסופקות לעצמו, אז ודאי אשרי הנמנע מהם לעולם, ואינו בוטח ברופא ב"ו ובתרופתו ויניח הדבר ביד רופא חנם הנאמן. 
רק בחולי ומכה שבגלוי שיש לרופא ידיעה ודאית והכרה ברורה בהם, ועוסק בתרופה בדוקה וגמורה, ודאי לעולם כופין לחולה המסרב במקום סכנה, בכל ענין ואופן שנתנה תורה רשות לרופא לרפאותו, כגון לחתוך בשר חי שבמכה ולהרחיב פיה, ולהפיס מורסא, ולחבוש שבר, אפילו בנטילת אבר (כדי להצילו ממות) ולתקן לו אספלנית ורטיה, ולגהות ממנו מזור לחבורה ומכה טריה, ולהשקותו משקין מזיעים ולהאכילו דברים מבריאים ומסעדים או ממרקים ומנקים בדוקים ובחונים שמועילים ובלתי מזיקים, כל כה"ג ודאי עושין לו ומעשין אותו בעל כרחו, משום הצלת נפש. ואין משגיחין בו, אם הוא אינו רוצה ביסורין ובוחר מות מחיים, אלא חותכין לו אפילו אבר שלם, אם הוצרך לכך למלטו ממות, שלא יהא שדי תכלא בכוליה, ועושין כל הצריך לפקוח נפש נגד רצונו של חולה. וכל אדם מוזהר על כך משום ולא תעמוד על דם רעך, ואין הדבר תלוי בדעתו של חולה, ואינו נתון ברשותו לאבד עצמו. 
אבל יש שבוחרין בספק נפשות, כדי להציל עצמם מיסורין קשין, כאותן שמוסרין עצמן לחתוך, מפני אבן שבכיס ובגיד וחצץ הכליות הכואב אותן מאד בצער קשה כמות ר"ל. ולאלה מניחין אותן לעשות כחפצם בלי מוחה, מחמת שכמה פעמים נושעים ונרפאים, מ"מ העלולים יש להם לחוש לעצמם. וכל שאין סכנה בכאב, לא שפיר עבדי אפילו בחול, לא הותר להכניס אדם עצמו בספק סכנת נפשות, אף על פי שהרבה עשו כן ונצולו, גם רבים  קרבו מיתתן ע"י החתוך, לפיכך לא הותר לגמרי אפילו בחול. 

כתב מג"א (סק"ח) בשם רמב"ם ננעל דלת בפני התינוק שובר הדלת ומוציאו, אף על פי שמפצל עצים הראוים למלאכה, שמא יבעת התנוק וימות, ולא אמרינן  אפשר דמקרקיש ליה באגוזים מבחוץ. ונראה שנקרא תנוק לענין זה, כל שצריך לאמו, וסתמו כבר שית שיוצא בעירוב אמו. ואם יש לחוש שיבעת ויפחד, אפילו הוה גדול מזה, יש להקל בספק נפשות. ונ"ל אם אין שהוי ועכוב יותר בקריאת אומן גוי לפתוח המנעול, ממה שיצטרך לעסוק בשבירת הדלת, טוב יותר לעשות כך ע"י הגוי היודע לפתוח המנעול, ואין לישראל הכרה בו (ואי איכא ישראל דידע בהכי, ודאי דעדיף נמי, מלעסוק בשבירה). ולא שייך בהא חששה דעצלות, שעומדים על גביו, וגם לא מרע נפשיה, ושבירת הדלת אינו נוח וקל להעשות כמוהו מהר, הלכך הכי עדיף ודאי. אם לא במקום שיש לחוש לאיחור ועכוב יותר בפתיחה, אז אין רשאין להמתין עליה, ומצוה בישראל הזריז בשבירת הדלת. 

שם (סק"ט). כתב בהגמ"ר אם צריכין לחמם לו יין ימלא [ישראל] ויחם הגוי כו'. לא הבינותי טעם חומרא זו באיסור שבת ולהקל מחמתה במגע יין נסך, אחר שכבר אמרו הזריז ה"ז משובח, ואין עושין ע"י גוי היכא דאפשר בישראל, דמזדרז טפי. אי הכי דל איסור סתם יינם מהכא לגמרי, בלא"ה נמי צריך הישראל להחם לו, כ"ש בהצטרף אל זה, אף איסור כל דהו, שהחולה קץ בו. 
גם הוראת רמ"א להתיר סתם יינם לחולה שאין בו סכנה, לא נהירא ולא מחוורא, כמ"ש במקומו בי"ד בס"ד. 

[קא ב] ע"ג [ד"ה ואין]. ואינו נעשה ע"י סמנין. עיין הלכה פסוקה כללי דינים הללו, ולפיהן עלה בידינו, החושש בראשו, או בכרסו או בשנו, מיחוש מעט, לא הותר לעשות לו חמין ע"י גוי, ואף לא להביאן דרך כרמלית. ואם מצטער בו הרבה, ואין בו חולי ממש, הו"ל חולה שאין בו סכנה, אומר לגוי ועושה לו חמין, אם צריך להם, אבל ישראל אינו עושה לו (לא שנא אחר או החולה עצמו, כמש"ל) אפילו דבר של שבות. מכל מקום נ"ל דהיינו דווקא בדאפשר בגוי, מיהא בדליתיה, רשאי גם ישראל לעשות לו דבר שאין בו אלא שבות, במקום שהכאב גדול, כגון קלקול מעים וקרקור מוסר אכזרי, שקורין קאלי"ק, או פעמים שמיחוש ראש גורם כאב הרבה, כגון שנתמלא מוחו עשן ורפואתו ליתן לו סם המשלשל או המזיע, או המביא הקאה, אז ינוח לו ויקל הכאב, יוכל ישראל לתת לו. גם לתקן התרופה ע"י עירוב הסממנין הצריכין לכך, ע"י שנוי קצת, ובלבד שלא ישחוק סממנין, ואם אין מצוים סממנים שחוקין כגון שצריך לו עיני סרטן, ואין כאן אלא שלמים, לועסן בשניו ומערבן במשקה כלאחר יד דרך שינוי, ולא יטרוף בכלי, אלא משכשך בלבד. 

שם. כתב הר"ן כו' דכי שרי ע"י גוי כו'. צ"ע דמשווי שבות הנעשה ע"י ישראל, לשבות דאמירה לגוי, ולא שאני ליה בין שבות דאית ביה מעשה, לשבות דלית ביה מעשה, כדמפליג תלמודא. לכן נ"ל שאין הוכחה זו (שכתבוה הר"ן והה"מ בפשיטות כל כך) מכרחת כלל. 
ס"פ אף על פי [כתובות סה, ב] אמרינן סתם מניקה חולה היא. ופשוט א"כ שעושין לה כל צרכיה ע"י גוי. ועדיפא מקטן גרידא דחשבינן לה חולה. כ"ש היכא דאיכא תרתי. גם נ"ל דה"ה מעוברת. 

ע"ד. ושמואל אמר נותן. צ"ל. 

שם. אמינא ליה. צ"ל. 

[קב ב] שם סוף העמוד. כתוב בשבלי הלקט כו'. נראה שזה נכתב כאן שלא במקומו, ומפסיק בין הפרקים. וצ"ל כאן (הלשון שאחר שתי שטות) נמצא דגם להרי"ף כו', אח"כ צ"ל כתוב בשבלי כו'. 

ומ"ש הרב"י ואיני יודע מנ"ל לחלק בין הזיד כו'. תמיהא דלא ידע מר שהלשון עצמו צווח כך, דפרשה משמע ודאי מעצמה פרשה, לא ע"י אדם במזיד ומתכוין, דא"כ הול"ל רטיה שהפרישה או שהופרשה (דמשמע ע"י אדם) או שסלקה, אבל שפרשה פועל עומד הוא, ואין לו משמעות אחר אלא כמ"ש בעל הדברות וק"ל. ומכאן נראה דנ"מ בכמה מקומות לדינא, מהבנת לה"ק בדקדוקו האמיתי. 

ופשוט שכל דיני רטיה שנזכרו בשני סעיפים הללו, הוא כשאין במכה אפילו חשש סכנת אבר בלבד, שכבר נזכר למעלה במקום סכנת אבר, וכן היכא דחלה כל גופו ממנה, אם אי אפשר בשנוי, עושין לו דבר שבות אף בלי שנוי, וכל היכא דאיכא צערא טובא אין מדקדקין בשבותין (דבמקום צערא לא גזרו רבנן) אם השנוי גורם שיהוי ועכוב, אלא דהיכא דאפשר בגוי ודאי עדיף, ואצ"ל דלא איירי השתא במקום שיש סכנת נפש, או אפי' ספק, שהרי כבר נתבאר שמצוה לישראל לדחות שבת בשבילו בכל ענין. 

ולתת קורי עכביש על מקום חתך בסכין, כדי לעצור דם, נראה לי דלא שפיר דמי, אפי' תימא דאינו מרפא, מ"מ הוא מוקצה ודאי (אם לא שיש מוכנים מבע"י, אז נ"ל לסמוך על המתיר) וגרע מעפר ואבנים שלא הוכנו מאתמול. ואם החתך קטן ואין בו חשש כל כך יכול לעצור הדם בלא"ה בקל ע"י דחיקת אצבעו או ידו על המקום ההוא החתוך, אם אינה חבלה גדולה ועמוקה, כי אם מעט בעור ובבשר האצבע וכדומה, אז נעצר מיד ע"י דחיקה ועצירה במקום החבול. אך אם היא חבלה עמוקה, כ"ש אם נגעה בגידים, ודאי מותר לרופא אומן להניח עליה סם ורטיה המוכנת (בלבד שלא ימרח שלא במקום סכנה גמורה) וחתול לחבשה, אם אפשר ע"י גוי, ואם לא, גם ישראל מותר לעשותו. שכל מכת ברזל יש בה כדי להמית אפילו הוא מחט, ומזרף זריף, ויכול למשוך אחריו דבר מסוכן, אף על פי  שעדיין אין הסכנה מצויה, לפי מה שהיא החבלה ומקום הנחבל. וכן כל נגיפה באבן או בצור ובקנה המוציאה דם, וכן נפילה חזקה כשפגעה ונגעה במקום העלול לסכנה, אם לא ימהרו דבר התרופה, הרי זה ספק נפשות, שדוחה את השבת, ואפילו במלאכה גמורה אם צריכה לכך, וכמש"ל. וכל מאי דאפשר לשנויי משנינן, אם אינו גורם עכוב וקלקול ברפואה. 

הביא במג"א [ס"ק לג] משם פוסקים קדמונים ואחרונים שמותר להוציא ליחה מכויה (שקורין פונטאנילה). ונסתפק הוא ז"ל בנסתם הנקב קצת, אם מותר ליתן לתוכו קטנית שיפתח. ולדידי פשיטא לי דאסיר וחוששני לו מחטאת. לפיכך אם יצטרך הדבר ואין בו סכנה, יעשה ע"י גוי. 
והיכא שעלה עליו בשר שנותנין עליו עפר או ד"א האוכלו, כתב ר' משה חגיז (בלקט קמח שלו דף ל"ה ג) לדעתו מותר לתנו בידו ממש בלי שינוי אחר ע"ש. ולא חש לקמחיה, חלילה לסמוך עליו, כי נ"ל פשוט דחייב על זה משום חובל (דחשיב מעשה בידים כההיא דתנן לא יחוף באדמה כו' וההיא דסכו נשא (ב"ק פו, א. ועיין מו"ק י"ד סי' קפ"א, וכן המולח חייב משום מעבד) לד"ה, דהכא ודאי לחבורה הוא צריך, והויא מלאכה הצריכה לגופה. וכל מ"ש שם אינו מכוון, ואין להאריך בו. אך במקום סכנה, כגון שיש לחוש שתעלה נומי ובשר חי (שקורין קאלטי ברנ"ד) שמסתכן בו, ודאי מותר אפילו לחתוך בידים ע"י ישראל. 

דף קס"ג א בטור. אף על פי שהם קשים לקצת דברים. כצ"ל. 

שם. אין עושין אפיקטויזין. (אפיק טפי זין) דהיינו גרמת קיא. (ונראה הוא הדין לקחת דבר המשלשל בשבת, שלא לצורך גדול (ע"ל שכ"ג, דאפילו לרחוץ במים משלשלים אסור) אבל בחול משרי שרי, דלא שייך ביה הפסד אוכלין שאינו נקח אלא אליבא ריקנא, ואינו נעשה אלא לרפואה) משום הפסד אוכלין ואם מצטער מרוב מאכל, מותר אפילו בסם, ובשבת אסור בסם, ומותר ביד, ובמקום חולי הכל מותר. כך נ"ל. 

ע"א בב"י [ד"ה החושש בשיניו]. כבר כתבתי בסימן (זה צ"ל) לעיל דף קס"ב, א בראשו. 

[קג א] ע"ב בב"י. וי"מ דההיא דפ' חרש, בצער רעב היא כו'. פשיטא דהיינו במקום צערא דתאות אכילה בעלמא. אבל במקום שגובר עליו הרעב, אין לך חולי גדול מזה אפילו עדיין לא אחזו בולמוס, מ"מ יש לחוש שימשך ממנו ג"כ, ואולי גם רק כדי שלא יתענה בשבת, נמי שרי כה"ג, וכמש"ל סי' שכ"ה (סי"א) אף על פי שנטיתי  להחמיר שם לעשות לו מלאכה ע"י גוי, משום מעשה שבת דחמיר, אף על גב דאמירה לגוי אינה אלא  שבות, מטעם שכתבתי שם, אבל בשבות גרידא, שאינו אלא משום גזרה, במקום צערא כי האי, ולמנוע מאיסור ולקיים מצות עונג שבת, מסתברא דלא גזרו, ואיכא לסיועה טובא. וכבר זכרנו מקומות שהתירו חכמים איסורין של דבריהם משום עונג שבת. 

שם. הילכך אפילו אינו רעב ולא צמא מותר לאכלן ולשתותן כו'. משמע אפילו מתכוין לרפואה לית לן בה, ולא אכפת לן מידי בכוונתו. וכן סתם בש"ע [סעיף לז], ודאי פירושו להתיר בכל גוונא. 
אבל במג"א [ס"ק מג] יצא לחלק בזה ואוסר לרפואה, ונתלה בההיא דרוחץ בים (ושאר מילי דאייתי, ולא דמו לגמרי). שאני רחיצה וכל דכותה דמוכחא מילתא דלרפואה קבעי לה, כיון שמעמלת ומשלשלת, ומראה פעולתה מיד, משא"כ במידי דמיכל ומשתי, כיון דחזי לרעב ולצמא, ובריא הוא ג"כ, מה לנו ולכוונתו, כי ליכא הוכחה לגמרי, כולי האי לא גזרי, זה פשוט, וכן אם נפל למשכב שרי. 

שם. סחופי כסא אטבורא. צ"ל. 

ע"ב בטור. החושש במעיו מותר ליתן עליהם כלי שעירו ממנו חמין. מה שהתנה שעירו ממנו, הוא מפני הסכנה (ע"ל סי' שכ"ו). אבל אם הוא כלי צמיד פתיל באופן שאין נשפכין ממנו, כמו הכלי שמשתמשין בו בארצות האלו הצפוניות ואקלים הקר, העשוי להחזיק בתוכו מים חמין, להחם בו המטות בימי הקור, פשוט שמותר לשומו גם על הבטן בשבת כבחול, אם יש לו מים שהוחמו מע"ש, בבריא שאינו עושה אלא לתענוג או במקום צער גדול כגון החושש במעיו (שקורין קאלי"ק) שמצטער הרבה בכאב אנוש, ודרך רפואתו בכך, לחמם בני מעיו, ודאי לא גרע מחולי שאין בו סכנה, ואומר לגוי ועושה לו מדורה ומים חמין כצרכו. 

שם. מי שנשתכר מותר לסוכו. כתב ט"ז [ס"ק כז] ואין ללמוד מזה התר להשים תוך החוטם אפר מעשב כתוש להפיג השכרות, כי אותו אפר פעולתו ברפואה כו', ושייך בו שחיקת סמנין. עכ"ד. ולית דחש לה, פוק חזי מאי עמא דבר, אולי בזמן הרב ז"ל היה עדיין דבר חדש וחשבוהו לרפואה, ובאמת אינו עשוי אלא לעטוש. ואפי' היה עולה על הדעת שיש בו רפואה, כיון דמנהג בריאים הוא לשאפו בנחירים, ודאי שרי אפילו מתכוין לרפואה, אטו מי גרע מאוכל מאכל בריאים לרפואה. ואף לבמג"א (בס"ק מ"ג) דמחמיר בעושה לרפואה אף על פי שהוא בריא, היינו דווקא בדבר שאינו מאכל בריאים,  דמוכחא מילתא דלרפואה קעביד, משא"כ במידי דחזי לבריא לית דין ולית דיין שאפילו למי שיש לו מיחוש, משרי שרי. כ"ש כשאינו חושש כלל, ואינו עושה רק לתענוג בעלמא, כדרך רוב העוסקים בשאיפת טובק. 

ע"ג בב"י וכ"ת. כצ"ל. והוא ר"ת וכי תימא. 

[קג ב] שם בסוף העמוד. דצרכי חולה שאין בו סכנה. צ"ל שיש בו סכנה. 

ע"ד. כדי שלא יהא דם שע"פ המכה צובע את הבגד. כתב מג"א (סקנ"ב) נ"ל דבבגד אדום פשיטא דאסור. ע"כ. ר"ל לאסור באדום טפי, משום דמתקן הוא להיטיב מראהו וגוונו, משא"כ בלבן דמקלקל הוא ומלכלך אותו בכתמים. וצל"ע דהא ודאי לא מיחייב משום צובע בצבע ע"ג צבע, דלא אהני מידי, ולא מלאכת מחשבת היא, אלא דווקא אם היתה כהה ועשאה עזה. אבל הצובע את הלבן אדום, מלאכה ודאי היא שעשה, אלא דלא ניחא ליה בה, והויא לה מלאכה שא"צ לגופה, דחמירא טובא, דאיכא דמחייב עלה, ואף שלא במתכוין, פסיק רישיה הוי. 

במג"א (סק"ד). משמע אף על פי שיש בו סכנה. צ"ל שאין בו סכנה. 

מור וקציעה סימן שכט 
=================== 
בטור. שאם נפלה שם עליהם (מפולת) שמפקחין. כצ"ל. 

שם. ואפילו מצאוהו מרוצץ. ונראה פשוט שכל שכן שמחללים השבת על הטרפה שיוכל לחיות הרבה יותר מחיי שעה. ואצ"ל הגוסס שהרי בפירוש אמרו שדינו כחי לכל דבריו. ולא אמרו אלא רוב גוססין למיתה, אבל מיעוטן חיים. ואין הולכין בפקוח נפש אחר הרוב. 

ע"ד בב"י. ונפשות בחצר אחרת, והם חולים או קטנים כלומר ואין שהות להבריחם. כתב מג"א [ס"ק א] ונ"ל דאפילו אפשר להצילם דרך רשות הרבים, מוטב לכבות. ולא נהירא, דהא קיי"ל כמאן דמחמיר במלאכה שא"צ לגופה. ותו אי נמי ס"ל כמאן דפטר, אכתי מאי מהני, הא הוצאה זו א"צ לגופה ולפטר, ומאי עדיפותא דכיבוי ודוק. אבל באמת אין חייבין אפילו על הוצאת קטן וחולה, כמ"ש בס"ד בלח"ש פ' מפנין. וגם האדנא דלית לן ר"ה, ודאי איהו עדיף. 

שם. ה"ד אי לימא. צ"ל. 

שם. וכתב הרא"ש פירוש. צ"ל. 

שם בשטה אחרונה. ודאי כותייהו. צ"ל. 

[קד א] דף קסד ע"א בטור. מצוה להצילם. אם אינו מכניס עצמו בסכנה, שא"כ גם בחול אינו מותר (דמאי חזית דדמא דהיאך סומק טפי מדידך, ואפילו כשהנרדף גדול ממנו, שאז מותר לו למסור עצמו להריגה תחתיו, כמ"ש בס"ד באבן בוחן שלנו, היינו דווקא בהצלה ודאית אבל לא משום ספק הצלה, וגם בדחיית שבת) הלכך לא שרי אלא בודאי הצלה, א"נ אפילו ספק, רק שהמציל לא יכניס עצמו אפילו בספק סכנה. 

שם. והמצילים. צ"ל. 

בב"י. אפילו על עסקי ממון כו' שאם לא יניחם כו' יהרגנו והוי עסקי נפשות. ע"כ. הואיל באר מג"א [ס"ק ה] ז"ל משום חזקה אין אדם מעמיד עצמו על ממונו כו'. ולא נתיישב בזה מה טעם לחלק בין זמן זה, לזמן שהיו לנו ערים. וי"ל כי בזמן שהיה לנו ארץ נחלה ואחוזת שדה, אף אם באים לשלול שלל, יחטפו וילכו לדרכם, הלא ישאירו עוללות, ולא ימותו אנשי העיר ברעב, גם אם לא ישאירו מחיה, הלא ימצאו די ספוקם בעיירות ישראל אחרות שסביב להם, משא"כ בזמן הזה שאם יקחו כל ממונם, הוי פקוח נפש, כי לא ימצאו חונן ונותן בין הנכרים. אבל באמת אין נראה לפרש שבאין על עסקי ממון לבוז בז, שאם כן היינו עסקי נפשות בכל זמן, כי מי יוכל לראות שיקחו כל אשר לו, וישאר עני חשוב כמת, א"כ ודאי יש בו פקוח נפשות בכל ענין ובכל עת וזמן אין חלוק כלל בין עכשיו, לאז בהיותנו על אדמתנו. 
אלא כך הוא פירוש על עסקי ממון, שתבעו דבר קצוב לצורך מחיתם, לבלתי השחית הכל, או בקשו שיפדו עצמן בני העיר בכסף דבר ידוע, כמנהג חיילות הפושטות בארץ אויביהם, שצריכין לתת להם כופר נפשם, ופדיון רכושם וקנינם להניחם, אין מחללין, כשמתפייסין בכך, וגם מניחין לנותני הפדיון נכסיהם וממונם, ופוטרין אותן בדמים שקצבו להם. נמצא באופן זה, ודאי אין כאן פקוח נפש כל עיקר, כשידוע שמקיימין תנאם, ומתרצים ברצי כסף. וגם בזה נ"ל שאין לחלק לגמרי בין זמן לזמן. איברא אי איכא לפלוגי, אפכא מסתברא, דהאידנא ליכא למיחש כולי האי בהך גוונא דאמרן, לפי שהאומות בזמן הזה בעלי אמנה והבטחה, יותר משלפנים בשנים קדמונים. אך במקום שיש לחוש שאינם שומרים הבטחתם, שאע"פ שיתנו להם שאלתם ברצון, אח"כ יוסיפו לקחת באונס ובחזקה, נ"ל פשוט שלעולם מחללין אם חושבים להנצל בכך, אפילו מספק, ולא שייך כלל החלוק בין עסקי נפשות לעסקי ממון, כששוללים ולוקחים בחזקה כל אשר ימצאו. 

מור וקציעה סימן של 
================== 
[קד א] בטור. קורין לה חכמה. נראה לי פשוט אפילו היא עצמה חכמה כמ"ש רז"ל בפירוש [סוטה יא, ב], אטו חייתא מי לא צריכא חייתא אחריתא לאולודה (ומה שקשה ע"ז, עיין מה שכתבתי שם במקומו). 

שם. ומדליקין לה נר (פשוט דהיינו כשהוא לילה, או בחדר חשוך ובאפלה) אפילו היא סומא. נראה שאפי' אינה צריכה לאור הנר, שהנשים שאצלה בקיאות ויודעות לעשות צרכיה גם בחושך ואפלה, מ"מ מדליקין ליתובי דעתה, שאע"פ שאינה רואה הנר ממש, מ"מ מרגשת בנוגה וזוהר של הנר, כי גם אם יעצום אדם עיניו מרגיש ויודע כשמביאין נר בלילה ואפלה, וכ"ש לפקחת, שמדליקין לה נר, אף על פי שא"צ לה רק ליישב דעתה, כי  נפשה עגומה ביותר, כשתשב בחושך. ובזה נתיישב מ"ש במג"א [ס"ק ב]. 

שם. ומ"מ בכל מה שיכולין לשנות משנין (לד"ה, אפילו למ"ד הותרה שבת בשאר חולה שיש בו סכנה, לפי שכאב סתם יולדת הוא ענין טבעי ומנהגו של עולם, וע"פ הרוב אינה עלולה למיתה מחמתו, לפיכך הצריכו בה שינוי). וזה כשאין הדבר בהול ונחוץ, רק יושבת על המשבר כדרך הארץ, משא"כ במקשה לילד ומסוכנת וחלושה ע"פ נשים בקיאות, או על פי רופא בקי, ודאי אינה צריכה שינוי כלל. 

שם. אבל גויה אין מילדין. מ"ש מג"א [ס"ק ד] בשם כנה"ג אבל לקראית מותר ליילד, משום דמנטרא שבת. צ"ע כי הכופר בתורה שבע"פ הרי הוא ככופר בתורה כולה, ודינו כאפיקורוס (כדאיתא בפרק חלק [סנהדרין צט, א], ובפ"ג מהל' תשובה לר"מ) ונסתלק מהאחוה, ואין רשאין להחיותו לא מעלין אלא מורידין, כ"ש לחלל עליו שבת שלא הותר, עם שיש לחלק בין גדול בר דעת, שהתיר עצמו למיתה, ובין תינוק הנולד מישראלית, שישראל הוא, ואף על פי שאין לחלל השבת בשביל היולדת (דנשותיהן גרועות  מהם בסתמא וכמ"ש רז"ל בס"פ א"ע [פסחים מח, ב], אך מצינו בצדוקים שנשותיהן אינן גרועות כמותם, כמ"ש בפרק בנות כותים איך שיהא) בשביל הילד מחללין, דבגדולים ודאי ליכא למימר דאניסי, והו"ל כתנוק שנשבה בין הגוים, דהתם לא ידע לגמרי מדת יהדות, משא"כ הללו שמעיזין פניהם להכחיש פירוש התורה, המבואר ע"פ חכמים, שנמסרה להם דור מדור עד משה מסיני, ועושין ביד רמה לעקור פרשה מן התורה להמרות ע"פ ב"ד, להפקיר עצמן לדעתם המשולחת הרי דמן מותר, הפרו האחוה ונעשו כגוים גמורים (כדאמרינן גבי עשרת השבטים ספ"ק דיבמות [יז, א]) והם עוברים בכל יום, על כמה גופי תורה (וגם על הכריתות, שבועלים נדה בלי טבילה, וכן רבות אתם) בשאט בנפש, ומלעיגים על דברי חכמים, לפיכך אפילו לבניהם נ"ל שיש לחוש, שלא לחלל עליהם שבת, גם לא למולם בשבת, שאין להם דין ישראל כלל, אחר שנשתקעו במינות ואדוקים בה, ומשתרשים בחטא בלי אונס, כך דעתי נוטה, שאין להם דין ישראל לשום דבר. 
וק"ו לאפיקורסים החדשים המתועבים כת ש"ץ שר"י שהם ונשותיהם ובניהם שקץ, שהם גרועים מכל עע"א שבעולם, אין להם חלק ונחלה ולא זכרון בישראל, כל זמן שלא באו לשוב תשובה גמורה אמתית בלי חשש זיוף. לפי שכבר ידוע שאין לבטוח בהם אפילו אם מראים בעצמן סימני כשרות ועושין תשובה של רמיה, שאינה אלא לפנים, כדי להתערב בישראל להדיח בסתר, לכן צריך שמירה יתרה מהם כנודע. 

שם. ונקראת יולדת משתשב על המשבר. כתב ט"ז [ס"ק ב] לענין קריאת חכמה, לא שייכי שעורין הללו שהן קרובים ללידה, אלא משעה שמרגשת קצת אפילו בספק מותר בקריאתה, ונראין דבריו. אלא שצריך לבאר ענין ההרגשה, דהיינו שמלאו ימיה ללדת, ומרגשת בעצמה התחלת חבלי לדה, או אפילו אם ארע לה מקרה, שיש לה לחוש שתפיל, דהו"ל ספק פקוח נפשות, שניתן לדחות אפילו במלאכה גמורה, כ"ש קריאת חיה מחוץ לתחום, ואפילו להביאה בקרון ובר"ה, וכ"ש כשנעקר הולד כבר, שמחללין בכל ענין. אבל ודאי הכל לפי ענין ההרגשה, ולפי רחוק מקום החכמה, שצריך להקדים, או לאחר, אם הענין סובל שהות. 

[קד ב] שם. היושבת על המשבר ומתה כו' וקורעין בטנה. דבר פשוט הוא דמיירי בכלו לו חדשיו וכ"כ במג"א (בסקט"ו) כגון שבעל ופירש. לפ"ז אין אנו צריכין לדחקו של בעל ד"מ ובהגה דש"ע [סעיף ה], אלא דלא שכיח כה"ג ולא שייך לומר דאין נוהגין. ואם לא נעקר הולד, נמי ליתא להך דינא. עיין שאילת יעבץ סי' מ"א (דף ע"ג) ובחידושי גמרא ערכין (ד"ז) ולח"ש פ"ה דנדה. 

ע"ב בב"י [ד"ה ומ"ש רבינו בשם הרמב"ן]. יולדת תוך שלשה שאוכלת (כצ"ל) מאכל בני אדם ואומרת שא"צ שיבשלו לה בשבת. והשיב כמסוכנת אנו חושבים ליולדת. ומצינו דוגמתה בבהמה מסוכנת, אפילו אוכלת בקעיות מסוכנת היא. כ"ש אדם. ואימר תונבא נקטה. 

שם [ד"ה ועושין]. אף על פי שאין במניעת הדבר סכנה. ע"כ. הא מילתא תליא באשלי רברבי דלעיל, אי אמרינן שבת הותרה אצל חולה, או דחויה היא. 

שם [ד"ה וה"מ]. ומשמע לרבינו שדינו כבן שמונה ממש ואסור לטלטלו. אף על גב דספק נפשות דוחה שבת, הני מילי בנפש גמור שהוא בחזקת חי, אבל [זה] לא יצא מחזקת נפל. ועדיין צריך לי עיון דהא אפילו בישראל אחד בין ט' גוים (וגוי כנפל דמי) מחללין. ואפילו תימא דדמי לפירש דאזלינן בתר רובא, מאי הוי, הא רוב הנולדים ולד מעליא נינהו, כדאיתא ביבמות בדוכתי טובא, ורובא עדיף מחזקה אמאי לא ניזל בתרה. ונ"ל לצדדין קאמר, ואסור לטלטלו אספק נמי קאי, והיינו דווקא שלא לצורך, אבל להחיותו כגון להצילו מדליקה עושין אף חילול גמור. ואם [אי] אפשר לה להניקו אא"כ תטלטלנו פשיטא דשרינן טלטול בעלמא לספק זה. וכך נ"ל עקר. 

[קה א] ע"ג. שחלב רבה בדדיה. צ"ל. 

במג"א (סק"ט) אין מחללין פירוש אף על פי שחברותיה אינן אומרות שאינה צריכה, אבל כשחברותיה אומרות שצריכה כו'. כך נ"ל לתקן לשונו בהכרח. 

שם (סקי"א). ואם יחתכוה, ימיתוה. כצ"ל. 

מור וקציעה סימן שלא 
=================== 
ע"ג בב"י. משפע ויורד. כצ"ל. 

ע"ד בראשו. וכתב הר"ן שנראה שדעת הרי"ף. כצ"ל. 

[קו א] דף קס"ה ע"א בטור. אסור לומר לגוי לפני המילה לחמם חמין לצורך המילה כו'. כלומר אסור לומר לו שיחמם קודם המילה לצורך רחיצה דלאחר מילה, דאילו אחר מילה כבר נזכר לעיל שמחללים עליו אף ישראל להרחיצו. 

בב"י. אדרבה ר"א הוא דשרי. וכ"ת שלא כו'. כצ"ל. 

שם. קרפיפות (רשות א') לכלים. כצ"ל. 

[קו ב] ע"ב בב"י [ד"ה כתב הר"ן]. ואשתפוך הנך דלאחר מילה. הלשון מגומגם ור"ל אותם מים שהיו מוכנים מלפני המילה לרחצו בהם אחר מילה, נשפכו קודם מילה. 

שם. ואין כן דעת הרז"ה שהוא כו'. צ"ל. 

שם. דאי אתידע מילתא מקמי מילה. כצ"ל. 

שם. שצריך לבדקן. 

שם סוף הסימן. דזה נמי שרי למול בשבת אף על גב דלא מל רק פעם אחת. צ"ע היכא דליכא אלא האי דלא מל כלל עד האידנא. 

לענין דיני מילה בשבת, עיין כמה חדושים בבריכה עליונה למגדל שלנו. 

מור וקציעה סימן שלב 
=================== 
בטור. אכלה כרשינין כו' יכול להריצה בחצר. נ"ל הא דנקט בחצר לאו למעוטי רשות הרבים, אלא למעוטי חוץ לתחום, אלא אגב דאסר ת"ק אפי' בחצר, נסיב איהו נמי בחצר דשרי. ויש ללמוד מכאן, לאדם העלול מקדחת, שמותר לו לרוץ עד שייגע ויזיע, שרפואה היא לו, דהא באדם שאחזו דם, מקילין טפי מבהמה, דאסור להעמידה במים עד שתצטנן, משום גזרה דשחיקת סמנין, ותו דהא ודאי קדחת (איך שהיא) חולי של כל הגוף הוא, אף על פי שהולך על רגליו, כנפל למשכב דמי, כמש"ל בסי' שכ"ח בס"ד. ומותר  לעשות לו אפילו מלאכה דאורייתא ע"י גוי, ושבות אפילו ע"י ישראל אחר, כ"ש ריצה דנפשיה דאין בה משום מלאכה לגמרי אלא עובדא דחול. ובמקום מצוה, לרוץ מצוה היא, ה"נ משום צערא שרי, ותו דהו"ל נמי מצוה דעונג שבת שכן עונג הוא לו ודאי. וזיעה לא נאסרה אלא במרחץ דחמי האור, ובחולי דכל הגוף שריא נמי. ולא דמי למ"ש סי' שכ"ח אין מתעמלין, דהתם לא איירי בחולי הכולל לגוף, גם ההיא שאני נמי, דדריסת מעים ניכרת לרפואה, משא"כ ברץ כדרכו, דלא מיחזי כרפואה, וזה לרווחא דמילתא. אבל כבר זכרנו שכל רפואה (שאין בה מלאכה) מותרת לכל בעל קדחת, אפילו אינה מסוכנת, לכן פשוט שאין בו בית מיחוש. 

שם. שתיגע ותתרפה. בה"א גרסינן, כלומר שיהו מעיה רפויין שתשלשל. 

שם. ובעל התרומה. צ"ל. 

מור וקציעה סימן שלג 
=================== 
[קז א] ע"ד בב"י [ד"ה כתב בת"ה]. דהתם אאורחים שבאו מן השדה לביתו קאי. ונ"ל דמיירי שבאו סמוך לשבת, ולא היה פנאי מבע"י לפנות, או שבאו בשבת מתוך התחום או ע"י עירוב. ובת"ח עסקינן דעירבו לצורך מצוה, וכדאשכחן בר"פ ורב הונא בריה דר"י דמאפר קאתו בשבת. אבל אם היה שהות לפנות מבע"י, לא הותר להתחיל לפנות כלל. שאפילו במועד מלאכות המותרות בו, אסור לכוין להניחן במועד, גם השוכח פושע הוא. 
וכתוב בהגה דש"ע [סעיף א] או שזימן אורחים שנתארחו אצל אחרים (פסק כספיקיה דת"ה, וכמ"ש בו הרב"י לקולא). אבל המזמין חברו לסעוד אצלו, לא מקרי אורח, ואינה מצוה. נ"ל דווקא בחברו עשיר הדברים אמורים, אבל בעני לעולם מצוה היא, ואף בעשיר הכל לפי מה שהוא אדם (ועשיר שלא במקומו פשיטא דעני הוי) דאי איכא למיחש לאיבה, נראה להקל בכל גוונא. ועיין ריש פרק ז' דדמאי דכותה שהתירו אפילו איסור דמאי, במקום איבה, משמע לי כל שכן הכא, כי איכא למיחש לאיבה, דשרי לבע"ה לפנות בשבילו. וכתב ט"ז [ס"ק ב] אם מזמן את חברו לכבוד האורח, הויא נמי מצוה. וכבר כתבתי בס"ד, בכיוצא בה בשער סור, דאפילו סעודת מצוה חשיבא, אם האורח הבא הוא ת"ח, וגם הקרוא אל הלחם אינו ע"ה, כה"ג הויא סעודת מצוה. 

מור וקציעה סימן שלד 
=================== 
בטור. הראוי לבהמה לבהמה. נמצא גם בהמתו של ישראל אוכלת ג' סעודות בשבת לפי שאסור לאדם שיאכל קודם שיאכיל לבהמתו. 

שם. ובמנחה מזון סעודה אחת. ולאחר שאכל סעודה שלישית, שוב אינו יכול להציל כלום, לא שנא בכלי אחד ל"ש בשני כלים. 
שוב הגיעני מכתב משכיל אחד בענין זה בתוך שאלותיו, ואבליע דברי תשובתי אליו בקצרה תוך לשונו המועתק הנה, ישמע חכם ויוסף לקח. וז"ל. פכ"ב דשבת מ"א חבית שנשברה מצילין הימנה מזון ג' סעודות. וכתב הר"ב ואפילו בכלים הרבה, דאילו בכל אחד אמרינן פכ"ב כמה דבעי מציל וכ"ה לרש"י. ונראה דכוונתם דאפילו אם אכל כבר ג"ס מ"מ רשאי להציל בכלי אחד כמה דבעי. (אהובי מי הגיד לו זה, אלא אמור, שלא התיר בסל מלא לת"ק, אלא דווקא קודם אכילה, ולפחות צריך להיות קודם שאכל במנחה. אבל כשאין צריך לו עוד לאכול בו ביום, שום סעודה מג"ס, ודאי ליכא למימר שיציל סל מלא ככרות בשעה שלא הותר לו להציל אפילו מזון סעודה אחת בלבד. הא בהדיא דלא חש לקמחיה במ"כ. ותמה איך אפשר לאמרו ולהעלותו על הכתב. מזון סעודה אחת לא יציל, ומאה סעודות יציל). והכי מוכח לגרסת רש"י שגרס בברייתא נשברה חבית בראש גגו. ובודאי א"א לומר שיציל לכתחילה טבל לצורך מזון ג"ס. אף על גב דבגמרא אמרינן דלא מקרי מבטל כלי מהיכנו,  כיון שאם עבר ותקנו מתוקן. מ"מ אסור באכילה (לא ראה בתוספות, דמוקמי לה להא דחבית טבל, בדלית ליה פירי אחריני) עיין פ"ב דתרומות מ"ג (טרח בכדי, כי לא ראה גמרא דביצה דף יז, ב) וכפי הנראה גם דעת תוס' שמותר להציל בכלי אחד אפילו אחר שאכל ג"ס. מדלא מקשי בדף מ"ג על האי איתיביה אביי והצלה שאינה מצויה לא התירו. והתניא נשברה לו חבית של טבל בראש גגו כו'. בפכ"כ דקי"ז ד"ה הא תניא נשברה כו'. אמאי לא פריך ממתניתין חבית שנשברה. ולא מקשי הכא נמי. אע"כ דממתניתין לק"מ דאיכא למימר שהתירו לו מפני כבוד השבת להציל כדי ג"ס. ואי אמרינן דגבי חבית שנשברה בראש גגו נמי לא התירו אפילו בכלי אחד אלא היכא שנשאר לו לפחות סעודה אחת מסעודות של שבת שלא אכל עדיין, מברייתא נמי לק"מ. אע"כ שמותר להציל בכלי אחד, אפילו היכא שאין בו צורך שבת כלל משום הצלה גרידא (דיוקו שבוש כי המקשן ודאי לא עלה על דעתו שיהא טבל קרוי מוכן אצל שבת עד שחדשהו לו התרצן. ואם היה יודע התירוץ לא היה מקשה. אלא פשיטא היה סבור, דמשום הפסד ממון התירו אף הצלה שאינה מצויה כדרך שהתירו הצלה מצויה לביצה שאסורה באכילה בו ביום. זה פשוט. אבל כי אתינן לשינויא דטבל מוכן כו', בודאי לא שרי להציל אלא ג"ס. זהו מן המושכלות הראשונות דלא יהא יציבא בארעא כו'. וזאת ישיב אל לבו אם כדאי לבנות יסוד על דיוק כזה. ועל כיוצא אמרו אי דייקינן כי הא לא תנינן. אף כי לדחות לדברי גדול בהוראה מפני כך כמו שסיים מע"ל ואמר עוד ז"ל) ולפמ"ש יפלא בעיני על הרב במ"א בסימן של"ה סק"ג שכתב ומיירי שלא נשברה לגמרי דאל"כ אף בראוי אסור. ונראה שהבין דאף בזה לא התירו אלא היכא שהוא לצורך שבת מקצת מה שמציל. וכוונתו כיון שאינו ראוי לשבת א"א לומר שיציל סעודה אחת לשבת וא"כ אף בראוי אסור היכא שאכל כבר ג"ס. ולא כיון יפה כמש"ל. (חס ליה למע"ל לא ניחא למריה במ"א דלימא הכי. אבל באמת כיון יפה יפה. וכדפשיטא לי נמי בחבורי הלז וכנז"ל דלא צריכא רבה. ולכן אין מהצורך להעתיק מש"ע לעשות סניגרון לדבריו שלא יקשה עליו מטעותא דרש"ז. פשיטא דלא נצרכה כלל. ולחנם סיים בו דוק. כשיחזור ויעיין הדק היטב ימצא האמת ויודה לדברי. כמדת חכם. ובכן יראה חבתו אצלי שלא השלכתי דבריו אחר גווי חלילה. וכמו שקבעתי שאר דבריו הערבים עלי ויחדתי להם מקום חשוב בחבורי לכל אחד במקום הראוי לו. ולא חששתי להוצאה וטרחא). 

שם. לא דחילי כולא האי. כצ"ל. 

[קז ב] שם. כי היכי צ"ל, ביו"ד חוץ תיבה. 

שם. לטלטל כיסו. צ"ל. 

דף קס"ו ע"א בטור. רואה אנסים. צ"ל. 

ב"י [ד"ה ונ"ל]. להטמינם בתוך הבית יוציאם. כצ"ל. 

שם. שבהוצאה לכרמלית כו'. אני אומר יותר, שאפילו לר"ה גמורה התירו, כדאיתא בפרק נוטל [שבת קמב, ב] בשכח דסקיא מעות בסרטיא, וסרטיא רשות הרבים גמורה היא, כדאיתא בגמרא פ"ק דשבת [ו, א], הרי שאפילו העברה ברשות הרבים התירו על ידי ככר כו' במעשה רב, ואנו לא נתיר טלטול מוקצה גרידא מיהא ע"י ככר ותנוק. ואף על גב דאסיק ר"א, ל"א ככר כו'. י"ל היינו לענין טלטול בר"ה דווקא, הוא דלא מקלינן בה, אבל משום מוקצה לחוד י"ל דשרי. ועכ"פ בשכח ארנקי בר"ה יש להתיר (גם לדעת הטור וסיעתו, המחמירים) לטלטלו פחות מד"א, כמ"ש במי שהחשיך לו בדרך. ע"ל סי' רס"ו. 

שם. ואפילו היכא דאיכא למיחש דלעבד כמה איסורי דרבנן כו'. עיין שאילת יעבץ (סי' קל"ה). ונ"ל שהמיקל יש לו על מי לסמוך, ובין בבית שהדלקה בו, בין בבתים הסמוכים. והיינו דווקא בדברים המוקצים וחשובים ביותר ככיס מעות סך מסויים שבהול עליו, ואצ"ל אם ירא הוא שייעני לגמרי, דהו"ל קרוב לפקוח נפשות, פשיטא דשרי איסור מוקצה במקום חזקה, שאין אדם מעמיד עצמו על ממונו. 
פשיטא במדי דרבנן הלכה כדברי המקל. ואני תמה מאד על המחמירים שהעלו דבריהם על [ספר] לחלוק על הגדולים המתירים, שהרי בודאי לא יקבלו דבריהם. שאפילו היה נראה להם כך היה להם לשתוק, מוטב שיהו שוגגין, ואסור לומר דבר שאינו נשמע. כ"ש במקום שרבים וגדולים מקילים ודבריהם מקובלים. 

[קח א] בטור. מצילין מיום כפור לשבת. כתב מג"א [ס"ק ו] נ"ל כי כתבו דין זה לאשמועינן, דאם יום כפור ביום ה' ויודע שלא ימצא לקנות ביום ו' מצילין. צ"ע דהא אין מצילין משבת לשבת הבאה, ואמרו שבות רחוקה לא התירו עם שיש לחלק וק"ל. 

ע"ב בראשו. שהמזון בכלים מחולקים. כצ"ל. 

שם. אבל היכא דנפיק בהו, כצ"ל. 

שם [ד"ה ואומר]. שהטעם לפי שאין שם מלאכה. אין זה טעם מספיק, כי מה בכך הלא אפילו שכר שמור אסור, אלא בהבלעה. 

שם. הרי הוא מופקר לכל. וא"ת א"כ מהו שאמרו ואומר לאחרים כו' הלא מעצמן יבואו. י"ל היינו במקום שאין אחרים מצוים כאן אצל הדלקה, קורא אותן ואומר להם. א"נ שאינן יודעין זה שרשאין להציל לעצמן, התירו לו להזכירן ולהודיעם. מיהו נ"ל ביכול להציל ע"י גוים או ישראלים שאינם רוצים לזכות מן ההפקר, אין אחרים יכולים להציל לעצמם. 

[קח ב] שם. וכמו שהקשה רבינו ועוד הקשה דהא אפילו לשמא יוציא. כצ"ל. 

ע"ב בטור. כל כתבי הקודש מצילין כו', אפילו כתובים בכל לשון. צ"ע בס"ת שכתבו גוי, דקיי"ל שטעון גניזה, אם מצילין אותו. ונראה להקל, וכן כל הנדפס מכתבי קודש, פשוט שמצילין, אף על פי שנעשה ע"י אומן גוי (וכבר כתבתי בפנה שניה  דאוצר הטוב, שמעשה הדפוס כתיבה מעלייתא היא) שלדעת ישראל הוא עושה, ועדיף מס"ת שכתב גוי סתמא לעצמו, אבל מה שמעתיקין הגוים מלשונות של כתבי קודש תוך ספריהם בלשון לעז, פשיטא שאין מצילין, עד שיוודע לך שנכתב ונחקק על דעת ישראל ואמונתם. 

שם. וקמיעין. עמש"ל סי' ש"א. 

[קט א] שם. אפיקורסים שכתבו כו'. הם האדוקים בע"ז (וביחוד המינין המשונין של ש"ץ שר"י חדשים מקרוב באו, שהנסיון הוכיח היותן אדוקים ודבוקים בשקוצם עד שכרסם מתבקעת בעונם נמקים ויגועו בבלי דעת) שכתבו להם כתבי קודש, אין מצילין אותן, אף בחול שורפין אותן עם אזכרותיהן. 

ומטבעות שיש בהם אזכרות שטבעום לשם ע"א, עיין ספר חות יאיר (סי' ט"ז) ומ"ש עליו בס"ד בתשובה (כ"י) [שאילת יעבץ ח"ב סי' קמ]. 

ע"ג ב"י. בשאר לשונות מניחן. כצ"ל. 

שם [ד"ה ומ"ש וס"ת]. הארון גופה. צ"ל. 

שם. דאית בה אזכרות. צ"ל. 

ע"ד. בעל התרומה. צ"ל. בעל התרומה. צ"ל. 

שם. מלאה פירות. צ"ל מעות. 

[קט ב] דף קסז ע"א ב"י. בלא תוספת. צ"ל. 

שם. דהא קיי"ל שרייתו. כצ"ל. 

שם. כאילו הוא. צ"ל. 

שם. ולא הכיר בדעתו. צ"ל. 

ע"ב. כאילו הוא. צ"ל. 

[קי א] שם. דאילו לר"ש. צ"ל. 

ע"ג [ד"ה כתב הרמב"ם]. ולפיכך מכבין אליבא דר"ש דקי"ל כותיה ואין התר ברור בדבר זה. תמהתי על זה שאם יש לחוש לתנוקות שלא יוכלו לברוח כו', מה צריך התר יותר, והלא תלמוד ערוך הוא והזריז הרי זה משובח כדלעיל ריש סימן שכ"ט. 

שם. אם נראה שאין סכנה לא יחללו. ואם עבר וחלל עיין הגה דש"ע [סעיף כו] במקום חטאת יתן י"ח פשיטים. הם פשיטים גדולים מארבעה ועשרים ברייכש טאלר, לפמ"ש בס"ד בפלג רביעי מברכות הורי, הוא מעה כסף (במג"א סקל"ד יש ט"ס וצ"ל וא"כ מעה). ונ"ל דביציאה חוץ לתחום אין להחמיר בכפרת השוגג אלא בשהלך שלש פרסאות בלי עירוב, יש להטיל עליו איזה תעניות (ואין מקום לעונש חטאת בתחומין כלל). אבל במזיד ואפילו לא הלך אלא אלפים אמה, חמורים דברי סופרים, שכל העובר עליהם חייב מיתה, וצריך לסבול עונש מר כמות. 

מ"ש הגה דש"ע [סעיף כב] דלא שרי גרם כיבוי אלא במקום פסידא, עמ"ש בס"ד בחי' גמרא שלהי כירה. 

מור וקציעה סימן שלה 
=================== 
בטור. מזון ג' סעודות כו'. עיין סי' של"ד. 

[קי ב] ע"ד בב"י. כתב הכלבו כו'. עיין סוף סי' של"ח. 

שם [ד"ה נתפזרו]. חייב משום מעמר. צ"ל. 

שם. אלא כשלוקחן ממקום גדולן. צ"ל. 

מור וקציעה סימן שלו 
=================== 
דף קס"ח ע"א בטור. או שאר משקין שאינן מצמיחין. היינו יין ושמן ודבש, אבל דם מזבל את השדה כמ"ש בגמרא [גטין נז, א] גבי הרוגי ביתר, כ"ש הטל שמגדל צמחים ודאי, ממנו ברכת הצומח, ואפשר שבחלב יש ג"כ שמועיל לזבל ולדשן להצמיח מוצא דשא, שכן הוא דם נעכר. ואולי בכולן יש להחמיר כדעת רא"ם (אף על פי שלא נודע  לנו טעמו) על כן טוב למנוע מלאכול בגנות, כי בקושי יוכל להזהר משפיכת מים או שאר משקין שם. 

[קיא א] ב"י קרוב לסוף העמוד. הגדולים משהגביהו. צ"ל. 

[קיא ב] ע"ב [ד"ה אבל מותר]. ואם הוא במקום דריסת רגלי אדם כו' מותר. ונ"ל הוא הדין אם משליך בכלוב שלהן אף על פי שעומד על קרקע עולם אין לדקדק  בכך, כי שם ודאי נאכל כל המושלך, או נדרס, אצ"ל אם משליך על גבי מרצפת אבנים או נסרים שבחצר. לית לן בה, אף על פי שיהיו נשרים, ולא חיישינן נמי כשירדו גשמים ישטפום משם והלאה, ומעפר אחר יצמחו. 

שם [ד"ה עשבים ששתלן]. מדתנן הטומן. צ"ל. 

שם [ד"ה ואסור]. ופירש"י התולש מעציץ. צ"ל. 

שם. לדין גבשושית, דמאי שנא. צ"ל. 

שם קרוב לסופו. הלכך מדאורייתא (אין) חייב כו' משמע שאם הפסיקו בעצים כו' לגמרי שייך בו תלישה ונטיעה מדאורייתא. כצ"ל. 

ע"ב בטור. שמא יקוץ אותו לאכלו. ז"ל מג"א (סקי"א) וכ"ת הא נמי יכול לנשכו בפיו מן המחובר, אין לך תלישה גדולה מזו. ע"כ. לשון זה מגומגם, ולא כן הוא לשונו של רש"י, אלא ואף אם יאכלנו מן המחובר כו'. ר"ל שיאכלנו בשכחה, מ"מ אינו נמלט מן האיסור בכל אופן שיבוא לאכלו, ולא מיירי לגמרי במתכוין להנצל מהאיסור בכך, דפשיטא הא לא סלקא אדעתא. ותו אפילו אי ס"ד דהתר גמור הוא, לאכול בפיו מן המחובר, מ"מ עדיין החששה במקומה עומדת, דילמא משתלי אגב דשרו ליה לאורוחי ביה אתי למקצייה ולא אדעתיה כיון דחזי לאכילה, ולא מסיק אדעתיה איסור מחובר כלל, ולא מפליג בין אכילה לריח. משא"כ בהדס דלא חזי לאכילה, לא אתי למטעי ולמחשביה כהתר. וא"ת בהדס נמי האיכא ענביו דחזו לאכילה, כדאיתא פרק לולב הגזול [סוכה לג, ב], דאכילה ע"י הדחק היא לא שמה אכילה וכיון דלא שכיחא לא גזור בה רבנן. 

ע"ג [ד"ה צנור]. וכתבו התו' (והא דאמר) כל מקום כו'. כצ"ל. 

שם. דאי לא אפשר בצינעא אפילו בפרהסיא נמי שרי. ולי נראה שאין צורך לומר כן, כי כל כלאחר יד, שדורסן לפי תומו בצנעא קרי ליה. וכן משמע בתו' וברא"ש, וק"ל. 

שם [ד"ה הדס]. כתב הרמב"ם השורה חטים ושעורים כו'. עמש"ל סי' ש"ך בס"ד. ובכן נתיישב יפה כל מ"ש מג"א [ס"ק יב] בזה. 

שם [ד"ה אסיקנא]. כך היה נראה בעיני אבל מצאתי בא"ח נעץ יתד כו' מותר להשתמש בכלי, משום דצדי צדדין (מותר). כך צ"ל לפי הנראה. ולא ידענא מאי אבל דקאמר הרב"י. 

מור וקציעה סימן שלז 
=================== 
[קיב א] בטור. אי אפשר שלא יעשה. אסור. כך צ"ל. 

שם. אעשה אותם. צ"ל. 

שם בב"י [ד"ה הלכך]. ונמצא הבית מתרבץ. כצ"ל. 

שם. אף הוא (היה) אומר. צ"ל. 

ע"ד. מפני שעשויות. כצ"ל. 

שם [ד"ה וכתב עוד]. וגם משוה גומות כשמכבד בבגד. וי"ל דלא אסר אלא משום עובדין דחול, משו"ה אצרכה שינוי, ופסיק רישא לא הוי לגמרי. 

מור וקציעה סימן שלח 
=================== 
[קיב ב] דף קסט ע"א בטור. דאמירה לגוי במקום מצוה שרי. עיין בס"ס תשובת מהר"י וייל בדינין והלכות סי' ז'. 

בב"י [ד"ה כל]. וסמכי אגמרא כו' ר' אלעזר איעצר בסדרא. כצ"ל. 

שם. כתוב באורך. צ"ל. 

שם. ואילו לדעת. צ"ל. 

[קיג א] שם. לשחוק בתם וחסר. פשוט בעיני דמשום קוביא נגע בה הר"א ובכדי טרח ב"י במ"כ. 

ע"ב [ד"ה וכתבו]. ויותר נראה כדברי ר"י דבשבת דקתני בסיפא קאי (אהני) תרי בבי, כצ"ל. תיבת איירי שבוש ונמחקת. 

[קיג ב] ע"ג בב"י. וא"ת כיון דאם נתן מותר לטלטלו כו' אמאי דחקינן כו'. באמת דברי הר"מ תלמוד ערוך הם בפ"ב דביצה, ופשיטא אף רבה מודה בה, הא ע"כ צריכין לחלק בין היכא דאיכא פסידא, להיכא דליכא, כמ"ש תו' בפרק משילין. והר"מ מיירי בדליכא, הוא דאין עושין לכתחלה, אלא א"כ הוא דלף הראוי כדאוקי גמרא דפרק כירה. ובזה הר"מ מוצל מהשגת הטור, וא"צ לדחקו ואריכותו של הט"ז, ואינו מחוור. גם מ"ש במג"א [ס"ק יב] בשם יש"ש, ל"נ. 

שם. דאילו דלף. צ"ל. 

שם. זוג המקשקש. כו'. ולענין טלטול כלי השעות הקטנים הנטלים ביד ונושאים אותם בכיס שבבגד לתכשיט לראות ולהתנאות בו, כבר פשט המנהג להתר על ידי גדולים. ועיין מ"ש בס"ד סוף סי' ש"ח, ואפשר אפילו לצאת לרשות הרבים מותר אם תלוים קשורים בחגורת כסף עם התכשיטין שבחוץ אבל חלילה להקל בכך. 

ולשחוק באיסקק"י (שאך שוועל בל"א) יש מתירין ע"י שינוי שעושין אותן של כסף וזהב, דלא לתחזי כעובדין דחול, ודווקא דרך צחוק בעלמא לתענוג ולהרחיב הלב, אבל להרויח מעות פשיטא דאסור, אף באופן המותר בחול, ואפילו רק בעד פירות ודבר מאכל, אפילו שוחק בתם וחסר אסור. מ"מ אין למחות בידי נשים וקטנים, כל מין שחוק שאין בו מלאכה גמורה, ויש אוסרין לגדולים כל שחוק שלא נתנה שבת אלא לעונג טוב או לדברי תורה, לא לדברים בטלים והבאי. וכן נראה שהרי כל דברי שחוק ובטלה גם בחול מי התירם, אף על פי שאינו נפסל בכך לעדות ולשבועה, אם עושה באקראי, ובלי ריוח ממון,  מיהת לא גריעי מדברים בטלים, שעוברים עליהם בעשה ול"ת, כ"ש במיני צחוק שיש בהם איסור מוסיף אפילו בראיה בעלמא, משום מושב לצים, כמ"ש רז"ל (בפ"ב) [בפ"א] דע"ז [יח, א], אם לא שצריך להרויח לנפשו העצובה (ואינה מיושבת לעסוק בפקודי ה' ישרים משמחי לב, מתגבורת השחורה) לשמחה להניח לה מעצבה ומרגזה, בטיול ושחוק, כה"ג ודאי בשבת נמי משרי שרי. 
ולראות שחוק של מעשה המן ואחשורוש ונסי אסתר והמן לזכור חסדי ה', עמש"ל סימן ש"ז שם מבואר דין קריאת ספרי חכמות חיצונות. ונראה שכל שאין בהם סרך מלאכה ושבות, מותר גם לישראל לעשותן בשבת רק לא על טיאטראות, כדרך שעושין בחול. ועמ"ש בס"ד בסי' ש"ח לענין כדור ואצטרולב. 

מור וקציעה סימן שלט 
=================== 
בטור. ולא דנין. סתמא האידנא בדיני ממונות מיירי ובודאי הוא הדין לד"נ שאין דנין בו כלל (גם בלי עשיית פעולת העונש, שיש בו משום מלאכה דאורייתא) רק לפסוק הדין לזכות או לחובה, אסור נמי משום גזרה שמא יכתוב, שהרי שני סופרי הדיינין עומדים לפניהם וכותבים דברי המזכין והמחייבין. ונ"מ השתא לדינא דבעור מסור. ושמא מסור שאני, דבעורו משום הצלת נפשות רבות, פשיטא דדחי אפילו במלאכה דאורייתא. גם לא צריך למדייניה בדין תורה ממש, וא"צ לסופר וכותב, אלא להסכמה בע"פ, אם הדבר נחוץ מפני פ"נ גמור, ודאי אין מחמיצין המצוה, הזריז משובח, הקודם ופוגע בו זוכה. אבל מחמת מסירת ממון אף על פי שדמו מותר, נראה לי שאין מחללין עליו השבת באסור דאורייתא. ונראה עוד דדין חיוב עונש מלקות ומכת מרדות ג"כ אסור לדון בשבת, אף בלי מעשה ההלקאה בפועל, דמלקות במקום מיתה עומדת, ובעיא נמי סופרים הכותבים. ע"ל סוף סי' ש"ז. 

[במג"א ס"ק ג] אין מסדרין טענות בב"ד. ונראה שאפילו לסדרן לעצמו בביתו כדי שיהו ערוכים ושמורים אצלו ושגורים בפיו, מערכי לבו ומענה לשונו שנונים, ודברי טענותיו מחודדים בפיו בבואו לפני הדיינים ביום מחר וליום אחר, מכל מקום אסור משום ודבר דבר, שהרי הם דברי חול, שאסור לדבר בהם בשבת. אבל הדיין אחר ששמע טענות הבעלי דינין נ"ל פשוט שמותר לו לעיין ולחקור דינו בשבת, דין היינו תורה. וכה"ג גם לבעל דין עצמו שרי, ורשאי לעיין בספרי הפסק לעמוד על חקור דינו אי בר הכי הוא, בלבד שלא יעשה עצמו כעורכי הדיינין כאילו עומד וטוען בפניהם כנזכר. 

[שם]. רבינו גרשום תקן שלא לבטל התפלה בשבת, אבל לקבול, כגון על טענת בתולים, שרי, ובשביל טענות הקהל, מותר לבטל תפלת הצבור. נ"ל פירושו בשביל יחיד כנגד יחיד, לא הותר לבטל תפלת הצבור בשבת, כדי שיעשו לו דין, שהרי אין לו תועלת בכך, כי אסור לדון בשבת, ואם להבטיחו בכך, זה יוכל עשוהו למחר ביום חול, וטוב לו יותר כי בת דינא בטל דינא (לפיכך לא הותר בשבת רק לקבול בלבד, להודיע צערו לב"ד, ואם הוא דבר שיש לחוש לשעה עוברת כגון טענת בתולים, דחיישינן לאקרורי דעתא) אבל יחיד שיש לו צעקת חמס כנגד הקהל, דאלימי ותקיפי טפי, שרי אפילו בשבת, מאחר ששומע אין לו. משא"כ ביחידים זה עם זה, שיש לו שהות כנ"ל, אף על פי שנושאין  פנים לגדול לא יניחו לבטל התפלה בשבילו, אבל יחיד נגד רבים יש לחוש שלא ישגיחו גם בבטול תפלה אחת, לפיכך הולך וצועק עד שיענה, וכדרך שהתירו להתריע בשבת על כל צרה שלא תבוא ולפעמים ג"כ נוגע חרב החמס עד הנפש וקבע את קובעיהם נפש. אבל איפכא, ר"ל בשביל קהל על יחיד, נראה דלא שייך לומר כן, דבלא"ה יד הרבים על העליונה, והרי הם נתבעים לא תובעים, ודילמא משכחת לה נמי ביחידים טובא וגברי אלמי. 

אין עונשין בשבת, אף על פי שהעונש מ"ע, ואפילו מלקות אין מלקין לחייב, ואין דנין בהן כלל, אף בלי עונש, כמש"ל. לכן לא היו סנהדרין יושבין בלשכת הגזית בשבת [סנהדרין פח, ב] לפי ד"א שכתב רש"י ועיקר. 
אבל שאר הוראות דלא בעו כתיבה, כאותה ששנינו שלהי מדות, יושבת ודנה את הכהונה, ודאי גם בשבת לא היו מבטלין, דמאי שנא משאר כל הוראה הצריכה בו ביום. ויראה כי על כן ישבו בחיל, ולא היו שובתין בבתיהם כל היום, כדי שיהו מזומנים גם בשבת לצורך הוראה של מקדש בשעתה, כגון שארע דבר בקרבנות או במקריבים, רק בלשכה לא היו יושבין משום הכירא דלא ליתו למידן דיני נפשות ודדמי להו (טעם שאין קובעין מקום לחליצה בשבת עמ"ש בס"ד במקומו בפירוש סדר החליצה, ומ"ש רמ"א דחוק) על פי הדברים האמורים, אסור להביא בתפיסה (בדיני ישראל) מי שנתחייב איזה עונש כ"ש שאסור להלקותו, אם אין בו צורך שעה עוד היום. הכל לפי הענין כי לפעמים ודאי יצטרך הענין לחבוש ולאסור בכבלים העושה בזדון בו ביום. 
ולעכב ישראל (בהטלת גזר ב"ד וצבור או ע"פ שררה) משום עסק ממון וכן לעקל נכסי ב"ח שביד אחר, ולתפוס ב"ח גוי ע"י הערכאות משום הפסד ממון, כל זה עיין בסי' ש"ו, שם זכרתי דינין הללו בס"ד. 
ואם יש לישראל דין עם הגוי בערכאות שלהם, בין שנתבע הישראל והוזמן לדין לעמוד בשבת במקום המשפט לשמוע טענת הגוי ולקבל פס"ד, או להפך שהישראל צריך לתבוע את הגוי לעמוד לדין בש"ק, נ"ל פשוט שבשני הדרכים מותר להעשות כן ע"י מליץ ערל, הטוען בעד ישראל ובא בשליחותו לערוך דבריו של ישראל, אם הוזקק לכך, ואי אפשר לדחותו ליום דין אחר. 

שם. לא מקדישין. עמ"ש לעיל סי' ש"ו. 

ולא מפרישין תרומה ומעשרות. עלח"ש פ"ק דביצה. 

אין פודין הבן בשבת. עיין ברכות הורי פ"ג. 

ע"ג ב"י [ד"ה כתב הרמב"ם]. שיש לסמוך על דבריו משום דשכיחי רבים גביה ומחדדן שמעתיה. על זה יש להשיב, דהא לכאורה משמע פ"ק דערובין (יג, ב) דרבי תלמידיה דר"מ הוה ואין הלכה כתלמיד במקום הרב. אף על גב דהלכה כרבי מחברו. ולא  אמרי[ן הלכה כבתראי אלא מאביי ורבא ואילך. וגם הא דמחדדן שמעתיה לא מהני ליה מדי, לפום מאי דאיתא [שם] דאמר רבי גופיה הא דמחדדנא מחברייא, משום דחזיתיה לר"מ מאחוריה (ולא עדיף מגברא דעדיף מחמתיה. ור"מ ודאי חריף טובא מניה וכדאיתא התם). וי"ל דרבי לא תלמידיה דר"מ הוה, ומאי דאמר דמחדד משום דחזי ליה לר"מ מאחוריה, היינו משום הך עובדא, דשמע ר"מ קליה דרבי וערק, שהפך אליו עורף ונס לו, אז ראהו רבי רק מאחריו, וה"נ מסתברא דאל"ה לא פליג עליה, כדאמרינן בכמה דוכתי תלמיד בשטת רבו קאי. ומיחוורתא כשינויא קמא דלא פליגי. 

שם קרוב לסופו [ד"ה כתב עוד הרמב"ם]. כדי שישתוק (צ"ל) כל זה כו' דלא מקרי שיר. צ"ל. 

ע"ד בראשו. בפירוש המשנה. צ"ל. 

שם [ד"ה ולא דנין]. שאין מקדשין אשה בשבת אלא לצורך גדול. עיין לחם שמים פ"ק דיומא. 

שם. וכתב הר"ן כו' שאפילו קדש מבע"י, אסור לכנסה לחופה בשבת כו'. עיין הגה דש"ע [סעיף ד] דמתיר בשעת הדחק, גם הכניסה לחופה בשבת (ומעבד חופה בליליא ודאי ליכא קפידא. אדרבה הכי הוו נהיגי רבנן כדאיתא פרק אף על פי ([כתובות]  נו, א) אם לא משנוי מנהגא). 
ונראה לי אף על פי שכבר הורה זקן, וכדאי לסמוך עליו בשעת הדחק, מ"מ אם נעשית החופה בחצר שאינה של שניהם, כה"ג אף על פי שכבר עשה חופה, לא יכניסנה לרשותו בשבת, ולא  יבוא עליה בשבת. ואף על פי שהתרנו לו לקדש מפני כבוד הבריות, שדוחה ל"ת שבתורה. אבל  הכניסה לביתו כ"ש הביאה, שאין בה משום כבוד, לא נתיר לו. וכי מי שאכל שום כו'. 
ולפי דרכנו למדנו, הכונס את האשה, בין אלמנה בין בתולה, אף על פי שכבר נתקדשה לו, צריך לכנוס קודם שבת, דהיינו חופה ויחוד הראוי לביאה. או שכנסה לרשותו לנשואין מבע"י, אף על פי שלא בא עליה שהרי היא כאשתו לכל דבר, ואז מותר לבעול בעילה ראשונה בשבת, אפילו היא בתולה, אין צורך לומר אלמנה. אבל לא יכנוס בשבת כלל, משום שעל ידי הכניסה, קונה אותה לכל דבר, בין בתולה בין אלמנה, אפילו אם רוצה לבעול אסור, כך הוא העקר והברור בדין זה. וב"י והש"ע והאחרונים לא דקו בה, ולא נקט הירושלמי ארמלן, אלא משום דשכיח טפי דכנסין להון בע"ש (דבתולה נשאת ברביעי לעולם, עיין תשובת הריב"ש [סי' קל"ד]) גם משום דאיכא דס"ל אסור לבעול בתולה בשבת. ואנן קיי"ל כמאן דשרי (ע"ל סי' ר"פ) מ"מ כניסה לנשואין לד"ה צריכה להיות קודם שבת משום קנין. ועמ"ש בס"ד בחידושי גמרא (כתובות ז, א ומ"ז, א). 

ולענין הכונס את הנדה, קיי"ל דחופת נדה הויא חופה. מ"ש הג"מ אברהם ברודא ז"ל (ע' ספר תשובת אמ"ה זצ"ל [חכם צבי סי' ב'] דף ה, א) בסוגיא דבועל בעילת מצוה, משמע כדברי הרמב"ם (דיחוד וחופת נדה אינה קונה) דאמרינן מכניס את המת לחדר וחתן וכלה לחופה ובועל בעילת מצוה ופורש. וצ"ל למה באמת התירו חז"ל לבעול בעילת מצוה בשעת אנינות, וכי משום פסידא התירו לבעול ולא די בחופה לחוד (א"מ) [אלא ודאי] כדרמב"ם, כל חופה שאינה ראויה לביאה לאו חופה היא, ואי הוה אסור לבעול, אף חופה לא הוה קונה. עכ"ל. נ"ל שאין זו הוכחה של כלום, שאם אמרו במקום פסידא, לדחות אבלות והתירו בעילת מצוה, משום דבהכי מקיים מצוה (דאפילו בדאורייתא קיי"ל בכל דוכתא) אתי עשה ודחי ל"ת (כ"ש אבלות דרבנן, אף על גב דשלא במקום פסידא העמידו  דבריהם, במקום פסידא לא העמידו, ע"י צירוף קיום מצוה) לא יאמרו קום עבור בלי קיום מצוה, דדווקא בעילה היא המצוה (או אירוסין) כלישנא דבעילת מצוה, והיינו משום קיום פ"ו, משא"כ בקנין דיחוד וחופה דלא חזיא לביאה, דלית ביה מצוה. וכי מאי אכפת לן בהכי, דנשרי ליה איסורא כי היכי דלקני איהו מידי, מי סליק אדעתין דלדחי אבלות משום הכי, זה פשוט וברור בעיני. ותמיהא לי דשתק ליה אמ"ה ז"ל בהא. גם מ"ש מהר"א ז"ל שם ודוחק לומר שהיה מנהגם לעשות הסעודה בשעת בעילה, אינו דוחק, אבל האמת כן הוא, עקו"ד שצ"ד. 
לפיכך אם כנסה לפני שבת, ודאי יכולה לטבול בשבת ורשאי לבוא עליה בשבת, אלה דברים ברורים ראוי לסמוך עליהם, כ"ש שכבר הורה זקן, בעל חלקת מחוקק, שכדאי לסמוך עליו אפילו שלא בשעת הדחק. ודברי מג"א [ס"ק יא] אינן מחוורין בזה, דמשנכנסה לרשות הבעל לשם נשואין, קנאה ויורשה, ולא בעינן יחוד וביאה כה"ג, לא שנא בתולה, ל"ש אלמנה (אלא בחצר שאינה של שניהם) ובהכי צריך לאוקמה ההיא דרמ"א בי"ד ובא"ע (סי' ס"א וסי' נ"ה ועמ"ש בס"ד שם). ואדקמסתייע מניה, הוי ליה לאותביה, מניה וביה לשדי ביה נרגא, דלשטתיה דצריך באלמנה, יחוד דביאה דווקא, אי הכי היכי פסיק ותני התם דשרי לכל הכלות לטבול ביום סתמא, ואפילו אלמנה במשמע, ומאי פסקא, הא אלין דכנסין ארמלן בשבת צריכין למכנס מבע"י, א"כ כי אמרת דצריך יחוד ביאה, נפיל מר ברברבתא, דנפיק מנה חורבא באסור כרת אם תראה ותסתור למפרע, ותיובתא כלפי סנאיה דרמ"א (כמה לא חלי ולא מרגיש גברא דמריה סייעיה, שזכה לקבוע הלכה כמותו ברוב פעמים). הא ודאי על כרחין צריכין למימר דלא בעיא ביאה (וכטעמיה דרמ"א בי"ד דאינן באות אצל החתן עד הלילה, דברי ש"ך שם סי' קצ"ז סק"ט, תמוהים ואין כאן מקומו). וכן לפום קושטא דמילתא, בבתולה נמי ודאי צריך לכנוס קודם שבת משום איסור קנין בשבת, דבאמת אלמנה ובתולה שוין לענין זה, ואין חלוק בקנינן, דלא כמ"ש קצת פוסקים אחרונים, דטעו בכוונת הירושלמי (כמ"ש בתשובת מהרי"ט) ולא נקט ארמלן, אלא משום שהיא מילתא דשכיחא, ודבר בהווה. א"כ אי תימא דבעינן ביאה דווקא, כדסליק אדעתיה דבעל מג"א, ומטי בה משמיה דמשאת בנימין, לפ"ז תמה על עצמך, הא דקיי"ל שרי למבעל בתולה בשבת ואי לא קנאה קודם שבת בכניסה לחופה (למ"ד חופה דידן לא קניא) או לרשותו לשם נשואין, במאי קנייה, והיכי שרי לבוא עליה בשבת דהשתא הוא דקנייה, ובבית חמיה אפילו בחול אסורה עליו. ודוחק לאוקמה בשהערה בה לפני שבת או שבא עליה שלא כדרכה, הילכך ודאי לא סגי דלא מכניסה לרשותו לפני שבת, כי היכי דלהוי קנין גמור קודם שבת, דחופה דידן לא קניא ודאי, ואם לא עשה כן פשיטא דאסור לבא עליה בשבת, בין בתולה בין אלמנה, אף על פי שנכנסה לחופה. ותו לא מידי. 

[קיד א] שם. וכתב עוד הר"ן כו' כ"ש גירושין (עלח"ש ר"פ משילין) כו' דווקא בש"מ הקלו. אם הגט מונח ברשותו כתוב וחתום (כמ"ש בא"ע סוף סי' קל"ו). ואף  על פי שאינו נמסר ביום הכתיבה, כה"ג לא גרע משולח גט למקום אחר, דקלא אית ליה, ה"נ אית ליה קלא. ורש"ל מוקי לה ע"י שליח, ומשכחת לה בדלית ביה זמן, כיון דבדיעבד שרי. ומג"א [ס"ק ט] אוקמה שכתב בו שבת זו. איברא לא צריך למדחק בה, אלא מחוורתא כדאמרן דבכל גוונא שרי בש"מ, כמו בשליח. 

שם. וכולם אם עשו שוגגים או מזידים, מה שעשו עשוי. ש"מ מאן דעבר ואקני בשבת כו' הקנאתו הקנאה. ע"כ. איברא בין קונה בין מקנה, תרוייהו הוו בידן מתלמודין, אי קונה, גמרא פ"ק דמציעא היא (ט, א) אלא מעתה הגביה ארנקי בשבת, ה"נ דלא קני כו'. לענין הקנאה, איתה בהזורק ([גטין] עז, ב) ליקנייה ניהלה לההוא דוכתא כו' ותחזיק ביה. 

דף קע ע"א בב"י [ד"ה כתב המרדכי]. אסור לאדם להשיט (כצ"ל) דבר. להשיט דבר להביאו. כצ"ל. 

שם. הקשה לו מר"ג שירד לנמל. באמת נ"ל דלא דקו הני רבוותא בהא מילתא דר' ישעיה, כי לא נתבררה לי קושיא זו, אי מדיוקא וטעמא דאר"ג שהיינו בתוך התחום כו', הא לא"ה אסורין היו לירד, אף על גב דגוי אדעתיה דנפשיה קעביד, ואיהו לא עביד מידי. אי משו"ה לא איריא, דהא ודאי לא שרי רשב"ם כה"ג. וכי מי לחשך להתיר לירד במי שהוציאוהו גוים חוץ לתחום, הא מתניתין היא. רשב"ם לא קמיירי אלא משריותא דכניסה לספינה, לא מיציאה ממנה ביצאה חוץ לתחום. ועיר ויניציאה אפילו אם אולי דין כרמלית יש לה לענין טלטול מ"מ ודאי לא שייך בה יציאה חוץ לתחום שבודאי כולה נחשבת כד"א לשובת בה, ומהלך כולה וחוצה לה אלפים, כ"ש שהרי משמע, ה"ר ישעיה לא היה עובר רק משכונה לשכונה בעיר עצמה, ולא הפליג חוץ לתחום, וצ"ע בספר האגור. על כן לא ידעתי מקום לתמיהתו של הרב"י על ההתר הזה, והא היינו ממש כעובדא דההוא צורבא מרבנן דאתי ממערבא כו'. וה"ר ישעיה החזיק עצמו ג"כ ת"ח לענין זה (אף על פי שאין כן דעת הר"מ). אלא שקיצר האגור קצת במה שהיה לו לבאר שעשה ג"כ בהערמה. מ"מ ממילא משמע, כי מהיות טוב כו'. 

שם [ד"ה כתב עוד האגור]. משמע אם היא קשורה מותר כו'. תמיהא לי, מאי מספקא ליה, אטו לאו מתני' היא, ספינות קשורות זו בזו, מטלטלין מזו לזו, כ"ש ליכנס גרידא בלי טלטול צריכא למימר. ודר"מ גאון שהצריך שתהיה יושבת בקרקע כו', צ"ע מנליה הא. 

שם. מותרים כו' ולאכול מפירותיהם. דבריו תמוהים וצ"ע. 

עיין מג"א (סקי"ג) אחד היה לו חוב גדול אצל הגוי, ונודע לו בשבת שהוא חולה, אסר לו הרי"ל לשכור ספינה קטנה ללכת בה אצלו כדי להציל מעותיו. ומשמע היכא דברי היזיקא, כגון מפני הלסטים או שהוא חוב שבע"פ ויודע שלא נרשם בפנקס של הב"ח, מותר לעבור בספינה, משום הצלת מעותיו. וכ"נ שהמקל לא הפסיד (והוא שלא יצא חוץ לתחום, עכ"פ במקום שהספינה גוששת) אף על פי שבמג"א מחמיר. לא דק לענ"ד דחמירא  ליה שבות דלית ביה מעשה (אלא גוי הוא דקעביד מעשה) משבות טלטול, דאית ביה מעשה, במ"כ אזיל בתר אפכא, והרבה יותר מזה התירו היכא דבהול על ממונו ביחוד במקום לסטים דדמי נמי לס"נ (עמ"ש לעיל סי' שכ"ט ושל"ד) כדאמרינן חזקה אין אדם מעמיד עצמו על ממונו כו'. כ"ש לסטים גוים שסתמן יוצאין על עסקי נפשות, ודאי המחמיר אינו אלא מן המתמיהין, וכן בהפסד ממון גדול, המקל לא הפסיד, רק שלא יצא חוץ לתחום כנ"ל. ועמ"ש לעיל סי' ש"ו בס"ד. 

מור וקציעה סימן שמ 
================== 
בטור. הנוטל שערו כו' אסור. נ"ל הוא הדין בסם. עמ"ש בי"ד סי' קפ"א בס"ד. 

שם. מותר לרשום בצפורן על הספר כו'. עיין ד"מ [אות א] שבא"ז אוסר. ונכון להחמיר אפילו בקלף, וביחוד כשמעביר הרושם על האות או התיבה המוטעים דהוי כמתקן. אבל בנייר, אין מי שמקל. מ"מ על הגליון מן הצד, שאין אדם מכיר ומבין לאיזה ענין נעשה, רק למי שעשהו, שמספיק לו לסימן בעלמא, שיזכור על ידו איזה דבר הצריך לו, הן להגיה, או בשביל דבר חדש שמצא, שלא ישכחהו, ודי לו ברושם ההוא, לשום לבו לזכרו, נ"ל להקל בו מפני הצורך, שהרי אין בזה שום תקון נרגש בספר גם ודאי לא הוי דבר המתקיים לגמרי, אף על פי שעומד קצת זמן מה, מ"מ ע"י משמוש עובר בקלות. 

שם. אותן שמהדקין הבגדים סביב זרועותיהם, ע"י החוט שמותחין אותו ומתהדק, אסור למתחו אלא א"כ יהיו הנקבים רחבים קצת, ומתוקנים בתפירה ובעיגול אז אפילו החוט תחוב במחט נקובה, שרי. ונראה לי דהיינו במחט גס, שקורין מחט של שיער (ועושות אותו הנשים מכסף) לפי שהבנות תוחבות אותו בשערן להחזיק קוצות תלתליהן, קפולים ע"ג ראשיהן, ועשוי גם להכניס חוט עב ומשיחה בשפת סינר או מצנפת דרך אימרא חלולה, דאי מחט נקובה שתופרין בה החייטים, הא אסור לטלטלה, דהו"ל כלי שמלאכתו לאיסור, גם הוא מוקצה מחמת חסרון כיס, שמקפיד עליו שלא להשתמש בו לדבר אחר כדי שלא יתקלקל חורו ועוקצו. אמנם מחט של סקאין, כלי הוא כעין מחט גס של כסף הנ"ל ואף על פי שמלאכתו לאיסור, משמש גם להתר, כמו ששנינו בפרק כל הכלים [שבת קכב, א]. 

שם. הנותן זרע פשתן כו'. עמש"ל סימן ש"ך בס"ד. 

שם ב"י [ד"ה ומ"ש וחייב]. החותך יבלת בין ביד כו'. נ"ל ה"ה ע"י סם. עמ"ש לעיל סימן שכ"ח אצל דין פונטאניל בס"ד, על ר"מ חגיז. 

שם [ד"ה המטשטש]. מחק אות אחת גדולה כו', או שעוה על הפנקס, ואפילו נטף מעצמו על הספר (ב"ח מ"א) אם יש במקומו לכתוב שתי אותיות חייב. ואם הוא על הס"ת במקום שצריך לקרות (כי במקום אחר אינו פוסל, כמ"ש בח"א סי' ל"ב בס"ד) ואסור לקרות אות אחת שלא מתוך הכתב, מצאתי לו תקנה, שיניחנו עד שיתייבש, וידחקנו באצבעו מצד האחר, או על העור שבחוץ כנגד מקום השעוה, והוא נקלף ונופל. 

[קיד ב] שם בב"י. המטשטש בדיו הקלף אינו מכוון. כצ"ל. 

ע"ב בראשו. אבל לרשום באצבעו להוליכו באויר כו'. וכן ע"ג שולחן ודף גרידא, כשאין שם דבר שניכר בו הרושם, רק מוליך ידו לצייר כעין אותיות, שיבין הרואה דבר הנרצה, מתוך ההולכה וההמשכה כאילו עושה תמונת אותיות, שיכיר חברו מה שרוצה ממנו בלי דבור. 

עוגות שיש עליהם ציורים או אותיות, מגוף העוגה שנעשה בדפוס או בידים, עודה עיסה, אין כאן בית מיחוש לשברם ולאכלם. וראיה גם מלחם הפנים שיש לו פנים הרבה, דהיינו צורה ממש, ואכלוהו בשבת. אבל אם כתובים עליהם בדיו, או אפילו בשאר צבעים אסור לשברם. 

ופתיחת וסגירת ספר, שאותיות או צורות רשומות על חודי הדפים, בשקיעה או בבליטה הנעשית ע"י דפוס העשוי בצורה, וכובשים בו הדפים המחוברים כגוף אחד, עד שמקבלין צורת הדפוס ההוא, ונראה על חודן כעין אותיות וצורות כשסוגרין הספר, וכשנפתח הן פרודין, פשיטא שאין מקום להחמיר כלל, והדבור בזה אך למותר, שאין כאן חבור לגמרי, ופוק חזי מאי עמא דבר, לית דחש לה. אולם סדור אותיות של דפוס ופרוק חבורם, נ"ל פשוט שחייב עליו משום כותב ובונה, ומוחק וסותר. גם משום לתא דמעמר למאן דאית ליה עימור אף שלא בגידולי קרקע. 

מור וקציעה סימן שמא 
=================== 
בטור. כגון שנדר שלא לאכול ושלא לשתות. היינו שנדר להתענות סך ימים, והיה בהם שבת. או שאמר קונם אכילת יום שבת עלי, וכן בנשבע להתענות כך וכך ימים, והיו בהם שוי"ט. אבל באופן אחר אין הנדר והשבועה חלים, ואם נדר או נשבע שלא לשתות יין בשבת, נאסר אף ביין של קדוש היום, ובעי התרה, ונשאלין בשבת להתירו. 

לשון הפרה בשבת, יעויין בית המדרש למוסך השבת שלנו. 

מור וקציעה סימן שמב 
=================== 
עמ"ש לעיל סי' רס"א ועיין סי' ל"ז. 

[קטו א] ע"ג ב"י. שעירובו עירוב. צ"ל. 

שם. שהוא סבור. צ"ל. 

בש"ע סוף הסימן. נר בשבת. צ"ל לשבת. 

מור וקציעה סימן שמג 
=================== 
עיין מה שכתבתי ביורה דעה סימן שע"א בס"ד. ועיין בריכת גבעון. 

בטור. ובעל התרומה. צ"ל. 

ע"ד בראשו ב"י [ד"ה והוי יודע]. לא היה בנוסחתו. צ"ל. 

שם. להזהירם מלטמאות. צ"ל. 

שם. ואקשינן ש"מ (כצ"ל ר"ת שמע מנה) קטן כו'. 

דף קעא ע"א בראשו ב"י. ואקשינן ש"מ קטן. כצ"ל. 
עיין פרטי דינים השייכים לסימן זה, בבריכת גבעון (למגדל עז שלנו) תעלה שלישית. 

מור וקציעה סימן שמד 
=================== 
בטור. ועושה קדוש והבדלה. כך כח חכמים יפה, לקבוע ברכה מפני הספק ואינה לבטלה, ויותר מזה עשו בי"ט שני של גלויות, אף על גב דלאו ספקא הוא, דהא  בקיאינן בקבועא דירחא רק משום חשש רחוק. וכאן הוא ספק ממש, אפשר שפוגע בשבת האמיתי. ועוד בח"ל השבת משתנה, בכל מקום ומדינה, יש מדינה שנוהגת היום שבת, ובמדינה אחרת שכנגדה באורך הכדור הוא חול, ולא עוד אלא אפי' במדינה אחת עצמה, יכול להשתנות השבת לעוברים ושבים, כי ההולך ונוסע ממזרח למערב ומקיף הכדור הארצי, ימצא בשובו למקום שיצא משם, מפסיד יום אחד בחשבונו, והנוסע ומקיף הארץ ממערב, מוצא בחזירתו למקומו הראשון הרויח יום במספר ימי שנה, נמצאו זה וזה מחולקים בשבת שלהם, מבני המדינה, שיצאו ממנה וששבו אליה, ששלשתן אינם שוים במנינן, לכל אחד שבת בפני עצמו. אעפ"כ בשובו למקומו, על כרחו הוא נמשך אחר אנשי המקום שפגע שם, אין לו לשבות אלא אותו שבת של בני אותו מקום, מ"מ במדבר שאין שם ישוב קהל מישראל, השבת נמשך ונקבע על פי עובר אורח, כפי הדרך שבא לשם, אם ממזרח, או ממערב, ולפי מה שמוצא בחשבונו עושה שם שבת, והוא שבת שלו ממש לכל דבריו. אלא שהשבת הגמור האמיתי המוחלט, ודאי אינו אלא בארץ הקדושה, שעליה נתייסדו כל מצות התורה (כמ"ש הכוזרי [מאמר שני סי' יח - כ] ורמב"ן עה"ת [ויקרא יח, כה]) בעצם וראשונה, גם המצות שאינן תלויות בארץ, מ"מ עיקרן על ארץ ישראל נצטוו. 

צ"ע איך ינהגו היושבים או נוסעים במדינות הסמוכות לקוטב, שלפי רוב הקורבה, מתארך היום, יש שיהיה חודש או שני חדשים יום אחד, וכן יותר, עד שימצא מקום יתארך היום חצי שנה, וכן הלילה חצי שנה, ותחת הקוטב לא יש יום ולילה כלל אלא כל השנה כולה הוא בין השמשות שם, לפי שאין באותו מקום עלית ושקיעת השמש, כי המשוה הוא אופקם, א"כ כיצד יעשו שם שבת. ונ"ל שיש למנות שם שבעה ימים שוים של כ"ד שעות שוות שלנו, ומחשב מיום שהגיע לשם, מונה הימים בשעות, ומקדש שביעי, כדרך שנזכר לעיל להולך במדבר. 

מור וקציעה סימן שמה 
=================== 
[קטז א] בטור. רה"י הוא המקום המוקף מחיצות גבוהות י' ויש בו ד' טפחים על ד' טפחים. דקדק הב"ח מכאן דס"ל לרבינו דעובי מחיצות מצטרף לרוחב ד', והקשה עליו מדידיה אדידיה, דלקמן שלהי סימן זה, מייתי לישניה דהרמב"ם בפשיטות, דמשמע דבעינן ד' טפחים אויר, מלבד עובי המחיצות, מדקאמר וביניהן ד', וסלקא ליה בקושיא. ולענ"ד אין כאן דיוק לגמרי, לא מלשונו של בעה"ט, דאדרבה לכאורה משמעו שהמקום המוקף צריך שיהא בו ד"ט, מלבד המחיצות, דהכי ודאי דייק לישניה טפי. ואיברא מלישניה דהר"מ נמי לא מוכח מידי מדנקט וביניהן, דהא ודאי אפשר לפרושי מאי ביניהן דקאמר בין הכל דהיינו כל הרוחב, עם עובי המחיצות (וכ"פ הט"ז [ס"ק ב]). וזה מוכרח, דאל"ה, אלא מאי ביניהן, אויר שביניהן דווקא, א"כ ברוחב המחיצות לא אכפת ליה כלל. אטו אם המחיצות עצמן רחבים ד"ט לאו רה"י נינהו, הא ודאי לאו מילתא, דהא גדר ד' היינו רה"י גמורה, וכיון שחולקין רשות לעצמן, הרי ודאי פשט רשותן גם למטה, דאע"ג דלית ביה ד' נדון משום חורי רה"י, שאי אפשר בענין אחר, וכדאיתא נמי בהדיא לקמן בב"י סימן זה בשם המ"מ, וכן בהג"ה דש"ע [סעיף יט]. אלא מהא ליכא למשמע מידי, דלא נחית אלא לפרושי שעור משך רה"י, בין במקום מוקף, בין בבלתי מוקף, ובלי ספק שעובי המחיצה מצטרף למשך ד"ט, כמ"ש תו' וכדמוכח מגמרא ערוכה שהביאו. ואי אפשר להר"מ לחלוק על זה, שהרי הוא ז"ל פסק כך גבי בור וחולייתה. וכן דעת הרב ט"ז, שהמחיצות מצטרפות, והוא פשוט מאד והאריך בדוחקים בחנם. ואין צורך שהכל שוין בכך. ודלא כבמג"א [ס"ק א], שכתב בפשיטות שאין העובי מצטרף לרוחב ד', וזה דבר בטל. 
אמנם צריך לידע שיש חילוק בדבר, דודאי היכא דהמחיצות בריאות להשתמש על גביהן ע"י הנחת דף עליהן, פשיטא דמצטרפין, ובהא כ"ע מודו. איברא היכא דאינן בריאות ולא ראויות להשתמש ע"ג בהאי גוונא אשכחן פלוגתא לקמאי, דלהרי"ף והרמב"ן בס' המלחמות ולהרשב"א, כה"ג לא מצטרף עובי המחיצות להשלים ד' לחלל, כמ"ש בשמעתא דכוורת ובעה"ק. ונעלמו דברי כל אלו הגדולים, מעיני האחרונים ז"ל, אילו היו רואין אותן לא היו טורחין בכך, ובטלה מחלוקת מעתה, דודאי המחיצות מצטרפין לתשלום ד"ט רוחב, והושוו כל המחברים בכך, אם הן מחיצות הראויות להשתמש ע"ג בדף. מיהא כי פליגי, בשאינן ראוין לכך, דלהר"מ אפ"ה מצטרפי, ולהרי"ף וסייעתיה בכה"ג לא מצטרפי, כיון דלא חזו לתשמיש. 
ואפשר דבהא נמי התו' מודו דבעינן דחזו לאשתמושי עלייהו, ולא סגי בלא"ה לאצטרופי לארבעה, כדמוכח בהדיא בגמרא דעירובין. ולא קמפלגי אלא בענינא דכוורת, דלמר מיחזו חזו לתשמיש, ולמר לא חזו, משו"ה לא מצטרפי. והכי מסתברא, לאפוקי נפשין מפלוגתא, ודברים הללו פשוטים וברורים באין ספק. 
ודלא כט"ז דלא ברירא ליה כולי האי והניחה בצ"ע מפני גמרא דהזורק. 
ולא ידענא מאי קשיא ליה מהתם, דהא למסקנא, טעמא דלאחרים עושה מחיצה, שייך לעולם, כיון דמצטרף. ותו לפמ"ש תו' שם, ההיא בעיא לא קאי אלא בכרמלית, אבל בכותל המוקף לר"ה, ועשאו רה"י, לא הוה קמבעיא ליה דפשיטא עושה מחיצה לעצמו, ולא צריך לטעמא דלאחרים עושה מחיצה. ועוד לפי מה שבארנו בעזה"י, דמחיצות הראויות להשתמש בהן ברוחב ד' בעינן, כי היכי דלצטרפי, א"כ לא תקשי נמי מהתם, דמיירי במוקף לכרמלית, בקעה רחבה הרבה, ואין צורך שם לצרוף הכותלים לעשותו רה"י, אלא מפני שאין בכותל רוחב ד', משו"ה קמבעיא ליה אי הוי רה"י לעצמו, אף על גב דלא חזי לאשתמושי ביה  בד"ט, דע"י דף נמי לא חזי, מאחר שהמחיצות מרוחקות הרבה זו מזו, משא"כ במקום צר פחות מד"ט, המוקף בכותלים שעל ידיהם ראוי להשתמש על פני כל רחבו, בדף שמניחו מזה לזה, שנעשה המקום חשוב רחב ד"ט על ידי דף זה כדלעיל, ודאי הכותלים מצטרפין לחלל, וא"צ לטעם לאחרים עושה מחיצה. זה ברור. אין כאן ספק בעולם. 

דף קעא ב בב"י. דלתותיהן נעולות. כצ"ל. 

שם. ואין לחוש שמא. כצ"ל. 

ע"ג בראשו. וכתבו רבינו בסי' שס"ד. כצ"ל. 

[קטז ב] שם. ורשות היחיד לא הוי (אלא) דבר המסוים. צ"ל. 

ע"ד. שאין בין עמוד לעמוד י"ו אמות. כצ"ל. 

שם [ד"ה ומ"ש וקרן]. עלה ז. כצ"ל. 

שם. ואילו היה. כצ"ל. 

שם. דגזור ביה. כצ"ל. 

שם. ורחב ד' הוי רה"י. כצ"ל. 

שם [ד"ה ואם חקק]. להשלימה לי' (אם יש משפת חקק ולכותל ג"ט פסולה) דגבי כו'. כצ"ל. 

שם. מינכרא מחיצתא. כצ"ל. רחב ד' שיהא נקרא. כצ"ל. 

[קיז א] דף קעב ע"א ב"י [ד"ה ואינה]. וגב לבינה. צ"ל. 

שם. כה"ג בר"ה מקום פטור. צ"ל. 

מור וקציעה סימן שמו 
=================== 
[קיז ב] ע"ב בב"י [ד"ה ומ"ש ואפי']. במאי עסקינן כו'. מלת במאי נדפסה באותיות גדולות בשבוש, כי הוא נמשך עם לשון הגמ' הקודם ואין כאן הפסק. 

שם בב"י. רב אשי (אמר במופלגת כו' רבינא) אמר כו'. כצ"ל. 

שם. ולא צריכינן. צ"ל. 

[קיח א] ע"ג. שבתקרה עליונית. כצ"ל. 

שם. אבל תקרה. צ"ל. 

ע"ד. ועל אסקופותינו. צ"ל. 

במג"א (סק"ד). ובפתח מבוי אפי' אין מקורה כולה רק החצי מקורה. צ"ל תיבת החיצונה ט"ס דמוכח, וראוי להיות החצי הפנימי. עיין בגמרא שבת (ט, א). 

מור וקציעה סימן שמח 
=================== 
בטור. היה עומד ברה"י והוציא ידו מלאה כו' במזיד אסור להחזירה. עיין תוס' ועיין לקמן סימן ש"נ, וצ"ע. 

מור וקציעה סימן שמט 
=================== 
[קיח ב] דף קעג ע"א בטור. פרש"י שאין לו אלכסון אלא לאלכסון העולם. בש"ע [סע' ב] סתם ולא פירש איזה אלכסון נותנין לו. ונראה שאף הרמב"ם שמטיל באלכסון ספק ואזיל לחומרא, היינו באלכסון לכל רוח דמספקא מילתא כדאיפליגו בה רשב"ם ור"ת. אבל אלכסון דריבוע עולם מי איכא למימר ספקא הוי, הא ילפינן ליה מקרא, כזה יהיו כל שובתי שבת. אטו ליחידאה ניחוש. וע"ע לקמן (סי' שצ"ו) בס"ד. 

שם. שבין שני החיצונים כו' ושני החיצונים. צ"ל. 

בב"י. כתב ר"י כו' משמע שלא התירו פחות מד"א לכתחלה. עט"ז [ס"ק א] שקרא תגר על מה שנוהגין באיזה קהלות בשבת, שנותנין ס"ת לבה"כ, והולכין דרך הרחוב שהיא כרמלית, נושאין אותה ע"י הושטה מאחד לחברו בפחות מד"א, שעושין איסור במה שמוציאין אותה מן הבית לרחוב, דלזה לא מהני הושטה, והוא פשוט לדעתו ממשנה מפורשת דריש מס' שבת, לענין מוציא מר"ה לרה"י, וה"ה לענין כרמלית מדרבנן. עכ"ד. 
ולא ידעתי מניין לו זה בפשיטות, לאסור ההושטה מרה"י לכרמלית לצורך מצוה, דאפילו לדבר הרשות ליכא למשמע מהתם מידי, דהא לא אסירא ההוצאה מרשות לרשות ע"י שנים דבר תורה, אלא מדרבנן לחוד אסורין דילמא אתי למעבד עקירה והנחה, ומשו"ה פטורים כשזה עקר וזה הניח. אבל בכרמלית דרבנן נימא דשרי לכתחלה בכל גוונא, כיון דלא אתי לידי חיוב חטאת, אפילו קעביד הוצאה גמורה לחודיה. והא בהדיא קיי"ל כרבא דשרי בדכוותה בכרמלית דלא גזר גזרה לגזרה (עירובין צ"ט א) ודכוותה שם (קא, ב) מקלינן בכרמלית שנועלים ומניחים המפתח בחלון שע"ג הפתח. וטובא כה"ג אקילו בכרמלית. וק"ו לצורך דבר מצוה פשיטא דשרי אף לכתחלה. ולא ידענא מאי שנא פחות מד"א, דמודה בה הרב דשריא בכרמלית לדבר מצוה כדכתב [שם] לענין הוצאת תנוק למולו, ואמאי בהוצאתו מבית לכרמלית החמיר בה טפי ולא קשרי אלא ע"י גוי דווקא, ומדוע לא יושיטנו ישראל העומד בפנים לחברו העומד בחוץ, שיקבלנו ממנו, ויעשה הנחה בכרמלית, דכל חד עביד פלגא דהוצאה דרבנן, דומיא דפחות פחות מד"א דקעביד פלגא בהעברה. 
ובאמת טעות בדבר משנה הוא, ולא זו בלבד דבכרמלית ולדבר מצוה שרי כה"ג, אלא אפילו מר"ה לרה"י ורק מפני ספק אבוד התירו כזה, כדתנן בריש בתרא דעירובין, נותנו לחברו כו' עד לחצר החיצונה. וחצר המשתמרת רה"י גמורה היא ודאי. ואשתמיט להו מתניתין להני תרי אשלי רברבי בט"ז ורש"ל בתשובה כמ"ש בשמו. 

עוד כתב הרב ז"ל וע"י גוי ודאי אסור להוציאה מן הבית והו"ל מצוה הבאה בעבירה. ע"כ. וגם זה תמוה בעיני, ואף דמשמע, דסבר הרב, דליכא כל כך מצוה בהבאת הס"ת לבה"כ, דמשו"ה שני ליה בין ס"ת ובין תנוק למולו. מ"מ מאי מצוה הבאה בעבירה איכא, הא קיי"ל אפילו לדבר הרשות מותר לשלוח גוי להוציא ולהעביר ולהוליך חפציו בכרמלית כדאיתא לעיל סימן שכ"ה. ועמ"ש שם הרב עצמו [ס"ק א] דפשיטא ליה טובא לקולא. ושמא קפיד הרב על נגיעת הגוי בס"ת, דלא שפיר דמי שהגוי ישא הס"ת מן הבית, שאין זה כבודו. ולהא קרי ליה מצוה הבאה בעבירה, דקבעו למעבד ליה יקרא טובא, וקמזלזלי ביה בהוצאתו ע"י גוי. אפ"ה לא ידענא, למאי ניחוש לה בהאי פורתא. ומסתברא דמנהג זה של ישראל תורה היא, ואין למחות בידם. ועיין עוד סי' שנ"ז קולא מרה"י לכרמלית אף בדבר הרשות. 

מור וקציעה סימן שנ 
================== 
בטור. שמא יביאם. כצ"ל. 

שם. לא יעמוד אדם ברה"י וישתין או ירוק. עמ"ש בס"ד בלח"ש [ערובין פ"י מ"ה]. 

מור וקציעה סימן שנב 
=================== 
[קיט א] ע"ג בב"י. נדרסת עסקינן. צ"ל. 

מור וקציעה סימן שנג 
=================== 
[קיט ב] שם. המוצא כו' אי לימא כו' היכי דמי אי לימא. כצ"ל. אבל הכא דרובא. צ"ל. 

ע"ד. בשום זיז כל שהוא. צ"ל. לגלויי כר משתמש בכולו. כצ"ל. 

שם. רחב ארבעה. צ"ל. 

מור וקציעה סימן שנד 
=================== 
[קכ א] שם [ד"ה בור]. משנה פ"ב. ר"ל פרק בתרא. 

שם. אי לימא. צ"ל. קא מטלטל מרה"י לרה"י. כצ"ל. 

דף קעד א. פחות מד' בין בור. כצ"ל. 

שם. בכ"מ שאין בו ד', ותל שהוא גבוה ג' מיירי במופלג. במופלגת כו'. כך נ"ל להגיה, או שמא צ"ל אף על גב דאינו גבוה. ושוב מצאתי כך לבט"ז [ס"ק א],  וראשון נ"ל יותר. 

שם. דלי מלמעלה על הבור. כצ"ל. או צ"ל על הרוב, כשמוציא כו'. 

מור וקציעה סימן שנה 
=================== 
בטור. יותר מגובה עשרה. כצ"ל. 

ע"ב. אוסרת. צ"ל. 

[קכ ב] בב"י [ד"ה וה"מ]. למעלה מעשרה צריך שיהא בזיז. כצ"ל. 

שם. [ד"ה וכן]. אין ממלאין. צ"ל. 

שם. דקורה ד' מתרת במים. כצ"ל. 

ע"ב. מקורה ד'. כצ"ל. 

שם. שהצואה נופלת. צ"ל. 

שם. תלויה מתרת. כצ"ל. 

שם. אינה מתרת בחורבה. כצ"ל. 

שם. מצא מין את מינו וניעור. כצ"ל. 

והוי יודע דצואה אף על גב דלא חזיא מידי, חייבין על הוצאתה דצריך להוצאה משום נקיון, דומיא דאצולי טומאה. עמ"ש בס"ד בלח"ש רפ"ז דשבת ובתרא דעירובין. וגם ראויה לזבול השדה, ולמעט בחלון שיש בו פותח טפח להציל מן הטומאה. 
ועכ"ז איני רואה חיוב חטאת בנפנה ועושה צרכיו מרשות לרשות, שהרי אינו מוציא כדרך המוציאין. ולא עדיף ממוציא כלאחר ידו בפיו ובמרפקו, ולא דמי לההיא דס"פ הזורק, דמחשבתו משויא ליה מקום. דהכא לא קחשיב אהוצאה רק ליציאה ולפנות גופו הוא צריך. ולא דמי למשתין ורק דשלהי עירובין דהו"ל דרך המוציאין, כמ"ש שם בס"ד, משום דבהדיא קמפיק מרשות לרשות, כי אורחיה, משא"כ בנפנה שאי אפשר לו להוציאו מרשות לרשות. 
וכיון שכן א"צ לכל הדקדוקים הללו שדקדקו הפוסקים בדין בית הכסא שהצואה נופלת לרשות אחר. מאחר שאינו אלא איסור שבות, י"ל משום כבוד הבריות לא גזרו, כדלעיל סי' שי"ב. 

מור וקציעה סימן שנו 
=================== 
[קכא א] ע"ג [ד"ה אמת]. אם אינה עמוקה ורחבה ד' (הויא) ר"ה (כצ"ל) כו' הויא לה רה"י. כצ"ל. 

ע"ד. מתערבים הם עם הים. כצ"ל. 

מור וקציעה סימן שנז 
=================== 
[קכב א] דף קעה א ב"י. א"נ שפיך. כצ"ל. 

שם. שישנה שמונה אמות על שתים. כצ"ל. 

שם. לפותיא. צ"ל. 

שם. והוי כאילו. כצ"ל. 

שם. סתם צנורות. צ"ל. 

ע"ב. ושני דבימות. צ"ל. 

שם [ד"ה ביב]. שיעור ליבלע. כצ"ל. 

שם. דלפירוש. צ"ל. לפירוש צ"ל. 

שם. משום קלקול. צ"ל. 

ע"ג. רבינו משה. צ"ל. 

[קכב ב] שם [ד"ה מצאתי]. אם (אינו) מכוסה ד"א. צ"ל. 

שם. ופתח אחד של העליה פתוח. צ"ל. 

שם. הדיוטא האחת. כצ"ל. 

שם. יש על התקרה מעזיבה רכה. כצ"ל. כההיא דתנן פ"ח דאהלות. 

שם. כשיבוא אל הדיוטא האחת. צ"ל. 

שם. אסור לשפכם. צ"ל. אי לימא. צ"ל. 

מור וקציעה סימן שנח 
=================== 
אמר יעב"ץ. בעינא דאימא מילתא, ומסתפינא מחברייא, משמע לי דכל הני מילי דקרפף, שאינו מוקף לדירה ביותר מבית סאתים, או שהוקף לדירה ונזרע רובו, וכל כיוצא בו שנזכרו דיניהם בסימן זה, לא אמרן אלא בעומד על פני השדה, וכן בגנה שבבקעה, וכן אתה אומר ברחבה שאחורי בתים, בבתי החצרים וערי הפרזות הדברים אמורים, דכיון דמחיצותיהן גרועות שלעצמן בלבד עשויות, לא לשום דירת אדם, משו"ה כי נזרע רובן, בטלה מחיצתייהו, אף על גב דהוו מוקפין לדירה מתחלה, כיון דזרעים מבטלי  מחיצתא, הדר הוו להו שאינן מוקפין לדירה. אבל בגנות זרועות וקרפיפות, שבתוך עיר מוקפת חומה, ומעורבת, כיון דשרי לטלטל בכולה, ואף בסרטיאות ופלטיאות שבתוכה, הכל דינו כרה"י. ולא אמרינן בה נמי אתו רבים ומבטלי מחיצתא, דאלימא מחיצתה טובא מאחר שלצורך בני אדם נעשית, כ"ש דלא אתו זרעים ומבטלי להו, דכי נמי מדלי מר מהכא היקף דגנה וקרפף לגמרי אכתי קיימן מחיצתן דעיר מאבראי, ומשוו להו רה"י לכל מילי כדאמרן. וכ"ש לגדר כרמלית, דבטל לגבי רה"י, ואצ"ל לקרפף, דהא רה"י גמורה הוי, הזורק לתוכו חייב, וכ"מ בהדיא לעיל סימן שמ"ה שכל מה שברה"י הוא רה"י, אפילו שאם היה בפני עצמו היה לו דין כרמלית. ודוק. 
וגדולה מזו כתב בהג"א בשם א"ז, דכל קרפיפות שלנו הסמוכות לעיר, חשיבי מוקפין לדירה, אפילו גדולים הרבה, משום דדעתיה עלייהו. ואף דאיכא דפליג עליה מסתברא דקיי"ל בהא נמי כמאן דמיקל בדרבנן. מיהו לא פליגי אלא בעומד חוץ לעיר, אבל בקרפף שבתוך העיר שעירבה נראה דכ"ע מודו. וכן משמע מספיקיה דהר"מ דמייתי רבינו בעה"ט בסימן זה, דאפילו מחיצות רחבה וחצר (וסתמא נמי בחוץ לעיר מיירי, אפ"ה) נטה לומר שאין זרעים מבטלין דירתם, כ"ש בקרפף דקאי בגוה דמתא. וע"ל ס"ס שמ"ה בב"י בשם תרומת הדשן, כיוצא בזו. וראיה גם מתלמוד ערוך פ"ב דעירובין (כה, ב) מההוא בוסתנא דהוה סמיך לגודא דאפדנא, נפלה אשיתא ברייתא דאפדנא. סבר ר"ב למימר לסמוך אגודא גווייתא א"ל ר"פ כו' הנך מחיצות לגואי עבידן כו'. ש"מ בהדיא דאי הוו קיימן מאבראי, כי שורא דמתא דלגואי עבידא, ודאי הוה סמיך עלייהו ר"פ נמי, אף על גב  דמחיצת אפדנא לא מהניא ליה מידי, דלבראי לא עבידא. וכן עוד י"ל ראיה משם (כד, ב) דאמר רבא עבדינן לחי לפתחא דמתא דמגו דמהני למתא מהני נמי לרחבה, ושרי לטלטולי ממתא לרחבה נמי. והכי נמי מסתברא דמחיצות העיר ודאי עדיפי, מאילו בנה רק מחיצה באורך עשר לפני מחיצה ראשונה, דהועיל, ובטלה הראשונה בכך, ונעשה מוקף לדירה על ידו, כ"ש כשהוקפה כל העיר לדירה, דמתיר חומתה לקרפף, ולגנה אפילו גדולה כמה. 
אמנם נראה עדיין צריך לחלק, דהני מילי בעיר שמוחזקת בישבה ובסוף הוקפה (ובסתם עיירות חשובות מוקפות לדירה) הן עם כל מה שמובלע בתוכה חשוב מוקף לדירה, אבל בעיר חדשה שאנו יודעין בודאי שחומתה קדמה לישיבתה ודירתה (וכסתם מבצרים) אף על גב דאח"כ הוכשרה העיר לטלטל בכולה ע"י עירוב מ"מ אותן גנות וקרפיפות באיסורן הן עומדים, כל זמן שלא נעשה בהן מעשה בגופן המתירן ומוציאן מיד מעשה. והכי מוכח בפרק עושין פסין (כו, א) לפירוש תו' בפירא דתורא אף על גב דלפרש"י התם לא מוכח מידי. משא"כ  בקרפיפות יותר מבבית סאתים שנעשו בעיר אחר שהוקפה לדירה, וכן בנזרע רובן אחר שהותרו ע"י הקף העיר אינן נאסרין מחמת הזריעה ולא מחמת הקף מקום פנוי הרבה יותר מבית סאתים, דמחיצות העיר שהתירום אינן מתבטלות בכך, דאפילו ששים רבוא דרסי ביה, לא מבטלי להו כדאמרן. כך נ"ל. 
דברים הללו המה בכתובים עמדי זה קרוב למ"ד שנה, ולא ידעתי שנזכר מאומה מנדון כזה בספרים. ועתה בעת שאני עסוק לקבוע דברי אלה בדפוס, הקרה ה' לפני שו"ת אמ"ה ז"ל ומצאתי דאתי לידי ([חכ"צ] סי' נ"ט) הביא דברי הרב החסיד בעל ספר דבר שמואל שנשאל בדין עיר מוקפת חומה שקנו אותה מן השר ועירבו, ונמצאו בה קרפיפות ושדות בפנים שזורעים, ונסתפקו אם חל עליהם האיסור דקרפף יותר מבית סאתים. וראיתי שהרב שמואל הנ"ל בתשובתו הרמתה נגע במש"ל והתירו כמוני בפירוש, ושמחתי לראות שכוונתי לדעתו ז"ל. גם דעתו של אמ"ה ז"ל מסכמת עמו. 
אלא שבמה שהוסיף הרב החסיד בסוף דבריו לחזק ההתר וז"ל, ואתבונן עוד טעם נוסף להקל, שכפי הנראה עשו עירוב, והעירוב מתיר הטלטול בשווקים וברחובות שיש להם דין כרמלית גמורה, וה"ה הקרפיפות יותר מב"ס שלא הוקפו לדירה שנתנו להם דין כרמלית כו', על זה השיגו אמ"ה ז"ל וז"ל אמנם הטעם השני של הה"ח ז"ל אי אפשר להלמו, מה ענין עירוב ושתוף שעושה את הרבים כאילו הם לאחדים במקום ההוא שמונח שם העירוב לקרפף יותר מב"ס שאפילו הוא של אדם אחד אסור לטלטל בו אלא בד"א. עכ"ל. 
ולענ"ד אני הולם פעם, דברי הה"ח ז"ל שיש בהם טעם, ופה קדוש יאמר דבר זה, וכך היה אומר מדחזינן שכל הרחובות והשווקים שבעיר, עם שיש להם דין כרמלית קודם שערבו (וגם הם אפילו היו של אדם אחד אסור לטלטל בהם) הותר הטלטול בהם ע"י עירוב (אף על פי  שבודאי אין עירוב גרידא מועיל בכרמלית לבדה כמו בקרפף יחידי האסור) ש"מ הקף חומת העיר עושה כל המוקף בה מוקף לדירה, דמשו"ה מהני בהו עירוב, למשרי לטלטולי בגווייהו. ה"נ קרפף שבתוכה, מקרי מוקף לדירה, אפילו גדול כמה, ניתר גם הוא ע"י העירוב, ככל המקומות שבה האסורים, ואינן מחוסרים אלא עירוב להתירן. זה פשוט וישר, אף על פי  שאין לשונו של בעל הספר דבר שמואל מכוון כל כך, מ"מ מובן בטוב וכוונתו רצויה על הדרך הזה. ואיך שיהא מאי אולמיה דקרפף מסתם כרמלית, אדרבה קרפף כמות שהוא, אפילו כור וכוריים הזורק לתוכו חייב דמחיצה הוא, אלא שמחוסרת דיורים, משא"כ בכרמלית, הא ודאי קרפף עדיף שהוא רה"י דאורייתא ושייך טפי בערוב מכרמלית, ואי לדידה מהני עירוב כה"ג, לדידיה לא כל שכן. כך נ"ל פשוט וזכינו לדין שאין דין קרפף כלל בעיר המעורבת (אם לא קדם לישיבת העיר וכנז"ל) כדאמינא מסברא דנפשאי כד הוינא טליא. וכדו שאלנא לסבייא ואשתכח כוותי, ברוך אלהי תהלתי, ואל יצל מפי דבר אמת כשאלתי. 

בטור. ויגדור הפרצה. ר"ל היתר מעשר. 

ע"ד בראשו [ד"ה ומ"ש חכמים]. כר"ע דלא בעי שתהא מוקפת. ר"ל ובלבד שלא יהא בה אלא שבעים אמה ושיריים. 

שם [ד"ה ומ"ש ואם היה]. אם ירצה אמה אחת (כצ"ל). ר"ל אם לא פרץ בה רק י"א אמה. 

שם. וכתב הרב המגיד נראה מדבריו שהכל תלוי בכוונת הגדרים כו' ודבריו צל"ע. ע"כ. לענ"ד נראה ברור דהר"מ ס"ל שאף אם הוקף מתחלה לשם דירה, מועיל, אף על פי שקדם ההקף את הדירה, ולא בעינן פתח ואח"כ הוקף דווקא, אלא לומר שצריך  להיות ההקף נעשה מתחלתו לשם דירה. לאפוקי מחיצת גנה וקרפף, דלאו לדירה עבידי, לא מהני בהו אם פתחן אח"כ, כיון דמחיצתייהו מעיקרא לאו לדירה עבידן, לא התירו מחיצות את הטלטול. משא"כ אם עשה הקף מתחלתו לשם דירה, ואח"כ בנה בו ביתו ופתח לו פתח, ודאי הכוונה מועלת, שהרי המחיצות לדור בתוכן נעשו והרי הוא דר בהן, דינו כפתח ולבסוף הוקף. ועמ"ש בס"ד לקמן בסימן תרפ"ח, ודוק. ולא עוד אלא אפילו נמלך אח"כ והניח ההקף כמו שהוא בלי בנין, ומשתמש בו לדברים אחרים שאינם משימושי דירה, אפשר דמהני מחיצתיה להתיר הטלטול מאחר שמתחלה נעשו לשם דירה, שוב אינן מתבטלין ע"י כוונה בעלמא בלי מעשה בעצמן, דוק. 

[קכג א] שם. הלכך לדידן כו', דהא ע' אמה ושריים לריב"ב כיותר (בכ"ף). כצ"ל. 

דף קע"ו א בטור. שאם תנטל. צ"ל. 

ב"י. [ד"ה בנה]. והו"ל כעין פרץ. כצ"ל. 

[קכג ב ד"ה קרפף יותר] ע"ב בראשו. כי משמע. נ"ל מלת כי יתרה וט"ס הוא. 

שם [ד"ה ומיהו]. ובדעביד כי אורזילא. כצ"ל. 

ע"ג. ויש נותנין טעם להתיר הוצאה (כצ"ל לדעתי) מן הבתים כו', אבל יש למצוא התר (כצ"ל לדעתי) לרחבה. 

[קכד ב] שם סוף העמוד. והשלישי אם המיעוט. כצ"ל. 

מור וקציעה סימן שנט 
=================== 
בטור. אלא חשיב ליה. כצ"ל. 

מור וקציעה סימן שס 
================== 
[קכה א] ע"ד. שהוא רחב מהם. צ"ל. 

שם. אין ג' דיורים באחד (צ"ל) ודיורי אמצעי בחיצונים. כצ"ל. 

שם סוף העמוד. ולמשרי מיהא. כצ"ל. 

דף קעז ע"א. והוא שליט. צ"ל. 

שם. פנוי מכלום. צ"ל. 

מור וקציעה סימן שסא 
=================== 
ע"ב בב"י [ד"ה אבל]. בעשר (כצ"ל, ר"ל אמות) כ"ע ל"פ כו'. צ"ל. 

שם. הלך אחר המיקל. עיין ברא"ש פ"ק דכתובות שכתב בשם גדולים, דלא אמרינן הלכה כדברי המקל אלא במחלוקת תנאים, אבל דאמוראים לא. 

שם. [ד"ה ומ"ש אבל]. ואין כו'. צ"ל ומ"ש ואין בו ד' כו'. 

[קכה ב] שם. קורה ד' מתרת. צ"ל. 

ע"ג [ד"ה אפילו]. הוי נמי מוקפת. צ"ל. 

שם. דבשתי מחיצות נמי מהני. כצ"ל. 

מור וקציעה סימן שסב 
=================== 
[קכו א] בטור. וערבו יחד ומותרין. צ"ל. 

ע"ד. כשנגללו נאסרו. צ"ל. 

שם. אבל (הכא) בלא מחיצה. כצ"ל. 

שם [ד"ה ומ"ש כפאה]. למאי אי לימא (כצ"ל) כו' מגג יחידי כו' מגג יחידי כו'. 

שם. אפילו תחתיה אסור. צ"ל. 

דף קעח ע"א בטור. ואפילו באנשים שעומדים זה אצל זה בפחות משלשה. הקשה בב"ח הא סתם אדם רחב אמה, ואפילו ביניהם אמה, לשתרי בעומד כפרוץ וכ"ש בעומד מרובה, אף על גב דהוי יותר משלשה. ובמג"א [ס"ק ט] מחייך עלה, שכתב ולא זכר הדום רגליו, דהם כקנים פחותים משלשה ואינם דבוקים זה לזה, ובפרט כשהם מהלכים, דסתם פסיעה חצי אמה שהיא ג"ט כו', והכי איתא בסוכה דצריך לעשות מחיצה בין רגליה של בהמה, לפי שיש ביניהם ג"ט. עכ"ד. 
ולא ידענא מאי חוכא, הא הרב בב"ח אייתי מתניתא בידיה דלא מצרכינן אפילו בין גמל לגמל אלא שלא יהא יותר מגמל, אף על גב דרגלי גמל נמי בצירן משלשה. וא"ת דעביד להו בהוצא ודפנא בין רגליו, משו"ה בין גמל לגמל משתרי בעומד כפרוץ, משא"כ הכא דלאינשי לא עבדי הכי. אי הכי מאי מהני שעומדין זה אצל זה בפחות משלשה, אכתי אתי אוירא דהאי גיסא ודהאי גיסא, ומבטל לרגלים, דסתמן אינן רחבים אפילו שני טפחים, וביניהן שלשה, ובין איש לאיש פחות משלשה נמצא פרוץ מרובה על העומד, רבה עליו ומבטלו. ולא סגי לן בפרוץ מרובה, אא"כ כל פרצה פחותה משלשה, והכא מיהא פרצה דבין רגלים, שלשה היא לפ"ד במג"א א"כ לגברי נמי לא תסגי בלא הוצא ודפנא בין רגליהן. וכי איכא חציצה תו לא צריך לקרבן זה אצל זה תוך שלשה, דהדרא קושית ב"ח לדוכתה לשתרי בעומד מרובה או אפי' כפרוץ. 
גם מ"ש הרב הנ"ל בסיום לשונו והכא מיירי שרגליהם כפותים וגופן גבוהין עשרה בלא הרגלים, אין לו הבנה, הלנו אם לצרינו, וכפותין מאן דכר שמייהו הכא גברי ודאי לאו אורחייהו בהכי, וכמ"ש איהו גופיה לעיל מהא, דלא בעינן בהו כפותין דלא דרכייהו למברח. ועוד דהא אפילו כשהן מהלכין חשובין מחיצה, וא"א להם לילך כפותים. ותו אי נמי בכפות איירי כ"ש דלא מיתרצא קושיתו דב"ח כדאמרן, וכי נמי גופו למעלה עשרה, מ"מ לא מהני אי לא סתים לאוירא דג"ט שלמטה, דהו"ל מחיצה שהגדיים בוקעים בה. וכי סתים לה סתומי, תו לא צריכי להעמידן תוך שלשה זה לזה. לכן דבריו נעלמים ממני לגמרי. 
אבל באמת אין מה שבין הרגלים ג"ט בגובה ג"ט, כי למעלה מתקצר רוחב הפסיעות, לפי שהרגלים דבוקות זו לזו למעלן והרי הן כסתומין. אף על פי שלמטה בארץ, שעור הפסיעה  היא ג"ט, מ"מ אין זה הרוחב נמשך בגובה ג"ט שמשפעין הרגלים בצעדן (והא דמצרכינן ברגלי בהמה למעבד להו בהוצא ודפנא היינו כשמעמידה דופן לארכה, דאיכא רווחא דביני כרעי דרגליה לידיה, דמרוחקות אלו מאלו הרבה ואב"א אפילו לרחבה מיהת מרחקן רגליה מהדדי, טפי מדאדם דסמיכי טובא מלעיל אצל הגוף). ואפ"ה לא קשיא, דהאמת הוא עביו של אדם אינו ג"ט כמ"ש גם הרב הנ"ל, משו"ה נקט הטור מילתא פסיקתא שיהו עומדין תוך ג' זה אצל זה, דבהאי גוונא עושין אותן מחיצה בכל גוונא אפילו בעביין, כגון שעומדין פניו של זה לצד אחוריו של זה. והוא הדין דכשעומדין לרחבן, אין הכי נמי דלא בעינן תוך שלשה. זהו הברור לענ"ד. אך בודאי אין להעמידם לרחבם, שא"כ בודאי ירגישו בדבר. 

[קכו ב] בב"י. אלא ודאי שסוברים התו' שאפילו ערבו עד התחום אמר בדלא מלו גברי עסקינן כו'. תמה אני על אדם גדול בדורו כרא"ש, שנסתבך בחוט עכביש שהרי התו' אדרבה חשבו דמיירי בערבו, משו"ה היו יכולין לעשות הקף אחר, אם לא משום דחשיב לדעת, לולי זאת היו עושין לו הקף אחר כ"ש שיכולים לעשות דרך הליכה. ותירוץ דתו' לא שייך אלא בהקף אחר, משא"כ כשהן מהלכין אינם מרגישים כל כך, דמשו"ה לא קשיא להו לתו', אף על גב דלא לעבד דרך הליכה, משום דזה פשוט לתרץ דלא מלו, שלא  ערבו, אלא קשיא להו, אי ס"ד דערבו לעבד הקף אחר, וניחא להו דאפ"ה לא אפשר. זה ברור. 

שם [ד"ה ומ"ש בין]. על האויר דתותי מניה. כצ"ל. 

ע"ב. ממילא משמע דה"ה דלפרוץ. כצ"ל. 

שם. צורת פתח עשוי. צ"ל. 

שם. חברותיה. צ"ל. 

שם. פירוש. צ"ל. 

במג"א (סק"ד) לרוק. צ"ל לזרוק. 

מור וקציעה סימן שסג 
=================== 
[קכז א] בטור. בפס רחב ארבעה. כצ"ל. 

בב"י [ד"ה מן]. שיש לו ג' מחיצות. צ"ל. 

שם. לחייב הזורק. כצ"ל. 

[קכז ב] ע"ד. וכאילו. צ"ל. 

שם [ד"ה ומ"ש בלחי]. בצורת הפתח הם ומה שרצה להכריח. כצ"ל. 

שם. ואילו כחוט הסרבל. צ"ל. 

דף קעט א בב"י. דבקשורה. צ"ל. 

[קכח. ד"ה ומ"ש ואפילו] שם. ואף על פי שגבהו צריך שיהא עשרה. נ"ל היינו טעמא דכשר מעצי אשרה, משום דשברי שברים כשרים בו, הא ודאי לא אכפת לן במכתת שיעורא, דשברי שברים היינו כתות. 

שם. ניכר אצלם. צ"ל. 

שם. ומחיצה העומדת. צ"ל. 

ע"ב. כי אתא רבין. כצ"ל. 

שם. עלה י'. צ"ל. 

שם. שנראה כמאריך. צ"ל. 

שם. בעביו של צד (רשות) הרבים ונמצאה קורה שעליהם בולטת. כצ"ל. 

ע"ב בטור. כל שאילו. צ"ל. 

ע"ג ב"י. ובריאה פסולה לרבנן. צ"ל. 

ע"ד. דלא קאמר ר' יוסי בר' יהודה רואין. כצ"ל. 

שם. דשפיר פסק כר"י בר יהודה. צ"ל. 

[קל א] דף קפ ע"א ב"י [ד"ה ומ"ש בגבוה]. וכתב ה"ה בספי"ז בשם. כצ"ל. 

ע"ב. וכן בדין שלא אמרו. כצ"ל. 

שם. שאין לסמוך (זה) על זה. כצ"ל. 

[קלא א] ע"ג [ד"ה וצריך]. בפ"ק דעירובין (יב ב) גמרא כו'. 

שם. בפס ארבעה. צ"ל בה"א. 

שם. וכמה (כו') אפילו משהו. צ"ל. 

שם. וכמה כו' ומשתריא בלחי (כאן צ"ל נקודה מפסקת, והדר מסיק פירוש) משהו, היינו שיעורא דיתר של ארכו. 

שם. ארכו של מבוי זהו כניסתו. צ"ל. 

שם. יתר על רוחב תוכו (צ"ל) ויש מגדולי המורים (שאמרו). כצ"ל. 

שם. וא"ת חצר. צ"ל. 

שם. קרוב לר"ה. צ"ל. 

שם. לא פלוג. צ"ל. 

[קלא ב] שם [ד"ה מבוי]. שצדו אחד כלה לים. כצ"ל. 

שם. חול ואבנים אצל שפתו. כצ"ל. תיבת על נמחק. 

ע"ד. הכי נקטינן. ז"ל מג"א (סק"ט) שכתב אההיא דמבוי שצדו אחד ים, וצ"ע מהא דכתבו התו' דמחיצה שאינה עשויה בידי אדם לא חשיבא מחיצה ואתו רבים ומבטלי מחיצתן וצ"ל דהכא מיירי במקום שאין הספינות עוברות שם לנמל דשם הוי הים מחיצה. עכ"ד. ותמוה בעיני, אטו ספינות מבטלי מחיצות, א"כ יבטלו גם הכרמלית, ותחזור ותעשה על ידיהן ר"ה, ויולד לנו מזה עוד דין חדש, שהים במקום הנמל שספינות רבות עוברות שם, כגון אמשטרדם ולונדון שאפשר ששים רבוא בוקעים בנמליהם יהא לו דין ר"ה וזה ודאי דבר בטל (אף על גב דלענין קנין יש קצת סמך דמיקרי ר"ה, מההיא דריש  הכותב [כתובות פה, א] מחריפותא דנהרא תפסנוה עיין פירוש רש"י שם, לא מילתא היא, דלא דמי ר"ה דשבת לרשות דקנין, דלא בעינן דומיא דדגלי מדבר) דהא לא דמי לדגלי המדבר ולא יעלה על הדעת לעשות ר"ה. וכמדומה ששגג במ"כ בכוונת התו' במ"ש דאתו רבים ומבטלי מחיצה, דפשוט שכיוונו לרגלי רבים הדורסים ברה"י כזו, שמחיצותיה בידי שמים וק"ל, לא מחמת ספינות השטות בנמל הים. 
וע"ל סי' שמ"ה, שהביא הרב ז"ל עצמו בשם הרא"ם, דלא אתו ספינות ומשוו רשות הרבים, והוא ברור ומוכרח מטעם שאמרנו. ועוד תמה על עצמך דהא סתם נמל, מעשה ידי אדם הוא, ובמחיצה העשויה בידי אדם מי שמעת לה דאתו רבים ומבטלי מחיצתא, א"כ כלפי לייא. ואזיל בתר איפכא במ"כ, דבמקום נמל, ודאי לא מהני לבטולי מחיצות, אפילו ע"י רגל רבים דיבשה, כל שכן דריבוי הספינות העוברות אינו מעלה ומוריד כלום. ובמקום שאין שם נמל מלאכותי אלא חוף הים הטבעי אי איכא רגל רבים דווקא, הוא דמהני לבטל מחיצתו שאינה עשויה בידי אדם. ומכל מקום הליכת הספינות בין הכא ובין הכא לאו כלום היא לענין זה. ואין לומר שכוונת הרב ז"ל, ע"י הספינות, רגל בני אדם הרבה מצויה שם, ונעשית ר"ה ע"י הרבים היוצאים מן הספינות ליבשה ומן היבשה לספינה, דמאי איריא ספינות עוברות ואי רבים בקעי באותו מקום ביבשה אף על פי שאינם פורשים בים כלל ולא  אחד בהם בים יבוא, אפ"ה בטלי מחיצות, ודוקא מחיצה דים גרידא לא דנמל מעשה אדם כנזכר. על כן לא נתכוונו דבריו ז"ל כאן, ומיחוורתא כדאמרן בס"ד. 
אמנם לענין קושיתו, כבר נתעוררתי בזה במקומו (ויעוין שאילת יעבץ סי' ז') וישבתי על נכון בס"ד דמבוי ודאי שאני, כיון ששאר מחיצותיו גמורות כל כי האי גוונא ודאי לא אתו רבים ומבטלי מחיצתא, ולא אמרן דמחיצה בידי שמים מתבטלת ע"י הלוך רבים, אלא כשאין שם מחיצה אחרת רק זו בלבד, יע"ש באריכות. 
והעליתי בידי שיש שני דרכים במחיצות שבידי שמים (וה"ה לבידי אדם כי ליכא שם ד' מחיצות, דשוין הן לרבנן) אחד להקל ואחד להחמיר, שמענו שמחיצות העשויות בידי שמים, כגון היקף הרים או חריצים ונקעים טבעיים, עושין רה"י לכל דבר (עד סאתים מיהת כדתניא גבי שבת בתל או בנקע) כל שאין רבים דורסין שם, ואם רבים בוקעין בתוכן, אז יש חילוק בין היכא דניחא תשמישן דהו"ל מחיצה נדרסת, כה"ג לאו שמה מחיצה כלל, ואתו רבים ומבטלי להו לגמרי, ונותנין להם כל תורת ר"ה גמורה, ואי לא ניחא תשמישן, אף  על גב דכה"ג במילתייהו קיימי, דחשיבי מחיצתא ולא אתו רבים ומבטלי להו, דקיי"ל כרבנן. מיהו אכתי צריך לפלוגי בדידהו, דלא מהניין מחיצתייהו אלא לאותן מעלות ומורדות וסרטיאות עצמן, דלא ליהוי להו דין ר"ה ע"י הילוך דרבים, כי לא ניחא דריסתן, דלא חשיבא לבטולי למחיצות. נפקא מנה לדרך ר"ה העוברת ביניהן, שאין חייבין עליה. אבל עיירות גדולות ופלטיאות שבתוכן, הרי הן ר"ה לכל דבריהם אף על פי שמוקפות במחיצות  הללו שבידי שמים (או שבידי אדם ואינן ד', והיינו דאר"י ירושלם אלמלא דלתותיה ננעלות בלילה, חייבין עליה משום ר"ה (ואף על פי שחומותיה בידי אדם נעשו) ומוקמינן לה (עירובין דף ק"א א) אחר שנפרצו בה פרצות) אינן מועילות, כיון דניחא תשמישתא דרבים התם. אכן במחיצות שלמות בידי אדם ודאי יש תיקון גם לפלטיא עצמה, כדאיתא פ"ק בסוגיא דכיצד מערבין דרך ר"ה. 
ותמהני מאד ממ"ש אמ"ה ז"ל (בספרו [חכם צבי] סי' ל"ז) בשם הרשב"א דבפלטיא אפילו דלתות המדינה ננעלות חייבין עליה משום ר"ה, וסברתו מצאה חן בעיניו וקלסה, והא בהדיא שמעינן מהתם דבדלתות נעולות מיהא סגי (ולענין כרמלית המובלעת בתוך רה"י גמור, עמ"ש בס"ד לעיל סי' שנ"ח). ולמדנו לענין מחיצת החריצין שבידי אדם שמועלת לתקן ר"ה שבתוך הקפן, ונעשה רה"י על ידיהן כאילו היתה מוקפת חומה, ולא אתו רבים ומבטלי מחיצותיהן, כיון דבידי אדם נינהו. 
ועדיין צריך חקירה במ"ש במג"א (סקל"א) ז"ל ודע שאם נקרשין המים בימות הגשמים, בטלה המחיצה ואסור לטלטל. ע"כ. 
בהא איברא לכאורה שפיר קאמר משום דקרח הו"ל ודאי כדבר האסור לטול בשבת. אף על גב  דשרי לשבור קרח שבכלים, כמש"ל סי' ש"ך, מיהו בנהר פשיטא דאסור, וכמ"ש הרב מג"א שם [ס"ק טו]. ולית בה ספקא, דהדין עמו בזה, דלא קשרי ראבי"ה שבירת הקרח, אלא בכלים ובקרח שאינו חזק, דומיא דשבירת חבית לאכול גרוגרת וק"ל, אבל קרח שבנהרות והוא חזק כל כך שעוברים עליו בני אדם, מאיזה טעם יהא מותר, הא קיי"ל אפילו חותמות בעלמא שבקרקע, אסור להפקיע ולחתוך משום סתירה, כ"ש קרח חזק כל כך דבעי מרא וחצינא דהויא סתירה גדולה בקרקע, פשיטא שאסור אפילו כדי לטול מתחתיו דבר הצריך לשבת. הגע עצמך פירות באוצר תחת הקרקע, יהא מותר לסתור קרקע שעליהן, או לשבר שאר סתימה חזקה שעל גביהן, הא ודאי לא שרי, ואזיל הרב הנ"ל לטעמיה הכא. 
מ"מ יש לי לעיין בדין זה, אם כדאי לאסור הטלטול מחמת הקרש, דלפום מאי דכתיבנא לעיל, דלא אתו ספינות ומבטלי מחיצתא דבעינן דומיא דדגלי המדבר, הכא נמי לא הוי דומיא דדגלי מדבר שלא היו הולכין ע"פ מים קרושים, ולא היו קובעים מחניהם על הקרח, גם אינו ראוי לכך, שהרי בחום השמש נמס. ומשו"ה נמי לא דמי לתבן, שאם הוא מוקצה, קיי"ל דמבטל מחיצה, כמ"ש בט"ז [ס"ק כ], דשאני תבן דמוקצה שבודאי יעמוד שם כל השבת, משא"כ הקרח, וכי אינו עשוי להתפשר ביומו, עודנו בעוביו ועם כל תקפו וחזקו הלא נמוק"ו עמו, בבוא עליו חום היום או שירדו גשמים, מיד הוא נמוח נפשר ומתמוגג, תכף אינו ראוי להלוך, אף שעדיין לא חזר כולו למים, מ"מ תו לא דרסי ביה רבים. והכי מסתבר טפי דדמי לתבן המוכן, דאע"ג דאינו נוטלו משם לא מבטל המחיצה. הוא הדין הקרש המוכן להשבר מעצמו ולהסתלק מאליו, אפילו בלי מעשה ידי אדם (אף על פי שהוא חזק  עכשיו) לא גרע ממאי דלא חזי לאסתלוקי כי אם ע"י אדם, דהשתא מיהת לא שקיל ליה, ואפשר נמי דממליך ומבטל ליה לעולם. ותו הא מתניתין היא פ"ח דאהלות [מ"ה] אלו לא מביאין ולא חוצצין הכפור והגליד. הא בהדיא דלא מקריא מחיצה לשום דבר, לפי שסופן נמוחים, משו"ה אין תורת מחיצה עליהם כלל, אפילו בשעה שגלודים ועומדים. ה"ה הכא ודאי לא חשיב לבטולי מחיצתא, דחדא טעמא הוא. 
ומעתה אין הכרח בכל מ"ש בט"ז לאיסור, והפריז על המדה לאסור בכל השנה. ואין ראיה לדבר זה כלל דאפילו לכשתמצא לומר קרש אוסר, לא דמי לשרטון דהחששה עומדת לעולם, ושייכא בכל השנה, על כן די למחמיר באותו שבת שנקרשין המים, כדעת במג"א, הבו דלא לוסיף. 
עי"ל ע"ד האחרונים מהא דפריך תלמודא בבל מקיף לה פרת ועמ"ש התוספות שם. (לכאורה דברי גמרא ותו' כאן קשים להלמם דהיכי תיסק אדעתא לתת לא"י דין רה"י מחמת שתי מחיצות סולמא ומחתנא. אמנם דבר זה מיושב היטב עם מש"ל בקונטרס גדר ישוב א"י שהיא מוקפת בשני ימים משתי רוחות, ובהרים סביב לה משתי רוחות אחרות, נמצאו יש לה ארבע מחיצות בידי שמים, אלא דניחא תשמישתייהו, וכה"ג אליבא דכ"ע אתו רבים ומבטלו מחיצות שבידי שמים כמ"ש בס"ד בשאילת יעבץ [סי' ז'] משו"ה קס"ד דמיהת משום הנך תרתי דלא ניחא תשמישייהו (כידוע) תהוי רה"י, ואקשו עלה, מפרת ודגלת. דוק והסתכל בעין יפה בשאילת יעבץ סימן הנ"ל כי עמוק הוא, אז תבין ויערב לך). ואי איתא (אף על  גב דמאוקיינוס שפיר פריך ואפי' אאוקינוס איכא למידק דלרוח צפון הוא ים נקרש תמיד, וכך שמו בלעז מאי גלאציאל, והרי שם לפ"ז בטלה המחיצה כל השנה. ויש להמליץ על זה מה שאמרו רז"ל רוח צפונית פרוצה) מאי קושיא מפרת ודגלת דנהרות הן, וראויות לקרוש משו"ה לא חשיבא מחיצה, אלא ודאי ליתא להך סברא לגמרי. עוד יש לדקדק בדבריהם ואין בידי להאריך, ועיין שילהי פ"ח דאהלות, דכפור וגליד לא חשיבי מחיצה לענין טומאה. מיהא בחריצין העשויין בידי אדם, לית דין ולית דיין דלא אתו רבים ומבטלי מחיצתן, כ"ש דליכא דחש לביטול מחיצות בידי אדם מחמת הקרש. 

שם. ומ"ש אם יש באלכסון כו', תיבת ומ"ש נדפסה באותיות גדולות, ט"ס הוא, שאין כאן התחלת ענין, הלשון נקשר לשלפניו, וסיום הענין שעסוק בו הרב"י נמשך עוד, עד אלא כנגד הקצר. 

שם [ד"ה ומ"ש אבל]. דלכ"ע (צורת) הפתח. כצ"ל. 

שם [ד"ה ואם]. הריב"ש בתשובה (סת"ה). 

דף קפא ע"א בראשו. ב"י [ד"ה ומ"ש אם]. מצדם (במחיצות) ואין (רגל) המבוי אוסרת אלא של רשות אחת שיכולה לערב עמו. כצ"ל. 

שם. אלא דקה דווקא. כצ"ל. 

[קלב א] שם. אבל לדידן דקיי"ל כרב. כצ"ל. 

שם [ד"ה ומ"ש או]. שבקי פתחא רבה ועיילי. כצ"ל. 

שם. [ד"ה מבוי]. שהיה קרקע. צ"ל. 

ע"ב בראשו. מדרון לתוכו. צ"ל. 

שם [ד"ה וכתב ה"ה]. דעולה במקום. צ"ל. 

בש"ע (סכ"ה). רואים כאילו הם על כתלי המבוי (וכאילו הקורה נוגעת במבוי) ואם יש. צ"ל. 

מור וקציעה סימן שסד 
=================== 
[קלב ב] שם. אמר הלכה כחנניה. צ"ל. 

שם. סברת מי שאומר. צ"ל. 

שם. הריב"ש בתשו' (סי' הנ"ל) אם היו ראשי מבואות. צ"ל. 

שם. הרי הן מפולשין לכרמלית. צ"ל. 

שם. לחנניה הוא דאצטריך לומר דאפילו איהו. כצ"ל. 

שם. וא"כ הרי"ף שפסק (כת"ק) במפולשין (לר"ה, לא היה צריך להביא להא דרב כלל, דכי היכי דבמבוי סתום כו' פתוח לכרמלית) הוי כפתוח לר"ה כו' ה"נ מפולש לכרמלית כו'. כצ"ל. 

ע"ג. וז"ל הר"ן בתשובה אף על פי שעירכם. כצ"ל. 

שם. צ"ה בראשה האחד (צ"ל) כו' מקום הבתים שנפלו (צ"ל) או בראשו הסמוך. כצ"ל. 

שם. בראויות להינעל. צ"ל. 

שם. הוזכרו דיני מבוי. צ"ל. 

[קלג א] בשטה שקודם האחרונה. די בכך בלחי, דהא. כצ"ל הבי"ת למעלה מתיבת דהא, והוא רושם הד"מ. 

ע"ד [ד"ה ומ"ש ואם]. ואצרכוה דלתות בשני עקמימיותיו. כצ"ל. 

שם. כלומר לאחת הרוחות. כצ"ל. 

[קלג ב] דף קפ"ב א. כל המבוי ואת השביל. כצ"ל. 

שם. ולהיותה מוקפת לדירה. כצ"ל. 

שם. דלשתמשו (כצ"ל) מהשתא כו' כאילו עבדינן (לה) ברחבה (כצ"ל) כו' כיון דגודא (גבוהה) עשר כל מה. כצ"ל. 

שם. מועיל לו, ליהני נמי. כצ"ל. 

שם. דהא פתח שבין רחבה. כצ"ל. 

מור וקציעה סימן שסה 
=================== 
שם [ד"ה מבוי]. כיון דממעטין (כצ"ל) בני המבוי בהלוכם. כצ"ל. 

שם. והיכי פסקינן. צ"ל. 

ע"ב. אי לימא ביותר מעשר. צ"ל. 

[קלד א] שם. דאמרי לעיל. צ"ל. 

שם. אלמא פרצת. צ"ל. 

שם. והרא"ש כתב פסק ר"מ כרב הונא. כצ"ל. 

שם. דפליגי במילתייהו דר' אמי ור' אסי (כצ"ל) כו' דר' אמי ור' אסי איירו (צ"ל) כו' לא מפלגינן (צ"ל) כו' מבוי עקום רב אמר כו' על כרחך כי אמרי (צ"ל) כו' שאותה מימרא. כצ"ל. 

שם. אינו בארבעה. צ"ל. 

שם. אפילו מ"ד מצדו בארבעה. צ"ל. 

שם. מראשו בארבעה. צ"ל. 

[קלד ב] ע"ג. לאמצע רחבה וכו', ומה שלא חילק. כצ"ל. מלת ומה אינה צריכה להיות באותיות גדולות, שאין כאן הפסק בהתחלת ענין, אלא המשך לשון הרב"י הוא. 

ע"ד. שקרוב לודאי. צ"ל. 

מור וקציעה סימן שסו 
=================== 
[קלה א] דף קפג א בטור. רשות משותפת. צ"ל. 

ב"י [ד"ה חצר]. מן הבתים לחצר מפני שהבית מיוחד לבעליו והחצר רשות כולם. כצ"ל. 

שם. כתוב בשבלי הלקט חצר שהרבים כו'. משנה היא ספ"ו דטהרות ולא ידענא מאי טעמא כתב לה הרב"י בשם שבלי הלקט, דילמא קבעי לאשמועינן דלקולא נמי אמרינן הכי. וצ"ע מנא ליה, והא איכא התם טובא דכוותה דתנן בהו רה"י לשבת, ודינן ככרמלית, דקרי להו רה"י, לפי שאינן רה"ר. איברא בעירובין (ח, א) מייתי לה תלמודא, ומסיק דאצטריך דרב, לאשמועינן דאפילו לטלטל שרי, מ"מ לא מוכח מהתם למשרי סתמא בכל גוונא, מי לא אוקימנן לה אליבא דרבה (דהלכתא כוותיה) דווקא בזו שלא כנגד זו. ותדע נמי מירושלם דהא אי לאו דדלתותיה ננעלות היו חייבין עליה משום (רה"י) [ר"ה], וכי נפרצה הויא כרמלית, ומאי אולמה דחצר מנה, אלא ודאי באינה מפולשת איירי. והוי ליה לאתנויי בהכי, ובש"ע השמיטה, כנראה דלא מחוורא ליה. מיהו נ"ל דכי לא בקעי בה ששים רבוא, אפי' זו כנגד זו, דפחות מששים רבוא לא מקרו רבים, לבטולי מחיצתא. 

[קלה ב] ע"ב. מאי נעבד, אי אקני. צ"ל. 

ע"ג [ד"ה ואם]. מתניתין דעירובין כפשטה. צ"ל. 

[קלו א] ע"ד [ד"ה ומ"ש וכשזוכין]. שצריך שתהא גבוהה משאר חביות. צ"ל. 

[קלו ב] שם. דלב"ה עירוב הניתן. צ"ל. 

שם בסופו [ד"ה ואפילו]. איך יוצאין הא לא הוי מקום פתא ולא מקום לינה כו'. תמהני על גדולי הדור מהרי"ל ורבותיו שלא מצאו מענה בזה ובעל המפה נדחק מפני כך בחנם, כי אנכי לא ידעתי מה החרדה הזאת, מקום פתא או מקום לינה גורם שמענו לענין הדר שאוסר, אבל לענין מקום הנחת עירוב, לא שמענו, שאין אנו צריכין לכך, אלא שיהא ראוי לדירה, כמו שדקדק רבינו בעה"ט וכה"פ והש"ע. ולא אכפת לן אי הוי מקום לינה ופתא, כ"ש דבודאי הוי נמי אתרא לתרוייהו דהא חזי לאורחין דאכלי ושתו וגנו בבי כנישתא, כדאיתא ר"פ ע"פ [פסחים קא, א], ובפ"ק דיומא [יא, א] בהכ"נ שיש בו דירה לחזן חייב במזוזה, וכן נעשה עבור לעיר (במכילתין דף נ"ה) מיהא לענין עירוב לא בעינן אלא מקום הראוי לדירה. ותו דמקום דירה אוסר נמי אפילו אינו דר בו, דאפי' בית התבן אוסר, ול"פ במקום פתא ולינה, איזה גורם אלא לאסור ולתת את העירוב אם אינו אצלם, אם לן במקום אחד ואוכל במקום אחר, משא"כ בשאין בעל המקום חלוק בין דירתו ולינתו ומקום אכילתו, ובבהכ"נ יד כל הקהל שוה בו, לא צרכינן לדירה ולינה, כך נראה לי פשוט וברור, והנח לישראל בני נביאים. 

מ"ש הט"ז (סק"ג) שאם אסור לטלטל בבהכ"נ, שאין בעירוב זה כלום, וכ"כ אמ"ה ז"ל בספר תשובותיו ([חכם צבי] סי' קי"א), דבר פשוט הוא, דבעינן לעירובן גבייהו, כדאיתא לעיל בב"י ס"ס שס"ה. 

בש"ע סעיף ו'. שיהא בהם צ"ל בה. וכן עוד שם בהם. צ"ל בה. 

מור וקציעה סימן שסז 
=================== 
דף קפד א בב"י. שערבו ונשתתפו. כצ"ל. 

[קלז א] שם [ד"ה ומ"ש ובשאינו]. ופירש הרא"ש דבשאינו רגיל ואוסר היא. כצ"ל. 

שם. כולה שמעתא. כצ"ל. 

ע"ב. בהי ניחא ליה. כצ"ל. 

שם [ד"ה אבל בני]. כתב שי"מ דרגיל ואוסר. כצ"ל. 

[קלז ב] שם. ע"כ אתה אומר. צ"ל. 

שם. אם טוב לערב כל ע"ש. עיין מ"ש בר"ס הסמוך. 

במג"א (סק"א). צ"ל בא"ע (סי' צ"ג). 

מור וקציעה סימן שסח 
=================== 
שם [ד"ה עירבו]. אי לימא. צ"ל. 

שם. נתמטמט. פירוש כלה לגמרי. 

ע"ב בטור. סוף הסימן. היה בו כשיעור. צ"ל. 

ע"ג ב"י. יפה בדבריו, כתבתים. צ"ל. 

שם. מותרת (עם) שתיהן. כצ"ל. 

שם. ומיהו נ"ל שאם נתוספו כו'. כצ"ל. והשאר נמחק. 

כתב בהגה דש"ע [סעיף ה], נהגו לעשות העירוב מצה שאינה ממהרת להתעפש, ועוד שיכולים לשמרה בפסח וכל השנה, וזה טוב יותר מלערב כל שבת, שלא ישכחו. ובט"ז [ס"ק ד] כתב יותר טוב לערב כל ע"ש, דרוב פעמים שהמצה מתקלקלת כו' ע"ש. וכן מצאתי במהרי"ל שהיה נוהג לערב כל ע"ש, אף על פי שהקהל ערבו בבהכ"נ. וצל"ע משום דהחולק עירובו, אינו עירוב (כדאיתא פמ"ש דף מ"ט) ואף על גב דמזכה להם,  ומסתברא דחשיב כמלייה למנא ואייתר, מיהא צריך דווקא בית אחד כמ"ש ה"ה והרשב"א, כדלעיל סי' שס"ו. ושמא י"ל שמערב על תנאי, איזה שהוא טוב יותר יצאו בו י"ח. ובודאי יש לחוש לעירוב שבבהכ"נ לכמה קלקולים, כמ"ש הרב ט"ז ומהרי"ל. גם לפי דעתי, ע"פ הרוב אין שמש הקהל שעושהו, נזהר בו מחימוץ, כראוי לו. ועוד נכון הדבר לערב כל ע"ש משום שמא נתוספו דיורין באמצע השנה, השוהים בעיר יותר משלשים יום, או נתחדשו בעלי בתים ע"י ירושה שדבר רגיל הוא. ודוחק גדול הוא מ"ש ז"ל שא"צ לערב עליהם. ועוד הרווחנו שהעירוב מונח בבית דירה כדינו, וי"א שאין יוצאין בו כשמניחין אותו בבית הכנסת. 
ומחמת כל הטעמים הללו קרוב בעיני לברך עליו כל ע"ש המדקדק במעשיו לזכות הרבים, אלא משום דברכות אינן מעכבות וספקן להקל כ"ש במידי דרבנן, על כן מניעת הברכה רחוקה מהפסד. וכך הייתי נוהג בימי חרפי. ושוב עזבתי מנהגי בזה, משום ההיא דאביי פ' הדר ואמינא מיחזי כיוהרא, והא אביי לא נהיג ביה, אלא הנח לישראל במה שנהגו. ואחר איזה שנים בבוא זדון עם קלון, המי"ן שר"י לכאן, חזרתי להניח עירוב בע"פ לכל שבתות השנה, ולזכות לכל הקהל ע"י אחר. גם ברכתי על העירוב, משום דמי שאינו מודה בעירוב אין עירובו עירוב. 

מור וקציעה סימן שע 
================== 
[קלח ב] דף קפד ע"ד בב"י [ד"ה הדר]. אלמא כי תנן והדר שם אוסר כו'. הלשון מוטעה בלי ספק משגגת המעתיקים. ונ"ל ברור שיש כאן איזה השמטה, ושני תרוצים הם, וכך צ"ל לדרך אחד, אלמא כי תנן והדר שם אינו אוסר, שאני ליה לר' יוחנן בין בית שער דרבים, לדיחיד, דאליביה ודאי צ"ל דמתני' מיירי דווקא מב"ש דרבים, הוא דאינו אוסר אבל דיחיד ודאי אוסר ודלא כר"י ברשב"ש, דלא שני ליה בין רבים ליחיד לגביה דהדר שם. ולר' יוחנן ס"ל השתא איפכא מדר"י ברשב"ש דאדרבה סיפא לאו דווקא היא אלא צריך לפלוגי בה כנזכר, ורישא דווקא, דסתמה כפרושה, דליכא לפלוגי בין רבים ליחיד לענין הנותן עירובו שם, אלא בתרווייהו לא הוי עירוב. נמצא בזה מיושבים דברי הרמב"ם בשני המקומות כפשטן, דגבי הדר שם מצריך דווקא רבים דורסים דלא אסרי הא ב"ש דיחיד, ס"ל דאוסר וכר' יוחנן. 
ובדרך שני רצה ליישב כך, דלפי מה שהוכיח דלא קיי"ל כר"י ברשב"ש, דר"י פליג עליה, על כרחך הוה גריס ר"י במתני' ברישא נמי והדר שם אוסר, דר"י ס"ל הלכה כסתם משנה, וה"ג הנותן עירובו בבית שער סתם (בכל גוונא) אינו עירוב והדר שם אוסר, והיינו נמי ב"ש דיחיד דווקא, ולאפוקי מר"י ברשב"ש דלא מפליג לענין הדר, ולר"י כי תנן והדר שם אוסר לא שנו אלא בדיחיד, וזה קרוב (לר"א) [לדרך א']. אי נמי השתא קבעי למימר רישא וסיפא תרוייהו דווקא, דסתמא תנן בכל גוונא משמע, וה"ק הנותן את עירובו באיזה בית שער שיהא, אינו עירוב, והדר שם מכל מקום אוסר בכל ענין, ור' יוחנן לא שני ליה בין בית שער דיחיד לשל רבים, אלא ס"ל תרווייהו כי הדדי נינהו. וכי אתית להכי מתוקמא מתני' כפשטה וכמשמע סתמה, אלא דגרסא אחרינא איכא בינייהו דר"י ור"י ברשב"ש. איברא בדברי הרמב"ם בפ"ד הוצרך לדחוק עכשיו להוציאן מפשטן, דמאי דקאמר בית שער שרבים דורסים, לאו דווקא, אלא לרבותא נקטיה (וצריך להגיה ולתקן הלשון כך, י"ל דלרבותא נקט הכי לומר שאע"פ שהוא של רבים אסרי, וכ"ש אם הוא של יחיד (ומלת לא שלפני אסרי, נמחקת. ובתקון זה הקל יובן הלשון על נכון. ור"ל דאסרי מיהא כי הוי מקום פתא, והבן מאד) וכ"ש לב"ש דיחיד דאוסר כשדר שם. ושני הדרכים לא נפלאו ולא רחוקים המה בענין, אף אם יסבלו קצת דוחק בלשון הר"מ, ודעת לנבון נקל לתקן המשך הלשון של הב"י על פי מה שבארנו. ולא נשויה לרב הגדול ז"ל טועה בדברי עצמו ודלא חש לקמחיה ח"ו. 

[קלט א] דף קפה ע"א ב"י. תפיסת יד בכולן שאינן אוסרין. צ"ל. 

שם. לאחד מן הגוים. צ"ל. 

[קלט ב] ע"ב בראשו. אי לימא (צ"ל) כו' כעין חדרים כעין עליות. צ"ל. 

שם. דהב"ע בשכל חבורה. צ"ל. 

שם. מצריך אפילו בפתח אחד לרה"ר דהא משמע. צ"ל. 

שם. דקאמר אי לימא. צ"ל. 

[קמ א] ע"ד. כתב בהגהות. צ"ל. 

שם. וישנים בבתיהם צ"ל. 

שם. [ד"ה עשרה] וכתב הרא"ש ואף על גב כו' שאע"פ שהדר שם אינו אוסר כו' (ר"ל וקשיא לר"י דס"ל דצריך ליתן הפת) וי"ל דההיא פליגא. כצ"ל. 

ב"י. תשובה צריכים לערב בכל מקום ומקום כו'. ונמצאו אסורים זה עם זה אלא כל אחד מותר במקומו בלבד, וכדרך ששנינו (ספ"ו) ערבה זו לעצמה כו' זו מותרת בפ"ע כו', ואלו אי אפשר להם להשתתף יחד לפי שמובדלים זה מזה, לפיכך אינן יכולים להשתתף, ואוסרין אלו על אלו, זה פשוט, אם היו אותם מקומות בערי הפרזות. אמנם אם היו כולם תוך עיר מוקפת חומה, פשיטא לי דהוו מצו לערובי בהדדי, ואין נעילת המקומות כל אחד לעצמו (בלילה או לסבה פרטית) מעכבתן, מלערב ולשתף יחד, דמאי שנא מבתים, דלא אכפת לן במובדלים (סגורים בלילה או לעת הצורך) ורחוקים זה מזה, אפילו דרים בעיר גדולה כאנטוכיא, זה בקצה אחד, וזה באחר שכנגדו, אם רצו מערבין אחד (אלא דבעו שיור). א"כ מה טעם הצריכן הרשב"א לערב כל מקום ומקום בפ"ע ולאסור זה על זה (אם לא שהיתה דרך רשות הרבים מפסקת, וכענין בני פירד"א המוזכר בס' תשובות אמ"ה ז"ל (סקי"א) וכדרך שמערבין כל בני עיירות גדולות וכרכין המוקפין, וכענין שנזכר בס' אמ"ה ז"ל (סימן קי"ב) מעירוב דבני המבורג (שמתחלה היו טועין בכך ומניחין עירוב בכל בתי כנסיות שבעיר. עד שבא הוא ז"ל ותקן הדבר כהלכתו) והם דברים ברורים ופשוטים. אך נפלאתי שלא שם עינו על תשובת רשב"א זו לבארה לנו לדרכו, ולא זכר ממנה מאומה. 

מור וקציעה סימן שעא 
=================== 
דף קפ"ו ע"א בטור. אבל אצל בנו לא, שלא. כצ"ל. 

[קמ ב] שם. אם הלך. צ"ל. 

ב"י. לדאתי ביומיה. צ"ל. 

ע"ב בראשו. כיון דכשחשכה. צ"ל. 

מור וקציעה סימן שעב 
=================== 
שם. ואחד קרפיפות רשות אחת לכלים. כצ"ל. 

[קמא ב] ע"ג בשטה אחרונה. ובטל לכאן (ולכאן). כצ"ל. 

ע"ד [ד"ה העמיד]. סולם כבד שזרועותיו. צ"ל. 

[קמב ב] דף קפז א. ב"י. ארווחי ארווחיה. צ"ל. 

ע"ב [ד"ה ובעוד]. מעמיד אדם בהמתו ע"ג כו'. כצ"ל. 

שם. ואיהי אזלא. צ"ל. 

ע"ב בטור. אם הוא רחב. צ"ל. 

שם. לשניהם שוה. צ"ל. 

מור וקציעה סימן שעד 
=================== 
[קמג א] ע"ג ב"י [ד"ה ומ"ש ואפילו]. לחלק בין (שוגג) למזיד. כצ"ל. 

שם. דאילו כלים. צ"ל. 

שם [ד"ה חצר]. ואחד קרפיפות (רשות אחת) לכלים. כצ"ל. 

ע"ד בשטה ראשונה. דאילו. צ"ל. 

מור וקציעה סימן שעה 
=================== 
[קמג ב] שם [ד"ה ומ"ש רבינו]. אי לימא לחצר. צ"ל. 

שם. שלשול וזריקת משך שוים הם לזריקת גובה. צ"ל. 

דף קפח א ב"י. אבל הרמב"ם. צ"ל. 

שם. עם המרפסת (צ"ל) כו' ד' ממרפסת (צ"ל) כו'. מרפסת שולטת. 

שם. אי לימא לחצר. צ"ל. 

שם. אפילו גבוהה עשרה טפחים לחצר. צ"ל. 

[קמד א] שם [ד"ה ומ"ש רבינו]. והאי מימרא איתיה בגמרא (דנ"ט). 

שם. הב"ע בדלא גביהא מרפסת עשרה, ואי לא גביהא עשרה כו' בדלא גביהא עשרה (כצ"ל) כו' עבוד התם דקה סלוק נפשייהו כו' הואיל ולא גביהא עשרה. כצ"ל. 


 *   *   *   *   *   *   *   *   *   *   *   *   *   * 
מור וקציעה סימן שעו 
=================== 
ע"ב [ד"ה ומ"ש או]. שאין הדלי. צ"ל. 

[קמד ב] שם [ד"ה ואם]. שולטת בה ותנן במתני'. כצ"ל. 

ע"ג. שה"ר יעקב מקינון מתירן. צ"ל. 

במג"א (סק"א). שילך באלכסון. צ"ל. 

מור וקציעה סימן שעז 
=================== 
[קמה א] ב"י ע"ד בראשו [ד"ה שתי]. ואף על גב דהוי כחו בחצר שאינה (צ"ל) מעורבת לא אסרו חכמים אלא כגון בכרמלית כו'. אין זה בתו' שלנו, ולפ"ד נ"ל שצ"ל עוד, אלא כחו בכרמלית. וכן הוכיחו שם תוס' בהזורק שצריך לחלק בין כחו בכרמלית, מספינה לים, ובין גזוזטרא למעלה מן המים. 

מור וקציעה סימן שעח 
=================== 
שם. כגון שנתנוהו. כצ"ל. 

שם. כתב שהעולה (צ"ל) מן הסוגיא, שאם נתנו העירוב באמצעית בבית אחד (ובכלי אחד או בשני כלים בבית אחד) וכגון שהיה האחד מלא והותיר כו' הרי כו'. כצ"ל. 

שם. זה הכלל רגל. כצ"ל. 

מור וקציעה סימן שפ 
================== 
[קמו א] בטור. אסורין להוציא מביתו. צ"ל. 

שם. אף לאחר. צ"ל. 

ב"י. מה תקנתם. צ"ל. 

ע"ב. אלא להשכירו מועיל. כצ"ל. 

שם [ד"ה ואם]. ונהוו אינהו. צ"ל. 

[קמו ב]. אינם נעשים אורחים אפילו. כצ"ל. 

סוף הסימן. לשבות אצל בתו. כצ"ל. 

מור וקציעה סימן שפא 
=================== 
בטור. פירוש שמבטלין צ"ל. 

ע"ג ב"י. אין בטול רשות מחצר. כצ"ל. 

[קמז. ד"ה ומ"ש ויש] ע"ד. כתבו התוספות (דף סד, א). 

שם. שהרי ישתכר בעירוב יותר. כצ"ל. 

שם [קמז ב ד"ה יורש]. לערובי מאתמול מצי מערב. בטולי נמי מצי מבטל. כצ"ל. 

מור וקציעה סימן שפב 
=================== 
דק"ץ ע"א ב"י. כפירוש הערוך. צ"ל. 

[קמח. ד"ה ומ"ש וזה] ע"ב. אתיא (צ"ל) במכ"ש. אינו מוכרח. דאיכא למימר ה"ק, לא מבעיא היכא דלא גלי דעתיה אי רצה אי לא, דבדיעבד מהני כי שכרו מאשתו. אלא אפילו גלי דעתיה דלא ניחא. אפ"ה שוכרין מאשתו אף לכתחלה. כיון דלא אפשר בלא"ה. ולא סגי דלא נסיב לישנא דשוכרין בחלוקת לא רצה. איברא בדיוקא דאם לא בקשו ממנו ושכרו מאשתו. נהי דאתיא בק"ו דמהניא דיעבד, מיהו לכתחלה ליכא למשמע מידי. די"ל כל כמה דלא גלי דעתיה, היכי דאפשר בדידיה גופיה, טפי עדיף. ומהדרינן אבתריה מעיקרא. 

[קמח ב ד"ה ומ"ש ואם] ע"ג. שאילו (צ"ל) היו שלהם היו צריכין לתת כולם בעירוב כו' (צ"ל) דלא משוינא להו כבעלי בתים. כצ"ל. אף על פי שאין כך לשון  רש"י. מכללא אתמר. וקיצר לשונו. 

שם. והני ודאי. צ"ל. 

שם. בבית עצמו הו"ל כאילו. צ"ל. 

[קמט א] ע"ד. דשתי חצרות זו לפנים מזו. כצ"ל. 

שם [ד"ה ומ"ש אם]. דה"ה נמי אם איש אחר. ברי"ש צ"ל. 

שם [ד"ה ומ"ש לא]. גוי שהשכיר לגוי. כצ"ל. 

שם. וכדאמר רבי (אפס) יפה כו' כצ"ל. 

שם. אם רצו (צ"ל) לשכור כו' ואילו היה. צ"ל. 

בט"ז (סקי"ב) הטעם דשם יכולים לכוף כו'. אני אומר טעם אחר יש בדבר. הרי כל עיקר לא באו חכמים ליד מדה זו שאמרו בגוי עד שישכור, אלא משום דגוי חייש לכשפים ומימנע ולא עביד. מה"ט גופיה לא מצית אמרת דשוכרין ממנו בעל כרחו, דא"כ מה הועילו חכמים בתקנתן. זה פשוט בעיני. ואף על פי שהקלו בו לפי שעיקרו אינו אלא  מד"ס. הם אמרו והם אמרו. מ"מ לא אפשר להקל בכך מטעם זה בעצמו. ולא לשוויי מילי דרבנן חוכא ואטלולא. ואף על גב דבשכירו ולקיטו מהני אפילו בע"כ דבע"ה. ל"ק דהא מיהא איכא דעת משכיר. והויא נמי מילתא דלא שכיחא. 

במג"א (ססקי"ז). שכתב [ס"א] בהגה. צ"ל. 

מור וקציעה סימן שפג 
=================== 
[קמט ב] בטור. אם מת הגוי בשבת שיבטל אחד כו' כצ"ל. 

דף קצא א ב"י [ד"ה כותי]. מבטל האחד לחברו. דההוא מיהא לשתרי (צ"ל) כו' דמיד כשבא. כצ"ל. 

ע"ב ב"י. תגרום לביטול. כצ"ל. 

מור וקציעה סימן שפד 
=================== 
הקוסטוס. נראה שהוא גובה המס למלך. דוק. 

מור וקציעה סימן שפה 
=================== 
שם [ד"ה כתב הרשב"א]. שאם לא (היה לו) פתח אחר כו'. כצ"ל. 

[קנ א] שם. וכ"ש זה (כצ"ל) שאינו צריך עירוב ודוחין (אותו) אצל כו' פתח אחד צר ד' על ד'. כצ"ל. 

מור וקציעה סימן שפו 
=================== 
[קנ א] בטור. אפי' אחד מזכה לכולם רביעית. כצ"ל. 

שם. במים לבדם. כצ"ל. 

ע"ג ב"י [ד"ה ומ"ש שגובין]. וטעם חילוק (בין) עירובי חצירות כו'. צ"ל. 

שם. שתוף דשייך טפי. כצ"ל. 

[קנ ב] ע"ד [ד"ה ומ"ש אפילו]. א"ל (רבה) אפי'. כצ"ל. 

שם. דווקא גבי מעשר. כצ"ל. 

שם. כשות וחזיז (צ"ל) כו' חזיז בכמה. כצ"ל. 

דף קצב ע"א [ד"ה ומשתתפין]. דסתם משנה דמס' כלים כוותיה. כצ"ל. 

[קנא א] שם [ד"ה ומ"ש לא]. הותרה רגילה (צ"ל) עירבה רגילה לעצמה וזו שאינה רגילה בו לא עירבה. צ"ל. 

במג"א (סק"ט) עסי' תנ"ז (כצ"ל). ולא נהירא דאזלי לחומרא במילי דרבנן כי האי, דקילי טובא, חדא שתוף, שאינו אלא שלא לשכח התינוקות, ועוד תרומה בזה"ז דרבנן, וכ"ש אי בתרומה וחלה דח"ל איירי, נ"ל שיפה כח המיקל. 

מור וקציעה סימן שפז 
=================== 
ע"ב ב"י. להתיר המבוי. צ"ל. 

שם. שתוף המבוי מחברן. צ"ל. 

מור וקציעה סימן שפח 
=================== 
[קנב א] בטור. ערבו חצירות. כצ"ל. 

ע"ג ב"י [ד"ה אם]. וחצר איכא (צ"ל) כו' דלרב בין ערבו. כצ"ל. 

שם. ולהצטרך לשתוף. צ"ל. 

שם. אבל הרמב"ם פוסק בפ"ה (כרב) לפי שהוא מפרש. כצ"ל. 

שם. שכתב בסתם אסור לטלטל במבוי. כצ"ל. 

מור וקציעה סימן שצא 
=================== 
ע"ד [ד"ה ומ"ש וככל]. כתב שדברי הרא"ש ליתינהו אלא לחד תירוץ. צ"ל. 

שם. לתת כל אחד עירוב. כצ"ל. 

[קנב ב] שם [ד"ה ומ"ש רבינו]. הרשב"א בתשובה (סי' תרכ"ו) כו' שישכירו מהפרש והוא אדון. כצ"ל. 

דף קצב א. תשובת הריב"ש (סימן תכ"ז). 

שם. להשכיר הרשות כו' ואחר. כצ"ל. 

שם. וכתב עוד הריב"ש בתשובה (סימן הנ"ל). 

שם. כיון שאין אנו (צ"ל) כו' דהו"ל כביטל. כצ"ל. 

מור וקציעה סימן שצב 
=================== 
[קנג א] ע"ב. וצריך להגיה עשרה טפחים. במ"כ לא כן הוא אבל הנכון הוא ארבעה טפחים, וכ"כ הב"ח ע"ש. 

שם. אפילו ביותר מעשר. צ"ל. 
עוד שם [ד"ה ומ"ש צריך]. יותר מעשר. צ"ל. 

[קנג ב] ע"ג. אילו כאילו. כולם צ"ל ביו"ד. 

שם סוף הסימן. הכל כדינם. צ"ל. 

במג"א (ס"ק ב) וצ"ע שלא ראיתי נזהרין בזה. נ"ל ה"ט משום דסתם עיירות היו של יחיד מתחילתן וא"צ לשיור זה עד שיוודע שהיתה של רבים מתחילתה, והיא מילתא דלא שכיחא, ופשיטא דליכא לאחמורי בספקה. גם נ"ל שאין זה אמור אלא בערי ישראל. אמנם הוגד לי שבזה המקום המבורג נעשה בה שיור במקום קבוץ הסוחרים (שנקרא בערש בל"א) ונראה שנתקן ע"פ ותיקין, המחמיר יחמיר. 

מור וקציעה סימן שצג 
=================== 
ע"ד ב"י [ד"ה ומ"ש אפילו]. ואפ"ה מתיר. ר"ל רבי במשנה מתיר לערב ע"ח בספק חשכה, וה"ה אחר עניית ברכו. פירוש אחר ברכו דידן, אף על גב דאכתי איכא  שהות ביום טובא. 

מור וקציעה סימן שצד 
=================== 
[קנד א] שם. במקום אחד (וערובו במקום אחר) ואוקמוה. צ"ל. 

שם. קרפיפות (רשות אחת) הן לכלים. צ"ל. 

דף קצד ע"א בראשו בב"י [בסוף הסימן]. ותימה עד כאן לא אמרינן אלא גבי עירובי תחומין כו' אבל גבי עירובי חצרות מאי מצוה. תימה על הרב אוצר בלום לתורה איך לא ידע ולא ראה מה שכתוב בסימן הסמוך דעירובי חצרות מצוה היא, והא מברכינן עלה נמי על מצות עירוב. 

מור וקציעה סימן שצה 
=================== 
שם [ד"ה ומתי]. וכיון שנתקבץ הרי נעשית המצוה. כצ"ל. ור"ל שא"א לברך אחר קבוצו שהרי אז כבר נעשית מצותה ועברה לה. איברא הר"מ אזיל בהא לשיטתיה גבי נט"י נמי משמע דהכי ס"ל (כנראה מסתימת דעתו שם). ברם למאי דנהגינן לברך אחר נטילה קודם ניגוב, הכא ליכא קפידא לברך עליו בשעת קבוצו דווקא, דאכתי לא גמרה לה המצוה עד השתא בשעת הנחתו. ובאמת בשכבר הייתי תמה על מנהגינו לברך עליו בבית הכנסת, שאינו עולה לשני הדרכים שזכר רבינו בעה"ט, כ"ש לפי מש"כ עוד הרב"י בו, שאי אפשר לי להלמו עם המנהג, וראיתי לבט"ז [ס"ק ב] נדחק בזה מאוד ולא נתחוורו לי דבריו. אכן עתה הדבר ברור בעיני שמנהגנו מכוון יפה, לפי שעדיין לא נשלמה המצוה ולא עברה עד שנמצא לו מנוח לעירוב, כי מה יועיל קבוצו וזכויו אם לא נתור לו מקום מנוחה תחילה. ולכן מעתה נהפכה תמיהתי על לשון הר"מ והנמשכים אחריו, כי קיבוץ העירוב עדיין אינו עצם המצוה לברך עליה, אם אמנם גם על הכשר מצוה והכנתה וזימונה יכולין לברך בעת הצורך, כמש"ל בהל' חנוכה [סי' תרע"ג] בס"ד, משא"כ כאן מי מצריכנו לכך, מדוע לא נברך בעת קיום עיקר המצוה שהיא הנחתו במקומו הראוי. הגע עצמך שנתקבץ והניחוהו ברחוב כלום נעשית בו מצוה, והא בעינן דמנח ליה בבית דירה, כ"ש שהרי אפשר שיאבד קודם שיושג ממנו התכלית, דהיינו לערב הרשויות ולהתירן בטלטול ביום השבת. והרי באופן זה כמוהו כאין, הלא טוב והישר בהכרח להמתין עד שעת הנחתו, במקום המשומר כמצותו והלכתו, ואז מברכין עליו קודם לעשיית ההנחה, שהוא גמר מצוה והשלמתה כמשפטה. והרי זה פשוט ומכוון מאד. 

[קנד ב] שם. הוה מיקלע להו ריפתא דעירובא. כצ"ל. 

שם. ועירוב לכל השנה. צ"ל. 

מור וקציעה סימן שצו 
=================== 
בטור. ולעיל פרשתי אם נותנין לו אלכסון. שם במחלוקת שנאה. והיינו באלכסון דכל הרוחות. אמנם באלכסון דריבוע עולם משמע דכ"ע מודו, והכי מוכח ודאי בגמרא ועמ"ש שם בס"ד. ובש"ע [סע' א] מסתם לה סתומי לגמרי. ובהג"ה מפרש דאית ליה אלכסון נמי, ואכתי הו"ל לפרושי היכי דמי אלכסון. 

בב"י. ואילו לר"א. צ"ל. 

מור וקציעה סימן שצז 
=================== 
יש לדקדק על הטור שקבע כאן דיני הולכה בתחום שאין זה שייך לשבת. ומקומו הראוי בהלכות י"ט סימן תקכ"ח. 

[קנה א] שם [ד"ה כל]. בלא אמירה נמי קנה. צ"ל. מלת הוי נמחקת. 

שם. מיירי בדאמר. כצ"ל. 

שם. לקנות שם שביתתו. כצ"ל. 

[קנה ב] ע"ג. עליה דרב בדינא דבהמה. כצ"ל. 

שם [ד"ה ומ"ש ושל]. כל אחד מוליכן. כצ"ל. 

שם. ומלא לעצמו (צ"ל) כו' והרי מעורבין. כצ"ל. 

שם. מוליכן כרגליו. כצ"ל. 

שם. נראה שאין דעתו. כצ"ל. 

במג"א (סקי"א). ואם ערב אחד מהעיר יכול. כצ"ל. 

מור וקציעה סימן שצח 
=================== 
בטור. רואין אותה כאילו (כצ"ל ביו"ד וכן בכל הסימן מילת אילו וכאילו צ"ל ביו"ד) היא מרובעת כו'. אכתי הו"ל לפרושי דמרבעין נמי זויות של תחומין, נגד זויותיה של עיר, דלא ניתי למטעי ולמימר דאין עושין אלא העיר מרובעת (כפשטה דמתניתין) שיהא נשכר זויותיה מ"מ אינו הולך אלא אלפים גם נגד הזויות כמו לצדדין, ס"ד דלא קפדינן אלא אריבוע העיר, ובגמרא מפרש לה בהדיא וחוזר ומרבע את התחומין דהיינו כזה [ראה תמונה]. 

ע"ד ב"י. השתא בית אחד אמרת תרי מבעיא. כצ"ל. 

[קנו א] שם. לא צריכא דמרבעא. צ"ל. 

[קנו ב] דף קצה ע"א בטור. ומודדין לה מן היתר. נ"ל פשוט שעם זה לא הפסיד זויות שבצד גבנינותו של קשת, שעושין אותו מרובעת כדין עיר עגולה, ואם יש הבלעת תחומין בין שני ראשי הקשת, או אין בין קשת ליתר אלא אלפים אז עושין אותה מרובע אחד גמור שוה הצלעות כזה, ואם לאו עושין ממנה שלשה מרובעים זה בצד זה, אחד באמצע, ושנים משוכים לצדדים כזה. 

ב"י. היה הולך מביתו של צד הימני שבקשת, לבית שבצלע השמאלי שבקשת. כצ"ל. 

שם. ולפירוש שני כתבו. כצ"ל. 

שם [ד"ה ומ"ש רבינו וכן]. דאיבעי כו' אתי ליה (צ"ל) כו' אתי ליה. צ"ל. 

שם. היוצא בתוך שבעים. צ"ל. 

שם [ד"ה ולאחר]. לא אמרו קרפף אלא בין שתי. כצ"ל. 

שם. אינו מודדן מן החומה אלא מרחיק. כצ"ל. 

שם. אי נותנין. כצ"ל. 

שם. ואוקמה חייא. כצ"ל. 

שם. דאפילו בעיר אחת. צ"ל. 

ע"ב. הו"ל חדא אבל לעיר אחת. כצ"ל. 

[קנז א] שם. בבבל (לא) משום. כצ"ל. 

ע"ג [ד"ה ומ"ש אבל]. לבית זה. כצ"ל. 

שם [ד"ה שתי]. ולעמוד אויר הנשאר בין אמצעי לחצונים מכאן ומכאן (על) קמ"א לכאן וקמ"א לכאן דהיינו שתי קרפיפות לשניהן רואים כאילו הוא נתון ביניהם והרי כולן אחד והיוצא מאחד מהם לילך דרך אחת מחברותיה מודד מחומת חברתה. כצ"ל. 

שם. מאי נפקא לך מנה כל שאילו (כצ"ל) כו' כאילו ביתם נתון במקום היתר. כצ"ל. 

[קנז ב ד"ה כתוב] ע"ד. אבל ישנה שישובה ישן וקדם. כצ"ל. 

מור וקציעה סימן שצט 
=================== 
[קנח א] דף קצו ע"א בטור. עשרה מתוך חמש כצ"ל. עשרה בה"א הם טפחים, חמש בלי ה"א הם אמות. חמתי וצערי על המעתיקים והמדפיסים המקצרים התיבות שמשתמשים לעולם בסימני אותיות א"ב לצורך מספר במדה, בין בטפחים, בין באמות, בין באצבעות, כולן בשוה, ונפק מנה חורבא טובא, על כן צריך להזהר בכך לכתוב שמות המנין בכל אלה המקומות כשמורים על טפחים בה"א, וכשמודים על אמות או אצבעות בלי ה"א. 

ב"י [ד"ה וכשיגיע]. מנקפת בשפועו ומעכבה המדרון (כצ"ל) כו' לקרקעיתו ד"א. צ"ל. 

שם. דבגיא לא התירו אומד כיון דיכול. כצ"ל. 

שם. פירוש (צ"ל) ואין כו' עולה למדת. צ"ל. 

[קנח ב] ע"ב [ד"ה הגיע]. והיכא דאינו. צ"ל. 

שם. רחב חמשים. אלפים. אבל כו'. כצ"ל בנקודות מפסיקות. 

שם. ובגיא לא התירו. כצ"ל. 

[קנט א] ע"ג. כפירוש רש"י. צ"ל. 

ע"ד [ד"ה מדדו]. ויש לזה מופת. מופת זה פשוט, שהרי שני קווי אלכסון של מרובע שוה הצלעות, חולקים אותו לארבעה משולשים שוים, וכשתחבר לכל משולש מהם, משולש אחר כיוצא בו, נמצאו כאן ארבעה מרובעים משתוי הצלעות, כל אחד דומה לחברו, ומכללם נעשה מרובע גדול שתשבורתו בהכרח כפלו של מרובע ראשון הפנימי כזה [ראה תמונה]. 
(וכענין שכתב גם הר"מ בפ"ג דכלאים) הרי שאם מרובע הקטן הפנימי חמשה על חמשה שתשבורתו עשרים וחמשה, אלכסונו גדר מרובע החיצון הגדול, תשבורתו חמשים, א"כ בודאי האלכסון הוא יותר מאחד ושני חומשים. 

שם [ד"ה ומ"ש ור"ת]. בפרק שבעה ועשרים (מהל' שבת) שדעת כו'. צ"ל. 

[קנט ב] שם. שיהא ארכן כרחבן שהרי רחבן למדת העיר. כצ"ל. 

שם [ד"ה וה"ר יהונתן]. ואם היתה עיר קטנה שאין לה (אלא) אלף. כצ"ל. 

שם. ולא הבנתי דבריו. במ"כ לא עמד על דעת הר"י והיא פשוטה, ולדבר אחד נתכוין עם פירש"י. 

דף קצז א ב"י [ד"ה ומ"ש רש"י]. אין לפרשו כפשוטו, שהרי אם לצד אחד מהעיר כו' כשנעגל כו' אין ספק שלכל צדדי העיר יהיו אלפים. גם כאן כבודו במקומו מונח, לא נתכוין בדעת רש"י לפום ריהטיה, כי אמנם הנחתו של הרב"י אינה אלא בעיר עגולה, אך בעיר מרובעת, כשנעגל התחומין, בודאי התחומין מפסידים בארבעת הזויות, ובהכרח הקרנות מתמעטות מאלפים, זה דבר מוחש. 

מור וקציעה סימן תב 
================== 
[קס א] בטור. חריץ. וכ"ה בב"י משמא דגמרא, אבל אין כך לשון גמרתנו אלא חרם גרסינן, רק הרא"ש מפרשו חריץ, וע"ש בתו'. ועמ"ש שם בחידושי גמרא. ועיין דרך המהלך שלי בס"ד. 

מור וקציעה סימן תג 
================== 
ע"ב ב"י. מטלטל כדרכו. צ"ל. 

מור וקציעה סימן תד 
================== 
ע"ג. ואינו נמנע. צ"ל. 

[קס ב] שם. והמהלך לוקה מן התורה. ק"ו פריכא הוא, מה למעביר, שכן החמירה תורה בו לחייבו על ארבע אמות, ובמיתה, תאמר במהלך שאינו חייב אלא בשנים עשר מיל, ואינו אלא לוקה גרידא. ועיין מה שכתבתי בלחם שמים ובמשנה לחם פרק מי שהוציאוהו [ערובין פ"ד מ"ב]. ותדע שדעת הר"מ בזה אינה מוכרעת כלל, ופשטן של סוגיות התלמוד מראים ההפך, ביחוד הך שמעתא דבעיא אם יש תחומין למעלה מעשרה ללישנא אחרינא דבספינה מאי, מוכחא דלא כוותיה. עם היות הרב בש"ע כתב בפשיטות שלד"ה אין ההליכה חוץ לתחום בימים ונהרות אסורה ד"ת, נמשך אחר תשובת הר"מ בלבד, ולענ"ד אינה הלכה. ותדע על כרחך, כ"ש דהר"מ לאו מילתא הוא, דהא למעלה מעשרה בר"ה מקום פטור הוי, ותקשי ליה נמי, ואיך יתכן שהמעביר שם פטור, והמהלך חייב, דקמיבעיא לן אם יש תחומין למעלה מעשרה, ותפשוט מניה וביה לקולא. ואין לומר דכי קמיבעיא לן, מדרבנן הוא דמיבעיא לן, אבל דבר תורה אין הכי נמי המהלך פטור כמעביר. דאכתי לא ניחא, משום דמעביר במקום פטור משרי שרי אפילו לכתחלה כמה דבעי, לא חלה עלה גזרת חכמים כלל, שזוהי מדת כרמלית שאסורה מדבריהם, משא"כ במקום פטור שמטלטל בכולו, אפילו הוא כמה פרסאות כמ"ש הר"מ בפירוש בחבורו פי"ד מהל' שבת דין י"א. א"כ לפ"ד תשובה הלזו, היכי ס"ד לאחמורי טפי במהלך שאין בו סקילה כל עיקר ולגזור בו אף במקום שלא גזרו במעביר לגמרי. אלא על כרחך מפריך ק"ו כדאמרן. ועוד לפי דבריו ויסודו בתשובתו בענין זה יתיר מן התורה גם במדבר לילך חוץ לתחום, אחר שהמעביר בו פטור ודאי, וכן דרך שדות וכרמים, ובכלל כל כרמלית מלא עולם לא יהא בה איסור תחומין כל עיקר, אלא הולך בה כל מה שירצה דבר תורה, מי שמע כזאת. ותדע נמי מהא דתנן ריש פרק ד' [דערובין] שאמר ר"ג מסתכל הייתי והיינו בתוך התחום כו', ותיפוק ליה הא על פני המים כרמלית הוי בכל גוונא, כדאיתא פ"ק דשבת דלא דמי לדגלי מדבר, והו"ל ספיקא דרבנן (לפ"ד הר"מ) אפילו היו חוץ לשלש פרסאות, כ"ש חוץ לתחום אלפים וק"ל. ועמ"ש עוד בלח"ש בס"ד. גם מבית שבים שעושין אותו עיבור לעיר תהוי תיובתיה. וק"ל. מכל הלין פשיטא לי דבורכא היא הך תשובה ולא דסמכא, לאו מר חתים עלה. 

שם. וכ"ש שלא יעלה בדעת. צ"ל. 

שם. ומ"ש שאם לא קנה. כצ"ל. 

שם [ד"ה כתב מהרי"ק]. וכבר כתבתי בסי' רמ"ח. (כצ"ל) ועמ"ש שם בס"ד. 

מור וקציעה סימן תה 
================== 
בטור. וכן מי שהפליגה ספינתו בים מהלך את כולה. כצ"ל. 

ע"ד. שעשאום פעם אחת מחיצה. כצ"ל. 

שם [ד"ה מי שיצא שלא מדעתו]. מדלא קאמר הו"ל לדעת. פירוש אלא כלדעת קאמר, ר"ל אף שבאמת לא רצו לעשות כי אם שלא לדעת אסור משום דהו"ל כלדעת, כיון שכבר נעשו מחיצה לרבא פעם אחת. 

שם. ורבה מ"ט לא אמר כר' זירא, במהלכת כ"ע כו' דבמהלכת לא פליגי. כצ"ל. 

[קסא. ד"ה כתב בהגהת] שם. ששבת באוירן. כצ"ל. 

דף קצח א בב"י. עלה מ"א. כצ"ל. 

שם [ד"ה ומ"ש ואסור]. לא יאכלו שם לאחד מישראל לפי שנעשה בהם איסור כו'. צ"ל. 


 *   *   *   *   *   *   *   *   *   *   *   *   *   * 
מור וקציעה סימן תח 
================== 
[קסא ב] בטור. שמעבר לעירו. כצ"ל. 

ע"ב ב"י. שמעבר. כצ"ל. 

שם. עירובו לצד עירו. כצ"ל כו'. 

[קסב א] שם. שנותנין לו. כצ"ל. 

שם. שנותנין לו (פי' כשנתן עירובו בסוף אלפים) אינם כי אם אלפים כו'. כצ"ל. 

בד"מ [אות א]. נשתבש בהבנת דברי הר"י בסימן זה, כמ"ש במג"א [ס"ק ג] ופשוט הוא, ועיין דרך המהלך שלנו. 

מור וקציעה סימן תט 
================== 
שם [ד"ה ומ"ש כגון]. נתן עירובו בבית הקברות (צ"ל) כו' שבית הקברות אסור בהנאה. מ"ש מג"א [ס"ק א] צ"ל בקבר בנין, אינו נ"ל, אלא מדסתים תלמודא בכל גוונא אסור, אפילו בקרקע עולם. עיין לחם שמים מילתא בטעמא. ולענין קבר דנפלים עמ"ש בס"ד סי' תקכ"ו. 

שם. הני מימרי. כצ"ל. 

[קסב ב] שם. דהכי קיימא לן. כצ"ל. 

ע"ד. אי לימא. כצ"ל. 

שם. דהא כי נפיק ושקליה. צ"ל. 

שם. כשרבים מכתפים על נטית. כצ"ל. 

שם. דבשבות כי האי. כצ"ל. 

[קסג א] דף קצט ע"א בטור. דספק עירוב כשר, והוא כו'. צ"ל. 

שם. לא שנא מי שיוצא. כצ"ל. 

בב"י. ומ"ש רבינו אף על פי שאינו רחב ארבעה כו' הואיל מיבעי ליה כו' אלא ע"כ לומר דלא קאי אלא ארישא. לא נהירא כי רחוק הוא שיפסיק רבינו בין הפרקים. ולפום ריהטא נראה דדיוקא דב"י לאו כלום, אליבא דידיה גופיה, דפשיטא ליה דלית הלכתא כר"י דבעי מקום ד' על ד' להנחת עירוב, א"כ לשון הטור כפשטיה ליזל דקאי ליה בשטת ר"מ רביה דאבוהי, דאייתי ליה להילכתא פסיקתא, דלא קיי"ל כר"י. והיינו דקאמר רבינו, אף על פי שאינו רחב ד', קמ"ל דלא בעינן עירוב ע"ג מקום ד'. 
אלא שלבי מהסס בזה, לפי שהי"ל לפרש, ולאשמועינן כי הך מילתא בהדיא, דכללא הוי לענין עירוב. משו"ה לכאורה משמע לי, מדסתים סתומי, ה"ק אף על פי שאינו רחב ד'  למטה, דע"כ בהכי עסקינן דלית ביה ד' מלמטה למעלה, דא"כ רה"י הוי אפ"ה הוי עירוב, כי אית ביה ד' למעלה לחוד סגי להנחת עירוב, ורה"י מ"מ לא הוי, משום דלא הדרן מחיצתא כמ"ש בלח"ש בס"ד. וקצת קצור בלשון יש, מ"מ מובן הוא מעצמו. אך איני מקבל אחריות לשון זה עלי, וראשון נראה עיקר בכונתו, עם היותו ג"כ קצר וקטן מהכיל העולה על רוחו בזה. אבל לענין הלכה אינו נ"ל, כמ"ש בסמוך בס"ד. 

שם. תניא בגמרא ר' יהודה אומר נתנו ע"ג כו' רחבה ד' עירובו עירוב וא"ל אין עירובו (צ"ל) כו' דלית הלכתא כוותיה. ע"כ. ולדידי תמיהא לי הך פיסקא, כי הר"מ נכנס בדוחקים עצומים, לדחות דברי רש"י המפורשים, דבקנה רחב ד' איירי במתני', והוא מוכרח, כיון דאוקימנא למתני' כרבי, וסבר ליה כר"י. ומ"ש ר"מ ז"ל, תדע דאמאי דחיק לאוקמי מתני' כו' דהדר זקיף לוקמה כר"י ובאין רחב ד'. אין אלה אלא דברי תימה במ"כ, דהא כולא פרקין באיסור הוצאה קיימינן הכא, דקמ"ל היכא דחיילא גזרה הוצאה וטלטול אעירוב, ואימת לא חיילא. ועל כרחך הכי הוא, דאל"ה, אלא במתני' קמייתא דאילן, להכי למעלה מי' אין עירובו עירוב, משום דמיירי באין בנופו רוחב ד' (בר מדוחקא דסתם אילן ונוף אית ביה ד' ולא הו"ל לתנא למסתם, הא ודאי לא משמע הכי, ולאו דיוקא הוא לגמרי, תו לא אפשר, ד)אי הכי אימא סיפא, נתנו בראש הקנה אפילו מאה אמה עירובו עירוב. ואי בקנה דלאו רחב ד' בראשו עסקינן אמאי עירובו עירוב, הא ודאי לא אפשר לאוקמה מתני' בהכי, כ"ש לפי מ"ש ר"מ עצמו דסתם קנה משמע כל שהו, ומשו"ה קדחי לפירש"י. ובמ"כ אזיל בתר איפכא, דמדויל ידיה משתלים דמשו"ה לא מתוקמא מתני' אליבא דר"י לחוד אלא כרבי וס"ל נמי כר"י. ולא סגי דלא אוקמה ר"מ לדרבא, אלא בדהדר זקיף, משום דכולה מתני' דחקא ומוקמא נפשה בכה"ג, משום איסור טלטול והוצאה נגעו בה, ולא משום טעמא דבעינן מקום ד' לחוד הוא דאתינן עלה, ולעולם בעינן נמי מקום ד' כרבי דמתני' אתיא כוותיה, וכר"י שהלכה כמותו בעירוב. ואף על גב דקיי"ל בספק עירוב כשר, הא בעינן חזקת הנחה, והא נמי לחזקה דהנחה דמיא, דבספקא כהאי ליכא חזקת כשרות. כך נ"ל נכון להלכה. ובמג"א [ס"ק ח] לא דק בהא מילתא לגמרי, כי הדבר בהפך ממה שכתב, אלא ודאי ברחב ד' בראשו עסקינן, ואפ"ה הוי עירוב, ודוק ששגגה גדולה היא בידו, וליכא מ"ד שצריך שלא יהא רחב ד' בראשו של קנה, ולא עיין ז"ל בסוגיא כלל. 

שם. אין עירובו עירוב. צ"ל. 

שם. הוא ועירובו. צ"ל. 

[קסג ב] ע"ב בראשו [ד"ה ומ"ש לא שנא]. ע"כ מיירי בדאמר (כצ"ל) לאו דווקא. ולא יכולתי להלום לשון הרב"י בכאן, מאי האי לאו דווקא, הא ודאי בדווקא קאמר, לפרושי מאי טעמא נקט ברישא ואמר. אבל לשון זה שברא"ש תמוה הוא, דקשיא ודאי מניה וביה וא"א להלמו, כמ"ש בהגהותי עליו בס"ד. אלא ודאי משבשתא היא, מאיזה תלמיד מעתיק פי' הרא"ש הוא זה הלשון, שהוסיף בו מדעתו ולא חש לקמחיה. 

שם [ד"ה ומ"ש כפי]. ולרעבתן דאכיל (כצ"ל) כו' אבל לרעבתן. כצ"ל. 

שם. תנא וחצי (חצי) חציה. כצ"ל. 

שם. אמרו כביצה שאמרו. כצ"ל. 

שם. כוותיה סבירא להו. כצ"ל. 

שם. ואילו הוא. צ"ל. 

ע"ג [ד"ה ומ"ש או]. וכתב בהג"א נראה דעירוב תחומין עושין אותו מחומץ כו', אבל מפת צריך הרבה כו'. כצ"ל. וכמו שתקנתי לשון הג"א כ"ה הנוסח בספרינו, וכך ראוי בלשון והגון. ואין נכון שיאמר שום פוסק בחיוב שאין עושין אותו אלא מחומץ ולא מפת כלל. 

[קסד א] שם [ד"ה מי]. לעיקרו מטי. צ"ל. 

שם. לשביתה נתונות. צ"ל. 

שם. כלומר מושכו. צ"ל. 

בסוף העמוד. הוא מפסיד מפני שלא פירש. צ"ל. 

ע"ד. אי סיים. צ"ל. 

שם. מוקמת ליה. צ"ל. 

שם. וכי אמר שמואל. צ"ל. 

שם. מפרש דאדשמואל. צ"ל. 

[קסד ב] שם. יצא מביתו על דעת לקנות. צ"ל. 

מור וקציעה סימן תי 
================== 
דף ר' ע"א ב"י. וכן פירש ה"ר יונתן. צ"ל. 

שם. ומדברי רבינו נראה דכשאמרו שיש לו (שני בתים) אורחא. כצ"ל. 

שם. להחזיק כ"ע. צ"ל. 

שם. רוצה להחזיק. צ"ל. 

מור וקציעה סימן תיא 
=================== 
ע"ב. ואף על פי (כן פעמים) שהאלכסון כו' פירוש לדין ביתו כו' אסור לדין ביתו. צ"ל. 

מור וקציעה סימן תיב 
=================== 
שם. מהלך לצפון כעירובו לדרום, ולדרום כעירובו. כצ"ל. 

[קסה א] שם. דליהוו ליה ממקום עירובו אלפים אמה מותר. כצ"ל. מלת לכאן נמחקת. 

מור וקציעה סימן תטו 
=================== 
[קסה ב] ע"ג ב"י [ד"ה ומ"ש או]. ישאר בסכנה. ר"ל חשש סכנה, אפילו אינו אלא ספק, כל הדרכים בחזקת סכנה. 

ע"ד [ד"ה כתב הרמב"ם]. דעת הרמב"ן. צ"ל. 

שם. להקל על העניים. צ"ל. 

שם. בספק חשכה אסיפא. צ"ל. 

שם. בפרק ז' (צ"ל) כו' על פירוש רש"י. צ"ל. 

מור וקציעה סימן תטז 
=================== 
שם [ד"ה ומ"ש וכ"ש]. בפת חדשה. ר"ל פת אחרת שלא עירב בה בראשון. 

דף רא א ב"י [ד"ה ומ"ש ואם]. ברוח זו צריך שיהא. כצ"ל. 
סליקו להו הל' שבת מספר מור וקציעה מקצוע גדול בתורה. 

מור וקציעה סימן תיז 
=================== 
[קסו א] דף ר"א ע"ב בטור. ההיא לנשים קאמר. לא הבינותי את זאת, כי מה זה טעם, לשיוסיפו ויקראו ארבעה בתורה, ונשים אינן חייבות בקה"ת, ומה בטול מלאכה בכך לאנשים. אבל הרע"ב כתב שם במגילה, דר"ח הוי כחש"מ, דשרי דבר האבד בלבד, משמע דשאר מלאכות אסורות בו גם לאנשים, השתא ניחא לן חדא. 
אלא דאתקפת לן חדא, דלפ"ז שהנשים בר"ח יושבות בקתדרא ואינן עושות שום מלאכה, דהיינו דאהני להו מעשה עגל לפ"ד פרקי דר' אליעזר, א"כ מה נאכל בר"ח, שמצוה להרבות בו בסעודה שהיא מלאכת הנשים, כדתנן התם [כתובות נט, ב] אלו מלאכות שאשה עושה לבעלה כו' ומתקנת עזרא [ב"ק פב, א] שתהא אשה משכמת ואופה. ונ"ל שכך הוא עקרו של דבר מלאכות כבדות הוא דאסורות גם לאנשים בו, אבל בדבר האבד, אף הן מותרות להם. אך לנשים אף דבר האבד, אסור להן, אם אינו ממלאכתן, אלא יש לעשותו ע"י אנשים בדאפשר. ונ"ל דבלילה מיהו מותרין אלו ואלו בכל מלאכה, דהוי בצינעא, ולא נאסרה בר"ח אלא מלאכת פרהסיא, ולא חמיר נמי מת"צ. מ"מ מלאכות קלות שהן ממלאכת נשים, ודאי עושות הן ביום ובפרהסיא ג"כ. ועיין שער החדש שלי בהגהותי עליו במהדורא כ"י. 

ע"ב בב"י [ד"ה כתב הרוקח]. אבל כשהחודש מעובר, אם צריך לשמור שני ימים, אין בזה אלא מנהג מדינה. כצ"ל. ור"ל היכא דנהוג נהוג, נהרא נהרא ופשטיה, והיכא דלא נהוג, לא מחמרינן עלייהו והיינו בראשון, אבל שני ודאי הוא עיקר ר"ח דבר תורה, שממנו מונין למועדים, וראשון אינו אלא דרבנן. 

שם [ד"ה כתב ר"י]. ולא ליאסר במלאכות שאינן עושות להשתכר. ולפמ"ש לעיל פשר דבר, הגון הוא שלא יעשו אפילו דבר שהוא ממלאכתן, אם אינו לצורך היום, או לצורך דבר האבד, במקום שאין איש להציל. וכן ישר. 

[קסו ב] שם [ד"ה ושמעתי]. שלא יהא טפל חשוב מן העיקר. כצ"ל. 

במג"א (סק"ג). יום שמת בו אביו דאם חל. כצ"ל. 

מור וקציעה סימן תיח 
=================== 
בטור. אפילו יום אחד (אין) מפסיקין. כצ"ל. 

ע"ג בראשו ב"י [ד"ה יחיד]. מדאשכחן בירושלמי נדר להתענות ונמצאו י"ט ושבתות לוקה וא"צ התר חכם. ירושלמי זה תמוה מאד משני צדדים. אם משום דנדרים חלים על דבר מצוה, א"כ מה ענין למלקות בכאן. מלבד שבודאי צריך התרת חכם. ועוד שאפי' נשבע להתענות בהם נראה שחלה שבועה, ביחוד לדעת הרא"ש בי"ד סי' רט"ו ורל"ט. דהא ודאי א"א לומר שהיא מ"ע דאורייתא לאכול בהם כמ"ש לעיל סי' רפ"ח. והתימה על רמב"ן ושאר פוסקים שהביאוהו ולא פירשוהו לנו יפה. ופשיטא לי דאין כוונת הירושלמי אלא מכת מרדות דרבנן בעלמא, א"כ בנינו של רמב"ן אין לו על מה שיסמוך. וק"ל. 

[קסז א] ע"ד ב"י [ד"ה ודע]. ואם נשבע להתענות בהם. כצ"ל. 

שם [ד"ה ומיהו]. לא מתסרי (אלא) מדרבנן. כצ"ל. 

שם. אבל ראשי חדשים דגבי. כצ"ל. 

שם. לקיים דבריהם כמגדר מילתא. כצ"ל. 

שם. או מפני חלום. צ"ל. 

מור וקציעה סימן תיט 
=================== 
בטור. ומצוה להרבות בסעודת ר"ח. נשמעינה מתלתא קראי, כתוב בתורה [במדבר י, י] וביום שמחתכם ובמועדיכם ובראשי חדשיכם. ושנוי בנביא ישעיה [א, יד] חדשיכם ומועדיכם, הרי הוקשו. ומשולש בהושע [ב, יג] והשבתי כל משושה חגה חדשה. 

שם בשטה אחרונה. לשמחת מרעות. צ"ל. 

עמ"א [ס"ק א] לענין דינא דאם נמשכת סעודת ר"ח עד הלילה, שהביא דעת של"ה דבר"ח שאין מצוה בהוספתו, אם נמשכה סעודה עד הלילה אינו מזכיר של ר"ח כו'. דעת של"ה נראית בעיני ברורה ומחוורת, וכבר קבעתי כן להלכה במטת זהב בבית לחם ובשער החדש. ואף במ"ש גרידא צריך ליזהר שלא להזכיר של שבת אלא בתוך רביע שעה אחר צ"ה, שיש בה מצות תוספת, הבו דלא לוסיף עלה לעשות מחול קודש, דובר שקרים לא יכון. כ"ש כשחל ר"ח במ"ש שאין משגיחין בהתחלה דסעודה, ואפילו בתוך רביע שעה בלילה, אם הוצרך לברך בה"מ, בע"כ צריך להזכיר של ר"ח שהוא ודאי, ושל שבת נדחה אז, כי להזכיר שניהם אי אפשר שמאחר שעשהו קודש איך יעשהו חול באותו רגע דהו"ל תרתי דסתרי. אבל יש למנוע שלא לברך אז בה"מ בתוך גבול השבת. ועיין ח"א סי' קפ"ח ובשער החדש. 

מור וקציעה סימן תכ 
================== 
[קסז ב] דף ר"ב ע"א ב"י [ד"ה ועל]. וכתב רבינו בי"ד סימן ת"א, שכן כתב הרמב"ן. צ"ל. 

שם. ובטור יורה דעה סי' ת"א. כצ"ל. 

מור וקציעה סימן תכב 
=================== 
בטור. אין הלשון משמע כן. עמ"ש לעיל סי' קכ"ו בס"ד. 

שם בב"י. ואם הוא מסופק. ועמ"ש לעיל סי' קי"ד בס"ד. 

שם. גרסינן בירושלמי דבספק. כצ"ל. 

שם [ד"ה גרסינן]. ותמהני עליו איך לא נסתכל (כצ"ל) במאי דאיתמר התם עלה דההיא אשכח [תני] ופליג כל יום שיש בו מוסף כגון ר"ח וחוש"מ צריך להזכיר מעין המאורע ואם לא הזכיר מחזירין אותו. וכיון דפלוגתא היא ותלמודא דידן אייתי ברייתא דמחזירין, פשיטא דלא חיישינן לאידך ברייתא. לכאורה דבריו תמוהים, דמה ענין לא הזכיר ודאי דמחזירין, לספק אם הזכיר שהוא הדרוש. אך מ"מ כוונתו רצויה דכיון דעלה דההיא דבספק כו' אתמר הא דאשכח תנא ופליג, הא בהדיא מוכח דודאי וספק שוים לפי דעת הירושלמי. וה"נ מסייע אידך דהירושלמי דאיתא ברישא דכל ל' יום חזקה מה שהוא למוד הזכיר. וכיון שכן הול"ל סמי חדא מקמי תרתי, ומה לו לתלות בפלוגתא גרידא (גם לא בגמרא דידן דלא מיירי מספק כלל). אבל להלכה ודאי נכון הדבר לסמוך על הכרעתו לחזור גם על הספק. דהא הירושלמי מילתא בטעמא קאמר, חזקה מה שלמוד הוא מזכיר. מ"מ נ"ל למצוא פשר דבר בין יום ראשון דר"ח ובין שני דר"ח דכבר הופסקה החזקה. וכן בין חש"מ דיום ראשון ערבית ושחרית ובין מנחה דידיה ושאר יומי חש"מ, אחר שכבר אתעקרא חזקה קמייתא. א"כ יש מקום לשתי הדעות. והיא פשרה ישרה. גם צריך לחלק בין ספק לספק כמ"ש בסי' קי"ד בס"ד. אף על גב דלענין עקירת וסת לאו הכי הוא. 

שם. ואם נזכר. צ"ל התחלת דבור. 

[קסח א] ע"ב [ד"ה ורב]. ולמעלה בברכת, הוא ד"ה. 

שם. שמפני שכתב אם נזכר. כצ"ל. 

שם [ד"ה והא]. שזה הפך פשט דברי הגמרא. כצ"ל. 

שם [ד"ה אם טעה]. ואם הזכיר בראשונה ולא בשניה או כו'. זה הלשון נראה לכאורה זר וסותר הקודם, אך נ"ל שנזדקר בו ט"ס בבבא ראשונה וכך צ"ל ברישא ומזכיר יעלה ויבא בראשונה ובשניה, כלומר דלכתחלה ודאי צריך להזכיר בשתיהן דלא דמי לההיא דשתים של ת"ש לגמרי כמו שיפה כיון בד"מ [אות ב], וכן קבעתי להלכה בבית אל שלי, והדר קאמר ואם הזכיר בראשונה ולא בשנייה או בשנייה ולא בראשונה, בדיעבד ודאי שוין הן, דשנייה עלתה כי, כן ישר שלא כדברי ב"י דלא דק בה. 

שם. שאינן בקיאין. צ"ל. 

ע"ב בטור. שיתפלל אותה לערב בתורת נדבה. עמ"ש לעיל סי' ק"ח בס"ד. 

[קסח ב] ע"ג בב"י [ד"ה ומ"ש רבינו]. והפסוק אחד הוא. כצ"ל. 

מור וקציעה סימן תכג 
=================== 
בטור. דולג. עט"ז [ס"ק א] שרצה לחדש עפ"ד בזה, שאם ארע שטעה ושייר פחות מג"פ, שהיה סברא לומר שאותו שאחריו יחזור כו', אלא לא אמרינן כן דא"כ ימשך מזה טעות שבכל פעם יעשו כן כו' ונמצא מיעקרא (כצ"ל) תקנת חכמים אלא מוטב שבאותו פעם לא יחוש כו'. ואין דבריו מוכרחים כלל, כי המקרה לא יתמיד, ואינו נראה לקבוע הלכה כך, וכמדומה לא נהגו כמותו בזה. 

בש"ע ס"ד. נוהגין לחלוץ תפלין. נראה דהזזה ממקומן לא שפיר דמי, מההיא דתני ר"ח פ' המקבל (ק"ה ב) לא יסלקם לצדדין כו' מפני שנוהג בהן מנהג בזיון, אף על פי שיש לדחות. מ"מ ניחא לי לשוויי נפשי הדרנא בהא, ממ"ש בשכבר בשער החדש  לדבר פשוט, שנמשכתי אחר איזה מחבר אחרון בכך, ולא דקדקתי אחריו אז. 

מור וקציעה סימן תכו 
=================== 
[קסט ב] דף רג ע"א בטור. רב יהודה אומר עד שבעה. דבר ברור הוא ומבואר בעצמו עד שבעה מברכין, ואפילו ביום ראשון אחר המולד (לפום גמרא דידן) וכפירש"י עד כמה, שאם לא ברך היום כו'. ולא ידעתי מה היה לו לבעל שכה"ג, שכתב בפשיטות דמלישנא דגמרא משמע עד שיעברו עליה שבעת ימים שלמים, לא נשמע ולא ישמע כן לעולם. 

שם. בסוף הסימן. והיא רמז לו. אשתו של יעקב נמשלה לירח ככתוב בתורה [בראשית לז, י] והוא לשמש שמאיר לה, על כן בא בזה הרמז. המ"י. 

ב"י [ד"ה אר"י]. שמונים לה. כצ"ל. 

שם [ד"ה ומ"ש רבינו]. בתשובה אשכנזית (תשו' מהרי"ל סי' י"ט) כו' שאנו רואים נגוד (כצ"ל) אמיתי אמצעות הלקות כו' אפילו אם היה לקוי חמה שהוא מולד אמיתי. עיין בשער החדש, ובקונטרס הספד שאגת אריה. ומ"ש בשם הרמב"ם אינו כלום, וע"ש פירוש הברכה. 

כתב מג"א [ס"ק א] ובסנהדרין פ"ה [מב, א] אמרינן על ברכת הלבנה הני נשי דידן נמי מברכי, משמע קצת דמברכות. ואני אומר לא כלום משמע, דהכי אמרינן אמאן דמברך מחדש חדשים. ודילמא קאי אמחדש חדשים שבתפלת מוסף. א"נ פירושו, דנשי נמי ידעי לברך. איברא מדאמר בתר הכי אלא כדר"י כו', הא ודאי אפכא משמע, דברכה זו לא מברכי נשי. 

מור וקציעה סימן תכח 
=================== 
[קע ב] ע"ג בב"י [ד"ה פרשת]. פרקי (השירה) הזאת. כצ"ל. 

שם [ד"ה ומ"ש רבינו]. והיו מחלקין אותה לששה חלקים כנגד ימי השבוע. פירוש שהיו קורין אותה פעם אחת בששה שבועות גומרין אותה. דהיינו במוספי דשבתא היה השיר על הקרבן שירת האזינו, והיתה נחלקת לששה חלקים, חלק לשבת, עד שגומרין אותה בשש שבתות וחוזרין חלילה כך, כל שבתות השנה. 
וזה שאמר הטור פעם אחת לששת ימי השבוע, לשון מגומגם, ור"ל מה שחלקו פרשיותיה לששה, עשו זה כנגד ששת ימי השבוע, כמו שנתנו בתלמוד [מגילה כא, ב] טעם למנין קרואים באמרם הני תלתא, שיתא כו', כנגד מי. אך זה הטעם לא ראיתי ולא מצאתי בתלמוד, ושמא הטור טעמא דנפשיה קאמר. ובש"ע [סעיף ה] אחז לשון הטור. וכבר שגה בו מסדר מעמדות כמ"ש בס"ד שם בבית אל שלנו. 

דף רד ע"א. ב"י [ד"ה ח' פסוקים]. אבל מלשון הרמב"ם נראה. ע"ל סי' תרס"ט בס"ד. 

שם. באותם שנים. כצ"ל. 

[קעא ב] ע"ג בבאור הלוחות. וכל המחזורים הכתובים בשורה א', קביעותן שוה. לפ"ד רבינו המחבר כל י"ג מחזורים חוזרים חלילה בקביעות שוה. על דרך זה יסד הלוח הלזה תחת כל מחזור ד' פעמים בחזרה חלילה. נמצא לכל שורה ארבעה מחזורים שוין. ואין זה צודק. עיין פר"ח. 

שם. של מנין שנות המחזורים. כצ"ל. 

שם בשטה אחרונה. שבע שנים. צ"ל. 

מור וקציעה סימן תכט 
=================== 
הלכות פסח 

[קעב ב] דף רה ע"א בטור. תניא שואלין ודורשין בהל' הפסח קודם לפסח שלשים יום. אפשר לפרש מה שהתחיל בלשון תניא, דמאי נ"מ אם הוא בברייתא או תנן במתני', אלא רצה לרמוז מה ראו על ככה לפסוק כן הלכה והרי רשב"ג חולק על זה וס"ל שתי שבתות, וקיי"ל [ב"ק סט, א] כל מקום ששנה רשב"ג הלכה כמותו, אכן כלל זה אינו כי אם במשנתנו, אבל בברייתא לא. וטוב הוא למתחילים לחנכם. 

בב"י [ד"ה תניא]. ועי"ל דבפ"ק דע"ז כו' מפני הקרבן. פליאה דעת ממני איך לא שת לבו הרב"י גם לזאת לפרוק מעליו משא הדחקים שהעמיס עליו לחלק בין פסח לשאר י"ט, שאין להם שורש, ובלא"ה כלים מאליהם. 
ונ"ל משם ראיה נוספת למה שכתבו האחרונים ז"ל דהנך שלשים יום מישך שייכי בכל המועדות השלש. ותמיהני איך לא שמו לבם לגמרי עליה, שאף היא ראיה ברורה, דהא סתמא אמרינן מפני הקרבן, ואטו בכולהו מי ליכא קרבן, לכל ישראל, והיכן עולות ראיה ושלמי חגיגה שחייבין בהן בעצרת כמו בפסח. ותדע דלאו דווקא פסח, דהא אפילו לע"ז ס"ד דליבעי שלשים יום [ע"ז ה, ב], אי לאו טעמא דלא פסיל לדידהו בדוקין שבעין. וק"ל. ועוד ראיה ממשנה פ"ג דשקלים שקורא לכולם בשם פרוס, עיין 

שם ביאור המלה ותבין האמת כאמור. וכאשר יפה כיוונו האחרונים ג"כ מראיות אחרות נכונות ככתוב בספריהם ז"ל, יעמוד המעיין עליהם. 

שם [ד"ה והכי]. עתיד ב"ה. צ"ל. 

שם. וע"כ לפרש כן דאי תימא כו'. קשה דליום ראשון לא בעי טעמא תיפוק ליה דהוי ר"ח. עכ"ל. אבל אי אמרינן דיהיב טעמא לאיסור התענית בכל החודש, אתי שפיר דנקט נמי קדושה דהקמת המשכן ולא סגי ליה בקדושת ר"ח משום דאכתי מנ"ל שהימים שלאחריו יש בהם משום קדושה, שאע"פ שהקריבו בהם הנשיאים מאין הרגלים לעשותם י"ט (ואף את"ל די"ט דידהו ודאי הוי מיהו מנלן דכל ישראל מחייבי לנהוג בהן י"ט כי מה לצבור בי"ט שקבעו להם יחידים לעצמן) לכך הוצרך להקדים שבאחד בו הוקם המשכן להודיעך מה טיבו של י"ט זה (שהוא ודאי נוגע לכלל ישראל, ונתחייבו כולם לקבלו) מפני שהוקם בו המשכן והקריבו לחינוכו, לכן בדין הוא שעשו י"ט כל אחד יומו, והוקבע לכל ישראל. ונמצא יצא רובו של חודש בקדושת י"ט על כן פשטה קדושה בכולו. משא"כ אי אמרינן דלא קבעי אלא למיסר הנך יומי גופייהו, בטעמא כל דהו סגי. וק"ל. 

שם [קעג א]. ועוד דא"כ לית לן שלא להתענות אלא בי"ג ימים אלו בלבד. אם אין כאן ט"ס (אולי צ"ל בי"ב) במ"כ אגב ריהטא כתב כך, דהא שעיר נחשון בר"ח קרב, כדאיתא בברייתא דסדר עולם עשר עטרות נטל אותו יום ראשון לנשיאים ראשון לחודש כו' (עיין גמרא דפר"ע [שבת פז, ב]) וכבר השיגוהו האחרונים ז"ל ותפסוהו על זאת. אך אמנם אנכי לא אחדל מלהפך בזכותו של רבינו הרב"י ז"ל, דלא לישוויה טועה ח"ו. לכן צריך אני למודעי שברייתא זו איננה דברי הכל, וכבר מצינו חולקים עליה, עיין ברמב"ן על התורה סוף פ' פקודי ופ' נשא ובמזרחי פ' כי תשא, דמאן דס"ל מישאל ואלצפן היו אותן הטמאין לנפש אדם על כרחך לומר דפליג אהך ברייתא דסדר עולם, וההוא סבר נמי ודאי דלא היה ר"ח ראשון לנשיאים, כיון שעדיין לא הוכשרו כהנים להקרבה וכן כתוב [שמות מ, ב] באחד לחודש הראשון תקים. וכתוב [במדבר ז, א] ביום כלות משה להקים את המשכן, ביום שכלו הקמותיו הקריבו הנשיאים. ואף שלפי זה קצת מהי"ג ימים נכנסין בפסח, נקטינהו לכולהו בשיגרא דלישנא. ותו השתא דאתינן להכי דברייתא הנז' ליתה אליבא דכ"ע דילמא איכא נמי דס"ל שלא התחילה הקרבת הנשיאים עד יום המחרת של ר"ח, עכ"פ אין כאן תפיסה מהברייתא דסדר עולם, דכיון שאינה מוסכמת ולאו ד"ה היא לא מותבינן מנה. עיין גמרא דתמיד (דף כז, א) גבי שערי עזרה ה'. 
עוד יש לי ללמד זכות במ"ש י"ג יום, דר"ל עם יום שלאחריהם דימי הנשיאים דאסור נמי בתענית אי לא בטלה מגלת תענית, אליבא דר' יוסי, דכוותיה קיי"ל דנימוקו עמו. ואף  על גב דבטלה מג"ת לפי המסקנא, מכל מקום י"ל דבמאי דנהגינן עבדינן נמי כר"י, והא חזינן דהנך יומי לא בטלו (עמ"ש בסמוך בס"ד). ויש עוד להסתייע בזה מלשון הרב"י במה שכתב שלא להתענות י"ג ימים, ואנן אסרינן הכא גם בהספד, ולא נקיט חומרא דאיסור הספד, אלא לפי שאין הלכה כר"י אלא בדלא להתענאה כדאיתא בגמרא דפ"ב דתענית [יח, א] משו"ה לא מצי למימר שלא להספיד י"ג ימים, מהאי טעמא, דיום י"ג שרי בהספד ודוק. ואף על גב דגבי חנוכה ופורים כתבו מקצת פוסקים להתיר יום שלפניהם ולאחריהם, משום דלא עדיף משאר יומי דמגלת תענית. הכין היא סברא דמקצת רבוותא בלי ראיה מכרעת ועדיין הדבר שקול. מיהא התם איכא טעמא אחרינא דפרסומי ניסא, ותו משום דפורים כד"ת דמי, דלא צריכי חיזוק, משא"כ בימים הללו דודאי בעו חיזוק. לפ"ז היה אסור להתענות ער"ח ניסן, אף על גב דר"ח דאורייתא, ניסן שאני, להכי אהני ליה מג"ת לאסור את שלפניו.  אלא שעדיין צריך עיון אחר שאפילו הוא עצמו יש בו תענית מיתת בני אהרן. איברא ערבך ערבא צריך עמש"ל בסמוך. וע"ל סימן תק"פ. 
שוב מצאתי סיוע שיש בו ממש לדברי הללו האחרונים שכיוונתי ת"ל לדעת גדולים, וקרובים הם עם דברי בעל המנהגים שלנו שגם הוא ז"ל חולק כבוד ליום י"ג ועושהו אסרו חג לי"ט של נשיאים. והיינו הך, דאסרו חג ויום שלאחריהם דבר אחד הוא, ולישנא דידן עדיף ודאי ודוק. 
עוד ראיתי סמך לזה בספרו של החסיד בשל"ה שהנהיג לקרות הפרשה של זאת חנוכת המזבח ביום י"ג כנגד שבטו של לוי. הרי שכל הגדולים חולקים כבוד ליום י"ג מחמת הקרבת הנשיאים, ולא נעלמה מהם הברייתא דעשר עטרות, אלא שמטעם שפירשנו באו לידי כך. ולמה יגרע כחו של הרב"י ז"ל בכך. והרי די התנצלות שלא נפל בטעות כמו שחשבו מהבאים אחריו החושקים לתפסו ולסתור דבריו ולא לקיים, ואינם חוששים להטריחן עצמן בשבילו כראוי. ומחויב לדונו לרב ז"ל לזכות בכל האפשרות, תחת אשר היה לנו לעינים. כל הנ"ל כתבתי בימי חרפי (משנה לא זזה ממקומה) אמנם עד"ה אין קיום ללשון הרב"י בכך, כי בפירוש אומר ובי"ב ימים שאחריו הקריבו הנשיאים. 
ואיברא אכתי איכא למידק בהך מילתא דלא רמיזא בתלמודין. ואדרבה נראה מתנגד ממש לדברי התלמוד דהא בהדיא איפסיקה הילכתא דבטלה מגלת תענית והנך יומי מכלל הנזכרים במגלת תענית הן, דמריש ירחא עד תמניא ביה איתוקם תמידא, ומתמניא עד סוף מועדא אתוקם חגא דשבועיא, כדאיתא בגמרא שילהי פ"ב דתענית [יז, ב]. וכיון דאיבטילו להו מדינא דתלמודא, היכי ניקו אנן ונסמוך אמסכת סופרים לנהוג בהם דין י"ט האמורים במגלת תענית. אי הכי למאי הילכתא קיי"ל דבטלה מגלת תענית בשאר יומי לבר מחנוכה ופורים. ותו קשיא אם איתא להא דמ"ס למאי אצטריך תלמודא ומג"ת למיגזר בהנך יומי דמריש ירחא דניסן עד סוף מועדא כיון דבלא"ה איתסרו להו בהספד ותענית מימות מרע"ה כנ"ל, ופשטה קדושה גם בכל החודש כולו כדסבירא לן. ואי בתר הכי אתקנו, קשיא, קמייתא בטול אחרנייתא מוסיפין. 
וי"ל דשאני מאי דכתיב במג"ת דאית ליה דין דברי סופרים כשאר תורה שבע"פ, וחל החיוב על כל ישראל כמו בכל התקנות והגזרות שגזרו והתקינו. אלא שלא נכתבה מג"ת רק לשעתה וחזקיה בן גרון וסיעתו לדריה הוא דתקון, שהיו מחבבין הצרות, ובדורו פשטה גזרתו בכל ישראל. ותנאי היה הדבר שאימתי שירצו יחזור הדבר לכמות שהיה. או שמא הדור הבא אחריו היה גדול בחכמה ובמנין, וראו לפי השעה והזמן, שראוי לבטל מג"ת, עמדו ובטלוה מתורת חובה, שלא יענש העובר עליה כעובר על דברי חכמים שחייב מיתה [ברכות ד, ב]. ואעפ"כ רשות היא לנהוג באותן ימים קצת דין יום טוב. 
והכא נמי במנהגא תליא מילתא ולא מגזרת חכמים. ואי איכא דוכתי דלא נהגי בהו, לא מחייבינן להו, ודנהגי בהו, שפיר עבדי ולא מחינן בהו, דטעמא רבה איכא במילתא. 
ויש בדבר להקל ולהחמיר דנפקא מנה נמי בין מנהגא לדברי סופרים, דחמורים ד"ס מדברי תורה שיפה כחם ומתנין לעקור דבר מה"ת בשב ואל תעשה. 
וכאן גדול כחן אף בקום עשה דאמרי ליה קום אכול ועבור על נדרך (ונ"ל טעמא, משום דנדר בדיבורא כל דהו מיפקע, דאחרים מחלין לו, וה"נ שרו ליה רבנן) וכמו ששנו במג"ת כל מי שנדר להתענות ופגעו בו ימים האמורים במג"ת יבטל נדרו מפני גזרתנו, כדאיתא בתענית (דף יב, א) משא"כ במנהג הלז, שאין כחו יפה להפקיע נדר של תורה, השתא דבטלה לה מג"ת, וליכא אלא מנהגא בעלמא, להחמיר במידי דרשות. אבל לא להקל בנדר ממש. ומה שאנו מקילין בתענית שמת בו אביו ואמו ודכוותיה בתענית חתנים, היינו משום דלאו חובה נינהו לגמרי, אלא מנהגא בעלמא, וידחה מנהג מפני מנהג. ותו דמעיקרא הכי קבילו עלייהו כשחלו בימים שאומרין בהן תחנון דווקא, ובימים שאין אומרין תחנה, לא נהוג כלל להתענות יום מיתת או"א ולא תענית חתנים. נמצא שלא חל החיוב כל עיקר בימים הללו. ולכן פשוט בעיני שדברי הגהת הש"ע נכונים מאד ואין לזוז מהן, באתרא דנהוג, ונהרא נהרא ופשטיה. ולא פליגי הרב"י ורמ"א לדינא, אלא במנהגא, מר כי אתריה ומר כי אתריה. ומיהת מודה בעל הגהת הש"ע דאם קיבל עליו להתענות בניסן דחייל התענית. אלא דלכתחלה לא נהגינן לקבולי אפילו תענית יחיד, ומודה נמי הרב"י, לדידן בני אשכנז, דנהגינן שלא לקבל שום תענית יחיד בניסן (אם לא לצורך גדול, כגון תענית חלום, משום דחמירא סכנתא, הא לא"ה, לכתחלה לא) דמנהגא הוי, ויאות עבדינן וחייל עלן מנהגא, משום לא תטוש, ותו לא פקע בכדי. ולא כדסליק אדעתיה דבעל פר"ח לדחות דברי ההגה במילי דכדי במ"כ בלי טעם וראיה, ולא חידש כלום, שדברי הגמרא דתענית הנז' כבר הביאם הרב"י וראה אותן רמ"א שאין בהם כדי לסתור מנהג אבותינו, שתורה היא. ואין לך במנהג אלא מקומו, והמשנה ידו על התחתונה. 
ותו נ"מ בין מנהגא, ובין מג"ת, להחמיר בהך מנהגא דידן, דכיון דעשאוהו נשיאים י"ט, לי"ט גמור קבעוהו, לפחות לענין שלא להספיד ג"כ (אף אם לא לאסרו במלאכה) אבל לתקנה דמג"ת מתמניא ואילך דלא להתענאה, הא להספיד שרי. 

שם [ד"ה ועל מ"ש רבינו ונ"ל]. ומשמע לי דהיינו לומר שהתלמידים שנוהגין להתענות ב' וה' של כל השנה. ע"כ. עם היות נוסחתו של הרב"י מסכמת קצת לפירושו זה מכל מקום קשה בלשון מ"ס, דנקט ג' ימים בה"ב. ולפי פירושו לא הו"ל למנקט רק ב' וה'. וזהו שהביאו לרבינו בעה"ט לפרש פירושו (אמנם מצאתי בגמרא דתענית (דף יב, א) כמו כן כלשון הזה יחיד שקיבל עליו להתענות כל השנה בה"ב. ונ"ל דט"ס הוא או אשגרת לישן הכי הוא). ועוד הוקשה להטור, דא"כ לפני הפסח ג"כ יתענו בו ב' וה', ואי הכי הוו להו טובא, ומ"ס לא קאמר אלא בה"ב, ומדנחית למנינא, ש"מ דווקא קאמר, ותו לא. 
איברא השתא דאתינן להכי, שפיר מתריצנא למ"ס אליביה דהרב"י ומתיישב נמי ממילא מאי דאקשי הרב לעיל, דלא משכחת להו ג' ימים בה"ב אחר הפסח בחודש ניסן, דמשו"ה צ"ל דפירוש ג' ימים דמ"ס היינו יום א' לפני הפסח וב' ימים לאחריו, והכין משכחת לה כדמיקלע ר"ח ניסן ביום ג', דאתי יום הכניסה בין הי"ב שמר"ח לפסח, וקסבר מ"ס נמי, דבי"ב ימים שמר"ח, אפילו התלמידים שמתענין כל השנה, אין מתענין בהם, ומסתייה דלא להתענאה בהון, אבל אחריהם מותרין. ולהכי חשיב להו מ"ס להנך ג' ימים שהתלמידים מתענין בו, לומר שאינם יותר בשום זמן, ובזה מיושב הכל. ובאמת שהוא פירוש מחוור. אלא שאין נראה שלזה היתה כוונת הרב"י. אף שיש להסב הלשון שכתב דאין לבטל כו' מפני שהקריבו הנשיאים, שמא ר"ל שאין הקרבת הנשיאים מועיל לבטל התלמידים מתעניתם בימים שבינתיים. וק"ל. 

שם [ד"ה ומ"ש רבינו טעם]. ואין דבריו נראין לי דבההוא עובדא דנינוה אמרינן בגמרא דילן דבתקופת תמוז הוה כו', ולפ"ד הי"ל להתענות אחר חג השבועות. עכ"ל. ואין בזה טענה מכרחת לדחות דברי ראבי"ה, דלא איתא בגמרא דידן דהכי הוה עובדא בתקופת תמוז וגם לא היה זה נכלל א"כ בלשון הירושלמי, דנקט בתר פסחא, אמאי לא קאמר דבעי למיעבד תעניתא בתר עצרתא, אלא דווקא אחר הפסח, הוא התחלת זמן הגשמים המבוקש אצלם. והכי איתא בגמרא דידן, דשלחו בני נינוה לרבי כגון אנן דצריכין למיטרא אפי' בתקופת תמוז כו'. וזהו לפי שכל ימות הקיץ הם אצלם כימות החורף אצלנו, בצורך הגשמים (עמש"ל סימן קי"ו) כמו שגם בתקופת טבת אנו צריכים למטר, כך הם צריכים לו אף בתקופת תמוז, מכל מקום אין זמנים הללו עלולים לעצירת גשמים כל כך וכל שכן כשכבר ירדו גשמים בזמנם קודם לכן, אף על פי שלא ירדו בתקופה אין בכך כלום. ולכן אין הולכין בזה אלא אחר התחלת זמן הגשמים, שרגיל להיות הגשמים נעצרין בו, והוא זמן מעותד לתענית, אצלנו במרחשון, ולבני נינוה בתר פיסחא ממש, שהוא התחלת זמן צורך גשמיהם. ודוק. 

בהגהת ש"ע [סעיף א]. מנהג לקנות חטים לחלקן לעניים ומי שדר בעיר י"ב חודש צריך ליתן לזה. והוא מהירושלמי [ב"ב פ"א ה"ד]. וצ"ע מאי קמ"ל, מ"ש משאר צדקה, ולגופה נמי לא אצטריך, לאשמועינן דינא בחטי דפיסחא דמחלקין לעניים הדרים בעיר יב"ח, דקשיא נמי מהיכי תיתי לא, מי גרעי יומי דפסח משאר יומי. דכולא שתא יהבינן להו כל מאי דצריכי, כ"ש האידנא דלא שכיח להו ריפתא לזבוני פשיטא דיהבי להו. וראיתי במג"א [ס"ק ב] שכתב דעני שאינו דר ל' יום, מ"מ מחויבים ליתן לו מצה אלא שאין נותנין לו חטין. והם דברים מתמיהים לכאורה יציבא בארעא גיורא בשמי שמיא, פשיטא פת עדיף מחטין, דמקרבא הנייתא, ומאי מעליותא דחטין לתושב. וי"ל כוונתו דלאורח אין נותנין לו אלא לפרנסת לינה, או שביתה ג' סעודות לכל היותר, משו"ה לא סגי בלא פת, אבל לתושב שנותנין מזון שבעת ימים בפעם אחת, נותנין לו חטים, כראוי לו ויפה לו לעשות בהם כל צרכיו פת ודייסא תבשילין של קמח וטיגונים וציקי קדרה (וכענין שאמרו (תענית יט, ב) ה"ז דומה לעבד שנתן לו רבו פרנסתו באחד בשבת בבת אחת, נמצאת עסה נאפית כתקנה ונאכלת כתקנה). וזה נכון אלא שהרב קיצר ביותר. ונ"ל דחטי פסחא, נותנין לעני יתר על מה שנותנין לו כל השנה מקופה של צדקה, לצורך פרנסת השבוע לכבוד י"ט, ומשום חומרא דחמץ, שאין יד העניים משגת לקנות חטים משומרים, ע"כ מוסיפין להם זה עכשיו. וזהו שאמרו בירושלמי לחטי דפיסחא יב"ח אף על גב דלקופה בל'  יום סגי אבל בחטי דטפינן להו אחלק קופה דכולא שתא בעי שנים עשר חודש בין לקבל בין ליתן, ובכן הדבר עולה כהוגן. 

מור וקציעה סימן תל 
================== 
נראה שקראוהו לשבת זה שבת הגדול מפני הנס, ולא קראו לעשירי בניסן יום גדול, מפני שצפו ברה"ק שעתיד להקבע יום תענית דמיתת מרים וכמ"ש במג"א [ס"ק א]. לכן קבעו זכרון הנס לדורות ביום ש"ק כדרך שאירע בפעם ראשון, ובשבת לא יארע תענית. 
עי"ל ד"א נכון שלפי שעיקר נס זה היה ודאי מחמת יום השבת שאילמלא אירע כן בחול שמשכו להם שה לפסח, לא היו המצריים תמהין ושואלין אותן על כך, כי היו חושבין שלוקחין אותו לצורך אכילתן ולא היה זה דבר חידוש אצלם (ככתוב [בראשית מג, לב] כי לא יוכלון המצרים לאכול את העברים לחם). אבל מפני שעשו זה בשבת שנשתמשו בו בבע"ח וקשרוהו, היה הדבר זר ותמוה וקשה בעיני המצריים, לפי שלא ראו כזאת מקודם, כי לא היו ישראל למודים בכך לחלל השבת, שבודאי היו משמרים השבת במצרים ממסורת אבותיהם, אף על פי שלא נצטוו עליה עד שבאו למרה. ומתוך שלא היו ישראל רגילין לעשות כן  בשבתות, באו המצרים למדה זו לשאול אותן על זאת מה ראו על ככה, ונתגלגל הנס ע"י זה. נמצא שכל עיקר הנס בא ע"י השבת, ולא שייך לגמרי לתלותו ביום חול. וזה טעם כעיקר, כמדומני ראיתיו בשום ספר. 

נמצא בספר המנהגים שלנו, שאומרים במנחה דשבת זה ההגדה מתחלת עבדים היינו כמובא בהגה דש"ע [סעיף א], וכן מנהג פשוט במדינת אשכנז. ותמהתי על זה מעודי כי אנו עושים בזה הפך מה שאנו אומרים כאן בזאת ההגדה, שהרי מבואר בה יכול מר"ח כו' יכול מבע"י תלמוד לומר בעבור זה לא אמרתי אלא בשעה שיש מצה ומרור מונחים לפניך, א"כ מניין להוסיף על המצוה. אפילו לכשתמצי לומר שלא בא אלא לומר שאינו חובה, מ"מ מאין הרגלים להקדים. ועוד מפשט הלשון משמע שיש קפידא בדבר שלא לאמרה אלא דווקא בשעה שיש מצה ומרור. עמ"ש בס"ד במיטיב נגן במקומו בשער השיר. וצ"ע מהיכן יצא מנהג זה, ומה טעם יש בו, שעכ"פ צריך למצוא סמך למנהג. 

מור וקציעה סימן תלא 
=================== 
בטור. וכתב ה"ר יונה שאם התחיל [ללמוד] מבע"י שא"צ להפסיק. ע"כ. משמע אם התחיל כשכבר הגיע זמן הבדיקה, לכ"ע פוסק, אף על גב דמידי דרבנן הוא, היינו משום דבודאי איירי הכא במי שאין תורתו אומנותו, דמצי למעבד תרוייהו. 
וראיתי במג"א (סק"ז) שכתב אם התחיל באיסור לכ"ע פוסק, דבדיקת חמץ דאורייתא כל זמן שלא ביטל, ובדאורייתא קיי"ל דפוסק. עכ"ד. ואין זה נכון לענ"ד, והרי הוא סותר דברי עצמו שכתב כאן בראש הסימן דמדאורייתא בביטול בעלמא סגי, ובדיקה חומרא דרבנן, כמבואר לעיל בב"י ומוסכם. וכ"ש לדעת הרב"י אליבא דהרמב"ם והטור, הרי אין לבדיקה וביעור ממש עיקר מן התורה. ומשנתנו [פסחים מט, א] דההולך לשחוט את פסחו כו' ולאכול סעודת אירוסין, שאם אינו יכול לחזור למצותו אחר שיבער מבטלו בלבו, הויא נמי תיובתיה (דאי ס"ד בדיקה דאורייתא כל זמן שלא ביטל, הא עשה ועשה הוא, ועשה דתשביתו ודאי עדיף מסעודת אירוסין, ועוד עשה ול"ת דלא יראה ולא ימצא הוא) וק"ו לת"ת דחמיר טובא, ועדיף מכל העשין. וכל זה ששנינו, בי"ד הוא, דשמעינן אף על גב  דזמן מצות ביעור אז הוא מן התורה, ואף על גב דחמץ ידוע הוא ולא סגי בלא"ה, דאין שהות  עוד, אעפ"כ דיו בביטול, ואין צריך להפסיק ולבטל אפילו מצוה קלה בעבור הביעור. אבל באור לי"ד דעסקינן ביה הכא, לית דין ולית דיין דאינה אלא תקנת חכמים גרידא, ומן התורה עדיין לא חל עליו חובת ביעור כלל, אפילו לחמץ הידוע, וק"ו לבודק מספק בלבד. ואין כאן עשה של תורה לגמרי, לומר שיפסיק מפניה (רק תקנת חכמים גרידא, בזמן שב"א מצויים בבתיהם כו'). על כן אין מקום לדברי במג"א הללו. 
איברא מאן דס"ל דפוסק אפילו התחיל בהיתר, טעמיה נמי כדכתיבנא, דאע"ג דבדיקה זו דרבנן, העמידו חכמים דבריהם בכל מקום שיכול לקיים שניהם. ולהר"י אפ"ה לא מהני אלא בהתחיל אחר שכבר הגיע עת תקנת חכמים, מיהו לכ"ע אינו פוסק משום מצוה, אלא במקום שיכול לחזור למצותו אחר הבדיקה. הבו דלא לוסיף עלה, לדחות אף מצוה שאין לה תשלומין אח"כ. ואם תשאלני לדבריך יפטר הת"ח שתורתו אומנותו ממצות בדיקה וביעור לגמרי (ואצ"ל באור לי"ד) וזה אינו נראה, לפי שלא פטרו לעוסק במצוה אלא ממ"ע אחרת גרידא משא"כ במצוה דאית בה משום לתא דאיסורא כגון הא דלא ליתי למיכל מניה, דמשו"ה לא סגי בביטול, משמע דליכא לפלוגי בין עסוק במצוה אחרת או לא, כיון שזו זמנה עוברת. ואין לחלק בין ת"ח לזולתו לכל אזהרות ועונשין ואיסורין שבתורה. ואי משום ההיא מתני' דההולך לשחוט את פסחו כו', י"ל דשניא היא כיון דמ"מ אחר גמר מצותו, יוכל לקיים גם מצות ביעור, ואם אתה מזקיקו לבער הרי אתה מדחהו ממצוה עוברת לגמרי, לכן התירו לו לסמוך על הביטול עד שישוב לביתו לאחר שגמר מצותו, ויחזור ויבער ויתקיימו שתיהן בידו. משא"כ אם תפטור הת"ח מחמת תורתו, א"כ בכך אתה פוטרהו לעולם, שהרי הוא עסוק בתורתו. ואף על פי שאין זו שאלה לפי שבודאי פטור הת"ח שתורתו  אומנותו מבדיקה זו, שאינה אלא גזרת חכמים וחששה רחוקה שישכח ויאכל דבר האסור, מה שלא חששו בשאר איסורין. וכל שכן לבדוק מספק בעלמא, דודאי לא אטרחוהו לת"ח כה"ג דעסיק באורייתא תדירא. וגדולה מזו אמרו [פסחים ז, א] בתלמיד היושב לפני רבו, ויש לו עסה מגולגלת בתוך ביתו שתחמיץ, אם לא יעמוד ויאפנה, דיו בביטול אף בי"ט. והרי אתה דן ק"ו ובן ק"ו, מה שם בחמץ ודאי, ובי"ט שא"א לבער בו ביום, והנה כשיקום מלפני רבו ויחזור לביתו, החמץ עמו בבית, עכ"ז לא חשו דליתי למיכל מניה, והתירו לו לסמוך על הביטול, כ"ש לספק חמץ ולפני י"ט (שעדיין לא חלה חובת המצוה בהחלט ויש שהות לקיימה ג"כ) שלימודו פוטרו מבדיקתו, וסומך על הביטול בלבד. ואם בתלמיד הקלו בה כל כך מפני אימת רבו בלבד. בת"ח שתורתו אומנותו, עאכ"ו שפוטרתו מטורח הבדיקה מכל וכל. ומבטלו ודיו. ואין הוכחה מצורבא מרבנן דלא לפתח בעדניה, דמיירי באין תורתו אומנותו אלא השתא הוא דבעי למפתח, משו"ה אמור רבנן לא לפתח. מיהא מודינא דלא מיפטר מביעור חמץ הידוע לו ברשותו, דודאי אף הת"ח הגדול כרשב"י וחבריו אינו נפטר ממנו וזקוק לבערו עכ"פ בשעת ביעורו. 

[קעג ב] ב"י. חץ בגימטריא. צ"ל. 

ויש לדעת שדין הפורש תוך שלשים יום, או קודם ודעתו לחזור קודם הפסח, שחל עליו חובת ביעור, שוה הוא לבודק אור לי"ד בכל האמור בסימן זה. ולענין בדיקה לאור הנר ע"ל סימן תל"ג. 

בב"י [ד"ה ומ"ש אלא]. ולפ"ז כששנינו אוכלין כל ד' היינו עד שליש היום בין שהיום קצר או ארוך, וכ"ה דעת בעל תרומת הדשן. ע"כ. באמת כדין טען הרב בט"ז על זה, לקמן בסי' תמ"ג [ס"ק ג'] דהא מבואר בהדיא בת"ה להפך, לענין שעות הללו דאכילת חמץ. אכן לענין ק"ש של ערבית דמפלג המנחה למאן דעבד כמר נוטה בעל ת"ה לסברא זו דרמב"ם, ומטי בה משמא דהתו' (והוא בתשובה הראשונה מספר ת"ה). ונ"ל שדברי בעת"ה אינן סותרין זא"ז, דדוקא גבי שיעורא דפלג המנחה שלא הוזכרו בו שעות, אלא רביע היום, דהוא בתר חצות גריר, ואין חצות אלא בנקודה החולקת היום לחלקים שוים שאז החמה עומדת בראש כל אדם רחוקה ממזרח וממערב בשוה, ומשפונה לצד מערב כי נטו צללי ערב מתחיל זמן מנחה. ועד"ז נחשוב זמן מנחה קטנה, ג' שעות אחריו, שהוא רביע היום, ופלג המנחה חציו. אבל בכל מקום שהוזכרו שעות מסתברא דאינן אלא שוות, כמ"ש בס"ד בלח"ש פ"ק דברכות, ובחבורי זה ח"א סי' נ"ח וסי' א' באריכות ולקמן בסי' תמ"ג אכתוב בס"ד על מ"ש הט"ז בזה. 

[קעד א] שם [ד"ה ומדאורייתא]. שהוא סובר דמדאורייתא אין לנו אלא בטול. עמ"ש בסימן תמ"ו בס"ד. 

שם. כתב הר"ן איכא מ"ד בלבו לאו דוקא כו'. עמ"ש לקמן בס"ד סימן תל"ד [ד"ה ושלוחו] וסימן תל"ו. 

מור וקציעה סימן תלב 
=================== 
[קעה א] בטור. וסמכינן. צ"ל. 

ע"ב בב"י. ובעל העטור כתב כו' ומסתברא רשות הוא מאן דבעי מברך. תימה מפני שהוא רשות הי"ל להחמיר ולומר מספק לא יברך. עכ"ל. 
נ"ל ליישב תמיהתו דלא שייך בברכת שהחיינו ספק ברכות להקל, לפי שברכה זו נתקנה על שמחת הלב ששמח בהנאה חדשה הבאה לו, הן בראייה ובשמיעה הן בדבר גופני, או רוחני, כל דבר אשר יבוא לפרקים מזמן לזמן, והנפש נהנה ממנו, חובה על האדם לברך ולהודות עליו על השמחה והנאה רוחנית שהשיגה, כדרך שארז"ל [ברכות לה, א] אסור ליהנות מן העולם הזה בלי ברכה, כך הוא עיקר דינה של ברכה זו. וכאן לא מחמת ספק שנסתפקו בדבר אם יש בה חיוב או לא, נתנו רשות להרוצה שיברך, שאילו היה ספק בכך, אז היה מקום לתמיהתו. אבל בעל סברא זו סובר שאין בה משום ספק ברכות רק שאיננה חובה אלא לרוצה. וזה מפני שמרצונו ניכר ונראה שהוא שמח במצוה וחביבה עליו כהדין אכסניא דאתי לקיצין, והוא אדם החביב עליו שמברך ג"כ ברכה זו (ואם אינו חביב, אינו מברך) ולפיכך הוא חייב בה, ולא רשות הוא אצל זה, שהוא דבר התלוי בדעתו של אדם ובשמחת לבו שברצונו הוא מתחייב בה ואומרין לו לברך שכך הוא דין חובת ברכה זו כדאמרן. 
ולא דמי לזמן דרגלים ומועדים שהוא חובה לכל אדם מפני שהיום גורם, שהם י"ט קבועים לששון ולשמחה וזמן קבוע להם. משא"כ בבדיקה, שאינה לשמחה ולהנאה, וזמנים הרבה תקנו לה, אם לא בדק אור לי"ד, יבדוק בי"ד וכו', וכן הפורש בשיירא מקדים. על כן אין היום גורם ברכה זו, אלא המצוה. משו"ה לא פסיקא כולי האי, ותליא בשמחת האדם, כמו שהוא הענין ברואה דבר החביב לו שמתחייב ג"כ בברכה, ולאדם אחר שאינו נהנה בראייה ההיא כל כך אין בה חיוב, והבן זה וזכרהו, כי כלל גדול הוא וממנו תעמוד על כמה דברים שבאו בזה הענין. והיינו נמי טעמיה דרב יהודה, דאקרא חדתא נמי הוה מברך, משמע דהוה ס"ל דווקא לדידיה איכא חיובא, אבל אחריני לא מברכי, משום דאיהו כיון דחביבא ליה, הויא לה חובה. וה"ה לכל כיוצא בו שנהנה מקרא חדתא, משא"כ שאר אינשי דלא חביב עלייהו כולי האי, פטירי ודוק. ויש לנו דוגמת זה ברכה של רשות, בהלכות תפלין, עיין לעיל סי' כ"ט, אף שהוא מטעם אחר כמ"ש שם בס"ד. 

שם. בסוף פרק בכל מערבין. צ"ל. 

שם בב"י. וא"א הרא"ש ז"ל כתב שאין מברך שהבדיקה לצורך המועד בתשובה, ובפ"ק דפסחים כתב מידי דהוי אעושה סוכה ולולב לעצמו דמחויב לברך שהחיינו בעשייתה, אלא סמכינן לה אזמן דרגל. ע"כ. ויש לדקדק על זה הדמיון שהוא קלוש מאד, ואיכא למדחי דלא דמי כלל דעשיית סוכה ולולב אינה מצוה לגמרי, אלא הכשר מצוה שהרי אינו מצווה לעשות סוכה ולאגוד לולב כי אם לישב בסוכה וליטול לולב, דהא אפילו סוכת גנב"ך ורקב"ש כשרה, ויוצאין בסוכה שאולה וכן בלולב. ותדע עוד, שהרי מזה הטעם אינו מברך על עשייתן אקב"ו לעשות סוכה ולאגוד לולב. ובזה אין לומר שברכת מצות הישיבה והנטילה שלאח"כ פוטרת מברכה דעשייה שלפניה דברכות המצות ודאי צריכין להיות עובר לעשייתן וכאן יש שהות הרבה ביניהן. ודאי ליכא סברא דברכת המצוה תפטור לעשייה דקדמה טובא. אלא דבאמת עשייה לא בעיא ברכה כדאמרן דאטו לא סגי דלא עביד להו, דליבריך עלייהו, הא מצי למיפטר נפשיה בדחבריה. ולפיכך כמו שפטור מברכת המעשה היה מקום לפטרו אף מברכת זמן לגמרי. (אלא משום דמטיא ליה שמחה בשעת עשייה אמרי דלבריך עלה נמי, ודווקא לדידהו דחדו טובא במצוה אפילו בעשיה גרידא, וכמש"ל דבשמחת הלב תליא מילתא) ומסתייה למסמך אזמן דרגל. ותו דהתם עכ"פ כולה חדא מילתא היא, דאפילו את"ל שגם בעשייה יש מצוה, מכל מקום אתחלתא דמצות סוכה הויא, ושפיר סמיך אזמן וברכה דרגל, שהוא שעת עיקר המצוה, וממתין עליו לפטור בו הטפל (רצוני התחלת המצוה והכשרה אף על פי שקדם) ומה זו סמיכה לבדיקה, שהיא ודאי מצוה בפני עצמה, להשבית  החמץ, והרי היא טעונה ברכה לעצמה והאיך יצא בה בזמן שיברך אח"כ על הרגל, דמילתא אחריתא היא לגמרי, שהם שמות מוחלקין, גם מובדלין בזמנן. 
(שוב ראיתי שהקשו כן בשם רש"ל. ויש שרצה ליישב דהרא"ש אזיל לשטתו דס"ל שא"צ הבדיקה אלא מפני הרגל, משעה שעובר עליו בבל יראה ובל ימצא, וזה היה נראה נכון לכאורה. איברא לכי דייקינן בה אכתי לא ניחא, דמיהא בשעת ביטול ליבעי זמן, דהא ודאי לא סגי בלא ביטול קודם שעת איסורו. דהראשון מעיקרא משמע. ואי אמרינן דבבטול בלב סגי, לק"מ דאין לברך זמן על דברים שבלב, אלא דקי"ל שצריך להוציא בשפתיו נמי, ועמש"ל סימן תל"ד ותל"ו. מ"מ לפמ"ש שם בס"ד, בדיעבד ודאי יצא בבטול בלב גרידא אתי שפיר). ולכן נראה יותר דאם איתא דבעיא זמן ליכא למסמכה אדרגל אלא מברך בשעת הבדיקה, כמו שטעונה ברכת המעשה לעצמה. ובאמת מכאן היה מקום להשיב על סברת בעל העיטור דלעיל, דס"ל רשות היא, והלא יש לדון ק"ו, אם בעושה סוכה ולולב חייבוהו בזמן בפירוש, כל שכן בזו שהיא מצוה חלוקה לעצמה מכל וכל (וצ"ל דקסבר בעל העטור הך נמי רשות בעלמא היא מפני שאין לה זמן קבוע וכדפרישנא לעיל). איברא כי דייקינן, מסתברא דלא שייכא כלל ברכת זמן הכא גבי ביעור חמץ דלא אשכחן דכוותה, לברך שהחיינו על קיום הלאוין. ואף על פי שיש בה ג"כ מ"ע דתשביתו, מכל מקום הוא עשה הבא מכלל לאו דלא יראה ולא ימצא שניתק לעשה דתשביתו, והוזהרנו עליו כדי שלא לעבור בב"י וב"י. 
ועוד שאינו דבר חיוב החלטי, שהרי אפשר שלא יהא לו חמץ, ולא נצטווינו שיהא לנו חמץ כדי שנבערנו, כי אז היה ראוי לברך עליו זמן, כעל כל מצות המעשיות המתחדשות לפרקים, שאדם שמח בהן שזוכה לקיימן מפני שנצטוה על קיומן בהכרח. משא"כ בביעור זה שלא נצטוינו לקיימו אלא כשיש לנו חמץ ברשותנו שלא נבוא לידי איסור דבל יראה ובל ימצא. ולא דמי למצות עשה גמורה דאע"ג דאינו חייב בה בהחלט כגון מצות ציצית דרך משל, שאע"פ שהיא חובת מנא, ואם אין לו בגד בת ד' כנפות פטור ממנה. מכל מקום יש לברך עליה שהחיינו בפעם ראשון שזכה לקיימה, שהרי עכ"פ מצוה לרדוף אחריה ולחזר על קיומה, דבעידן ריתחא ענשי אעשה. וגם אדם שמח במה שנהנה מהבגד עם המצוה, על כן היא לעולם דבר חיובי, וטעונה זמן בראשונה שאדם שמח בה ביותר. משא"כ במצות הבאות מכח ל"ת התלוי בהן, שאינן הכרחיות לגמרי אין שייכות לברך עליהן זמן. הא למה זה דומה, למבער ע"ז כשמוצאה שמקיים עשה שמוזהר עליה לאבדה, שלא יכשל בה, אין הדעת נותן לברך עליה שהחיינו שהרי אין הנאה במה שבאה לידו. ואילו לא באה לידו, לא היתה חובה מוטלת עליו. והכלל כל מצוה שאין אדם מוזהר לחזר אחריה, עד שתבוא לידו שיקיימנה, אינה טעונה זמן, שאין שמחה כל כך בהזדמנותה שהרי כל ישעו וכל חפץ שלא יהא בעולם הדבר הגורם למצוה ההיא. העמק בדבר ותראה שהוא דבר ברור בס"ד עם היות שלא עמדו על זה השורש גדולים חקרי לב, והיינו דלא אשתמיט תלמודא לאשמועינן נמי הא בהדיא כדאשמעינן גבי עשיית סוכה ולולב. 

שם בטור. מידי דהוי אישיבת סוכה דלא הוי שיחה הפסק. ע"כ. 
וי"ל שאין זו ראיה, דהתם השיחה בסוכה אף היא מן המצוה, דתשבו כעין תדורו בעינן, כל מה שעושה בבית יעשה בסוכה, שכל ימי החג אדם עושה סוכתו קבע, ואי אפשר בלי שיחה. אבל הכא שלא מענין הבדיקה, לעולם אימא לך דהויא שיחה הפסק. מיהא שפיר מייתי ראיה מאדם המדבר בתוך סעודתו. שוב ראיתי בדברי הט"ז (סק"ג צ"ל וכן הקשה (מהרש"ל) ותרץ) שכתב להחזיק סברת הי"א, שהם נכונים בעיניו ז"ל, שיש הפסק כשמדבר קודם גמר הבדיקה. ולא דמי לסוכה וסעודה שמביא הרא"ש ראיה דיכול להפסיק, דהתם אי בעי מסיים שם ולא אכל יותר משא"כ בדיקה דלא סגי ליה כל שלא גמר הבדיקה, וממילא כל שלא גמר עדיין אותו החלק נקרא התחלה אצלו דהא אם לא בירך תחלה מברך עדיין בעת ההיא. עכ"ד. 
וכל דבריו בזה אינן מובנים לי, דמאן פליג ליה בהכי, ולא ידענא מאי האי דקאמר דלא דמי לסוכה וסעודה, דאי בעי מסיים ולא אכיל יותר, כי מה יועיל זה, בודאי רשאי להפסיק כמו שירצה, אבל צריך הוא לחזור ולברך בתחלה כשחוזר לאכילתו, ולמה מצא חן בעיניו חיוב הבדיקה באמרו כל שלא גמרה מיקרי התחלה דאם לא בירך בתחלה מברך עדיין. גבי אכילה וסוכה נמי כל שלא בירך מתחלה צריך לברך כל זמן שעוסק באכילה, שאסור לו ליהנות בלא ברכה, וכל משך זמן העסק בהם טעון ברכה, אלא שהברכה שבירך בתחלה, שנתכוין לצאת בה בסעודה, פוטרת כל הזמן שיש בדעתו להמשיך בסעודתו ובישיבת סוכתו. ואם הסיח דעתו מלאכול וחזר אח"כ לאכול עוד טעון ברכה לפניו, ומפני מה אינו נחשב להתחלה כשסח בהם, דמאן דמצריך לברך משום שיחה, מטעם הסח הדעת נגע בה. ותו בדיקה נמי, מי לא מצי מפסיק בה, והיכא אשכח דצריך לגמור כל בדיקתו בפעם אחת, כי אף על פי שחובה לבדוק כל המקומות שמכניסין בהם חמץ, מ"מ יכול להפסיק בה ולחלקה לבדוק בשני פעמים, דוגמת הסעודה דכל אימת דבעי מצי מסיים. ואי איתא דהך טעמא מהני, דלא תהוי שיחה הפסק מאי שנא בדיקה לענין זה. הא ודאי ליתא להך כללא. 
ותו בר מכל דין, כלפי לייא, ואיפכא מסתברא בודאי, דכל היכא דעדיין לא נגמרה המצוה וזקוק הוא לחזור ולגמרה, אפילו שהה הרבה בנתיים, לא חשיב הפסק. ועדיף מסעודת הרשות, שאם נסתלק ממנה פעם אחת בין במעשה בין בשהייה, ודאי חשיב הפסק לטעון ברכה כשחוזר לה. משא"כ בדבר חובה שהיה כוונתו מתחלה לגמרו, לא שייך כלל הפסקה, אפילו שהה בו הרבה ונתעסק בדברים אחרים, כשחוזר לה א"צ ברכה. דוגמא לדבר ברכת התורה, שנפטר בה כל לימוד היום, אף על פי שמפסיק בו הרבה, כיון שדעתו לחזור אליו, לא  שייכא ביה הפסקה כלל. וכמ"ש הרב ט"ז ז"ל עצמו שם בסי' מ"ז [ס"ק ח], מטעם שהחיוב רובץ עליו עדיין לא שייך ביה סיום וסילוק (ועמ"ש שם בס"ד). 
והפלא שהרב הנז' הפריז שם על המדה לפטור מטעם זה אף מי שאינו קבוע ללמוד. וא"כ במחילת כבודו סברותיו הפוכות וסותרות זו את זו, הלא יש ללמוד ק"ו בן ק"ו משם, מה אם בברכת התורה שהיא דאורייתא סגי בפ"א, ולא שייך הפסק, אפילו הפסיק הרבה, וגם אינו מוכרח כל כך לחזור אל הלמוד באותו יום, שכבר למד פ"א ויצא ידי חובת והגית. עאכ"ו כאן בברכה דרבנן, ובשיחה בעלמא דלא הויא הפסק בבדיקה דלא סגי ודאי דלא גמרה שלא יעבור בב"י ובב"י, דפשיטא אצ"ל דאפילו שהה ושח בה והפסיק טובא דלית לן בה, שדעתו היה מתחלה לפטור בה כל בדיקתו. ולא שייך בה הסח הדעת ונמלך, אף שנסתלק ממנה לפי שעה, מאחר שמוכרח לחזור ולגמרה ועדיין החיוב רובץ עליו. וזה נ"ל ברור מאד שהסברא שחשב הרב ז"ל לסייע בה דעת הי"א, אדרבה היא מקעקעת אותו הדעת מכל וכל. לכן פשוט אצלי שדברי הרא"ש ז"ל מוכרחים כמ"ש לעיל בס"ד, ואיני רואה שום טעם לחלק בין הנושאים. ובמה שהסכימו האחרונים ז"ל לברך בשעת שרפה אם לא בירך בשעת בדיקה, נראין דבריהם מאד, וכדאי הן לסמוך עליהן, ואין לחוש לגמרי לספק ברכה בזה. כך נ"ל אמת וישר. וכ"ש כשיש לו ברשותו איזה חמץ שלא ביטלו עדיין, דלית דין צריך בשש, דטעון ברכה בשעת ביעורו. 

מ"ש בבה"ט [ס"ק ח] להניח י' פתיתין משם האר"י ז"ל. מעידני שראיתי לאבא מארי הגאון החסיד ז"ל שלעג על המניחין פתיתין שימצאם הבודק. והוא ז"ל היה בקי בכל כתבי האר"י ז"ל, ורוב מנהגו ככולו, היה עפ"ד האר"י ז"ל, ומדלא חש להא ש"מ דלא שמיע ליה, וס"ל דלא אמר האר"י כן, ולא יצא דבר זה מפיו. אבל בשל"ה מצאתי דבר זה בשם ספר המוסר, ומאן דלא חש לה אינו פורע מוסר ומדרך הישר לא סר. מצוה לא חסר. 

[קעה ב] ע"ב בטור. אחד מברך לכולם. כתב במג"א [ס"ק ו], משמע שאם הבע"ב אינו בודק ומצוה לאחר לבדוק, הבודק מברך. וקשה היאך יברך אחר שאין המצוה מוטלת עליו. ע"כ. ולא ידענא מאי קשיא ליה, דהא קיי"ל [קדושין מא, ב] בכל התורה שלוחו של אדם כמותו. והתורם שאינו שלו ברשות מברך, וטעמא כדאמרן. ועוד כל ישראל ערבין זה בזה. וכמו שאדם מוציא חברו בברכות דחובה, הוא הדין במצות הנעשות ע"י שליח וברכותיהן. ומאי דניחא ליה להרב הנז', במה דמדמי לה למילה, לא דמי כולי האי, דאיכא למדחי, שאני מילה דהיכא דאבוהי לא מהליה רמייה רחמנא אב"ד, וכל ישראל מיחייבי למימהליה, המול לכם כתיב. וטפי הו"ל לאתויי מתורם של חברו ושוחט בהמתו של חברו. וגדולה מזו מה שנוהגין לברך ברכת אירוסין ע"י המסדר קידושין שאין לו חלק ונחלה בעסק מצוה זו ואינו אפילו שליח, רק עוסק בג"ח ומברך במקום המארס, עם היותו 

שם, ומקיים המצוה בעצמו. 

מור וקציעה סימן תלג 
=================== 
בטור. ובירושלמי חשיב גבוהין למעלה מי' טפחים ואינו נראה. ע"כ. ערפ"ח דעירובין [פג, ב] דבבית למעלה מעשרה ניחא תשמישתיה. ונראה לי שאפשר וקרוב לומר שכוונת הירושלמי היא על י' טפחים שלמעלה מן האדם, שבידוע שאין ידו של אדם מגעת שם. ודוגמא לדבר זה בי"ד ריש סי' רפ"ב, לענין כבוד ס"ת. 

ע"ג בב"י [ד"ה וכתב הר"ן]. ולפיכך אם בא להקדים לבדוק ביום י"ג לאור הנר אינו רשאי. לפ"ד הר"ן הללו הא דתנן אין בודקין לאור החמה, לא מתוקמא אלא בעבר ולא בדק ליל י"ד, ולא שרי לכתחלה אף בליל י"ג לאור הנר, (אף על גב  דמהירושלמי לא משמע כן, ואינו נראה לי ממנו סתירה לדעת הרז"ה, וצ"ע) צ"ל משום דצריך עכ"פ לקיים תקנת חכמים, אף על גב דהיוצא בשיירא מקדים אפילו מר"ה, שאני היכא דלא אפשר,  ועמש"ל. 

שם. אבל דברי הרא"ש ורבינו נוטים לדברי הר"ן כו' והכי נקטינן. ע"כ. וכ"פ האחרונים להלכה. ואולם לא נתפרש בדברי רבותינו ז"ל כאן, כי אם דין הבודק ביום, ומשום דלכתחלה בעינן לאור הנר דווקא כתקנת חז"ל. אמנם לענין אם רצה לבדוק בליל י"ג לאור הנר, לא נזכר בדבריהם כלל. ויראה שפשוט היה אצלם ז"ל דכה"ג ליכא קפידא, ושרי אף לכתחלה, וכ"ש שאם קדם ובדק לאור הנר אז, שאין מחייבין אותו לחזור ולבדוק בליל י"ד. ואפשר שגם בזה יש להקפיד שלא לעבור על תקנת חז"ל, שתקנו שעת בדיקה אחת ושוה לכל אדם. ודווקא למפרש ויוצא בשיירא דלא אפשר לעשותה בי"ד, התירו להקדים וגם הוא צריך לאור הנר, אבל לא שלא מדוחק, אפילו לאור הנר. בשגם יש לחוש (באינו מפרש ויוצא) שיקדים הרבה, עד שבהמשך הזמן והוא משתמש בביתו יבוא לידי שכחה, ולא יזהר היטב מלהכניס בו חמץ. 

שם בב"י [ד"ה ומיהו]. ומכאן יתבאר לך בהדיא דהא דאכסדרה נבדקת לאורה בבודק ביום הוא. ע"כ. לא ידעתי מה רמז הרב בלשון זה, כי מי יחלוק בזו. אפשר שלא בא אלא להוציא שלא תטעה לומר שאף בלילה לאורה נבדקת לאור הלבנה, קמ"ל דהא ליתא מדקאי אאור החמה. ומ"מ זה דוחק קצת בכוונתו ואף אם האמת כן, אינו מוכרח כל כך מן הגמרא. וק"ל. ואולי כוונתו לומר דמיירי בעבר ולא בדק בזמנו ליל (י"ג) [י"ד], ועכשיו בא לבדוק בי"ד ביום, נבדקת לאורה. וכ"כ שלא תטעה לומר באכסדרה, אף לכתחלה יכול לבדקה לאורה, וא"צ להקפיד כלל לבדוק אותה בליל י"ד, אלא לעולם אכסדרה אף היא בכלל תקנת חכמים לכתחלה, שאור הנר יפה לה בלילה, יותר מאורה ביום, מכל מקום. ולא אמרו אלא בשעבר ולא בדקה אור לי"ד, ומוכרח לבדקה ביום, שאז היא חלוקה בדינה, שא"צ אור הנר אף על פי שהחדרים לעולם צריכים אור הנר גם ביום. והכריח  הרב"י זה מדקאי אאין בודקין לאור החמה דמיירי בהכי כמ"ש לעיל בשטת הר"ן, דהך ברייתא לא מתוקמא אלא בשעבר ולא בדק ליל י"ד, וכדמפרש בירושלמי. דוק ותשכח שזו היא דעתו בש"ע [סעיף א] שכתב ואכסדרה אם בדקה לאור היום דיו, ולא בא לומר שלא התירו בה אלא בדיעבד דהא ודאי לכתחלה נמי נבדקת לאורה, ולא בעיא לגמרי אור הנר כשבודקה ביום, כפשיטותא דלישנא דגמרא, אלא לא בא למעט רק שלא יניחנה עד יום י"ד לבדקה לאורה, דלכתחלה איהי נמי מצותה בליל י"ד, וכן פירשו ג"כ האחרונים ז"ל מבארי הש"ע. וזהו דבר שאין בו ספק, שאכסדרה אף לכתחלה נבדקת לאורה. 
ואני מוסיף עוד דלאורה נבדקת שאמרו פירושו דווקא לאורה, ואינו רשאי לבדקה ביום לאור הנר, משום דשרגא בטיהרא מאי מהני, ומפרש"י דמחשיך והיינו במקום שהחמה זורחת הרבה, כמו שהוא באכסדרה. 

שם. בשם ראב"ן (צ"ל) כו' אי לימא. צ"ל. 

בד"מ [ס"ק ב] ובמרדכי ירושלמי. בה"כ אף על פי שאורה רב אפ"ה צריכה בדיקה לאור הנר שלא תחלק בין בדיקה לבדיקה. מיהו בתלמוד שלנו קאמר אכסדרה לאורה נבדקת, עכ"ל. משמע דלפי תלמוד שלנו חדר שיש לו אור הרבה דינו כאכסדרה. ע"כ. ואין זה מוכרח כל כך, דהמרדכי לא קאי אלא אטעמו של הירושלמי, דסובר שאין לחלק בין בדיקה לבדיקה, דלפ"ז משמע דלעולם לא משכחת בדיקה לאור החמה ואפילו אכסדרה, ובגמרא דידן אכסדרה מיהת נבדקת לאורה, ומוכרח אתה לחלק בבדיקה, מכל מקום הבו דלא לוסיף עלה, דאף המרדכי אינו מחלק בין חדר לחדר, מה שלא נזכר בתלמוד שלנו, ואין לנו אלא אכסדרה וארובה שבחדר דכוותה, ותו לא אפילו חדר שאורו רב. ואפילו את"ל שהמרדכי נחלק על הירושלמי גם בבה"כ שאורו רב, היינו משום דבה"כ שבימיהם, היה דומה לאכסדרה בלי תקרה, כמו שעשויין הבתי כנסיות בארץ תוגרמה עוד היום, שהאור נופל עליה מכל הצדדים, וגם בכותלים חלונות הרבה. אבל חדר מקורה, לא דמי כלל לאכסדרה ואי אפשר להיות אורה מרובה כל כך. ואפשר דהירושלמי נמי לא פליג אתלמודא דידן, ובבה"כ מקורה כאותן שלנו קמיירי, ולא קאמר שלא לחלק אלא בין חדר לחדר, ואצדדין קאי, דאע"פ שיש חדר שאורו רב גם בצדדין, אפ"ה צריך שם אור הנר, שא"א שיתפשט האור לצדדין, כמו נגד הארובה, והכי משמע נמי מדנקט תלמודא אכסדרה דווקא, שידוע שאורה מרובה אף לצדדין, שאכסדרה אין לה תקרה, ומוקפת רק משלש רוחות, כדאמרינן [ב"ב כה, ב] עולם לאכסדרה דומה. 

[קעו ב] שם [ד"ה ומ"ש רבינו לפי]. וכתב ר"י אהא דחצר אינה צריכה בדיקה דה"ה לקרקע הבית שהתרנגולים מצויים שם. ע"כ. נראה דר"ל בידוע שתרנגולים שם. 

ע"ד. אבל רפת בקר, פירש"י שאם היה שם חמץ הבהמות יאכלוהו. ע"כ. ואף על גב דלזימנין ודאי משיירא לית לן בה, דאמרינן ריש פרק כל שעה [פסחים כא, ב] וצריכא, דאי אשמעינן בהמה דכי משיירא חזי לה, וכיון דאף לאחר זמן בדיקה שרי להאכילה לכתחלה וסמכינן אהא דלכי משיירא חזי לה בשעת ביעור, א"כ הכא נמי מאי נ"מ הא חזי לה אי משיירא, ואפילו בחיה דמצנעא, שרי אפילו לכתחלה להאכילה. ומשמע דלא בעי בדיקה אבתרה משום דמצנעא ואינו עובר בבל יטמין בחמץ שאינו מצוי אצלו וידוע לו. וע"ש בתו' [ד"ה ואי אשמעינן]. 
ומהתם ק"ל אמאי דמייתי הרב"י בסמוך בשם הר"ן וש"פ, דחורין שבחצר צריכי בדיקה. והא בהדיא משמע, דאפילו הוחזק החמץ ברשותו סמוך לזמן ביעורו, ואף על פי שהחיה ג"כ דרכה להצניע, מ"מ אין חוששין לה להצריך אחריה בדיקה עד שתצניע בפנינו. כ"ש בחורין דחצר, דאפשר שלא הוחזק שם חמץ כלל. וגם אין כאן מצניע, אדרבה העורבין מבערין כל הנמצא בו, למה נחוש מספק אפילו מזמן מרובה להצריכן בדיקה לעולם וצ"ע. ומדברי סמ"ק אפשר שאין ראיה דדילמא לא נקט אמצע החצר לדיוקא דחורין צריכי בדיקה. אלא משום דחורין פשיטא ליה דלא צריכי בדיקה, דכל שכן הוא מחורי הבית הנמוכים למטה מג"ט, דלא בעו בדיקה אף על גב דבבית ודאי נשתמשו בו חמץ, ויותר יש לחוש שמא נתגלגל חמץ לתוכן, וכ"ש לחורין שבחצר שכולן בקרקע דלא צריכא למימר דלא בעו בדיקה מספק. ואולי הר"ן מיירי מחורין שבכותלים, שהחצר מוקפת בהם ובשאינן נמוכין, דומיא דבית, הוא דחייש להו. 

שם. וכתוב שם נראה שר"ל מספק חמץ אבל ודאי חמץ לא. ע"כ. פירוש אי איכא חמץ בפנינו, לא סמכינן אעורבים, ולא משום ספק אימור לא יקחוהו עורבים דודאי הוא, וכמ"ש עוד. ואף על גב דמקום הפקר הוא לעופות, מ"מ רשותו הוא, והחמץ הנמצא בו לאחר זמן איסורו שלו הוא על כרחו, שקנתה לו חצרו, וצריך לבערו ע"י שרפה דווקא כמצותו כדמפרש בהגהות אחר זה. 
והאחרונים ז"ל נבוכו בדברי הרב בש"ע, שנראים כסותרים זא"ז שבסי' זה [סעיף ו] משמע דמצריך לבער ודאי חמץ מן החצר, אף קודם זמן איסורו, ובסי' תמ"ה [סעיף ג] כתב שלפני זמן איסורו יכול להשליכו במקום שהעורבים מצויים שם, וע"כ התם נמי בחצר שברשותו מיירי, כדמוכח סיפיה דלישנא. ולכן כתב במג"א ז"ל [ס"ק י], כאן מיירי נמי לאחר זמן איסורו, צריך לבער בו ודאי חמץ. ולענ"ד זהו דבר שאי אפשר לשמוע דהא הכא בזמן הבדיקה קאי. ובט"ז בסי' תמ"ה [ס"ק ה] האריך לתמוה על הרב בש"ע, ובסוף הוסיף הוא ז"ל תימה על תימה בפי' לשון ההגהות דלאו רישיה סיפיה כמבואר במעט עיון למסתכל, ומדוע א"כ הרחיק לשון הש"ע. ועוד מבואר כאן, שפירושו בלשון ההגהות אינו לגמרי, דהא מייתי להו הכא, ומוכח בהדיא, דהא דקאמר ברישא קודם זמנו יוכל להשליכו בכל מקום שעורבים מצויים, בחצר שברשותו מיירי, דהא בהכי מוקי לההיא דחצר אינה צריכה בדיקה, ודאי בחצר שלו היא. ומאי דקשיא להרב בט"ז שם, שזה סותר תלמוד ערוך, דאמתני' דאין חוששין שמא גררה חולדה אמרינן הא חזינן לא אמרינן אכלתיה דאין ספק מוציא מידי ודאי, על כן פשוט בעיניו דבעי בדיקה בחצר נמי מהאי טעמא. ואין זה מוכרח כלל ונראה דלא דמי לגמרי, התם מבית לבית כי חזינן דגררה, הוה ליה חמץ ודאי, פשיטא ליכא למתלי בחולדה שתאכלנו, כי אם כן בטלת מצות בדיקה כל עיקר, אם באת לסמוך אאכילת חולדה הדרה בעקרי בתים, הא על כרחך אכילת חולדה ספיקא גרידא הויא לא מהניא אלא לגבי ספק גרירה דספק וספק הוא. משא"כ באמצעה של חצר, דכודאי משוינן ליה דאוכלין כל מה שבחצר, דמשו"ה אינה צריכה בדיקה אף על גב דודאי צ"ל שהוא מקום  שמכניסין בו חמץ ודוק. 
ומעתה איני רואה מקום תמוה וסתירה בדברי הש"ע בענין זה, שלענ"ד כוונתו פשוטה וברורה, דהכא איירי בזמן הבדיקה, והכא נמי ס"ל אף על גב דקודם זמן הבדיקה רגיל להשליכו בחצר, שהעורבים מצוים שם, בשעת בדיקה א"צ לבדוק אחריו דאמרינן חזקה ודאי אכלוהו עורבים מיד. ומ"ש אבל ודאי חמץ לא, היינו אם ארע שמצא חמץ בשעת הבדיקה (אף על גב דמדינא מעקרא, לא צריך לבדוק אחריו) שלא אכלוהו עורבים ותרנגולים, הרי נתברר שאין עורבים מצוים כאן, ונתבטל מחצר זו חזקת עורבים לכן צריך לבערו מפני שכבר חלה עליו חובת בעור בחמץ שלו, שהוא ברשותו, ולא אכלוהו. 
והן הן הדברים שחזר ופירשם בסי' תמ"ה, באמרו שם קודם זמן איסורו יכול להשליכו בכל מקום שהעורבים מצויין, ובלי ספק ברשותו איירי, וקמ"ל דשרי להשליך שם חמץ קודם שעת חיוב הבדיקה, ולא בעי בדיקה אחריו בזמנה דאז אמרינן ודאי כבר אכלוהו עורבים דמוקמינן להו בסתמא אהך חזקה שלא להצריך בדיקה אחריו. וגם אח"כ קודם זמן איסורו מותר להשליך מן הסתם, בחצר שסתמו רגילים עורבים להיות שם עד שיוודע שאינן מצויים שם עורבים ותרנגולים. ואם מצאו אחר זמן איסורו שלא אכלוהו אף על פי שהמקום הפקר  והרי הפקירו כבר ויבואו העורבים ויאכלוהו, מ"מ צריך לבערו כהלכתו מאחר שנמצא החמץ ברשותו אף שהפקירו, ושוב אינו יכול להניחו לעורבים, והוא הדין דבשעת הבדיקה אם רואה שם חמץ בעין, שחייב לבערו כמו בזמן איסורו כדפרישית. ובזה הכל מבואר היטב בלי פקפוק. ומ"ש הרב ט"ז מדברי הרב"י בסי' תמ"ו שלא כדעת הג"מ בסי' הקודם, אינו דקדוק כלל, שלא בא שם אלא לחלק בין דעת הטור והג"מ, דס"ל להג"מ שרפה דווקא, ולהטור לא ס"ל הכי אלא השבתתו בכל דבר, ודוק. 

[קעו א] שם. וחור שבין יהודי לארמאי כו'. (דבור זה נדפס בב"י שלא במקומו הראוי, וצ"ל כאן קודם ד"ה כותל שנשתמשו בו חמץ בחורין) תניא בגמרא כו' כל עצמו אינו בודק מפני הסכנה כו' ואף על גב דשלוחי מצוה אינן ניזוקין היכא דשכיח  היזיקא שאני. ע"כ. הב"ח הקשה אמאי לא משני שמא תאבד לו מחט, כדמשני בכותל שנפל דבסמוך, ותירץ דקמ"ל הכא דאפילו בודאי חמץ אינו צריך להוציאו. ואינו הכרח כלל, דברור מאד דלק"מ, דלא מצי לשנויי הכא נמי שמא תאבד לו מחט, שהרי פירש"י שם שקודם הבדיקה אבדה לו מחט ויחפש אחריה כשגמר הבדיקה, ובודאי הוכרח לפרש כן, משום דהיאך אפשר לומר, שמא תאבד לו מחט בשעת הבדיקה, דהא אמרת שלוחי מצוה אינן ניזוקין (עיין ברכות ט, א) דהזק ממון כל שהו מקרי הזק לענין זה) והרי ניזק בממונו, אלא ע"כ פירושו שמא כבר אבדה לו מחט קודם בדיקתו ועכשיו יבוא לחפשה. א"כ בשלמא התם בכותל ניחא דחיישינן להכי, משום דקודם הבדיקה אינו יכול לחפש אחריה, שנפל הגל עליה ומתיירא להכניס ידו לחורין מפני סכנת עקרבים, אפילו אבדו לו מחטים הרבה לא יחוש להם לחפשם, ואי מצרכת ליה לבדוק בחורין משום מצוה אתי לעיוני השתא בתר מחט ומחטים שלא השגיח לחפש בשעת בדיקה, שאין עינו ולבו כי אם על חמץ שלא יתעלם ממנו. רק לאחר בדיקה, הואיל ועסוק בחפוש, במקום הלז שאבד לו שם מאומה, ישים אל לבו עתה אחר עבור המצוה לחזר גם אחר אבדתו ומסתכן. אבל הכא בחור שמשתמש בו כל השנה, אם נאבד לו דבר קודם שעת הבדיקה, מה לו למנוע עצמו מחיפוש מיד ולהמתין עד שעת הבדיקה, הלא יחפש מיד כשנפלה וביום, ואם אולי בדרך מקרה רחוק יארע שיאבד ממנו מאומה עכשיו לפני בדיקתו בסמוך לה ויחפש אחריה מיד בשעת הבדיקה, מאי הוי (אי אמרת דלא שכיח היזיקא הכא) ואף בתר דבדק, הרי יכול לחפש ביום בלי נר (דהא ליכא סכנה דעלילת כשפים אלא בליליא ושרגא) שעדיין משתמש שם כדרכו ואין מקום לחוש דילמא אתי לעיוני בתר דבדק דדווקא התם בגל דבלא בדיקה אימת עקרבים עליו, ואי רמי עליה חיובא דבדיקה, קסבר דאפילו בתר בדיקה נמי אינו ניזק, משום עסק המצוה. אי נמי איכא למיחש דילמא אתי לאמשוכי בתר דבדק, לעיוני אחר אבדה אגב דעסיק בחפוש עביד דמשתלי ולא מסיק אדעתיה סכנתא, כיון דאינה אלא ספק, וכן משמע במג"א [ס"ק י"ב] שנתכוין לכך, ולפ"ז חזר הדין דהכא נמי בודאי חמץ צריך להוציא משם ביום, דליכא סכנה. 

שם. ולכך אינו פטור. צ"ל. 

שם בסיום העמוד. הכי ס"ל. צ"ל. 

[קעז א] דף ר"ז ע"א בטור. ואפשר משום שהן דברי יחיד דלרבנן לעולם אינו בודק אלא צד החיצון. ע"כ. כתב בלשון אפשר משום דמיתניא בשמיה דיחידאה, ומ"מ לא אשכחן בהדיא דפליגי עליה (עמ"ש התי"ט במס' ביכורים ובלח"ש סוף ברכות) ואף על פי שבכל מקום ששנה רשב"ג הלכה כמותו, הני מילי במשנתנו. 

[קעז ב] שם. הילכך שלנו נמי צריכין בדיקה לפי שהתינוקות מכניסין בהם חמץ. ע"כ. וא"ת אם הם מקום שמכניסין בו חמץ, צריכא למימר דבעו בדיקה הא מתניתין היא, ומאי הלכך. וי"ל דסד"א כיון דשל רבים נינהו, וסתמא אפקרינהו. ואי נמי מחמרינן בהו, תיסגי להו בביטול, דלמיתי למיכל מניה אי משכח בהו חמץ בפסח ליכא למיחש, דהא אסור לאכול ולשתות בבה"כ, ותו דחזו ליה אינשי ורבים מדכרי אהדדי, משו"ה מייתי ראיה מן הירושלמי דמצריך להו בדיקה משום דמכניסין בהן חמץ בעיבור ובקידוש החודש, שהן סעודות של מצוה דמותרין הן. ואף על גב דבפסח אין רשאין לאכול  בהן, שלא הותרה בהן סעודת מצוה אלא משום צרכי רבים שנאספין שם לדבר מצוה דצבור (מאי דלא שייך האדנא) ואפ"ה בעי הירושלמי בדיקה. וצ"ל דחייש מכל מקום, מאחר שהן מקומות שמכניסין בהן חמץ איזה פעמים בשנה דילמא משתכח בהו אנש לחודיה, או תינוקות בשעתא דלא שכיחי רבים, או כשיחזרו לאכול שם סעודת מצוה אף אחר הפסח, שמא ימצאו שם חמץ שעבר עליו הפסח, ויבואו לאכלו, וקמ"ל דה"ה לשלנו, אף על גב דלא שייך בהו טעמיה דהירושלמי, ובודאי בני אדם גדולים לא הכניסו שם חמץ, כי אם תינוקות, אפ"ה בעו נמי בדיקה דהא אית בהו נמי הך חששא דאמרן. 
איברא בבתי מדרשות, נראה דלא צריך להאי טעמא, דהא אכלי ושתו וגנו בהו רבנן וכדאמרינן [מגילה כח, ב] מאי בי רבנן ביתא דרבנן, א"כ ודאי רמי עלייהו למבדקינהו, כיון דביתא דידהו מיקרי, א"נ משום אורחין דאכלי בהו, דמשו"ה מקדשין בבית הכנסת. 

מור וקציעה סימן תלד 
=================== 
בטור. דהשתא אפילו אם נשאר בבית חמץ שלא מצאו אינו עובר עליו. ע"כ. ז"ל במג"א [ס"ק ה] דאם לא ביטלו עובר עליו אף על פי שלא ידע וכן כתב (הטור) בסי'  תמ"ו מידי דהוי אמי שאכל חלב בשוגג. וז"ל הרמב"ם אם מצא חמץ שהיה דעתו עליו והיה בלבו ושכחו בשעת הביעור ולא ביערו הרי זה עובר על לא יראה שהרי לא ביער ולא ביטל ע"ש. משמע דאם לא ידע בו מתחלה אינו עובר עליו כלל. עכ"ד. הבין הרב ז"ל דלדעת הטור אפילו לא ידע בו מעולם ולא מצאו עובר עליו. ולדעתי לא עלה זה על דעת רבינו מעולם, שלענ"ד אין כאן מחלוקת, רבינו איירי בחמץ שכבר זכה בו פעם אחת, והיה חשוב אצלו ודעתו עליו ואח"כ שכחו, דכה"ג ודאי כל זמן דלא גלי אדעתיה דאפקריה ובטולי בטליה, עובר עליו שהתורה עשאתו ברשותו (כדאיתא בפרקין דף ו, ב) שני דברים אינן ברשותו של אדם ועשאן הכתוב כאילו הן ברשותו, לעבור עליו כשאינו משבית חמצו הידוע לו. אבל בלא הכיר בו מעולם, אף על גב דקיי"ל [ב"מ יא, א] חצרו של אדם קונה לו שלא מדעתו,  מכל מקום דאיסורא לא ניחא ליה דליקני, ולא קני ליה בעל כרחו, לא קנסיה רחמנא למיקם ברשותיה אלא כשזכה בו מדעתו. ותו דבעלמא נמי כה"ג לא קני ליה חצרו שלא מדעתו אם יכול להיות שלא ימצאנו, כמ"ש התוס' פרק אלו מציאות [ב"מ כו, א, ד"ה דשתיך] אמתני' דמצא בגל הרי אלו שלו ע"ש. 
אך לפי זה צל"ע, שוכר בי"ד אמאי חייב לבדוק, כיון דחמירא לאו דיליה הוא אלא דמשכיר, ולפ"ד רש"י [ריש פסחים] לכך גזרו חכמים לבער דווקא, משום דקעבר אב"י וב"י, השתא בשוכר דאזיל ליה הך טעמא, דלא עבר עליה דהא לא זכה בו מעולם, אפילו אי משכח גלוסקא יפה, לאו דיליה היא, והשתא לא ניחא ליה בהכי, תיסגי ליה בביטול, ואזדא לה כל ההוא שקלא וטריא דעל מי לבדוק, דכה"ג נוקמיה אדין תורה. אלא ע"כ צריכין אנו לטעמא דלא ליתי למיכל מניה. א"נ דילמא חס לשרוף אם ימצא גלוסקא, מ"מ פשוט בעיני שמה שכתב רבינו כאן אפילו אם נשאר בבית חמץ, ר"ל חמץ שהיה ידוע לו כבר ודעתו היה עליו אלא שעכשיו לא ראהו ולא מצאו בשעת בדיקה. וכן בסי' תמ"ו נמי אפשר דמיירי בכה"ג. אי נמי התם אפילו את"ל דמיירי בכל גוונא, טעמיה כדבעינן למימר בס"ד. 
ודע תחלה שאף בזה לא כיוון יפה הרב הנז' בדעת רבינו דמשמע מלשונו דסבר אפילו לא מצא החמץ הנשכח ונשאר בבית, עובר עליו אם לא ביטלו מידי דהוי אאוכל חלב בשוגג, וחשב שמה שאמר רבינו כאן שלא מצאו, היינו אף שלא ימצאנו כלל מ"מ עובר והוא לא ידע ואשם, כשאר עברות דשגגה, שאע"פ שלא נודע לו תחלה וסוף, חטא שוגג בידו, וזהו שאמר מידי דהוי אמי שאכל חלב בלי ידיעה, שבלי ספק מכשול שגגת איסור עליו. וכל זה לדעתי אינו נכון ולא נהיר לגמרי, אבל כוונת רבינו באמרו כאן שלא מצאו, היינו לומר שלא מצאו בשעת בדיקה בסבת שכחה והעלמה, אף על פי שימצאנו אח"כ במועד, שוב אינו עובר  עליו (אם אינו משההו משנראה ברשותו) אבל אם לא יבוא לידי ראייה בפסח, ודאי לא עבר עליה אפילו לא ביטל. 
ומ"ש בסי' תמ"ו שעד עתה לא עבר אלא בשוגג, היינו משום דמיירי בלא ביטל, ומצאו בשעת איסורו, ההיא שעתא ודאי קעבר עליה שוגג, אבל בביטל קודם זמן איסורו ונמצא אח"כ, או לא ידע בו כל עיקר שלא נמצא, פשיטא לכ"ע לא שייך לומר דקעבר עליה בשוגג, כיון דלא אתי לידי ראייה, שהוא האיסור שהקפידה עליו תורה, ולא דמי כלל לשאר איסורין. וק"ל. ואפילו כי משכח ליה בתר זמן איסוריה דאתא לידי ראייה, ונמצא שבודאי נכשל באיסור דב"י וב"י בשגגה, אפשר דמ"מ לא קעבר עליה למפרע, אלא בשעת מציאה וראייה לחוד, והר"י נמי הכי קאמר, ואין כוונתו שעבר עליו כל הימים שהיה החמץ בביתו והוא לא ידע, שאין כאן שוגג כל עיקר כמ"ש בס"ד, אלא על שעת המציאה שיראה החמץ תוך המועד קאמר, דאינו עובר עליו אז כי אם בשוגג, ואם ישהנו עוד יותר ע"י שמתעכב בביעורו, הרי זה עובר עליו במזיד דומיא דמקיים כלאים בכרם דאינו עובר אלא משעה שנתעצל מלעקור. זה ברור לע"ד. 
נמצא שאין כאן שום הפרש בין הרמב"ם והטור בזה והוא הנכון בודאי ומוסכם, והיא ג"כ דעת רש"י ותו'. עיין בסוגיא דהיוצא בשיירא תוך שלשים אם דעתו לחזור אפילו מר"ה צריך לבדוק ודוק. והכי נמי מוכח גבי שמא ימצא גלוסקא יפה דפירש"י וחס עליה לשורפה, משמע הא מקמי הכי ודאי לא עבר עליה אף על גב דלא ביטל, ולהתו' נמי על  כרחך עד ההיא שעתא דמשכח לה לא עבר, כדמוכח פשטא דתלמודא, וכן כתבו בפי' ר"פ כל שעה [כא, א ד"ה ואי], לא נאדו מפירש"י אלא משום דדחיק להו הא דמקשי תלמודא וכי משכח לה ליבטליה, לפירש"י, משו"ה פירשו דה"ק שמא ימצא גלוסקא דדעתיה עילוה ולא בטלה ממילא כמו פירורין, ולכן צריך לבטל שלא יעבור בב"י כשימצאנה אבל כל כמה דלא משכח לה כ"ע מודו דאינו עובר. 
אף על גב דבל יטמין דאורייתא שאפי' אינו רואה החמץ עובר עליו, זהו במתכוין להצניע חמצו הידוע לו דווקא, דדעתיה עילויה ואתי לידי ראייה. מיהו קרא דבל יראה לא נפיק ממשמעותיה לגמרי לחייב אף על הבלתי נראה ולא ידוע לו, שאם בדק ולא מצא הרי זו אבודה ממנו ודמי לחמץ שנפלה עליו מפולת. ואף על גב דמלשון הרא"ש גבי פירורין משמע לכאורה דעובר אף על חמץ שאינו ידוע, איברא לכי דייקת לא מוכח מידי, דע"כ לאו לקושטא דמילתא קאמר הכי וק"ל, וכדמוכח בגמרא בהדיא, דמידי הוא טעמא אלא דילמא משכח לה לבתר איסורא, הא אי לא משכח לה אפילו משום גלוסקא דדעתיה עילוה, לא הוה מצרכינן ביטול. וכן נמי אי הוה בידיה לבטלה עדיין בשעת איסורו לא הוה צריך לבטולה מקמי הכי, וליתא לחששה דגלוסקא. וכך תפסו התו' בפשיטות ריש פ' כל שעה. 
וזהו שאמר הרמב"ם אם מצא חמץ שהיה דעתו עליו, ולא אמר אם שכח לבער חמץ שהיה דעתו עליו ה"ז עובר עליו כו', דדווקא מצא בעינן. וכ"ה דעת רבינו בעה"ט כנז', והוא הברור בס"ד, וכ"מ בט"ז [ס"ק ג']. ועמ"ש לח"ש ר"פ כל שעה, ועתו' (דף כ"ט, ב [ד"ה רב אשי]) כתבו בפירוש שהמשהה חמץ ודעתו לבערו אינו עובר באותה שהייה. וליכא למידק מסופי תאנים [פסחים ו, ב], דמשמע אי חשיבי גביה וקפיד עלייהו לא בטלי כי מנטרי אגב ביתיה, דמשמע קצת אפילו אינן ידועים לו, דאל"ה למה לן מינטרי אגב ביתיה, בלא"ה נמי כיון דחשיבי גביה לא בטלי. הא ליתא, דהתם ביודע שיש לו סופי תאנים איירי ושומרן דמשו"ה אזלינן בתר דעתיה אי מקפיד עלייהו, ודבעינן מינטרי אגב שדהו היינו משום דאל"ה בטלה דעתו, ולא אחשבינהו אלא ע"י מעשה השמירה ודקנינהו אגב שדהו. אבל בנ"ד שהחמץ אינו ידוע אצלו בשעת בדיקה וביעור, אפילו נשאר בביתו חמץ החשוב ומשתמר ברשותו אינו עובר עליו בב"י וב"י, ולא מיקרי שוגג אלא בנמצא בזמן איסורו וכדפרישנא, וכדמשמע גבי דעתו לחזור. וגם מהרש"ל בחכמת שלמה שם מודה בה"ג ודוק, אבל אין דבריו ז"ל מוכרחים. 
ומנה אם מוצא חמץ ברשותו במועד, לא מהני ליה הביטול שביטלו כבר וקעבר עליה בב"י וב"י כשמשההו ואינו מבערו מיד, אף על גב דבשעת מציאה ודאי תו ליכא דררא דב"י וב"י, דהא עבד ליה כל טצדקי דרמו עליה וניצל משגגת האיסור. מיהא משעתא דמשהי ליה ומצי לבעוריה ולא מבער ליה, קאי ברשותיה לעבור עליו. שהרי מעתה חוזר וזוכה בו וקונה אותו בלי ספק ע"י חצרו כיון דניחא ליה בקיומו, וחשוב הוא אצלו. זה ברור. 
ובסי' תמ"ו דמשמע שאינו עובר בשהייתו כשביטלו פ"א היינו דווקא כשמוצאו בי"ט, דלא אפשר לקיים בו מצות ביעורו דאיסורא די"ט רביע עליה ואנן סהדי דלא ניחא ליה ביה אבל במועד ודאי עובר בשהייתו אף רגע אחד, ולא מועיל מה שביטלו, ובהאי גוונא לא שני לן בין חמץ שידע בו מקודם, או לא ידעו ולא הכיר בו מעולם, מאחר שעכשיו הוא ברשותו, והוא דבר החשוב שאינו בטל מעצמו ומשתמר אצלו עובר עליו בודאי (וזהו שאמרתי למעלה שבסי' תמ"ו מצי איירי בכל גוונא וק"ל) והזהר בזה אף על פי שפשוט הוא מאד, לענ"ד לא עמד עליו איזה אחרון בתשובה. ועיין תשו' רשב"א (סי' ע'). 

בב"י. כתב הר"ן היכא דצריך לבדוק פעם אחרת צריך לבטל פעם אחרת שהרי חמץ זה שגררה חולדה לא נתבטל. ע"כ. עיין בד"מ [ס"ק א] שכתב ז"ל, ול"נ דלפמ"ש הטור שלא יאמר בהדין ביתא כדי שיכלול בביטולו אף מה שבמקומות אחרים א"כ אף מה שגררה חולדה חוזר ונתבטל וא"צ ביטול אחר. עכ"ד. לכאורה דבריו תמוהים, ויפה השיגהו ג"כ במג"א דכוונת הר"ן כיון ששיירו למאכלו, לא עלה לו הביטול לזה הככר הניטל, ומאי מהני שכולל רשויות הרבה, מכל מקום לא ביטל זה הככר ולא חשב עליו בביטולו, וזה פשוט. איברא דאיכא לאפוכי בזכותיה דהרב בד"מ דאיכא למידק בלשון הר"ן, דקאמר שהרי חמץ זה שגררה מתוך הבית לא נתבטל, דשתי תיבות הללו מתוך הבית נראים יתרים. אלא דקושטא דמילתא הרב בד"מ סבר דלהר"ן נמי פשיטא ליה דמבטלינן פעם ב' בשעת הביעור, ואי הכי מאי איריא היכא דנטלתן חולדה דמבטל פעם אחרת, בלא"ה נמי, וביטול שני עולה גם לחמץ שזכה בו אחר ביטול ראשון, וא"כ פשיטא שככר הניטל בטל. אך מה שחידש הר"ן בככר הנאבד, דחיישינן שמא גררתו חולדה מתוך בית זה שבו מבטל, לבית אחר, וכלפי שסבור הר"ן כפשיטות משמעות הנוסחא הישנה, שאומר בהדין ביתא, לכן חמץ הנגרר מבית זה אינו בכלל הביטול לא בפעם ראשון ולא בפעם שני, לפיכך הצריכו ביטול אחר לזה הככר בפני עצמו, דהיינו שיבטלנו בכל מקום שהוא. והשתא שפיר קאמר הרב ד"מ, דלנוסחת הטור א"צ, שבל"ז הרי הוא כוללו בביטול שני. ודוק. 

[קעח א] בסוף העמוד. אבל רבינו שכתב בסי' תל"ו כו'. עמ"ש שם בס"ד. 

ע"ב בראשו [ד"ה כתב עוד בהג"מ]. ויש שאין מזכירין הפקר וכן נהגו. ע"כ. נ"ל דהיינו טעמא דלא נימא הפקר, משום דהפקר אין עושה את הדבר מבוטל, וכי אמר להוי הפקר, מיחזי כחוכא וטלולא, דמה בכך שמפקיר אותו, הרי חוזר וזוכה בו ע"י ביתו ורשותו המשתמר, שקונה לו שלא מדעתו. אבל ביטול דבר אחר הוא, שעושהו דבר בטל, וגלי דעתיה דלא ניחא ליה ביה, ואינו חשוב עוד אצלו להיות לו שום זכייה בו, והרי הוא כעפר הארץ, שאין אדם חפץ לזכות בו, משא"כ בהפקר שלא נתבטל מחשיבותו בכך, ועומד לזכות בו בין בעלים בין כל אדם ודוק. לכן כל המוסיף גורע הוא. 

כתוב בד"מ ז"ל [ס"ק א]. במהרי"ל כתב שלא ישרוף החמץ מיד בלילה משום דצריך לבטל שנית למחר בשעת שרפה עכ"ל (ר"ל כדי שלא ישכח לחזור ולבטל והשתא דקביע ליה זימנא בשעת שרפה רמי אנפשיה ומידכר. כך נ"ל), ולי נראה כדברי מהרי"ל ולא מטעמיה, אלא משום דלמדין שרפת חמץ מנותר, ונותר אינו נשרף אלא ביום. ע"כ. וכן כתב בהגהותיו לקמן בסי' תמ"ה. ולענ"ד הם דברים של מה בכך במ"כ, דהא אף לר"י דיליף מנותר היינו דווקא שלא בשעת ביעורו, שכבר נאסר, ושעת ביעור חמץ, הוא קודם זמן איסורו. וכל שכן לפי מ"ש הרב ז"ל הנז' עצמו בהג"ה [סעיף ב] בסימן זה, שאין לבטל החמץ אלא לאחר ששרף החמץ, כדי לקיים מצות שרפה בחמץ שלו, שא"כ על כרחך צריך לשרפו קודם שעה ששית, כדכתב במג"א [ס"ק ח], ופשוט הוא, לפי שאחר שעה חמשית הרי אין ביטול מועיל בו, דכאיסורא דאורייתא דמי ולא ברשותיה קאי, ולא חמץ שלו הוא. ואפילו את"ל דשורפו בששית, אכתי מאי מצות שרפה איכא, הא ודאי אין מצוה לשרפו אלא לאחר זמן איסורו, דומיא דנותר, וכדכתבו בהדיא התו' והרא"ש ודוק. ומה"ט אף דברי הגה זו תמוהים, דקודם זמן ביעורו לכ"ע אין מצוה בשרפתו והשבתתו בכל דבר. 
ואם אמנם לדעת רש"י לר' יהודה קודם זמן איסורו, הוא דבעי שריפה דווקא, כדלקמן סי' תמ"ה, מלבד שהוא דלא כסוגיין דעלמא (עמש"ל שם במקומו) עדיין אינו עולה יפה, דאפילו לפרש"י אליבא דר"י, לא בעי שרפה אלא בשעת ביעורו בלבד, לא לפניה ולא לאחריה ולמנהג הלז צריך לשרפו בחמישית. 
ובאמת דבר זה שחדש לנו (מהרי"ל) [מהרי"ו] כמו זר נחשב בעיני שהוא מתנגד למשנה שלמה שורפין בתחלת שש דתו ליתיה ברשותיה דלבטליה. ותו דאף את"ל שיש ממש בדקדוק זה, עוד היום מתקיים הוא בבעור חמץ שלו גם כשמבטל קודם שרפה, כי הלא זה כדבר אשר אין לו שחר, לומר שכוונתו בבטולו על החמץ הזה שמביאו בידו לשרפו (דמחזי כחוכא וכדבר בטל) ואף אינו בטל כל זמן שהוא בידו (וכמ"ש הרא"ש בטעם בטול שני) הא אין הכוונה בבטול זה אלא על חמץ אשר אולי נשאר ברשותו גם עתה, שכבר ראהו, ושוב נעלם ממנו ולא לקחו לבערו עכשיו. זה פשוט האריכות בזה אך למותר. לכן קבעתי בספר עיר האלהית, בשער המפקד (מבוא ג' דלת ב') אמירת בטול זה קודם שרפה כדינא דמתניתין, לאורה נלך חושך, כי נרוץ במעגליה לא נכשל, ולא תשיגנו כלמת המגדילים עלינו בפיהם, החכמים בעיניהם, ונבונים נגד פניהם, ולא יבינו דרכי הסלולה ובטוחה, ולישרי לב שמחה. שוב שאלני משכיל אחד על כך והשיבותיו דברים נכוחים, שתי תשובות בדבר הלא הם כתובים על ספר תשובותי ח"ב (כ"י) [סי' ס"ח וסי' ע"ב]. 

[קעח ב] שם בב"י. וה"ר פרץ כתב כו' ואנו רואים אותו שאינו מבטלו. ע"כ. ולפ"ז לא זו שהקפידו שלא לומר פטומי מילי דכדי, אלא שחששו עוד שביטול זה אינו מועיל אפילו לחמץ שאינו ידוע לו, כיון דמיחזי כחוכא ואיטלולא. לכן צריך ליזהר שלא להוסיף בו דבר שאינו מוסכם בלבו. 

שם קרוב לסופו [ד"ה ושלוחו]. בגלויי דעתא דלא ניחא ליה דלהוי ליה זכותא בגויה סגי. ע"כ. בודאי הכי מסתברא לדעת רש"י ורבינו בעה"ט, דהא אפילו ביטול בלבו סגי לדידיהו מה"ט, א"כ כשאומר לשלוחו הרי אף הוא עצמו מבטלו בלבו עכ"פ ועדיף מניה ודאי. והרב המגיד ובעל העיטור נראה דס"ל הכי, דביטול בלב סגי, ולא צריך להוציא בשפתיו אלא לשופרא דמילתא, משו"ה מיהת בגילוי דעתא סגי ליה ואפשר לעשותו ע"י אחר. ולכאורה גם דעת רש"י כך היא שהרי הביא ג"כ [ו, ב ד"ה הבודק] שאומר כל חמירא, אף על פי שכבר ביאר שהביטול בלב הוא. 
מיהו לדעת הרב"י גופיה מי ניחא, דהא איהו ז"ל ס"ל דביטול בפה דווקא, כדכתב בריש סי' זה, א"כ צ"ל דמדין הפקר ונדר נגעו בה, דקיי"ל [שבועות כו, ב] גמר בלבו צריך להוציא בשפתיו, א"ה הכא נמי לא סגי בגילוי דעתא בעלמא, ושליח נמי לא מצוי משוי דומיא דנדר. 
ובאמת יותר נ"ל שזוהי דעת רש"י. שהרי מיד כשפירש שצריך לבטל בלבו, תוך כדי דיבור ביאר עוד, ואומר כל חמירא כו', הא ע"כ לא בא לומר שא"צ להוציאו בשפתיו, דודאי לא סגי בלא"ה אלא קאתי לפרושי דתרתי בעינן, דלא תימא באמירה בלחוד סגי אפילו לא גמר בדעתו על הביטול, קמ"ל דהבודק צריך שיבטל בלבו דווקא, דצריך ג"כ שיהו פיו ולבו שוין, כמו בנדר דבעינן תרוייהו. וצל"ע מה היה רבינו הב"י סבור בכך. ועמ"ש עוד בזה לקמן בסי' תל"ו בס"ד. 
וצריך לדעת דבדיעבד מיהת ודאי סגי נמי בביטול בלב לחוד, כמו לענין נדרים בי"ד סי' רל"ב. ולא אמרינן דברים שבלב אינן דברים, אלא כשהם סותרים למ"ש בשפתיו, משא"כ באינן סותרין אזלינן בתר הכוונה, ולא גרע דיעבד מאונס דאתיא מחשבה גרידא ומבטלת הדבור כדקיי"ל [יו"ד שם סע' י"ד] בנודר להרגין, כ"ש דאלימא לקיומי עשה ודוק. והכי נמי קיי"ל בחושב בלבו לתת צדקה וצ"ע. 

שם. נדר זה בשליחותי. צ"ל. 

שם בטור ע"ב. וגם בפת ששייר בלילה למאכלו לא נתכוין לבטלו, ויש לחוש שמא ישאר ממנו בבית. ע"כ. איכא למידק, היכי דמי אי דידע שניטל החמץ שהניח כגון שגררה חולדה בפנינו או שהניח עשר ומצא תשע הא לא סגי ליה בביטול, דתנן [ט, א] מה שמשייר יניחנו בצינעא שלא יהא צריך בדיקה אחריו, אבל ביטול לחודיה לא מהני ליה. ואי דלא ידע, הא אין חוששין מן הסתם לשמא גררה חולדה. ואי דאצנעיה למאי דצריך ליה כדינו, הא ודאי דאין מקום לביטול שני משום זה, כי מה שישתייר אחר אכילתו, הרי הוא שורפו ומבערו, ואפילו לא אצנעיה לית לן למיחש לשמא ניטל או שמא נשתייר ממנו כלום מסתמא, עד שיוודע שניטל בודאי, כדלא חייש תלמודא, ומנ"ל לחדש גזרות מדעתנו. 
ושמא י"ל, דמשמע להרא"ש ורבינו, דמתני' דקתני ומה שמשייר כו' שלא יהא צריך בדיקה אחריו דווקא הוא, שאם עבר ולא הצניעו, בכל אופן צריך בדיקה משום דגזרינן דילמא פשע ביה ומשתלי, או שמא תטול ממנו חולדה או אדם והוא לא ידע. לכן הצריכוהו לחזור ולבדוק אף מן הסתם, עד שידע שבודאי לא נלקח ממנו ולא נשתייר בבית כלום. והכי דייק לישנא דרב מרי, דאמר גזרה שמא יניח עשר וימצא תשע, משמע דמשום הך גזרה אמרו חכמים שיחזור ויבדוק אף מן הספק, דאי עצה טובה בלחוד קמ"ל לא הו"ל למימר גזרה אלא הכי איבעי ליה למימר שמא יניח עשר כלישנא דרבא. ודילמא בהכי פליגי רבא ורב מרי בפירושא דמתני', דלרבא תקנתא היא וזהירות בלבד, ולרב מרי דינא קתני וגזרה דרבנן היא. וניחא דאיכא בינייהו דרבא ור"מ לענין דינא, והילכתא כוותיה דרב מרי דבתרא הוא. מ"מ משמע ליה לרבינו, דאע"ג דבודאי חמץ לא סגי בלא בדיקה לכתחלה, משא"כ בחששה דספק לא גרע ספק זה מכל ספק שבבדיקה, דבביטול סגי ליה ודוק. 

ע"ג. בראשו. כתב הכלבו אם אין האיש בביתו יבטל במקום שהוא בו ואם אינו עושה כן כו'. ע"כ. ר"ל שאין ידוע ודאי שעושה כך מוטב שתבטל אשתו, אף על פי  שי"ל שביטול האשה אינו מועיל בבירור, מ"מ ראוי להזכירה בזה לצאת ידי ספק שמא מועיל באמת. אי נמי י"ל דה"ק, ואם ידוע שאינו עושה כן אל יעמיד שליח במקומו לבטל וכן אשתו לא תעשה שליח, אלא מוטב שתבטל היא עצמה ומצוה בה יותר מבשליח. וזה כדי לצאת ידי ספק הדעות החלוקות, אם שליח יכול לבטל. לכן הדרך המובחר שתבטל האשה דעדיפא משליח, דכשותף דמיא, שסתם בן אדם מתרצה במעשה אשתו בכיוצא בזה, והרי אמרו [ערובין פ, א] אשתו של אדם מערבת עליו שלא מדעתו, וכן המפקיד על דעת אשתו הוא מפקיד [ב"מ לו, א]. משו"ה אפי' בלי רשות עדיפא משליח ברשות. ודוק. 

במג"א (סק"ב). עכ"ל הרד"מ. צ"ל. 

בבה"ט סק"א. כתב בשם הט"ז דאין צריך להצניע החמץ שרוצה לאכול. והם דברי בורות, דהא לישנא דהש"ע דעליה קאי, אחר הבדיקה הוא ובהא ליכא דסליק אדעתיה הכי. רחמנא ליצלן מדעתא שבישתא כי הא ונפיק מניה חורבא לאינשי דלא גמירי דסמכי עליה לגמרי. 

מור וקציעה סימן תלה 
=================== 
[קעט. ד"ה ועל]. וכתב הרב המגיד שהטעם מאחר שהוא אוכל חמץ ואינו בודק אלא להבדיל בין חמץ זה לחמץ אחר היאך יברך על ביעור. ע"כ. ז"ל מג"א [ס"ק ב] משמע שאם נתחמץ לו חמץ גמור בפסח מברך בשעת ביעור. עכ"ד. ולא ידענא היכא משמע ובמאי קמיירי, אי במוצא החמץ בביתו בפסח, מאי איריא שנתחמץ בפסח אפי' היה חמץ שנשאר בבית מלפני הפסח, נמי מברך על הבדיקה והביעור, דהא לא סגי לחמץ הידוע בלא"ה. ואפי' תימא שאין חיוב לבער אלא מדבריהם, אפ"ה צריך לברך על הבדיקה, כמו על שאר מצות של דבריהם. תדע שהרי כל עיקר הבדיקה, אינה אלא מדבריהם כיון דסגי ליה בביטול מדאורייתא, ואפ"ה מברך אף בליל י"ד, שעדיין לא נצטווה על הביעור מד"ת (אף על גב דאסמכוה אקרא) כ"ש לבודק בפסח עצמו מתקנת חז"ל, שצריך לברך עליה אף על  פי שכבר ביטל ואין ספק בזה לענ"ד. ודלא כמ"ש הט"ז [ס"ק ב], דלא שבקינן מאי דפשיטא ליה להרמב"ם והה"מ, משו"ה. ולא מצינו לשום אחד מהפוסקים זולתו שפקפק בזה, ובודאי טעמם ונימוקם עמם כנז'. לכן נראה ג"כ שלא נתכוין המג"א לדעת הט"ז בזה וגם לא היה סותם דבריו כל כך. 
ואי במצא החמץ אחר הפסח איירי, אי הכי אפילו חמץ גמור שנתחמץ לו בפסח נמי לא יטעון ברכה על ביעורו ובדיקתו, כיון שעכשיו מותר להשהותו בלי ספק, ואין מצוה בביעורו אלא שקנסוהו לאסרו עליו בהנאה מפני שעבר בב"י וב"י. אבל אין מצוה לבערו מן העולם רק שלא יהנה ממנו, ומשו"ה פסיקא ליה להרמב"ם דלאחר המועד לא יברך על הבדיקה כלל בשום אופן, ולא חלק אדם בדבר, וכך נלע"ד שאין עיקר לשני החילוקים ואין לנו אלא כסתמו של הר"מ ז"ל ורבינו והש"ע והוא הנכון. 

מור וקציעה סימן תלו 
=================== 
[קעט ב] בסוף העמוד בב"י. ומ"ש רבינו שאם מחשב בלבו לבטל סגי, כבר כתבתי כו' שצריך שיוציא בשפתיו דדברים שבלב אינם דברים. ע"כ. לכאורה יראה שדברי רבינו הם משנה שלמה שילהי אלו עוברין [מט, א], ותלמוד ערוך [ח, ב] גבי חור שבין יהודי לארמאי, דאיתא התם בהדיא מבטלו בלבו ודיו, והכי אמרינן נמי [לא, ב] גבי מפולת, אר"ח וצריך שיבטל בלבו. ולכן נראה לרבינו, דתלמודין פליג בהא אהירושלמי וכותיה קיי"ל. איברא הא כתיבנא בס"ד לעיל סי' תל"ד, דע"כ צריך לפרש דברי רש"י [ו, ב] דנקט נמי בלבו דלא דוקא בלבו לחוד אלא תרתי קבעי, הכי נמי איכא לפרושי לתלמודא, דהא בלא הא לא סגי ליה ולא פליגן הירושלמי והבבלי, אלא תלמודין נקט העיקר, דהיינו הביטול בלב, שאע"פ שמוציא בשפתיו לאו כלום הוא, אם לא הסכים על כך בלבו, דמדין נדר הוא, וכתיב נדיב לב והאדם בשבועה בעינן, אבל צריך להוציא בפה ג"כ, דכתיב אשר יבטא, ודין ביטול והפקר ונדר אחד הוא (ודקאמר תלמודא מבטל בלבו ודיו למעוטי בדיקה דלא צריך) אלא דהך מילתא לא סלקא לן שפיר אליביה דהרב"י, כדכתיבנא התם בסי' תל"ד בס"ד, שעכ"פ מדבריו ז"ל יש ריוח והצלה לדעת רבינו בעה"ט בזה בביטול בלב. וכבר זכרתי דבדיעבד ודאי דיו. 

ראיתי בלבוש שהעתיק לשון הגמרא אר"י אמר רב הבודק צריך שיבטל בלבו, ותפסוהו על כך. ובאמת נשמטה רק תיבה אחת מלשונו וכצ"ל פירש"י בלבו כו', וזה מוכרח מתוך לשון הלבוש עצמו וק"ל. ובחנם הרעישו עליו את המעיין וחשדוהו בהעלם דברי הגמרא ממנו. ולא ידעו שלשון זה הועתק בב"י [סימן תל"ד] מפירש"י, כדרכו של הרב"י שמעתיק לשון רש"י בסתם ומכניסו בתוך דברי הגמרא. 

ע"ד [ד"ה ומה שטען]. וא"כ אף על פי שאין לך הפקר גדול מזה כו' דמאחר שנכנסו שלשים יום חל עליו חובת ביעור. ע"כ. נראה לסייע סברא זו, מדקיי"ל תוך שלשים אפילו אין דעתו לחזור זקוק לבער, ולא סגי בביטול בעלמא אף על גב דליכא למיחש דילמא אתי למיכל מניה. שמע מנה על כרחך דתקנת חכמים היא, משנכנסו שלשים יום חלה חובת ביעור עכ"פ, וסברת ראבי"ה נכונה לפום ריהטא, מ"מ ניחא לו לשוויי נפשי הדרנא, דלא דמי חמץ הנשאר ברשותו של ישראל, דאע"ג דהאידנא אין דעתו לחזור, דילמא בתר הכי מהדר קא הדר ביה וקאתי בפסח ואנש אחרינא. משא"כ במסרו לגוי קודם שעת איסורו, הרי בזה מבערו. ולמה יצטרך לבעור אחר. הילכך סברת הטור טובה ממנה. 

מור וקציעה סימן תלז 
=================== 
[קפ ב] דף רח ע"א בב"י [ד"ה השוכר]. דניחא. צ"ל. 

שם. הא אסיקנא לעיל דעל המשכיר לבדוק. ע"כ. פירוש וקס"ד השתא דאי לא בדיק, מכל מקום פטור השוכר. א"כ מאי נ"מ. 

שם. דלעיל שקלינן וטרינן מצות ביעור אמאן רמיא. ע"כ. נ"ל דאית בה נפקותא נמי לענין דינא, ולאידך גיסא, דמצי משכיר למתבעיה לשוכר דקדים ובדיק ואפסדיה מצוה. כההיא דתנן התם [חולין פז, א] מעשה ששחט ובא חברו וכיסה וחייבו ר"ג י' זהובים, ה"נ אי מצוה עליה רמיא, ואפסדיה היאך, בעי למיתב ליה עשר זוזי. 

מור וקציעה סימן תלח 
=================== 
בב"י. ולא עירב רבינו בעיות אלו עם הראשונות. כצ"ל. 

במג"א (סק"ג) תנוק נכנס, מיירי שאין בו דעת דאם יש בו דעת נאמן לומר שאכלו כולו. נ"ל דלא דק, דהא מאי נאמן שייך גביה, אדרבה כי מהימן שאכלו כולו, מיגרע גרע, דא"כ אלו פירורים ודאי לא מניה נפלו, משו"ה כה"ג מסתברא דלכ"ע צריך לחזור ולבדוק, הא למה זה דומה לגל טמא [שנתערב] בין שני גלים [טהורים] כו' (פ"ט דנדה [סא, א]) שאין לטומאה מקום. ואפילו בהניח מנה ומצא מאתים קי"ל (פסחים י, א) הכל חולין לקולא. דילמא נאמן להחמיר קאמר, וליתא וק"ל. 

בסוף העמוד. דלא בעי לכתחלה אלא בשבדק כצ"ל. 

[קפא א] ע"ב. שיבטל. צ"ל. 

שם. בפירוש. צ"ל. 

[קפא ב] ע"ג. מטעם. צ"ל. 

שם. [ד"ה ומה שטען] וכן טען עליו הרב המגיד כו' ודבריו בככר הנופל מאליו בבור ובשעת הבדיקה שהצריכו חכמים א"צ לבדוק. ע"כ. ולענ"ד דברי הה"מ תמוהים, דאי הכי אמאי סלקא הך בעיא בתיקו ולדבריו הלא הוא ממש כאותה ששנינו בחמץ שנפלה עליו מפולת, וכיון דמתני' היא, היכי לא ידע תלמודא למפשטה לבעיא מנה, ח"ו שבעל התלמוד יטעה בדבר משנה שידעוהו האחרונים ז"ל, לא ראיתי דבר תמוה וזר כמוהו. ודוק שדברי הראב"ד נכונים, וזהו שהכריחו שלא לפרש הבעיא בלכתחלה, דאע"ג דלא מטמין בידים, קאי ליה בלא יטמין, אי איתא דאכתי לא בדק ונמצא קודם זמן איסורו. ובודאי לא דמי לחמץ שנפלה עליו מפולת, שהרי הוא כמבוער ואפילו ביטול לא היה צריך אלא מדרבנן (כפרש"י והוא העקר) לפי שכל זמן שאין מפקחין הגל אין היד שולטת בו, והרי אינו מצוי אצלו כלל ובטל מאליו, משא"כ בבור שעדיין הוא ברשותו ובידו להעלותו כל שעה, ודרך הוא להשתמש בבור, וגלוי הוא ועשוי להעלות ממנו המונח בתוכו. אפשר דגרע אפילו מהטמנה דבורות שאין החמץ נראה וק"ל. 

מור וקציעה סימן תלט 
=================== 
ב"י. אבל בבטל. צ"ל. 

[קפב א] ע"ד. שהניח אינם. צ"ל. 

שם. פירוש. צ"ל. 

דף רט א. בלא בטל. צ"ל. 

מור וקציעה סימן תמ 
================== 
בטור. והר"י כתב שהמפקיד עובר. עתשו' אמ"ה ז"ל ([חכם צבי] סי' קל"ט). ויש למצוא פשר דבר בין שתי הדעות. ע"ל ס"ס שצ"ו דוק ותשכח, ותדע שדברי הגאונים אמת. 

[קפב ב] ב"י. אינו מכוון. כבר הוגה בטור דפוס הלז כפי שהגיה בב"י בסמוך. 

שם. מדין ומחוק המלכות. כלומר ואין אונס בדבר, דדינא דמלכותא דינא. 

ע"ב בראשו. שדעת בעל העטור והרמב"ן. כצ"ל. 

שם. אף ישראל בודל ממנו. לפי שירא מהגוי שרואה. 

שם. דמחמת חומר ההקדש. צ"ל. 

מור וקציעה סימן תמא 
=================== 
[קפג א] בטור. או שלא אמר לו מעכשיו כו' אסור. נסתפק במ"א [סק"ג] כשלא אמר לו מעכשיו אם מחויב לפדותו ולבערו. ונ"ל שאם אין הגוי המלוה יכול לכופו לישראל בדיניהם שיפדהו ממנו, והרי הוחלט לו, שוב אינו צריך, ולא נאסר החמץ ג"כ. מיהו אם חייב לשלם מעות, אלא שאין לו, ומוכרח הגוי להחזיק בחמצו של ישראל הממושכן אצלו לגבותו בחובו, אז החמץ עכ"פ אסור לכל ישראל, ואם החמץ עדיין ביד ישראל, אלא שעבדו בלי קנין ועשאו אפותיקי, אסור. עיין חו"מ (סי' ע"ב). 

מור וקציעה סימן תמב 
=================== 
[קפג א] ע"ג [ד"ה כל]. ואילו נוקשה. צ"ל. קצת הוכחה. צ"ל. 

שם. והאמרינן בגמרא דבהוא הדין מייתי ליה. לפי מ"ש הוא בלשון הגמרא לעיל, אך בנוסח גמרא שלנו נמצא בדברי רב נחמן כ"ש נוקשה בעיניה. 

שם. דאיכא למימר משום דאתי מק"ו (כצ"ל) לא אצטריך למתנייה. אין זו הוכחה, כי י"ל אדרבה א"ה פשיטא דצריך למתנייה, דלא נטעה למימר, בנוקשה כרת נמי איכא. 

[קפד א] ע"ד. [ד"ה ומ"ש אף על גב] וכי לא קניס ר"ש בתערובת ה"מ כשנתערב מעצמו. עיין לקמן בסימן זה דעת האלברצלוני, שמחלק ג"כ בכך. 

שם. [ד"ה] ומ"ש רבינו כו' ולרבנן דלית להו בהו אלא איסורא בעלמא, מותר להשהותן. תימה דמשמע דלרבנן נמי תערובת חמץ אסור מן התורה. לפיכך לדעתי צ"ל דהוי דומיא דחצי שעור, ואיכא טובא דכוותה דאיסורא בעלמא דאורייתא. אי נמי דומיא דתרומה בטומאת עצמה דאסורה מן התורה, ואינה באזהרה, ה"נ דכוותה תאכלו מצות, ולא שום חמץ. ואשכחן טובא כה"ג. עיין קונדרס סייג לתורה הרביתי עליו ריעים. 

[קפד ב] שם. ואין בשהייתן. צ"ל. 

דף רי ע"א ב"י [ד"ה ומ"ש רבינו ופסק]. אמאי פליגי רבנן עליה דר"א בכותח הבבלי, אמר ליה הנח כו'. כצ"ל. 

שם. דכל היכא דהוי דומיא דכותח הבבלי דלית ביה כזית. כצ"ל. 

שם. פירוש שאין. צ"ל. פירוש כשאוכלו. צ"ל. 

שם. בהגה [דרכי משה ס"ק א]. בבאור סמ"ג. צ"ל. 

שם. דבר המעורב. צ"ל. 

בסוף העמוד. א"כ בשהייה מותר לגמרי. כצ"ל. עיין בט"ז (סק"א, בתרוויהו צ"ל) במ"ש על הב"י לפלפל בלשון הטור והאריך בדברים שאין להם עקר. 
ומ"ש מהיכן אנו לומדים זה כו' היכא רמיזא כו'. כבר הבאתי למעלה דוגמתו. 
אך מ"ש הט"ז דאמאי מוקי למתני' כר"א כו'. אגב שטפיה כתב זה, ולא עיין בסוגיא, איהו קסבר ארישא דאלו עוברין קיימא ההיא אוקמתא, משו"ה קשיא ליה אליבא דב"י, ולא היא, אלא אסיפא קיימא דתנן בהדיא הרי אלו באזהרה, ולרבנן לית להו אזהרה. אבל מיהא לרבנן נמי איכא איסורא, ובכמה דוכתי איתא הכי איסורא בעלמא, ופירושו דבר תורה, עיין סייג לתורה הרביתי אותותי. 
ומ"ש להוכיח מלשון הטור עצמו שכתב בסוף, דלרבנן אין איסור בתערובת ולא בנוקשה אלא איסור דרבנן, וחשב שנתעלם זה מהב"י. חלילה לחשוד הרב"י דלא שפיל לסיפיה, אבל הט"ז כתב דבריו אלה שלא בהשגחה, כי אותו לשון של הרי"ף הוא שאמרו הטור בשמו, ולא דידיה הוא, כדסבר מעיקרא. 
אך מש"כ עוד הט"ז גם באין ממשות שייך כא"פ, שהרי כ"כ על שכר של אשכנז ושם אין ממשות כלל. לא דק, עיין ברא"ש דמייתי ליה ב"י בסמוך. ועיין בתשובת אמ"ה ז"ל ([חכם צבי] סי' כ) וזה ברור ששכר שלנו של שעורים, גופו של חמץ הוא ממש. 

בט"ז הנ"ל. צריכים אתם לבערו. צ"ל. 

[קפה א] בטור. אם ידוע שנסחט מן החטין חמץ לתוך מי הצמוקין כו'. לשון זה צריך באור, דהיכי לידעו אינהו, והוה ליה לפרושי באיזה אופן נדע זה. ובודאי דבמשך זמן השריה הדבר תלוי, שיש לו גבול לדבר הכבישה. ומאחר שהוא בצונן אינו פחות מיום שלם לשיהא נחשב כבוש כדקי"ל בי"ד [ריש סימן ק"ה]. או רואים אותם אם מבוקעות, בידוע שנפלט מהן חמץ. ובמ"ש ב"י בבאור דברי רב נטרונאי צע"ג. 

ע"ב ב"י. כסברת הרמב"ן. צ"ל הרמב"ם. 

שם. ונראה שטעמו משום דלשתותו מחמרינן כו' משום דחמץ בפסח במשהו. זה אינו עולה יפה אם לא כשנמצאו החטים ביין צמוקין בפסח, דאל"ה אלא קודם הפסח, אתי דלא כמאן. דוק. 

[קפה ב] ע"ג בראשו [ד"ה ומ"ש ומיירי]. חייבין עליו כרת אם אכל פרס. ר"ל אם אכל פרס בכדי אכילתו של פרס. 

שם. [ד"ה ואיכא] אבל אם יש בו טעם חמץ חייבים עליו, אף על פי שלא נתן שם ממשו של איסור. צ"ע מנליה הא, והא בהדיא אמרינן [ע"ז סז, ב] טעמו ולא ממשו, אסור ואין לוקין עליו. 

שם. כתוב בא"ח כו' בעוד שהבשר שרוי (כצ"ל) כתב מורינו. כו'. 

[קפו א] ע"ד. [ד"ה וכתב עוד בגדים] אלא דברי רבינו הם אחר שדבקו בו הניירות. אבל בבגדים שכבסום בחלב חטה, לא שייך למימר הכי, אפ"ה ודאי אין צורת החמץ עומדת בהם, ואף אם לפעמים נשאר מעט בעין בטל במיעוטו אגב בגד. 

וכתב מ"א [ס"ק ד]. דמ"מ אסור להציע, שמא יפרך קצת. ולי נראה טעם אחר יותר יפה, כי יש לחוש שישפך מרק ודבר חם על מפה זו הכבוסה בחלב חטה, כשיפרוס אותה על השולחן, ולא ישים אל לבו, ויבוא לקחת בכף, הדבר הנשפך ולאכלו, ולא ירגיש, ואינו פחות ממשהו חמץ. 

שם. קרוב לסופו [ד"ה ומ"ש וי"א] מ"מ כיון דאיהו קאכיל ליה אסיר. עמש"ל (סימן קס"ח) על לשון ראב"ד בב"י (ד"פ ע"א) ובמו"ק (דעד"א). 

כתוב בש"ע (ס"ד) אף על פי שאין בו מן החמץ אלא כל שהו, אסור לאכלו. וכתב בהגה ולקמן סימן תמ"ז יתבאר דיש חולקין ומתירים אם נתבטל קודם הפסח. ע"כ. דברי ההגהה תמוהים, שהרי הוא הכריע שם [סעיף ד] דלא קיי"ל הכי אלא בתערובת לח בלח, ולכ"ע בפת שנפל ליין חיישינן שמא נשארו פירורין, ואסור היין בפסח, אף על פי שנטלו ממנו הפת שנפל לתוכו, ק"ו לודאי וכ"ש חמץ בתיאריא"ק וכיוצא בו אלמוד"י דרא"ש, הא ודאי בהג"ה מדויל ידיה משתלים והתימה דבכל האחרונים לית דחלי ומרגיש. 

דף רי"א בראשו ב"י. אבל לערובי ולשהויי לא. כצ"ל. 

[קפו ב] שם. לעריבה לחזק המים. ר"ל להחזיק המים בתוכה. 

ע"ב. דאיכא תרתי לריעותא. לטיבותא היה צריך לומר, כדלעיל כמה פעמים. 

[קפז א] שם. בה"ע כתב מבטלן. צ"ל. 

מ"ש במג"א ר"ס זה [ס"ק א], ז"ל, ולדעת הטור צ"ל דההיא דשיאור מיירי בי"ט שא"א לאפותו לכן ישרף. נראה דקסבר אף על גב דאסור לאפותו בי"ט, משום דלא חזי לאכלו, מ"מ שרי לשרפו, להסיקו תחת תבשילו, כיון דאינו אלא חמץ דרבנן דמותר בהנאה, וחזי להסקה בי"ט, כך צ"ל לפי דעתו. ולא נהירא לי, דהא מ"מ לא גרע משאר מוקצה בכך. ומאי שנא מכלים שנשברו בי"ט, שאין מסיקין בהן, משום דהוו להו נולד הכי נמי האי השתא הוא דאתסר ולא שרי אפי' בטלטול. ותו משום דאוכלין לא חזו להסקה, כמש"ל (סי' תק"ב). 

כתב במג"א (סק"ט) בשם רדב"ז גבינה שהעמידו בקיבה שהיתה בכלי חמץ אסור לאכלה ומותר להשהותה. ונ"ל דדינו כדבר שנתבשל בכלי חמץ, ודווקא שהיתה הקיבה מע"ל בכלי חמץ. ע"כ. וצל"ע דקשיא לי ארדב"ז דאסרה באכילה וסתמא מיירי בנעשית לפני הפסח ואי הכי מ"ט לא שרייה לאכילה נמי כדפסק בב"י ובש"ע בהדיא לקמן בסי' תמ"ז [סעיף ה] בגבינה ובשר יבש ודגים שלא נזהרו במליחתן, כ"ש הכא דהקיבה לבדה היתה מונחת בכלי חמץ שאפי' נתן הכלי טעם בקיבה, אין כח בקיבה ליתן טעם שקבלה בגבינה, דאפי' הוי נ"ט בר נ"ט דהתירא הוא, ושרי אף לכתחלה. ופשיטא דליכא הכא אפי' בר נ"ט, שהרי טעם הקיבה ודאי בטל בגבינה, ודוקא בקיבה דאיסור או בחלא דשיכרא אסרינן משום דהוו להו דבר המעמיד. משא"כ בנ"ד דטעם החמץ שנבלע בקיבה אינו מעמיד, ואין בו כדי לאסור הגבינה משו"ה מסתברא דשריא אפילו באכילה. ודילמא בהעמידוה בפסח איירי הרדב"ז דמיד נאסר הכל במשהו ואפ"ה שרי להשהותה לדידהו כמ"ש להלן בסי' תס"ז. 
ואבעל מג"א נמי קשיא לי בתרתי, דקאמר דדינו כדבר שנתבשל בכלי דחמץ. דאי אקיבה קאי, מאי קמ"ל, פשיטא דכבוש כמבושל, ואי אגבינה אמאי, הא לא קיבלה אלא משהו מן הקיבה, שאין בו כדי לאסור בשום אופן, אפילו היה עצמו איסור אם לא מטעם דבר המעמיד כנז', והשתא דטעם משהו שבו אינו מעמיד, ואינו נ"ט, ולא בר נ"ט בודאי, מדוע יהא דינו כנתבשל בכלי חמץ. ותו הא דקאמר ודווקא שהיתה הקיבה מע"ל בכ"ח, היכי דמי אי דמונחת בכלי ריקן, מאי שנא מע"ל או פחות, לא בעי אלא הדחה. ואי דנמלחה בתוכו כמו שנוהגין למלוח הקיבה, א"כ מאי איריא מע"ל, אפילו לא שהתה בתוכו אלא כדי שיתננו על האש וירתיח הו"ל כמבושל, כמ"ש בי"ד סי' ס"ט וק"ה, ובבציר מהכי נמי נאסרה כדי קליפה אי בפסח קאי, ואוסרת לגבינה במשהו. ולדידן דמחמרינן, אפילו מקמי הכי נמי, והוא הדין אי מיירי בשהיתה שרויה במים בכ"ח, דאע"ג דמדינא אינה אוסרת אלא מע"ל, מ"מ לדידן משום חומרא דפסח אפילו בפחות מע"ל נמי מחמרינן, כדמשמע בהגה לקמן בסי' תמ"ז (ובאמת אי לאו משום חומרא דפסח ליתא הכא לאיסורא לגמרי דאין מליחה לכלים. וכ"כ להדיא גם בב"י להלן בסימן תמ"ז (דריג"ב) [דף ק"צ ע"ב ד"ה כתב המרדכי] בשם מרדכי דמלח אינו מפליט מה שבלוע בכלי), מכל מקום בשרייה בכ"ח בפסח, שפיר קאמר לדינא מיהת. 
וראיתי בגליון המג"א נדפסה הגהה בשם רנ"ש [בעטרת זקנים] תימה דמה בכך אם נשרה הקיבה מע"ל בכ"ח כיון דלא נעשה כבוש אלא אחר מע"ל, ואחר מע"ל נעשה פגום, וע"ז השיב חתנו של במג"א, וטען בעד חמיו ז"ל בהוכחות ואומדנות. ע"ש. ובמ"כ שניהם נתעסקו בדברים בטלים, וגרם להם כל זה עצלות שהיתה בהם הקדימו פה לעין, שלא הביטו לראות מ"ש הרב מג"א לקמן סי' תמ"ז (סקי"ו) שהביא דברי האחרונים ז"ל מ"ש בי"ד (סי' ק"ה). ותלונתי על המדפיסים, שהשחיתו הנייר ומילאו הגליונות מדברים ריקנים, ובמקומו שם בי"ד כתבתי הנלע"ד שלא כדעת האחרונים ז"ל בזה, וכבר זכרתיו במגדל [עוז] שלי ח"ב (דשפע"א) [דיני בשר בחלב פרק ה' אות ט"ז]. 

מה שכתב במג"א בסי' תס"ז [ס"ק י] בענין איסור הטובק דבר זר הוא ותמוה מאד. תמהני אם יצא מפיו ז"ל. ולו יהי כן האמת ודאי, ששורין אותו בשכר, היה מותר אפילו באכילה, כיון דלאו לטעמא עביד. ולהוי כחרכו קודם זמנו. כ"ש דאינו דבר הנאכל, ואין צורת החמץ עומדת בו כל עיקר, דאפילו הוה מידי דיהיב טעמא, איבטיל ליה קודם פסח ושרי, השתא דלאו מידי דמיכל הוא, והשכר נפסד מיד, אף על פי שהטובק משביח  ע"י כך בכחו וקיום לחותו פשיטא דאיסור חמץ אזיל ליה לגמרי, מיד שנבלל עם הטובק, דשוב אינו ראוי אפילו לאכילת כלב, דשרי בלי ספק אף לאכלו בפסח, אם נשרה קודם הפסח, ומה גם שאינו בר אכילה. אף על גב דמכניס עשנו לתוך פיו, מאי הוי, הנאה גרידא בלחוד היא כריח ודכוותה שאין בו ממש ולא עדיף מדיו שנעשה ע"י שכר, שמותר לקיימו בפסח ולכתוב בו, דקמתהני מניה, ואף על גב דאיהו חמץ ודאי, והוא עיקר הדבר ועדיין צורת המשקה  קיימת בו עאכ"ו בטובק זה שאינו אלא ספק, ואף הודאי אין בו ממשות מהחמץ, וק"ו בן בנו של ק"ו שאין ענין להצריכו ביעור כמ"ש הרב הנ"ל ז"ל אין לו מקום כלל וכלל. אין ספק בעולם לענ"ד, דמותר לשרותו אף לכתחלה בשכר קודם הפסח וליהנות ממנו בפסח, אלא דנראה דבר תמוה לרבים (אשר לא יחכמו) לא שרינן להו. מיהא לספקו לית דחש לה אף לשאפו (בין עשנו בין אבק הנעשה ממנו להכניסו בנחירים, לנקות ולהריק ליחות המוח) לכתחלה בלי בדיקה כלל, והוא דבר פשוט וברור מאד שהמחמיר בזה אינו אלא מן המתמיהין. וזכורני שראיתי בקטני לא"מ הגאון החסיד ז"ל שהיה שוחק על המתחסדים ומחזרים אחר טובק (בלתי חמוץ) לי"ט דפסח. 

מור וקציעה סימן תמג 
=================== 
בטור. הוסיפו חכמים לאסרו עוד ב' שעות. ע"כ. הרב בד"מ [ס"ק א] ובהגהותיו [סע' א] הביא ב' דעות בענין זה, האחת היא דעת הרמב"ם ז"ל, שארבע שעות שאמרו כאן הם לעולם שליש היום בין ארוך בין קצר. והשנית היא דעת בת"ה, שאין צריך לפרוש מאכילת חמץ כי אם שתי שעות מהשוות, אף בשנת העבור שהיום ארוך. עמ"ש לעיל סי' תל"א בס"ד. והרב ט"ז [בס"ק ג] הרבה להשיב על הדעת האחרון הנז'. ואני בעניי כבר הארכתי בענין זה לעיל סימן א' וסימן נ"ח בחבור זה, ובלח"ש פ"ק דברכות [מ"ב ד"ה עד שלש שעות], שיראה לי שדעת הר"מ ז"ל בזה, אין לה יסוד להשען עליו, אמנם מן התלמוד יתראה ההפך מכמה מקומות, כמ"ש שם בעזה"י ובכמה דוכתי. וכאן אוסיף שנית ידי בתשובות לטענותיו של בט"ז, שאין דבריו מוכרחים לגמרי, ובכל מה שהפליג לדחות דעת בת"ה הנז' אינני רואה דחייה אמיתית. כי מ"ש מי כתיבי שעות באורייתא תיקשי ליה אטו כתיב שליש היום באורייתא. והא ודאי האידנא כתיבי שעות באורייתא דעל פה, אטו מי סני מאי דאמור רבנן ארבע שעות (ולא נתנו דבריהם לשיעורין המשתנים בכל שנה בכל מקום ומדינה) ולא נקטי לישנא קלילא שליש היום, והיינו ניצולים מטעות ומספק. 
ומש"כ עוד הוכחה משום דאיסור חמץ ושחיטת פסח תלויין זה בזה. אומר אני מה בכך מכל מקום שתי שעות הללו דהרחקה, אינן אלא מחמת טעות דשתי שעות (והן אינן תלויות בשחיטת הקרבן, שהוא אחר חצות היום) ובאמת גם בזמן של שתי שעות שוות אין אדם טועה. ותדע שזה מוכרח, שהרי אפי' בפחות מזה אינו טועה לדעת הר"מ שבימות החורף היום קטן מאד ושעותיו הזמניות קצרות הרבה מהשוות, וכללא הוא דלעולם אין אדם טועה בשתי שעות, כדקיי"ל נמי [פסחים יב, א] לענין דיני נפשות בכל עת וזמן ובכל מקום ומדינה שיהיה, וא"כ לדעת הט"ז שנמשך אחר שטתו של הרמב"ם, בשעות שאמרו, שהן זמניות. ודאי הדבר מוכרח שאין אדם טועה אפילו בפחות משתי שעות השוות, ואף על פי שידוע שאין החמה ממהרת מרוצתה בימי החורף יותר מבימי הקיץ וזה ברור (ובאמת שהיא דעה זרה ביחוד מצד זה) ולכן דעת הת"ה יותר נראית בענין השתי שעות שאמרו שאין אדם עשוי לטעות בהן, ששיעור אחד להן לעולם, ולא ניתנו לשיעורין חלוקין. 
גם מש"כ עוד הרב הנז' מזמן סעודה, אינו הכרח לדעתו ז"ל. אדרבה יותר יש פנים להוכיח ממנו ההפך, שבודאי אין ענין הסעודה ורעבונו של אדם נתלה בשעות זמניות. שהאצטומכא מרגשת תאוה ועיכול בשיעור ד' שעות שוות לעולם, ואינה מעכבת המאכל במעיים בקיץ יותר מבחורף. וגם כמה משניות שלמות שבשעות כך בלי חולק כלל. ואין לומר שזמן סעודה נמשך אחר העיכול ואולי בקיץ מתאחר העיכול עד תשלום הזמן שחסר אז מהלילה, ויתחייב מזה שנשלם אז בארבע שעות גדולות. כי עם כל זה לא הונח, לפי ששיעור ד' השעות השוות הגדולות איך שיהיו, בלתי משלים החסרון משעות הלילה וק"ל. וסעודת הלילה לעולם היא בצאת הכוכבים או קרוב לו, למר כדאית ליה ולמר כדאית ליה ריש ברכות [ב, ב] ועוד דמשמע שכל שעה רביעית היא זמן סעודה, וכן שעה ששית לת"ח ולפי דעת הנ"ל יהא משך זמן סעודה בחורף רק החצי מבקיץ וזה דבר שאינו אדרבה אכילת חורף יתרה על של קיץ. 
ומש"כ עוד הרב הנז' להוכיח ממה שנתן התנא שיעור אכילה עד ד' שעות דטפי הי"ל לומר עד ב' שעות קודם חצות. במ"כ הרב זה דבר בטל, שכן דרך התנא בכל מקום לחשוב השעות מתחלת היום (שנחשב לעולם משש שעות שאחר חצות לילה ושקודם חצות היום, כמ"ש בלח"ש באריכות ולעיל בסימנין הנ"ל, כ"ש בא"י וגם בימי ניסן שהימים והלילות שוין בכ"מ ברוב שנים) ומה לו להאריך בלשון לומר שתי שעות קודם חצות, שפת יתר ואריכות בלי טעם, ואינו נאה לתנא, הרי השבנו גם לכל הכרחיות ט"ז. מלבד מה שכבר הכרחתי אמיתת הדעת השני למעלה בספרנו זה ובספרי הנ"ל מכח משמעות וסוגיות התלמוד. 
ואמנם מי שרוצה לחוש לדברי הר"מ, יחוש ויחמיר לעצמו ולא יחמיר לאחרים, כיון דחששה דרבנן בעלמא היא הלא ודאי הלכה כדברי המיקל. 
אבל מיהו בשכח למכור חמצו, ודאי יש לחוש להפסד ממון ולסמוך על הדעת האחר, וכמו שיפה כיון הרב במג"א. ויש לידע שיש עוד דעת שלישית למהר"י ברונא ז"ל דמחמיר בה טובא דעד ד' שעות (משהאיר היום) שוות מותר לאכול, ותו לא אפי' ביום ארוך, ולא חשש הרב בהגה להביאו, ושפיר עבד, דכולי האי ודאי לא מחמרינן בשעות דרבנן. איברא דאבעל ת"ה איכא למידק, כיון דס"ל דהשעות שוות נינהו מאי חזית דסמכת אשתי שעות (דלא תנן) ואזלת לקולא, והא בהדיא תנן עד ארבע וניזיל בתרייהו לחומרא. הא על כרחך לומר כמו שכתבנו בעזה"י בספרי הנ"ל ע"פ הזוהר שלעולם חושבין היום לי"ב שעות שוות, ומתחילין למנות השעות דיום, משעה ששית שלפני חצות היום, שבזה הכל מיושב, והיא ודאי דעה תלמודית, מוכרחת מכמה פנים יע"ש שכל שעה שדברו בה חכמים מן השוות היא בלי ספק בעולם. 

ע"ב ב"י [ד"ה חמץ]. והגס לבו בהוראה כו' ראוי לנזיפה. לא ידעתי מדוע מזג הרב"י פושרין, במקום שראוי למזוג חמי חמין. הך בר נזיפה הוא, בר נדוי הוא בלי ספק מי שפוסק כיחיד נגד הרבים, שאפילו ר"ש עצמו לא היה עובר על דברי חבריו, כמו שמצינו בפירוש בספיחי כרוב דשביעית, כדאיתא בגמרא דבני מערבא [ברכות פ"א ה"ט] שנדה למי שעשה הלכה למעשה כמותו שיש לו דין זקן ממרא העושה מעשה כדעת עצמו, וברכוהו לרבי אליעזר מפני שנחלק על חבריו בלבד [ב"מ נט, ב], אף על פי שלא  עשה מעשה כדבריו. ואמרו בהנחנקין [סנהדרין פח, א] מפני מה לא הרגו לעקביא לפי שלא הורה הלכה למעשה נגד הרבים, ואף על פי שבכאן יש יתד לתלות באילן גדול בפוסקים  הרז"ה ז"ל, איהו נמי ודאי לאו להורות למעשה קאמר, דאפילו אמרה אליהו, אין שומעין לו, שכבר פשט איסורו בישראל. ותמה על עצמך אם היו הסוברים כר"ש (ואף ר"ש עצמו) עושים מעשה כדבריו, הרי הם מרבים ממזרים בישראל. אם הלך אדם וקדש אשה בחמץ משש שעות ולמעלה, (ואפילו בחמץ גמור דבכרת) הרי [היא] לדבריהם מקודשת ואם בא אחר כך אחד וקדשה, הרי הם מפקיעין קדושי שני, ומקיימין קדושי ראשון ובניו ממנה כשרים. ולנו הם ממזרים גמורים (אפילו קדשה בחמץ נוקשה). ובניה משני אצלם ממזרים הם, ואצלנו ראוים להיות כהנים גדולים. לא תהא כזאת בישראל, חלילה אף להעלותה על הדעת בלבד. 

ע"ג בראשו [ד"ה ומ"ש במאכיל]. וכתב הרא"ש והפירוש הנכון כו' עד שיאכלו ויבער המשוייר. ע"כ. עמ"ש בס"ד בלח"ש ר"פ כל שעה. 
ואם האכילם ברשותו ולא עמד וראה שלא יצניעו, נראה שאם עומד בשעה ה' מבטלו ודיו. עמ"ש לעיל סי' תל"ד בס"ד. 

[קפז ב] שם [ד"ה ומתחלת]. מתחלת ו'. צ"ל. 

שם. שפיר מייתי (ראיה) דמאי כו'. כצ"ל. 

מור וקציעה סימן תמד 
=================== 
שם. בלא שיור. צ"ל. 

[קפח א] בטור. ור"ת היה נוהג לעשותה במצה עשירה. עיין ח"א סימן רצ"א. ולענין אם נקראת לחם ע"ש סימן קס"ח. 

שם בטור. לאכול סעודה ראשונה של ארוסין. הרמב"ם כתב אירוסין ונשואין, עמ"ש במהדורת לח"ש [פסחים פ"ג מ"ז] בס"ד. 

ע"ד ב"י. הרא"ש כתב. צ"ל. 

שם. [ד"ה ומ"ש וטוב]. וז"ל הנהיג רש"י כו' וצריך לשורפו שלא יחליף בשאר השנים דקיי"ל אין ביעור חמץ אלא שרפה. ע"כ. תימה אליבא דרש"י למאי צריך לטעמא דלא יתחלף בשאר שנים, תיפוק ליה דהאידנא שעת ביעורו היא, ושמעינן ליה לרש"י דאפי' ההולך לדרך ופורש בשיירא תוך שלשים צריך לבערו בשרפה דווקא כדאייתי הטור לקמן סי' תמ"ה. והא ודאי לא גרע הך מהמבער תוך שלשים, אפשר אין זה מדברי רש"י, אלא המרדכי טעמא דנפשיה קאמר, ואשתמיטתיה מ"ש רש"י בפירוש הגמרא כדאשתמיט להרא"ש ז"ל. 

שם. [ד"ה כתב הכלבו] ולא כל דבר שמבשלין שיצטרך הדחה. ע"כ. ואם עבר ובישל, יש להדיחו מעט, כ"כ בד"מ ובהגה דש"ע [סעיף ג']. ונ"ל דמיירי בשדבוק בכלי עכ"פ כזית חמץ גמור בעין, ואפי' אינו במקום אחד הכלי מצרפו, אבל בלא"ה, אמאי נקל בחנם בשבות דהדחה, שלא לצורך שבת וק"ל. 

אם שכח ולא נטל חלה מהלחם בשבת זו מה דינו. עמ"ש בס"ד, בשאילת יעבץ (סי' קל"ג). 

[קפח ב] דף ריב ע"א בב"י [ד"ה היה הולך לעשות]. והרמב"ם סתם לשונו עיין פ"ג דין (ג') [ט'] וצ"ע. עיין מהדורת לח"ש בס"ד. 

מור וקציעה סימן תמה 
=================== 
בטור. והגאונים פסקו כחכמים דאמרי מפרר. ע"כ. משמע דלא גרס במשנה, אף מפרר, וכדמוכח נמי לקמן, עמ"ש בסמוך בס"ד. והתימה מהרב"י שהעתיק אף מפרר, שאין זו נוסחת רבינו. ועיין חדושי על הרא"ש ריש פרק כל שעה בס"ד. 

שם. ופירש"י שלא בשעת ביעורו הוא שעה ששית כו' ור"ת פירש איפכא, שעת ביעורו הוא שעה ששית ואז השבתתו בכל דבר, ומשם ואילך דווקא בשרפה. ע"כ. ודאי טענות ר"ת גדולות הן, עבתו' מה שקשה על פירש"י, אפ"ה איכא למידק נמי אפירושא דר"ת דמשמע לי קצת דר"י דקאמר [יב, ב] אימתי אני אומר בשרפה שלא בשעת ביעורו. למאי דאקשו ליה רבנן [כז, ב] כל דין שאתה דן סופו להקל אינו דין שאם לא מצא עצים ישב ובטל והתורה אמרה תשביתו בכל דבר, עלה קאי ואהדר להו אימתי אני אומר שלא בשעת ביעורו. דלא תיקשי עלה מההיא, אף על גב דתלמודא בפרק כל שעה לא אסיק ולא סיים  למילתיה דר"י (ולא קמהדר להו מידי, מהדר להו במכילתא אחריתא) וסמיך אהא דקמייתי ליה בפרקא קמא דמכילתין. ואי כפיר"ת מאי קמהדר ליה הא ודאי רבנן משלא בשעת ביעורו קמיירו, דהיינו משעה שנאסר שאז אמרה תורה תשביתו ואיך ישב ויבטל. ועוד קשה לי קושיא גדולה על פיר"ת כמו שתדע מכלל דברינו בעז"ה. 
ולענ"ד נראה דרך אחרת ברורה מאד בעז"ה, והכין חזי לן, דהא פשיטא לא נחלקו ר"י וחכמים קודם שעת איסורו, דלכ"ע השבתתו בכל דבר ולא שייכא פלוגתייהו בהכי לגמרי כדמוכח טובא, כי פליגי ודאי בשעת איסורו, שנאסר דבר תורה וגם יש בו חומר כרת, הוא דפליגי, בהשבתה דקרא מאי היא. דרבנן סברי בכל דבר, ולר"י דווקא בשריפה. ורבנן לא קמו אדעתיה דר"י וסברוה דאף קודם זמנו דהיינו משש ואילך ס"ל דאינו אלא בשריפה, וקאמרי ליה רבנן לר"י שאין דינו דין, אחר שהקל בסופו, כשלא ימצא עצים מיד כשנכנסה שעת איסורו. ומהדר להו ר"י בברייתא דלעיל כדאיתא בפ"ק, דאיהו נמי לא קאמר אלא שלא בשעת ביעורו, דהיינו דווקא מט"ו ואילך שנאסר בהנאה ובכרת. משא"כ משש עד הלילה דשמעינן ליה לר"י חמץ לפני זמנו אינו אלא בלאו, משו"ה ודאי אינו טעון שרפה אף לר"י. תדע דהא טעמיה דר"י דגמר מנותר, שאסור בהנאה וענוש כרת טעון שרפה, אף חמץ שבהנאה ובכרת בשרפה, לאפוקי חמץ דלפני זמנו דלית ביה כרת, הא על כרחך אפילו ר"י לא בעי שריפה אלא משעה שחייבין עליו כרת דומיא דנותר. והיינו נמי תיובתא דר"ת דרמיזנא לעיל. 
וכיון שזכינו לכל זה, הכל מיושב בטוב טעם ודעת. דהכי קאמר להו ר"י לחכמים אף אני לא אמרתי דווקא בשרפה אלא משעה שאסורו בכרת, שאז ודאי אינו שעת ביעורו, שהרי מוזהר מן התורה להוציאו מן הבית ולבערו קודם, כדי שלא יעבור עליו. וכ"ש אליבא דר"י דייק טובא הך לישנא, דהא אם לא בדק עד ט"ו שוב אינו בודק ס"ל [פסחים י, ב], דגזר דילמא אתי למיכל מניה, הא ודאי דלדידיה, השתא לאו שעת ביעורו היא ואפילו את"ל דלענין בדיקה קאסר ר"י משש ולמעלה דלאיסור לאו נמי חייש (כדמשמע קצת בגמרא [שם], עם שאינו מוכרח כל כך) היינו מדרבנן ומשום גזרה, והיינו דקרי לה התם בשעת הביעור מדבריהם, והכא בשעת ביעורו דבר תורה קאמר דמצווה להשביתו מדאורייתא דלכ"ע ראשון דמעיקרא הוא, וכמו שפירשנו באר היטב בעזה"י, נמצא הלשון מכוון מאד ביחוד לדברי ר"י עצמו וברור מאד מאד). אבל בשעת ביעורו דהיינו מתחלת שש עד הלילה שכל זמן זה הוא עת מצות ביעורו מן התורה השבתתו בכל דבר, ותשביתו דקרא עליה קאי, דכתיב ביום הראשון תשביתו שאור, וראשון דמעיקרא משמע, והיינו כל יום י"ד עד הלילה. אלא שחכמים עשו הרחקה משעה שנאסר בלאו. אשתכח דשפיר אהדר להו ר"י לרבנן דמקיים נמי השבתה דאורייתא בכל דבר. ולעולם חמץ תוך זמנו אין לו ביעור אלא שרפה מגזרת הכתוב שהקישו לנותר, ואף על גב דשתק ר"י הכא אהדר להו במכילתא אחריתא  כדמייתי תלמודא בפ"ק [שם], ומשו"ה חזר ר"י ודנו דין אחר להוכיח שאף לדבריהם, מכל מקום על כרחך הקישן הכתוב, ואהני קרא דתשביתו ואהני היקישא. 
וכמדומה שזה כפתור ופרח, ומשמים האירו עיני בדבר זה. ומתוך כך הרווחנו עוד ליישב תמיהות עצומות, דהוה קשיא לי טובא אהא דאמרינן בפרקא קמא [ה, א], ר"ע אומר הרי הוא אומר תשביתו ומצינו להבערה שהיא אב מלאכה, דס"ל כר' יהודה דאין ביעור חמץ אלא שרפה. ותמה על עצמך, שהרי מצינו כאן בפ"ב כמילתא דפשיטא דתשביתו בכל דבר משמע, והיכי מצי ר"ע להוכיח מזה ההפך, דאין השבתה אלא הבערה. ומהכא קשיא נמי אמאי דכתבו התו' בשם ר"י (דף ד, ב) אההיא דפירש"י מדאורייתא בביטול בעלמא סגי מדכתיב תשביתו, והקשה עליו ר"י דהא איפכא שמעינן מדר"ע דאין בכלל תשביתו אלא שרפה. והשתא תיקשי לר"י בעל התו' נמי אדמותיב לרש"י מר"ע, ליסייעיה מרבנן, דמשמע להו תשביתו בכל דבר, והוא הדין לביטול והפקר דהוו נמי בכלל השבתה בעולם, והא ודאי שפיר דייק פירש"י בהא. ברם לרש"י ניחא אף על גב דלרבנן דהתם ע"כ אין הביטול בכלל השבתה.  דאל"ה מאי ישב ויבטל דקאמרי, (דלא משמע דפליג ר"י אביטול) היינו משום דבתר זמן איסורו קיימי בתר שית דלאו ברשותיה קאי דליבטליה, ותו לא מצי לקיומי תשביתו אלא כמשמעה דווקא (אבל לא משמע הכי מפירש"י דהכא). 
ואיברא הא דקשיא מר"ע, לדידן אתי שפיר דלא פליג ר"ע בהא אחכמים, בהשבתה דשעת הביעור (דהיינו לשטתנו עד שעה שנאסר בכרת כאמור) בכל דבר היא כדי שלא יבטל ממנה בעת התחלת מצותה. ואכתי לא גלי קרא דליבעי שריפה דווקא ההיא שעתא. מיהת בהשבתה דלאחר שעת הביעור קאי ליה ר"ע כר' יהודה, דלא סגי ליה אלא בשרפה דנפקא ליה מהיקישא. והכי קאמר ר"ע אי איתא דתשביתו דביום הראשון בט"ו הוא, א"כ ודאי אין השבתתו אלא בשריפה כנותר, ויהא פירוש תשביתו על כרחך הבערה, ולא בכל דבר, דהא ילפינן בהקש. וא"כ אי אפשר בי"ט דהא כתיב כל מלאכה לא תעשו, אלא ע"כ שבקיה לקרא דתשביתו ביום הראשון, דמוקי נפשיה בראשון דמקמי ט"ו, דהשתא דאתית להכי ניחא דתשביתו ודאי בכל דבר משמע, דכ"ע הכי משמע להו וכדאמרן. והרי אלו דברים ישרים וברורים מאד באמת ובתמים, ומקום הניחו לנו הקודמים. 
ובזה זכינו לדין שנסתייעה ג"כ דעת הפוסקים כר"י לפי שזכה בכל דבריו, שדן חמץ מנותר לשרפה שכבר ביארנו בעזה"י בלח"ש אמתני' דר' יהודה אומר אין ביעור חמץ אלא שרפה, שאף דבריו האחרונים צדקו מאד יעויין משם. וכאן נתבארו בס"ד דבריו הראשונים קורא אני אליהם יעמדו יחדיו להלכה כל אמרתו צרופה שאין ביעור חמץ בתוך זמנו אלא שריפה ואז גם אפרו נאסר כמבואר שם בספרי הנז' יפה יפה. 

שם. בטור. ולרבנן אסור דכל הנקברים אפרן אסור. עמ"ש בס"ד בלח"ש פרק כל שעה. איברא דקשיא לי אגרסת הספרים דרבנן ס"ל מפרר דווקא, כדגריס רבינו והגאונים, הא בהדיא קאמרי ליה לר' יהודה כל דין שאתה דן סופו להקל אינו דין כו' התורה אמרה תשביתו בכל דבר. הרי בבירור שחכמים מפרשים תשביתו דקאמר רחמנא בכל דבר וגם שרפה במשמע ועמ"ש לקמן סי' תמ"ו בס"ד. 

שם בטור. והר"מ במז"ל כתב כו' והוא הולך לשטתו שפוסק כחכמים. ע"כ. באמת אין זה מוכרח כלל ויותר נראה מדבריו ולשונו שפוסק כר"י, וכמו שביארתי דעתו יפה בספרי הנז' פרק כל שעה בדרך השני שיישבתי פסקיו. והוא הנכון דוק ותשכח. 

כתב מג"א [ס"ק ב]. אם השליכו לבית הכסא א"צ פרור. ונ"ל דווקא בשעת הבעור אבל אחר זמן בעורו צריך דוקא להוציאו מן העולם (וכ"כ מג"א ר"ס הסמוך) שהרי אפי' אפרו וגחלתו אסורין, ואם אתה מתיר להשליכו לבה"כ, אף את"ל שנפסל מאוכל כלב וחזיר מ"מ הרי הוא נעשה זבל, ונמצא נהנה ממנו לזבל שדהו. כ"ש דהא ודאי גם מאכילת כלב לא נפסל בכך, דכלבא בכפניה גללי בלע, אצ"ל דלחזיר מחזי חזי. וגם אי איתא לתקנתא דמשליך לבה"כ לא הוו צ"ל ומטיל לים דלא שכיח בכל דוכתא כבה"כ, הא ודאי בזמן איסורו מיהא ליתה הך תקנתא ולא סגי ליה אלא בבעור גמור כדתנן. 

ע"ב ב"י. כתבו הג"מ בפ"ג ריב"ק היה אוסר להשליך חמץ כו'. עמ"ש לעיל סי' תל"ג [ד"ה אבל רפת] בס"ד בביאור לשון זה ותשובות למ"ש האחרונים ז"ל כאן. 

שם. דאמר לא יאכיל חמץ. כצ"ל. 

שם [ד"ה ומ"ש לכך]. דלא הול"ל לכך טוב אלא לכך צריך (כצ"ל). ולפיכך נ"ל דבשורפו שלא בשעת איסורו מיירי. ע"כ. בד"מ [ס"ק ב] כתב ז"ל עיקר הקושיא ליתא דלשון טוב דקאמר קאי אלעשות מדורה בפ"ע אף על פי שהיה אפשר לשרפה אצל מדורה שמבשל אצלה. ע"כ. ואני אומר אין דעת הרב נוחה מזה, דהו"ל זה וזה גורם דלכ"ע לכתחלה אסור באסורי הנאה, עיין בי"ד סי' קמ"ב. ואי אמרת לאחר שעה ששית קאי לא הו"ל למימר לשון טוב, כיון דמדינא אסור, לכן פירושו של רבינו הרב"י מוכרח ודאי. 

שם. ומ"ש והרמב"ם כתב בסתם כו', איני יודע למה כתב עליו שכתב סתם שדבריו מבוארים הם כו' וכן הפחמין שלו אסורין בהנייה. ע"כ. ואם זה לשון הר"מ ז"ל בכיוון, הרי יפה כתב עליו רבינו הטור שסתם ואסר בכל ענין, ולא חילק בין גחלים לוחשות ובין שכבו, ופחמין נמי משמע אפילו כבויות, כדתנן התם [שבת כט, ב] מפני שעושה פחם דהיינו פחם כבוי, ואי דעתיה לפלוגי בהו הו"ל למינקט טפי גחלים דסתמן בוערות. אלא לא שאני ליה בהו ויפה כיון רבינו בדעתו של הר"מ ז"ל. אלא שזה אינו מחויב שיסבור כחכמים דווקא דלדידן אליבא דר' יהודה ניחא נמי טובא, כמו שזכרתי לעיל. 

כתבו בשם רש"ל, דמותר לכסות באפרו דמצות לאו ליהנות ניתנו. ונ"ל דמ"מ ודאי אסור לברך על אורו ושלהבתו להבדלה, דהא לאו מצוה היא לחזר אחריה כדרך שמחזירין על המצות. ועוד דכל המצות המתקיימות בדרך הנאה, ודאי אסור לעשותן בהנאה האסורה, זה פשוט. והא נמי בעינן שיאותו לאורו ולא אפשר, דשלהבת של איסורי הנאה אסורה בכל מקום. 

מור וקציעה סימן תמו 
=================== 
[קפט ב] ע"ב בטור. ואחי ה"ר יחיאל כתב שיכול לשרפו בי"ט כיון שיש קצת מצוה בשרפתו כו' הילכך אם לא ביטלו יוציאנו וישרפנו כדי שלא יעבור עליו. ע"כ. תחלה לבאר אני צריך, מ"ש ה"ר יחיאל שיכול לשרפו בי"ט אף על גב דאין שורפין קדשים  בי"ט דאית בה נמי מצוה, שאני ההיא מצוה דלא עבר עלה במניעת השרפה אמידי, והיינו נמי דאהני לנדרים ונדבות שאינן קרבין בי"ט, משא"כ הך שרפה, אקרקף דגברא רמי, הו"ל צורך אדם היום. כך נ"ל בדעתו דר' יחיאל. אבל תמיהא לי טובא אליבא דרבינו בעה"ט וש"פ דגרסי במשנה וחכמים אומרים מפרר דוקא כדכתב בסימן הקודם שהוא מהנקברים, אי הכי מאי קמהדרי ליה רבנן לר' יהודה שדן דין תחלתו להחמיר וסופו להקל שאם לא מצא עצים ישב ויבטל, והתורה אמרה תשביתו, ותקשה לדידהו מי ניחא, תינח בעי"ט, מיהא במוצא חמץ תוך רשותו בי"ט, או שנתחמצה לו עיסה בי"ט, דאליבייהו ודאי לא אפשר לבערו בי"ט, כדינו בפירור וזורה לרוח דהוו מלאכות גמורות שלא לצורך אוכל נפש, דפירור הוא תולדה דטוחן (והא פסק רבינו לעיל כרבה דמטיל לים נמי בעי פירור) וזורה לרוח, היינו זורה ורוח מסייעתו דחייב. ופשיטא דלא אתי עשה דתשביתו ודחי י"ט דהוי עשה ול"ת (דאע"ג דהכא נמי איכא ל"ת דב"י וב"י והך אלים דאיכא לאוי יתירי, מ"מ לא דמי דהך (עשה) [ל"ת] דחמץ ניתק לעשה הוא ואין לוקין עליו) ודמי ודאי לשרפת קדשים דלא דחיא י"ט בקום עשה (ושב ואל תעשה ודאי שאני וכדמוכח מההיא דפ"ק [ה, א], דקאמר ר"ע מצינו להבערה שהיא אב מלאכה, דתקשי אליביה, אטו כי משכח חמץ ברשותו בי"ט לא לבעריה, ואף על גב דס"ל הבערה לחלק, מיהו הכא תרי לאוי ועשה נינהו ולדחו לעשה ולאו די"ט, אלא ע"כ לא קדחי מה"ט ודוק) ולימרו חכמים לנפשייהו, היכי אפשר לפרושי לקרא דתשביתו בכל דבר ולא בשריפה כדי שלא ישב ויבטל מן המצוה הלא בי"ט שהוא עיקר זמן איסורו, על כרחו צריך לישב ובטל לדבריהם, נמצא שהם דנו דין שתחלתו להחמיר וסופו להקל, ומטונייהו לותיב להו ר"י ומ"ט אישתיק, וכ"ש לפי מה שפירשנו לעיל שכל עיקר לא הטעינו ר"י שרפה אלא משעה שנאסר בכרת, והא אדרבה לר"י אתי שפיר טפי, דמיהת בעצים יכול לבערו בי"ט דבהבערה אמרינן מתוך (אף דבעינן צורך קצת אינו אלא מדרבנן עיין שאילת יעבץ סי' קע"ב) וזה אף לפמ"ש התו' בדר"י בשלא בשעת ביעורו, וכ"ש לפי פירש"י, דשלא בשעת ביעורו היינו משש ואילך ואז השבתתו בכל דבר. 
וי"ל לעולם רבנן ס"ל מפרר דווקא ואפ"ה לא קשיא לדידהו למאי דפרישנא לעיל דחכמים לא קמו אדעתיה דר"י ומעיקרא סבור דבעי"ט נמי סבר דטעון שריפה דהא תשביתו דביום הראשון מעיקרא משמע לכ"ע כדלעיל, ולפום הכי אקשו ליה לא מצא עצים ישב ויבטל ולא יקיים המצוה בשעה שאפשר לו. איברא במסקנא מוכח דכי פליגי בזמן איסורו דבכרת הוא דפליגן כדפרישית לעיל דר"י מדמי ליה לנותר, ורבנן אפ"ה בהא נמי לא ס"ל כוותיה מפני התשובה שהשיבו הן מדברי עצמו. נמצא בי"ט דווקא לר"י עובר עליו אם אינו מבערו לפ"ד ה"ר יחיאל שמאחר שיש צורך מצות היום בשרפתו הותרה ההבערה, ואי לא עביד הכי קאי ליה מיד באיסור דב"י וב"י, דהא אפשר לבעוריה ומשהה ליה במזיד. משא"כ לדברי חכמים, אחר שלדבריהם אין ביעור חמץ בשרפה, וביעורו כדינו בפירור, לא מצי למעבד האידנא בי"ט ודאי לא קעבר עליה השתא, דאניס הוא מגזרת הכתוב ולית ליה טצדקי לקיים בו מצות ביעור עד ח"ה ודוק. 
אי נמי י"ל אף על גב דאוקימנא לפלוגתייהו בזמן איסור דכרת דווקא, היינו בח"ה,  דאפשר ליה למעבד בכל גוונא. מיהת בי"ט מודו חכמים דמקיים בו מצות ביעור בשרפה נמי, דהא אינהו נמי ס"ל תשביתו כייל כל מילי דביעור ואף השריפה ודאי בכלל, כדכתיבנא לעיל. ובדין הוא דאפי' בחול מצי שריף ליה ולא לתהני מאפרו, אלא דגזרת חכמים היא שאינו רשאי לשנות לשרוף הנקברים, דלא ליתי לאתהנויי מאפרן. ולא אמרו אלא להחמיר היכא דאפשר, אבל לקולא לא אמור דהיינו בי"ט, דכי מחמרינן עליה אתי לידי קולא, לשהוייה לחמץ ולעבור עליו בב"י וב"י, ודאי לא גזור, ואוקמוה אדאורייתא לבערו כמה דאפשר, ושריף ליה ולא מתהני מאפריה. וגם זה נכון וישר מאד בעז"ה, ועיין היטב הדק. 
אחר שכתבתי כל זה עיינתי באחרונים ז"ל ומצאתי ששני הרבנים מבארי הש"ע לדבר אחד נתכוונו, להתיר להשליכו למים בי"ט. ולא ידענא אמאי פשיטא להו כולי האי, והא בדבר קשה ודאי לא סגי ליה בלי פירור והאיכא מלאכה גמורה, דקעביד טחינה, דאע"ג דבנהמא ליכא, דאין טוחן אחר טוחן, מיהא בחיטי דשרירן וצריך לחתכן לחלקים קטנים ביחוד לדעת הר"מ ז"ל כדאיתא לעיל סי' תמ"ה במג"א [ס"ק ב'] ומסתברא כוותיה ודאי, פשיטא דחייב משום טוחן דלא גרע מפרים סילקא. 
ועוד איסור שבות שבו להיכן הלך, דהא ודאי חמץ מוקצה הוא אצל י"ט דלא חזי למידי, כדאי' נמי בהדיא בתשו' הריב"ש [סי' ת"א], וכבר הביאו האחרונים ז"ל דחכמים העמידו דבריהם בי"ט בשב ואל תעשה, והזכירו עוד טעמים לאסור הטלטול כדי לבערו (וא"ל דדחפו לים דטלטול מן הצד הוא, דהא בעי נמי פירור ולא סגי דלא מטלטל ליה בהדיא). 
ומ"ש הט"ז להוכיח מהא דאיתא בגמרא בע"פ שחל בשבת, שבא זונין ממונה של ר"ג ואמר הגיע זמן לבער חמץ, לא הבנתי ראיתו זאת כי מי הגיד להרב ז"ל שבזמן איסורו היה עומד הא אדרבה משמע דבשעת ביעורו כשאר ע"פ הוה קאי, ובשעה חמישית איירי, והזכירם לבערו ע"י אכילה בעצמם, או בנתינה לגוי, ולהריצה לפני כלבים ותרנגולים כמה דבעי. ואין משם הוכחה לגמרי לנמצא בי"ט בזמן איסורו דבהא ודאי מסתבר טפי לשרפו כדעת ה"ר יחיאל. ובמ"כ אזיל בתר איפכא דשרפה ודאי שריא טפי, ונפיק מיהא י"ח ביעור לכ"ע, אפי' אליבא דרבנן (אפי' לגרסא דמפרר דווקא) משא"כ בהטלה לים, דאליבא דר"י לא יצא ידי חובת מצות ביעור בזה. ואפי' בנהמא דלא בעי פירור, או דלית ביה איסור טחינה מיהא איסור מוקצה רביע עליה כי אתי לטלטוליה, לא גרע מהבערה דשלא לצורך, דקיי"ל מדאורייתא אמרינן הואיל אפי' בשלא לצורך לגמרי ורבנן הוא דאצרכו צורך קצת, ואפשר מוקצה חמיר טפי. מיהו הרב במג"א בסוף שפיר קאמר דאיהו ז"ל לא שרי לה אלא ע"י גוי, ואכתי לא מהני אלא לגבי נהמא, משא"כ גבי חטי דבעו פירור, לא מהני טעמיה דהא כיון דמלאכה היא לאו שבות דשבות הוא ולא שריא אפי' ע"י גוי אלא בנהמא דלא בעי פירור ולית ביה משום טוחן וכה"ג ודאי מסתברא כוותיה לאפוקי מדברי הרב ט"ז ז"ל, דאפי' לישראל משרי שרי, דלא נהירא. 
ויש לדעת דהא דאר"י המוצא חמץ בביתו בי"ט כופה עליו את הכלי, הוא הדין לשבת, דבשבת נמי קיי"ל כלי ניטל אף לצורך דבר שאינו ניטל, אלא דקבעי לאשמעינן אף בי"ט דמצי לשרפו, לא אמרינן בהא מתוך, למר כדאית ליה בבטלו, ולמר אפי' בלא בטלו כדפרשינן לעיל. ותמהתי ממ"ש אמ"ה ז"ל בספר תשובותיו ([חכם צבי] סי' מ"ב) בפשיטות דמצי לבערו בשבת לפרר ולזרות לרוח ולהטיל לים, הא ודאי לפרר לא אפשר אלא בנהמא, וזורה לרוח לא (דילמא הוה ס"ל למר אבא, דלא שייכא מלאכת זורה אלא במכוין להפריש קש ופסולת מן התבואה, א"ה היינו זורה היינו בורר פסולת מן האוכל ולמאי פלגינהו) אף להטיל לים לא ניחא, משום דלכרמלית קמפיק מרשות היחיד. וצ"ע אי נימא הכא נמי התירו לו שבות, קודם שיבוא לידי איסור לאו או איפכא נימא מי שאכל שום כו', ושמא כה"ג שרי להשליך לכלב דהפקר. ועמש"ל סי' תמ"ח בס"ד. 

ע"ג בראשו [ד"ה ומ"ש אם הוא]. א"נ לפירש"י כו', משמע לרבינו דה"ה במוציא מרשותו סגי ודלא כדברי (ר"י) [הגהות מיימוניות]. ע"כ. במ"כ רבינו הרב"י כי רב הוא, דבריו תמוהים מאד בכאן, מי איכא דסליק אדעתיה דביעור חמץ לאחר זמן איסורו בהוצאה מרשותו תסגי, והא ר"י ורבנן כי פליגי באיזה דרך מצות ביעורו מן העולם הוא דפליגי, ושניהם להחמיר עליו נתכוונו, ולד"ה צריך ודאי להוציאו מן העולם, ולא אשכחנא מאן דפליג בהא. שוב ראיתי בט"ז [ס"ק א'] שהשיגו ג"כ בזה ופשוט הוא. אמנם בביאור לשון רבינו בעה"ט, נ"ל דיוציאנו דקאמר כפשטו וכמשמעו דלא צריך יותר, ומשום דעד השתא לא מפליג בין ביטל או לא, ולמאן דמפליג איירי הכא נמי בשביטל חמצו, דמשו"ה אינו עובר עליו וסגי ליה בי"ט בכפיית כלי, וה"ה בחוה"מ א"צ כי אם להוציאו מרשותו שלא יכשל בו. וזולת זה לא היה עובר כלל אפי' היה נשאר בביתו, וכיון דגלי אדעתיה קודם שעת איסורו דלא ניחא ליה ביה תו לא קני ליה רשותו. ואף את"ל דמשעת מציאה ואילך אם מקיימו הדר וזכי ביה, וקאי ברשותיה על כרחו אי לא מבער ליה. הא מיהא כי מפיק ליה מרשותיה מיד ודאי סגי אף לדעת המחלקים בין ביטל ולא ביטל, לדעת הסוברים דמימרא דכפיית כלי בי"ט בחמץ המבוטל הוא דווקא, דעכ"פ ההיא שעתא דמשכח ליה לא קעבר, אי לא משהי ליה יותר, ותו לא צריך אלא לאפוקיה מרשותיה דלא להדר ולזכי ביה, אבל לבערו אינו זקוק כיון שאינו חמץ שלו, וכמו דלא צריך לבער חמץ דהפקר. וזה ברור מאד, ולחנם נדחקו הרב"י והט"ז בלשון זה של רבינו להוציאו מפשטו, שאין לנו בו אלא כמשמעותו. 
ודעת של"ה שיוציאנו ע"י גוי, תמוהה, וכבר השיב עליו במ"א [ס"ק ב'] וראיתי מי שכתב דמודה של"ה בתבשיל שנאסר במשהו. ולא חש לקמחיה דאזיל בתר איפכא. איברא בחמץ גמור ודאי, לא מהני הוצאתו ע"י גוי, כמש"ל, ובחומרא דמשהו תערובת, אמאי לא יעשה ע"י גוי, להסיר המכשול מיד (דלא ליתו למיכל מניה) ומאי קעביד אפי' שבות ליכא כה"ג. 

מור וקציעה סימן תמז 
=================== 
בטור. וכן התיר רש"י בשר יבש. ע"כ. בהגהת ש"ע [סעיף ה] כתב שהמנהג להדיח הבשר יבש ג"פ קודם הפסח. עיין באחרונים ז"ל שהצריכו שרייה, ואף בכלי חמץ קשרי בט"ז לשרותו לפני הפסח דהוי ליה נ"ט לפגם לדעתו ז"ל בי"ד סי' ק"ה. ועבמג"א [ס"ק טז] שנדחק לקיים דברי המחמירין משום כבוש, ולדבריו לא משכחת דנאסר מחמת כבישה אלא כשהניחו מיד אחר שפינה החמץ, דאל"כ הפגימה באה תחלה וגם זה דבר קשה לצמצם, א"כ כששהה מעט בין תשמיש חמץ ובין שריית הבשר מודה הרב ז"ל דנ"ט לפגם. ולדעתי הקלושה ליתא להך כללא אלא לעולם נ"ט לשבח הוא בכבוש רק שנכבש בכלי בן יומו, כמ"ש בס"ד שם במקומו בי"ד מילתא בטעמא ועיין במגדל (דפ"ש). 

שם בב"י [ד"ה ומ"ש רבינו ורי"ף]. טעם חמץ קטעים. כצ"ל. 

שם [ד"ה כתב ה"ה]. ובסי' תס"ז (כצ"ל) כתב רבינו כו' בתערובת חמץ שהם ראוים כו'. כצ"ל. 

[קצ א] ע"ד בראשו ב"י. היה צריך להשהותה. ר"ל התרנגולת. 

שם [ד"ה ובפסח]. וכתבו הגהות ומהאי טעמא יש להתיר חטה שנמצאת במצה אפויה בערב הפסח. ע"כ. ר"ל שנמצאה בפסח במצה האפויה כבר בע"פ, או שנמצאת בע"פ. ולהתיר להשהותה ולאכלה בפסח קאמר, ומתיר המצה אחר שזרק החטה וק"ל. וכתב במג"א [ס"ק י'] דלדעת הסוברים חוזר ונעור צריך לאכלו קודם הפסח. ופשוט הוא. 
אבל בגליון המג"א נדפסה הגהה א' [מהרנ"ש] וז"ל נ"ל דזה אינו מוכרח דבס"ב י"ל דמיירי בדבר שאין בו רוטב או כגון מצה שנאפה קודם הפסח ויש חשש חמץ מעט בתוכו דאין שייך לומר חוזר וניעור. ע"כ. ומאן הוא דלא חש לקמחיה ולא ידע מאי קאמרי רבנן, דלפ"ז בסעיף ד', שהביא בש"ע דעת יש חולקים, וסוברים דחוזר וניעור מיירי ביש בו חמץ בעין ודאי דווקא, אטו הא אצטריכא, ומי איכא דס"ל בחמץ בעין דאינו חוזר וניעור לאסור במשהו. הרי כבר סתם בש"ע סעיף ג', דכי איכא מידי מחמץ בעין חוזר לאסור במשהו בפסח אליבא דכ"ע, והשתא בסעיף ד' אשמעינן דאף בנתבטל קודם הפסח לגמרי, איכא דאמרי חוזר וניעור, אף על גב דליכא אלא פורתא טעמא בעלמא. ולדברי בעל הגהות דש"ע אפילו ליכא אלא ספק שמא נשאר קצת חמץ בעין כל שהוא חיישינן לאסרו בפסח, אף על גב דקיי"ל דלא אמרינן חוזר וניעור. על כן טעה מאד בעל הגליון הלז  והדבור בזה יתרון. 

שם [ד"ה ומ"ש רבינו וכן]. דאינש (עבד) לה ולאו אדעתיה. כצ"ל. 

שם. בכלים דידן. כצ"ל. 

דף ריג ע"א. אילו דאילו ואילו. צ"ל עם יו"ד. 

[קצ ב] שם. אבל השרוים במים אסורים. כצ"ל. 

ע"ב. מיהו בזו י"ל. צ"ל. 

שם [ד"ה כתב רבינו בסי' תנ"א]. למאי ניחוש לה צונן אינו מבליע ולא מפליט. איכא לאוקמה בשהה בתוכו יום שלם, דנעשה כבוש, מידי דהוי אחרס הדרייני דפולט בצונן ע"י שרייה. ובהכי צ"ל נמי תשובה דרשב"א בסמוך [בדבור שאחריו]. ובדרכו בה ענבים בלא"ה [ניחא], דדריכה הויא דומיא דוחקא דסכינא. 

[קצא א] ע"ג [ד"ה חמץ]. ואין דרכו להמנות. צ"ל. 

שם. אסור במשהו כנ"ט בשאר איסורין. צ"ל. 

שם. ויש קיצור בדברי רבינו כו' עד אפי' באלף לא בטיל. כל זה הלשון מיותר ונמחק, שנכפל למעלה. 

שם [ד"ה ונותן]. אבל נ"ט לפגם מעיקרא שרי. קשיין דברי רא"ש אהדדי. מכדי שמעינן ליה לעיל (סי' תמב) בטור אפי' בחרכו קודם זמנו אסור באכילה אחר זמנו, כ"ש אי חרכו בזמנו. 

שם. דכל שנפסד כל כך אין כאן איסור. לכאורה משמע דתשובת רשב"א זו מיירי נמי בנ"ט לפגם שנעשה בפסח, אחר שכבר היה טעמו משביח בפסח אח"כ נפגם, ואפ"ה מתירו אף באכילה כשנפסד כולי האי. וזה דבר שאי אפשר לשמוע אפי' על בר בי רב דחד יומא, חס ליה למרן הרשב"א דלימא הכי, הא לא אפליגו פסקני (בסי' תמ"ב) אלא בחרכו קודם זמנו, אפ"ה איכא דאסרי ליה באכילה, מיהו בלאחר זמנו מי שמעינן, הא אפי' שרפו גם גחלתו ואפרו אסורין (לר"י מיהא ולרמב"ם דקאי בשטתיה) אף בהנאה כדאיתא לעיל (סי' תמ"ה) כ"ש באכילה. דילמא סבר רשב"א דאכילה קילא כה"ג, דבטלה דעתו והנאת אפרו, וגחלת שניא דדרך הנאתן דווקא הוא דאסירן, וקרוב הדבר. 
מ"מ לא משמע לי דזוהי כוונת רשב"א, אלא בנ"ט לפגם שנעשה כבר קודם הפסח הוא דמיירי, דכיון דעדיין נותן טעם מה לי לפגם או לשבח, מ"מ משהו איכא, וכדעת רשב"ם והעומדים בשטתו, עלה קאי ואמר דמיהת כי נעשה עפרא (היינו מקודם הפסח) מעתה אין כאן איסור בין באכילה בין בהנאה, ופליג אדר"י ברצלוני וסיעתו דבסימן תמ"ב, קם ליה בשטת י"א דהתם. 

ע"ד. וערבו עם צ"ל. 

נשאלתי, שהודחו ביום טוב כלים של פסח עם כלי של חמץ נקי. והוריתי להתיר בפשיטות מתלתא טעמי, דנותן טעם לפגם בר נותן טעם לפגם הוי, וגם ע"י עירוי, ובהא ודאי כו"ע מודו. 

[קצא ב] שם [ד"ה ומ"ש רבינו ואיני]. כיון שערבו ע"ד להשהותו אחר הפסח הוי כמבטל איסור. ואנכי לא ידעתי מה טעם בזה, כיון דבשעת בטולו לא היה אסור, ולהשהותו ג"כ אין בו איסור, ולאכלו בפסח לא קבעי ליה, מאי ביטול איסור שייך הכא, מנין לנו לבדות דברים כאלו מלבנו, הא ודאי תמיהת הטור כדקיימא קיימא. 
איברא יש מקום לדר"י, בערבו משש שעות ולמעלה משעה שנאסר באכילה, ובזה גם הטור מודה. 

במג"א (סק"ב). ואין שם דבר המפעפען. משמע שאם יש שם דבר המפעפען כגון פשטידא שיש בה שומן אוסרת כולה, אף על פי שהאיסור כחוש. ומיהו אם נגעה בצד  האחר במקום שלא נתכפלה שרי, דאין איסור הבלוע יוצא מחתיכה לחתיכה בלא רוטב, אפילו ההיתר שמן, כיון שאין האיסור שמן כו'. וכ"מ בסי' תס"ז סט"ו דוקא ע"י היפוך השפוד יוצא הטעם מזו לזו, משמע אם לא הפכו השפוד אחר שבא החטה עליו שרי. ולא חילק אם התרנגולת שמן. עכ"ל. 
לכאורה סותר דבריו אלו בסימן תס"ז (ס"ק ל"ד) שכתב וז"ל קשה הא כתב סימן תמ"ז ואין שם דבר המפעפען, משמע אם יש שם דבר המפעפען אוסר כולו. וצ"ל דהכא מיירי ג"כ שהתרנגולת כחושה עכ"ל. 
ואין כאן סתירה לגמרי, התם אהפוך שפוד קאי דיש חלוק בין כחוש לשמן, והכא בלא הפך ולא נגע מיירי, בזה ודאי ליכא חילוק והיינו דקאמר ולא חילק אם התרנגולת שמן, כלומר דאי איתא דבלא הפך השפוד נמי איכא חילוק בין כחוש לשמן הו"ל לפלוגי התם בדידה, ר"ל אפילו בלא הפך ודו"ק. 

שם (סק"ד). וגם דעת הרי"ף פ"ז דחולין לאסור, שכתב דרב דאמר ריחא מילתא היא לטעמיה משום דס"ל מין במינו במשהו כו'. עמ"ש בחדושי באורך שדברי הרי"ף אינן מחוורין בדבר זה. ומג"א נתלה בחוט השערה במ"ש הר"ן בטעמיה דרב ולא שפיל לסיפא. 

שם במג"א (סק"י) בשם רש"ל. אם התנור סתום והקדרה אינה מכוסה יפה כו' אסור. ע"כ. משמע דאפי' יש כיסוי עליה אם אינו צמיד פתיל שהכיסוי אינו למדת הכלי ואינו סותמו וסוגרו בהדוק יפה, כמאן דליתיה דמי. 

לענין מ"ש האחרונים לשרות בשר יבש בנהר, עיין שלהי טהרות. 

שם (ס"ק י"ז). לכן ידיחו הכל. כצ"ל. 

שם (סקי"ט). דהרי נחתך בסכין דק דק. כצ"ל. 
וחומרא בעלמא הוא כי מה בכך, חתיכת צונן היא, ולא שייך בהא אגב דוחקא דסכינא. 

שם (סקמ"ה) אבל אם נתערב קודם הפסח בפחות מששים אסור באכילה. ולענין הנאתו, ער"ס תמ"ב. ובאמת כל שלא עבר עליו, אם נעשה קודם הפסח, שרי נמי באכילה, אם לא משום חומרא היכא דנהוג. 

שם. כתוב בספר צמח צדק יין לבן שהוכהה מראיתו ורוצים לתקנו שמשימין לתוכו חלב בהמה וחלב חטה פחות מס' אסור דגזרינן שמא יבא לשתות ממנו עם בשר. או שמא ישתה ממנה בפסח. ואף על פי שנתבטל בס' מ"מ ה"ל מבטל איסור לכתחלה. ועוד דיש  לחוש שמא ישאר קצת מהחלב חטה בעין. ע"כ. ואנכי לא ידעתי מה איסור יש בכאן, מי פירות הוא, אפי' היה פחות מששים התר גמור הוא לעשותו גם בפסח עצמו, כ"ש בזה שנתערב קודם הפסח, וכבר נתבטל ג"כ, נ"ל שא"צ להחמיר בו משום חששה רחוקה, שאפי' אם נשאר ממנו מאומה ביין, ואף במים ממש, ידוע שאי אפשר להחמיץ, והרי אפי' בעסה אמרו תפח תלטוש בצונן, ואם דלף טורד אינו מחמיץ את החטה. עאכ"ו חלב חטה הנימוח ומפורר בהרבה יין, והוא שקוע כולו בתוכו, ולא נשאר ממנו דבר ממש בעין מחובר במקום אחד, דלא בר חמוץ הוא לגמרי ולא שייך בכה"ג. מ"מ המחמיר תע"ב. משום הרחקה, שלא יבוא לעשות ממנו בשול עם מים. מיהו לית חילא בידי לאסור יין הנ"ל בשתיה דהא אינהו מחו להו קדרא בחסיסי [פסחים מ, ב] אף על גב דקמח גמור הוא ובקדרה חמה, עאכ"ו חלב חטה המושם  בצונן במי פירות. 
זה שייך לסימן תמ"ז שהארכתי שם לסתור הוראת בעל צמח צדק בענין חלב חטה המושם ביין לצלול גוונו. ואפרש שלא הייתי צריך להאריך בהיתר יין ההוא. כי אמנם חקרתי על עשיית החלב חטה שזכר בצ"צ. כנראה שנתכוון על אותו מעשה הדבק שקורין (בל"א שמייפסל) ובמקומנו נקרא (אָמדָאם) וזה מעשהו לוקחים חטים ושורים אותם במים צוננין איזה ימים. אח"כ דורכים אותם ברגל עד שיצא מהם משקה לבן זב כחלב בהמה, והקליפה נשלכת כי לא נשאר בה מאומה מאוכל. אחר זה מייבשין המשקה ההוא וטוחנין אותו והוא כאפר ממש. אח"כ מערבין אותו במים עד שנעשה דבק ואינו ראוי אפילו לאכילת כלב. לא יצלח למלאכה כי אם לתקן בו סבכות של נשים להקשותם ולזקפים ולפקסין. 
ומעתה אין ספק בעולם שזה הדבק לא לבד שאין לו דין חמץ נוקשה, כי החמץ נוקשה בידוע שנעשה מקמח הנדבק ברחים, מפורש בגמ' קולן של סופרים עם שאר ארבע מינים שעוברים עליהן באזהרה, אך זה הדבק לא נעשה מקמח כלל. תחלתו נמחה ונעשה משקה, ושוב נתיבש ונעשה אפר, ולא היה עליו צורת חמץ מעולם. לא קמח חטה הוא שמו אלא חלב חטה. ונעשה קודם י"ט שכבר נפסל מאכילת כלב קודם זמן איסורו. לפיכך הדבר פשוט שמותר אפילו באכילה בפסח. וק"ו חמץ שנשרף קודם זמן אסורו, אפרו וגחלתו מותרים אף באכילה, דלאו אכילה היא. ואין [צ"ל] שמותר להנות מהם בפסח לכל תשמישין. לכן הדבר ברור שגם דבק זה שאפילו אם יצויר שהיה בו שמץ דבר מחמץ נוקשה, כבר עברו צורתו ונפסל מכל מאכל, שנעשה רק אפר דלאו בר אכילה הוא. ואינו ראוי רק לצעיפי הנשים לתקנם כמ"ש לעיל. לכן בודאי אין בו משום איסור אכילה אפילו בעינו. כ"ש שאין כאן בית מיחוש שמא נשאר ממנו בתוך היין. ואפילו נוקשה ערובו בלא כלום. אבל זה הדבר דבר אחר הוא לגמרי, לא קמח היה ולא עיסה נעשה, ולא פת שעיפשה, כי הוא רק אפר שגבלו במים ולא היה אוכל מעולם, פנים חדשות באה לכאן. כי תחלתו משקה וסופו אפרורות לצורך פקוס וגיהוץ של כלי פשתן לבן, תחת חטה יצא חוח. הקמח נרקב ונימוח ונעשה אפר תחוחי. ע"כ לא הייתי צריך לכל האריכות של צדדי ההיתר בנדון זה אשר כתבתי בספרי במהדורא קמא ותו לא מדי. 

מור וקציעה סימן תמח 
=================== 
בטור. שנוהגין עכשיו שישראל מקבל דורון חמץ של נכרי מן המנחה ולמעלה כו'. לכאורה מוכח בגמרא פרק כל שעה (דף ל, א) להדיא דשרי, דאמר ר"ן מכי נפקי שבעה יומי דפסחא זבינו חמירא דבני חילא ועמ"ש שם בחי' גמרא בס"ד. 

[קצב א] דף ריד ע"א שם. זאת אומרת אסור להאכיל לבהמות הפקר. צ"ע אליבא דמאן, עד השתא לא ידעינן פלוגתא דר"י ורבנן (דאייתי לה רבינו לעיל בסי' תמ"ה) דהא השתא בפסח איירי אי אליבא דר"י מאי קמ"ל, הא ס"ל אין בעור חמץ אלא שרפה, ואי אליבא דרבנן (לאיזה גרסא שתהא) מאי שנא ממפרר לרוח, כיון דלא מטיא ליה הנאה בכל גוונא דמשביתו סגי. ותו דכי נמי מפררו, מי לא מצי משכח ליה כלב דקאכיל ליה (ואין לדחוק ולומר דכיון דמפררו לא נשאר ממנו כזית במקום אחד, ולא חשיבא אכילה, דאכתי קשיא מאי פסקא, יפררנו ויאכילנו לכלב, דילמא אה"נ כה"ג שרי אף לכלב, ולא קאמר אסור להאכיל לכלב, אלא לאפוקי סתם אכילה ממש, שיאכל לשבעה) ואין לומר לעולם אליבא דר"י, וס"ל לירושלמי כפירש"י, והב"ע בשעת בעורו, דהא בשעה שאסור בהנאה איירי. ונ"ל דאתי אליבא דרבנן, וקמיירי שיש לו הנאה ע"י כך שנותנו לכלב שמציל עצמו כדי שלא ישכנו, כאותה שאמרו [קדושין ח, ב] התקדשי לי בככר תנהו לכלב, אם רץ אחריה מקודשת. ושמא משום חומרא דחמץ, גזרו בכל כלב. 
מ"מ נ"ל, דהמוצא חמץ ברשותו בשבת ויו"ט, מותר להשליכו לפני כלבי הפקר, וכן לחיה ועוף ודגים שאינן שלו, ולא של ישראל חברו, גם לא של נכרי שכנו (דכיון דמטיא ליה הנאה מניה, הוה ליה מתנה, וחשיבא כזבינא) אלא דהפקר ודעלמא, דלא ידיע להו בעלים. דהא אפי' ברץ אחריה לנשכה, ומצלת עצמה בככר, סלקא בתיקו, אי חשיבא הנאה, ואינה מקודשת אלא מספק, ובדעלמא שאינו רץ אחריה לא מבעיא לן, ואינה מקודשת ודאי, כה"ג בשוי"ט להנצל ממכשול איסור, נ"ל דשרי. ואפשר לומר ג"כ דהירושלמי בדעת ר"י אמרה, ואף על גב דר"י שריפה בעי, סד"א אכילה דכלב נמי שריפה היא דלא בעי ר"י אלא בעור של כילוי מן העולם לגמרי, לאפוקי זורה ומטיל לים, שאינו עבר ובטל מן העולם בכך, אבל אכילה לכלב דהפקר אדרבה עדיפא, דלא נשאר ממנו גחלת ואפר הו"א מודו בה כ"ע דש"ד טפי משאר ביעורים כולהו קמ"ל. והיינו משום חומרא וגזרה נגעו בה כדפרישית. 

מ"ש מ"א (סק"ד) בשם מ"ב שאם קנה ישראל אחר החמץ מן הגוי צריך להחזירו לבעליו כו'. עמ"ש לעיל סי' רמ"ו בס"ד. ושמחתי לראות כי עתה ידעתי שכיוונתי האמת במה שהגהתי בלשון הט"ז שם. 

ב"י שטה ב'. אבל (לא) ימכור. כצ"ל. 

שם [ד"ה ועל]. שמאכילין אותם. צ"ל. 

מור וקציעה סימן תמט 
=================== 
בטור. חנות כו' חמץ שנמצא שם אחר הפסח כו'. נ"ל סתמא במוצאי יום טוב מיד איירי, דאי עברו עליו ימי חמץ ניזל בתר בתרא בכל גוונא, ע"ל ס"ס תמ"ו ועיין ב"ב (כד, א) ומ"ש שם בס"ד, ב"מ (דף (י"ח) [כח, א]) וסוף שקלים. ועמ"ש בחי' גמרא עירובין. 

מור וקציעה סימן תנ 
================== 
[קצב ב] בטור. מותר לקבל ממנו מה שלא קבל תוך הפסח. ר"ל אפילו לא נשתתפו מתחלה על מנת כן. 

[קצג א] שם. אפילו חמצו של נכרי אסור ליהנות ממנו. יש כאן חדוש אליבא דריה"ג, דמקיש שאור דאכילה לשאור דראיה, א"ה קשיא, אינהו אכלי ליה, לדידן אף בהנאה אסור, איברא אשכחן דכוותה במי פירות, וכן במשהו דתערובת חמץ. 

שם. מיהו אם קבל כבר המעות, מותר ליהנות מהם דתנן כו'. דברים תמוהים הם במ"כ, אגב שטפיה אתיא ליה לר' שמשון בן אברהם, דכיון דהו"ל חמצו של ישראל שעבר עליו הפסח, חליפיו אסורין לדידיה לכ"ע אי דאורייתא אי דרבנן, דאל"ה מצינו דמים לחמץ בפסח. ודתנן מכרן כו' מקודשת אינה ראיה, שכבר פירש"י בפרק ר' ישמעאל (נד, ב) דדווקא קדושי אשה שרו (ועמ"ש שם בס"ד) אבל שאר הנאה, ודאי אסורה בחליפי חמץ. ועפ"ק דחולין [ז, א] בשמעתא דחמצן של עוברי עבירה. ואיכא למילף מההיא דהשוכר את הפועל, דאסור לישראל להיות נשכר לגוי להעביר לו חמץ ממקום למקום, אף על  גב דהתם קנסא משום חומרא דיי"נ שתופס דמיו, משא"כ בחמץ, התם אפי' בדיעבד שכרו אסור, מיהת לכתחילה בחמץ ואפילו בטובת הנאה יש להחמיר, דאחזוקי טיבותא, הנאה היא ומתיא לידי הנאה, דאי לאו דמטי ליה הנאה לא הוה עביד, הדר הו"ל כי שכר. 

שם. מותר לומר לעבד כו'. דבר פשוט הוא שעבד זה, ר"ל נכרי שכירו ולקיטו של ישראל, לא עבד כנעני שמל וטבלו רבו לשם עבדות. 

ע"ב ב"י. ומה שכתב ומיהו שרי (כצ"ל) ונ"ל שה"ר שמשון בן אברהם מפרש דה"ק אם שכרו לעשות עמו מלאכה אחרת אף על פי שאח"כ לא עשה אותה מלאכה, אלא אמר לו שיעביר חבית של יין נסך שכרו מותר. דבריו הללו תמוהים וזרים, חס ליה למר למימר הכי. ער"פ הפועל וגמרא (דף סה, א), והיא כשגגה שיוצא מלפני השליט הוא המשביר. 

שם סוף העמוד [ד"ה כתב האגור]. דליכא פלוגתא בהא מילתא כלל. צ"ל. 

ע"ג בראשו. אבל אם שכרו לדור בו (צ"ל) ע"כ כו'. נ"ל שצ"ל אף על פי שבודאי מכניס בו חמץ כו'. ואין זה מוכרח לפי דעה זו שאסור להשכיר ביתו לגוי להניח בו חמץ בפסח, משום דאסור בהנאה, א"ה מאי שנא מההיא דתנן [ע"ז כא, א] גבי שכירות בית לנכרי, אף במקום שאמרו להשכיר, לא לבית דירה אמרו מפני שמכניס לתוכו ע"א, הא קמן דאפילו בסתמא אסור. ואין לומר שאני התם משום חומרא דע"א, דהא להירושלמי שוים הם איסורי הנאה לענין זה, וה"נ תלמודא דידן מדמי להו להדדי, ובאמת אף על גב  דלירושלמי בכל גונא אסור אנן לא קיי"ל כוותיה בהא כדאיתא בסימן ת"מ. 

מור וקציעה סימן תנא 
=================== 
[קצ"ג ב] בטור. השלהבת עולה להן מכל צד ולא חייס עלייהו דלמא פקעי. כצ"ל. 

שם. שמכניסן. צ"ל. הסקו. צ"ל. 

שם. וכלי אבנים די להם בשטיפה. אפילו תשמישן בחמין. 

שם ב"י [ד"ה וכוביא]. ואם (הוא) כלי. צ"ל. 

שם. וכן קדרה של מתכת. זה דבר פשוט כיון דשל מתכת היא ליכא למיחש דלמא פקעה. ושל אבר ושל בדיל לא שייך בהו הסק לגמרי, שהם נתכים מיד בהריחם אש. איברא בשל כסף חוששני דלמא חייס עלה, שהאש פוחתו כדקתני [ב"מ כט, ב] לענין מציאה ופקדון שלא להשתמש בהן כלל. 

[קצד א] ע"ד [ד"ה והליבון]. שאופין. צ"ל. שלא תשיר. צ"ל. דהתרא. צ"ל. 

שם בסוף העמוד [ד"ה כתב בעל המנהיג]. דלא מצינו בליעה דאיסור גבי כלי עצם (צ"ל) ואני עושה מעשה כאשר כתבתי. כמה רב גובריה דעבד כשמעתיה, ולא שמעינן לה בשום דוכתא. ואי משום דשיעי, מי שיעי טפי מכלי מתכת. ובאמת גריעי טובא מנייהו, כי ידוע שהעצם מלא נקבים הוא, ויונק לחות מן הבשר והדם, שרוב חיותו דרך נקביו, כן הוא בולע גם בהפרדו מן החי אף על פי שנתייבש. 

(בב"י בראש העמוד) [שם]. להביא את הקרנים כו'. נ"ל שאין משם ראיה, ההיא לענין טומאה אתמר, והא מתניתין היא (פ"ב דכלים) כלי עצם כו' מקבליהם טמאין. ושמא ה"ט שהיה לבו של הר"י נוקפו בכך, משום דפרשת געול כתיב בתרה, דילמא אכולהו קאי. ולאו מילתא היא, דא"ה מי נימא נמי לענין געול יהו פשוטיהן חלוקין ממקבליהן, שהללו צריכין הגעלה והללו לא. אלא ודאי קשוו להדדי להגעלה. אבל ודאי הך הוראה לאו דסמכא, דודאי בלעי כמ"ש לעיל. וצריכי הגעלה בלי ספק בין פשוטין בין מקבלין, אם נשתמש בהן בחמין. 

דף רטו ע"א בטור. כלי גללים. פירוש כלי שיש, ואצ"ל הנעשים מצפיעי בקר. 

[קצד ב] שם. יגעילנו. צ"ל. 

שם. תחת הטלאי אינו נפלט ע"י הגעלה. וא"ל א"כ לא יפלוט גם כשיבשלו בו בפסח, כבר נשמרו מזה רא"ש ורשב"א. עב"י. 

שם. שזיעת הכסוי מעורבת. צ"ל. 

שם. יפלא וכי (מפני) שחימוצו קשה. כצ"ל. 

שם. והתיבות. צ"ל. 

ב"י [ד"ה כלי כסף]. סלים שמולחין. צ"ע דהא קיי"ל אין מליחה לכלים, וכדאיתא נמי בב"י לעיל סימן תמ"ז (דריג"ב) בשם מרדכי. 

שם [ד"ה ומחבת]. יהיב. צ"ל. 

שם. מחסרין המרק ומקדיח. צ"ל. 

שם. ולא מקרי תשמישו ע"י האור. ולפמ"ש שהולכין אחר רוב תשמישו של כלי, בלא"ה שפיר דמי. 

שם [ד"ה ומ"ש ואם]. אבל לא לענין הכשרו. ר"ל דלא סגי ליה בהכשר מקצתו, והוא כעין נתינת טעם לקודם. 

שם [ד"ה ומ"ש ואבי]. אותן חתיכות. ר"ל של טלאי. 

ע"ב ב"י [ד"ה כסוי]. שא"צ לבון שישיר. כצ"ל. 

[קצה א] שם [ד"ה מדוכה]. מתיר בהגעלה ע"י קליפה. ר"ל קליפה ע"י כלי אומנות דברזל חד, קודם שיגעילנו. 

שם. נתזין ממנה. צ"ל. 

שם [ד"ה הדף]. דחמוצן. צ"ל. 

שם. על עריבות. צ"ל. 

שם [ד"ה כתב הכלבו]. אריגת הנפה ובעץ שבה וישפשפו כו'. כצ"ל. 

שם. ואחריו ההגעלה טובה. כצ"ל. 

במג"א (סק"ד). צ"ל ככלי חדש ב"פ, תחת בכלי חרס, שנדפס בטעות. 

שם (סקכ"ז). כלים ישנים שחפן בבדיל יש מצריכן הגעלה כו' עד שניתך העופרת הוי כלבון. צ"ל. 

ויש מגעילין אפי' כלי בדיל חדשים כל השנה, לפי שאומרים שמושחין אותן בבורית (שקורין זייף בל"א) הנעשה מחלב. ולו יהי כדבריהם, אינו אוסר דנ"ט לפגם הוא, שנעשה עם אפר, וגם אם עושין כך, נראה שבצונן נעשה ואין כאן בית מיחוש, אפי' היה דבר איסור גמור, כ"ש שאינו דבר ברור שיעשו כך. לכן איני רואה ממש בחומרא זו, ולא דכירנא ולא חזינא לרבנן קשישי דעבדי הכי, אף אם לא ראינו אינה ראיה. 

ע"ב בטור. כתב רב האי כלי עץ מצופים בסממנין כו' דינן ככ"ח. עמש"ל בס"ד. 

ע"ג בראשו ב"י [ד"ה כתב הכלבו הרחת]. ויחממנה. צ"ל. 

[קצה ב] שם. וכמ"ש (רבינו) בסי' תמ"ז. עמ"ש שם בס"ד. 

שם. והגמ"יי בפ"ה כו'. בספרינו הוא בסוף הל' מצה וחמץ. 

שם. שאע"פ שהוא יותר מכלי ג' או ד' וה' (כצ"ל) שמעבירים המים כו'. ר"ל לפי שאינו נשפך על כל צדי החבית פעם אחת, אלא מצד אחד נשפך ועובר לצד שני, וממנו לשלישי ולרביעי. נמצא כשמגיע לכל הצדדים, אינו אלא כלי שלישי או רביעי ויותר שכבר נתקרר הרבה, אין בו כח להפליט, ועתו' פ' דם חטאת ([זבחים] (צא) [צה], ב). 

שם. ורבינו אפרים מתיר אפילו בלא הגעלה משום דהוי נ"ט בר נ"ט דשכר גופיה לאו חמץ גמור הוא אלא ע"י תערובת. עיין תשובת אמ"ה ז"ל ([חכם צבי] סימן כ') דיהיב ליה דין חמץ גמור. ועכ"ז יל"פ דרבינו אפרים שאינו מתנגד, שהבלוע ממנו אינו אלא טעמו ולא ממשו. 

שם [ד"ה כל הכלים]. הוא ממהר להחמיץ. ר"ל אגב דוחקא דלישה מדי דהוה אדוחקא דסכינא, והא ודאי גרע דטובא עבדי ליה, ודוחקא דסכינא פורתא הוא. 

[קצו א] שם סוף העמוד [ד"ה ואפילו]. למה לא ישתמשו בו מצה בצונן. לפמ"ש בסמוך לק"מ, משום דבית שאור סתמיה ללישה קאי (ובדרך תשמישו הוא דקאסר הרי"ף להשתמש בו צונן) דאגב דוחקא מפליט בצונן, ותו דאפי' בלי לישה נמי מפליט כשמשתמש בו בלח, דומיא דציר וחומץ חזק, דאוסרין כדי שיתננו על האש וירתיח. והאי בית שאור דכוותייהו לא בציר ממלוח וכבוש חריף. 

שם [ד"ה כתב רבינו האי]. וכתב בא"ח בהא דרבינו האי דהיינו אם נשתמש בהן חמין. סתמא דלישנא דרבינו האי לא משמע הכי, כי אינן ראויין להשתמש בהן חם שמתקלקלים מן החום. ומן התקרה אם נשפך עליהן חמץ חם בודאי לא דיבר הגאון, אלא פסיק ותני שמשתמשין בהן חמץ. הא ודאי בתשמיש הרגיל בהו קמשתעי, דהיינו בצונן. ונראה דיהיב להו דין כלים זפותים, דבלעי אף בצונן. ובאמת כך הפירנוס כקוניא שעשוי מזפת. 

ע"ד [ד"ה וכל]. לשום אותן על האור כי (אם) לנקותם. כצ"ל. 

שם. אלא אחר (רוב) תשמישו. כצ"ל. 

שם. של לחם חמץ ביין. צ"ל. 

שם. דכלי זכוכית שיעי כו'. תמהני מה היה צריך להביא עצות מרחוק, הלא נזכרה סברא זו בעצמה בגמרא במקומה, גבי מאני דקוניא, אלא דלא קיימא, דאע"ג דשיעי כיון דכלי חרס נינהו חזינן להו אי מדייתי. וכיון דהכי הוא אין יוצאין מידי דפיים, אבל כלי זכוכית דודאי לא מדייתי לא, וכמדומני כך שמעתי לאמ"ה זצ"ל אומר כך. ולא דמי לקוניא שעם היות אף הוא נעשה מהתוך זכוכית, ואפ"ה אמרינן דמדייתי, לפי שכלי קוניא אין עושין אותם אלא במעט צפוי זכוכית דק. אי נמי קוניא לאו זכוכית הוא, ופיר"ת אינו מוכרח, אם נאמר אף חפוי זכוכית לא בלע, ולית לן בהו אף שברייתן מן החול כיון שאין בו דופי אין צורך להוציאו, דכי לא בלע לא פלט, כדמוכח מההיא דחזינן להו (דמדייתי) [אי מדייתי] דש"מ בהדיא, כי לא מדייתי לא אכפת לן אם ברייתן מן החול, ואף בכלי חרס שרי בכהאי גוונא. וכיון שכן, אותן שרוב תשמישן בצונן ודאי חומרא בעלמא היא שלא להשתמש בהן בפסח, כ"ש אחר שהדבר מפורש באבות דרבי נתן (פמ"א). 
וראיתי מי שכתב, שכלי זכוכית נתרים בהגעלה. ונ"ל הבל דלא דמי לכלי חרס דלא פקעי בהכי, משא"כ כלי זכוכית פקעי וחייס עלייהו, בודאי לית להו תקנתא בהגעלה למאן דמחמיר בהו. אבל העקר כדברי המקל. ופשוט שכלי זכוכית לבנה, הבאה מארץ הודו (שקורים פרצליין ובארץ תוגרמה פרפוריש) דין אחד להם עם כלי זכוכית, אף על פי שאינם צחים וזכים כמוהם ולא נראים מעבר אל עבר. ועיין שאילת יעבץ (סי' ס"ז) ובהגה שם. 

כתוב בש"ע [סעיף כד]. כלים המצופים בסממנין שקורין פירנו"ס (בל"א לאקירט) דינם. כצ"ל. עמ"ש בס"ד בי"ד (סי' קכ"ב), ונראה דאיירי התם בשועים ומצופים מבית ומחוץ, וה"נ יש לפרש דעת הגה דש"ע כאן, דמחמיר שלא להשתמש בהם אפי' חדשים וכל השנה דמיירי כה"ג, אף על גב דלא היינו טעמיה דמהרי"ל כי ממנו לוקחה הגה זו. 

כתוב במהרי"ל (ובהגה דש"ע [סעיף ד]) כו'. חצובה צריך לבון. ותמוה בעיני דלמאי ניחוש לה, דאפי' את"ל שנשפך עליו חמץ לפעמים, הא קיי"ל אין כלי בולע מחברו בלי רוטב, וחצובה זו (שקורין דריפו"ס) עגולה בעלת ג' רגלים אין לה בית קבול (כו') [כלל] רק להעמיד עליה קדרה קערה או קומקום עשויה. והא הרמ"א הוא דפסיק בי"ד (סי' צ"ב וצ"ג) בשתי קדרות נוגעות זו בזו שאינן אוסרות וכ"ד בש"ך (בסק"ה). וגדולה מזו שמענו לבהג"ה שם דמתיר במחבת של חלב על קדרה של בשר, אף על פי שהזיעה עולה לה מהקדרה שתחתיה ומפעפע בודאי קצת אפילו הכי שרי לדידיה, כ"ש בכלי הלז שאין שם שום דבר בעין שיפעפע, ואפי' היה, האש שרפו. ואת"ל להצריכו הכשר משום חומרא דחמץ, הלא דיה בהגעלה מאחר שאף היא אינה אלא חומרא יתרה בודאי. 
אמנם במחבת של מתכת שיש לה בית יד ארוך ורגליה של ברזל תקועות בה במסמרות, העשויה לבשול דגים ולטיגון ולהתוך שומן, נ"ל לית דין צריך בשש דלא חלה עלה חומרת מהרי"ל. ולא תימא אדרבה מגרע גרעא כיון שמחוברים על ידי מסמרים ויש נקבים במחבת, שהבליעה מתפשטת על ידיהם והולכת לרגלים, ונאסרים כגוף המחבת דאיכא דמחמיר בה. הא לאו מילתא דאם נאמר שבולעים הרגלים בלי אמצעי א"כ ניתרים גם בהגעלה בלי ספק, דעל כרחך קלה בליעתם מבליעת גוף כלי הלז, ועל כן יש לנו לדונם כידות הכלים, שאינם נאסרים בדיעבד, אבל האמת הוא דאף לידות לא דמו, דשאנו ידות (סתם דבמשנה) שהן גוף אחד, מוצק אחד, מקשה אחת, עם הכלים, דשייך בהו למימר חם מקצתו, חם כולו. (אפ"ה אין הבליעה הולכת בכולם) משא"כ במחוברים ע"י מסמרים, דשני גופים מוחלקים הם בעצם, ואינם מקבלים הבליעה, כגוף הכלי לגמרי, משו"ה אפי' הגעלה לא תבעי להו לרגלי המחבת הקבועים בה, דודאי עדיפי מחצובה דמהרי"ל שיש ללמוד זכות על חומרתו, ולומר דה"ט משום דעשויה למושב קדרות וקערות איכא למימר דילמא איקרי ומותיב עליה מדי דמיכל בלי הפסק קערה, כגון שיושיב עליו פשטידא או פלאדין, לחממו על גבי האש או להפיג צינתו, ואז בולע מיד חמץ גמור ע"י האש. וכן יש לחוש לפליטתו על זה האופן, פן יחמם עליו בימי הפסח בשר צלי או מצה ומיני טיגון יבשים שנתקררו, ויתנם ע"ג החצובה בלי הפסקת דבר אחר כדי לחממן מהר או להפשירן, ולא אפשר דלא בלע פורתא, כיון שעומד ע"ג האש בלי הפסק, והו"ל תשמישו ע"י האור, משו"ה לא סגי ליה בהגעלה. כך נ"ל לתת טעם לחומרא זו, אף שנראית לכאורה יתרה וזרה, (ועיין יו"ד סימן ק"כ טרפידיש (היינו חצובה) א"צ טבילה, ולא חיישי לה אפילו בדאורייתא). ובאמת לא נפלאת ולא רחוקה היא. ומ"ש במג"א [ס"ק יב] בטעמו של מהרי"ל בזו אינו מתקבל, ומ"מ בכלי מחבת הנ"ל דבר פשוט הוא, שאין לחוש לו כלל להצריכו לבון ולא חלה עליו חומרת מהרי"ל לגמרי, דרגליה לא חזיין בעינייהו לשום תשמיש חמום מאכל, פשיטא דבהגעלה סגי לה. 

מור וקציעה סימן תנב 
=================== 
[קצו ב] בטור. כדי שיתמלא. צ"ל. 

שם. א"א הרא"ש כתב כו' אבל מזמן איסורו ואילך כו' אין להגעילו אא"כ לא יהא הכלי בן יומו. היינו עד הלילה, שאינו אוסר אלא עד ששים כשאר איסורים, אבל משעה שאוסר במשהו, מודה רא"ש שאין מועלת בו הגעלה. 

דף ריו ע"א בב"י [ד"ה וכלי גדול]. דההוא דודא. צ"ל. 

שם. מעלה ניצוצות. צ"ל. 

שם. מסקא נצוצות. צ"ל. 

שם [ד"ה כתוב בהג"מ]. מצד שכבר הוגעל. ר"ל שלא יחזור ויבלע, אלא יצמצם שלא יכניס (צ"ל) שנית מה שכבר נגעל שלא יחזור ויבלע. 

שם [ד"ה כתב ר"י]. שמשעה שנאסר החמץ מן התורה אינו יכול להגעיל שום כלי מבליעת חמץ. ע"ל בב"י סי' זה מ"ש הכל בו והרשב"א. וצ"ל דלדידהו דס"ל משהו אסור לפני זמנו, נ"ט לפגם נמי אסור וכמבואר במ"ש הרשב"א. 

ע"ב. ואם לא נזהר הפסיד. צ"ל. 

[קצז ב] ע"ג. כתב הרשב"א בתשובה (סי' תס"ב, ויש בה ט"ס וחסרון הניכר, וכן המעתיק קבע לשבשתא בב"י כאן עם ט"ס משונה) כו' אדרבה הוא מצטרף (עם ההתר לבטל) השני כו' והיה טעמו נרגש בכמותו במין ושאינו מינו כו'. כצ"ל. 

שם. מין מעורר מינו. צ"ל. 

שם. המולייתא רותחת. צ"ל. 

שם [ד"ה מצאתי]. לא סליק דיקולא דמיא. זה למד מדין חליטת חטים, אף על גב דלא קאי התם בגמרא [פסחים מ, א]. 

שם [ד"ה כתב הרשב"א]. נראה שדינן כשאר משקין. לדידי חזי דעדיפי טפי, דאפר עצמו מכשיר ומפגים הטעם. עיין יו"ד ס"ס קל"ח. 

שם. אבל אין מגעילין בתוכן. ופשוט שאם הרתיחן למי טבריא על האור, ודאי לא גריעי משאר חמי האור ומגעילין בהם כל הבליעות, ומעלו נמי, דאגב מררייהו פוגמין הטעם ביותר. 

מור וקציעה סימן תנג 
=================== 
בטור. ידי חובתיה. צ"ל. 

ע"ד ב"י [ד"ה ויש]. אבל מיני ירקות דל"ד לדגן כלל לא אתי לאחלופי. נראה דלא דייק הך לישנא דירקות, אלא ר"ל מיני זרעים, כשבת וקצח וכוסבר ודכוותייהו מיני תבלין, אף על גב דדמו קצת למין דגן, מ"מ משונים הם בתואר וידועים לכל, ניכרים בשמם וטעמם וצורתם. לכן אין לחוש למנעם מלאכלם בפסח אפי' למנהג אשכנזים המחמירים ביותר בדברים כאלו. ואצ"ל שמותר גם להם קאפ"ע, שהוא פרי האילן, וטע שהוא עלה ירק דלא שייכא בהו שום חומרא. 
ובשעת הדחק ודאי יש להתיר גם כל הקטניות באכילה, שהרי אפי' רבינו בעה"ט שהיה אשכנזי, ובימיו כבר התחיל מנהג חומרא זו, לא השגיח בה וכתב וחומרא יתרה היא ולא נהגו בה. מכלל שלא קבלוה אבותינו האשכנזים ז"ל בימיו (לכן מה שנרשם בהגה דש"ע [סעיף א'] על מוצא דין חומרא זו, הטור, משבשתא היא) ולא נתפשטה ביניהם וכמה פוסקים חושבים אותה לשטות ומנהג טעות, שא"צ אפי' חרטה והתרה. וכן מוכרח מגמרא ערוכה [פסחים קיד, ב] דלית דחש לדר' יוחנן בן נורי באורז. ורבא מהדר אסילקא וארוזא לשני תבשילין. וכל חומרות דקטניות נולדו וצמחו מאורז (עפ"ד ריב"ן) וכיון שנעקר השורש ממילא יבשו הצמחים מאליהם. ומעידני על אמ"ה זצ"ל, כמה צער נצטער אותו צדיק על זאת, כל חג המצות היה מתרעם ואומר אי איישר חילי אבטליניה למנהג גרוע הלז שהיא חומרא דאתיא לידי קולא ונפק מנה חורבא ומכשול (תחת אשר חשבו להתרחק ממנו מרחק רב) באיסור חמץ גמור, כי מתוך שאין מיני קטניות מצויים להמון לאכול ולשבוע, צריכין לאפות לחם מצה הרבה, בפרטות העניים ומי שבני ביתו מרובים ולא יספיקו להם תבשילים הרבה לשבר רעבונם, מוכרחים על כרחם להספיק להם מצה די לחמם לביתם וחיים לנערותם. מתוך כך אינם נזהרים בעסה כראוי וכחובה, עושים אותה גדולה הרבה ושוהים עליה מאד. קרוב הדבר שנכשלים באיסור כרת ר"ל. גם המצות עומדים להם ביוקר ואין יד כל אדם משגת לעשותם די הצורך לבני ביתו, ולא ימצא להם אפי' די שבעם אף בלחם חמץ כל השנה, וקטניות נמצאים בזול בלי טורח ובהתר, ואתו לאמנועי משמחת י"ט, בסבת חומרא שאין לה טעם וריח, לכן אשרי שיאחז צדיק דרכו, יתן אוכל למכביר ונפץ את עלולי החומרות הזרות אל הסלע. 
ואף אם היה נראה גם מדעת אמ"ה זצ"ל שלא ערב אל לבו להתירו בלי הסכמת רבים, משום [פסחים נא, א] דברים (האסורים) [המותרים] ואחרים נהגו בהם איסור כו'. איברא הא ודאי ליתא דאוקמה ר"ח בכותאי א"נ בבני מדינת הים דדמו להו, א"נ היכא דשכיחי עבדי, אשכחן לזימנין דהוו מחמירי אמוראי במילי דשרו מדינא משום פריצותא דעבדי דמסרכי מילתא, ובהפקרא ניחא להו, מאי דלא שייך האידנא לגמרי גבן בני אשכנזים, דלית לן עבדי וכולן בני תורה נינהו ישראל קדושים ומחמירים על עצמם ביותר, וכל דבריהם ע"פ חכמים עושים, פשיטא דליכא למיחש למידי. אלא נראה דהוה חש להמון דבת עם שלא תלעוז עליו מדינה, למקרי ליה ב"ד שריא, אבל כשיסכימו חכמי אשכנז על ככה להפקיע חבל חומרא זו, פשיטא לית דין צריך בשש ואין כאן חשש לא משום דברים שנהגו אפי' לסייג, ולא משום שאין ב"ד יכול לבטל דברי ב"ד חברו עד שיהא גדול ממנו כו', דבמילתא דנפק מנה חורבא ליתא לההוא כללא ממשנה ערוכה, עיין לחם שמים רפ"ה דמע"ש, שם תמצא דברים נכונים בענין זה. על כן אני אומר בטח, המבטל מנהג זה של מניעת אכילת קטניות (והדומה לו ממנהגים גרועים כאלה) יהי חלקי עמו, הלואי יסכימו עמדי גדולי הדור במחוז הלז. הנני הנני להיות נטפל לדבר מצוה זו, וכל ימי הייתי עומד ומצפה מתי יבוא לידי ואפרסם דעת אמ"ה להפקיע חבל חומרות כאלו שאין רוב הצבור יכולין לעמוד בהן. לקיים ותגזר אומר ויקם, ואקבענה בדפוס ואעשנה כיון להביאה לידי מעשה לתקוע בה מסמרות, לקבעה הלכה לדורות, לזכות את הרבים ולהסיר מכשול מדרך עמינו, בודאי למצוה רבה יחשב. 

[קצח א] שם [ד"ה כתב הרי"ף]. ה"נ דשמור דלישה הוי שמור. כצ"ל. 

שם סוף העמוד. כגון עריכתה. כצ"ל בכף. 

[קצח ב] דף ריז ע"א בטור סוף הסימן. לתיתה אף על גב דבגמרא שרי לה בחטי. אבל בשערי, לא ברירא בגמרא לא לאיסורא ולא להתרא. דבברייתא [מ, א] תנא להדיא אין לותתין שעורין בפסח. (מ"מ אם לא נתבקעו מותרות). איברא אליבא דלישנא בתרא דרבא דמצוה ללתות חטין, כ"ש שערי דשיעי וק"ל. 

שם. לתיתה הגאונים אסרוה. על כרחנו צריכין אנו לפרש דברי גאונים הללו, דחומרא בעלמא לכתחילה היא, (ובשעורים ודאי יש לחומרא זו עקר בגמרא. כיון דתניא בהדיא בברייתא, כמ"ש לעיל. וה"נ לענין מנחות, אף על גב דאיתנהו בזריזין  ומקום זריזין, ואפ"ה בדיעבד שרו נמי כי לא נתבקעו). אי נמי לענין שימור דמצת מצוה בלחוד אמרו, כדי להציל שטת הטור מסתירה תוך כדי דיבור, דמעקרא אייתי מר בפשיטות תשובה לגאון דבשעת הדחק מותר ליקח קמח מן השוק ויוצאין בו, אלא דלכתחלה בעי שימור, והיכי קאמר בתר הכי לתיתה הגאונים אסרוה, דלפום ריהטא משמע לגמרי אסורה אף בדיעבד ואפילו לאכילה בעלמא שלא לשם מצוה. הרי זו פלוגתא רחוקה מן הקצה אל הקצה, דתשובה לגאון מתרת קמח מן השוק אף למצת מצוה, וקמח דשוק ודאי לתות הוא ואיך יאמר מיד אח"ז בשם הגאונים בהפך לגמרי, וכאילו אין כאן סותר הקודם כלל הא קמזכה שטרא לבי תרי ולא חלי ולא מרגיש, הלא זה כדבר אשר אין לו שחר. הא ודאי לישנא דטור דחיק ומוקי נפשיה כדאמרן, ולית בה ספקא, דתשובה דגאון מתקנתא היא, אתיא שפיר אליבא דהלכתא כפשיטותא דגמרא דבצקות של גוים אדם ממלא כרסו מהם, ולמצוה הוא דלא נפיק עד דעבד שימור מלישה ואילך. הילכך אם לקח קמח מן השוק ולש אותו תו לא צריך למצה שמורה אחרת כמ"ש הרא"ש (וזו מדה יתרה להקל יותר מדעת הגאון) בפשיטות. והטור בודאי קאי ליה בשטתיה דאבוהי מסתמא, דלענין דינא לית בה ספקא. אלא שגאונים אחרים החמירו בלתיתה למצת מצוה בלבד, ואף זו חומרא יתרה היא נגד סוגית התלמוד דמסיק מצוה ללתות במצה דמצוה ורבא קבע בה מסמרות כדאיתא התם, (אלא שיש לחלק בין חטין לשעורין. אף  על גב דלרבא גריעי חטי משעורים בהך מילתא, איהו דחיק בה מעקרא למשכוני נפשיה אסברא קמייתא. ובקושטא הדר ביה מהך סברא, דלא קיימא במסקנא). אבל למלא כרסו מבצקות דגוים (קודם שיאכל כזית מצה דמצוה) לית דין ולית דיין דשרי אף לכתחלה ואצ"ל ליקח קמח מן השוק שלא בשעת הדחק, עאכ"ו בשעת הדחק, שאין בו בית מיחוש. 
מעתה לא ידעתי מה החרדה הגדולה אשר חרד עלינו במג"א [ס"ק ח] בהוראת חכם אחד שהורה ליקח קמח מן השוק, ושוב גזר תענית על שגגתו (ואף על גב דבודאי מדוחק הורה, גבר בגוברין) ולא ירדתי לסוף דעת המחמירים הללו דטרחי בכדי במ"כ, לאסור את המותר מדעת חכמי התלמוד לכתחילה, ואתו אינהו וגזור תעניתא אף לדיעבד ושעת הדחק, כפרה בכדי לא אשכחן. וכי נמי לותתין, מאי הוי, מי לא תנן (פ"ו דמכשירים [מ"ב]), כל הקמחים והסלתות של בית השוקים טמאים, ואפ"ה ר"ה שרי בצקות של גוים ולא מפליג, מוכח בהדיא דבכל מקום מותרים, ותו לא מידי. 
ומכאן שגם מ"ש במג"א (בסק"ב), וז"ל ופשוט שכל מיני הריפות אסור להשהות, אינו מכוון להלכה, דלא ידענא מאי פשיטותיה ומאי גריעותיהו דריפות מקמחים דגוים ומבצקותיהם, דאע"ג דודאי מלחלחים אותם כדאוכחנא ממשנה שלמה, שרו באכילה. היכי ניקו אנן ונאסור להשהות מיני ריפות, הא ודאי מילתא דתמיהא טובא מה ראה לומר כן, ולגדוש המדה כל כך. ונראה דלא דקו בה, ומפשטיותו של במג"א הנ"ל איכא למיחש נמי דנפיק מנה חורבא, למי שלא שמש כל צרכו, שיבוא להפסיד ממונו של ישראל בחנם לאסרו בהנאה אף בדיעבד אם שכח אדם והשהה ריפות בפסח, רחמנא ליצלן מהאי דעתא ופשוט בעיני שאין מקום לחומרא זו כלל. שוב הוגד לי מפי בני סמכא יודעי מלאכת הריפות וגריסין במדינה זו, שבודאי אין לותתין השעורים לעשותן ריפות. ואם כבר נתלחלחו אינן יכולים עוד לעשות מהם הריפות. ונבואה נזרקה בי במה שכתבתי לפנים, כי השנה נתקיימה, שבא מעשה בכאן בשנת תקכ"ח ונשאל לדבר עברה ואסר הכל בהנאה, ואף שהיה בע"פ, מה נעשה לשועלים קטנים הללו מחבלי כרמים מכלי ממונם של ישראל. 
אבל לקחת קמח מן השוק, חלילה להקל במקום שאבותינו הקדושים כבר נהגו סלסול ופרישות שלא לאכול בצקות של גוים וקמחם בפסח (אף שנראית כתוספת על דברי תורה ועל דברי חכמים) אם לא מדוחק, אז המחמיר אף בזו אינו אלא מן המתמיהים, דחומרא דאתיא לידי קולא היא כה"ג, היכא דלא שכיח קמח שמור ודאי לא קבלו עלייהו חומרא זו וכ"ש היכא דליכא קמח אחר כלל, לבטל מצות עשה דבערב תאכלו מצות מי אפשר. 

מור וקציעה סימן תנד 
=================== 
יש לידע שמי שאומרים לו עשה מצה ואינו עושה, מכין אותו עד שתצא נפשו. כ"מ כתובות (דף פו, א). 

בטור. כמצת שלמה. צ"ל. 

שם. שבו ובמורסנו. כצ"ל. ר"ל שבקמח. 

ע"ב. לענין מצה גזולה. עמש"ל (ח"א סי' קצ"ו) בס"ד. 
בד"מ וכן בהגה דש"ע [סעיף א]. אין לעשות המצות רחבים הרבה, דהוי כאשישה. לכאורה יש לתמוה, דהא בגמרא משמע שאין יוצאין בה אפילו בדיעבד דמקרא ממעטינן לאשישה, ופירש"י גלוסקא רחבה. וי"ל דלא אימעיטא אלא אשישה ממש, דהיינו כשהיא אחד מששה באיפה, ודווקא כשעשאה למצה גדולה כל כך, הוא דלא נפיק בה ידי מצוה. אבל למנהגנו שעושין שלש מצות מעשרון, שאין כל העסה אלא עשירית איפה, מדאורייתא מחזי חזיא למיפק בה י"ח, אלא מיהא לכתחילה יש להזהר אפי' בלישה מעוטה לפי שכשעושה המצה דקה ורחבה יכולה להיות ברחבה כרוחב אשישה (שהיא נעשית עבה) ומתוך שנראית כאשישה יש למנוע לעשותה רחבה הרבה. 
ותו דילמא כיון דמייתי תלמודא במסקנא ופליגא אדשמואל דאמר אשישה גרבא דחמרא, אפשר דקיי"ל כוותיה, דקרא מסייע ליה. ועוד כיון דאיכא לאוקמי לקרא דלא ממעט אלא חלוט ומצה עשירה וסמי אשישה מברייתא דאסמכתא בעלמא היא ודשמואל עדיפא. איברא לדידי חזי, אדרבה מצה רחבה שפיר דמי, ומעלי למצוה. ולא דמיא לאשישה דחשיבותה שהיא לחם גדול ועב. ולזה נתכוין רש"י בגלוסקא גדולה. תדע דהא איתא (לז, א) עושין סריקין כמין רקיקין ואין עושין כמין גלוסקאות, פירש רש"י גלוסקאות מתוך עביין מחמיצין, הרי כוונתו מבוארת לפרש אשישה גלוסקא שהיא גדולה בעבייה. וכן משמע לשון גלוסקא בכ"מ שנזכר בש"ס שהוא ככר לחם חמץ עב וגס, אבל הרקיק הרחב, הוא עשוי בהפך, ואינו דומה לו כלל. 

מור וקציעה סימן תנה 
=================== 
[קצט א] ע"ג ב"י [ד"ה אין]. למדנו מדבריהם. ר"ל מדברי ה"ג. 

שם. מותרים. צ"ל. 

שם [ד"ה והרב]. כשטעו. צ"ל. 

[קצט ב] ע"ד [ד"ה ועוד דע"כ כשאסרו]. כשהתירו ללוש בהן מצה של מצוה (היכא) דלא אפשר. כצ"ל. 

שם. [ד"ה ועוד דע"כ לא]. דקנסי. צ"ל. קנסי. צ"ל. 

שם. לא מפלגינן כו'. בכל מה שהאריך הרב"י, איני רואה הכרח, דאיכא למימר לבטל מצוה לא העמידו דבריהם בכאן, שאינו אלא חשש קל לכתחילה. 

שם. ועוד דהא הרא"ם דעליה קיימינן כו'. גם בזה לא ירדתי לסוף דעתו, דהרא"ם אהא נמי קאי דמנ"ל לר"א ממיץ דבשוגג לא קנסינן, מהיכא יליף לה מההיא דפפוניא, דשרי להו אפי' לכתחלה, דילמא משום קנסא הוא וכפירש"י, ואפי' בשוגג אסרינן. ומפפוניא אין ראיה שלא העמידו דבריהם על דין תורה במקום בטול מצוה. 
עוד יל"ד בדברי הרב"י, ולא ראיתי להאריך בזה שכבר השיב עליו בט"ז [ס"ק א] יע"ש. 

ונ"ל שכל דקדוק מים שלנו, דווקא לדידהו בא"י ובבל דחביל להו עלמא. משא"כ באלה ארצות צפוניות דידן שבימי ניסן הוא זמן קר, יש להקל עכ"פ בדיעבד בשעת הדחק. עמ"ש בס"ד ספ"ק דמ"ק ופ"ק דתענית. 

שם [ד"ה והנה]. לפירוש. צ"ל. מותרים. צ"ל. 

דף ריח ע"א [ד"ה ועוד מדקאמר דההיא]. ואם שאבן אחר תחלת הלילה (או קודם) בעוד השמש כו'. כצ"ל. 

[ר א] שם. מכריחם. צ"ל. 

שם [ד"ה ועוד דקאמר]. בקרירותה. צ"ל. 

שם. דאילו. צ"ל. כאילו. צ"ל. הכי פירושו. צ"ל. 

ע"ב. מתקררים. צ"ל. 

שם [ד"ה כתב סמ"ק]. עמוד השחר בכלל הלינה. צ"ל. 

ע"ב בטור [סוף הסימן]. כיון שיש בה טעם מצה. אפשר רצה רבינו לרמוז בזה ליישב מחלוקת הראב"ד בהשגות. 

[ר ב] ע"ג בב"י [ד"ה כתב רש"י]. והמעיינות שהן (חמין) סמוך לזמן יציאתן מן המקור (צ"ל). כבר נתקררו זמן רב. כצ"ל. 

שם. מי הדות. צ"ל. 

שם [ד"ה ואם]. שהתיר מים שלא לנו שנתבטלו ברוב. כתב מג"א [ס"ק טו] ולכאורה נראה דמותר לכתחלה, דהא אין הטעם אלא שכשלא לנו הם חמין כו' וצ"ע. ע"כ. ובודאי כן הוא שצ"ע למעשה, דאיכא למימר, כיון שנאסרו נאסרו והוו להו כגופו של איסור, וכדאשכחן גבי חלב שחלבו גוי שאסור לעשות ממנו גבינות, וגבי סוכה, נסרים של ד"ט, אפי' הפכן על צדיהן אסורין שנעשו כשפודין של ברזל. 
באמת מטעם אחר י"ל להתיר, כיון דאכתי התר הוא, דכוותה איכא טובא דשרי. אפילו מאן דמחמיר לבטל איסור בשעת התרו אם עושהו לאכלו בשעת איסורו, מ"מ הכא ודאי כ"ע מודו, דהאי לאו איסורא ודאי הוא דהאיכא מ"ד עברה ולשה הפת מותרת. 
שוב ראיתי שהביא בשכה"ג דלחמי האור לא מהני צינון. וצ"ע מאי דעתיה במים שלנו שצננן, מיהו ודאי, אם נצטננו כל כך שעלה עליהן גליד, או מרגישין בהם קור חזק בנגיעת אצבע, באופן שנודע בבירור שהגיעו למדרגה עצומה מקרירות, פשיטא לי דשרו לכתחלה אפי' היו כבר חמי האור רותחין שסלקן מן האש, כיון שנצטננו מאליהם כל צרכם הרי נצטננו. אלא שצריך המורה להזהר במעשה כזה הבא לידו להודיע שלא יבואו לטעות בדבריו, ולא ליתו לסרכי מילתא. 

[רא א] שם [ד"ה והרי"ץ]. שאינו (למצוה) [למצה]. כצ"ל. 

שם. סובר דבעיא. צ"ל. 

י"א שלא ללוש בכלי נחשת שמחמם. וכ"מ בפרק כירה [שבת מא, א] גבי אנטיכי שמפרש רש"י בשם רבותיו שנחושתו מחממתו, היינו נחושת. אבל אין כן דעת רש"י, וכך פירש"י בפא"ט [חולין נז, ב] גבי רשב"ח עסקן בדברים היה, שטלה מטלית של טורסיים, ע"ש. והחוש מעיד שאין ממש בדבר זה המבודה בשבוש. 

ע"ד [ד"ה והרבה]. והאוכל מצה מלוחה, כאילו אוכל חמץ. לכאורה דבר תמוה הוא, שנעלם מגדולי עולם, דקומץ מנחה טעון מלח, וחמץ אסור למזבח. אלא דממנחות לא גמרינן כמש"ל. ולפום ריהטא היה נ"ל לחלק בין מלח סדומית וכיוצא בה, שנעשית ממשרפות מים, ובין אסתרוקנית, שהיא מאבן הגדלה בארץ, ושמא זו דווקא אינה מחמצת, שאין תולדתה מן המים אלא גדולי קרקע היא. לפ"ז גם ראיית (הטור) [הרא"ש] אינה ראיה דילמא לא שרו ותיקא אלא במלח של אבן. איברא לאו מילתא היא דהא למזבח לכתחלה בעינן סדומית דווקא, ומלחא סתמא נמי אינה אלא השרופה ממים, ולא מפליג תלמודא מידי. אמנם ממלח דקומץ, באמת אין ראיה, דפורתא הוא בכל שהוא סגי ליה, גם א"צ ללוש המלח עם הקומץ, אלא מניחו עליו ודיו, אף אינו מספיק להחמיץ, לפי שמולחו ומעלהו מיד ונותנו על המערכה, מלבד מ"ש דמנחות ודאי שאני. 

שם. לא בשל מצוה. צ"ל. 

[רא ב] שם [ד"ה גרסינן]. ומ"מ ילפינן דתבלין אינן מחמיצין. לא נהירא, ותמיהא מילתא טובא היכי ניקו ונילף קולא מרצון פשוט, מאן ספין, מאן רקיע, להכריע שלא כדברי הראב"ד בלי שום הכרח, ולפד"ה ליכא למילף מידי. 

שם. כתב המרדכי כו'. עט"ז [ס"ק ו]. 

שם. היאך היה מותר לשאוב בשבת לי"ט. לא הבינותי זה היכן ראה כן בלשון המרדכי הלא בפירוש אמר ואעפ"כ לא חשו ולשו במים השאובים בלילה. וסתמו כפירושו דר"ל במים השאובים בליל חמישי, שבו נפלה התקופה, דביה קעסיק, ואל"ה מאי לא חשו כו' דקאמר. אלא ודאי כדאמינא דמיירי שלשו באותן מים ששאבו בליל חמישי (ודקאמר בלילה לא דק כולי האי, אלא כוונתו בה"ש דליל חמישי, ולפי שבה"ש מקצתו לילה. ואב"א בלילה ממש שעת הדחק הואי, ושכחו ולא שאבו מבע"י או סבה אחרת גרמה להם שלא יכלו לשאוב בה"ש, ושאבו בלילה שבו נפלה תקופה, ואפ"ה לא חשו. ואי משום מים שלנו דלא הוו כדינא דילמא ס"ל בדיעבד שרי, ושעת הדחק כדיעבד דמי) אבל לשאוב בשבת לצורך וכו' מי איכא למימר, חס ליה למר ואפילו הדחת כוס לצורך הלילה אסור, אף על גב דזוטר בטרחא טפי משאיבה, כ"ש שאיבה ליכא דסליק אדעתיה למשרייה בשבת לצורך י"ט כד ניים רב בב"י כתב לה להא מילתא. 

ויש לידע שענין התקופה אין אנו חוששים לו כל עקר, ע"פ אמה"ג ז"ל אב השלום עליו היתה שומה, שאין בו חשש בלי ספק, וכמ"ש בס"ד בי"ד (סי' קי"ו) והשרישנו ז"ל כלל גדול, כל דבר שאין לו יסוד בתלמוד, אין לחוש לו. 

מור וקציעה סימן תנו 
=================== 
דף ריט ע"א בטור. ויחזיר בו כו' והמים שיותירו. צ"ל. 

בב"י [ד"ה כתב רבינו]. יותר משאילו. צ"ל. 

שם. בשביל שנפח הקמח. צ"ל. 

[רב א] שם. ולהצריך (צ"ל) קמח כו' דמס' חלה (שתי תיבות הללו נמחקות, כי הם מ"מ, ושייכן בשורה שאח"ז) ויהיה פירוש חמשת רבעים (דמס' חלה) קמח הבא כו'. כצ"ל. 

שם. תשובת הרשב"א (סי' תס"ה). 

שם. דאתי לידי קולא בפסח ללוש כו'. כצ"ל. 

שם. איפכא הוא דאיכא למגמר. במ"כ איהו אזיל בתר אפכא, ופירושו במשנה בורכא, וכבר הושג, עט"ז [ס"ק א]. איברא לשון ריב"א, אכתי צ"ע, מאי נ"מ, אי נלמדנה ממנחת כ"ג, או ממדת שאר מנחות שהיו נגדשות, הכא והכא הגודש בכלל מדת עשרון היה, ואינו מרבה במדה מאומה, ולמאי הילכתא גמר לה מהתם. לכן נ"ל שהב"י והאחרונים עמו לא כוונו יפה דעת ריב"א, כי לא בא לכלל זה ללמוד שלא ירבה הגודש על עשרון כי זה היה פשוט אצלו לדבר ידוע בכל מקום, אלא ללמדנו בא, שלא נעשה המדה כמו בשאר המנחות, שהגודש משלים לעשרון. הודיענו שאין לעשות כן בפסח, אף על גב דכולא שתא  ודאי שפיר דמי, משום דאין קפידא בעשרון מדוייק דמצי מוסיף כמה דבעי ודצריך ליה, משא"כ בפסח דחיוב הוא לדקדק בעשרון שלא יוסיף משום חשש חמוץ, ושלא יפחות משיעור חלה (כדי שלא להפקיע מצות חלה ומשום חשש ברכה לבטלה נמי כשיפריש חלתה בברכה ולא יהא בעסה כשיעור) לפיכך לא יעשה המדה שתחזיק עם גדשה עשרון. דבר זה הוצרך ללמדו משם ועלה בידו כהוגן, דהתם נמי איכא קפידה על עשרון מצומצם. ומשו"ה היה גדשה לתוכה כדי שלא יחסר ולא יותיר מן המדה לפי שהגודש עלול להשפך ולהתפזר ממנו, א"כ הכא נמי נחוש לה דילמא משתפיך מניה מידי, ונפיק מנה חורבא לענין חלה. זהו דבר ברור בעיני בכוונת לשון ריב"א, וכפתור ופרח הוא. ולא כהבנת המבארים, דלא נחית לה כלל לענין מותר גודש על המדה ומשום חמוץ, דלא הוה מספקא ליה לגמרי. 

ע"ב [ד"ה וכתב הר"י]. ותמהני על מי שעלה על דעתו לאסור הא תנן לחם הפנים נלושות א' א' כו'. נוראות נפלאתי על הרא"ש מרא דתלמודא, דאשתמיט ליה גמרא ערוכה [פסחים לז, א] גבי פת עבה טפח, אם אמרו בזריזין יאמרו בשאינן זריזין. וטעות בדבר משנה נמי הוי דהא בהדיא תנן התם, כל המנחות נלושות בפושרין, ואילו הכא תנינן ושוין שאין לשין את העסה בפושרין, ואם לשה, ודאי טעונה שריפה. ואפי' בעברה ולשה במים שלא לנו איכא דאסר אפילו בדיעבד, אבל בפושרין ליכא דפליג דאף בדיעבד אסורה, א"ה היכי ס"ד למילף מהתם. ועוד אינה דומה סולת קשה לקמח רך. וכבר זכרתי מזה בלח"ש [פסחים פ"ב מ"ה], באמת עולבנא דמורייני היא, ויוצאין מזה מכשולות גדולות. 

[רב ב] שם. וגם אין לפחות משיעור חלה. וא"ת הא קיי"ל כר"א דצירוף סל מחייב לחלה. י"ל דההיא דהרודה ונותן לסל כו', בלש עסה כשיעור החייבת בחלה דסל מצרפן, ליטול מאחת על כולן, אבל הממעט בעסה פחות משיעור, אין צרוף סל מועיל לה, שחובת חלה בעריסה, ובשעת חובתה היתה פטורה, וכדעת רש"י ודעמיה. אף על גב דהרא"ש לא ס"ל הכי, לדידהו קאמר. אי נמי לרא"ש גופיה לא ברירא ליה, ומשו"ה קאמר לה בדרך אפשר. ובאמת העקר כדעה הנ"ל, שסברא נכונה היא, וכן נראה ממ"ש נהוג למיפא קפיזא, ולא למילש קפיזא. וא"ת מה בכך אם יפחות ואם תהא פטורה מחלה התורה פטרתה. י"ל דממאי דמהדר ליה אביי לר"י שמע לה דאסור לאפקועי עסה מחלה לכ"ע. אף על גב דבטמאה  שרו רבנן דפליגי עליה דר"ע, פ"ב דחלה [מ"ג]. 

מור וקציעה סימן תנז 
=================== 
בב"י [ד"ה ומ"ש ואם]. ואם אינו עושה רק מצה אחת. כצ"ל. 

שם [ד"ה וכתב בספר המנהיג]. ונראה דאפי' לדידן כו' שייך לומר כן. ודאי שפיר קאמר מר ומוכרח, דאלת"ה, אלא אתי לאשמועינן דאתי מנה קולא, דלא יהיב לכהן כשיעור. מאי נפקא מינה הרי צריך ליתן לכהן אחד מכ"ד, ואף אם יקיף אינו מחסר לכהן כלום, לפי גודל העסה, לא יגרע לכהן חלקו, ע"כ לומר שבא ללמדנו שאין ההקפה פוטרת העסות החייבות מתחלתן ליטול חלה מאחת על כולן. 

ע"ג [ד"ה אפילו]. כשלא נצטרפו בסל. עט"ז [סק"ה]. ראיתי מי שכתב דבדיעבד אם שכח ואכל, מפריש אח"כ, אף בשתי עסות שהיו בשתיהם כשיעור כו'. אבל אם אין העסות כשעור ואכל, אף בדיעבד לא מהני הפרשה אח"כ כו' אא"כ שייר מכל א' חתיכה חתיכה ויצרפם. וזה אינו נראה, אם אין בחתיכות כל אחת לבדה כשעור מאי מהניא הקפה ואפסדה לקמייתא. 

שם. ואפי לה. צ"ל. 

שם [ד"ה הלש]. ופסקו הפוסקים הלכה כר' אליעזר. לא ידענא טעמייהו והא ר"א שמותי הוא, ובכל מקום הלכה כר' יהושע נגד ר' אליעזר. ותו הא טעמא קאמר אין זה חמץ שמוזהרין עליו, וטעמא דר"א לא ידיע. אטו לא ס"ל דאתה רואה של הקדש. ואי משום דלמא אתי למיכל מניה, יכפה עליה את הכלי או יוציאנה מביתו ע"י גוי, עיין לעיל סימן תמ"ו. גם עיסה לא חזיא לאכילה. סוף דבר אין טעם ברצון. 

[רג. ד"ה ויש] ע"ד. אם שכח ולא הפריש חלה מעי"ט. ואם הוא שבת, עיין שאילת יעבץ (סי' קל"ג) 

מור וקציעה סימן תנח 
=================== 
[רג ב] שם [ד"ה אין]. לסמוך על (התוספות) [התוספתא] להתיר. צ"ל. 

שם. כדאמרינן בע"פ אכל. צ"ל. 

דף ר"ך ע"א בטור. משום חביבה מצוה בשעתה. נ"ל עד כאן הוא לשון אבי העזרי, אח"כ המשיך וכתב וכ"כ רב מתתיה עד ויאכלו בשבת, הוא כעין שאלה, ועל זה באה התשובה (אולי חסרה כאן מלת תשובה) כדי להדר המצות, שלאחר שמילא כרסו אינו מברך עליה. כלומר איך יברך אז עליה על מצות אכילתה אחר ששבע ממנה וקץ בה. 

ב"י. מצות שאינן של מצוה תלו כו'. כצ"ל. 

שם [ד"ה וכ"כ רב מתתיה]. מיום הששי (צ"ל) נראה כמכין כו'. צ"ל. 

שם. ותאכל. נפעל. 

שם [ד"ה ורב האי]. ולא לאחר ולאפותה. כצ"ל. 

מור וקציעה סימן תנט 
=================== 
[רד א] ב"י [ד"ה ולא]. ולא תגביה ידיה מן התנור וכו' ופרש"י כלומר שתהא עוסקת בבצק כל שעה. וכתב הר"ן ולא נהירא שא"כ הל"ל לא תגביה ידיה מן העיסה. לכך נראה שחכמים אסרו עליה שלא תעסוק בדברים אחרים כו' אבל לא אסרו עליה לעסוק בענין התנור בינתיים מפני שהוא צרכו של פת כו'. פירוש זה אינו מחוור בעיני, ולי נראה הדבר בהפך, אדרבה זהו שבא רבא להזהיר ולמנוע. ר"ל כשהיא אופה ועוסקת בתנור לא תגביה ידה ממנו לילך ולעסוק בבצק בעוד שהמצות יושבות בתנור ולא נגמרה אפייתן עדיין, תרצה אשה שלא לאבד זמן בחנם לעמוד אצל התנור בלי עסק ולהמתין עד שתגמר אפייתן, ותלך לעסוק בלישה תוך כך. ומנעה מזה לפי שידיה מחוממות מחום התנור וכשתעסוק בהן בעיסה תמהר להחמיץ. והוי דומיא דאינך דנקט להו רבא בכללא חדא דשייכן להדדי, דכולהו בזהירת הלישה ושמירתה מחימוץ הוו. ואי כדברי ר"ן, מאי לא תגביה מן התנור דקאמר, לא תגביה ידיה מן העסה אלא לתנור מיבעי ליה למימר. וידה למאי נקט, לא תגביה עצמה הול"ל. אלא מורה באצבע ידה דייקא, דהקפידא היא מחמת ידה שנתחממה מהתנור, לפיכך לא תגביהנה משם כדי ללוש בה מאחר שעומדת אצל התנור בטלה, אלא תעמוד שם עד שתגמור הפת בישולה, כלומר להשגיח על אפיית הפת בלבד, ולא תלוש אז כל זמן שהפת בתנור מהטעם שאמרתי. וגם מטעם אחר מפני שדעתה על הפת שלא ישרף. לכן יש לחוש שבעודה עוסקת בלישה ולא נגמרה מלאכת העסה, תניחנה ותלך אל התנור לראות אם לא נשרף הפת, ובתוך כך תחמיץ העסה. זה פירוש מכוון וישר. ופירושו של הה"מ אינו מובן לי, מה ענין שפסק כחכמים לכאן. ודו"ק. 

[רד ב] ע"ב [ד"ה ואם הניחוהו]. שהנקוד שמנקדים. צ"ל. 

שם. שיאור. צ"ל. 

ע"ג. מחום ידיה (ומחמיצות) העסה. כצ"ל. 

שם. לא הצריכוה. צ"ל. 

שם [ד"ה ואלו]. דהיכא דלא נפישי. ר"ל מי נחתום. 

שם [ד"ה כתוב בהגה"מ]. אבל אם אין חמה זורחת. לא ביום המעונן קאמר, אלא ר"ל, בעת שהשמש נטה לערוב ואינו זורח עוד בכח. 

שם [ד"ה כתוב בת"ה]. ויקבלו זו מזו. כתב מג"א [ס"ק ד] בשם מהרי"ו אין להעביר ידים על המצות ולשפשף בהן. וצל"ע דהא בהדיא תנן התם, כל המנחות טעונות שלש מאות שיפה כו' ואר"י אף בבצק, ש"מ מיהת דשיפה מעלי לה, ומונעה מלהחמיץ, וכן אמרו בפירוש (פסחים ל"ז א) אם אמרו בפת עמלה. אלא שיש לחלק בין זריזין לשאינן זריזין דהשיפה המתונה ודאי מחמצת, ביחוד בעסת קמח ושאני סולת דקשה היא. 

מור וקציעה סימן תס 
================== 
[רה א] שם [ד"ה אין]. ובתשו' הרשב"א (סי' כ"ו, יש השמטה בהעתק הלז, ועל פי קצורו של הרב"י אני מגיהו כפי ההכרח, אף אם אינו כלשון התשובה ממש כדי שלא להאריך במה שאינו צריך) ולא על דעתנו (צ"ל) אבל כו' עומד ע"ג כו' (צ"ל) ובפ"ק דחולין משמע בהפך, דתנן כו' דאחרים רואין אותן שאני, שמלמדים אותם כו'. כצ"ל. 

שם בשטה אחרונה. אילו (ביוד) היה. כצ"ל. 

ע"ד. לחברותיה. צ"ל. 

שם. הסריקין. צ"ל. שמקפידין. צ"ל. 

[רה ב] דף רכ"א בב"י [ד"ה מותר]. שלא לעשות פנאדיש או פלאוניש. ר"ל מולייתא כפשטידא, עשויה מקמח ואפי' לשה במי פירות. אבל העשויה ממצה טחונה ודאי שריא, אפי' נילושה במים, אף על גב דיש מחמירין, לית דחש לה, וראינו חסידי עולם שאכלוה. 

שם. יוצאה מהם ליחה ומעכבת האפיה. כצ"ל. 

מור וקציעה סימן תסא 
=================== 
דף רכ"א בטור. דריחא כי האי לא מצינו שיאסור כל הפת. איני יודע מה כח ריח דחמץ ממש בעין, פחות מכח ריח תנור הבלוע מחמץ. ולא עוד, אלא שאפי' היסק אינו מועיל בו עד שיהו נצוצות נתזין ממנו ומשמע אפי' בדיעבד אוסר. ואיך יהא ריח חמץ גמור קל מזה שהרי אין בבלע ממש ואינו פולט אלא ריח, והבל הפגום קצת ג"כ. לכן לבי נוקפי בזה משום חומרא דחמץ, אף על פי שאין בידי להחמיר לאחרים, אחר שכבר פשטה הוראה להתיר כדר"ת, מ"מ בעל נפש יחמיר לעצמו, וע"ל סי' תמ"ז. 

שם בב"י. דכיון דמלייה. צ"ל. 

[רו א] שם [ד"ה כתב הרמב"ם]. באלפס וכסויה שהסיקו כו'. כצ"ל. 

שם [ד"ה ובמצה]. כשלא נמוח. צ"ל ב"פ. 

ע"ב. שכבר נתבאר שאם (יש בהם) תערובת ממים, מחמיצין. כצ"ל. 

שם. ממש מ"ש הרא"ש. צ"ל. 

עיין ד"מ [ס"ק ג] ואחרונים האריכו בחומרא מחודשת במצה נפוחה. ואשתמיט להו תלמוד ערוך בשני מקומות. האחד במשנה דפרק אלו עוברין [פסחים מח, ב] זה הכלל תפח תלטוש בצונן. הא בהדיא דאפילו תפחה קודם אפייה עדיין אינו חמץ. והשני גמרא בריש פרק שתי הלחם [מנחות צד, א] ולהדרה לדפוס קמא, כיון דאפי לה נפחה. ש"מ לאחר אפייה לא שייך בה נפוחה לגמרי. לכן ודאי מ"א [ס"ק יג] כתב על ט"ז [ס"ק ו] שלא כדת, ופסלו במום טעות שבו. והלכה כדברי המקל. ואמנם מ"ש המ"א בשם מהר"י הורוויץ ובשם מ"כ, חילוקים כאלו לקוחים ממה שאמרו סידוק שנתערבו סדקיו זה בזה [פסחים מח, ב] ההיא בשעת לישה אתנייא, לא כשנראה כך אחר אפייה, שאין לחוש למפרע כדמוכח מגמרא הנ"ל. לכך יפה דחה הט"ז סברת ר"מ לובלין בזה. וכפי מה שאני זכור מקטנותי היה אמ"ה ז"ל ג"כ מקל בה. אם שלא ידעתי מה טעמו, ואיך וכמה. 

מור וקציעה סימן תסב 
=================== 
ע"ב בטור. חטה שנמצאת בדבש או ביין וחומץ מותר. ר"ל חומץ דיין, או של מי פירות. ולענין מי פירות עם מים עלח"ש אמתני' [פסחים פ"ב מ"ח] אין נותנין קמח לתוך החרוסת כו'. 

שם. דמי מלח. ר"ל מלח שנתרסק ונעשה מים. 

ע"ג ב"י [ד"ה מי פירות]. שבתי היתה. צ"ל. 

[רז א] שם. אחריני דשרו. צ"ל. 

שם. צ"ל (הוא, דאכלו) [היא, דאילו]. 

שם. אנו נוהגים לאסור. לאו משום דס"ל ביצה אין לה דין מי פירות אלא בעסה שנלושה במים איירי, ומשום תערובת מים במ"פ, הוא דנגעו בה. 

שם [ומ"ש ומי ביצים היה מסתפק רש"י אם מחמיצין ור"ת היה מתיר כו'] וכן פשט המנהג להתיר. כל הגדולים שנתנו למי ביצים דין מי פירות סמכו על סברא גרידא, מחמת שלא נזכר עם שבעת המשקין ותולדותיהן. אבל באמת תלמוד ערוך הוא בידינו [סנהדרין ה, ב] בעובדא דההוא תלמיד דדרש מי ביצים אינן מכשירין, ש"מ בהדיא דאינן אפילו בכלל משקין המכשירין ואינן משקה לגמרי, ותו לא מידי. 

[רז ב] ע"ד. וחלב לשאר משקין. כצ"ל. 

שם. לפי שאינן צריכין שמור מחמץ (כצ"ל) וכל שאינו מחמיץ, אין יוצאין בו ידי מצה. ואף על גב דבלא"ה לא חזיא למצה דמצוה, משום דהו"ל מצה עשירה, משו"ה לא תקשי לך. ע"ל ס"ס תנ"ה, ומ"ש שם בס"ד. ואם מברכין עליה המוציא, עיין ח"א (סי' קס"ח). 

שם. ואילך לושו. צ"ל. 

שם. משו"ה אסר. צ"ל. 

שם [ד"ה הלכך]. שכבר נתבטלו [המים ביין]. היינו מחמת תסיסת היין, זולת זה ודאי אין להם בטול. 

לענין מ"ש בבדק הבית משום הרשב"ץ בדין יין צמוקים. עיין שאילת יעבץ (סי' ע"ג). 

שם [ד"ה מצאתי]. שהוא כמים. כצ"ל בכ"ף. 

שם. כתוב בטור יו"ד (סי' שכ"ט) עסה שנלושה בביצים כו' כתב הרמב"ם שחייבת בחלה. הא מילתא קפחא לתלתא סבי בטעותא, ה"ה הרא"ש והטור, והב"י נמשך אחריהם להשוות מי ביצים לשאר מי פירות מז' משקין, וליתא, כמ"ש כבר בח"א (סי' קס"ח) ובי"ד שם. 

שם. מים (לא) ילוש (כצ"ל) שעור חלה. נראה טעמו כטעם ה"ר נתנאל דאייתי מר בסמוך מסמ"ק, משום דמה יעשה מחלתה כו', משו"ה לא ניחא ליה למימר שילוש ויפריש חלה מספק, כיון דלא חזיא למידי (דילמא הרב"י דהוה קאי בא"י, בחלת א"י מיירי, דחיובה ד"ת, משו"ה אפי' לכהן קטן לא חזיא, דלא אמרו אלא בחלת ח"ל דרבנן). מיהו תמיהא לי בין ארב"י ובין אר"ן דסמ"ק, וכי נמי ליכא קטן אפ"ה לפריש מספקא, ויאכילנה לבהמתו, דאפילו בתרומה דאורייתא בהמתו של כהן אוכלת, כ"ש בחלה דרבנן. ואם הוא י"ט ויש כהן קטן יכול לאפותה אף בי"ט, כמש"ל (סי' תנ"ז). אבל לצורך בהמה וכלבים אינו יכול לאפותה, אלא מריצה לפני כלבו כמו שהיא עסה. 

שם. שאין רובן טהורים. עמ"ש בס"ד בלח"ש רפ"ד דחלה. 

שם סוף הסימן. החלה כדין. כצ"ל. 

נ"ל פשוט שגם מים חיים היוצאים ממי פירות (שקורין יין צרוף או שרוף) אינן מחמיצין, כמ"ש בהלכה פסוקה. ע"ש. 

מור וקציעה סימן תסג 
=================== 
דף רכב ע"א בטור. החומץ. עיין סימן הקודם, ועיין לח"ש [פסחים פ"ב מ"ח]. 

ב"י. בקמחא דאבישונא אסור. כצ"ל. תיבת למלוח נמחק. 

שם [ד"ה ומ"ש רבינו ובגמרא]. כי הא מילתא בדוכתא. צ"ל. 


 *   *   *   *   *   *   *   *   *   *   *   *   *   * 
מור וקציעה סימן תסד 
=================== 
בטור. שיש בהם מים. עיין לחם שמים [שם]. 

ב"י [ד"ה חרדל]. ואף על גב דדחי. צ"ל. 

מור וקציעה סימן תסה 
=================== 
[רח א] בטור. בה בעורה פרצי כו'. כצ"ל. וע"ל בב"י מ"ש במרדכי מזה. 

מור וקציעה סימן תסו 
=================== 
לענין מי זיעות ושאר מימות עיין הלכה פסוקה. 

ע"ב ב"י [ד"ה קמח]. למה שאינו שרוי [לשאוב]. כצ"ל. 

מור וקציעה סימן תסז 
=================== 
ע"ב בטור. לתת חיטים. הלמ"ד קמוצה ותי"ו פתוחה, פעל נגזר מלשון לתיתה. ובב"י מצויין ולתת, צריך למחוק הוי"ו. 

שם. הביב. נ"ל צ"ל אבוב. וק"ל. 

שם. ואסר ראב"ן. עמש"ל בס"ד. 

[רח ב] ע"ג בב"י. כתב הר"ן שנשאל (עתשו' הר"ן סי' נ"ז וסי' נ"ט). 

שם. בעודם בגדיש. צ"ל. 

שם. עליונו (של) הגדיש. צ"ל. 

שם. ולשהותם בפסח (אבל לא לאכלם ולמכרם) לגוים נמי כו'. כצ"ל. 

[רט א] שם. מלחות הבור והארץ היאך. צ"ל. 

שם. והפסד, וצא ולמד. צ"ל. 

שם. ואותם תזרוק. צ"ל. 

ע"ד. מיהו התבואה. צ"ל. 

שם [ד"ה דבש]. [דחששא] רחוקה היא לערב בו שני דברים. אני אומר יש מקום לחששה אי שרינן לה באכילה, אתא לערוביה בעסה שנלושה במים, ולתת ממנו בתבשיל, והרי זו ודאי חששה קרובה. 

דף רכג א בטור. כההיא ארבא דטבעה בחישתא. יש לחלק, שם היו הרבה צבורים זו ע"ג זו דאגב איצצא ודאי מחמעי, משא"כ בחטין שנפלו לבאר, סתמא מועטים הם, מפוזרים ומפורדים בודאי אינן מחמיצים, ובאמת סברא הפוכה היא, אם בעטה רכה שכבר תפחה, אמרו תטיל בצונן שמעכבה מלהחמיץ, חטה קשה לא כל שכן. וכן הביא הטור עצמו סברא זו לעיל בשם אביו. 

ב"י. טעם אחר. צ"ל ברי"ש, ועמ"ש עוד לקמן בס"ד. 

[רי א] שם. הא חמץ (גמור) [בפסח] אוסר במשהו. עיין ד"מ [אות י] שהשיב על זה, ופשוט הוא. אך מ"ש ד"מ לתרץ, לא נהירא, דהא לא נסתפק הרא"ש בחטה זו שנשרה במים עד שנתבקעה, דהכי קאמר, אף דחזינן שהיא בקועה, מ"מ אינה חמץ גמור (א"כ נפל כל מ"ש בד"מ) ועל כרחך לא איצטריך לה אלא כדי שלא לאסור המים השמורים, ויאסרו כל העסה והמצות. אמנם ליישב קושית הרב"י, נ"ל דהרא"ש חייש דילמא אשתהי חטה במים שיעור כבישה וזה יכול להיות בקל במים שלנו הלילה. ועל כרחנו ודאי אף הטור ס"ל דנ"ט בצונן, דכבוש כמבושל לכ"ע וההיא דראבי"ה והטור צריכין לאוקמה בדלא נשתהו החטים במים. וזה חילוק מוכרח בדברי הרשב"א, שדימה זה לרוטב שמוליך הטעם בכולו והא לא דמי, רוטב חם, הכא צונן, אלא ודאי מיירי בכה"ג, דאיכא למיחש שמא שהתה במים שעור כבישה, דדמי לרוטב חם. וא"ת אי הכי, הו"ל לרשב"א לאסור כל הלחם שנלוש במים השמורים כדעת הרא"ש, כיון דס"ל שחטה זו חמץ גמור היא. ואף שאין זה כלום דמנ"ל דלא אסר כל הלחם (או שמא לא לשו ואפו בהם אלא לחם אחד, וכך היה מעשה). עוד אפשר לפי סברתו, דאף דהרשב"א מחזיק החטה לכבושה כיון שנתבקעה, והויא לדידיה חמץ גמור, מ"מ לא מחזקינן איסורא במים אלו, אף שהוא דבר רגיל ומצוי יותר, כמ"ש הרא"ש מילתא בטעמא. ואי לאו ההוא טעמא, והוה תלינן במצוי, אף על פי שלא נתבקעה ממש גם הרא"ש  יודה שאסורים כל המים בפסח, כיון ששהתה בהם שעור כבישה. כך נ"ל מוכרח דבר ברור ונכון. 

שם [ד"ה ומ"ש ואם]. בשאר ימי הפסח נמי איסור משהו לא הוי אלא מדרבנן. תמיהני מי לא שאני ליה למר בין חד דרבנן לתרי דרבנן ודמי לספק מוכן, דבשני שרי, ודכוותה טובא. 

[רי ב] ע"ב. והכא מים רותחים. צ"ל דלא דק, דאם רותחין ממש היו, הרי נאסרה התרנגולת מחמת דם (ע"י שליקה ומליגה). ועוד, רותחין ממש לא מצית אמרת דאין מניחין אותה להחמיץ, כדאמרינן גבי מלילה דקדרה. וצ"ע ג"כ סתם מליגה בכלי שני היא, ומאי טעמא לתסר. 

שם [ד"ה מעשה ונמצאו]. בעודן במים צוננין אינם מחמיצין. וכן עיקר לע"ד דראיית ראבי"ה מתפח תלטוש גדולה היא אלי, ק"ו לחטי דשרירן, ול"ק מחטי דטבעי בארבא, דאפשר אפי' בעודן במים מחמיצין משום דצבורים טובא אהדדי ומינח נייחי ואגב אצצא מחממי ומחמעי כמו שכתבתי לעיל. 

שם. מותרים. ר"ל המים. 

[ריא א] שם. כתב הרוקח (סי' רצ"א) לקח בדלי כו' (ט"ס וצ"ל נמצא בדלי) והתרנו התבשיל כו'. נראה דמפליג בין דיעבד ולכתחלה, דהתבשיל מותר בדיעבד, משום דהוי כעין ס"ס, ויותר קל מס"ס. ר"ל ספק שמא לא היה בו החמץ אז כשלקח ממנו לתבשיל. ואפי' היה שם, צונן הוא, ואינו נ"ט (שהיה ידוע להם שלא עבר זמן רב שנשאבו המים ולא שהה בהם החמץ שעור כבישה אפי' נתן בו הגוי החמץ) אבל מיהת לחזור לקחת מן המים לתבשיל לכתחלה ודאי אסור משום חומרא דחמץ. שוב ראיתי בט"ז [ס"ק יז] שמגיה שלקח מן הבאר, ולא שמיע לי כלומר לא ס"ל, דוק. 

שם. חטה שנמצאת בקדרה, כלומר והיא בקועה. ולדידי לא היא, ופשיטא לי דסתמא בקדרה קרובה ליבקע, וכמר עוקבא, וכן נראה מסתימת לשון הפוסקים. 

שם [ד"ה כתוב בא"ח]. דבר תימה הוא. עיין לעיל גבי מעשה דראב"ן. 

ע"ג בראשו [ד"ה ומ"ש רבינו ולזה]. שאם נמצאת חטה בכלי שהדיחו התרנגולת אמרינן כאן נמצאת וכאן היתה כמו במומין, ולא אמרינן שבאה מן התרנגולת. נראה דלקולא קאמר דלא חיישינן שבאה מן התרנגולת ושהתה עמה במי ההדחה ונאסרה התרנגולת. אבל א"כ אין בו בנותן טעם, דכאן נמצא וכאן היתה מאי מהני, מ"מ הרי היתה ואסרתה. והכי הול"ל עכשיו נפלה ולא היתה. ותו מ"ט נאסרנה אפילו אם נפלה מקודם, צונן הוא. ואפילו שהתה החטה במים שעור כבישה, התרנגולת לא בלעה אפילו משהו בצונן, אס לא שהתה באותן מים יום שלם. ואפילו בכה"ג אינו אלא משהו דמשהו. א"כ מאי אריא כאן נמצאת. כ"ש דאיכא לצרופי נמי אימר מתרנגולת בא ומעוכלת היא. ופשיטא כדי נסבה לסברא דכאן נמצאת להתרא. הלכך אפשר לומר דכוונתו לחומרא, דלא אמרינן שבא מן התרנגולת לקולא, אלא מעלמא אתיא, וכבר היתה במים זמן רב ונאסרו המים. ואוסרין את התרנגולת בפסח, דחייש כה"ג למשהו דמשהו נמי, כך נראה לפי הדין אבל הלשון דחוק וצ"ע. 

עמג"א (ס"ק מ"ו) בשם מהרמ"ל במי שלקח מחבית כרוב בקערה והוליכו לבית אחר ושם נמצא חטה עליו והתיר הכרוב שבחבית דאמרינן כאן נמצא כו' (עיין טהרות פ"ד מ"ד). וכתב מג"א אבל אם נמצא בחבית, אף הכרוב שבקערה אסור (עיין ספ"ט דטהרות ופ"י מ"ז). 

עוד שם (ס"ק כ"א) השיג על לשון הגה דש"ע דאמרינן שמא אח"כ נפלה. וכתב הלשון אינו מדוקדק דהיאך נתיר מספיקא. נעלמה ממנו משנה דשלהי טהרות הנ"ל, והוא הנדון ממש ומספיקא תלינן לקולא כמ"ש הרע"ב שם. ודכוותא טובא בתלמודא כמו [שבת קנא, א] חוששין חוץ לחומה כו'. [חגיגה טו, א] שמא באמבטי עיברה. ושארא כמ"ש במקומו בס"ד. 
וכתב בהגה דש"ע [סעיף יב] ולענין מנהג נראה לאסור בשאר בשר כו'. ר"ל במקום שאין מנהג ידוע וקבוע. אי נמי בנקוטאי נראה לנהוג להחמיר, והוא כדרך פשרה. 

שם. כתוב בכתבי מהר"ר ישראל על חטה שנמצאת בתרנגולת בפסח כו' דע כי מנהג הוא לשרפה כו' ואין נראה דאחטה גופה קאי, דפחות מכזית אין צריך ביעור. תמהני אמהרא"י דאזיל בתר איפכא, אלא מאי אתרנגולת קאי דצריכה שרפה. ומי איכא דס"ל משהו טעם צריך בעור מן התורה, כ"ש שרפה, ומי חמיר טעמא כל דהו מגופו של איסור, החטה מ"מ איסורא דאורייתא היא דאינה פחותה מחצי שיעור דאסור מן התורה. ומשהו לכ"ע אינו אלא מדרבנן. ואיכא מאן דס"ל דמוליך הנאתו לים המלח ומוכרו לגוים. לכן נ"ל בהפך ודאי אחטה בלחוד קאי דבעי שרפה דווקא, אף על גב דאינו כשיעור. דלא אמרו כזית  לביעור אלא קודם זמנו, אבל תוך זמנו דאסור מן התורה, חצי שעור נמי בעי ביעור, כיון דמן התורה אסור (אף על פי שאין חייבין עליו) משום הכי צריכה שרפה כדין חמץ בזמנו. אבל בתרנגולת ליכא קפידא [במילתא לשרפה] דאינו אלא חומרא שלא לאכלו בלבד, ואין קפידא בביעורו. זה ברור כשמש. 

צריך לשום לב לאלו המורים (שוטים) שבדור זה שאינם חסים על ממונם של ישראל (שהקפידו עליו חז"ל מאד, אפילו בספק טרפה) ואוסרים כל דבר שנגע בתרנגולת או בתבשיל שנמצא בה חטה אף בצונן ועל דולבקי בשולחן. כאשר עתה מקרוב שמעתי שאסר מורה טפש לאחד שמצא על דולבקי שלפניו בישבו לאכול, חטה שקפצה מתרנגולת שהביאו על השולחן. ולי סח אותו איש שמצא החטה על דולבקי אצל התרנגולת. ואסר לא לבד הדולבקאות וכפות שאכלו בהם מתבשיל של תרנגולת, וגם שומן הרבה שלקחו ממנו בכף. ולא דעת לו ולא תבונה לומר כאן נמצא כו', והתרנגולת כבר נצטננה. כ"ש שאין מקום לאסור הדולבקי והכפות הצוננין שלא בלעו אפילו משהו. ולא אסר אדם מעולם אלא הכף שהגיסו בו, ושתחבוהו רותח לתבשיל אחר רותח. 

ולענין משהו דמשהו עיין מור וקציעה יו"ד סי' קל"ד סיוע לדעת ט"ז [ס"ק י"ז]. ומג"א [ס"ק י"ג] הפריז להשיג על הט"ז במילי דכדי. בעיני דברי הט"ז ברורים. ודברי מג"א בכוונת הגהות רמ"א [לאו"ה] אין בהם טעם. ולשון אותה הגהה מגומגם ולא דסמכא היא. 

מור וקציעה סימן תסח 
=================== 
בטור. שאפילו אלו. צ"ל. 

[ריא ב] שם [בב"י ד"ה וכתב הר"ן]. וכתב הרז"ה. עמש"ל בס"ד בחי' לרא"ש. 
וכתב מג"א [ס"ק א]. ואף על גב דהשתא ליכא פסח מ"מ הוי דבר שבמנין. ובהל' ציצית  (סי' ט' [ס"ק ז]) כתב בהפך, שאין צריך מנין אחר להתיר מה שנאסר רק מפני גזרה לשעתה, מאחר שבטלה. וא"ל שאני הכא משום שפשט איסורו, חדא, דאי הכי אפי' מנין אחר אינו מועיל (דילמא צריך ואין לו תקנה קאמר) ואפי' ב"ד הגדול ממנו אינו יכול להתיר שהרי מטעם זה אמרו בי"ח דבר שאפי' אליהו בא אין שומעין לו לבטלן. ותו התם נמי גזרת תכלת פשטה בכל המקומות. וצ"ע במשנה פ"ה דמעשר שני [מ"ה]. 

שם (סק"ג) ז"ל וכל מה דשרי בח"ה כ"ש דשרי בע"פ. צ"ע מ"ק (דף יג, א). 

שם [בב"י ד"ה כתב המרדכי]. כמו מלאכה דח"ה. ק"ל הא לא דמי לח"ה, דהא בהדיא שרינן אהדורי תרנגולת. ובח"ה אסור, וכן בכמה דברים, לכן העקר כדברי החולקים. 

שם. וכן כותב ספרים. צ"ל. 

שם [ד"ה ההולך]. דמדינא עושה. צ"ל. 

שם. כסייה. רבב"ח. 

ע"ד. ונעביד. בתמיה. 

שם [ד"ה החייטין]. ור' יוסי מוסיף אף הרצענין ופסקו כמותו הרוקח והכלבו ואין כן דעת הפוסקים. נראה משום דרבים פליגי עליה. מ"מ נראה פסקו של הרוקח כיון דמנהגא גרידא הוא, ותו דר"י נמוקו עמו. והכא נמי ודאי טעמא רבא איכא במילתא דרצענין עדיפי ליה מחייטין, שאין משוקץ כמי שאין לו מנעלים ברגליו, עאכ"ו ברגל. ודילמא רבנן דלית להו, דכל אדם נזהר בכך כל השנה. מ"מ המתיר לא הפסיד. 

שם. ופירוש זה. צ"ל. 

מור וקציעה סימן תסט 
=================== 
[ריב ב] דף רכד ע"א בב"י [ד"ה ומ"ש וגדי]. המוצנעים לפסח. צ"ל. 

מור וקציעה סימן תע 
================== 
בטור. הבכורות מתענין בע"פ. עיין לקמן סי' תקפ"א, לכן נ"ל שגם הבכור א"צ להשלים. ובלא"ה נמי לא שפיר דמי להתענות תענית גמור לכתחלה, כדלא שרו בע"ש כדי שלא יכנס לשבת כשהוא מעונה, וה"ה לי"ט. ואף על גב דקי"ל [ערובין מא, א] מתענה ומשלים, אבל מיהו לכתחלה ודאי לא שפיר דמי. וה"נ מסתמא לא קבלו עלייהו להשלים אלא לצעורי בעלמא. והיינו דרבינו יחיאל דשרי להו לבכורות במיני תרגימא. ולהכי פרשו נמי תוס' בההיא דרב ששת דלא תענית ממש קבל עליו. ומהאי טעמא נמי מסתברא כדעת אבוהי דאגור דכשחל בשבת הואיל ונדחה ידחה. כי אין לו דין תענית ממש לפרעו ביום אחר. 

שם. רב ששת כו'. עיין לחם שמים. 

מור וקציעה סימן תעא 
=================== 
ב"י [ד"ה ומ"ש אבל]. מטבל הוא במיני תרגימא. ופירש הרי"ף מעביר פתו במיני תרגימא כגון פירות. כלומר מעביר ומסלק מאכלו היום ומחליפו במיני תרגימא כגון כו'. 

מור וקציעה סימן תעב 
=================== 
[ריג ב] בטור. ע"ב. ולפ"ז כל אשה א"צ הסבה. ולא תפשוט מדאשה חשובה צריכה הסבה, ש"מ דטעמא משום דאשה אימת בעלה עליה, ואשה חשובה משום דאין אימתו עליה צריכה, דאי איתא דלאו אורחה דאשה למזגא אשה חשובה נמי, דדילמא אשה חשובה דרכה כל השנה בהסבה, והוי אורחה. וכי הא דאמרינן ר"פ שנים אוחזין [ב"מ ט, א] רכוב בעיר לא קני, לפי שאין דרך לרכוב בעיר (פירש"י משום צניעות) ואי אדם חשוב הוא קני, ש"מ משום דדרכו בכך לא זילא ביה מילתא אף על גב דלשאר אינשי הוי זילותא, ה"ה לענין חשיבותא. 

שם. וצריך כל אדם לשתות ד' כוסות. יש לדעת דד' כוסות לכ"ע, דרבנן נינהו, וגם אפילו כוס דקדוש של י"ט, כמ"ש ב"י בסי' רע"א בשם המ"מ, וצ"ע בו, מ"מ אין נפקותא לענין נדר ושבועה, דעכ"פ קדוש על היין הוא מדברי סופרים, ואפילו של שבת לרוב הפוסקים. 

שעור הכוס ושתייתו, עח"א (סי' ק"צ) במזיגה דידי. 

ולענין יין מבושל, עמ"ש בח"א (סי' ר"ד) בס"ד. 

ע"ג בב"י [ד"ה וכתב בתה"ד]. ובאטר נראה דשבקינן טעמא דצריך לאכול בימין מקמי טעמא דשמא יקדים משום דאית ביה סכנה. ולבי מהסס בזה, דאי איתא הוה לן למיסר כולה שתא, מאי שנא האידנא דחיישי טפי לסכנה. אבל אי קאי אפרקדן ל"ק, משום דפרקדן הוי מילתא דלא שכיחא, ולא עבדי אינשי הכי, לכן לא נזכר אלא גבי מצוה דאשמעינן דינא, ואגב שמעינן נמי סכנתא. עם שיש לומר אף על גב דכולה שתא באמת אינה סכנה גמורה דמשו"ה לית לן בה, מ"מ גבי מצוה איכא למיחש טפי, משום דלא מקיים המצוה השטן מקטרג יותר אפי' בשעת סכנה קלה כזו, דוחק הוא. 
גם לע"ד נראה, דליכא חששה דסכנתא, אלא כשמסב על אותו צד, שמשתמש באותה יד שבצד ההוא שמפני טרדת שמושו ביד שמסב בה יכול לבוא לידי סכנה זו. לפ"ז אטר שכל שמושו בשמאל כל אדם, מסתכן בהסבת שמאל, גם אינו מקיים המצוה דבכל התורה באטר אזלינן בתר שמאל דידיה וכך נ"ל עקר. 

[ריד א] שם. שביק להו רבה. צ"ל. 

שם. דעבד לפני אדונו אינו מסב. צ"ע אי עבד כנעני קאמר, וקמ"ל דחייב במה שאשה חייבת ושאין חשיבות בעבדים, ואפי' אי אמרינן טעמא דסתם אשה פטורה מהסבה, משום דלאו אורחה, עבד נמי אף על גב דבלא"ה אפשר דאורחיה הוא, מיהת לגבי מריה ודאי  לאו אורח ארעא. או שמא אפי' במשרת ישראל קאמר, וס"ל כמ"ד היכא דאיכא אימתא דמרוותא א"צ הסבה, ולא דמי לשוליא דנגרא, דלא רמיא אימתיה דרביה עליה. אלא דלכאורה אי אפשר לומר כן, שהרי בפירוש אמרו השמש צריך הסבה, שמא לא אמרו אלא בשמש לאותה סעודה בלבד, משא"כ שכיר שנה, שעושה כל צרכי הבית כעבד. 

ע"ד בראשו [ד"ה ומ"ש וא"צ]. מלא לוגמיו אפי' (מכלים הרבה, כוס קטן) כו'. נ"ל כך צ"ל, עם שאין ארחות חיים בידי. 

מור וקציעה סימן תעג 
=================== 
[ריד ב] בטור. ושהחיינו. ואם שכח יברך כל שבעה. 

כתב מ"א [ס"ק א] ונ"ל שאפי' ברך בראשון ולא בשני מברך כל שבעה. ולא נ"ל, דאע"ג דתקינו ליה זמן, כי היכי דלא לזלזולי ביה, אבל תשלומין לא שמענו היכא דבריך אראשון (שהוא עקר מן התורה האידנא) תקנתא לתקנתא לא עבדינן, הכי מסתברא. 

שם. ובלבד שיכוין לבו. ר"ל שיכוין לצאת בברכת היין הקודמת. 

דף רכ"ה ע"א בטור. וא"צ כזית מהם. אזדא ליה בשטת אבוהי הרא"ש, דפסיקא ליה דלא בעי כזית, אף על גב דהרמב"ם פשיטא ליה דבעי כזית, כמ"ש בב"י. ואני אומר במ"כ הרא"ש וכמה גברי רברבי דעמיה דס"ל כוותיה, ודחו דברי הר"מ בגילא דחיטתא, ודאי הלכתא כוותיה דהר"מ טוביינא דחכימי, משום דאין לברך ברכה על פחות מכזית כמ"ש בס"ד בח"א (סי' ר"י) בקונדרס לחם לשובע, דדין ברכה ראשונה בזה כדין אחרונה, דלא סגי בלא כזית, ואינהו הוה ס"ל דלראשונה לא צריך שיעור, וליתא כדכתיבנא התם ולית בה ספקא. הילכך מחוורתא למיכל כזית בטבול ראשון כמו בשני, ולא יברך אחריו כדעת רשב"ם ורא"ש. כ"ה העקר בזה, מ"מ אין אחריות הנוהג כטור עלי, הנוהג כך ינהוג, ועמ"ש עוד בסי' תע"ה בס"ד. 

ב"י [ד"ה כתב בא"ח]. ולא רצה לחזור ולהבדיל עד שהשלים ההגדה. עמ"א [ס"ק ב] ועסי' תע"ז. 

[רטו א] ע"ב [ד"ה וכתב עוד]. והמבושל עושין מביצה זכר לאבלות בית המקדש. ומה שעושין עכשיו יותר [זכר] לאבלות זה, משאר י"ט, אדרבה בי"ט זה שצריך להראות בו הידור, לא היה לנו לערבב השמחה, היינו טעמא, לפי שבניסן עתידין ליגאל בפסח כימי צאתנו ממצרים, ובפסח יבנה בית המקדש בזמן גאולה ראשונה, ראוי לעשות זכרון אבלות, שעדיין לא נבנה בימינו ובזמן הזה, וכן קביעות יום ט"ב שוה לראשון דפסח בימי השבוע לזכר זה. 

שם [וד"ה ומ"ש ולא]. ואיני יודע מה הפסק גדול יש בקדוש. לא הבנתי ערעורו זה. ושוב ראיתי בט"ז [ס"ק א] שעמד על זאת. 

שם. לא ה"ל לסתום. צ"ל. 

[רטו ב] שם [ד"ה ומ"ש ואין]. אבל הרמב"ם כתב כו'. עמש"ל ובסי' תע"ה בס"ד. 

שם. והרשב"א כתב (בתשו' סי' רמ"א). 

ע"ב בטור. הא לחמא. עמ"א [ס"ק כד] שפקפק בנוסח זה. ואין פקפוקו כלום, כי אף על פי שנשתייר מזמן ההוא, מ"מ הא לא הוא הלחם עצמו שהאכילם במדבר, אלא מינו, ואפ"ה משתעי קרא הכי. א"כ פשיטא דשייך נמי בלשון תרגום ודברי חכמים ז"ל, משפט אחד הוא להם. 

[רטז א] ע"ג בראשו [ד"ה תשובה]. שאילו יברך. צ"ל. 

שם. ולאכול. ר"ל וברכת אכילת מרור. 

שם. ולאחר המרור מברך. (כצ"ל). אבל לא מצינו לו חבר בדבר זה. אלא ודאי גם המרור נקרא בא בתוך סעודה מחמת סעודה. וגם שכורכין אותו עם המצה כהלל. הילכך ודאי טפל הוא למזון, וא"צ ברכה לא לפניו ולא לאחריו. אלא נפטר בברכת הלחם ובברכת המזון. 

שם [ד"ה ומ"ש רבינו בשם] ואיני יודע מה ראו לתפוס דברי הר"מ. תמיהתו זאת גם על הר"מ תחול, ועלינו להפוך בזכותו וזכות התופסים כך. ונ"ל משום דאמרינן מרור צריך לשקועיה בחרוסת משום קפא, ומשמע בגמרא [פסחים קטז, א] בכולהו ירקי, אית בהו משום קפא, הוא דעבדי הכי. 

שם [ד"ה ומ"ש ולר"י]. והה"מ כתב בשם הרשב"א שאינו מברך אחר טיבול זה. כ"כ בתשובה שהביאה הרב"י לעיל. ועמ"ש שם. 

שם [ד"ה כתב האגור]. ויש סמך בלוקח. צ"ל ברוקח. 

[רטז ב] שם [ד"ה כתב הכלבו]. מה דרכו (של) עני בפרוסה. כצ"ל. 

שם. שלא יראו ויאכלו. צ"ל. 

שם. כאילו אינם. צ"ל. 

[ריז א] שם [ד"ה כתב רב"י]. ויש לתמוה עליו. עמ"ש בס"ד בתשובה כ"י [שאילת יעבץ ח"ב סי' ס"ז] לרל"כ. 

מור וקציעה סימן תעד 
=================== 
בטור. אלא א"צ לברך אלא על כוס ראשון. מההיא [ירושלמי פסחים פ"י ה"א] דכל האוכל מצה בע"פ כאילו בועל ארוסתו כו', מוכח כדעה זו, וק"ל. ועיין סי' תפ"ו. 

שם ב"י [ד"ה ושותה]. כיון דליכא הסח הדעת. תמהני על דברי רא"ש הללו, דהא קיי"ל [פסחים קטו, ב] נטל ידיו בטבול ראשון צריך ליטול בטבול שני, משום הסח הדעת. 

שם סוף העמוד [ד"ה ומ"ש רבינו בשם]. שכיון שמפסיק בין כוס לכוס שלא בעניני אכילה ושתיה צריך לברך. יש לסייעו, שהרי גם מפני כך מזקיקו לברכה ראשונה על השני, מלבד שמצוה בפ"ע היא, והו"ל כסלוק לכוס ראשון. לפיכך אני תמה על מנהגנו שאוחזים החבל בשני ראשיו, אלא שהגאונים רב שרירא ורב האי אמרו כן, ולא נודע טעמם, וכבר נתפשט המנהג נהרא נהרא ופשטיה. 

דף רכ"ו ע"א בטור. של קדוש ושלפני ברכת המזון. צ"ל ושלפני המזון. ברכת נמחק. ולזמנין משכחת לה. 

מור וקציעה סימן תעה 
=================== 
[ריח א] בטור. וישקענו כולו בחרוסת. משום קפא. י"מ ארס. וכן עיקר דלפירוש א' שהוא תולעת, קשה הו"ל למיחש ליה כולא שתא, משום איסורא. ותו דכי נמי מיית מריחא, הלא אוכל הוא התולעת מ"מ. 

שם. בפה"א ועל אכילת מרור. תמיהא לי טובא מאי צריך לאחותי נפשיה לפלוגתא, מידי הוא טעמא דר"ח לשטת הטור דלעיל, אלא משום אחר שמילא כרסו ממנו כו', והא לשטתיה דמר לא עבד הכי, ולא מלי כריסא מניה, כדפסק לעיל (סי' תע"ג) אפילו בשאר ירקי לא אכיל בטבול ראשון אלא בציר מכזית. אי הכי הוי שפיר טפי למעבד כר"ה רביה דר"ח, ולמיכל מעיקרא בטבול ראשון פחות מכזית, דלאו אכילה היא, אין בה מלוי כרס, והדר נברך בטבול שני על אכילת מרור, דלא סגי אלא בכזית, ותתקיים המצוה והמנהג כהוגן בלי שינוי כלל. וכמה דוחקים צריך לסבול בשטת ר"ח, עתו' [קטו, א ד"ה מתקיף]. ואף על גב דתלמודא פסיק הלכתא כר"ח. התינח לדברי הר"מ דאייתי בב"י לעיל  (סי' תע"ג) דבעי כזית גם בטבול ראשון, וכמ"ש לעיל בס"ד. מיהו לדידיה דהטור דקאי בשיטת אבוהי הרא"ש לא ניחא, ותו אפילו לדעה קמייתא לא שפיר כולא האי, משום די"ל ר"ח סבר מצות א"צ כוונה (ודברי תו' אינן מוכרחים, דוק). ברם לפום מאי דנקטינן מצות צריכות כוונה לא סלקא הלכתא כר"ח, אלא כר"ה ואינך אמוראי. וכבר כתיבנא לעיל (סי' תע"ג) דהעקר כמ"ד צריך כזית אף לטבול ראשון. 

ע"ב בב"י. וכזורק אבן לחמת דמי. צ"ל. 

ע"ב בטור. אפילו הכי ידי מצה יצא. בלבוש נתקשה בזה מ"ש מצה ממרור. ולדידי לא קשה מידי, דהיינו טעמא דבמצה יצא בבליעה דלא בעינן טעם החיך, אבל מצה מיהא בעינן, וכי בשלה ונמוחה, לא מצה שמה ואיך יברך עליה על אכילת מצה, הא לאו מצה היא אלא מעשה קדרה פרפרת ודייסא מיקריא, והויא ברכה לבטלה ודאי, דומיא דברכת המוציא דלא בעינן נמי טעם לחם בחיך, דבבלע נמי סגי, אלא מיהא לחם גמור צריך, לאפוקי בשל ונמוח, דלא מיקרי לחם, לא מברכינן עליה המוציא מהאי טעמא, דמשקר בלשון הברכה. זה ברור מאד. משו"ה הכא והכא ראוי בעינן, וא"צ לדחוק. 

מור וקציעה סימן תעו 
=================== 
[ריט ב] בטור. ודאי מבושל מנהג כשר. עב"י שנדחק מאד בהבנת לשון זה. ולע"ד נראה פשוט דה"ק, אף על גב דלכאורה ס"ד נעביד הרחקה שלא לאכול אפילו מבושל  אטו צלי, כי היכי דלא לפגע באיסור חמור, דאכילת קדשים בחוץ, לא ניכול בשר לגמרי האידנא, כדעבדינן הרחקות טובא דכוותה (ודוגמא לקמן סי' תע"ח) קמ"ל דליתא, אלא אדרבה אפכא הוא מנהג כשר לאכול בשר, שהרי הוא אחד מד' פרקים שמשחיטין את הטבח בע"כ [חולין פג, א], ואין שמחה אלא בבשר, ואשמעינן דלא ליתי לאמנועי משמחת יום טוב משו"ה. 

מור וקציעה סימן תעז 
=================== 
[ריט ב] בטור. ונמצא מרבה בכוסות. עב"י. קשיא לי טובא, מ"ט לא יברך ברכת המזון שנית על אותו כוס שגומר עליו ההלל, בין לפניו, בין לאחריו. והא לא דמיא לאותה שאמרו אין אומרין שתי קדושות על כוס אחד, דהיינו דווקא שתי קדושות, אבל גמר קריאת הלל, לאו קדושה אחריתא היא, אלא דווקא כגון קדוש וברכת המזון, תרי מילי נינהו, אבל הלל וברכת המזון ודאי לא גרע מקדוש והבדלה, דשייכין להדדי טפי, ואסוקי מילתא היא משום היכרא גרידא. ותו הא מסקינן דאומרין שתי קדושות על כוס אחד, היכא דלית ליה כוס אחר, והכא נמי כדלית ליה דמי. ואף על גב דכתב במג"א [ס"ק  ב] לענין הבדלה בסימן תע"ג דהוי ב' קדושות, היא גופה קשיא, כמ"ש שם, ולא מסתברא לגמרי כ"ש בברכת המזון והלל, דתרוייהו שבח והודאה חדא מילתא נינהו, ופסוקי להלל בתרתי לא תקינו ליה אלא משום היכירא בעלמא לכל כסא וכסא. מיהו לאו לקדושה בפני עצמה חשיבא לבטולי כוס ברכת המזון מפניה. כך נ"ל מבלי עיון, לפום ריהטא. וכן לפמ"ש מג"א בסי' תע"ג שאם שכח להבדיל עד אחר ברכת המזון אומרה עם הלל על כוס אחד כיון דאי אפשר, א"כ הכא נמי. ואפי' למ"ד אינה צריכה כוס, כ"ש למ"ד צריכא. 

ע"ד בב"י [ד"ה ומ"ש רבינו וא"א]. אין סדר ברכות מעכב. צ"ע לעיל סי' תע"ב שתאן שלא כסדר לא יצא. ויש ליישב. 

דף רכ"ז ע"א בב"י [ד"ה ומ"ש רבינו בשם]. ואף על פי שאוכל שתי סעודות, אין לחוש. ולדעתי ודאי זו היתה חששת מהר"ק, כמ"ד אין מפטירין אחר מצה, (עיין סימן דלקמן) וכי אכיל כזית, כבר יצא, וברכת המזון חשיבא סילוק, גם טעונה כוס. היינו טעמיה. 

כתב מג"א [ס"ק א] בשם מהרי"ל. לכתחלה, יקח שני זיתים אחד זכר לפסח, ואחד זכר למצה הנאכלת עמו. ולא ידענא כמאן, אי כהלל, מי בעי תרי זיתי מצה, ואי כרבנן, הא אוכל מצה בפ"ע, בין למר בין למר בחד כזית מצה סגי. 

מור וקציעה סימן תעח 
=================== 
[רכ א] שם בסוף העמוד. כשיעורו. היו"ד בצירי העי"ן בחולם, רי"ש במלאפום. כצ"ל. 

מור וקציעה סימן תעט 
=================== 
[רכ ב] ע"ג [ד"ה ומ"ש ולא]. ומפרש טעמא בירושלמי כו'. משמע משום מוסיף ליכא. 

מור וקציעה סימן תפא 
=================== 
[רכא א] ע"ב בטור. ושותה כוס ה'. עמ"ש בס"ד בהגהותי על רא"ש שלהי פסחים טעם מתוק לחיך לכוס ה'. 

ע"ג ב"י [ד"ה וכן]. שכוס שלפני המזון. כצ"ל. 

שם. אחרונה לכוס ראשון וראשונה לכוס שני. צ"ל. 

[רכא ב בטור] שם. ותימה מנ"ל הא דהא לא קאמר אלא אין מפטירין כו' היינו שלא לאכול אבל למשתי שרי. תמהני על תמיהת הטור (אף על גב דאבוהי היא) והלא  עד כאן האריך בסימן זה בענין כוס חמישי והביא כמה גדולי קדמונים שלא הותר אלא על אמירת הלל גדול. וטעמייהו דהני רברבי פשוט, שלא יהא נראה כמוסיף על הכוסות. על כן בקושי התירו חמישי (ומטעמא דילן שזכרתי בחי' רא"ש). הבו דלא לוסיף ששי, ליכא מ"ד דשרי. ולא מטעמא דאין מפטירין, אלא משום בל תוסיף, דמחזי דלהשתכר נתכוין בד' כוסות ולא לשם מצוה. זה ברור. ולא הוצרכו אלא שלא להפטיר אחר פסח ומצה באכילה. אבל שתיית כוס נוסף בלא"ה אסור מטעמא אחרינא כנ"ל. 

מור וקציעה סימן תפג 
=================== 
[רכב א] בטור. ובצע לריפתא. לא ידעתי טעמו מדוע לא ימתין עם הבציעה, עד שגמר הקדוש, דהאדנא פת במקום יין קאי, וכשם שאינו אומר קדוש על כוס פגום, כך ראוי שיהא הפת שלם באמירת קדוש, ולא חשיב קדוש הפסק, כמו שאינו הפסק במקדש על היין, ומה מועיל שיבצע, ועדיין אינו אוכל. וצ"ע. 

דף רכ"ח ע"א בטור. לא יסמוך על הפת, שאם קיים כוס אחד לא קיים השלשה. כצ"ל. 

מור וקציעה סימן תפד 
=================== 
[רכב ב] שם. למשתי בביתיה (כוס) ברכת המזון. נראה שכצ"ל. וב"י נדחק בלשון זה בחנם. 

ע"ב ב"י. לאכול בו מרור דמצוה. כצ"ל. 

שם. בבית אחד. צ"ל. 

[רכג א] ע"ג ב"י. מ"מ אם שתאן שלא על הסדר ודאי יצא, וכן כפל דבר זה להלן. אשתמטתיה תלמוד ערוך הביאו בטור לעיל בסי' תע"ב. 

לענין צירוף דזמון לקרוא אחד מבית אחר לברך בשלשה, עמ"ש בעיר [האלהית] שער המפקד (דף מ"ד, א). 

מ"ש אלי' זוטא בסימן זה, לא דק, ומ"ש בשם דרישה, טעות הוא. 

מור וקציעה סימן תפה 
=================== 
בטור. אמר שבועה כו'. ואם אסר עליו מצה זו בשבועה, אפילו בלילי פסח, חיילא שבועה ודאי, ואפי' לית ליה אחריתא. כך נ"ל פשוט, ויתירו לו. 

מור וקציעה סימן תפו 
=================== 
בטור. של רביעית. ר"ל רביעית הלוג. ועיין מזיגה. 

שם. נוטל ידיו ומברך כו' ולוקח פחות מכזית. במ"כ יש כאן זרות כפול, אפי' למאי דס"ל דדבר שטבולו במשקה בעי נטילה בברכה, מיהא ודאי לא עדיפא מנט"י דפת, וקיי"ל פחות מכזית לא בעי נט"י כלל, כמ"ש תלמוד ערוך בסוכה [כו, ב] עאכ"ו בירק נטבל במשקה (דבלא"ה פליגי ביה, אי צריך נט"י לגמרי) דפחות מכזית, לא צריך נטילה כלל, אפי' בלא ברכה, אצ"ל שלא יברך על הנטילה) והא איהו דקאמר ולוקח פחות מכזית. הא ודאי ליכא דסליק אדעתיה לחיובי אפי' נטילה גרידא, כ"ש בברכה. מ"מ אפשר לצדד דדבר שטבולו במשקה, אף בציר מכזית בעי נטילה למאן דס"ל, ונהיג האידנא נמי, וכמ"ש בשכבר בח"א (סי' קנ"ח). 

ע"ד בב"י. עדיף לאכול פחות מכזית. לא היא. עיין מש"ל סי' תע"ה [ותע"ג] בס"ד. 

[רכג ב] שם [ד"ה ומ"ש ויקח]. ושעור כזית נראה מדברי התוס' דהוה כחצי ביצה. לא היה צריך לתלות דבר זה במשמעות דתו', תלמוד ערוך הוא בידינו, ע"ל סי' תרי"ב בס"ד. 

ולענין מ"ש ט"ז כאן לסייע מ"ש כבר בסי' ר"י. לא הוסיף מלח ותבלין אלא גמגום מלין, וע"ש בקונדרס לחם לשובע. 

שם. בשירי זמרה, איכא למידק. צ"ל. 

מור וקציעה סימן תפז 
=================== 
ראיתי בספר שכה"ג מביא מ"ש מהרי"ל, שי"א בשביעי של פסח זמן שמחתנו. והקשה עליו דהא לא אמרינן הלל גמור, משום מעשי ידי טובעים כו'. אשתמיטתיה הא דמסיק תלמודא, אבל אחרים משיש, ודווקא הלל לפני הקדוש ברוך הוא אין לומר, משום  שאין שמחה לפניו באבוד מעשה ידיו, אבל זמן שמחתנו שפיר קאמרינן, דודאי שמחה שלנו הוא, דכתיב ישמח צדיק כי חזה נקם, ובאבוד רשעים רנה לצדיקים. אמנם נראה שכבר אבד מנהג זה מן העולם, לא שמענו עד כה שנוהג בשום מקום עוד. 

דף רכ"ט ע"א בראשו ב"י. דמקרא קודש. צ"ל. 

מור וקציעה סימן תפט 
=================== 
בטור. ערבית אחר התפלה מתחילין לספור כו'. באמת מן הדין היה ראוי לספור קודם התפלה, דספירת העומר דאורייתא, ואף לפמ"ש הר"ן בשם מפרשים, שהסכימו דהשתא אינה אלא מדרבנן (הסכמה זו מרצון פשוט היא, ועדיין אינו מוכרח בבירור. ורמב"ם פשיטא ליה דנוהגת בכל זמן ובכל מקום) מ"מ יש לה עקר מפורש בתורה, משא"כ תפלה שאין לה אלא רמז בדרך אסמכתא (מלעבדו בכל לבבכם) פשיטא דספירת העומר קדמה, אף על גב דתפלה תדירה אפ"ה ספירה יש לה דין קדימה בלי ספק, דהיא עכ"פ כמו דאורייתא והויא כי מקודש ותדיר לגבי תפלה, אלא משום דכבר נהגו להתפלל ערבית מבע"י (ביחוד בי"ט, משום להוסיף מחול על הקודש) לכך סדרו תפלת ערבית קודם ספירת העומר, כדי שתפגע ספירת העומר בעונתה האמתית, ואעפ"כ אין מנוס מלהקדימה כל האפשר, מיד בהתחלת הלילה, וכדמסיק הטור וזמן הספירה מתחלת הלילה. 
והיינו משום דבכל המצות קיי"ל שהויי מצוה לא משהינן, וילפינן מקרא אין מחמיצין את המצוות, לפיכך דין כל מצות שזמנן ביום לכתחלה משהאיר היום, דזריזין מקדימין למצוה מצפרא, כדגמרינן נמי מאברהם אבינו, וכן הדין במצות שזמנן בלילה, שחיובן חל מיד בהתחלת הלילה, ויתר על כן במצוה זו, דמצותה דווקא בכניסת הלילה תיכף, מטעם נוסף מיוחד בה, משום דבעינן תמימות (וי"א שאם לא ברך וספר בתחלת הלילה, שוב לא יברך) הא ודאי אי אפשר לאחרה. 
והנה ראיתי בספר מירס קראו מחברו חמדת הימם (אשר במדבר, ארש ציה וצלמות) כתב בזה"ל לערוך בראש סדר קדש כו', ולאחרונה מספר העומר כו' והמקדים ספירת העומר תועה הוא מדרך השכל, ע"כ לשון השוא. אוי לעינים שכך רואות בספר, מבלי משים לנצח, אוי לו ולמזלו תועה ומתעה משגה ישרים בדרך סלולה, שכבשוה אבותינו רבותינו עמודי הגולה, וללכת דרך עקש כעור באפלה והנה תראה אולת קשורה בלב נעור מחכמה, ולא חלק לו בבינה, לא ידע מה שכתב, ולא בחן אף דברי עצמו, כי להלן (בדף הסמוך) העתיק אזהרת הפוסקים, שאסור לאכול משהגיע זמן הספירה (שהוא בסוף שקיעת החמה) עד שיספור תחלה, ואפילו התחיל פוסק, הרי דבריו סותרים זא"ז מן הקצה אל הקצה, ופסל במומו הוא תועה כשכור בעמק עכור. כי איך יתקיימו שני דברים הללו, מתחלה אמר לעשות כל סדר קדש ורחץ כולו (הנה כבר עבר חצי לילה גם אכל ושתה ורוה) אח"כ ספירת העומר, איה כסילות גדולה מזו וסמיות עינים, ר"ל מהאי דעתא שבשתא (כיון דעל, על. גם בעל משנת חסידים נמשך אחריו, כעור אחר החגר ופוסח על שתי סעיפים, לא ידעו במה יכשלו, וכן בדין שלא יסכימו להלכה, לא ידעו איזה דרך ישכן אור ולא יבינו נתיב האמת יתהלכו בחשכה, כמ"ש חז"ל [ערובין נג, א; סנהדרין צג, ב] בגדולים מהם הרבה, דלא הוו מסקי שמעתא אליבא דהלכתא). 
והמכשלה הזאת תחת יד הראשים הממונים על ישראל שה פזורה, אריות הדיחו, הרועים את עצמם מחטיאי הרבים תבשילם הקדיחו, לא נראתה קסת רמיה כזאת מעולם, חוצפא גלויה כלפי שמיא, לשנות דת להטות מני דרך, להורות דרך חשוכה ונבוכה, לעבור את פי ה' להחמיץ המצוה החביבה בשעתה (גם קרובה לבוא לידי שכחה, אחר גמר סדר קדש ורחץ, ויבואו לעקרה לגמרי) מחמת דברי מחובל, ומשוגע איש הרוח ההולך אחרי ההבל שק"ץ שר"י ויהבל, והיה כצבי מודח מלוכלך בצוא"ה משוקע בה עד צוארו מסית ומדיח, בתבנית כל שקץ ורמ"ז אין מספר, כאשר ציינתי בכמה ספרים עמדתי על זאת, להעיד בעם בל יכשלו, בעוברי דרך ה' הללו המיישרים אורחותם בזיוף נבאש נגלה, צבועים בששר, עוטים מע"ל החסידות והכושר, עטופים באדרת צער, למען כחש, נחשים צפעונים אשר אין להם לחש, ותחתיהם תעמוד הבהרת, צרעת ממארת, אוי להם לבריות מעלבונה של תורה, העוזבים אורחות יושר ללכת בדרכי חושך, מניחים תלמודנו הקדוש, אשר הוא אור עינינו שמחת נפשנו בצלו נחיה בגוים, לדעת איך ובמה נעבוד את ה' עד בואנו אל המנוחה והנחלה בזכות זה כדבר הכתוב [הושע ח, י] גם כי יתנו בגוים עתה אקבצם, ולא המדרש הוא העיקר כו', ועוסקים בספרים חצונים כאלה אשר יסדו לציים, מחבריהם בנים כחשים קלים לעבור על רצון קונם כאחד הצביים, ואשר היו כמוהם שמו את ירושלם לעיים, הולך אחריהם כשור אל טבח יובל, וכעכס אל מוסר אויל הנביא שקר העזתי הנבל. וכבר דברתי מזה למדי בכמה מקומות, עיין בית מדות [במגדל עוז] סוף עליית יחוד המעשה, ובמזבח גדול שבניתי לשם ה' בספר תורת הקנאות, ובחתימת ספר קצור ציצת נובל, בהם גליתי ערות האר"ש של ספר מזויף הנ"ל, כזב סיגים מצופה על חרס, והקולר תלוי במי שבידו למחות, ולבער ספרי קוסמים, שלא להיות לפוקה למכשול ולמבטח מזכיר עון לבית ישראל, ויסף עוד להניחו בגולה עד קץ ימים, ולא אץ לבוא כיום תמים. ה' יעשה למען שמו יראנו בנחמה וישועה קרובה ויבן מקדשו כמו רמים. 

בב"י [ד"ה כתב ה"ר דוד]. נמצא שכבר מנה ואינו יכול לחזור ולספור בברכה. ליתא, דהא קיי"ל מצות צריכות כוונה, ואף למ"ד א"צ כוונה, מיהא אם אינו רוצה לצאת, ודאי אינו יוצא, כבסמוך בתשו' הרשב"א, והכא נמי הא לא קבעי לצאת. 

[רכה א] ע"ב בב"י. אינה אלא מדרבנן. ובהא אתי שפיר דלא חיישינן נמי לממני ספקא דיומא, והיינו טעמא דחנוכה, והיינו טעמא דפורים, כמ"ש שם, אף דהכא איכא למימר בלא"ה לא אפשר, דהיכי נימא תרתי דסתרי. מ"מ אי ספיקא דאורייתא הוי, נימרינהו לתרוייהו, משני ואילך נימא הכי בלשון ספק, היום יום אחד או שני. אי נמי נבריך אחדא גרידא, ונשהי פורתא, ולמני ספקא בלא ברכה. 

ע"ג [ד"ה וכתב עוד בה"ג]. היכא דלא מני מאורתא מני ביממא. צ"ל. 

שם. דתלי טעמא. צ"ל. 

שם [ד"ה כתב בתה"ד]. דאם שכח. צ"ל. 

שם. מברכין וסופרין לאחר קידוש. היינו טעמא משום דאעולי יומא מאי דמקדמינן טפי עדיף. וזה דווקא כשמקדשין קודם הלילה דמוסיפין מחול על קודש, וספה"ע אין זמנו עד שחשכה. משא"כ אם נתעכבו עד צה"כ, אז ודאי ספה"ע קודמת מתרי טעמי. חדא משום דבעינן תמימות, דמשו"ה ס"ל לתוס' דצריך להקדים לספור סמוך לחשכה. ועוד דספה"ע לדעת רבים וגדולים מן התורה, וקדוש על היין לד"ה דרבנן. כ"ש קדוש דביהכ"נ שאי[ן אלא מנהג בעלמא. ולדברי הטור [סי' רסט] ראוי לבטלו, פשיטא [ספה"ע קודמת]. 

כתב מג"א [ס"ק ב]. אם אינו מבין לה"ק, וספר בלה"ק, לא יצא. צ"ע בתו' ר"פ א"נ [סוטה לב, א ד"ה קרית שמע] דמשמע דלא כותיה. 

אם יוצאין במנין ר"ת ונוטריקון. עיין שאילת יעבץ (סי' קל"ט) ואה"ע (סי' קכ"ו). 

מור וקציעה סימן תצ 
================== 
[רכה ב] בטור. ומפטיר קורא והקרבתם. כצ"ל. 

ב"י [ד"ה כל]. מ"ש בחג דאמרינן. כלומר דגמרינן. 

שם סוף העמוד. וכתיב בנפול אויבך. עמ"ש עץ אבות ([אבות] פ"ד [מי"ט]) ובחלק הקשורים לי"ט שביעי של פסח, ולעיל סי' תפ"ז. 

ע"ד. ופירש"י במתחיל. צ"ל. 

שם. הוצרך לומר. צ"ל. 

דף ק"ל ע"א בב"י סוף הסימן. במה קורין במנחה של י"ט. צ"ע כי נראה מלשון זה שהיו קורין גם במנחה די"ט, אבל במנחה דשבת, משנתנו היא. 

שם. לפני הרגל. צ"ל. 

בהגה דש"ע [סעיף ג]. ואנו אין נוהגין לומר מקרא קודש. ר"ל בתחלה, לומר את יום מקרא קודש כו' כדרך שאומרים הספרדים, אין אנו אומרין, אף על פי  שאומרים מקרא קודש אחר הזכרת הי"ט כמנהגנו. ובכן דק הרמ"א דלא כמ"ש האחרונים, אגב שטפא רהיט להו מנהגא, ולא דקו. 

בלבוש טרח וכתב רמז, על סימן דמשך תורא קדש בכספא כו'. במ"כ אין מקום לדבריו, בכאן דרש חספא, והו"ל למדרש ביה מרגניתא, ולתת בו טעם כבינה, במאי דשייך לענינא, שהדברים מגיעים לפרעה, שמשך תורא, הוא יוסף, הנקרא בכור שורו, שבסבתו ירדו אבותינו למצרים, ומתחלה בפה רך, לפי שקדשו בכסף (היינו קדש בכספא) שלקט יוסף והעשיר אותו, ולכן גדלו ונשאו, והסיר טבעתו מעל ידו ויתן על יד יוסף, ככלה המקודשת בכסף שקל על ידו זהו משך תורא שקדש בכספא, אח"כ משך אבירים בכחו וכבש ישראל לעבדים. וי"ל גם קדש בכספא על ישראל, שיצאו ממצרים בכסף וזהב, שהוקדש והוכן להם מאז ע"י יוסף, ושוב אחר ששלחם כדבר ה', נמלך בו פרעה ורדף אחריהם דרך המדבר, או לפי שאמר לו משה דרך שלשת ימים נלך במדבר ומפני שנתעכבו חזר ונתחרט על זאת ששלח ישראל, זהו פסל במדברא, שמצא פסול בצאתם למדבר אחר שכבר שלח בוכרא, בני בכורי ישראל, כי צוה ה' שלח עמי. הרי אלו דברים מכוונים. 

מור וקציעה סימן תצג 
=================== 
[רכו א] בב"י [ד"ה ומ"ש ויש]. סוף העמוד. ומקצת ל"ד, משום דמקצת יום ככולו. 

שם. הרמב"ן (צ"ל) מקצת לילה סגי. וכ"מ בס"ו בשם בעל ספר המכתם ונתן סימן לדבר בן י"ח לחופה. 

ע"ב. ומפני שראו שם דשני ימים כו'. צ"ל. 

בהגהת ש"ע [סעיף ב] ולא מבערב. ר"ל יום שלפניו, כמו שאומרים ערב שבת ערב י"ט, אבל בליל ל"ג, ודאי מותרין, לפי המנהג שלנו שנוהגין היתר בל"ג עצמו, ודאי אין לילו חלוק מיומו. 

שם בב"י סוף הסימן. מצאתי כתוב כו'. ועיין באחרונים שהביאו משם ספר תניא שהאסור מגיע לנשים. וכתב בעל כנסת הגדולה שדבר בהווה שנשים דרכן לעשות מלאכת התפירה, וה"ה לאנשים. וכך נ"ל עיקר, שהטעם הוא כדי להיות היכר שלא לשכוח מצות הספירה שהיא בלילה, ומתוך שאסורין במלאכה, זוכרים ונותנים לב לקיים המצוה. לפ"ז דווקא באנשים שייך האי דינא. עוד נ"ל משום שימים הללו הם דוגמת ח"ה (כי חג השבועות הוא כמו שמיני עצרת דחג) אלא שחס הקדוש ברוך הוא שלא לאסור מלאכת האנשים  בימים ההם, דזמן חרישה וקצירה היא, מ"מ חשו חכמים לדבר, לאסור מלאכת הלילה, ושל נשים. 

מור וקציעה סימן תצד 
=================== 
[רכו ב] בטור. ומוציאין. צ"ל. 

לענין הקושיא שהביא במג"א, היאך אומרים בשבועות יום מתן תורתנו (עיין תשובת הריב"ש סי' צ"ו). עמ"ש בס"ד במטפחת [ספרים] ח"ב. 

מ"ש מג"א, לענין הנעורים בליל מתן תורה שצריכין לברך בה"ת כשיאור היום. לא נהירא, עיין מור וקציעה (ח"א סי' מ"ז). 

שם (סק"ח) שנהגו לאפות הלחם עם חמאה. צריך לשנות תמונתו לעשותו כעין תורא. 

מור וקציעה סימן תצה 
=================== 
הלכות יום טוב 

שם ב"י [ד"ה ותנן]. בפרק משילין. צ"ל. 

שם. ותקן דבריה. צ"ל. 

ע"ב בטור. וקצירה וטחינה כו' אסרום חכמים ופר"י הטעם לפי שאדם רגיל לקצור כו' הרבה ביחד כו' וימנע משמחת י"ט. תימה מאי איריא משום מניעת שמחת י"ט, תיפוק ליה משום מכין מי"ט לחול, דאיכא מ"ד [פסחים מו, ב] דלוקין עליו אפי' באוכל נפש, ואפי' מי"ט לשבת ואמאי תלי לה ר"י בבטול שמחת י"ט, דלכ"ע אינה אלא גזרה דרבנן. 

ע"ג ב"י [ד"ה ומ"ש רבינו וחוץ]. שאף היא באוכל. צ"ל. 

שם. אבל מלאכות שאינן לצורך אכילה כגון כתיבה וכו' אפילו עשאן לאכילה לוקה. נראה בכוונתו כגון שכותב אגרת למקום אחר בשביל דבר אכילה שצריך לו לי"ט. והורס בנין שיש בתוכו מאכלים שיקח מהם לצורך היום. ואורג מצודה לצוד בה חיות דגים ועופות, או כלי כברה. ובונה בית לישב בו לאכול בי"ט. 

שם. לצורך חולה. כצ"ל. 

שם [רכז. ד"ה ומ"ש ובירושלמי]. ואף לקיטת פירות. צ"ל. 

שם. וכך מטים דברי הרמב"ם כו' ועדיין אין כל זה מחוור כו'. עמש"ל בטעמו של ר"י, ולכאורה גם לשון הרמב"ם לא עבר את הקושי הנ"ל, אמנם אין רחוק להמליץ בעדו שלא תחול עליו תמיהתנו הנ"ל. די"ל איהו לא מיירי אלא בעושה אותן מלאכות בי"ט רק מה שצריך לי"ט בלבד, אפ"ה אסרום, מטעם שלא יניח כל צרכי י"ט לי"ט, אף מה שאפשר לעשותו מעי"ט, ונמצא נמנע משמחת י"ט. ולא אסיק אדעתיה דאותן מלאכות נעשות לימים הרבה, דלפום הכי אה"נ לא הוה צריך לטעמא דמניעת שמחת י"ט. ומ"ש הה"מ להשיא דעתו לדבר אחר ולהרכיבה עם דברי ר"י, באמת דחוק הוא. והמחוור בעיני כדברי הר"מ, שאסרו אותן מלאכות לפי שאפשר לעשותן מעי"ט, ולא כטעמיה, שלא יבוא להמנע משמחת י"ט, אלא משום אפושי עובדא דלא צריך, דהו"ל זלזול בכבוד י"ט. כענין שמצאנו בשבת אף במאי דשרי ביה, דגזרו דלא ליפוש במשוי או בהלוכא, דוק ותשכח טובא דכוותה, ה"נ לענין י"ט. אמנם בלחם שמים ריש פ"ג [דביצה] תפסתי דברי תוס' לעיקר. וע"ש תשובה לדברי רא"ש. 

ואם אין לו מה לאכול אם לא יטחון, נראה שאם אפשר לו לכתוש חטים ושאר מיני תבואה במכתשת, לעשותם ריפות (כמ"ש בלח"ש [פ"א מ"ט]) ותבשיל לא נתיר לו טחינה אלא ע"י גוי. עמ"ש לעיל (בסי' שכ"ה) בדכוותה גבי שבת. 

שם. ולא בשר שנשחט היום כבשר נשחט מאמש. בזה אין טעמו מחוור, כי אמנם הדבר ידוע שהנשחט היום אינו טוב למאכל כהנשחט מאתמול, דילמא לדידהו דחביל להו עלמא אינו כמו אצלנו. אולם אשר אני אחזה לי עתה בטעם הדבר הוא, מפני שאותן מלאכות הנעשות לימים הרבה, יש חנוונים ותגרים הרבה שמזמינים צרכי הרבים. ומצויים לקנותם בכל מקום. לאפוקי בשר שחוטה שאין הקצבים מכינים ממנו הרבה, שיראים פן ישאר בידם ויסריח. ואם לא מצא בשר קודם י"ט, והשיג בהמה או עוף בי"ט, ימנע משמחת י"ט. 

[רכז ב] ע"ד בב"י. שאר מלאכות ג"כ לא נכתבו בי"ט. ומלא תעשה כל מלאכה ילפינן להו. נראה דאגב שטפיה ושגרא דלישנא אתיא ליה, נקיט קרא דשבת, דגבי י"ט לא כתיב הכי, אלא [שמות יב, טז] כל מלאכה לא יעשה בהם, [ויקרא כג, ז] כל מלאכת עבודה לא תעשו. איברא לענין דינא דשביתת בהמה בי"ט, עיין לחם שמים פ"ב דביצה [מ"ח] שם הארכתי בזה בדברים נכונים להחזיק דעת רבינו הרב ב"י ז"ל. 
ושוב ראיתי שכ"ה דעת רש"ל והסכים עמו במג"א ז"ל בסימן רמ"ו [ס"ק יב] וכן עיקר. ודלא כפרי חדש (שנזדמן לידי עתה) כאן שתפס לו דברי התוס' יום טוב לעיקר. ולשון  הפרי חדש מוטעה. וכנראה שחטאת המעתיק הוא, וצריך אומן לתקנו. 
גם מ"ש בכוונת לשון הרמב"ם שלא יביא משא ע"ג בהמה משום דמיחזי כעובדין דחול, ואוקמה בשאינו מחמר אחריה, נדחק שלא לצורך לגמרי. דאפילו תימא במחמר איירי, דאסיר ודאי בנושאת משא שלא לצורך, וד"ת הוא כמ"ש, והודה בו ז"ל. מיהו הכא בלצורך יום טוב עסקינן דשרי ודאי, אפילו לחמר אחריה ד"ת. דאטו מי עדיפא שביתת בהמה ומחמר, מהוצאה דאדם דמלאכה גמורה היא, והותרה לצורך י"ט. ואפ"ה אסרו חכמים שלא יעשה כדרך שעושה בחול. והא הוא דקבעי לאשמועינן דאע"ג דכה"ג ד"ת מישרי שרי, בין משום שביתת בהמה בין משום מחמר, אסרו רבנן. זה פשוט וכמ"ש בחיבורי הנ"ל. 
והכלל כל היכא דשרי דהיינו לצורך היום, בכל גוונא שרי מד"ת. אלא דהיכי דמיחזי כעובדא דחול, מ"מ אסור מדרבנן. וכל היכא דאינו לצורך היום כלל, מצווה הוא ד"ת על שביתת בהמה, בין מחמר בין לא, כדרך שמצווה בשבת. ובדרך שנאסרה ההוצאה, דמחמר תולדה דהוצאה היא, או מכללה הוא. ואין בזה ספק לענ"ד. וכן דעת הגאונים לענין שביתת עבד כמו שכתבתי לקמן סימן תקכ"ו. 
ואף על פי שהרמב"ן ז"ל בתורת האדם לא נתברר לו זה מנא ליה לבה"ג שיהא י"ט כשבת  לענין איסור מלאכה דעבדים, שאין למדין קל מחמור להחמיר עליו, כמ"ש שם ב"י. ומשם יש ללמוד כמו כן לענין שביתת בהמה דכוותה. מ"מ אין ספקו מוציא מודאו של בה"ג. ואף פקפוקו של הרמב"ן ז"ל אינו אלא בעבד שהוא בר דעת ואדעתא דנפשיה קעביד. מיהת בהמה ודאי עדיפא מיניה וחמירא משום דמלאכתה נעשית ע"י בעלים לרצונו ולדעתו. וכ"ש במחמר אחריה ודאי יודה הרב ז"ל, דבכלל כל מלאכה היא, כמ"ש בלח"ש בס"ד. וכ"ה הסכמת בעל שיירי כנסת הגדולה סימן ש"ה בהגהת הב"י. ועיין בפירושי למגלת תענית פ"ה. 

כתב מג"א [ס"ק ג] בשם מהרי"ל. אסור לדוך שקדים ביום טוב להוציא מהם חלב, אף על פי שמפיג טעם, ודומה לסחיטת פרי להוציא משקה ואסור. באמת לדעתי הפריז  על המדה בכך, כי לא ידעתי מקום לחומרא זו לגמרי, אפילו בשבת מי אסרה, אטו חמירא סחיטת שקדים משאר פירות כתפוחים ודדמו להו דשרו לכתחלה גם בשבת, כמ"ש בסימן ש"ך (ואפי' לימונים מתירים כמה פוסקים (אף על גב דמשקין מפקד פקידי בהו) אף בשבת, עם  שאין זו דעתנו, כמ"ש שם בס"ד, אבל בי"ט ודאי משרא שריא ודאי) אצ"ל מי שקדים ובי"ט, דלא אזלינן בתר שמא, גם אינו עשוי למשקה כלל שאינו נשתה כך, ואין עושין אותו אלא למאכל, שמבשלים בו אורז. וכה"ג אפי' בחלב גמור דבהמה שרי, דמשקה הבא לאוכל כאוכל דמי, עאכ"ו בי"ט הילכך פשיטא לי דחומרא יתרה היא. דילמא עיקר טעמיה דמהרי"ל, משום יגיעה וטרחא יתרה דאית בה חש לה, ואין זה כדאי להמציא חומרא שאין לה על מה לסמוך. מ"מ לכתחלה ראוי לעשותו מעי"ט, הואיל ויצא מפי אותו צדיק, אך אם שכח ולא עשהו לפני י"ט, נראה שאין להחמיר בו, כחא דהתרא עדיפא, משום שמחת י"ט, דחשו לה חז"ל טובא. 

נ"ל שמותר לטחון קאפ"ע בי"ט בריחים קטנים דידא, חדא דהישן מפיג טעם הרבה, ועוד דדמי לגרידה דמצה במורג דשריא אף על גב דמצה אינה מפיגה טעמה בעשותה מעי"ט. כ"ש קאפ"ע המתיישן, שלא עמד טעמו בו וריחו נמר. ואף דבקאפ"ע לא שייך טעמא דאין טחינה אחר טחינה, כמו במצה. מ"מ כיון שנקלה תחלה, כבר ראוי לכוס, כמו שכמה בני אדם כוססין אותו חי קלוי באש, ונהנים ממנו בכך, אין טחינה באוכלין, אחר שכבר ראוי לאכול כמות שהוא. ואינו דומה לשחיקת פלפלין דאינן נאכלין חיין ולא נקלים (ואפשר דאפי' בשבת אינו אסור לטחון קאפ"ע קלוי, אלא דלא חזי כי אם לחולה בו ביום, וחיובי פשיטא לי דלא מחייב עלה, דלא הואי טחינה במשכן בסממנים קלוים אף כי באוכלים קלויים) וע"י שינוי או במדוכה, פשיטא לי למשרייה, דומיא דדיכת מלח. ודווקא בריחים דידא כל איש בביתו, אבל לא בריחים גדולים קבועים שטוחנין בהן הרבה בבת אחת, לא שרינא. אין צריך לומר לחנוני, המוכר לרבים, לא הותר לטחון בריחיים גדולים, התקועים במסמרות במקום אחד, דטוחנין בהם הרבה פעם אחת. ובי"ט שני של גליות לית דחש לה, רק לחנוני אין להתיר כנ"ל גם בשני, דלא ליתו לזלזולי ביה. 

מור וקציעה סימן תצו 
=================== 
בטור. ואנו שעושין ב' ימים כו'. רבינו בעה"ט סתם הדברים בכאן, לא הודיענו עד היכן מתפשט דין י"ט שני של גליות. ועיין שאילת יעבץ (סימן קס"ח) שם בארנו דבר זה בהרחבה בס"ד, ותמצא דברים נכוחים למבין. 

שם. ואם הוא צורבא מרבנן כו' מלקין אותו מכת מרדות. ז"ל מג"א [ס"ק ב] כתב מהרא"י שהוא י"ג מכות, וברמב"ם לא משמע כן. היינו משום דמחמיר בה טובא, ולרש"י שלהי חולין אין לה קצבה, וגבי ההיא דהקורא לחברו רשע, משמע שהיא כעין של תורה. ועמ"ש בס"ד בהגהותי לרא"ש פ' זה בורר, דדייק נמי הכי. 

שם. וכן לכחול העין. ש"מ דכל רפואה אף על פי שאין בה מלאכה, אסורה אפילו בי"ט שני של גליות. ועיין מה שאכתוב לקמן בס"ד. 

דף רלא ע"א בטור. שטה ראשונה יתירה ונמחקת. 

ב"י בראש הסימן. מקום שנהגו (רב טובי) בר נתן כצ"ל. 

שם. דהא מדרב כו'. צ"ל. 

שם. הא כדאיתיה והא כדאיתיה. צ"ל. שניהם בכ"ף. 

[רכח א] שם [ד"ה וכתב עוד הר"ן]. והדבר ברור שאין דעת רבינו כן כו'. וכן קבע בש"ע [סע' ב] להלכה. והדבר זר באמת לסמוך על דיוק בעלמא מלשון פוסק (וכן מ"ש שכן דעת שאר פוסקים, מדסתמו דבריהם דייק) להחמיר בשל דבריהם, היכן מצינו כמותו. וסותר הכלל שמסרו לנו חז"ל [ע"ז ז, א] אף במחלוקת ממש, לעולם הלכה כדברי המקל בדרבנן, כ"ש בזה שאינו מפורש החילוק. וי"ל לישנא דוכן לכחול ה"ה לכל דדמי ליה ותני ושייר, ועוד שדברי הר"ן מפורשים ומוכרחים בגמרא. בודאי יש לנו לפסוק כמותו, אפילו היה מבואר בשום פוסק להדיא בהפך, בלי ראיה והוכחה גמורה, פשיטא דלא משגחינן ביה ואזלינן לקולא בדרבנן. 

ומה מאד תמהתי ממ"ש מ"א בשם או"ה מי שנפל ונצרר דם, אסור להקיז אפי' ע"י גוי. ולדידי פשיטא שאפי' בי"ט ראשון מותר. גם אפי' בשבת אומר לגוי ועושה, אפי' אם אין בו סכנה, כ"ש דאיכא למיחש נמי לסכנה. ותו דחובל אינו חייב אלא בצריך לכלבו והו"ל שבות דשבות. וכנראה דלא מחמיר או"ה נמי בהקזה דריבדא דכוסילתא, אלא בהעמדת כלי מציצה, שקורין קעפפי"ן בל"א, ומשום דצריך להדליק ולהחם הכלים, קנגע בה. ומ"מ נ"ל כחא דהתרא עדיף אף בשוי"ט (ע"י גוי) אם יש צורך בדבר אף שאין סכנה בשהיה, ואצ"ל בי"ט שני של גליות, דהמחמיר בכאלה אינו אלא מן המתמיהים. 

שם. כתוב בא"ח בני א"י שבאו לח"ל אסורין לעשות מלאכה בי"ט שני כו' נעשה כמותן ואסור בין במדבר (כלומר אף על פי שהלך אח"כ למדבר, כיון שהוקבע הוקבע, והרי הוא כשאר בני ח"ל שהולכין למדבר, במנהגם עומדים, כל שלא נעקרו מישובם ונקבעו במקום המותר). וכל חוץ לתחום, פירוש עכשיו חוזר לבני א"י שהלכו לח"ל, ועדיין לא הגיעו לישוב ממש, אלא קרוב לתחומה של עיר (שבה נוהגין חומרא) אין נותנין עליו חומרי המקום כו' (לפי שעדיין עומד חוצה לו. הא בתוך התחום, נדון כאנשי העיר, הכי מוכח בהדיא בעובדא דרמי פרק כ"ה [חולין קי, ב] ע"ש בחידושי גמרא דקשיא לי, מאי שנא מההיא דתנן [נדרים פ"ז מ"ה] הנודר מן העיר, מותר להכנס בתחומה, ואינו אסור אלא בעיבורה. אטו מנהגא חמיר מנדר דאורייתא. וי"ל שאני נדרים שהולכין בהן אחר לשון בני אדם, משא"כ במנהג של אנשי המקום, שנקבע ע"י בני העיר שרגילים ללכת בתחומה יום יום, ומתוך שמצוים שם תמיד, הרי התחום נחשב כעיר לענין זה) ובקולי מקום כו', נראה שט"ס הוא, וצ"ל ובחומרי מקום שיצא משם יש פוסקים שלעולם נוהג (כצ"ל, תיבת אינו נמחק) כל זמן שדעתו לחזור. ור"ל אפי' הגיע לישוב, באיסורו הוא עומד כמנהג אנשי מקומו שיצא משם, כל שדעתו לחזור בשום זמן, אא"כ אין דעתו לחזור לעולם. דוק שזה מוכרח בהבנת לשון א"ח, שלהיותו מוטעה נסתבך בו הרב"י, וכתב עליו וצ"ע, ובש"ע סתם הדברים. ומאי דקשיא מהכא למ"ש בסי' תס"ח, יתיישב בטוב עפמ"ש בשאילת יעבץ, בתשובה הנ"ל. 

במג"א (סק"ז). הוי כאין דעתו לחזור. כצ"ל. 

מור וקציעה סימן תצז 
=================== 
ב"י [ד"ה אין צדין]. דאפשר להם בלא מזונות שהן אוכלין שרשי עשבים. הך טעמא לא שייך בדגים הנתונים בארגז נקוב השט במים ובתוכו דגים שוים בגדלם, שאין שם עשבים, ולא אחד בולע חברו. לפ"ז היה מותר לתת לפניהם בכל אופן מזונות, אבל נראה שאם הוא רחב שצריך מצודה קטנה לתפשם, אסור לתת לפניהם מזונות שאינם עליך, לפי שמתקיימים במים ימים רבים גם בלי מזונות. 

ע"ב. דבביברים דידהו. כצ"ל. 

[רכח ב] שם [ד"ה אווזין]. ונצודנו (א"ל אביי) כו' ותניא. כצ"ל. 

שם. אבל אסור (כו') וי"ל. כצ"ל. 

ע"ג [ד"ה כתב הרמב"ם]. רבינו שב"ט. צ"ל. 

שם. אין לו להשמט ממנו עוקצי זויות. צ"ל. 

שם בשטה אחרונה [ד"ה יוני]. אא"כ נענע. צ"ל. 

ע"ד בראשו. ביוני שובך שאינם יכולים לפרוח כו' אבל מפריחין אסור לצודם כו'. ודאי דהכי משמע מכח קושית הר"י דלעיל. והכי מוכח תו בהדיא בפא"צ ([ביצה] כה א) דפריך תלמודא אמה צידה מעלייתא, ומסיק אלא הא והא בה, הא קמן דלא מהני זמון באם, לפי שיש בה צידה. איברא קשיא לי טובא, מההיא דפ"ק (י"א א) אפסקא ואם אין שם אלא הם מותרים, דפריך תלמודא, אי במפורחין כו' הא ודאי משמע דבמפריחין מהני זמון, כדעת בה"ע והר"מ. ועל כרחנו צריכים אנו לחלק בין פריחה מועטת (דהיינו נמי מפורחין דהתם) ובין פריחת האם הגדולה, דלא סגי לה בלי צידה, ודאי לא מהני לה זמון כלל, וקשיא להני רבוותא, דלא מפלגי לגמרי, ושרו כולהו בזמון, וליתא. 

[רכט א] שם [ד"ה זימן]. אף הם מקושרים במשמע. כצ"ל. תיבת הני נמחק. 

דף רל"ב ע"א בראשו [ד"ה בתוך]. הלכך כו'. דברים הללו כתב הרב"י בלי עיון, וכבר הושג מהאחרונים. 

[רכט ב] שם [ד"ה כתב הרשב"א]. אבל של גוי א"צ הכן. עמ"ש לעיל סי' ש"ח, ובשאילת יעבץ (סימן מ"א). 

שם. התירו זה. צ"ל. 

במג"א (סקי"א) וחייב חטאת. ר"ל בשבת. 

מור וקציעה סימן תצח 
=================== 
שם ב"י [ד"ה וכתב בהג"א]. אלא מפני. כצ"ל. 

שם. תקון גמור כעשיית. צ"ל. 

[רל א] שם. אסרי ב"ש. צ"ל. 

ע"ב. פצעילי (צ"ל חד מלה) תמרה. 

שם [ד"ה כתב הר"ן]. בהמות הידועות ללון חוץ לתחום ונמצאו בי"ט שני כו'. עיין ט"ז [ס"ק א], שכתב שהוא ט"ס, וצ"ל בי"ט סתם, דאראשון קאי, וכ"כ מ"א [ס"ק ז] בשם ש"כ. אך מ"א מקיים הנוסח שלפנינו. אבל לפי דרכו, לא אדע איך נתיישב לו סיום הלשון, וכ"ש השחוטים בבוקר, שאין לו טעם, כמ"ש ט"ז. ועכ"פ לשטת בש"ע דאזיל לחומרא, צריך למחוק סיום הלשון, דלא דייק לגמרי. 

ע"ג בראשו. חד לישנא כנגד חד לישנא. צ"ל. 

[רל ב] שם. עקר שאלתנו היא על הנולד ביום זה ושחטו (צ"ל) קודם מע"ל כו'. עם שיש קצת טעם בדבריו, צריך ליישב לפלוג ולתני בדידה בהל' טרפות. 

שם. לענין טרפה פסק כרב נחמן. צ"ל. 

שם. משא"כ לאסרו באכילה כו'. תמיהא לי טובא, וכי איזה כח חמור, איסור די"ט, או איסור טרפה דאכילה, דחמירא משאר לאו (כמ"ש תו' גבי אפי' בהמתן של צדיקים אין הקדוש ברוך הוא מביא תקלה על ידן, וכן הוא בודאי משום דמשקץ הנפש) ותו  דל"ת דאוכל נפש הותר מכללו אף בודאי, וכל התרוצים שנאמרו בזה לא ערבו לי. שוב ראיתי בט"ז [ס"ק ב] דדחי להו. 

[רלא א] בטור. ואם שחטה בשדה לא יביאנה לעיר במוט או במוטה. רש"י פירש בשנים כו'. ורבינו והב"י לא פירשו כלום, סתמו דבריהם כלשון המשנה, לא שמו כולם לב ליתורא דמוטה. ונ"ל ברור דתרתי קמ"ל לחומרא. חדא במוט בשנים, אף על גב דלא מפיש בהלוכא. ובמוטה היינו מוט קטן ודאי, כמ"ש במהדורת לחם שמים שהוא עשוי לגדי קטן. וקמ"ל נמי רבותא, דאע"ג דלא אוושא מילתא אפ"ה אסור משום דהוי עובדא דחול שנושאו על כתפו. ולא הותר אלא להביא בידו איברים כדמסיק. ואף על גב דמפיש בהלוכא,  הכי עדיף דרך שינוי. זה ברור לדעתי. 

ע"ד. ומ"מ יש לתמוה על רבינו למה השמיט. צ"ל. ראיתי בט"ז [ס"ק ה], שכתב אדרבה אפסק דר"מ יש לתמוה, דהלכה כר"ע מחבריו. והוא אמנם דבר זר כתב, משום דכה"ג לא הוי מחלוקת חברים, אלא יחיד גבי רבים חשיב, דהלכה כרבים, כמ"ש בס"ד בלח"ש פ"ד דברכות אמתני' דר' יהודה אומר עד שבע שעות. ועיין ברי"ף פכ"ש [פסחים י, א מדפי הרי"ף] גבי אין לשין את העסה בדבש. 

שם. כתב הרשב"א בתשובה (סי' תרפ"א) כו', אבל הבהמה הבריאה אסור באמת (כצ"ל), ואפי' בבהמתו של ישראל, אלא אם יאכל ממנה. כצ"ל. 

שם. דכיון דמביא במוט. כצ"ל. 

[רלא ב] דף רל"ג א' בטור כו'. בהמה חציה של גוי, וחציה של ישראל יכול לשחטה בי"ט, ואפי' יש להם שתים בשותפות, מותר לשחוט שתיהן. בש"ע [סעיף י"א] סתם דבריו, משמע דשרי בכל ענין, ובב"י משמע דלא שרי לשחוט שתיהן אלא באינן שוות, אבל בשוות לגמרי, לא שרי אלא אחת. ופשוט דהיינו אם הגוי רוצה לחלוק. ולפ"ז הוא הדין באינן שוות ואינו מקפיד, ורוצה לתת לישראל הגדולה והטובה שבשתיהן בלי שומא והערכה שאסור לשחוט השניה, וכ"כ מג"א (אך לבי מהסס בדבר דמיחזי כמקח וממכר, וע"ל סי' ת"ק) אבל אם אין הגוי רוצה לחלוק בבהמות, אלא החתיכות בכל ענין, לעולם מותר גם בשוות ממש, אם מספיק לו חצי האחת ישחטו אחת. ואם צריך יותר, ישחטו שתיהן. ונ"ל שאם אינו צריך רק לחצי האחת, אף על פי שהגוי יתרצה לחלוק בבהמות ולא יקפיד כלל,  אינו צריך לחלוק עמו מחיים, דלא דמי לעסה דעל כרחו למפלגה קיימא. משא"כ בהמה, דסתמה לאו להכי קיימא אלא למפלגה אחר שחיטה. וכיון דאי אפשר לכזית בשר בלא שחיטה לא צריך כלל לפייסו שיחלוק. ותו דאפילו רוצה, לא שפיר דמי כדאמרן. משו"ה עדיף טפי שלא לחלוק בכל גוונא, ולא קטרח בדגוי לא מידי. דלא כט"ז [ס"ק י] שפקפק בזו, ומדמי מילי דלא דמיין. אף על פי שכתב שנ"ל ברור. ולדידי ברירא טובא כדכתיבנא בס"ד. 

שם. מותר לתלוש הצמר כו'. לענין תלישת הצמר אי הוי כגוזז, עמ"ש בהשמטה דלחם שמים ח"א בסיום הספר. 

שם. והרמב"ן התיר. צ"ל. 

שם. אם יש לו דקר נעוץ כו'. כתב מ"א [ס"ק כה] ואם שחט ע"ג קרקע קשה ויש שם דם הרבה יטול קצת ממנו ויתננו בעפר תיחוח ויכסהו. ולע"ד לא שפיר דמי, דקמטלטל מידי דלא חזי כלל, שאפי' לכלבו אינו ראוי משמכסהו, אף על גב דמוקצה שרי לטלטולי לצורך כיסוי, משום דאל"ה ממנע ולא שחיט. אבל משום הא, לא ממנע, דהא לא עביד כמצותו, ומידי דלא שכיח הוא, לא חשו לה רבנן למשרי איסורא אמטולתיה (עיין לחם שמים בד"ה שאפר כירה מוכן) אלא אם ארע כך לא יכסנו בי"ט, אלא ימתין עד מוצאי י"ט ויכסנו כהוגן. 

ב"י בשטה ראשונה. עבר ובקרו כו', יש מתירין. עיין תשו' אמ"ה ז"ל בספרו ([חכם צבי] סי' פ"ה). 

שם [ד"ה תניא]. אותו ואת בנו שנפלו לבור ר' יהושע אומר מעלה את הראשון ע"מ לשחטו כו' ולשחוט אחד מהם. כתב מ"א [ס"ק כ] משמע דשאר בהמות שנפלו לבור מותר להעלותן אף על פי שאינו שוחט אחד מהן כו'. ולי נראה דצריך נמי לשחוט אחת מהן, אלא שאינו צריך הערמה, אבל מעלה את כולן על מנת שיברור לו אחת מהנה, אח"כ בורר לו היפה שבהן ושוחטה. 

ע"ב. מפנהו ומושכו. צ"ל. 

שם. משום דתולש. צ"ל. 

שם. אינו צריך לכתוש. צ"ל. 

שם. שהרי הוא חופר. צ"ל. 

[רלב ב] ע"ב בטור. מכניס אדם עפר לבית בסתם. הכניסו לכסות בו דם צפור, אסור לכסות בו צואה. אבל איפכא שרי, שאם הוכן לספק, כ"ש שהוכן לודאי, אפי' לא היה רוצה לשחוט ונמלך ושחט מ"מ ספק וספק הוי. כך נ"ל. 

ע"ג [ד"ה מכניס]. לצורך חורבתו לשטחו. צ"ל. 

מור וקציעה סימן תצט 
=================== 
[רלג ב] בטור. כתב בה"ג אסור למלוג גדי כדי לאכול עורו מפני שיש בו טורח כו'. כ"ה הנוסחא הישרה, וכ"ה בטור ישן בלי ב"י, והלשון בספר שלפנינו משובש, ואין לו צורה, ובש"ע קבע לשבשתא. שוב ראיתי לאחרונים שהרגישו בו. 

ע"ד ב"י [ד"ה אין מרגילין]. שנותנין אותו בעורות כבשים המופשטים. כצ"ל. 

שם. כתב המרדכי כו' שהתירו לטלטל נוצה של עופות [כו' מידי דהוי אעור] ע"כ. וצל"ע דלא דמי לעור, דחזי למזגא, משא"כ נוצות דלא חזיין למידי. וכתב במג"א [ס"ק ו], דמשו"ה אסור לטלטלן שלא לצורך. ותקשי ליה, א"ה בשביל שלא יאבדו נמי לא לשתרו, הא אפי' חלבים דמאכל בהמה נינהו, לא שרו בטלטול אלא משום דחזו להדלקה, כמ"ש ז"ל הא לא"ה לא. וכ"ש לפ"ד במג"א בחלבים, שאף הם אסורים בטלטול (אם לא הוכנו מאתמול) כי אם להצניען בלבד, וכדבריו נ"ל עיקר, משא"כ בנוצה דעופות, דאיכא תרתי, נולד ולא חזו לגמרי, מאן לימא לן דהתירו כה"ג סופן משום תחלתן, דשאני עור וחלבים, דראויין האידנא. ועוד אם אמרו בעור וחלבים, להפסד מרובה חששו, משא"כ נוצה דעוף דודאי הפסד מועט הוא לא עדיף מעצים לשרפה, ואמרינן התם (פ"ק דפסחים [טו, ב]) להפסד מועט לא חששו וה"נ בדוכתי אחריני. א"ה מנ"ל לדמויי נוצה לעור. 
ושמא טעמיה, משום דנוצות נמי חזו למיזגא עלייהו, כשיתנם לתוך שק או אפי' לכר וכסת, כמו שרגילים לעשות במדינה זו, שעושים מהם מצעות, לשכב עליהם במטה, ואף שהן שלמים ולא נתלשו מהקנה שלהם מ"מ ראויים לשכב עליהם באופן הלז. והשתא ודאי לא גרעי נוצות מעור דאמרינן דקאי למיזגא, כ"ש הני דכה"ג מיחזו חזו השתא, ולא דמי למוכין דלעיל (סי' ש"מ) שאסור ליתנם לכסת לכתחלה, דתרי טעמי דאתמרו התם לא שייכי הכא, דלאו משום מתקן מנא איכא דלא שביק להו הכי, ומשו"ה ליתא נמי לאידך טעמא הכא, דלשמא יתפור ליכא למיחש, כיון דלאו להכי עבידן, עד דמתקן להו, ולא יהבינהו אלא לפי שעה, מיהת למיזגא חזיין כה"ג. וכיון דהכי הוא לא צריך שימלא מהם כר וכסת אלא הואיל וראויין לכך, סגי להו למשרינהו בטלטול, שלא יאבדו. 

מור וקציעה סימן תק 
================== 
דף רלד ב בב"י. שהפסד בא לו. כצ"ל. 

במג"א (סקי"א). צ"ל ועסי' תצ"ה. 

שם (סקי"ב) עכ"ל הגמ"ר. צ"ל. וכן בדברי הגמ"ר. צ"ל. 

מור וקציעה סימן תקא 
=================== 
[רלה א] ע"ג [ד"ה גרסינן בירושלמי]. אבל בקורה שנשברה מעי"ט, מותר כשאין בהם תואר כלי. נראה לי שר"ל אין בשברים תואר כלי, היינו שלא נשאר בשבר כדי תשמיש כלי, כאותה ששנינו [שבת קכד, ב] שברי עריבה כדי לצוק כו', ולמר שיהו עושין מעין מלאכתן. וכיון דאכתי עושים שמוש כלי, הו"ל כלי, ואסור לבקעו בי"ט, זה נ"ל ברור. ומ"ש בו בד"מ [ס"ק א], אינו מובן לי, שמערבב שני ענינים, דהכא לאו בנשברה בי"ט איירי, והירו' דלקמן בדף הסמוך אאין מסיקין בשברי כלים קאי, וקאמר עלה הדא דאמרת בכלים שנשברו בי"ט, אבל בכלים שנשברו מעי"ט, מותר בשאין עליהם תואר כלי. אבל יש עליהם תואר כלי אפי' נשברו בי"ט מותר, והיינו משום כיון דעדיין תורת כלי עליהם, הדר הו"ל מסיקין בכלים, ואזיל לטעמיה דהכא, שכל זמן שצורת כלי על השבר יש לו דין כלי ואסור לבקעו, דאסור לשבור כלי בי"ט, אלא ע"י הדלקה, והתם אפכא הוא, דהדלקה בכלי שריא ובנולד אסירא. 

[רלה ב] שם. אבל דקות לא כו'. ונ"ל שאם צריך לדקות למהר בשול קדרתו כמו שצריך לבשל דגים, רשאי לבקע גם דקות קצת רק יזהר שלא יהיו דקות מאד, גם לא יבקע ויניח לפניו, אלא כל בקעת שעושה ישליך מיד על האש, ולא יעשה צבור. באופן זה נראה שאין בו בית מיחוש, דהיא גופה חומרא מחודשת גבי י"ט, וכה"ג אזדא לה לגמרי. 

ע"ד [ד"ה ומ"ש אבל מלשון]. משא"כ בעצים שנהנה מהם בעצמם. לע"ד נראה ה"ט, דעצים חשיבי כאוכל נפש עצמו גם בהנאת אפיה ובשול, משום דיש שבח עצים בפת וא"צ לגורם שני (אף על גב דלענין אסור הנאה, סכין ודכותיה נמי אוסר בהנאה דגם  זוז"ג אסור, ולא משום דחשיב כנהנה בעצמו של סכין) ובהכי ניחא מה שהקשה מהרי"א. 

שם. א"כ היכי אמרינן מתוך שהותרה הבערה כו'. עמש"ל. עי"ל מ"מ מכשירין שאפשר לא התירו. ולגבי חמום, לא הוו מכשירין דאפשר, ושרו בי"ט, וכיון דשרו שלא לצורך אוכל, שרו נמי לצורך אוכל. וק"ל. 

שם. מיחלף במפוזר. צ"ל. 

שם. ולא הוו. צ"ל. 

[רלו א] דף רלה ע"א בב"י [ד"ה גרסינן בירושלמי]. אבל אם יש עליהן תואר כלי כו' מותר. עמש"ל בס"ד, בפירוש הירושלמי. 

שם [ד"ה ודע]. ותוספתא (צ"ל) זו פליגא כו' ואפשר ליישב כו' בשאין קליפה עליהן דאינם מוכנים להסק כלל. זה דבר נכון ודאי, ול"ד לכלים דמסיקין בהם, אף על פי שאינן עומדין לכך, דמיחזי חזו אלא איסורא רביע עלייהו משום בל תשחית,  מ"מ בל תשחית דגופא עדיף, כדאמרינן גבי הסקה, רבה צלחו ליה שרשיפא, אבל אוכלין גרידי, לא חזו להסקה לגמרי. 

[רלו ב] ע"ב. [ד"ה וכתב הרא"ש]. בעל התרומה. צ"ל בכל העמוד. 

שם. אסור להדליק בליל י"ט שני (שיורי) פתילה שכבו בראשונה כו' הוכנו מעי"ט, וכן כו'. כצ"ל. 

שם. בכל י"ט שיורי הפתילה. כצ"ל. ובחנם נתחבט הרב"י בזה, כי הדבר פשוט כמ"ש האחרונים. 

בט"ז נרשם (סק"א) בטעות, מקומו הראוי בלשון ש"ע, הוא קודם מבקעין ממנה חתיכות גדולות ובט"ז צריך למחוק מלת אין מן הציון, וצריך להתחיל מבקעין. 

במג"א (סק"ג). צ"ל ולא (ידענא) מאי קשיא כו'. 

בט"ז סוף הסימן. שמדליקין שיורי. צ"ל. 

מור וקציעה סימן תקב 
=================== 
שם בב"י [ד"ה אין מוציאין]. ונראה שאם הוציא שמותר להשתמש בו כו'. טעמו של ה"ה בהתר זה דחוק. ויש לתמוה, שיעלה על הדעת, להמציא חילוק שאין לו יסוד, וגם להקל, דהא תלמודא יהיב טעמא, משום דקמוליד ונולד אסור בהנאה הוא. אפ"ה לדינא שפיר קאמר בודאי, הלכתא כוותיה ולא מטעמיה, דהא ודאי לא עדיף משלהבת ע"א דמותרת, וכן המודר הנאה מחברו מותר בשלהבתו, כ"ש באיסור נולד דרבנן דשרי בדיעבד, ולית בה ספיקא. 
ושוב ראיתי בט"ז [ס"ק א], שהשיג על הוראה זו, וכל דבריו בזה דחוים ובטלים מאליהם. מ"ש בכוונת הר"מ, לאסור משום מכשירין, קשה מדורה תהא אסורה בערב שהרי יכול לעשותה בכניסת י"ט, אלא כל מלאכת אש כאוכל נפש דמי שרי. ומ"ש לפי שמוציא אש לחמם הו"ל דין אוכל נפש כו', משמע דעדיף ליה אש לחמם בו מלבשל בו, וזה שבוש מוחלט במ"כ, עיין סימן דלעיל מ"ש מהרי"א על הר"ן, ואפ"ה ל"ק, אלא לעשות מכשירין (דבקוע עצים) כאוכל נפש גופיה, אבל לבשל אצל האש מי ס"ד דגרע מלחמם נגדו, זה לא עלה ע"ד אדם מעולם. 
ומאי דמדמי בשול באור זה שנולד בי"ט למבשל בשבת כו', זר מאד, וטעות גדול, שאפי' א"ת שעשה איסור דאורייתא באור זה שהוציא יש מאין (כלשונו של ט"ז) אין בזה טעם לאסור אפילו הבשול בו לכתחילה, כ"ש איסור הנאת התבשיל שנתבשל על ידו בדיעבד שאין לו מקום כלל, כי איסורא דעבד עבד, מ"מ הבשול בי"ט מותר ומצוה הוא, ואין זה אש של הקדש שיאסר בהנאה. גם לא נעשית מלאכת איסור דאורייתא בהוצאת אש זו לגמרי, כי לא פעל ועשה מאומה בדבר הנוגע למלאכה האסורה, ולא ברא דבר, רק קבץ הנצוצות של החמה או הוציאן מהמורכב ויש מיש הוא, שהאש הנסתר, הוציאו ממחבואו, וקרבו שידליק, והרי זה דומה למלאכת המפוח, שממציא ג"כ אש הרבה, אלא שזה לפי שאינו נגלה לעין דומה קצת לנולד ואסרוהו לכתחלה להוציאו בלבד, אבל אחר שהוציאו ועשה ממנו אש הרי היא ככל אש זולתה, שמותר לבשל בה. 
ועוד שאפי' היתה גחלת, שאסורה בהנאה והרבה לה עצים בטלה בתערובת, כ"ש שאין כאן דבר האסור דבר תורה, וכל העצים שהדליק בו התר הם, ואפי' אם היה מאיסורי הנאה, דבר שאין בו ממש הוא, ומותר להשתמש בו אף לכתחלה כנ"ל. ולכן דבר ברור הוא דלא מבעיא דהתבשיל שרי בדיעבד אלא אם כבר עשה מאור זה אש והדליק בו עצים לצורך אוכל נפש, שמותר לבשל כנגדו לכתחלה, בלי שום פקפוק. ולדמיונו של הט"ז יאסר תבשיל זה לו לעולם (וגרע אפי' מהמבשל מי"ט לחול, אף על גב דלוקה, וקיי"ל דשרי, כדאי' בתשובת הרשב"א בסי' תק"ד), רחמנא לצלן מהך דעתא. 
איברא לאפוקה לכתחלה, ודאי לא קאמינא, אפי' היכי דלא אפשר ליה באש זולתה, אף על פי שיצטרך לבטל שמחת י"ט, לא נתיר לו, לעשות מעשה להביא אש זרה כזו לצורך תבשילו שהעמידו דבריהם בגדולה מזו בשב ואל תעשה. ואם לא ימצא אש אחרת לא יאכל חמין ויסתפק במאכלים צוננין, ולא יעבור על דבריהם. אמנם לצורך חולה שאין בו סכנה וצריך לתבשיל שמא יש להקל לעשותו גם ע"י ישראל, אם אין גוי מצוי (כי מלאכה האסורה ודאי אין כאן). ועדיין צ"ע, כי מצינו שהחמירו אפי' ברפואה לחולה עם שאינה אלא משום גזרה, אף על פי שיש לחלק. 

ע"ג. לאויר שתחתיו. צ"ל. 

[רלז ב] ע"ד [ד"ה אין]. וליכא חיוב חטאת. ר"ל בשבת. 

מור וקציעה סימן תקג 
=================== 
דף רלו א ב"י. מפני שהתוספת גורם. צ"ל. 

שם. ולדברי רש"י משמע. צ"ל. 

שם [ד"ה כתב בעל העיטור]. ואוכלין ממנה מן הכבד. צ"ע. 

שם. הריב"ש בתשובה. (סי' רנ"ד). 

שם. אחר אכילה (ע"י) הערמה. כצ"ל. 

שם. יש לו דשרי. צ"ל. 

שם. דהוי עיבוד אוכלין. צ"ל. 

שם. וכתב הרשב"א. סימן תרפ"א. 

ע"ב. והותיר מותר לאכול המותר. צ"ל. 

[רלח ב] שם [ד"ה ויותר]. מהמבשל בשבת (צ"ל) כו' ופריקו. צ"ל. 

מור וקציעה סימן תקד 
=================== 
נ"ל פשוט דדין מלח דבעי שינוי בדיכתו היינו מלח אסתרוקנית (היא של אבן קשה). אבל סדומית (היא ממשרפות מים) אפילו נתקשית ונעשית דבוקה שצריכה מעט דיכה להפרידה ולדקדקה, א"צ שום שינוי. ונ"ל ברור דזוהי גם כוונת רש"י שפירש מלח גסה. 

ע"ג. שינויא זוטא מיהא. צ"ל. 

בסוף העמוד. זוטא, ומדברי רבינו משמע. צ"ל. 

בשטה אחרונה. ומניה נשמע. כצ"ל. 

בש"ע מג"א (ד"א) ס"א. צ"ל ברחיים שלהם. 

מור וקציעה סימן תקה 
=================== 
[רלט ב ד"ה קדירה] ע"ד. ואף על פי שבפרק חבית כתב בשם הרמב"ן, שאין מוקצה מחמת איסור הבא מעצמו כגון זה כו' מכיון (צ"ל) שנסתלק האיסור נסתלק המוקצה. ע"כ. לענ"ד לא נחלק הרמב"ן בזו, דודאי בי"ט בעינן דעומדת לאכילה, מיהת בשבת (דעסיק בה התם בפרק חבית) מאי מהני דעומדת לאכילה, הא מ"מ מוקצה מחמת איסור היא, אהא קאי ליה הרמב"ן, אליבא מאן דשרי אפי' בשבת לתוך הקדרה, דהיינו דנקט מוקצה מחמת איסור, דאפ"ה שרי, אבל לעולם לא בעומדת לחלב עסקינן, דהו"ל דחייה בידים. 

דף רלז ע"א שם [ד"ה כתב בהג"א]. מותר לערב, כביצה (כצ"ל בכ"ף). ע"כ. נראה מדבריו דבו ביום אסור, אבל הרשב"א כתב (צ"ל) כו' שהוא מותר כו'. נ"ל שהרשב"א מודה לבהג"א, דאיהו מיירי בעומדת לחלב, וגם חולב לקערה, ורשב"א מיירי שעומדת לאכילה ולקדרה, והיינו דקאמר שאפי' ישראל אפשר שהוא מותר לחלוב אותו כו'. ודיקא נמי מדנקט י"ט אחר השבת, והיינו משום דודאי מיירי בעומדת לאכילה, דליכא מוקצה דדחייה, מיהו ס"ד אכתי אית ביה משום איסורא דרביע עליה, והיינו משום דאתמול בשבת לא הואי חזיא לאכילה, מהו דתימא מגו דאתקצאי לבה"ש די"ט אתקצאי לכולא יומא נמי, אהכי קאמר, דאפי' ישראל גופיה הוי שרי ליה לחלוב לקדרה בזו דעומדת לאכילה, מאי איכא למימר, אכתי מוקצה מחמת איסור איכא כנ"ל, הא ודאי קם ליה רשב"א בשטת רביה רמב"ן, וזה כפתור ופרח בכוונת תשובה זו, דלכאורה י"ט אחר השבת כדי נסבה השואל (ושאלת חכם חצי תשובה). 
שוב ראיתי במ"א [ס"ק ג] שנגע בזה ג"כ, ואין דבריו ברורים כ"כ (וצ"ל בו א"נ, והר"ן). ומ"ש מג"א (שם בסוף הס"ק) וגוי מסל"ת נאמן בענין זה, לא עמדתי על דעתו בזה, כי לענין מוקצה, א"צ לנאמנותו כמ"ש דבבהמתו אפי' אינה עומדת לאכילה מותר בחלוב לאכול ביום טוב. ולענין החליבה לידע מתי נעשית, אם בחול אם בי"ט, או אם לתוך האוכל או לתוך כלי ריקן, הא בעינן שיהא ישראל רואהו כו' ובלא"ה בכל ענין אסור. וצריך לדחוק דמיירי בשפחות החולבות בהמות ישראל בביתו. 

שם [ד"ה כתב סמ"ג]. ודווקא בי"ט. צ"ל. 

שם. ונעשה אוכל. 

שם. הבא לקדרה. צ"ל. 

שם [בסוף הסימן]. אותן שאוכלין (אותו) בטלה כו'. כצ"ל. 

מור וקציעה סימן תקו 
=================== 
[רמ א] בטור. הלש עיסה ביום טוב יכול להפריש ממנה חלה. היינו בחלת ח"ל דחזיא לכהן כמ"ש לקמן בס"ד ע"ש. ובחלת א"י שנילושה במים אסור לאפותה בי"ט האדנא בטומאה ולא לשרפה. 

ע"ב ב"י [ד"ה ומ"ש אבל]. ברתיה דרמי (צ"ל) כו' ואי לאו דחזיא. צ"ל. 

שם. ונראה מדבריהם. כצ"ל. 

[רמ ב] שם. וידוע דהלכה כב"ה ומשמע דאפי' תרומה שהורמה מאמש שרו ב"ה. כתב ט"ז [ס"ק ה] על זה, ודברי ב"י שלא בדקדוק כו' דמה לו לתלות דהלכה כב"ה גבי חלה כו'. ובמ"כ נשתבש בהבנת דברי ב"י לא עיין בהם אלא כי ניים ושכיב, דבפירוש כתב וחלה ומתנות דשרו לכ"ע כו', דכ"ע מודו ביה, עכ"ל רבינו ב"י. הרי שלא תלה חלה בב"ה, רק אתרומה קאי דהלכה כב"ה, ואפילו הורמה מאמש אצטריכא ליה, וחלה אליבא דכ"ע. 
ומ"ש ט"ז עוד, תו דמ"ש תרומה אפילו הורמה מאמש, מאי אפי', הא א"א להפריש תרומה בי"ט, אלא דווקא מעי"ט, אלא אגב ריהטא לא דק. 
איברא איהו ניהו דלא דק בה, אגב שטפיה לא עיין במסקנא דסוגיא, דבודאי מצינו גם תרומה שזכאי בהרמתה אליבא דכ"ע, ודנקטי במתני' וברייתא טעמא דתרומה שאינו זכאי בהרמתה היינו רוב תרומה. מיהו איכא טובא דזכאי בהרמתה, כדכתיבנא בס"ד בלח"ש, יע"ש. וכללא הוא, כל פירי דטבילי האידנא, מגביהין בי"ט. לכן אין ספק שדברי ב"י מכוונים בזה. 
אכן במש"ע הט"ז על לשון ב"י בנמשך, על דברי מהרי"א. יפה כיון ופשוט הוא, שהיא כשגגה שיוצא מלפני השליט הוא המשביר, שדברי מהרי"א אין מקומם כאן, דלא מיירי מהולכה, וכבר הציג דברי מהרי"א שנית בסוף הסימן על מקומם הראוי. 

בט"ז (סק"ה קרוב לסופו). ולא ידעתי מקום לדבריו דודאי אליבא (דב"ה שרי) דלא כו'. כצ"ל. 

ע"ג ב"י. משא"כ בעסה. צ"ל. 

שם. בעל התרומה. צ"ל. 

שם. כשנגמר גלגול העסה. צ"ל. 

שם [ד"ה ורבינו חיים]. והכי דייק לשון רבינו. באמת לא דק, עמ"ש לקמן בס"ד. 
ויש לידע שדין הולכת התרומה לכהן האידנא, לא שייכא בא"י לגמרי (כו') דלהסקה לא חזיא, דאין שורפין קדשים ותרומה בי"ט. מ"מ נראה דלא כדי נסבוה הפוסקים, דמשכחת לה מיהא, בעסה שנלושה במי פירות (עיין לעיל סי' קס"ח), ופירות שלא הוכשרו. ברם בחלה ותרומה דח"ל, לא צריכנא להא דחזיא לכהן הטהור מטומאה היוצאה מגופו, או לבטלה ברוב ואוכלה בטומאה. 

שם סוף העמוד [ד"ה כתב המרדכי]. ויש לתמוה על מ"ש גלגל עיסה מעי"ט אין לאפותה בי"ט לפי שאינו יכול לאכלה, ואמאי אינו יכול לאכלה, הרי תרומת ח"ל אוכל והולך ואח"כ מפריש. נ"ל פשוט שאין כאן תימה כלל, שהרי המרדכי פוסק בפירוש כאבוהי דשמואל ואזיל בשטת רי"ף ורש"י דס"ל דאפילו לאכול ולשייר אסור כמ"ש רבינו חיים בשם רש"י. וגם כתב הרא"ש שכן עשה רש"י מעשה לאסור. והיינו ודאי לאסור גם אפיית העסה ואכילתה לגמרי. דאל"ה מאי נ"מ מנה. והיינו דדחקיה לרש"י לאסור גם לאכול ולשייר. ותמה על עצמך אם אפשר לומר באופן אחר אליבא דאבוהו דשמואל. וכיון דקים להו להנך רבוותא כוותיה, פשיטא דאפייתה נמי אסירא, כיון דלשייר נמי לא שרי, הא ודאי לא חזי לאכלה ביומה. זה ברור ומוכרח מאד. שוב ראיתי שהאחרונים הכניסו עצמם בדוחקים זרים לקיים דברי המרדכי. גם מ"ש מג"א [ס"ק י] לדחות דברי ב"ח מההיא דפ"ג דפסחים דשרי, אינה ראיה של כלום. התם בנלושה בי"ט מיירי, דמפרישין ואופין אותה בי"ט (אי לאו משום דטמאה היא, ובחלת א"י דאל"ה חזיא לכהן, כמ"ש שם בס"ד. ומה זה ענין לכאן דבנלושה מעי"ט עסקינן דאסור להפרישה בי"ט למ"ד, אליביה ודאי לית לה תקנתא כנ"ל. וכנראה לזה נתכוין ג"כ מ"ש מג"א בשם מרדכי קלף, ולא טעם אחר הוא אלא טעמו כמ"ש לעיל מדעתי בס"ד. 

מור וקציעה סימן תקז 
=================== 
דף רלח ע"א ב"י. שהוסק בתנור שנוגע בצלי. צ"ל. 

שם. וא"כ משכיבין נמי. צ"ל. 

[רמב א] ע"ב [ד"ה מותר]. די להקהל. כצ"ל. 

שם. בטיט ורפש. צ"ל. 

שם. אמר רבינא. צ"ל. 

מור וקציעה סימן תקח 
=================== 
[רמב ב] בטור. אין מלבנין את הרעפים. בש"ע [סעיף א] גרס האבנים. וכבר השיגו מ"א [ס"ק א], דבאבנים לא שייך טעמא דחיסום. איברא בלא"ה נמי לאו מתקנתא היא, אי אבנים גרסינן, מאי אריא משום לבון, תיפוק ליה דאסורין אפי' בטלטול, דמוקצה נינהו לי"ט, כמו לשבת (עמ"א סי' תק"ד ס"ק י"א) אם לא יחדן מבע"י, ודוחק לאוקמה אפי' ביחוד. 

שם. ולא פוצעים את הקנה. דמשוי ליה מנא. קשיא לי, בלי פציעה נמי אסיר לטלטולי לקנה, כדאיתא בהדיא בשבת (דף ק"מ ע"ב) ואפי' יחוד לא מהני ליה כדמוכח התם, וכ"מ בריש פרק כל הכלים [קכד, א], לרבה דמסיק קנים אחר התרת כלים נשנו ואסירי אף במקדש ולא אהני להו יחוד דלחם הפנים, למשוי להו מנא (ומשם תשובה למ"ש הר"ן, בטעמא דכתניתא למשלף קניא מנה אסיר [שבת קמ, ב], כמ"ש במקומו בס"ד), ולענין מוקצה, שוי"ט שוו להדדי. דלמא בקנה יבש איירי, דחזי להסקה, ואמרינן מה לי לצלות בו, מה לי לצלות בגחלתו, קמ"ל אפ"ה פציעה אסירא ביה, משום מתקן מנא. 

שם שצריך לבדקן. צ"ל. 

מור וקציעה סימן תקט 
=================== 
שם. וכ"ת והיכי כו'. כצ"ל. 

ע"ד. ואין מורין כ"ן. כצ"ל. הוא ר"ת כן נראה כו'. אכן לא טוב עשה המעתיק לשון זה, ספרא בצירא דנקיט נפשיה בקצירא, חובר חבור עצבים, שתי מלות נפרדות זו מזו לגמרי, ואינן סובלות הקשור. כי מלת כן, נמשכת למעלה למלת מורין (כלשון הגמרא בזה) ומלת נראה, היא מלשונו של הרב"י באור למ"ש רבינו ירוחם והלכה ואין מורין כן, לומר מניין לו זה, לזה אמר נראה דהיינו כו'. 

שם [ד"ה סכין]. בפרק המביא (צ"ל) כדי כו'. וא"ל לחדודי קבעי (כצ"ל) וקסבר כו'. 

[רמג א] ע"ג חברתה (צ"ל) אפי' כו' ואין מורין כן ברבים (צ"ל) דנהי כו', ואביי קמייהו (כצ"ל) כו' הוו מצו (צ"ל) כו', דלקמן מוכחא (צ"ל) ואילו (צ"ל) מההיא כו'. 

דף רלט א שם. אפי' בנפגמה בי"ט היה אסור דלית הלכתא. כצ"ל. 

שם. דאמרו להנהו. כצ"ל. 

שם. וה"מ (צ"ל) דפסקא אגב דוחקא ופירש"י שעמדה מחריפות. צ"ל. 

[רמג ב] שם. כתב בתשב"ץ שיכולין לשרוף פתילה כו'. עיין הלכה פסוקה. 

שם. כתב המרדכי ר"י התיר ללבן בי"ט כלי. עמ"א [ס"ק י], ועט"ז י"ד (סקכ"א) דמתירו. ומההיא דאמרינן כל היכא דהתרא בלע, שרי בהגעלה, ליכא למשמע מידי. 

בסוף העמוד. שתשרף קלפתה אלא (כצ"ל) סגי לה כו' קש לנסות. כצ"ל. 

ע"ב [ד"ה כתבו התוס']. דמוקצה אינו אסור לטלטל כו'. דבר זה צריך באור רחב, ועמ"א [ס"ק טו]. 

בט"ז (סק"ד). צ"ל אינו דוחה י"ט. 

מור וקציעה סימן תקי 
=================== 
בטור. לוזים ושקדים שנשתברו ועדיין מעורבין בקליפיהן כו' לא מקרי פסולת מרובה כיון דאורחיה בהכי. הגה דש"ע [סעיף ב] קבע זה להלכה, והאחרונים השיגוהו על ככה, ודעתם שצריך ג"כ לברור מה שיש בו טרחא מועטת. מ"מ יראה לי שאם אוכלן אחד אחד עדיף טפי לברור אוכל, אף על פי שהוא מרובה ונפיש בטרחא, לא אמרו אלא באוכל דק שמניחו ובורר פסולת, מתוך שאינו רגיל לאכלו אחד אחד, ואם רצה לאכלו כך, נ"ל פשוט, דהכי נמי עדיף בכל גוונא. 

ע"ג. הריב"ש בתשובה (סי' קכ"א) מה שמוציאין החמאה מהחלב, אסור משום בורר דהרי הוא המחבץ כו', וראוי להאסר אפי' ע"י גוי. עכ"ל. נ"ל חומרא יתרה היא גבי י"ט (אף על גב דבשבת מחמרינן בה כמ"ש לעיל בסוף סימן שי"ט בס"ד) וכ"מ בהדיא מהירושלמי דאייתי הרב"י לעיל (ע"ב) דלא אסרו לישראל אלא משום גזרה שמא ירבה לעשות לצורך חול, אבל לא משום מלאכה. ומ"ט נאסרנה גם ע"י גוי לצורך י"ט, והמקל לא הפסיד משום שמחת י"ט, אם צריך לו בי"ט, אבל לא לצורך חול. ואם יש בו הפסד, נראה שמותר לעשותו ע"י גוי, וכן התיר מ"א [ס"ק יג] לקלוט שומן החלב ע"י גוי מחשש הפסד. ולא אוכל לדעת מ"ט לא השוה מדותיו בזה, מאי שנא לקלוט שומן החלב, מעשות חמאה, הלא דבר אחד הוא, ואי משום דנפיש בטרחא, הלא הכל לפי רוב החלב, שצריך לקלוט ממנו השומן, ואם רב הוא, גם בו יש טרחה מרובה. ומה לנו בטרחתו של גוי בי"ט, אם הותר מפני הפסד, הותר, ואין אנו חוששין ליגיעת הגוי. 

שם. לשאת משאות. צ"ל. 

[רמד ב] שם. אם מותר לחמר בי"ט (צ"ל) כו' בסי' תצ"ה. כצ"ל. ועמ"ש שם. 

מור וקציעה סימן תקיא 
==================== 
בטור. מותר לעשות מדורה. ע"ל סי' תק"א דף רל"ד ע"ד בב"י. 

שם. ולחמם מים לרחוץ רגליו. יש לתמוה על לשון שולחן ערוך [סעיף ב], ששנה את טעמו כאן, נטה מלשון המשנה, ופסיק ותני מותר לרחוץ ידיו במקום רגליו. ועיין לחם שמים מ"ה פ"ב דביצה. 

שם. (אבל) כל גופו לרחוץ במים שהוחמו מעיו"ט כו' אסר. נ"ל דלהפיג המים לצורך טבילת מצוה דאשה יש להתיר, שאין לך אלא מה שחדשו הפוסקים דהיינו לרחוץ בחמין, אבל להפיג צנתן שרי, כ"ש במקום מצוה כזו. ומצאתי סיוע לדברי בשו"ת אמ"ה ז"ל ([חכם צבי] סי' יא) דאפילו בשבת שרי לטבול במים שהופג צנתן. ובשבת אסור לרחוץ כל גופו גם בחמין שהוחמו מע"ש. א"כ אין זו בגזרת רחיצה בחמין. וכיון דצורך מצוה הוא בי"ט שרי אף להחם. והרוצה להחמיר יעשה ע"י גוי. אבל בי"ט שני של גליות נ"ל פשוט דשרי בכל גוונא. 

מדין חמום מים לרחיצת הרגלים הלז, נ"ל סעד למה שנהגו היתר שאיפת עשן הטובק בי"ט, אף דלכאורה דמי למוגמר, דאינו שוה לכל נפש כיון דלמעונגים בלבד הוא עשוי אסור, הכי נמי טובק הלז שמא אינו ראוי לכל אדם, ואין כל מוח סובלו. איברא כי מעיינינן משכחינן דכחא דהתרא עדיף ולא דמי למוגמר שאינו אלא תענוג בעלמא משו"ה כיון דאינו שוה לכל אדם, אסור, אבל טובק זה, הוא דבר הבריא לגוף, כמו שכתבתי בהל' ברכות (סי' ר"ב) מה טבעו ופעולתו החשובה, שמעכל המזון ומנקה הפה מחתך הליחות ומגרש המותרות ועוזר בתנועות הכחות החיוניות והקפת הדם, שהוא שורש הבריאות, וכמה בני אדם מואסים באכילה אם לא ישתוהו מקודם כפי הרגלם ולא משום עונג בלבד, אלא שצער להם העדרו. משו"ה דלא לאימנועי משמחת י"ט, ודאי שפיר דמי טפי, אפי' תימא דלא שוה לכל נפש. 
ותו מאן לימא דלא שוה לכל נפש הוא, ובודאי הוא יפה לכל אדם הבריא, ולא משום תענוג והנאה אלא משום שמירת הבריאות ורפואה, אך מי שעדיין לא הורגל בו קצה נפשו בו מתחלה, ודמי לחמין לרגליו דמותר אף על גב דלא רגיל ביה, כיון דלא משום תענוג הוא לרגילים בו, אבל מחמת שצער הוא אצלם מניעתו חשבינן ליה שוה לכל נפש, וכל אדם ראוי לו אף מי שלא הרגיל בו. ועוד אם לצורך אוכל נפש הותר לעשן כגון למתק הפירות, כ"ש לצורך האדם, שיהא תאב לאכול, ולא אמרו שוה לכל נפש אלא בהנאה יתרה ותענוג, לא במה שהוא לצורך האדם לבריאות גופו, ואם ימנע יקוץ במאכלו, איזו הבערה שהיא לצורך יותר מזו על כן נראה שהמיקל נשכר בקיום שמחת י"ט. 
וא"ת אחר שאמרנו שהוא לרפואה, אם כן יאסר בי"ט משום גזרה דשחיקת סמנין. זה שיבוש, שאין כוונתנו רפואה לחולי, שהרי הבריאים שואפים אותו תדיר. אבל הוא בריא לגוף ותועלתו גדולה יותר ממרחץ והדומה לו. ומה שחשבו קצת לאסרו משום גרם כבוי כמ"ש בלק"ט [הקמח] (דף נ"ב) טעות הוא בידם, חדא דגרם כבוי משרי שרי. ועוד אף אם יהא כיבוי ממש, אם ישלח ידו לפי השפופרת לדחוק באצבעו הטובק הבוער, ולהשכיב אפרו, כדרך שרגילים לעשות שואפי עשן הטובק, כדי שלא יפול מתוך השפופרת ושיבער יפה, אי משום הא נמי לית דחש לה, מידי דהוי בשרא אגומרי ומהפך בגחלים ממקום למקום, אף על  גב דלא אפשר דלא עביד כבוי מועט, ושרי, דצורך הבערה היא, אין זה כבוי אלא הבערה. 
ואין לאסרו, משום כדי שלא יבוא לחתכו דק דק, דחייב משום טוחן כמו דסלית סלתי. א"כ בוא ונאסור אף הקמח לעשותו עסה ומעשה קדרה אלא מעי"ט, שמא יבוא לטחון בי"ט. גם בקיעת עצים תאסר לגמרי, אפי' גסין, משום דקין, דשייך למגזר טפי, וכן הרבה, אלא אין לך אלא מה שאמרו חכמים ואין לנו לחדש גזרות מדעתנו. 
ושמעתי בילדותי מאמ"ה ז"ל שספר לנו שהוא בימי חרפו היה נוהג בו איסור. ואמר לו חסיד גדול ורב מובהק אחד, שלא יפה הוא עושה בזה, שמונע עצמו משמחת י"ט בחנם, ומאחר שהיה רגיל בו, גורם לו צער בי"ט וכן לא יעשה. על כן חזר לנהוג בו התר. ואת טעמו להקל בו לא הגיד כנראה שפשוט הוא כנ"ל. 

שם. מכוין לגמר. צ"ל. 

ע"ד ב"י. לצורך שום רחיצה. צ"ל. 

שם [ד"ה ומ"ש אדם]. להטביל כלי סעודה חדשים הלקוחים כו'. כצ"ל. 

שם. ואולודי ריחא. צ"ל. 

לענין מ"ש בט"ז [ס"ק ח] על אותן ששופכין שמן שפיקונרד לתוך המים בי"ט כו'. עמ"ש בס"ד בשאילת יעבץ (סי' מ"ב). 

שם [ד"ה ואין]. ביומא טבא אסיר. צ"ל. 

במג"א (סק"ב). ע"י יהודים. צ"ל. 

מור וקציעה סימן תקיב 
==================== 
דף ר"מ ע"א [רמה א] בטור. אנשי המלך כו'. צ"ע אם אונסין את ישראל לאפות אם ע"י יסורין (אפילו שאין בהם סכנת נפשות) או מטילין עליהם עונש ממון, אם אסור מכל מקום. 

ב"י [ד"ה ומ"ש ודוקא]. דמה"ט שרי להאכיל (צ"ל) בי"ט עבדים ושפחות בבית ישראל, דליכא למיחש שמא ירבה קדרה כו'. צ"ע לכאורה, אמאי לא נחוש כי אית ליה עבדי טובא, הא ודאי לא סגי דלא מרבה בשבילן כמה קדרות. אלא נ"ל ה"ט דלא צריך למיחש להו, משום דאי צריכי להכי, יבואו ויאפו ויבשלו בעצמם. 

שם [ד"ה כתב הרמב"ם]. במאי דטריח לן מוטב. כצ"ל. 

שם [ד"ה כתב הרמב"ם בפ"א]. מפתן או מתבשילן. צ"ל. 

צריך להזהר עוד שלא לבשל בי"ט, בשביל האפיקורסים החדשים הכת הארורה של ש"ץ שר"י, הצבועים בגוון יהדות המתחפשים ומתערבים בישראל ובשם א"י יזכירו, לא באמת ולא בצדקה. וגרועים הם מכל עע"א שבעולם. וארע עתה מקרוב שאחד עסק לפניהם בי"ט, אפה ובשל להם בשכר מסוים, והתריתי בו שלא יעשה כן, ולא יהא להוט אחר הבצע לעשות שכר עגמ"י נפש, לחלל י"ט בשביל מפירי ברית ולא אבה לי. כי ערב לאיש לחם שקר, ואחר ימלא פיהו חצץ. לא עברו ימים מועטים עד שנפל למשכב, וחזק למעלה חליו, והפסיד עד עשרה בדמי השכר שקבל מהם, ולפיכך האוהב נפשו ירחק מהם. 

שם. כדי שלא יהא טורח האפיה כו'. אפיה כדי נסבה, כי הלא הגוי הוא האופה. 

שם. והוי נמי (צ"ל) שמזונותיהן כו'. 

שם. לשלוח לגוי. ר"ל דרך ר"ה. 

ע"ב. היכי שדינן. צ"ל. 

[רמה ב ד"ה ומ"ש רבינו] שם. אם לא שמרככין. כצ"ל. 

שם. איכא למימר דמטלטלין. צ"ל אמר ליה דמטלטלין, והיה כתוב ר"ת א"ל וטעה המעתיק וכתב איכא למימר. 

שם. שלא התירו אצל בהמה אלא טלטול בלבד. מ"ש ט"ז [ס"ק ח] תמוה הוא, דמשוי טלטול מאכל בהמה, לטלטול מוקצה גמור. 

שם. מורסן לעופות. צ"ל. 

שם. שאילו לא. צ"ל. 

במג"א (סק"ג). אפי' בקדרה אחרת, ובתנור אחר (צ"ל) שרי. 

שם. ובקדרה אחת (צ"ל) שרי אפי' א"ל כו'. 

מור וקציעה סימן תקיג 
==================== 
שם סוף העמוד ב"י [ד"ה ביצה]. שכולן מותרות (צ"ל) וכי קתני נתערבה באלף כולן אסורות, אוודאה כו' ולזה הסכים הרשב"א. והיא שטת הש"ע, כדאי לסמוך עליו, וכדעת המתירין (אף כי במידי דרבנן כי הא) ובטלה אפי' חדא בתרתי. והני מילי בספק י"ט דעלמא, אבל בי"ט אחר שבת גם ספקה אינה בטלה. ונ"ל דכל זה שאמרו להחמיר בה בנ"ט, היינו דווקא בדאיתא בעינה, אבל אם נתבשלה ספקה, לא שנא ספק נולדה היום גרידא לא שנא ודאה שנתערבה באחרות ונטלה אחת מהן בשוגג ושמוה בתבשיל תערובתה בטלה ברובא, והוא דלא עבידא לטעמא וחזותא. והני מילי בי"ט דעלמא, אבל בי"ט אחר שבת, לא. 

[רמו א] ע"ב בטור. ואם לא בדק מעיו"ט כו'. פירוש והשכים ומצא ביצים מותרות. אבל מצאן ביום אסורות. 

שם. הילכך מותר ליקח ביצים מן הגוי בליל ראשון של יום טוב. משמע אבל ביום בכל גוונא לא, ולא ידענא מאי הילכך, וכי נמי אייתינהו ביום הא איכא למתלי שהשכים ומצאן ואטו מי חמיר מישראל. ותו דילמא מאתמול הן. וי"ל דהוי כדבר המתכבד כמ"ש בב"י בשם המרדכי שהגוי עשוי לבדוק הקונה בכל יום, ומה שמוצא מביא למכרו בו ביום. מיהו אם יודעים אנו שהגוי בא ממרחק כל כך עד שאי אפשר שמצאם אלא בערב י"ט, כה"ג ודאי מותרות. 

שם. ואם נולד. צ"ל. 

ע"ג ב"י [ד"ה כתב הכלבו]. דטעמה (צ"ל) כו' בטל בששים. 

מעשה שלבנו לחם מאפה תנור בביצה שנולדה בי"ט, וגרדו מן הלחם במורג ועשו אותו עוגה או עיגול, הנילוש בחתיכות שומן שמטגנין אותו או מבשלין בפרור, כדרך שנוהגין בארצות הללו להטמין לשבת, והורה דיין העיר שכל התבשיל אסור, כסבור היה מאחר שכבר היה עשוי לחזותא, שוב אין לו ביטול היום. ופשוט ששיבוש הוא, דלא אמרו דלא בטיל אלא כל זמן שעומד בפ"ע וניכר במראה, דהו"ל בעין איסור, ואינו מתבטל ע"י הלחם רב שיש בו כדי לבטל, וכן כל דלטעמא עביד לא בטיל, מה"ט, דהרי הוא נרגש בטעמו, ואיך יקבל הביטול. משא"כ כי אזיל ליה טעמא וחזותא, ודאי בטיל בשאינו מינו, אף על גב דהוה עביד לתקוני קדרה, לית לן בה, כדכתב במג"א [ס"ק ז], כ"ש כה"ג, דטיחת ביצה זו שהיתה ע"ג הלחם, ודאי לאו לתקן קדרה זו היא, דמידי מששא אית ביה, ועל הלחם לבדו, יכוין העושה פת זו הצנומה בקערה, פשיטא דלכ"ע שרי, ואפילו היה איסור חמור של תורה, ודשיל"מ, כה"ג מישרי שרי, ולית בה ספיקא. ולא היה כדאי להזכיר זה רק להוציא מלבן של זחוחי לב הקופצים להורות. 

שם [ד"ה ומ"ש וביו"ט]. לא מזלזלין ביה בהאי (יום) שלשים (כצ"ל) גומרים אותו באיסורו (צ"ל) אלמא כו' שמע מנה (כצ"ל) חק. צ"ל. 

ע"ד [ד"ה ומ"ש אבל]. דילמא איכא חד דמזבן וכל קבוע כו'. תמיה לי דקבוע כי האי דלא אתחזק איסורא, לא אשכחן אפי' בדאורייתא, כ"ש במידי דרבנן כי הכא. וי"ל כיון דשכיח דילידן האידנא הו"ל כודאי, וספקה נמי אסור, ומשום דדשיל"מ הוא מחמיר בה. ודוקא בי"ט דעלמא מיקל, בדאתי המוכר לגביה, אבל בי"ט אחר השבת, אפי' כה"ג ליכא דשרי. 
אחר כתבי את זה, מצאתי שכבר כתבתי בזה בימי חרפי, ואציגנו ג"כ הנה, והבוחר בעל בחינה את אשר יבחר יקריב אליו. והרי שלי שלו לפניו בלשון הזה כתובה לפני במהדורא קמא. 

ב"י. כתב הר"ן אבל למיזל לבתי דידהו דהו"ל מקום קביעותן אסור, דילמא איכא חד דמזבן ביצים בני יומן, וכל קבוע כמחצה על מחצה דמי. ע"כ. תמוה בעיני דקיהיב להו דין קבוע, מספק דילמא איכא חד כו', והיכא אשכחן דכוותה, דניחוש לספק קבוע, אפי' בדאורייתא, א"ל היכא דאתחזק איסורא, כדאיתא בי"ד סי' ק"י, משא"כ הכא דילמא ליכא אפי' חד, ובמילתא דרבנן כה"ג מי איכא למיחש למיעוטא, אדרבה איפכא שמעינן בדרבנן, דאפי' איכא ספק רובא דשכיח, לא חיישינן ליה, וקאתי חד ודאי דהיתרא, ומוציא מידי ספק רוב, מדקיי"ל [כתובות כז, א] מחבואה אחת מצלת, וכמ"ש גם בי"ד סי' קי"ד מה"ט. כנראה מדעת הר"ן בכאן דחשיב ליה כודאי, דלא אפשר דליכא בהו חדא דהולידה היום, והו"ל קבוע גמור דאף בדרבנן אסור, אבל היא חומרא דחוקה בלי הכרח. 

[רמו ב] שם קרוב לסופו [ד"ה ואם]. קמ"ל ה"ר יחיאל (דלא נימא) דלא מתסר. כצ"ל. 
במ"א (סק"ה). אפי' נתערבה ונטרפה. צ"ל. 

שם (סק"ח). י"ל כיון דמתסרא בשבת. צ"ל. 

שם. דברי הרמב"ן. צ"ל. 

מור וקציעה סימן תקיד 
==================== 
דף רמ"א ב"י. לוקח אדם אוד. צ"ל בדלי"ת. 

[רמז ב] ע"ג [ד"ה נר של בטלה]. וכתב רי"ו נר של בטלה נראה שהדליקו לכבוד. פירוש לפירושו, שאם עושהו לכבוד י"ט להוסיף נרות בלילה, להרבות האורה, ודאי אין אסור, אלא מותר הוא ומצוה רבה, ומאן דרגיל בשרגי טובא, משובח הוא ואין לך הבערה לצורך יותר מזו, ושמחת י"ט היא בודאי, ואין זה נר של בטלה כלל אלא דווקא הדולק בעצם היום, להראות כבוד עשרו וגדולתו בלבד שאינו מקפיד להדליק נר שלא לצורך לגמרי, כה"ג הוא דמקרי של בטלה, שרגא בטיהרא למאי מהני. 

שם. תשרי כפול, נמחק אחד. 

שם [ד"ה וכתב אדוני]. נראה דאסור, דכיון דגמרו במנחה סדרו של יום אין דרך להדליקו בו ביום. נראה שהשיב כן לפי מנהג העולם שמתירין נר של בהכ"נ, אפי' שלא לצורך אדם, ולא סמך על ספקו דלעיל, להחמיר נגד המנהג הפשוט. 

[רמח א] שם. ולי נראה כו' רשאי להדליק להרשב"א נמי דמ"מ מצוה איכא בהדלקת נר בב"ה באיזו שעה. משמע ליה, דהרשב"א הדר ביה מדלעיל, ואינו נראה. אמנם רשב"א גופיה לא פסיקא ליה לחומרא, בנר של בהכ"נ כמ"ש, והמיקל בה ודאי לא הפסיד. 

ע"ד [ד"ה אין חותכין]. והכי איתא בירושלמי בצריך לשתיהן. דבר זה צריך באור, נ"ל היינו לאפוקי אם שני הנרות חלוקים נפרדים, ורוצה להכניס קצה האחד בנר שיש בו שמן וקצה האחר בנר ריקן, נמצא כשמדליק באמצעה, חלקה האחד שנשאר בכלי של שמן, הוא לבדו נשאר דולק, והשני כבה מאליו זהו שאסור. אבל אם מניחה בפי שני נרות שבפמוט אחד המלאה לה שמן, ולהניח שני החלקים דולקים, ודאי שרי, שתוספת אור של י"ט, שבח הוא לו ומותר כמש"ל. ואם רוצה לנתק חלק אחד ממנה שנדלק באמצע, ולהשליכו שיכבה, פשיטא שאסור. ויש לתמוה על האחרונים שלא טרחו עצמם בזה לבארו. 

שם [ד"ה ולא גודלין]. וכתב הרוקח הא דיכול לשרותה בשמן כשאין הנר דולק כו' ופשוט הוא. לפמ"ש לעיל, לא פשוט הוא, וק"ל. ויש לידע דלא אסר הרוקח כשיש שם נר דולק, אלא כששורה פתילה זו, בשמן שבנר הדולק ונותנה בנר אחר, אבל אם מניחה בנר זה ודאי ליכא למימר הכי, שהרי יכול להוסיף בו פתילות הרבה. 

מ"ש מג"א [ס"ק ד] שאסור לשתות הטוטון. עמש"ל סי' תקי"א בס"ד, וכבר פשט המנהג להתר באין פוצה פה. 

מור וקציעה סימן תקטו 
==================== 
[רמט א] דף רמב ע"א ב"י [ד"ה ומ"ש או]. אלמא בו ביום מיהא אסור. ואף על גב דמאליו נצוד. 

[רמט ב] ע"ב. ובסי' תצ"ז. צ"ל. 

שם [ד"ה ומ"ש רבינו]. מחוץ לתחום אתא. צ"ל. 

שם. לפירוש רש"י. צ"ל. 

ע"ג. וכך (צ"ל) כתב כו' אם יש בו חששא. כצ"ל. 

שם. חילקו כן. צ"ל. 

[רנ א] ע"ד [ד"ה ולענין הלכה]. אבל (אם) אין כו'. כצ"ל. 

שם. אם נלקטו. צ"ל. 

שם. בעיר שרובה גוים. צ"ל. 

שם. דלא תימא (לא) חשיבי מחובר. כצ"ל. 

שם. אם אסרוהו על זה. כצ"ל. 

שם [ד"ה וכתב עוד]. ואילו בגמרא. צ"ל. 

[רנ ב] דף רמג א בטור. בעל התרומה. צ"ל. וכן בב"י. 

ב"י. אפי' לפרש"י. צ"ל לפר"ש. 

שם. ואין לחוש שמא הביאו הגוי דרך ר"ה. דברים תמוהים הם, כמ"ש שם בהגהותי, דהא לא שייך אלא גבי שבת. אבל גבי י"ט, הוצאה שריא אפילו לישראל, ואף לצורך כל דהו, כ"ש לצורך אוכל נפש, דאמרינן מתוך, אצ"ל לגוי ובאוכל נפש, כדורון לי"ט. וכי איכא למיחש בי"ט כה"ג, בבא מחוץ לתחום דווקא הוא, ובהא לא צריך לר"ה, דבשדה ובקעה נמי איתיה לאיסור תחומין. 

ע"ב. דאיכא למתלי. צ"ל. 

שם. לוקטין (צ"ל) אותו כו'. 

שם. כאילו ודאי. צ"ל. 

שם. גוברייהו דשרו. צ"ל. 

בש"ע (ס"א) במ"מ דהגה. צ"ל ר"ש במקום רש"י, ובהגה שניה צ"ל ר"י במקום ורש"י. 

במג"א (סק"ג). סי' רנ"ב. צ"ל. 

כתב במג"א (סקכ"א) [סקכ"ב] בגוי מוכר דגים, שני חילוקי דינים, הראשון להחמיר, והשני להקל. שניהם אינם נראים, במ"כ אזיל בתר אפכא. אלא אין לך אלא כסתימת הפוסקים, ומילתא פסיקא נקטינן. הראשון להקל (במביא לעיר שרובה גוים) שאין חוששין עד שיוודע שהרבה להביא בשביל ישראל. והשני (במביא לעיר שרובה ישראל) להחמיר, דמסתמא צדם מתחלה לצורך ישראל, ואל המקום שהביאם לשם, נתכוון בצידתו, ולא תלינן בנמלך לקולא עד שיוודע שארע כך, לא אזלינן בתר רובא דליתא קמן בכה"ג. 

שם (סקכ"ו). דווקא בפירות. כצ"ל. 

בט"ז (ססק"ג). צ"ל ודין זה (לר"ה) [לד"ה]. 

מור וקציעה סימן תקטז 
==================== 
[רנא א] שם ב"י. משמע דפסק דהלכה כר"ש ולא ידענא טעמא. 
ז"ל הרא"ש שם. ובה"ע כתב דטעמא דת"ק, כדגרסינן בירושלמי כו', ונ"ל גמרא דידן פליגא דטעמא דר"ש מפרש בגמרא משום דחזיין למעבד מנייהו מאכל אדם. עכ"ל. וכתבתי עליו (בהגהותי לספרו) אגב שטפא אתיא ליה, דהא בהדיא מפרש לה בשעורים ליתן לפני בהמתו. גם לא ירדתי לסוף דעתו בזה כי לו יהא כדבריו, דתלמודא דידן פליג אירושלמי כו', וטעמיה דת"ק משום דלא חזין למאכל אדם, הא ודאי קשיא, כיון דחטין נמי חזו למאכל אדם מ"ט לתסרו, ולמה א"כ כתב שכן העקר כת"ק, והא מסתבר טעמיה דר"ש. איברא איכא למידק בטעמא דר"ש, דחטין לעשות מהן לודיות כו', תיפוק ליה דראויין לעשות מהן קליות לכוס אותן חיין, כדאמרינן בעלמא גם בחטין חיין. אלא ה"ט משום דקליות אפשר מאתמול, ורובא דעלמא אין כוססין אותן חיין, ונקט לודיות דלא אפשר מאתמול דילמא מפיגין טעמן. 
וטעמא דת"ק לעולם אימא כירושלמי משום דשעורים מיהת מאכל בהמה הוו, להכי גזרו בכל תבואה. הילכך מסתברא דהלכתא הכי דהא קיי"ל כריה"ג (שוב ראיתי בט"ז [ס"ק א] שכתב בזה דברים מגומגמים ואין להאריך בהם וק"ל). 
ונ"ל, שאם צריך למאכל בהמה, יש להביאו דרך ר"ה ע"י גוי. ואם אי אפשר ע"י גוי, והוא צורך הבהמה שלא תרעב, המקל לא הפסיד (דבלא"ה אין לנו ר"ה) אם אין לו מה להאכילה, והוי נמי צורך אוכל נפש שהרי אסור שיאכל קודם שיתן לבהמתו, פשיטא דשרי מתרי טעמי, דצער בעלי חיים דאורייתא. 

ע"ב בטור. ואפי' תפלין משלחין. עיין לחם שמים [ביצה פ"א מ"י] מכאן הוכחה ברורה שלא כדברי האומר משום דחזו בח"ה. ונ"ל דמיירי במי שאין לו דמים לקנותם בחול, או שאין לו יפים כמותן, דאל"ה תפלין בי בר חבו משכח שכיחי. 

במג"א (סק"א). כו' רשות אחד, בדלי"ת. צ"ל. 

מור וקציעה סימן תקיז 
==================== 
בטור. בלבד שלא יהו מפריחין. עמ"ש לעיל (סי' תצ"ז) בס"ד. 

ע"ג ב"י [ד"ה ומ"ש או לרועה]. שכך צריכין (לו). כצ"ל. 

שם [ד"ה וה"מ]. ביצים דאיכא למימר דאתיילדן בי"ט. כצ"ל. 

[רנא ב] שם. אלא שאני (חוכך) הכא. צ"ל. 

שם. וכבר כתבתי זה בסי' תקי"ג (צ"ל). עמ"ש שם בס"ד. 

שם. שרי למשקל אפי' כנגד. נראה שצ"ל אפי' מניה דגוי הרגיל, אך כל לשון זה דמרדכי הנמשך אינו מובן לי, וצ"ע. 

שם. ולענין מעשה כו', מותר ליקח אפי' מחנוני גוי כל דבר אכילה כו'. הלכה מקופחת היא, דאפי' ספק מוכן דגוי, במין שבמחובר וניצוד אסור בי"ט כמו בשל ישראל כמ"ש בשאילת יעבץ (סי' מ"א) בס"ד. ועתה ראיתי בט"ז (סק"ב) והנאני שמצאתי לו ז"ל כאן במ"ש בירושלמי של גוי א"צ הכן, כדברי, יע"ש באריכות כו'. וכ"ה בפירש"י הובא בב"י ריש סי' תקט"ו דבמחובר לא תחלוק בין של ישראל לשל גוי, והיינו תשו' הרא"ש שהובאה בטור בסימן זה גבי יונים, דאי מפריחין אסורין משום מוקצה, משמע דאין חילוק בין של גוי לשל ישראל בדבר שבמינו ניצוד דאתעביד בהו מלאכה האסורה דאורייתא, כמו הנלקט מן המחובר. 

שם. שנאפה בו נתלשו. צ"ל. 

ע"ד. והרמ"מ הנהיג. צ"ל. 

שם [ד"ה לא ימדוד]. מה שמתחייב (זה) לזה. כצ"ל. וכמדתם ומנינם. צ"ל. 

[רנב א] דף רמד ע"א ב"י. כשישאל אחד. צ"ל. 

מור וקציעה סימן תקיח 
==================== 
דף רמד ע"א ב"י [ד"ה ומ"ש רבינו בשם]. והרמב"ם כתב בפ"א כל מלאכה שחייבין עליה בשבת, אם עשה אותה בי"ט שלא לצורך אכילה לוקה חוץ מן ההוצאה וההבערה. משמע פשיטא ליה דלא אמרינן מתוך אלא בהוצאה והבערה בלחוד, לא בכל שאר מלאכות כלל. ותקשי ליה סוגיא דגמרא פ"ק דכתובות (ז, א) דפשיטא ליה לתלמודא דאמרינן מתוך נמי בחבורה. אלא נ"ל שכך צ"ל כל מלאכה שהיא באוכל נפש אמרינן מתוך. והיינו נמי טעמא דהוצאה והבערה דאמרינן בהו מתוך. 

שם. כתב הר"ן פ"ק דביצה כו' אבל הרשב"א כתב דכלים שאין בהם צורך היום כלל אסור להוציאן מחצר לחצר בלא עירוב כו' והילכך צריך עירוב. עכ"ל. ולא ידענא מנלן הא בפשיטות כולי האי, דמהני בהו עירוב כלל אף בי"ט, דילמא כי היכי דבשבת אסור לטלטל כלי שלא לצורך כלל, שכל הכלים אינן ניטלין אלא לצורך, לפחות לצורך גופן ומקומן מיהת בעינן. ואף באותן שמלאכתן להיתר נהי דשרו נמי לצורך עצמן, דהוי צורך היום, דבודאי שרי בי"ט, מיהו בדלית בהו צורך לגמרי למידי, מאן לימא לן דלא אסור לטלטולינהו בי"ט מחמה לצל, אף בבית ובחדר מאן שרינהו, וכדמשמע מההיא דשפוד לאחר שצלו בו שומטו, דמייתי בסמוך, דפשטא דמילתא סתמא, בכל גוונא איירי, כיון דלית ביה צורך אסור, אף על גב דחזי לבו ביום, וכדס"ל לפוסקים רבים וגדולים  אפי' בשפוד המיוחד לצלות, שתורת כלי עליו אתמר, וכוותייהו מסתברא מדלא אשתמיט תלמודא למפלג ביה. ותו דכל שחייבין עליו, משום שבות בשבת, חייבין עליו בי"ט. והכי מוכח נמי מעלי לאחר שקצב עליו בשר, דאסור לטלטלו שלא לצורך. ואף על גב דתורת כלי עליו  וחזי נמי לבו ביום, אפ"ה שלא לצורך, אסור בטלטול, ש"מ דלא פלוג רבנן בהכי בין י"ט לשבת, עאכ"ו בכלים שאין צורך ליום בהם כלל מי התירם בבית ובחדר לטלטלם, דלשתרו נמי לחצר ולמבוי ע"י עירוב, וצ"ע. ויש ליישב דאע"ג דאפי' טלטול בעלמא אסור שלא לצורך, היינו שלא לצורך תשמישו, מיהו אם מתירא שלא יגנבו, או להצילם מפני הדלקה, שרי לטלטולינהו, להכי צריך עירוב, כי קבעי לאצולינהו מחצר לחצר. 
ולשון במג"א [ס"ק ה] תמוה בעיני שנראה שהיה סבור שהעירוב מתיר אף להוציא לרשות הרבים, וזה דבר בטל לא עלה ע"ד אדם מעולם, וכי מערבין רשות הרבים. אמת לשון הגה דש"ע [סעיף א] משמע לכאורה דבעירובי תחומין מיירי, וזה נתן מכשול לפני מ"א, לחשוב שעל ידו מותר להוציאו גם לרשות הרבים, אמנם אין ספק דבעירובי חצרות קמיירי, ולא דק בלישנא. ותו אי איתא דבעירובי תחומין משתעי, ודאי דלא מהני לאפוקי ולטלטולי מחצר לחצר ולא מידי. איברא בכלים שצריך להם הא ודאי הכלים כרגלי הבעלים, כדתנן בבתרא דביצה [לז, א] דמוליכן למקום שיכול לילך שם, בין בר"ה, בין בחצר אחרת, אבל הכא בכלים שאינן לצורך כלל עסקינן והני לא שרי לאתויינהו בר"ה כלל, ומחצר לחצר נמי לא, אלא ע"י ערובי חצירות, זה דבר ברור כשמש. 

[רנב ב] שם. דכי היכי דכי מפיק להו כו'. כצ"ל. 

שם. כתב המרדכי כו' דמותר לשלוח לגוי (כצ"ל, מלת משכון נמחקת) בי"ט ע"י גוי, אם ישלח לשאל לו. פירוש אם שלח הגוי לבקש מישראל, שישאילנו איזה דבר, מותר לשלחו דרך רשות הרבים ע"י גוי כו'. 

שם. כדבעי רב חייא. כצ"ל. 

ע"ב בטור. להוציאו. צ"ל. 

[רנג א] ע"ג ב"י. פירש דהתם. צ"ל. 

שם [ד"ה כתוב בהג"א]. אלא (כי) הוה יתיב אקילקילתא. צ"ל. 

[רנג ב] דף רמה ע"א בב"י. אבל בפסח או בעצרת. כאן יש השמטה בלשון הרב"י. נ"ל שכך צ"ל, אבל בפסח או בעצרת, דלאו זמן מצותה, איכא צד היתר, ויש לדקדק כיון דלאו זמן מצותה הוא כו' כזה צריך לתקן לשונו. וכוונתו רצויה להקשות שתי קושיות, אחת למאי אצטריך רבינו בעה"ט למנקט העושה סוכה בעצרת לצל, כיון דלא שעת מצוה היא אפי' עשאה לשם חג נמי דינא הכי, ואיכא צד היתר כה"ג. ועוד דאם לא עשאה לשם מצוה כו', ועט"ז [ס"ק ו]. 

שם [ד"ה ומ"ש אסור]. עילוה. צ"ל. 

שם. נתכוין לעבותה. צ"ל. 

שם סוף העמוד. בסתירתה. צ"ל. 

[רנד א] ע"ב [ד"ה בית]. ויש לתמוה דא"כ למה לא התירו לשחוט לכתחלה. נ"ל פשיטא, דשחיטת חיה ועוף, ה"ט דאסירא כי לית ליה אפר מוכן, משום דאינו דבר השוה לכל נפש (כדאמרינן בפ"ק דכתובות, ז' א) אף על גב דצורך לכל נפש הוי, דמשו"ה  שריא שחיטת צבי בדאית ליה אפר, מיהא אפשר בבשר בהמה, ואפר הו"ל לאזמוני מעי"ט, כיון דאפשר מאתמול אסורה לכתחלה, משא"כ באוירא דלבני, דלא הוה ידע קמי י"ט, דלצטרך ליה למשקל מהני פירי. ופשטיד"א מתקלקלת מעי"ט, מפיגה טעמה. 
שוב עיינתי בט"ז (סוף סימן זה) שכתב על הב"י תמיהתו תמוה הוא כו' ופשוט דהטעם דכסוי אינו נחשב אוכל נפש, דהא לא נאסר הבשר כו' אלא הכיסוי מצוה בפ"ע, ולא יגרום לבטל המצוה לכתחלה. עכ"ד. 
והם בלתי מובנים, כי מה הועיל בכך, אכתי קשיא, אמאי לא שרו ליה לשחוט לכתחלה, וקאסרינן ליה אוכל נפש, משום מוקצה. 

שם. ומיהו התוספות (דף ל') כתבו כו' ושפיר אתו (צ"ל) חכמים כו'. 

שם. וכ"פ הרמב"ם כו' ויש לתמוה עליו אם הוא מפרש פלוגתא דר"א ורבנן ביש ברירה ופוסק הלכה כרבנן, נמצא שהוא פוסק דאין ברירה במוקצה דרבנן, ואנן קיי"ל בדרבנן יש ברירה, וכ"פ הוא כו' בדבר שהוא מד"ס יש ברירה, וצ"ע. עכ"ל. ולק"מ דהא לפמ"ש תו' קמו להו רבנן כבית הלל, ומ"ט לא יפסוק כמותם, וכי יחלוק הר"מ על חכמים דאתו כדבית הלל. והא דפסק בסוף הלכות עירובין יש ברירה היינו משום דסמיך אסתם מתני' (וליתא לדאיו, וכדמסיק נמי ר"י דהלכתא כותיה לגביה דרב) ולא משום דס"ל בכל ד"ס הכי, דודאי לאו כללא הוא, כדמסיק תלמודא בפכ"מ ([ערובין] נז, ב) דמאן דלית ליה ברירה, אפי' בדרבנן לית ליה, דוק ותשכח טובא (עיין לעיל סי' שצ"ז ועיין לחם שמים שלהי ביצה). והכא במוקצה דדחייה בידים דחמיר ס"ל נמי אין ברירה. והרב"י לא דק בהא, ואמר משמיה דרמב"ם כאילו כללא כייל בכל דברי סופרים יש ברירה, וליתא, אלא דווקא היכא דאתמר אתמר. 

במג"א כו' (ס"ק י"ג). שאין בסתירתו. צ"ל. 


 *   *   *   *   *   *   *   *   *   *   *   *   *   * 
מור וקציעה סימן תקיט 
==================== 
ע"ג ב"י. ואפי' דבתים. צ"ל. 

[רנד ב] שם. שאותן תיבות. 

שם. עשויה לתקוע. צ"ל. 

ע"ד [ד"ה ומ"ש וסמ"ק]. ר' אליעזר ממיץ. צ"ל. 

שם [ד"ה אוכלי]. דמאבוס של בהמה. צ"ל. 

שם. ושבות ביד. צ"ל 

מור וקציעה סימן תקכ 
=================== 
[רנה א] שם. טפי ממרבץ. צ"ל. 

מור וקציעה סימן תקכא 
==================== 
בטור סוף הסימן. ואם נתמלא. צ"ל. 

דף רמו ע"א בראשו ב"י [ד"ה מי]. דווקא שמורידם בחבל אבל ע"י סולם ומדרגה לא. כצ"ל. 

שם [ד"ה ודע]. אבל משילן. צ"ל. 

שם. א"נ (צ"ל) היינו כו' שכן היא. צ"ל. 

מור וקציעה סימן תקכב 
==================== 
בטור. ואין יוצאין בכסא כו'. פשוט דהיינו דווקא ישראלים, אבל ע"י גוים ודאי מותר. 

[רנה ב] ע"ב ב"י [ד"ה אין פרה]. דבי"ט לית לן בה. עיין לח"ש אמתני' דפרתו יוצאה ברצועה. ופירוש ברצועה, עיין לח"ש. 

מור וקציעה סימן תקכג 
==================== 
בטור. שמגרדות. צ"ל. 

שם ב"י. זהו פירוש. צ"ל. 

שם. כמו אינבא. כצ"ל בבי"ת. והוא לשון גמרא (נזיר ל"ט א). 

מור וקציעה סימן תקכד 
==================== 
[רנו א] ולא מקדשין. עלח"ש פ"ה דביצה ופ"ק דיומא. 
ומותר לבעול בתולה בי"ט כמו בשבת. ע"ל (סי' ר"פ) ולענין הכניסה לחופה, ע"ל (סי' של"ט). 

מור וקציעה סימן תקכה 
==================== 
עיין סי' ש"ו וש"ז. כל אותן דינין שנזכרים שם, שייכים גם לי"ט. 

ע"ג ב"י [ד"ה ומ"ש רבינו שהרי"ף]. דאיכא מאן דפסק כרב יוסף משום דרביה דרבא הוא. זו ההוכחה אינה אלא אי גרסינן רבא. איברא אנן רבה בה"א גרסינן. והכי ודאי הוא, מדפליג עליה דרב יוסף חבריה הוא. 

שם. ואיכא מאן דפסק כרבא משום דהוא בתרא. גם זו אינה ראיה של כלום לפמ"ש לעיל. אבל הלכה כרבה לגבי רב יוסף בר משדה ענין ומחצה. 

שם. הלואת י"ט היא. צ"ל. 

מור וקציעה סימן תקכו 
==================== 
[רנו ב] בטור. כי משהינן. צ"ל. הרמב"ן אסר. צ"ל. 

ע"ד ב"י. והמדחה מטתו ה"ז משובח. זו לא נזכרה, אלא בשאר מתים, משא"כ באב ואם לא מהניא הך סברא גם לא בת"ח גדול. 

שם. יכולים להוליכו. צ"ל. 

דף רמז ע"א [ד"ה ומ"ש רבינו וכ"כ]. משום דטמאים כזבים. צ"ל. ור"ל שהם מאוסים ומוסיפים להשרות עליו רוח הטומאה (לצדיקים דאינם מטמאים, ובטלה כהונה לגבייהו) אף על גב דטומאת גוי בחייו קלישא (שאינה אלא מדבריהם) מיהא מטומאת מת.  ותו דמת לאו בר קבולי טומאה הוא. 

שם [ד"ה וכתוב עו"ש]. דמוטב לקברו באמת. נ"ל שצ"ל במת דאסור להלינו, ור"ל לאפוקי מת שמלינו לכבודו להביא לו ארון ותכריכין, דודאי שרי דאפי' בחול מצוה להלינו. ועוד נ"ל דה"ה באב ואם כיון שהמדחה מגונה, א"כ זוהי כבודו אפי' בחול, כ"ש בי"ט, דבלא"ה איכא סברא, דאי לא אשתהי עדיף לשהותו לקברו ע"י ישראל, ולא בי"ט א' ע"י גוים. ואין לומר נגד זה יש סברא, דכבוד י"ט הוא למהר להוציאו, דמאן לימא לן, למדחי הא מקמי הא, כ"ש אם האבלים רוצים בכך, שהוא א"כ כבוד החיים והמתים, נראה דכה"ג סברת הראב"ד עדיפא. 

שם. [ד"ה כתב הרמב"ן]. הוציא זה ממה שאמרו בפרק החולץ כו'. לענ"ד אצ"ל כן, אלא בעבדים שמלו וטבלו הוא דקאסר בה"ג, דאתקש לאמה. ודינם כישראל לכל איסורין שבתורה. 

שם. ומ"מ לא נתברר לי מנין לבעל הלכות שיהא י"ט כשבת לענין איסור מלאכה דעבדים. לדבריו גרעו מבהמה. עיין לעיל סי' תצ"ה בב"י לענין שביתת בהמה בי"ט דמצווה עליה כשבת. ועיין לחם שמים פ"ב דביצה [מ"ח]. 

שם. וכתב עוד. ריב"ש (סימן תפ"ז). 

שם. ויפנהו. צ"ל. 

שם. רב אחא משבחא דכתב. צ"ל. 

[רנז א] שם. שלא יחלקו. צ"ל. 

ע"ב [ד"ה ור"ת]. והריב"ש כתב בתשובה (קי"ו). 

שם [ד"ה כתב בה"ג]. כדאתמר בי"ה. נראה שצ"ל בר"ה, ור"ל אותה ששנינו פ"ק דר"ה [כא, ב], בההוא מעשה דעכבן ר"ע בלוד כו'. ואף על גב דמצינו [ערובין מה,  א] חזרה דשריא אפילו באסור שבת דאורייתא, ביוצאין להציל שחוזרין למקומן אפי' בכלי זיינם. ההיא משום הצלת נפשות שאני. גם י"ל שעדיין צריכין להם אף בחזרה מספק, אף על פי שאינה סכנה ברורה, מאי דלא שייך הכא. 

שם. בי"ט שני (אפי' חוץ לתחום) מותר כו'. צ"ל. 

שם. ליוצא ברשות נראה. צ"ל. 

שם. וכתב הריב"ש בתשובה (תפ"ז). 

שם. כבוד המת עושין בי"ט שני כמו בחול. צ"ל. 

שם. אם אפשר. צ"ל. 

שם [ד"ה כתב הרמב"ן]. השתא בעדות החודש כו' חששו לשבות זו כו'. לא הבנתי ק"ו זה. מה ענין שבת וי"ט דאורייתא ליום טוב שני של גליות. 

שם. ומיהו קברנים. צ"ל. 

ע"ג. נשאל הריב"ש (קי"ו). 

[רנז ב] שם [ד"ה מעשה]. אבל נפל דאין מצוה לקברו כו'. תמיהא דאיברא כותים הכי ס"ל [נדה נז, א]. ועיין שאילת יעבץ (סי' מ"א) ושם הבאתי עוד ראיה גמורה מתלמוד ערוך, שיש בנפל מצות קבורה. 

ומש"כ עוד כדמוכח בכ"מ בתלמוד שמטילים אותו לבור. לא ידעתי לו מקום, אם לא בספי"א דאהלות (ע"ש ר"פ) ובשפחתו של מציק (פ"ק דפסחים [ט, א]) ואין משם ראיה כלל, ועיין כתובות (דף כ' ע"ב). שוב ראיתי במג"א [ס"ק כ] נתעורר בזה מההיא דפ' בנות כותים, ונעלם ממנו אותה דפנ"ה. ומ"ש מת"כ, י"ל איפכא, משם ראיה, מדלא מטמא להו, ש"מ דלא בעו קבורה וגלי רחמנא בטומאתן דנפלים, וה"ה לקבורתן, וצ"ע בספרי הנ"ל. ונראה דבי"ט שני יש להקל, דהא מחתך בשר בעלמא הוא. 

שם סוף הסימן. כתוב בתשו' הרשב"א (סס"א) דאע"ג די"ט שני כחול הוא אסור בתפילין. לא הבינותי זה, ואי נמי כחול ממש הוי, אף להקל בשאר דברים שאין בהם משום כבודו של מת, מ"מ הלא ודאי נאסר האבל בתפלין אף בחול גמור יום ראשון, כדאיירי הכא, דיום קבורה פשיטא דאסור בתפלין (מאי אריא י"ט). ואי במתעסקין עמו קמיירי, במאי עסקינן, אי בשעה שעסוקין, פשיטא דפטורין אפי' בחול, ואסורין נמי, ואי לאחר שעסקו בו, צריכא למימר שהיום נשאר בקדושתו לכל דבר, אחר שנעשו כל צרכי המת. סוף דבר לא ידענא ליה פתר, ותקשי על השואל והמשיב דאצטריכא להו כי הא מילתא. ושמא חשבו כיון שלא נאסר האבל בתפלין אלא יום אחד, דילמא לא נאסר אלא בשחר, לא בערב, דומיא דיומא קמא לענין שבע ברכות דחתן. אבל א"א לומר כן, דהא אפי' לר"י דקיי"ל כוותיה באבל שני ימים אסורים ומקצת שני ככולו, מיהא ראשון ודאי לא. אפשר שהשואל היתה כונתו על המתעסקין, טעה בכך, חשב מאחר שאמרו כחול שויוהו, כחול גמור הוא לכל דבריו. 

כתב מ"א [ס"ק ח] (בשם ת"י) די"ט ב' של ב' ימים ראשונים, הוי כח"ה. ולא ידענא מאי נ"מ, וע"ל סימן תקמ"ז. 

במג"א (סק"י) משמע דבשדה שאינה חרושה לא מחייב כלל מיהו כו'. לא היה צריך לכך דהא נמי בחרושה קמיירי. איברא לא נקט תלמודא שדה ניר, אלא משום דאורחא הוא, ושכיח דעביד הכי. אדרבה נ"ל ניר רבותא היא, אף על גב דלא בעי למסתמיה, דכל כמה דלא זרע ליה, לאו למסתמיה קאי, כל מאי דפתיחא, ניחא ליה, ס"ד כל כה"ג לא מיחייב, כ"ש בסותם גומא דעלמא דלמסתם קיימא. 

שם (סקכ"א). דאיתא במדרש אסור לאכול סעודת קבע קודם שנקבר המת. ע"כ. זהו אפי' לכל אדם, ולא לאבלים בלבד. ונראה היינו היכא דליכא חבורתא. ודוקא ביום שקוברין אותו. וק"ל. 

מור וקציעה סימן תקכז 
==================== 
ע"ד ב"י [ד"ה ומ"ש וע"י ערוב]. ובאמת שדעת הרמב"ם מבואר כו'. עמג"א [בראש הסימן]. ונ"ל דהיינו דקרי ליה ד"ס, שחמורים אצלו ז"ל ביחוד, כד"ת, כנודע. 

שם [ד"ה כתב הרמב"ם]. ונכון הוא. ולי נראה פשוט, דכולהו עירובי חדא מילתא היא, בענין זה שמערבין הן את בני העיר והמבוי והחצר, שכן גם המערב עירוב תחומין מניח את החבית ואומר ה"ז לכל בני עירי, וכן עירוב תבשילין אחד הוא לכולן כשירצו. וכך יפה להם לעשות, כדאיתא בהדיא בתוספתא רשאין בני מבוי לעשות תבשיל כו', וכריהטא דסוגיא, ולא תקשי לך עובדא דסמיא, כמש"ל בס"ד. 

שם [ד"ה ועירוב זה]. דב"ש סברי (אפי' לבשל לחודיה צריך שני תבשילין וב"ה סברי) דלבשל. כצ"ל. 

שם. דשרו. צ"ל. 

[רנח א] דף רמח ע"א ב"י [ד"ה ומ"ש ומיהו]. סומכים על דברי הפוסקים שכתבוהו. עתשו' אמ"ה ז"ל ([חכם צבי] סי' ק"ל) דלדברי המתיר בכבוש, ה"ה לדג מליח שסומך עליו כמות שהוא, וכתב שם, דהרי"ף ורמב"ם ל"ג דגים מלוחים. מיהו צ"ע, דהא קוליס האספנין ודאי מלוח הוא (ע"ל סי' שי"ח) אפ"ה לא סגי ליה בלא הדחה בחמין, שהיא בשולו. 

שם. האיספנין שהדיחו. צ"ל. 

שם. בסכין גורדו. צ"ל. 

ע"ב [ד"ה מצוה]. נראה דטעמא משום דשמואל לא היה דעתו על הפושעים הא לא"ה הוה מהני גם לפושעים כו' היינו פושעים בגדול, ואינם רוצים לסמוך עליו כו'. על אלו החלוקים אנו מצטערים, ונ"ל שהסברא הפוכה באמת דהא ודאי לאו מילתא, דליהני למזידים ולפושעים יפגיע, וירצה לתקנם בעל כרחם, זהו דבר שאין הדעת סובלתו, ולא מצינו דוגמתו. אם שמענו שזוכין לאדם שלא מדעתו, בעל כרחו לא שמענו, אם הוא מוחה ואינו רוצה בלי ספק אינו יוצא בשום דבר מצוה, (וכן מצינו בעירובי חצרות בדלא אסר ועיין לעיל סי' שס"ז) אפי' רק גלי דעתיה דלא ניחא ליה בשליחות דאחר, ליכא למימר דליהני ליה מידי. 
אלא ה"ק נמי שמואל, לפושע אין תקנה, משו"ה ודאי לא הוה דעתיה עלויה, שאין זוכין לאדם בע"כ. אבל מי שאינו מזיד, ולא מתכוין שלא לסמוך על אחר, והיינו בדלא ידע שיכול לסמוך, לכן היה נוהג לערב לעצמו ושכח, לזה מועיל לסמוך על עירובו של גדול העיר, כל כמה דלא גלי דעתיה דלא ניחא ליה ביה, משו"ה בפ"א ששכח ההוא סמיא א"ל שמואל סמוך אדידי, משא"כ בפ"ב, כי חזייה דהוה עציב, אף על גב דכבר הוה ידע מאשתקד, דמצי למסמך עליה דשמואל, ואפ"ה הוה עציב, ש"מ ודאי דלא ניחא ליה בהכי, למיפק ע"י אחר, אלא היה רוצה לקיים המצוה בעצמו עכ"פ. ומאחר שגלה דעתו שאינו רוצה בשליחותו, והוא שכח גם הפעם, וקיי"ל שוכח פושע הוה, משו"ה השתא קא"ל לכ"ע שרי, בשכחה למסמך אדידי, דלא ידעי דאפשר ע"י אחר שלא מדעתו, משא"כ אתה דידעת וגלית דעתך דלא ניחא לך, כה"ג ודאי אסור שאין מזכין בע"כ של אדם, והרי זה נכון ישר. 
ונ"ל שזוהי דעת כל הפוסקים לבר מהרא"ש, דחדית לן חומרא בדרבנן כנגד מ"ש מסוגיא דגמרא, והפך מ"ש בתוספתא בפירוש כמש"ל, ובמאי דפרישית לא תקשה לך, ההיא דאמרו אקרא ושלחו מנות לאין נכון למי שלא הניח ע"ת, דלפום מאי דאמרן ניחא, דמיירי נמי בדלא ידע. לכן נ"ל פשוט שאף לכתחילה רשאי אדם לסמוך על אחד שמערב בשביל הכל. 

[רנח ב] שם [ד"ה ומ"ש וכל]. ולפיכך אם פירש על מי שיכול לבוא אצלו ע"י עירוב. נ"ל שיש לסמוך על זה ביודעו ומכירו, אבל לא במי שאינו מכירו, אפי' הניח עירוב תחילה. 

שם [ד"ה וכתב הרא"ש]. דבשכרן קאכלי. כדומה דבשכיר קמיירי ולא בעבד ושפחה ממש עסקינן, שאינן באין בשכרן. וצ"ע. ועיין מ"ש בס"ד בסי' (תקע"א) [תקס"ט], וסתמא ודאי הכי הוא, דאין עבד עברי נוהג עכשיו. 

[רנט א] ע"ג ב"י [ד"ה ואשתו]. דזכיא לנפשה זכיא נמי לאחריני, אבל אין לה בית באותה חצר, לא. עמ"ש בהגהות על הרא"ש ס"פ אין בין המודר, שדבריו נראים כסותרים זה את זה, דוק ליישב. 

שם [ד"ה כיצד]. כיון דברשותו מזכה. כצ"ל. כלומר כיון דברשות שלו הוא מזכה לאחרים, אינו יוצא מרשותו בלי הגבהה כדינה. 

שם [ד"ה אף על פי]. שהוא ודאי קודש. וא"ת א"כ מ"ט אמרו מניח אדם עירוב תחומין בי"ט של גליות ומתנה (ר"ל כשחל ביום ה' ו' לא יצטרך לע"ת [ביום ה'], או אז יניח ע"ת ביום ו'). וי"ל כי היכי דלא לזלזולי ביה, וכי מניח ביה ע"ת לא מידי קעביד. 

שם. משום דשבת רחוקה. למדו זה משבות קרובה, עיין ספא"ע [פסחים מז, א]. 

שם [ד"ה כתב הגה"מ]. אף על פי שיש ימי חול בינתיים צ"ל. הוא ר"ת צריך להזכיר. ר"ל שצריך להזכיר בנוסח הנחת העירוב, שיהא מותר בו לבשל מי"ט לחברו כנזכר בירושלמי כדי להתיר מה שיותיר בי"ט, לאכלו בי"ט הבא שמונה ימים אחריו, אף על פי  שכבר הותר בימים שבינתים. 

ע"ד. דמרחק כמה יומי. כצ"ל. 

[רנט ב] שם. שאין אופין (אלא) על (כצ"ל) כו' בתבשיל (כצ"ל) שכבר עברה כו' בתבשיל (כזה) שייך. כצ"ל. 

שם. ולענין הלכה לכתחלה נקטינן להחמיר כו'. לענ"ד הפריז על המדה בזה, ולא שמענו בשום מקום שנחמיר כל כך במידי דרבנן לאחוז בדברי יחיד (בלתי נודע כלל בשערי ההוראה. עם שהביאו הכלבו, לא ידעינן מאנו ר' נתנאל) נגד רבים וגדולים המפורסמים בהוראה ביחוד הרא"ש והטור שבארו הדבר להתר. ואף דבודאי לכתחלה כך יפה משום מהיות טוב, וכל ישראל ניחא להו בהכי למעבד מצוה מן המובחר, מ"מ נ"ל שאם מתיירא שישכח להניחו בעי"ט מתוך טרדה לפי שבהול בעי"ט וקרוב הדבר לבא לידי שכחה, כאשר אנו רואים בכל עי"ט דמקרי דאשתלו. רשאי להקדים עצמו לדבר מצוה זו. 

שם [ד"ה וכשם]. בלא מצוה נמי אמאי לתסר. עמש"ל (סי' ש"ו וסי' רמ"ה) ובזה מתוקן לשון המרדכי. 

שם [ד"ה ומ"ש רבינו שהטעם]. אינו נראה דמה יודעים העולם כו'. לק"מ משום דמי שלא הניח עירוב תחומין, קלא אית ליה, ולא סגי דלא ידעי ביה אינשי, וכיון דכי איכא דידעי, לא מצו למשריה, תו לא פלוג. 

דף רמט ע"א בראשו ב"י [ד"ה ומ"ש על]. פשטא דברייתא לא משמע כו'. נ"ל אין הכרע בזה. 

שם. ואם הותיר הותיר לשבת. כצ"ל. 

[רס א] שם [ד"ה ומ"ש ואם]. בדליכא מאן דעריב. כצ"ל. 

שם. דרבא אוקי מתני' (כ"ג א) בשהניח ע"ת וכ"ת (נ"ל שכצ"ל, והוא ר"ת וכי תימא) א"ה כו'. 

ע"ב [ד"ה ומ"ש אבל]. וכיון ששכח דאין כאן פשיעה כו'. קשיא דהא קיי"ל שוכח פושע הוי, ועמ"ש בח"א (סי' ק"ח) בס"ד בהשמטה. 

שם. וכדברי הר"ש מבונבורק וזה נראה יותר. ואני אומר דברי רוקח חלוקין מדברי ר"ש בכך, דלדברי הר"ש אפי' לכתחילה, ולרוקח לא שרי אלא דיעבד ממש, אף על גב דבכל גוונא בדיעבד דמי מפני הדחק. 

במג"א ר"ס זה [ס"ק א]. וא"כ אסור לבשל סמוך לחשכה כו', אפי' הניח ע"ת. ולפ"ז יש ליזהר בהטמנה לשבת שיעשנה כל כך קודם חשכה, כדי שתתבשל ותהא ראויה לאכול מבע"י דווקא. מיהו אנן דעבדינן הטמנה גבי נחתום גוי, ודאי לית לן בה. 

בט"ז (ס"ק י"ב) וכתב רש"ל ואם עבר ובשל ביום א' כו' דאסור לאכלו בשבת. והט"ז השיגו וכתב ואיני מכיר חלוק זה כלל, וכ"ש שאינו אסור לאכלו עכ"פ בי"ט. ולא ידעתי למה דחה דברי רש"ל בגילא דחיטתא, ולדעתי יפה כתב שאסר לאכלו גם בי"ט ב', משום דהו"ל מבשל מי"ט א' לשני, דחול הוא מדאורייתא, ודאי איסורא הוא. ודבר ברור הוא בעיני, משום דדמי להערמה. 
שוב ראיתי בשכה"ג שכתב, ופשוט דאם לא בשל יום ו' דמותר לאכלו בשבת. נראה דפשיטותיה משום דאפילו בחול מותר ואף מבשל בשבת, והניחא למאן דפסק כר"מ, ברם למאן דפסק כר"י, במבשל בשבת דאסור לו עולמית, הא ודאי הכא נמי אסור עולמית דאין בין י"ט לשבת, אלא לענין עונש בלבד, והמבשל מי"ט לחול, לוקה לר"ח, ואף לרבה בסמוך לחשכה, דתו ליכא למימר הואיל. 
עוד מצאתי בו דבר זר שכתב וז"ל, מיהו נהגו במקומות הללו להכריז בבהכ"נ, שכל מי שלא הניח עירוב, יסמוך על עירוב החכם כו', בקושטאדינה מכריזין בליל שבת. ולא ידענא מאי קאמר האם יכול לבשל בשבת. וכל מ"ש 

שם בענין זה, נעדר הבנה. ונראה שהם נוהגים שלא להניח עירוב, ואופין ומבשלין מ"מ לצורך שבת, ובליל שבת מודיעים אותם שמותרין לאכול מה שאפו ובשלו לצורך שבת, אף על פי שלא הניחו עירוב. וא"כ אינם נמשכים בזה אחר הרב בש"ע, דס"ל  דבעי ידיעה קודם שבישל, אלא דבשעת הנחת העירוב, לא צריך הודעת החכם. מ"מ בדיעבד נראה דשפיר דמי, ר"ל אם עבר ובשל בשוגג, והוא לא ידע שעירבו עליו, ואח"כ הודיעוהו, שהחכם עירב עליו, מתירין לו תבשילו, אבל לא במזיד ובמתכוין לבשל שלא ע"י עירוב, לא יועיל לו עירובו של אחר. מנהג אזמיר שזכר שם מחבר הנ"ל שמכריזין בלילי י"ט, משובח הוא. 

כתב מג"א (סק"א). אם קבל שבת כו'. לשון זה זר ותמוה, לכאורה לא ידע מר מאי קאמר. מה ענין ע"ת מע"ש לי"ט, והיה בעיני לשבוש גמור, אם לא שנתכוין במ"א לומר אם קבל י"ט דשוה ודאי לקבלת שבת ואגב שטפא נקט שבת ור"ל י"ט. ועדיין צריך לפרשו דאיירי בי"ט שני או בי"ט של ר"ה, דבי"ט ראשון אחר הרי יכול לערב אף בי"ט עצמו ע"י תנאי לכ"ע (בר מהרמב"ם וכבר בטלו דבריו בזה), ולדברי הר"ש מבונבורק גם בי"ט שני רשאי לערב. שוב מצאתי לו זכות, אף שלא עלה על דעתו ז"ל כנראה, דודאי יש לו מציאות לע"ת בע"ש (ולא לי"ט שחל אחר השבת, שזה ודאי הוא דבר שאין לו ציור, אלא) היינו שאם רצה להקדים להניח ע"ת בע"ש לצורך י"ט שיבא אחריו לפני שבת קמיירי, שהרי יכול להקדים ולהניחו כמה ימים לפני י"ט כמ"ש הרב"י לעיל בשם ראבי"ה וש"פ שסמכו בזה על הירושלמי, גם הרא"ש הוציאו מגמ' דידן אליבא דרב אשי, וסוף דבריו שיועיל אפילו לכל השנה כל זמן שהוא קיים, וכן עיקר (כמ"ש לעיל בס"ד במהדורא) הרי שהוא מצויר יפה (והשתא א"ש נמי דלא תקשי לך מההוא עובדא דסמיא) אבל רחוק הוא שכיון במ"א לכך כנראה. וגם מאחר שהש"ע לא רצה שיסמוך אדם על זה לכתחלה, ומדשתיק מ"א ולא גלי אדעתיה דלא כוותיה, ש"מ אודויי אודי ליה). אסור להניח ע"ת. כ"ה ודאי לפי שטת הש"ע, ס"ס רס"א, דחמירא ליה קבלה מספק חשיכה. אמנם אמ"ה ז"ל (בספרו [חכם צבי] סי' י"א) פשיטא ליה דקבלה קילא, וכ"ד כמה פוסקים. לפ"ז היה מותר להניח ע"ת אחר קבלת שבת בעוד היום גדול. אבל מ"מ אינו מועיל לבשל ולאפות בעצמו, כי די לבא מן הדין להיות כנדון, שלא התירו בספק חשיכה, אלא שבות דעירוב והטמנה לא מלאכה. אבל יועיל להטמין ולאפות לשבת ע"י גוי, אם יוכל להאפות ולהתבשל קצת מבע"י כדין העושה אלה ע"ש עם חשכה. 

במג"א (סק"י). צ"ל להודיעו. 

שם (סקכ"ג). וצ"ע [כו'] דברכות אין מעכבות, אם אמר בדין יהא כו' התם עיקר הפעולה ששתפו כו'. באמת גם אנכי כך היה נ"ל מתחלה, וכן תמהתי מראות מ"ש ט"ז [ס"ק יח] בזה. איברא לכי דייקינן מסתברא כדעת רש"ל וט"ז, וסתם לשון המשנה מסייע להו. 

בט"ז (סקכ"א) וצ"ל מיעקרא ומיעקרא. 

מור וקציעה סימן תקכח 
==================== 
[רס ב] ע"ג. הוו (מצו) מתנו, אנן נמי מתנינן. כצ"ל. 

שם. ש"ד למעבד כוותיה. עם שאין להרהר אחר הוראה זו, דפסיק לה תלמודא בהדיא, מ"מ קשיא לי טובא, דהא משנה וגמרא מסייעי לר"מ שלהי פרק בכל מערבין [ערובין לט, א], דפליגי חכמים אר"ד, דס"ל מתנין בתפלה בר"ה וכן בכל ר"ח, וקיי"ל דאין מתנין אפילו בר"ח דכל השנה, כי היכי דלא לזלזולי בהו, א"כ כ"ש דמיבעי לן למיחש לזלזולא די"ט דאורייתא. ויש לומר אדרבה היא הנותנת, כיון די"ט ראשון דאורייתא, השתא דבקיאינן בקבועא דירחא, משו"ה לא חיישינן דלזלזלי ביה. א"נ שאני תפלה דאיתה ברבים ומפרסמא מילתא מאי דליתא בע"ת, גם הוא מילתא דלא שכיחא, דלא אמרו מתנה אלא בשכח (והניח) [ולא הניח] מעי"ט. כך נ"ל ישר לדינא. 

מור וקציעה סימן תקכט 
==================== 
ע"ב בטור. וא"א לא נהג כן. עמ"ש עליו בהגהותי לספרו בפ"ק דפסחים. 

שם. קונה להם בגדים ותכשיטין. ומנעלים ממועד למועד אפי' עני שבישראל, שכך נתחייב לה בתנאי כתובה כדתנן [כתובות סד, ב] במשרה ע"י שליש. 

שם. והולכין לבתי מדרשות. עיין שער המפקד (מבוי ד') ושאילת יעבץ (סי' ל"ג). 

שם. חייבין ב"ד להעמיד שוטרים כו'. נ"ל דנפקא ליה לר"מ הא מילתא מדאיתא ריש פרק עשרה יוחסין (פ"א, א) סקבא דשתא רגלא. וכן יש ללמוד מתקון גדול דשמחת בית השואבה [סוכה נא, א]. 

שם. במסכת סופרים (פי"ח). 

שם. וי"א שצריך לעשות בו ג' סעודות, וכ"כ הרמב"ם בפ"ל מה' שבת. ואינו מוכרח בדבריו. ר"ל משום דשם כתב דין ג"ס דשבת ולא הזכיר י"ט, לכן כתב הרב"י שאינו מוכרח, אבל מכיון שהשוה הר"מ דין כבוד י"ט ועונגו לשבת, שכולם קרוים מקרא קודש, ולכן סיים בלשונו הנ"ל (פ"ו מהל' י"ט) באמרו וכבר בארנו הכבוד והעונג בהל' שבת, והרי הוא כמפורש בדבריו שכיוון גם לג' סעודות. וכ"ן מדברי רי"ף פרק ערבי פסחים, דחיוב לחם משנה בי"ט כבשבת, די"ט נמי איקרי שבת, וכדפרש"י ריש ביצה, וכיון שכן, מאי שנא ג' סעודות, מלחם משנה. 

ובהג"ה דש"ע כתב ולא נהגו כן. ואני אומר לא ילפינן ממקלקלתא. גם י"ל משום שמאריכין בו על השולחן וממשיכין בפרפראות, חשבו שעולה להם וכעין מ"ש הכלבו. 
וז"ל מג"א [ס"ק ה] וכ"מ בסוכה פ"ב דאין חייב לאכול אלא ב' סעודות, וכ"כ התי"ט כנ"ל. 
ואני אומר לא מוכח מידי מהתם, משום דסעודה ג' מצי למעבד בפירות ומיני תרגימא, דלא בעו סוכה. 
ולענין הוכחת התי"ט, עמ"ש שם בלח"ש במעשר שני פ"ה בס"ד שדחיתי ראיתו שם. (לענין איסור תענית בי"ט עד חצות, אי חשבינן משקם מן המטה, עמ"ש בס"ד [סימן] קנ"ו ותל"ג). 

שם [ד"ה וכתב הכלבו]. צריך לקבוע כל סעודה. צ"ל. 

שם [ד"ה כתב הרמב"ם]. ויש לתמוה על הרמב"ם למה הצריך שיאכל בשר וישתה יין כו'. ויש לתמוה על תמיהתו, מי לא תנן [חולין פג, א] בד' פרקים משחיטין את הטבח בע"כ. והא ודאי משום דמצוה היא אכילת בשר בי"ט, עקרי דינא דקנין, אלא ודאי בהא ליכא ספיקא, דמצוה היא לאכול בשר בי"ט בכל זמן, אין שמחה אלא בבשר, אלא אם יוצא בו ידי שמחה, הוא דאיכא לפלוגי בין זמן שבהמ"ק קיים, או לא, דהאידנא אף  על גב דודאי אית ליה בשר, דלא סגי בלא"ה, אפ"ה לא נפיק ביה י"ח שמחה, אלא ביין בזמן הזה, משא"כ בזמן שבהמ"ק קיים, הוה סגי בבשר לחוד ושאר משקים. 

שם. ומ"ש הקטנים נותן להם קליות ואגוזים, לא מצאתיו מפורש. עמ"ש על הר"מ בחבורי בנין בית הבחירה. 

מור וקציעה סימן תקל 
=================== 
הלכות חול המועד 

ע"ד ב"י. בר מאכילה ושתיה, מלת בהדיא נמחק. 

מור וקציעה סימן תקלא 
==================== 
[רסא ב] דף ר"ן ע"א בטור. וקאמר מי יודע שהיה אנוס. אין זו תשובה לדברי ר"ת, דהכא שאני הא רואין אותו מגולח. ואמנם לפמ"ש ב"י בשם הגמי"י, נראה שנשמרו מזה, משום הרואים אותו אחר שכבר גלח ברגל ולא ראוהו מגולח קודם הרגל, יהיו סבורים שגלח ברגל בלי שגלח ערב הרגל, אך אם לכך באנו לחוש, א"כ נאסרנו לגלח גם ערב הרגל כי יחשדוהו שגלח ברגל, דהא כי גלח עי"ט, כבר חזו ליה בלא שער, ואפ"ה חיישת למאן דחזי ליה האידנא, ולא קחזי ליה מקמי הכי, א"ה ניחוש נמי למגלח עי"ט, דילמא קחזו ליה אחריני בי"ט דלא ידעי דגלח עי"ט, ויבואו לחשדו. ותו מי שנשאל לחכם והותר, מי יודע בו חוץ מהחכם, ויאסר ג"כ מפני החשד, אלא הא לאו מילתא. 

ב"י [ד"ה וכן המנודה]. אם בשהתירו לו קודם הרגל, יגלח. פירוש בתמיהא, וכי באופן זה הותר לגלח במועד. א"נ ר"ל א"כ יגלח בעי"ט, ומה הוצרכו להתירו במועד. 

שם. ושמתוהו. צ"ל. 

[רסב א] ע"ב שם. ולרבות בימי נדויו היינו לומר. כצ"ל. 

[רסב ב] ע"ג [ד"ה קטן]. דלאו בר מצוה הוא. לפי זה הטעם, קטן שאמרו כאן עד שיהא בן י"ג, וקצת לא משמע הכי. עכ"פ נראה דבשתי שערות לא תליא מילתא כלל, מאחר שנראה גדול. אבל יותר נ"ל, דמשהגיע לחנוך, אסור כגדול. 

במג"א (סקי"ב). דבגלוח שפה. צ"ל. 

מור וקציעה סימן תקלב 
==================== 
לענין נטילת צפרנים, עמש"ל סי' שכ"ח בס"ד. 

בטור. כל רפואה מותרת בח"ה. באמת משנה שא"צ היא, דמהיכי תיתי לאסרה, דכל עקר אסור רפואה (כשאין בה מלאכה) אף בשבת לא נאסרה אלא מגזרת שחיקת סממנין (ובשלמא בי"ט נמי איכא למגזר מיהא ברפואה נמי, כדכתיבנא התם, עיין השמטה שם) והא אפי' טחינה שריא בח"ה. ותו הא בהדיא תנינן, אין מונעין כל רפואה אפי' מבהמה, אף בדבר שיש בו מלאכה שריא, כדלקמן בסי' תקל"ו, צריכא למימר דלא גרע אדם מבהמה. מה גם בדבר שאינו אלא שבות, אכפל לאשמועינן תנא ברא דתוספתא, כגון שותים מי זבלים כו' (כמדומה לכאורה, דלא מתניא בי ר' חייא ור' אושעיא) וטרחו נמי בכדי גדולי ההוראה וטריוהו לרישייהו לאתוייה כי מילתא חדתא לאשמועינן רבותא, הא ודאי תמיהא רבתא. 
איברא ברייתא יכילנא לשנויי שינויא דלא דחיקא, דאין כוונת התוספתא להתיר רפואה דאדם בכל גוונא (מכ"ש שבות בעלמא) אלא מיהא סא"ד למיסר מי זבלים ודקלים, משום צער ובטול כבוד המועד, ואם טורח מלאכה אסרו במועד, אף על פי שיש בהם הנאה לאדם ביגיעו ועמלו, ומעלי לגופא, כמ"ש [נדרים מט, ב] גדולה מלאכה שמכבדת בעליה, ואסרו כל מלאכה שיש בה טורח, שלא לזלזל בכבוד המועדות (שהמבזה אין לו חלק לעוה"ב, כולי האי חמירא) עאכ"ו יגיעה ועמל של ביזוי וקלון, כמו שהיא פעולת מים רעים הללו, שמשלשלין הרבה (כדאיתא (פש"ס) [פש"ש שבת קי, א]) הו"א לתסרא, משום שנוהג בזיון במועד ומענה גופו בו, תחת שמצוה לכבדו ולהיטיב לבו להיות אך שמח, לא כואב וצווח (כמו שגורם השלשול הרב בודאי) כוהה וגונח, לכך הוצרך להשמיענו ההתר, ולפי שיצא הפסד צער הכאב, בשכר הרפואה ורווח בריאות לגופו, שהיה צריך לכך בודאי (דלא בשופטני עסקינן, דיגרמו להם צער בחנם, וגם בי"ט). כך נ"ל ישוב ישר והגון, ואפשר לזה כוונו הפוסקים דייקו בלשונם כל רפואה, (לא לרבותא דמלאכה אצטריכו לה נמי כמש"ל, אלא) לומר אפי' שהיא מגונה ומאוסה, מותרת כשצריך לה. 

ע"ד בראשו. נראה שאינם גורסים בדאביטול. צ"ל. 

מור וקציעה סימן תקלג 
==================== 
[רסג א] שם. ולקוץ עצים, ולא יערים (צ"ל) ואם יותיר יותיר. צ"ל. 

דף רנ"א ב"י [ד"ה ומ"ש וכן]. ובגמרא בריתא לבאי כוורי, אזול כ"ע כרו, אייתו כוורי. כצ"ל. 

שם. לנהר שיצאו מימיו כו' מתאכלי במועד. כצ"ל. 

שם. במ"א (סק"י) לאשמעינן. צ"ל. 

מור וקציעה סימן תקלד 
==================== 
בטור. מפנן. צ"ל. וכצ"ל בב"י. 

ע"ב ב"י. ויש לדון בדבריו. צ"ל. 

שם. דהא עריב ותני. צ"ל. 

מור וקציעה סימן תקלה 
==================== 
[רסד. ד"ה אין] ע"ד בראשו. מבית (זה) לזה. כצ"ל. 

שם [ד"ה ומ"ש רבינו לא]. דכשאינו. צ"ל. 

שם. אך (אם) לא. כצ"ל. 

[רסד ב ד"ה והא] שם. היינו דירושלמי. צ"ל. 

מור וקציעה סימן תקלו 
==================== 
דף רנב ע"א ב"י [ד"ה אין מושיבין]. אבל למאי דפסיק ר"ת וריב"א דאיסור מלאכה בח"ה דרבנן א"כ אזלינן ביה לקולא. תמיהא לי מאי איריא שהיא דרבנן, ואי נמי מלאכת ח"ה איסורא דאורייתא מי לא שני לן בין מלאכה גמורה לזו, דלית בה משום לתא דמלאכה דאורייתא, אפילו בשבת מי איכא למימר דאסורה מן התורה, וכי מאיזה מלאכה מל"ט מלאכות או מתולדותיהן היא הושבת תרנגולת על הביצים, הא ודאי אינה אלא שבות ומשום טרחא יתירא ועובדין דחול בלחוד נגעו בה, אי הכי בין כך או כך אין בזו אלא איסור דרבנן, ולקולא בעי למיזל בה לכ"ע. משו"ה לא ידענא טעמא דמ"ד בח"ה לחומרא, אם לא נימא דסבר ר"ה גדול מר"א, א"כ לד"ה הלכתא כוותיה. 

שם. ולפ"ז ה"פ דמתני' כו' ובי"ד כיון דמושיבין לכתחלה אצ"ל שאם מתה מושיבין אחרת כו', ולכן לא כתב רבינו כאן שאם מתה כו', ולא כתבה ג"כ גבי י"ד משום דכתב מושיבין כו' מכ"ש שאם מתה כו'. ואין זה מוכרח, כי במושיב לכתחלה, אין טורח כל כך, כמו להושיב אחרת. שוב ראיתי שגם הוא ז"ל כתב כך להלן, ואפסדה לקמייתא. 

[רסה א] שם. זו ואצ"ל (זו) צ"ל. 

שם. דאילו לי"ד. צ"ל. 

שם. וטעמא דמחמרי. צ"ל. 

ע"ב. ומאן דמתמה. צ"ל. 

שם. פליג הרי"ף. צ"ל. 

מור וקציעה סימן תקלז 
==================== 
ע"ג בראשו [ד"ה ומ"ש רבינו ודוקא]. במועד וכן כצ"ל, פיר' נמחק. 

שם. שאם היתה שדה לחה ויבשה (כצ"ל) מותר להשקותה. 

שם [ד"ה ומ"ש אבל מים]. אינו אלא (משום) שאפי' כו' מהכנוס כו' ושמעינן. כצ"ל. 

[רסה ב] שם. שפע מים (צ"ל) ואזלא הא כהא. כצ"ל. 

ע"ד [ד"ה חריצין]. כבר אפשר להם לפסוק. כצ"ל. 

[רסו א] שם [ד"ה שדה]. כבית השלחין. 

בשטה אחרונה. ממטע (עשרה) לבית. כצ"ל. 

דף רנג ע"א בראשו ב"י. וכתב עוד רבינו ירוחם, כך נל"ל. 

שם. ופשוט הוא. לא ידענא מאי פשיטותא, דהא אמרינן עלה בגמרא, ואם היתה שדה מטוננת מותר, משמע דמתני' לא בלחה איירי. גם בש"ע לא זכר את זאת. 

שם. ולא זרעים. צ"ל. 

שם [ד"ה ומ"ש היו]. כעין חדתי, אם לא (ניכר החריץ, אבל אם) ניכר. כצ"ל. 

שם. כעושה אותם (בתחלה) כך. כצ"ל. 

שם. מצד אחד. צ"ל. 

[רסו ב] שם. וממעשיו ניכר. צ"ל. 

שם. המוכיח כוונה אסורה, לא כל הימנו לומר (לא) לכך. כצ"ל. 

ע"ב [ד"ה אין מתליעין]. שיוציא נופות. כצ"ל. 

שם [ד"ה אישות]. ומיהו שלא כדרכו משמע לרבינו. כצ"ל. 

שם. מהדרי עד לאילנות. כפול ונמחק. 

שם. ירוחם פירש (צ"ל) כו' הגומא פירוש. צ"ל. 

ע"ג בראשו [ד"ה אין מכניסין]. וכך פירש"י (צ"ל) כו' למה לא כתב (דין שבת) וי"ט. כצ"ל. 

[רסז א] שם. דהא אמר רבי יצחק. כצ"ל. 

שם. עובדא דרב. צ"ל. 

שם. ואפ"ה מותר לקצור. צ"ל. 

שם. לא גזרו כוון. צ"ל. 

מור וקציעה סימן תקלח 
==================== 
ע"ד [ד"ה כתב המרדכי]. הגלגלים צירקלא"ש (וסדקי) החביות אלו. כצ"ל. 

[רסז ב] דף רנד ע"א בב"י [בסוף הסימן]. ומנה נשמע למכוין (כצ"ל) כו', דלא עדיף מצורם אוזן כו' דלא קנסו בנו. לכאורה נראה, דס"ל לרב"י, שאפי' עשה דבר שאינו אבד, לא קנסו בנו אחריו דומיא דצורם בכור. והוא תמוה, דהא עד כאן לא איבעיא לן בכיוון מלאכתו ומת, אלא משום דלא עבד איסורא. משמע בהדיא דכי עבד איסורא, ליכא למבעי מידי, משום שכבר היא מופקרת ועומדת מחיי אביו ולא שייך תו לא קנסו בנו אחריו, כי כבר זכו בו רבים מהפקר שהפקירוהו חכמים. ואין לומר אף בשעבר ועשה, אם לא הספיקו ב"ד להפקירו עד שמת, שמא כבר זכה בו בנו, למ"ד לא קנסו אחריו. דבכל מקום שאמרו הפקר ב"ד הפקר, לא בעינן דווקא גזרת ב"ד של עכשיו להוציאו לפועל, אלא רחמנא אפקריה, מדין תורה שבע"פ, וה"ט דלא איבעיא לן אלא בדלא עבד איסורא. 
והא דאיבעיא בצורם, אף על גב דעבד איסורא, היינו משום דהתם איכא קנסא לדידיה כל  ימי חייו, סברא היא דלא לקנסו לבנו, דלא עבר אמידי, אבל מי שעבר ועשה בחש"מ שאין שם אופן אחר לקנסו, אלא לאבד אותה מלאכה, מיד שעשאה, הרי היא אבודה ועומדת, ואין לבנו זכות בה. וכי תעלה על דעתך, כשאמרו מאבדין אותה ממנו שישמרוה ויתנוה לבנו בחייו או במותו. הא ודאי לא ס"ד, וכיון שכבר אבדה אצלו, א"צ לקנוס בנו אחריו כלל, להכי לא קמיבעיא לן אלא בלא עשה אסור, וזה ברור מאד. אכן בש"ע נזהר הר"ב לכתוב לא קנסו בנו אחריו, אם הוא דבר האבד, היינו בכיוון מלאכתו בדבר האבד, ומת ולא עשאה התירו לבנו שיעשנה במועד, מאחר שהוא לא כיוון המלאכה במועד, משא"כ בעבר ועשה במתכוין, בין בדבר האבד בין בדבר שאינו אבד פשיטא שאין לבנו כלום באותה מלאכה מדין ירושה, אלא כאחר הזוכה מן ההפקר, כך נ"ל פשוט בדעת הש"ע. ודברי רי"ו ודאי תמוהים בענין זה, ומג"א [ס"ק ב] נמשך אחריו, ואינו נכון, דבודאי אפי' למ"ד חול המועד דרבנן איתיה להך דינא. גם ט"ז [ס"ק ב] לא עשה פה מאומה ולא ידעתי איך ובמה נתיישבו לו דברי ר' ירוחם. 

מור וקציעה סימן תקלט 
==================== 
ב"י [ד"ה כל סחורה]. בתוך ביתו בצנעא. מדברי ספר היראים בסמוך משמע דכל בתוך ביתו, צנעא מקרי, לאפוקי שוק דווקא. 

שם. ונראה דאם רווח מרובה הוא שרי בצנעא כיון דמידי. כצ"ל. (הוא שני נמחק). 

ע"ב [ד"ה ומ"ש רבינו ואפילו]. ולמה יחמיר אדם על עצמו בדבר האבד. אשתמיטתיה דאדם חשוב חייב להחמיר על עצמו, עיין לעיל [ב"י סוף סימן תקל"ז]. 

[רסח א] שם [ד"ה וכן]. שלא ימצאהו במקח שמוצאו. כך נ"ל. 

ולענין דיני הלואה (עלח"ש) פרגמטיא, וירידים ונסיעה על יריד במועד, עיין הלכה פסוקה. 

שם. ולפיכך אסור להלוות לגוים ברבית. נראה דהיינו בגוים שאינו מכירם, אבל במכירם מודה רמב"ן נמי דהו"ל דבר האבד (וכמ"ש הרא"ש בתשובה כדקיי"ל [גיטין ל, א] עשו שאינו זוכה [כזוכה] במכרי כהונה, ודמי נמי לדגים דיהבי סיירא [ב"ב כא, ב]. ומשו"ה ביטול מערופיא ודאי הו"ל דבר האבד. 

[רסח ב] ע"ב בטור. ונ"ל דאדרבה שאין ליזהר בכך, כי היכי דלא אתו לזלזולי בי"ט שני כו'. לא ידענא מאי אדרבה, מה ענין בטול אמירת הבדלה שהוא בשב ואל תעשה, ואם לא הבדיל היום מבדיל למחר. משא"כ לעשות מלאכה מי"ט ראשון לחברו האידנא דשני הוא ודאי דרבנן וראשון י"ט של תורה, הרי זה ודאי חלול י"ט. ולא דמי למאי דשרו מלאכה בי"ט שני אף על פי שעדיין לא הבדיל. דכיון שיצא היום הותר במלאכה  מן התורה, אלא שחכמים אסרוהו במלאכה עד שיבדיל. הם אמרו, והם אמרו לבטל ההבדלה בי"ט שני, אתי דרבנן ודחי דרבנן, ואפילו בדאורייתא כך כח חכמים יפה בשב ואל תעשה, כי על כן הפקיעו מצות תפלין בי"ט שני. משא"כ לעקור לאו של תורה בקום עשה, כזה לא שמענו. 

ע"ג. כפירוש הנכון. צ"ל. 

ע"ד [ד"ה ומ"ש אבל]. ומדברי הרא"ש נראה דסבירא ליה, כך נל"ל. 
במ"א (סק"י). לאשמעינן. צ"ל. 

שם [ב"י ד"ה אין לוקחין]. ובונהו בח"ה. צ"ל. 

שם. לפי שאין לומר בהן לצורך המועד. לא ידענא טעמא, מי לא עסקינן בשדה שהגיע לקצור וכרם לבצור. 

דף רנה א (בש"א). מותר להם לקנות. צ"ל. 

[רסט א] בטור. שילוה להם שבוע ראשון בחנם. תמיהא לי טובא דהא ודאי לא שפיר דמי מתלת טעמי, דקאי ליה בעשה לנכרי תשיך וקעבר אל"ת דלא תחנם. ותו דמיקל בכבוד י"ט להנאת הגוי, נשתקע הדבר ולא נאמר. 

מור וקציעה סימן תקמ 
=================== 
ע"ב ב"י [ד"ה תנור]. ימות החמה, כגון בפסח כו'. תמיהא לי, מאי פסקא, וכי אין פעם יורדים גשמים בפסח, מי לא תנן [תענית יב, ב], יצא ניסן וירדו גשמים כו', ש"מ דבפסח יורדים ומצוים הם. וכן בסוכות, לא כל פעם יורדים בו גשמים, הלא שנינו [תענית ב, א] שאין הגשמים סימן ברכה בחג, הא ודאי מילתא דלא שכיחא היא, וסתמא אפכא הוא, דבכל ניסן סימן ברכה הם כנ"ל. אלא הכל לפי הזמן, אם האויר לח, או יבש, לפי הרוחות הנושבות בימות החמה וימות הגשמים, ועיין בחי' הש"ס, כתבתי בו פירוש אחר נאה. 

[רסט ב] ע"ג ב"י. בירושלמי התירו. צ"ל. 

שם. [כתב המרדכי בפ"ק דמ"ק כו']. מפרקין המנעל כו'. נראה היינו מנעל חדש. ועמ"ש בפירושי (למסכת שקלים) בס"ד ד"א נאה, ולר"מ שם גירסא אחרת זרה מאד. 

מור וקציעה סימן תקמא 
==================== 
עיין הלכה פסוקה, דיני גידול פתילות ועשיות נרות ותקון בגדים. 

שם [ד"ה מותר]. אוזלי רשתות של עופות. צ"ל. 

שם [ד"ה מסרגין]. שאם החבלים גדולים. הדלי"ת נקראת במלאפו"ם, והוא מלשון גדילים, מעשה עבות וקליעה. 

שם. ור"י פירש שמחליקין. צ"ל. 

שם [ד"ה ומ"ש ואסור לעשות]. בי ידי, בירי גרסינן, חד מלה וברי"ש. 

שם. כלים חלקים כו' בית יד של חלוקיהם. כצ"ל. 

[ער א] ע"ד. המכיר בעצמו שהוא יודע באחת מאלו לא יתפור. כמדומה שהוא אוסר לאומן לגמרי, וזה תימה, שהוא נגד מה ששנינו והאומן מכליב. גם לשונו בסמוך מתיר לאומן ע"י שינוי וכפ"ה, אלא לא דק. 

שם. וטעות הוא דהא כל בשכר אסור כמו שיתבאר בסימן שאחר זה. לא ידענא מאי טעותא, בסימן שאחר זה במעשה אומן עסקינן, מעשה הדיוט דאסור בשכר אף לצורך המועד היכא שמעינן. ותו הא איהו דכתב בהדיא (ס"ס תקמ"ד) דלדבר מצוה בכל גוונא בשכר נמי, א"ה לצורך המועד מי ליכא מצוה. א"כ מדויל ידיה משתלים. 

שם [ד"ה כתב בפסקי]. ושמא (גם) ע"י גוי (כצ"ל) כו' דגדילת פתילות. כצ"ל. 

מור וקציעה סימן תקמב 
==================== 
בטור. מותר ע"י פועל שאין לו מה יאכל. עס"ס תקל"ג, ועיין הלכה פסוקה. ונ"ל אם יש לו אשה ובנים קטנים שחייב במזונותם, עושה ג"כ כדי פרנסתם היום, אבל לא לצורך אותם שאינו חייב לזונם, אלא יחזרו על הפתחים אם אינם יכולים לעשות בעצמם. 

ע"ד בב"י [ד"ה אפילו]. והאצטבאות. צ"ל. 

שם [ד"ה ומ"ש וכל]. דכיון דאשתרי הלואה לצורך הלוה, כצ"ל. 

מור וקציעה סימן תקמג 
==================== 
[ער ב] דף רנו ע"א ב"י. אלא בשוי"ט דלא שכיחי אינשי דאזלי להתם. אף על גב דאפשר ע"י עירוב, מ"מ לא שכיחי דאזלי, דאין מערבין אלא לדבר מצוה. 

מור וקציעה סימן תקמד 
==================== 
ע"ב. אפשר שאפילו אין לו מה ישתה אלא (ממקום רחוק) הרבה. כצ"ל. 

[רעא א] שם. משום דאפשר ליה (ליחיד) שלא במרחץ. אי נמי צריך ליה אזיל. כצ"ל. 

ע"ג. ופורקין. עיין פירושי לשקלים, הנ"ל [סי' תק"מ]. 

שם סוף הסימן. לא ידענא אמאי חשיב פדיון שבוים שהרי אפי' בשבת מותר. נראה דהוה קשיא ליה מאי קעביד, והא מותר לפסוק צדקה ולפקח על עסקי רבים בשבת (כמש"ל סי' ש"ו) ומשמע ליה דלא שרי אלא לפסוק צדקה, אבל לא לתת אותה בו ביום. איברא צדקה בעלמא, היא שאין בה פ"נ, אבל לפ"נ ודאי עושין, אפי' מלאכות גמורות עושין גם בשבת, אצ"ל לפדות שבוים, דשבי כולהו איתנהו ביה [ב"ב ח, ב]. 
ומאי דמסיק שהותר למנות ולטלטל הכסף לא הבינותי, דהיכי דמי, דאי דלית בה פ"נ, אשמעינן דאפ"ה שרי למנות ולטלטל הכסף המקובץ לצורך פ"נ, קשיא מאי קמ"ל, אם הפדיון מותר (אף על גב דדמי למו"מ) שצריך לסחור עם השבאי (ולקצוב דמי השבוים) אף על פי  שאין בה פ"נ, עאכ"ו טלטול הכסף ומנינו. ולא ידעתי רמז ורמיזה להעלות על הדעת, שיש חשש איסור במנין מעות וטלטולם במועד, אף שלא לצורך מצוה, א"כ במקום סכנת נפשות צריכא למימר דכולא שרי. לכן נראה דמיירי בשבויים דלית בהו פ"נ, כגון דידעינן ודאי דהשבאי אינו מענה אותם, ולא כופם לעבור על דת, ואפי' עושה להם כל קורת רוחם, ורוצה להמתין עם הפדיון, ס"ד לתרח עד אחר המועד, קמ"ל אפ"ה פודים, ואין ממתינין. שהויי מצוה לא משהינן אף במועד. ועוד שהשבוי אינו מאמין בעצמו, אף אם הוסר מעליו עול סובלו, וכמ"ש אבותינו למשה במצרים הלואי ונצא בעצמנו [ברכות ט, ב]. 

במג"א (סק"ב). וכ"כ בבד"ה, שמא הוא ר"ת וכבר כתב, או יש איזה השמטה בלשונו, ואנכי לא ידעתי. 

מור וקציעה סימן תקמה 
==================== 
בטור. קדושי נשים. עב"י פירושו, ושריא כתיבה משום דמותר לקדש במועד, שלא יקדימנו אחר. ובכתובה פליגי (עב"י) משום דאין נושאין נשים במועד. מיהו המחזיר גרושתו (ואין לו מטלטלין להתפיסה) ה"ז יכתוב, שאסור להשהות אשתו בלא כתובה, ואם צריך לה על [אחר] י"ט מיד וי"ל שלא ימצא סופר אחר י"ט, עט"ז [ס"ק ט]. 

שם. (שטרי) חליצה. כצ"ל. ש"מ דחולצין במועד, וכ"כ בסדר חליצה באה"ע. איברא לדידי חליצה גופה מכלל צרכי רבים היא, ומכוונין אותה למועד, כמ"ש בפירוש ומפרקין את המנעל כו', ע"ש פירושי לשקלים. 

ב"י [ד"ה אסור]. אינה אלא בעושה. צ"ל. 

שם. ואם אין להם ספר כלל מותר לכתוב בחול המועד כו' על ידי סופרים הרבה כו'. בזו אני קוהה וחוכך (להתיר) [לאסור], משום דמלאכת אומן היא, וגם לכתוב ע"י סופרים הרבה, דאוושא מילתא, ונראה כמחללים המועד, ומוטב תעקר תקנתא דקריאת התורה ולא אפי' אחת מגזרת חז"ל בעלמא שמצינו [פסחים צב, א] כמה פעמים שהעמידו דבריהם אפי' במקום כרת בשב ואל תעשה, כ"ש למ"ד מלאכת חול המועד דאורייתא. 
אמנם במה שהוסיף בהגה דש"ע [סעיף ב] (בשם תה"ד ורוקח) דה"ה שמותר לכתוב שאר ספרים ללמוד בהם. בזו ודאי יש לסמוך ע"ד המקילים, חדא דבכתיבת מעשיט"א הדיוטית עסקי בהך קולא כסתמא דמילתא דלא קפדי אמעשה אומן, ועוד, משום לימוד תורה דחמיר טובא (וקה"ת אינה אלא תקנה להמון העם, שלא יהו בטלים מד"ת לגמרי, משא"כ עסק התורה של ת"ח, עדיף טפי, וקדחי לקה"ת כדמוכח מההיא [ברכות ט, א] דר"ש מהדר אפיה וגריס) והוא מדברים שאדם אוכל פירותיהם בעוה"ז כו', כ"ש אם הוא לצורך ת"ת דרבים ללמוד בספרים ההם עם תלמידים, ובכל גוונא הוי דבר האבוד אם יתבטל מלמודו בשביל חסרון ספר אפילו שעה אחת, אצ"ל אם לא ימצא לו הספר ההוא אחר המועד. 
וכל היכא דשריא כתיבה דסת"ם ודאי שרי נמי כל מעשה תקונן, והיינו בס"ת שנגמרה כתיבתה סמוך לרגל, ולא היה שהות ביום לתקן לה עמודים ולתפרה, וצריך לה במועד, יעשה העמודים ע"י גוי, ותפירת היריעות ע"י ישראל (דלא סגי בלא"ה). ותפלין עושה להם הלבלר בתים ורצועות וקשריהן וכל צרכיהן דבלא"ה לא חזו מידי ולמכירה נמי לא קיימי, כל כמה דלא נגמרה מלאכתן. ומזוזות דצריכין ליה במועד, עושה להן בית (מעשה הדיוט) וקובען ג"כ. וציצית המותרין תולה אותן בבגד וכורך וקושר כדרכו. ושאר ספרים הכתובים או דפוסים וחסרים כריכה או קשירה אל יעשה ע"י אומן ישראל, אבל עושה הוא על ידי גוי ולא הוי דבר האבד לענין הלימוד שהרי יוכל לעיין גם בקונטרסים. 

להדפיס ספרים במועד (אפי' ע"י גוי) נ"ל דאסור ודאי דהויא לה מלאכה גמורה (כמש"ל [סוס"י ש"מ]) ואוושא מילתא טובא, דמשו"ה אפי' בדבר האבד לא שפיר דמי. ולסדר האותיות, נ"ל דשרי (אפי' בשבת אין חייבין עליה, ואף למ"ד יש עמור בכל דבר, מיהו עמור של קיימא בעינן). ולקשור האותיות המסודרות, שלא יתפרדו, ודאי לא שרי אפי' בחול המועד, אלא מיהת סדור גרידא, נראה דלית לן בה אפי' ע"י ישראל, בספרי קודש הנדפסים, דהו"ל דבר האבד ודאי ואין מחמיצין את המצוה, וכל יום ראוי למלאכה לעצמו דבר יום ביומו. ומה שהולך מהזמן (יקר המציאות) בלי הקדמת הזמנת מלאכה, פסידא דלא הדר הוא, וגם היא מלאכת צנעא וחשאי, ואין בה טורח כלל. אכן להפריד האותיות מחבור סדורם אחר הדפסה, להחזירם אל מקומם בתיבות המסדרים, חושש אני בזה, משום סתירת בנין, אם מנתק קשורם. ואף אחר שירתק חבל הכתב והדוק האותיות, מ"מ יש בו משום בורר ומניח, משו"ה בכל גוונא אסור. 

שם [ד"ה ומ"ש רבינו דאסור]. דמיירי שאין לו כו'. נראה ט"ס, וצ"ל שיש לו מה יאכל ועדיין הלשון מגומגם קצת, ויש ליישב, וק"ל. 

שם. שאין מלאכה זו מותרת למי (צ"ל) שאין לו מה יאכל. יש לפרש כוונתו בדוחק, שלעולם צ"ל שאין לו מה יאכל גם במלאכה זו, ואז התירו לו למכור בהרווחה, למ"ד הכי. ולדעת הגאונים אין חילוק, בין מלאכה זו לשאר מלאכות, וצ"ע. 

ע"ד [ד"ה כתב סמ"ק]. ובירושלמי מפרש רב בד"א להניח, פי' להניחם אחר המועד, אבל להניחם במועד כו'. צ"ע בגוף הירושלמי אם זה לשונו ממש, כי אז לא יתכן מ"ש בו ב"י. ולי נראה ליישבו כך, לצדדין קאמר, להניח דרישא אכולהו קאי, אבל להניח במועד אמזוזות קאי. 

[רעא ב] שם [ד"ה כתב הרוקח]. ולדברי הרוקח קשה שהרי דבר האבד א"צ שינוי. נ"ל הלואה על משכונות שניא, דהא היא גופה פליגי בה, כ"ש כתובה. 

שם. או תלך. צ"ל או ילכו למד"ה. 

דף רנז ע"א בטור. דנין דיני נפשות. האידנא נמי לבער מסור ומינין שבישראל, עיין חושן משפט סי' תכ"ח. 

ב"י [ד"ה כתוב עוד בת"ה]. אבל כתיבת אגרות ודאי מעשה הדיוט הוא. וכ"כ עוד בסמוך שמתיר ר"ת לכתוב משקייט (צ"ל) בלי שינוי. וסיים בה הרב"י, ואין זה ברור בעיני. פשיטא כך הוא, ודבר תימה הוא לתלותו באילן גדול ר"ת, מי לא תנן (פי"ב דשבת) הכותב שתי אותיות בכל לשון (פירוש בכל לשון וכתב של כל אומה) חייב ואם יש חיוב מיתה בכתב שלא ניתן בסיני, צ"ל שאסור לכתבו בשוי"ט, וכן בח"ה במקום שלא הותר הכתיבה באיזה כתב ולשון שיהא, אצ"ל בכתב משיט"א דמ"מ עברית היא. וא"ל משום דנשתנה לא הוי כתב, הא ודאי לא גרע מכתב דכל אומה, שכל כתבם נשתנה ונשתבש ונמשך מאחד לחברו, שכל אומה שינתה הכתב הקודם לצורך עצמה, מ"מ כתב גמור הוא. לכן נ"ל ברור שיש להחמיר גם במשיטא עכ"פ בכתב ידי סופר, וכמו שנהוג להיות לצבור לבלר נאה מיוחד לכתיבותיהם, שהוא מעשה אומן. לפיכך נכון שלא יכתוב כתיבה נאה באיזה כתב ולשון שהוא (ראיה לדבר אף על פי שא"צ מההיא [ע"ז י, א] דאין להם לא כתב ולא לשון, ואנן חזינן דאית להו כתב ולשון (ולא עוד אלא שהוא עתה אצל האומות כתב נאה ומשובח, ידוע שנמשך ובא אליהם מן היוונים, אלא ששינוהו מפני כבודם, להקרא שמם עליו ביחוד) א"כ היעלה על הדעת שהכותב בלשון לטין בשבת אינו חייב, הלא זה כדבר אשר אין לו שחר), בין מעשיטא, בין בכתב הגוים כי הכל כתב הוא, לכל אומה ככתבה וכלשונה. 

שם. אבל אם אינו מאמינו למלוה שעברה. נראה שר"ל יכתוב שובר ללוה שפרע מלותו. וצ"ע דהא קתני שוברין. וא"ל למלוה שעברה, כלומר שכבר הלוהו ולא הספיק לכתוב שט"ח קודם המועד ומתיירא שלא יפסיד חובו כשלא יהא שטר בידו, שמא יכפור בו או ימות ולא מצי למגבי מיתמי, כי לית ליה סהדי (דלא פרעיה). דכיון דהימניה מעיקרא הא הימניה, וגרם קללה לעצמו, מ"ט נתיר לו לחלל המועד אחר שסבר וקבל אחריותו. 

ע"ב בראשו. אבל חשבון התקופות ידוע הוא כו'. תמיהני על פה קדוש רשב"א יאמר דבר זה, אטו לא שמיע ליה דמצוה היא והיודע לחשוב תקופות ומזלות ואינו חושב עליו הכתוב אומר כו' [שבת עה, א]. ונ"ל עוד שאפילו תנוקות הלומדים חכמת המספר, א"צ למנעם בחול המועד. אף לגדול מותר לעיין בדברי חכמת החשבון והמדידה, וכ"ש אם צריך לכך בדברי תורה בהלכות ודינין התלוים בחשבון, ואפי' יצטרך ע"י כך לאיזה כתיבה ורשימת המספר, מעשה הדיוט הוא. 

במג"א (סק"א) [סק"ב]. אלא כתיבת סת"מ. כצ"ל. 

מור וקציעה סימן תקמו 
==================== 
בטור. ומותר לארס, ובלבד שלא יעשה סעודה. לענין רקודין ומחולות, עיין הלכה פסוקה. כבר נזכר בסימן הקודם שמותר לכתוב שטרי פסיקתא (תנאי שידוכין). ונ"ל פשוט שמותר לעשות גם סעודה אצל המשודכת, בעת כתיבת התנאים כמנהג. ובט"ז [ס"ק ב] הפריז על המדה, ומדמי מילי דלא דמיין להחמיר בדרבנן, הבו דלא לוסיף עלה. 

ובערב המועד, ר"ל הרגל, הכל מותר לכנוס בו בין בתולה בין אלמנה. ולעשות סעודה ברגל עב"י דפליגי בה. (מ"ש מג"א [ס"ק ד] דבסוכה דף כ"ה משמע בהדיא אם נשא ערב הרגל מותר לעשות סעודה ברגל, אינו מוכרח, אף על גב דאיתיה ברש"י) לכן  ראוי לעשותה מבע"י כל היכא דאפשר (ונ"ל סעודת אירוסין נמי שריא ביה אף על פי דאסורה  בע"ש, ע"ל סי' רמ"ט) מיהו היכא דלא אפשר, מותר לכנוס אפי' סמוך לערב, אבל בליל י"ט אסור אפי' קדושין גרידא, ל"ש בתולה ל"ש אלמנה וגרושה (עיין סימן של"ט). מיהו בשעת הדחק נ"ל להתיר בספק חשכה, דהו"ל שבות דמצוה דשרי בה"ש אפי' דשבת. 

[רעב ב] שם. עושה אשה תכשיטיה כו'. אפי' פנויה וכן נערה ובוגרת, אבל קטנה דלא חזיא לנשואין, אין להקל אלא בתכשיטין שאין בהן סרך מלאכה. 

ע"ג ב"י. שבאו פנים חדשות. צ"ל. 

מור וקציעה סימן תקמז 
==================== 
בטור. שהאיר עיניו. צ"ל. 

שם ב"י. איזהו עינוי. צ"ל. 

שם [ד"ה ואפי']. לא יעורר אדם (על מתו). כצ"ל. 

לענין הספד חכם שלא בפניו, עמ"ש בסוף דרוש הספד שאגת אריה בס"ד. 

שם. דיותר מתאפק מצער ע"י צעקה וישמח אחר זמן. נראה דר"ל ע"י שצועק מעצמו, ומוציא הדאגה והעוצב מלבו, ע"י כך. 

שם. כיון דטעמא משום עליית הרגל שרי. ר"ל האידנא דבטיל ליה טעמא שרי. 

ע"ד בראשו. או אחר תום השנה לעורר בכי כו'. הא ודאי ליתא דאפי' במלך אמרינן [יבמות עט, א] גבי שאול כיון דעברי י"ב ירחי לאו דרכיה למספדיה. וה"נ באשכבתיה דרבי [כתובות קג, ב]. 

שם [ד"ה אין קורעין]. אמרי ציפוראי עד מית שנאיה. כצ"ל. כלומר משמת נעשה שונאו. 

שם. מארץ האי. היא אינגליטיר"א. 

[רעג א] דף רנח ע"א ב"י [ד"ה ומ"ש רבינו בין]. או לפי מה שהוא הספדו (כצ"ל). ר"ל אם מספידין אותו יותר, כגון שלשים יום או תריסר ירחי, כמו באשכבתיה דרבי. 

שם [ד"ה ומ"ש רבינו גבי]. ודלא כה"ר יונה שאמר כו' באדם רשע וחשוד אין אדם חייב לקרוע. ודאי כ"מ בגמרא דאפילו בחול המועד חיובי מיחייבו ביה, ה"מ באינו כשר ולא רשע ודאי. והר"י מיירי ברשע ידוע מוחלט, דכה"ג אפילו בחול דכולה שתא ודאי לא חיובא, אדרבה לובשין לבנים ושמחים באבוד רשעים והכי איתא בהדיא [שמחות פ"ב ה"י]. 

עיין הלכה פסוקה חילוקים בדיני קריעה בחול המועד. 

שם [ד"ה אין חופרין]. והיינו מהמורות. צ"ל. 

מור וקציעה סימן תקמח 
==================== 
[רעג ב] בטור. והוא רוצה לקברו (או) בי"ט כו'. כצ"ל. 

שם. דברים שבצנעא שנוהגים כו'. נ"ל דוקא להחמיר אמרינן הכי, היינו לענין איסור ת"ה וגהוץ ותספורת (עי"ד סימן שצ"ט) משא"כ לבטלו מת"ת, לקולא לא אמרינן שיהא דינו כחול (כיון דפלוגתא דרבוותא היא). אבל תפלין אינו מניח אפי' אם הוא מהנוהגים להניחן בח"ה, כה"ג כ"ע מודו דפטור, אפי' אינו יום ראשון (דבראשון פטור ממ"נ) כך נראה פשוט. 

שם. אם מת לו מת ברגל הרגל עולה למנין שלשים. נראה פשוט כ"ש בשמע שמועה קרובה ברגל דעולה לו למנין שלשים, דין אחד הוא בזה. 

ע"ב ב"י. דלא עדיפי ימי חופה מי"ט שני. אומר אני מי יגיד לנו זה בפשיטות כל כך. איברא ז' ימי משתה כתיבי באורייתא ובנביאי, וי"ט שני לד"ה אינו אלא גזרת חכמים (גדול כחם שאין בו משום לא תוסיפו) אפי' ספיקא לא הוי האידנא, אלא דז' ימי אבלות נמי יש להם סמך מן התורה, ואפ"ה לא הוו אלא מדרבנן. 

ע"ב בטור. ואם חל יום ראשון, או ששי שלו בערב הרגל. כצ"ל. 

ע"ג ב"י [ד"ה ומ"ש ומיהו]. דלא נהגא. צ"ל. 

שם. א"צ לישן. 

ע"ד בראשו. שאילו קברו. צ"ל. 

דף רנט א בטור. שאנו בקיאים. צ"ל. 

שם. שמע שמועה רחוקה בשבת או ברגל, אינו נוהג אפי' דברים שבצנעא כו'. נ"ל הוא הדין אם מוצאי רגל הוא שבת צריך לנהוג למ"ש שעה אחת. וכתבתי בי"ד (סי' ת"ב) דמשמע בב"י, אפי' לא נעשית רחוקה אלא במ"ש (שהשבת הוא מוצאי רגל) אין אומרים עדיין שמועה קרובה היתה ברגל, ושבת יחשב יום ראשון, שהרי עולה ואינו מפסיק, וימנה ששה אחריו, אלא אינו כיום חול לחומרא, אבל חשוב כיום חול לקולא. ונראה פשוט שכל ימי רגל חשובין כיום אחד לענין זה, שאם שמע בתחלתו שמועה קרובה, אפי' נעשית אח"כ רחוקה באמצעו נוהג דברים שבצנעה בכולו, עד שיצא כל הרגל, וינהוג שעה, אבל אם השבת אחריו כה"ג א"צ לנהוג דברים שבצנעא בשבת מוצאי הרגל. 

[רעד א] ב"י [ד"ה ואם חל]. וכלה אבלותו. כצ"ל. 

שם [ד"ה ומ"ש רבינו ומיהו]. היינו מבע"י. צ"ל. 

שם. דריב"א אסר. צ"ל. 

שם. דאפשר לעשותה. צ"ל. 

ע"ב. ולפיכך דברי רבינו. צ"ל. 

שם [רעד ב ד"ה ודוקא]. כתב שאפי' (קבר) מתו. כצ"ל. 

ע"ג. בספרים שבידינו. צ"ל. 

שם. להפסיק כרגלים. צ"ל בכ"ף. 

נשאלתי מאחד שארעו אבל במועד ונעשה בזה חשוך בנים. ומיד אחר ימי אבלות יוכרח ליסע על יריד. גם כבר ירדה אשתו וטבלה בטרם מות הילד. והוריתי להזקק לה לקיים מצות עו[ה אחר קבורה. חדא דהאי מילתא שתפסו הפוסקים לאסור דבר שבצנעא בי"ט אינו מוכרח, דרגל דאורייתא ואבלות דרבנן, וראוי להלך אחר המקל וכדס"ל לרמב"ם בפשיטות. וזה לעולם. אמנם בכה"ג נ"ל דכ"ע יודו ויורו לקולא. אם מחמת שהם חשוכי בנים, והותר להם לשמש אפילו בשני רעבון, אף על גב דאיסורא גמרינן מקרא. ואם מפני  שכבר טבלה האשה וחייב בעונתה ולפקדה אפילו סמוך לוסתה שהוא כמו כן דאורייתא כדילפינן מוהזרתם את בני ישראל, ואפ"ה שרו רבנן וחייבוהו לשמח את אשתו בדבר מצוה. ק"ו ברגל דשמחתו מצוה גדולה בכל אדם, ק"ו בליל טבילה ושלאחריה שאין חיוב עונה גדולה מזו. וביחוד שמיד אחר האבלות מוכרח לפרוש לדרך, ואין אשה משתוקקת לבעלה אלא בשעה שפורש לדרך, וגם אחרי טבילה. על כן נראה בעיני לחיוב גמור כפול ומכופל מאד לדחות מחמתו אבלות שבמועד. 

מור וקציעה סימן תקמט 
==================== 
הלכות תשעה באב 

[רעה א] בטור. בשניה הובקעה בי"ז. שני פעמים לדברי יוסיפון. גם בימי פומפיוס נכבשה ירושלים בי"ז. 

[רעה ב ד"ה ומ"ש ומ"מ] בב"י. בר"ה נהרג ונדחה תעניתו ליום חול. לא משמע הכי בתלמודא דידן (ר"ה 

דף יט ע"א) וק"ל. ובזה א"צ למ"ש בט"ז בכאן. 

מור וקציעה סימן תקנ 
=================== 
ב"י. בחדש החמישי הנזר. כצ"ל. 

דין מעוברת. נ"ל דסתמא משהוכר עוברה משמע כדקיי"ל לענין וסתות, מיהא אפשר דאפי' לאחר ארבעים ליצירת הולד, נמי הו"ל מעוברת לענין זה, אם מרגשת צער, אבל בבציר מהכי נראה דהויא לה ככל הנשים לכל דבר, אם לא שמצטערת הרבה, שמא יש להקל גם בזה, ואם מרגשת חולשה אין להחמיר בה כלל, כי אמנם בראשית ימי עבורה העובר חלוש הוא ביותר, ועינוי או סגוף קל, מפסידו בודאי, ומסכן גם המעוברת, לפיכך המקל נשכר הוא בלי ספק. 

מור וקציעה סימן תקנא 
==================== 
[רעו ב] דף רס ע"ג בב"י. אפי' ע"י מעוט אסור. צ"ל. 

שם. לפרש השעור שקורא מעוט כו'. צ"ל. 

שם. ז"ל הרמב"ן. צ"ל. 

[רעז א] ע"ד. לענין אבלות, ובירושלמי. כצ"ל. 

שם. אלא כלים כו' אמר (לא אסרו) אלא כלים כו'. כצ"ל. 

שם. דאילו. צ"ל. 

[רעז ב] דף רסא א בטור. מי שתכפוהו אבילות של ט"ב של מת ושל שבת זו והכביד שערו מקל בתער. 
נראה פשוט דלאו בתכפוהו שני אבלות זה אחר זה, סמוך לשבוע של ט"ב מיירי. אלא נקט לישנא דתכפוהו משום אבלות דשבת זו שפגעה בו אחר אבלות. דאי בשתכפוהו בלא"ה, הא קיי"ל דמותר לגלח כדרכו, אם פגעו בו אחר המגלחין במועד, כ"ש קודם שבת זו דשרי נמי כדרכו, אלא ודאי כדפרישית. וא"כ צ"ע מ"ש בי"ד סימן ש"ץ, דגם כל אותן שאמרו שמגלחין במועד, אם נכנסו בימי אבלן, אסורין לגלח לגמרי, ומה טעם להקל בזו. שמא משום דהני דהזכירו במועד, קרובין למזיד, משו"ה אחמירו בהו. אי נמי שאני אבלות ישנה דקילא. ואין הכי נמי מי שארעו אבל תכף לשבת זו מלאחריה, דאסור לגלח כי התם. ועמ"ש בס"ד בספר שאילת יעבץ (סימן ע"ז). 

שם. בשבוע. צ"ל. 

שם. הרמב"ן. צ"ל. 

[רעח ב] ע"ד ב"י ד"ה מצאתי. הורו רבותי (בצונן) כצ"ל. 

במג"א (סק"ז). צ"ל ובסי' תקנ"ד ססכ"ב. 

במג"א (סקכ"ז). ערסי' תקס"ח. צ"ל. 

מ"ש מג"א [ס"ק מב] כשחל י"ז בתמוז בשבת מותר לברר שהחיינו לא נהירא כמ"ש כבר בשער החרסית (לעיר האלהית) וע"ש שער הדלק תמצא חדושי דינים ובאור כמה גופי הלכות השייכים לסימן זה שאנו עומדים בו כאן. וע"ש (דעד"א) שאסור להסתפר מר"ח ואילך אף בעלי ברית, זה פשוט מאד. ומאן דעבר עלה, קרינן ליה עבריינא, אף שהוגד לי בשם ח"א שהתירו, ומדמי מילי דלא דמיין (דלא בר סמכא הוה, כמ"ש בכ"מ בשאילת יעבץ ובאגרת בקורת) וכן הורה כופר בכופרין. אטו מניה ניקו ונגמר, דשרי נמי עורבא, ונפקא מניה חורבא טובא. 

מור וקציעה סימן תקנב 
==================== 
בטור. תבשיל אחר. כצ"ל ברי"ש. 

ע"ג. אפי' מלוח. צ"ל. 

[רעט א] שם [ד"ה ומ"ש דבשר]. עופות ודגים. צ"ל. 

שם. שבקדרה אחת תבשיל אחד. צ"ל. 

שם. הרמב"ן (צ"ל) כו' בפרק בתרא (צ"ל) כו' בין נאכל (צ"ל) כו' כלום הוא. 

שם. וגם הגהות מיימון (כתבו) דדבר. כצ"ל. 

[רעט ב] דף רסב א בטור. הרא"ש היה נוהג לאכול לבדו. יל"ד שהרי אפי' רשב"ג דמחמיר בה, אומר שסועד בחמשה בני אדם. וי"ל דעובדא דר"י בר אלעאי מסייע ליה. ומעשה רב. ורשב"ג נמי מודה דמדרך חסידות שפיר דמי. 

מור וקציעה סימן תקנג 
==================== 
[רפ א] בטור. פסק ונמלך. כצ"ל. 

ב"י. ור' ישמעאל. צ"ל. 
סוף ע"א. לאכול בשר. צ"ל. 

ע"ב. אם אכל ופסק. צ"ל. 

שם. והרמב"ם אפשר. כצ"ל. 

במג"א (סוף) ול"נ להחמיר בשניהם דהא יכול ללמוד דברים המותרים. ואני אומר שזה ודאי אינו נכון לעשותו, דהוי מידי דפרהסיא, דאסור אליבא דכ"ע, ומוטב שנתיר לו הלמוד, אפי' נאמר שחשוב דברים שבצנעא, מ"מ הרי לדעת רבים וגדולים גם דבר שבצנעא מותר ודוק. לכן דברי הט"ז [ס"ק ב] נראין יותר נכונים בטעמן. אמנם באיכה רבתי [ד, כג] בפסוק רוח אפנו, משמע שהיו עוסקין במגלת קנות, בעט"ב שחל בשבת, לפי הבנת המפרשים. איברא לדידי, התם בט"ב שחל בשבת הוה מעשה, והתחילו מערב, ומיהא גמרוה בשבת. וצריך לומר, דלא מיקרי פרהסיא כשמסיים מה שהתחילו מבערב (דוגמת מ"ש בתענית [טו, ב], ואם התחילו אין מפסיקין). עכ"פ להתחיל בשבת, ודאי לא שפיר דמי לפירושא דידי, אי מטעם דמנכרא מילתא דאבלות, ואי משום שאין קורין בכתבי קודש בשבת אלא מן המנחה ולמעלה, שאין שהות כדי לגמרה. ולא שרי נמי אלא סיומא. מיהת פשיטא דבעט"ב שחל בשבת, לא שרי אפילו לסיים. כ"ש להתחיל בפורענות. ושלא כדברי המפרשים של מדרש רבה ושל ירושלמי, דאזלי בתר אפכא. 
ואציג פירושי הנה, בהיותו דבר נכון וישר. באיכה יועם על פסוק רוח אפינו וכו'. 
כתב יפה עינים פושטין ודורשין ערב ט"ב. בויקרא רבה [פט"ו, ד] גרסינן ע"ש עם חשכה. וא"א לישבה כו' ע"ש. 
ואני אומר מיושבת היא יפה ונוחה ביותר, והכי קא יליף, מדאתחילו בה ע"ש, והוא עט"ב, ואמאי לא אמתינו עד למחר, שהוא מצות קריאתה ופשיטותה. ואקדומי פורענותא לא מקדמינן. אף כי בע"ש סמוך לחשכה לא היה ראוי לעשות כן, מפני כבוד הכנסת שבת מלכתא. וא"ל שהיו משערין שלא יוכלו לסיימה למחר ביום שבת, כי אחר שהתחילו סמוך לחשכה, ולא שיירו בה אלא אלפא ביתא חדא, הא וודאי שיש כדי לגומרה ביום אחד, ואפי' לחציו אינו מגיע. אלא על כרחך לומר שהיו מוכרחים להתחיל מאתמול מפני שביום השבת לא היו רשאין לקרות בה כי אם מן המנחה ולמעלה, נמצא שלא יהיו יכולין לגומרה בו ביום, כמו שהוכיח הנסיון שהתחילו מבע"י ולא הספיקו לגומרה, וזה ברור בעיני. אלא שהמפרש הבין שערבו של ט"ב הוא שחל בשבת. וא"כ כ"ש קשה מדוע התחילו בשבת, והוא אינו ט"ב, דפשיטא לא שפיר דמי. אבל אני סובר תשעה באב עצמו חל בשבת, ואזדא נמי רבי לטעמיה, שבקש לעקור ט' באב שחל בשבת, וס"ל כיון דנדחה ידחה כדאי' בתלמודין ריש מגלה [ה, ב] ובירושלמי סוף פרק ד' דתענית [ה"ו], משו"ה סבר לאשלומה למגלת קינות בשבת, ולא באחד בשבת בזמנה משום דלדידיה כבר עבר זמנה, ונכון הוא דוק. ודילמא היינו נמי דאיענש רבי משום דקבעי לעקור ט' באב, דאל"ה לא הוי קבע קריאת הקינות בשבת דדמי למידי דפרהסיא (עמ"ש בס"ד במו"ק במקומו) והו"ל למתרח עד אחד בשבת. עכ"ל שם. 

מור וקציעה סימן תקנד 
==================== 
[רפ ב] [ד"ה תנו] ע"ג. ב"י. ובתשו' מהרי"ל סימן רכ"ט. 

שם. לישא ולתן לענין דמפרסמא מילתא. ר"ל לפלפל באותו ענין בהלכה. 

ע"ד [ומ"ש ומיהו טבילה]. כדי ללבן. כלומר לשמור ימי ליבונה וספירת ז' נקיים. 

[רפא א] שם. ההולך להקביל כו'. בפרק בתרא דיומא. עמ"ש שם בהגהותי לספר הרא"ש. 

דף רסג א בראשו ב"י. לכך כתב שמפה זו. כצ"ל. 

[רפא ב ד"ה כתב הרשב"א] שם. מלאכת (דבר) האבד. כצ"ל. 

ע"ב. הנהיגו. צ"ל. 

שאיפת עשן טוטון (בל"א טובק) אסר בעל כנסת הגדולה ונדה על זה, והדין עמו אי משום דחשוב תענוג וטיול, ואי משום דמיהת מסיח דעתו מן האבלות. מ"מ נראה דלא עדיף ממלאכה, ונהי דמחמרינן במלאכה, מיהו בלילה, כדאי רש"י [תענית יג, א ד"ה כשאמרו] לסמוך עליו כיון דאפי' ביום במנהגא תליא מילתא, והא אפי' ביום לא נהוג אלא עד חצות לפ"ד הגה דש"ע [סעיף כב]. איברא אפי' למאן דנהג חומרא כל היום, וכך נכון בודאי, מיהא לילה קילא ודאי כדאמרן. וכן עשיתי מעשה בצנעא (שלא לתת פתחון פה להרואים, ואינן יודעים הטעם והסבה) והקלתי לעצמי לשאוף בלילה, לעזור לטבע בעשיית הצרכים, עם היותי מחמיר בו לאחרים למנעו מהם ביום בכל כח, וכאשר ראיתי לא"מ הגאון ז"ל שהיה מקפיד ומעניש העובר ושותהו ביום בפומבי. 

מור וקציעה סימן תקנה 
==================== 
דף רסג ב בב"י. שאין להניח בו תפלין כיום ראשון. כצ"ל. 

שם. ואיני יודע. צ"ל. 

מור וקציעה סימן תקנו 
==================== 
ע"ג ב"י [ד"ה כתב בה"ג]. וטענות הרמב"ן. צ"ל. 

מור וקציעה סימן תקנט 
==================== 
בטור. שישלימו. צ"ל. 

במג"א (סק"ח). וצ"ע דמה בכך ממ"נ, אם האבל תוך ג"י, הרי אסור לילך לאבל אחר אפי' אותו אבל הוי אחר ג"י, וא"כ בט"ב נמי אסור. ואם הוא אחר (כצ"ל) ג"י לאבלו. אפי' הוי ט"ב כתוך (כצ"ל) ג"י מותר. עכ"ד. 
אומר אני מסתברא טעמא דהרא"ש, שאין אבלות חל על אבלות, ולא אתיא אבלות חדשה וחיילא על אבלות ישנה, ואין כח באבלות חדש להוסיף איסור ביום שאסור כבר מקודם, ואין לאבל בו איסור נוסף יותר משאר כל אדם. וכי היכי דכל אדם בט"ב כלאחר ג"י חשיבי, מטעמא דאבלות ישנה קילא. תדע דע"כ כלאחר ג' חשיבי, שהרי באין זה אל זה ומתפללין ביחד, ש"מ ט"ב דינו כלאחר ג', א"כ אפילו האבל תוך ג"י, דינו בט"ב כשאר כל אדם, דחשיב לגבייהו בתר ג'. וכיון דט"ב חייל ברישא, אין לו בו אלא מה שאסור מחמת ט"ב, ואין בו אסור נוסף מחמת אבילותו החדש, ודוק. 

[רפג א] דף רסד א בטור. מעשה בט"ב שנדחה כו' והיה רבינו יעבץ בעל ברית ולא השלים כו'. וצ"ע לענין עננו. ונראה שאומרו, עיין סימן תקס"ב ודו"ק. 

ב"י [ד"ה וי"א שאין]. ובדברי רבינו בטור י"ד סי' רס"ה. צ"ל. 

ע"ב [ד"ה כתב הרשב"א]. כדי שיהא יושב ומחשב. צ"ל. 

שם. דאמרינן ויוצאין. צ"ל. 

מור וקציעה סימן תקס 
=================== 
בטור. דמייתי. צ"ל. 

שם. ואסרו עטרות. צ"ל. 

ע"ב בטור. ותושבחות על היין. ומהר"ל מפראג בספר נצח ישראל (פכ"ב) הפריז על המדה להשיג על התר זה שהיה פשוט גם אצל הקדמונים בכלל. והוא כתב ז"ל, אמנם לא ידעתי מנין להם דבר זה כלל כו', ולדעתי אף בשעה שביהמ"ק קיים אסור להזכיר שמו כך כו' עש"ב. 
תמיהא טובא דאשתמיטתיה משנה שלמה, לא כן תנינן [סוטה מח, א] משבטלו סנהדרין בוטל השיר מבית המשתאות, הא בהדיא דמקמי הכי הוה שרי, ופירשו בירושלמי [פ"ט הי"ב] הטעם משום דמשם ואילך אין אימת סנהדרין עליהן, ואומרין בו דברי נבלה לכך נאסר, משא"כ בזמן סנהדרין שאימתן עליהן, לא היו אומרין דברי נבלה בשיר, ולכן היה מותר. ונ"ל דהיינו טעמא דהגאונים, דס"ל כל היכא דלא אמרי דברי נבלה, שרי אפי' בזמן הזה. מיהא לא ניחא כולי האי, דהא אדרבה משמע דאסרו בכל שיר, משום גזרה שלא יבואו לומר בו גם דברי נבלה, כיון שאין אימה, והיכא ניקו אנן ולעקור גזרת חכמים. היינו דקשיא לי אדעה זו וצ"ע. ובעו"ה בדור יתום הלז מקילים הרבה בדברים הללו, מבלי משים לנצח. ועיין נחל כרית. 

ע"ג בב"י [ד"ה ומ"ש רבינו ואינו]. אינו מיני ציור אלא כמשמעו. צ"ל. 

שם. ואין מחייבין אותו לקלוף הכתלים. כתב מג"א [ס"ק ד] אבל אם יודע שנעשה באיסור חייב לקלפו. וכן עשיתי מעשה בביתי שקניתי מגוי, אף על פי ששהה בידו  כמה שנים, מפני שידעתי שישראל בנאו, אלא שלא יכולתי לעשותו מכוון נגד הפתח ממש, מחמת פתח אחרת של חדר שהיתה פתוחה בכותל כנגד פתח השער של הבית. ולמעלה ממנו במעט כותל שעל אותו פתח קטן, היה כתוב 

שם הוי"ה, שעשאו ישראל בעל הבית שבנאו. לכן מדוחק קיימתי בו מצות קליפה, בכותל שבצד הפתח, תכף לכניסה סמוך לפתח, למעלה ממקום שהדלת נוקף עליו כשנפתח, באופן שהיה נראה מיד לנכנסין. ועמ"ש עוד מזה בשאילת יעבץ (סימן קס"ט) ובשער שלכת. 

שם [ד"ה ומה שפירש]. שהעורך סעודה לאורחים כו' ומניח מקום פנוי בלא קערה כו'. כתב ט"ז [ס"ק ב], קמ"ל דגם בסעודת מצוה שייך דין זה. והדין עמו, תדע וכי אין הכנסת אורחים מצוה גדולה והא היא גדולה מהקבלת פני שכינה [שבת קכז, א]. ואי קשיא לך, מנא ליה הא, דילמא לא אסרו אלא בסעודת רשות גרידא אבל דמצוה תשתרי, יש לומר דומיא דעטרות, דוק, הלכך אפריון נמטיה לטובינא דחכימי הר"מ ז"ל. לכן בדין לאסור יותר בשל מצוה, כגון דנשואין וברית ובסעודת מרעות וכל דכוותה, דאיכא שמחה. מ"מ בסעודת שוי"ט, נ"ל לא מבעיא דשרי, שאפי' בט"ב בו מעלה על שולחנו כסעודת שלמה, אלא איסורא נמי איכא, אם מקומו ניכר בשולחן שפנוי מקערה הראויה לתת שם, שאפי' בימי אבל אסור להראות שום דבר של פרהסיא. אבל בתכשיטי אשה לא מיבעיא דמותר לה לשייר גם בשוי"ט, אלא שראוי להחמיר בה ודאי, דלא מינכר השיור כולי האי. 

[רפד א] ע"ד. דאסר להו כלילת חתנים. בפכ"א. 

שם. אל גיל כעמים. צ"ל. 

שם [ד"ה גרסינן]. חורב בסף. צ"ל. 
לענין מ"ש הט"ז [ס"ק ו] ממנהגם שלוקחין כלי קודש מבה"כ ומכסין בה הכלה. עיין סימן קנ"ד ס"ח וס"י. 

מור וקציעה סימן תקסא 
==================== 
[רפד ב] בטור. ומהיכן חייב לקרוע משיגיע לצופים. עיין ספר כפתור ופרח ספ"ו. 

שם. מגולחי (כצ"ל) זקן כו' ושמא י"ל כו'. נכנס הרב בדוחק גדול, ולדידי חזי דערי יהודה וערי ישראל חד מילתא להך ענינא, ומשום דתנא בבית שני קאי, שנתיישבו עולי הגולה שמיהודה ובנימין (וכולם נקראו ע"ש יהודה בלבד) גם בערי שאר שבטים שבא"י, משו"ה הכל חדא. והא ודאי לא מסתבר שהרואה שילה שנקראת מנוחה, שלא יקרע. וכן אפי' שכם, שהיה שם ביתו של יעקב אע"ה, ויהושע בן נון, שם שם חוק ומשפט. גם היה שם מקדש, (ועתה בעו"ה שם במה לכותים) ככתוב בסוף ספר יוסיפון. אבל באמת כל ערי ארץ ישראל שנתיישבו בבית שני שוין לדין זה. כך פשוט בעיני, והכל בכלל ערי יהודה כמ"ש. אבל מה שאין המנהג כן, כפי עדותו של הרב"י, י"ל דילמא משום דלא בקיאי בהו. א"נ טעותא היא, ולא ילפינן ממקלקלתא. 

שם. אף על פי שיש בהם ישוב בחורבנן מיקרי. ע"ל סי' תרפ"ח, מ"ש בשם הר"ן לענין ישיבה. 

דף רסה ע"א ב"י. שאילו בשאר. צ"ל. 

שם [ד"ה ומ"ש ואם]. והרמב"ם כתב דכשהוא בא מדרך המדבר, פוגע במקדש קודם שיראה את ירושלם. זה דבר קשה הציור, כי הלא המקדש תוך ירושלם עומד, ומוקף בחומת ירושלם מסביב. ונ"ל שכך הוא הענין, ירושלם הרים סביב לה, ובמזרחה ובדרומה יש עמק גדול ורחב ידים בינה ובין ההרים, לכן הבא אליה דרך שם, רואה את העיר תחלה, אחרי עברו את ההרים. אך בצפונה ובמערבה מישור לפניה וההרים מכסים שם את העיר, אבל לא את המקדש שהוא בנוי לתלפיות, באופן שהבא מדרך צפון או ממערב, ששם הוא המדבר, בקרבו אל ההרים הסמוכים לעיר, רואה את בהמ"ק מפני גובה בנינו כמגדל בטרם יראה את ירושלם, כי ההרים יכסו אותה ולא את המקדש, וזה מפני שהיא בנויה במישור סמוך להרים. משא"כ בשתי רוחות האחרות, העיר בנויה בשפוע העמק שבו נכנסים אליה, ופוגע בה תחלה, ומחמת העומק אין המקדש נראה מיד לבא משם לעיר, מפני שהוא באמצע העיר. וכך קראתי בדברי כותבי המדינות והמקומות. 

שם. שמגלה לבו. צ"ל. 

שם. הם קרעים שוים. כצ"ל. 
במ"ש מג"א [ס"ק ב] להציל דברי ר"מ פרק ו' מהל' בית הבחירה מהשגת הר"א, להא מילתא בר מזליה אנא ת"ל, הלא היא כתובה לפני בקונטרס בנין בית הבחירה שלי, ונדפס בסוף ספר לחם שמים ח"א בס"ד, ע"ש וייטב לבך. 

עמג"א (סק"ו) שהרואה ירושלם תוך ל' יום, אף על פי שלא קרע, כגון שדר בתוכה, א"צ לקרוע. נ"ל שכצ"ל. ומ"ש שם על ערי יהודה הוא טעות. ונ"ל הוא הדין מי שלא קרע עליה מעולם, כגון שנולד בה, ונסע ממנה, וחזר תוך שלשים, אינו קורע עליה. סליק 
המנחם ציון ובונה ירושלים יזכנו לראותה בבנינה, עליון יכוננה, ויעלנו לציון ברנה, כי עת לחננה. אנא ה' הושיעה נא, אנא ה' הצליחה נא. 

מור וקציעה סימן תקסב 
==================== 
הלכות תענית 

דף רסה ע"א בטור. כל תענית שלא קבלו עליו מאתמול, דכתיב קדשו צום. כך הוא ברי"ף. 

נ"ל שיוכל לקבלו גם בתפלת המנחה דשבת, אם רוצה להתענות נדבה ביום ראשון, שהרי יש צד התר להתענות גם בשבת, הרואה חלום רע. ולא גרע מאומר לכרך פלוני אני הולך למחר. אבל התחנה לא יאמר, אלא הריני בתענית נדבה למחר, או יהרהר בלבו ודיו. 

בב"י [ד"ה א"ר חסדא]. מספיקא לא נפיק עד צאת שלשה כוכבים. והיינו בינונים כדאיתא בגמרא. וכ"כ בהגה דש"ע [סע' א]. וכתב במ"א [ס"ק א] אבל קטנים לא מהני. וטעות הוא בידו שקלטו מבעל ש"ך ביו"ד סימן רס"ב (ס"ק ט) שכתב שם כך על מה שכתבו בש"ע סעיף ה' נולד כשהיו נראים ברקיע כוכבים קטנים מאד יש לסמוך עליהם לספק כו'. ז"ל ש"ך, דוקא משום שהם קטנים מאד אין לסמוך עליהם למול בשבת, אבל בבינונים בסעיף שאחר זה יש לסמוך עליהם למול אפילו בשבת עכ"ל. ואשתביש, דאיברא אפכא הוא ודאי כדגרסינן בפרק במה מדליקין (לה, ב) כוכב אחד יום, שנים בין השמשות, שלשה לילה. אר"י לא כוכבים גדולים הנראים ביום, ולא קטנים שאינם נראים אלא בלילה, אלא בינונים. 
אמנם הש"ע נתן לו לש"ך מקום לטעות. לפי שראה (בסעיף ה') שחושב כוכבים קטנים לספק לילה. ובסעיף ו' שאחריו מיד חושב לשני כוכבים בינונים ודאי לילה. על כן חשב דקטנים גריעי מבינונים וכמו שנראה מדעת הש"ע בודאי. ובמ"כ אגב שטפיה אתיא ליה להרב ב"י ולבעל ש"ך שסמך עליו, מבלי שיהרהר אחריו ויחקור אחר המקור בגמרא. 
וזה לשוני במור וקציעה סימן הנ"ל על מה שכתב הב"י שם בשם המרדכי על הנולד סמוך לחשכה, והיה נראה יום, אך היו נראים ברקיע כוכבים קטנים מאד. והורה ר"י לסמוך על הכוכבים לספק כו' (מכאן יצא לו לבעל ש"ע הדין הראשון). לשון זה תמוה בעיני, כי מה ענין ספק בכאן, דהא אפילו בשלשה בינונים הוי לילה ודאי אף לשבת. כ"ש לקטנים שאין נראים אלא בלילה. ועוד תמה על עצמך שהרי בסמוך הביא גם מה שכתב סמ"ג בשם ר"י שהשיב אם לאלתר כו' נראו ג' כוכבים בינונים יש לסמוך עליהם שהוא לילה כו' (ועל פי זה קבע בש"ע מה שכתוב בסעיף ו'). והיאך נתקיימו שני הדברים בידינו שנראים כסותרים זא"ז, ושניהם בשם ר"י נאמרו (וקסתרן נמי דברי ר"י גופיה אהדדי). ואם באנו לדחוק ליישב באופן זה, דהמרדכי מיירי בדלא נראו אלא שני כוכבים קטנים (דסתם כוכבים נקט, מיעוט כוכבים שנים) וס"ל כה"ג אכתי ספק הוי. משא"כ בינונים דודאי לילה הוי. אף היא לא תקום. דהא מלתא פסיקא קאמר ר' יוסי, דקטנים אינם נראים אלא בלילה. ומשמע בהדיא דאפילו בחד סגי. מיהו בתרי קטנים פשיטא, לית דין ולית דיין דהוי ודאי לילה. ואי אפשר לומר דבעינן שלשה קטנים דוקא. דאי הכי מאי איכא בין קטנים לבינונים. זה פשוט. וכבוד הני תרי גברי רברבי במקומו מונח, דלא חשו לקמחייהו בהך מילתא, דנקטי תרי, וחדא מנייהו משבשתא היא בודאי. ברם סמי קמייתא מקמי בתרייתא. דא תהא למיקם. ותו לא מידי. 

ע"ב בב"י. דאמימרא. צ"ל. 

שם. דר' יונה הוה בצור. צ"ל. 

ע"ג. ר' יוחנן ור' יונה (צ"ל) כו' ומ"מ נדרו נדר. צ"ל. 

[רפה ב] שם. ולא בירר. צ"ל. 

שם. אבל אם לא קבלו. כצ"ל. 

שם. שאשלים פרשתא. צ"ל. 

[רפו א] שם [ד"ה ואם]. דכל שלן בתעניתו שני הימים חשובים כיום אחד. אומר אני ולו יהי כן, וכי ביום אחד אינו מזכירו בכל תפלותיו, ואף לדברי האומר שאינו אומרו אלא בתפלת המנחה, מיהו בסוף תעניתו מיבעי ליה למימריה ודאי. ותו מאי שנא משני י"ט דר"ה, דכיומא אריכא חשיבי, מי איכא דסליק אדעתיה שלא יזכירו של י"ט בשני הימים. וצ"ע מניין לו דבר זה שלא שמענו דוגמתו מעולם. 

שם. כאילו. צ"ל. 

ע"ד בראשו. כתב אבי העזרי כו' אבל י' ימי תשובה אין רגילות לקבל בתפלה וכן תענית חלום צערא בעלמא (כצ"ל) קביל עליה, מדפריך מדתנן [יב, א] אנשי משמר מתענין ולא משלימין ומשני התם לצעורי נפשייהו קמיכווני. ע"כ. הוה קשיא לי טובא על ראייתו זו, דהא פירש"י התם לצעורי נפשייהו, שלא לפרוש מן הצבור, ואינו תענית להתפלל בו עננו, וכל שעה שרוצה לאכול אוכל. ע"כ. 
ונראה דיש לדקדק עוד בדברי ראבי"ה הללו, דנקט נמי תענית חלום לצעורי נפשיה הוא, מאי בעי הכא, אטו מי איכא מ"ד דתענית חלום לא בעי השלמה, הא ודאי ליתא, כדאיתא בגמרא בהדיא [תענית יב, ב], דאפי' תשלומין לית ליה, ולא סגי ליה בלא השלמה ביומיה דווקא. תו קשיא, דפתח בתענית, שלא שקעה עליו חמה, ונסיב קבלה בתפלה. 
לכן נ"ל, דראבי"ה לא ס"ל כפירש"י דלעיל, אלא אף על גב דאין משלימין אנשי משמר  בשניות, וכן בט"ב שנדחה אצל מי שי"ט שלו חל בו, שאינו משלימו, מיהו מיחייבי לצעורי נפשייהו עד סמוך לשקיעת החמה, אלא שא"צ השלמה, ומתפללין עננו בתפלת המנחה אף על גב דלאו תענית שמיה, לענין לצאת י"ח, בד' תעניות של צבור, או במקבל עליו להתענות יום סתם, שאינו יוצא י"ח עד שישלים אחר שכבר שקעה חמה. וחיליה דראבי"ה, מדלא בעי קבלה בתפלת המנחה. ותדע דהא תענית חלום, ודאי תענית גמור הוא, דאפי' השלמה צריך בלי ספק, ואף על גב דלא קבליה עלויה מעיקרא בתפלת המנחה, מיקרי תענית לענין ענינו. והא בהדיא אמרינן דכל תענית שלא קיבלו בתפלת המנחה אינו תענית, וקיי"ל הכי, ומ"ט הכא הוה תענית. אלא לאו ש"מ, דשאני היכא דקביל עליה לצעורי, מ"מ הו"ל תענית לענין ענינו, אף שאין לו דין תענית בלא"ה. ה"נ לענין השלמה דכוותה, דאע"ג דכה"ג נקטינן שאינו תענית כל שלא שקעה עליו חמה, הני מילי לענין לצאת ידי חובה, מיהו לענין ענינו, מ"מ שמיה תענית, כדמוכח מאנשי בית אב. והכי מסתברא טפי, דלא היו רשאין לאכול כל שעה שירצו, אלא שלא חייבום להשלים. ומ"מ מיקרי תענית, אף שלא שקעה עליו חמה, כמו שתענית חלום קרוי תענית בלא קבלה תחלה, עם היות שני הדברים שוין, ובלשון אחד אמורים. אלא ע"כ צריך לחלק בין לצעורי, ודלא לצעורי, דכל היכא דמיכוין לצעורי נפשיה בתענית, לא צריך לא קבלה ולא השלמה, ואפ"ה מצלי ענינו בכל גוונא. והא דתענית חלום צריך השלמה, דטבא ליה הוא דלצטער טובא, כי היכי דתהוי ליה טפי כפרה, ומהניא ביה כי טיחיא בתנורא. כך נלע"ד בכוונת ראבי"ה ז"ל, ונכון הדבר בס"ד, ונתקיים המנהג יפה. ומ"מ צריך להתענות לפחות עד אחר זמן מנחה קטנה, דאחר זה חשוב כיום אחר, משהתפללו תפלת ערבית, כמנהג העולם, וכ"כ במג"א [ס"ק ה']. והאידנא מקילי טובא לצלויי משש ומחצה מנחה גדולה, כה"ג ודאי לא שפיר דמי לומר ענינו. 

שם. דמקובלים ועומדים. צ"ל. 

מור וקציעה סימן תקסג 
==================== 
[רפו ב] שם [ד"ה ומ"ש רבינו בשם]. וה"ה כתב (צ"ל) בקצת כו' ונראה פירושו. צ"ל. 

שם סוף העמוד. אלהי ואלהי אבותי. כצ"ל. 

דף רסו א ב"י. וז"ל א"ח כתב (הר"מ) שקבלת התענית אומר ענינו בתפלת המנחה, ושאלו לו היאך. כך נ"ל שצ"ל. 

שם. וליתא דהא למאן. צ"ל. 

[רפז א] שם. ולא הוציאו (בפיו). כצ"ל. 

שם. כאילו הוציאו, אבל לא עדיף הרהור שיוצא (כצ"ל) כל היום יותר מהוצאת פיו. כצ"ל. 

מור וקציעה סימן תקסד 
==================== 
ע"ב ב"י [ד"ה הלכתא]. דאסח דעתיה ממיכליה. צ"ל. 

שם. כתב לא איפסיקא. צ"ל. 

שם. אפי' סלק אוכל. כצ"ל. 

שם. לפרש מה שפירש. צ"ל. 

[רפז ב] שם. [ד"ה ואם]. כתב שהוא כתוב בפירוש. צ"ל. 

שם. שכתבו הירושלמי. צ"ל. 

ע"ג. הולך לישן. צ"ל. 

שם. אגב שטפיה. צ"ל. 

מור וקציעה סימן תקסה 
==================== 
בטור. יש מהגאונים שכתבו שאין לאמרו אלא במנחה שמא יאחזנו בולמוס שיצטרך לאכול ונמצא שקרן בתפלתו. עכ"ל. עבב"י. ולענ"ד נראה שאין זו מתקנת הגאונים, אבל פירושם בדברי הגמרא הוא, שאע"פ שאמרו מתפלל עננו בש"ת ערבית שחרית ומנחה, היינו ש"צ דווקא, משום דלא סגי דליכא חד בצבור, דאינו משלים תעניתו, ולמאן דבעי עשרה נמי מילתא דלא שכיחא היא, דלא לשתכחי בי עשרה, דלא מסיימי תעניתא משא"כ ביחיד, דשכיח כה"ג. דייקא נמי מדתניא מתפלל ואומר מעין המאורע, ולא קאמר מתפללין. אי נמי הכי הול"ל, ערבית שחרית כו' יש בהן הזכרה מעין המאורע, דכהאי לישנא איתא התם. 
וסעד גדול נ"ל לדברי הגאונים מהא דתנן תענית פ"ג [יט, א], ירדו להם גשמים קודם חצות לא ישלימו ופסקינן הילכתא כר"א דס"ל הכי, דתענית לא חייל אלא לאחר חצות דזמן סעודה היא, ולכן אין לאדם להזכיר לפני חצות, כיון שאינו בטוח שישלים, ואכתי לא חייל עליה, ודווקא ש"ץ דודאי שפיר מדכיר, דבשביל צבור קמדכיר כדאמרן, וחייל עליה למפרע, אבל ביחיד שאינו משלים, נעשה שקרן למפרע בתפלתו. ובהכי נמי מיירי, ההיא דלוזיף מר תעניתיה (כמ"ש גם בב"י) אדרבה חילייהו דגאונים, נמי מההיא דלוה אדם תעניתו, דאי ס"ד כבר התפלל תפלת תענית איך יתכן שילוה, ודובר שקרים לפני ה' לא יכון, אלא ודאי בדאכתי לא צלי תפלת תענית עסקינן. וע"כ לומר כן, דבחצות תליא מילתא, דאל"ה תיקשי לגאונים אטו במנחה נמי לא יזכיר, שמא עדיין לא ישלים, וכל תענית שלא שקעה עליו חמה אינו תענית ונמצא שקרן. אלא ודאי ה"ט כדפרישית, דלאחר חצות תו ליכא למיחש, דאע"ג דיהא אנוס ולא יוכל להשלים, כדין מזכיר, אחר שכבר חל התענית, נעשה אצלו חובת היום. (ועיין מש"כ עוד בהגהותי על הרא"ש) וקרוב אצלי דנ"מ ממאי דכתיבנא דאפי' נאנס והוצרך לאכול קודם מנחה אחר חצות, אומר ענינו במנחה, ודוק. 

ב"י [ד"ה ומ"ש ואומר]. כלילי שבת. צ"ל. 

שם. כאן בכניסה. ר"ל תפלת ענינו של כניסת התענית, כאן ביציאה, תפלת ערבית של יציאת יום התענית. 

שם. מתחלת הלילה. צ"ל. 

[רפח א] ע"ד. בלא התפלל תפלת תענית שלא. כצ"ל. 

שם. אלא (צ"ל) בד' צומות כו' בד' צומות אומרו. כצ"ל. 

שם [ד"ה וטוב]. דלעולם לשתתף אנש כו'. כתב ט"ז [ס"ק א] תיוהא חזינא הכא כו' שלא נשאל אלא על לשון עננו שהוא לשון רבים, וע"ז השיב דטוב להשתתף עם הצבור אבל בלשון צום תעניתנו כו' דזה ודאי אין לאמרו כו'. לפי דבריו אלה, היה צריך לשנות כל הנוסח, ולאמרו כולו בלשון יחיד, כמו בצרה גדולה אני כו'. וגם עכ"פ יותר נוח היה, אפי' לכתחלה, לומר ענני בלשון יחיד כדי שלא לחלק בין קצתו לקצתו, גם שלא יבוא להחליף הלשון, מלשון יחיד לרבים. אבל באמת נ"ל שאין כאן בית מיחוש מלשון שקר, שאפי' אם גם הוא עצמו אינו מתענה, היה יכול לומר בתפלתו בערב שלפניו כשמקבל תענית או בכל יום שירצה, ואין מעכב מלכלול בתפלתו ותחנוניו לבקש מהש"י עננו ביום תעניתנו דמשמע גם להבא באותו יום שנצום בו, כיון דלא קאמר ביום תעניתנו הזה, לא משקר מידי, ויכול להתפלל כך אף על העתיד, ומה המונע שיבקש אדם שיענהו ה' ביום שיתענה, ואחז"ל [סנהדרין מד, ב] לעולם יקדים אדם תפלה לצרה. ה"נ דכוותה כי מקדים לצלויי על קבלת התענית שפיר דמי, ויש להחזיקו עוד. לכן פשוט וברור בעיני שלא ישנה בו כלום, כי נוסח ומטבע הברכה כך הוא, ועיקר. אף ק"ו הוא ממי שאוכל ביום התענית מפני אונס אומר תעניתנו. כ"ש יחיד המתענה שאפשר גם אחרים מתענין בו ביום. 

מור וקציעה סימן תקסו 
==================== 
[רפח ב] דף רסז ע"א בטור. ונוהגין להרבות סליחות בברכת סלח לנו. נראה שי"ל סעד בגמרא [תענית טז, ב], גבי ברכות שמוסיפין בתעניות, דמשנינן מאי שביעית לארוכה, שמאריך בגאולה. אלא שי"ל מ"ט לא נהגינן להוסיף בברכת ראה, כדאיתא לקמן סי' תקע"ט. 

בב"י. כתב מהרי"ק מעשים בכל יום כשאין הכהן מתענה יוצא מבה"כ. עמ"ש בס"ד לעיל סי' קל"ה. 

מור וקציעה סימן תקסז 
==================== 
[רפט. בטור. וכתב אבי העזרי] שיכול ללעוס עצי קנמון. נ"ל להביא ראיה לדברי ראבי"ה, מהא דפא"נ ([כתובות] ל, ב) סוף סוף כיון דלעסיה קניה מתחייב בנפשו לא הוי עד דבלעה. ש"מ לעיסה לא מיקריא אכילה (והיינו לעיסה דלא אתיא לידי אכילה, אבל לעיסה דלצורך אכילה, ודאי דינה כאכילה ממש, כמ"ש בס"ד בסי' קס"ז ע"ש) לפ"ז ה"ה כל מילי דמיכל מדינא הוי שרי ואפילו טפי מרביעית, איכא למידק מהתם, דשרי בטועם ופולט. דאי נימא ביותר מרביעית חשיבא הטעימה כהנאת אכילה מאי דוחקיה לאוקמה בתוחב לו משקין ובלען, לוקמה בתוחב לו בפיו יותר מרביעית בפעם אחת דאע"ג דהדר פליט להו, מיתה ותשלומין באין כאחד, משו"ה מיפטר אליבא דאביי, וא"כ מדלענין תרומה דבמיתה לא חשיב אפי' יותר מרביעית, ק"ו לתענית ולברכה, דבדיעבד אין בכך כלום, אלא דלכתחלה לא שרינן טפי מרביעית (ועיין סוף קונדרס לחם לשובע). וא"כ י"ל קנמון לאו דווקא נקטיה ראבי"ה אלא רבותא קמ"ל אף על גב דאית ביה הנאה, וכן עץ המתוק אפ"ה שרי בפולט. 
מ"מ י"ל ג"כ, דכוונתו לחומרא נמי, דלכתחלה לא שרי אלא בעץ וקליפות עץ המתוקים שאינן עשוין לאכילה, אלא לכוס ולפלוט דומיא דכס פלפלי, דלאו שמה אכילה, אפי' כי בלע להו לאו אורחייהו הוא, וליכא למיחש מידי, אף על גב דאית בהו טעמא ומתיקות.  משא"כ בשאר אוכלין ומשקין לא היקל כלל בשום אופן, כיון דאורחייהו בבליעה, חיישינן דבלע ולאו אדעתיה. 
ונראה שזוהי דעת הרב בהגה דש"ע [סעיף ג], דקבע להא דראבי"ה דמותר ללעוס עצי קנמון בתענית, לבר מיוה"כ. ותמה עליו במג"א [ס"ק ח] שאינו עולה עם מש"כ בס"א, דבת"צ אסורה טעימה, א"כ ה"נ אסור ללעוס, דמידי היא טעמא אלא משום דהנאה לא קביל עליה, לפ"ז טעימה ולעיסה חדא מילתא הוו. ולכאורה ודאי תמיהא היא, שדברי ההגה סותרין זא"ז. אבל באמת לכי דייקינן לק"מ, דלא משום דס"ל דהנאה קביל עליה אוסר הטעימה בכל ת"צ, כדס"ד דבמג"א, דאם כן יאסר אף ברחיצה וסיכה, כט"ב וי"כ. אלא טעמיה כדאמרן, דאע"ג דטעימה מדינא שריא בתענית, דלא קביל עליה אלא אכילה, וטעימה ולעיסה לחוד, ודאי לאו אכילה נינהו, משו"ה קיי"ל דלא נאסר בהו, מ"מ בת"צ דחמירא, חיישינן דילמא בלע, דבקל אתי למיבלע כי טעים. מיהו דווקא במידי דכי בלע ליה, אכילה מיקרי, איכא לאחמורי. אבל לועס עץ מתוק, שאפילו בולעו, אין דרך אכילה בכך, שאינו עשוי לבלוע, ולא אכילה היא כלל, א"כ לעולם אין בו כי אם הנאה בעלמא בין פולט בין בולע, וכה"ג שרי לכתחלה בכל ת"צ. בר מיה"כ, דחמיר טובא, דאפי' בכס פלפלי, י"ל דאסור נמי. ואינו מוכרח, דמותר נמי כנראה מלשון המרדכי שלא החליט הדבר לענין יוה"כ, ונסתלק ג"כ מ"ש בבד"ה. וזה נ"ל פשוט וברור בכוונת ראבי"ה, וההגה שהביאו להלכה. ואם מותר לבלוע הרוק ביוה"כ, עמ"ש בס"ד לקמן סי' תר"ג ותדע ותשכיל ממוצא דבר. 

ע"ב בב"י. כיון דברצו. צ"ל. 

שם. דפטור ומותר (ופטור) דנקט. כצ"ל. 

מור וקציעה סימן תקסח 
==================== 
שם [ד"ה נדר להתענות ואכל]. פירוש גומר. צ"ל. 

שם. כגון שאמר הריני בתענית למחר (משלימין) ואעפ"כ מתענין. כצ"ל לדעתי. 

ע"ג ש"א. אם שכח. צ"ל. 

שם [ד"ה נדר להתענות ומצטער]. נדר נדר אי (צ"ל) לא מצי כו'. וע"ע בהגהות הש"ס [תענית יב, ב] בס"ד. 

[רפט ב] שם. דכיון שאמר. צ"ל. 

שם [ד"ה ומ"ש רבינו וה"מ]. ואי איירי ביום זה ניחא. וס"ל בכה"ג נמי לוה. 

שם. דה"פ (דירושלמי) כו' וביום סתם כו'. ובכה"ג פליג שמואל ומודה נמי דהיכא דקבל עליו תענית סתם, ולא קבלו עליו במנחה, שאע"פ שכבר התחיל להתענות לוה ופורע, וק"ל. 

שם. ישלימנו אחר שאכל ויפטר. כצ"ל. 

ע"ד. מקרי תענית (יום) זה. כצ"ל. 

שם [ד"ה במרדכי]. כאילו (צ"ל) מתנדב חלבו כו' ותמורתם יתן כו'. נראה דסמיך אמאי דאמרינן [ברכות ו, ב] אגרא דתעניתא צדקתא. הנה שאפי' משלים, צריך לתת צדקה לעניים, כ"ש שלא יפסידו עניים, ע"י שלוה תעניתו, והא קיימי עניים כל שעתא. אלא דלישנא ותמורתם לא משמע הכי. ועמ"ש בהגהותי לרא"ש בס"ד. 

שם [ד"ה כתוב בכתבי]. יכול לדחותם עד ימות החורף. נ"ל שהיה נדור סתם, אבל אם נדר להתענות כך ימים בקיץ, ודאי לא מצי לדחותם אל החורף, דהוי כנודר לצום יום זה. 

דף רסח א ב"י. ראוי לו שלא יתעכב לבקש. צ"ל. 

[רצ א] שם. ונ"ל דהכא שבקוה לחסידותייהו. ואני אומר בעל שבלי הלקט שבקיה לחסידותיה, להשיב את הארי החי בג"ע העליון בעל ספר חסידים, במילי בעלמא. לי נראה עקר כדברי בעל ספר חסידים, והיינו בי"ט האחרון, כדדייק לישנא דספר חסידים, לפי שי"ט שני של י"ט האחרון דפסח ודחג וכן של עצרת, אינו אלא מנהג, אף על פי  שמנדין עליו, משום דילמא גזרה מלכות כו' [ביצה ד, ב], ואין לו עיקר מן התורה (אברא מד"ת היה אסור משום בל תוסיף אלא שכך כח חכמים יפה, וכמש"ל בהל' י"ט) דמשו"ה גבי מת כחול שויוהו, ובא"י לא נהיג לגמרי. להכי ודאי גרע מחנוכה ופורים (אף על גב דהוו נמי מדבריהם, גדול הרבה יתר מאד כח פרסומי ניסא) דחמירי אף מדברי תורה, שכן עשו להם חזוק שאפי' לפניהם ולאחריהם נאסר. ואף בימים הכתובים במגלת תענית, כל זמן שלא בטלה מגלת תענית, וחנוכה ופורים לא בטלו, ופשטו בכל ישראל, חיובן כולל בכל ארץ ומדינה, ואינם בטלים עד שיבוא הגואל. אבל י"ט של גליות דראשון של פסח וחג, ודאי ליכא דאמר, דאפי' לא הוי י"ט, ח"ה מי לא הוי, וח"ה דאורייתא הוא, המבזה את המועדות, אין לו חלק לעוה"ב. 

שם [ד"ה אין תע"צ] פוק עמן דצערא עביד. פי' צא עמנו לגזור תענית על הצער הנעשה וצרה כי באה. 

כתב מ"א (סק"י). אבל פדיון הבן כיון שעבר זמנו יכול לדחותו. ליתא, דכל שהויי מצוה לא משהינן. 

שם (סק"כ) מי שמת אביו ביום ראשון דר"ח כסלו ולשנה הבאה חשון חסר, ור"ח כסלו אינו אלא יום אחד, צ"ע מתי יתענה כו', ולכן יתענה בר"ח. ונ"ל דאם שנה ראשונה (ור"ל תקופת השנה של יום המיתה שקורין יא"צ) היא חסרה יקבע בכ"ט לחשון כו'. אבל כששנה ראשונה היא ג"כ מלאה ע"כ צריך לקבע היום בר"ח. ולכן אף בשנים הבאים שהם חסרים יקבע בר"ח דהו"ל כמו נדר. עכ"ל. ונראה דאשגרת לשון הוא דנקט לשון תענית, ור"ל לנהוג יא"צ. אלא שלא ידעתי להלום יפה, מ"ש דהו"ל כמו נדר, דאי להתענות קאמר, הא לא נהוג להתענות יום שמת או"א בר"ח. ואי לענין קדיש, לא שייך נדר דלאו בדידיה תליא דמאן מפיס הי מנייהו עדיף לתועלת נשמת המת, דנשווי ליה נדר, לקבוע לו יום, ע"פ בחירה חפשית, ולהפסיד יום האמיתי. תו תינח היכא דלא חב לאחרים, מיהו היכא דאיכא בעלי קדישים אחרים שהוא בא להוציא מידם ועליו הראיה, ולא יוכל לדחותם מספק. איברא מסתברא טפי דאי נמי ספיקא הוי, זיל הכא אינהו קמדחו ליה, וזיל הכא קדחו ליה. ומיחוורתא כדברי בט"ז [ס"ק ד'], דאינו נקבע בשום אופן בר"ח כסלו, כשהוא רק יום אחד. אם לא כשאין שם אבלים, ודאי יאמר בו קדיש משום מהיות טוב כו'. זה פשוט וברור לענ"ד, אין לזוז ממנו, וכדומה דהכי נהוג עלמא. ומנהג שנוהגין קצת אבלות ביום שמת בו או"א, פשיטא דאין להחמיר בו מספק וגריר בתר אמירת קדיש. ומי שרוצה להחמיר על עצמו להתאבל ב' ימים, מי ימחה בידו. 

מור וקציעה סימן תקסט 
==================== 
ע"ב ב"י. כי גזרי תענית לבם מתנה עליהם. צ"ל. 

שם [ד"ה ולענין]. ממש כנדון. צ"ל בכ"ף. 

שם. אחד מהגדולים (והצבור) סיימוהו. כצ"ל. 

מור וקציעה סימן תקע 
=================== 
[רצ ב] בטור. דאפקיה בלשון. צ"ל. 


 *   *   *   *   *   *   *   *   *   *   *   *   *   * 
מור וקציעה סימן תקעא 
==================== 
עיין שער המטרה. 

כתוב במג"א [ס"ק ג]. וקשה עמ"ש הרמב"ם נדר העבד נדרים שיש בהם עינוי נפש או שמעכבין את המלאכה אין רבו צריך לכופו (שהנדר בטל מאליו) למה"ד לאוסר פירות אחרים עליהם כו'. וא"כ אף בעבד עברי ושכיר יום נמי לא יחול הנדר, כמש"ל דאסור להתענות. וי"ל דעבד עברי כיון דיכול לחזור בחצי היום, יכול לידור, ואם אין דעת רבו נוחה הימנו, יאמר לו לך מעמדי, וגם עבד עברי יכול לצאת תוך זמנו. עכ"ל. 
דבריו אלה נפלאו ממני ולא ירדתי לסוף דעתו ז"ל שכתב בפשיטות דעבד עברי יכול לחזור בו בחצי היום, והא פשיטא בדותא היא, דדווקא פועל אמרו [ב"מ עז, א], אבל העבד אינו יוצא אלא בשנים, או ביובל, ובמיתת האדון, או השיגה ידו ונגאל, כדאיתא בהדיא פ"ק דקידושין [יד, ב], מי נימא דאשתמיטיה תלמוד ערוך. ותו הא דקאמר ואם אין דעת רבו נוחה הימנו, יאמר לו לך מעמדי, באמת אין הדעת נוחה בדברים כאלו במ"כ, וכי אדם עושה מעותיו אנפרות שיפסיד דמי מקנתו, כשיתן לו רשות ליפטר ממנו, ומה ירוויח בזה שיוציאנו מביתו, הלא טוב לו עמו, שיעבוד אצלו עבודה קלה, משיאבדנו כולו (וגם נמצאת אומר שאם הקדיש ידיו לעושיהם, נאסרה מלאכתו לרבו, ונמצא נפטר הימנו בולא כלום, והילכתא רבתא היא, לא אשתמיט תלמודא לאשמועינן כי הא בשום דוכתא). וכן הפועל במקום דאיכא פסידא, דצריך בעה"ב לתת לו שכרו, ודאי לא ניחא ליה לאפוקיה בלא זימניה דלא שדי אינש זוזי בכדי. והדרא קושיא לדוכתה, היכי חיילי נדרי עבד עברי ופועל, להרע לאחרים בעל כרחם, כל שכן לפמ"ש דעבד עברי ודאי אינו יכול לחזור בו, ולצאת תוך זמנו בעל כרחו של אדון, וכן דין הפועל בדבר האבוד שאינו יכול לחזור בו. ואי הכי כה"ג נימא דמודה הרב במג"א דלא חל נדרו. 
איברא גברא חזינא, תיובתא לא קא חזינא, דמאן יימר דחייל נדר עבד עברי, ומהיכא שמע לה הרב ז"ל, אי מדסתם תנא (נזיר סא, א) העבדים, אדרבה י"ל מדלא פריש עבדים כנענים, כל העבדים בכלל לענין כפיה. אבל באמת התם לא איצטריך, אלא לאשמועינן דחומר בעבדים [מבנשים], ובנשים מעבדים. אבל עבד עברי פשיטא דלא אצטריך ליה לאשמועינן דיש לו נזירות, אלא במקום שבא להפקיע עצמו מתחת יד רבו ע"י נדרו, פשיטא דאין נדרו כלום כמו בכנעני. והא לא אצטריך דפשוט הוא זיל קרי בי רב, ואין שם מקומו. א"כ קושיא מעיקרא ליתא. 
אבל נלע"ד להכריע, דבפועל ודאי חייל הנדר בכל גוונא, אפי' במקום שאינו יכול לחזור בו, לפי שאין גופו קנוי, ואין לו עליו אלא שעבוד כמלוה. וכי הדר ביה אף על גב  דמיחייב לשלומי, מיהא מצי מיהדר ביה, ונשאר לו לבע"ה חוב עליו, לשלם כשתמצא ידו (אף על גב  דכל כמה דלא הדר ביה אסור להתרשל בעבודתו ולהתרפות במלאכתו) וכן עכשיו שנדר גופו לשמים, ואסר הנאת מלאכתו על בעה"ב ששכרו, פקע שעבודו של ב"ח, דקונמות מפקיעין מידי שעבוד. אבל עבד עברי, פשיטא לי דלא מפקע שעבודו מרבו בקונם, דלא גרע מאשה דאלמוהו רבנן לשיעבודא דבעל. הכי נמי עבד עברי דגופו קנוי, והרב שמחל על גרעונו, אינו מחול, ודאי אינו יכול להפקיע שעבוד רבו שעליו ע"י קונם. 
אבל רבו הוא שיכול להקדיש מעשי ידי עבדו אף העברי, כדרך שהוא מקדיש מעשי ידי אשתו. וגרע מנה דאילו אשה למ"ד שהיא יכולה לומר איני נזונת ואיני עושה אינו יכול להקדיש, משא"כ בעבד, כשם שאין הרב יכול לומר איני זנך, דעמך במאכל ועמך במשתה, כך העבד אינו יכול לומר איני נזון ואיני עושה, אלא עושה בע"כ כמו שכופה את הכנעני. לפיכך אם הקדיש ידיו לעושיהם כל מעשהו קודש. כל זה ברור בעיני בס"ד. 

מור וקציעה סימן תקעב 
==================== 
ע"ג ב"י [ד"ה אין גוזרין]. אלא ג' תעניות (ראשונות) בה"ב כו'. כצ"ל. 

שם. לתת טעם למה בשלש תעניות עצמם מתענין בחמישי. אבל לא בא כו'. כצ"ל. תעניות שניות נמחק וק"ל. 

שם. והר"י פירש דבתענית של גשמים בלבד אמרו שאז השער מתייקר כשרואין שמתענין על הגשמים. עכ"ל. נוסף על זה יש לחלק, בין תענית [גשמים] שסובל יותר שהות, מתענית שעל צרה לשעתה להעבירה, שאין להמתין ולאחרה. איברא איכא נמי לאשכוחי טעמא שפירא דאפי' בלאו טעמא דהפקעת שערים, נמי לא גוזרין תחלה בחמישי. וזה מפני כבוד שבת, דכל תלתא לפני השבת, מיקרי קמי שבתא, וע"ל סי' רמ"ח. והיינו טעמיה דר' יוסי, דלא מפליג בין שניות לאחרונות. ואצ"ל משום דאין זוכרין שהוא בשביל התענית שזה דוחק, מאחר שכבר ידוע הדבר ומפורסם מחמת תעניות ראשונות, ודאי קלא אית ליה ותו ליכא למיחש להפקעת שערים. אלא לאו ה"ט דר"י, אלא כדאמרינן, משו"ה לא שני ליה בין תעניות לתעניות כלל לאיזה דבר הם. 
והוא הדין שבכל מקום, אפילו בעיר שרובה גוים, אין גוזרין בתחלה בחמישי וכמ"ש הגאונים, שהיא דעת הרמב"ם ז"ל. ונודע טעמו ז"ל משום דפסק כר"י, והוא ז"ל לא תלה הדבר בהפקעת שערים דווקא, הילכך אפי' באתרא דלא שכיחי לגמרי מפקיעי שערים, לא שפיר למעבד עובדא לגזור בתחלה בחמישי, ולא ילפינן ממקלקלתא. לאפוקי ממ"ש במג"א, אלא אם התחילו בב' אז יכולים להתענות כל ה' וב' רצופין אח"ז, ולא יסיימו ג"כ אלא בשני, מפני כבוד שבת כנ"ל ודוק. 

שם. שאפילו במקום שאין לחוש לכך כגון בעיר שרובה גוים הדין כן כו'. באמת נראה לי הענין הוא בהפך, דטעם הפקעת שערים לא שייך כלל בעיר שרובה ישראל, דאינהו כלהו ידעי ודאי כי גזרו תעניתא, אלא בעיר שרובה גוים דווקא הוא דשייכא הך מילתא. אמנם לפירוש (הר"מ) [ר"י] בטעם שאין גוזרין תענית בתחלה בחמישי, שלא יאמרו אם לא ראו ב"ד שהרעב בא לעולם, לא היו דוחקים לגזור תענית סמוך לשבת, הא ודאי גם בערי ישראל. 

שם [ד"ה כתבו הגה"מ]. ונראה דלאו למימרא שאם התחילו מפסיקין כו' אלא לומר דמעיקרא דוחים מלהתחיל להתענות. ע"כ. והוא דוחק בלשון הג"מ. ולכאורה היה נ"ל דאין פרושו בכוונת הג"מ מוכרח, אלא טפי י"ל, דס"ל כמ"ש בפסקי תו' דבסמוך, וק"ל. ולשון המרדכי ג"כ י"ל כן, ושבקשו דקאמר, אאחד מתעניות שגזרו לאחר שכבר התחילו קאי. דמעיקרא לא אסקו אדעתייהו, ובקשו לגזור שיתענו בה"ב, שפגע ט"ו בשבט בה' או בב' השני, ובקשו להתענות בו, ולא נודע להם עד שפגעו בו, וכבר התחילו להתענות לפניו. דיקא נמי מדקאמר שהתענית נדחה כו', ואין צבור נדחין בתעניתם, אלא אם לא התחילו אין בגזרתם כלום, ויקבעו תעניתם אימתי שיראו לגזור עוד, אם בסמוך אם ברחוק דהואיל ואידחיא גזרתם אידחיא, וצריכים לגזור מחדש אם ירצו (ואי בעו לא צריכי השלמה כלל לפ"ד, דלא נאמרו דברים שלוה אדם תעניתו ופורע, אלא בתענית יחיד, אבל לתענית צבור אין דיחוי והשלמה (אלא בד' צומות שחלו בשבת) דמעיקרא הכי תקנינהו). ואם לא חל נדרם, ובטלה גזרתם מעיקרה שוב אינן צריכין לשלם יום אחר כלל. זה ברור לענ"ד. 
אם אמנם לפ"ד פסקי תו' דבסמוך, ת"צ דידן דינו כתענית יחיד לענין זה, דבעו שלומי יומא אחרינא, מיהא אפי' לפסקי תו', ודאי אינו נדחה דווקא לשבת הבאה לב' ה' הסמוכים, אלא יכולים לפרעו בכל אופן שירצו. זה פשוט בעיני. אלא דהך מילתא דפסקי תו' היא גופא קשיא לי דלפ"ז מצינו חומר ביחיד מבצבור דאילו יחיד אפי' התחיל, מפסיק לדבריהם, משא"כ בצבור, שאם התחילו אין מפסיקין. כלפי לייא, והא איפכא שמעינן בסמוך (סי' תקע"ג) דתענית יחיד קיל טובא לענין זה שאפי' לכתחלה יכול להתענות בי"ט דמגלת תענית משא"כ בצבור וצ"ע. דילמא פסקי תו' לא ס"ל כראב"ד [שם] אלא סברי איפכא, דיחיד משום דמחמרינן עליה בסוף, דצריך השלמה, נחמיר עליה נמי מעיקרא, דאפילו התחיל יפסיק, כיון דאית ליה תקנתא. לאפוקי ציבור דמתניתין, מתוך שהקלו עליהם שא"צ לפרוע משו"ה הקלו עליהם בתחילה, שאם התחילו לא יפסיקו, כדי שלא להקל בגזרתם וקבלתם ודו"ק. 
איברא לענ"ד חזי בכוונת פסקי תו' שלא באו לדחות דינא דמתניתין בת"צ דידן, שאפי' התחילו יפסיקו, ולא חידשו אלא לומר שאם הוצרכו להפסיק גזרתם, מפני ימים הללו שפגעו בהם, ולכן הפסיקו גזרתם כל עיקר, מ"מ לא סגי דלא קבעי לה בימים אחרים משום דכיחידים חשיבי, וצריכי פרעון. צל"ע בכל זה במקור הדברים אי"ה. ובעת כותבי זה לא עיינתי בשום ספר חוץ מהב"י. 

מור וקציעה סימן תקעג 
==================== 
שם. וא"ל (יום) טוריינוס. כצ"ל. 

במג"א. אי נמי חיישינן. צ"ל. 

מור וקציעה סימן תקעד 
==================== 
[רצא א] שם. והא דקאמר הר"ן שהיו יודעין ביוסף ששרוי בריוח איני יודע מהיכן ידע שהיו יודעים כן ט' חדשים או ז' קודם ירידתם שמפשטי הכתובים נראה שלא ידעו ממנו (כצ"ל) אם חי אם מת עד שנתוודע להם. ע"כ. ובודאי שכך נראה מן המקראות שהרי יוסף בהתוודעו לאחיו אומר זה שנתיים הרעב משמע שכבר שלמו אז, וידוע מ"ש רבותינו ז"ל [ב"ר פט, ט] משבא יעקב למצרים פסק הרעב, על כרחך לומר שבא יעקב תיכף ששמע מיוסף, ולא שהה כלל. אך עכ"ז ל"ק על הר"ן, שהרי היו יודעין בני יעקב שמכרוהו לסוחרים שהורידוהו למצרים, עם גמליהם ההולכים להוריד מצרימה. וממ"נ אם מת לא איכפת להו תו, ואם חי, חזקתו במצרים הוא, במקום שהוליכוהו, וארץ מצרים בריוח היא לפי דעתם, כמ"ש יעקב [בראשית מב, ב] הנה שמעתי כי יש שבר במצרים, ועוד שכתוב [בראשית מא, נד] ובכל ארץ מצרים היה לחם. ויותר יש לתמוה ע"ד הר"ן במ"ש שיוסף סבור שהן שרויין בצער ואיך יחשוב כן, והוא נתן להם למדי שבר כאשר יוכלון שאת. אלא שגם בזה י"ל, שאעפ"כ לא נתן להם בריוח, לפי צורך כל נפשות בני יעקב כמ"ש רש"י עה"פ ויכלכל יוסף לחם לפי הטף [בראשית מז, יב]. ועם שהטעין חמוריהם כל מה שיוכלון שאת בר ולחם, מ"מ בודאי לא היה מספיק כל המשא, רק לכלכל ביתם בצמצום לשבור רעבונם ולהחיות נפשם בלבד. כי לא לקחו עמם בהמות הרבה להביא טרף לביתם בהרווחה, ולא נזכר בכתוב שצוה יוסף להוסיף להם בהמות נושאות בר ומזון, יתר שאת בעת ההיא. 
אברא אעקרא דדינא פרכא כי לענ"ד אינו מוכרח מ"ש הר"ן שאינו אסור אלא משום צער ישראל. כי בצער כולל כרעבון גם מפני צער או"ה אסור וכי הא דאמרינן [מגילה י, ב] בקשו מלאכי השרת לומר שירה אמר הקדוש ברוך הוא מעשה ידי טובעים בים כו', ואף על  גב דהתם לא היתה צרה נוגעת רק למצריים ושונאי ישראל. אבל במה שנוגע לכל העולם פשיטא דיש עצבון לפניו ית' ולא ניחא ליה בחדא גיסא חנגי והלולי כו'. וממילא גם מ"ש ב"י שקודם מתן תורה לא היה אסור, לא נראה כלל. אדרבה אפי' את"ל דהאידנא ליכא קפידא אלא בצרת ישראל, מיהא קודם מתן תורה ודאי ל"ש, שכל העולם היו שוים ודין בני נח להם. א"כ מ"ש צער ישראל מאו"ה, כולא חדא היא. זה ברור בעיני. והא תלמודא יליף לה מקודם מתן תורה. ותרוצו של רא"ם נ"ל יותר. 
ומש"כ עוד ב"י ותדע כו' נ"ל דלק"מ דתלמודא דייק מדכתיב יולד שני בנים, מאי אריא שני בנים הול"ל יולד לו בנים. אלא שני בנים נקט דווקא, משום דהבן השני עכ"פ אינו מדין פ"ר, ובודאי יוסף נמי הוה מצי עביד כרב קטינא [נדה לא, ב], דאמר יכולני לעשות כל בני זכרים משו"ה לדידיה אסור, ודו"ק. 

שם. וא"כ יש לתמוה, דתאיבי בנים צריכים לשמש תמיד עד שידעו. כצ"ל. 

מור וקציעה סימן תקעה 
==================== 
[רצא ב] דף רסט א בטור. רביע ורביע. צ"ל. 

ב"י [ד"ה ומ"ש רבינו כיצד]. תיבת כיצד שכתב רבינו נוספת. ואמנם הוא כלשון אביי בגמרא, היכי עבדי. וקצור תיבה אחת יש כאן, וצ"ל כיצד עושין כו', אז הלשון מכוון. 

שם. אינו מכוון. צ"ל. 

שם. שקורין בתוכחות (ומה) שכתב (בתוכחות) לא כו'. כך נ"ל להגיה, ובכן הלשון מתוקן, אך מכאן ואילך לא יכולתי להלמו מ"ש צ"ל דקורין בתוכחות לא קאי אלא אתפלת שחרית (דאילו צ"ל) לשון מגומגם הוא, בלתי מובן ואינו סובל תקון והגהה. 

[רצב א] ע"ג. שהברייתות האלו חולקות. צ"ל. 

שם. [ד"ה ומ"ש רבינו ואם] דבשאר צרות, מיד הן (מתריעין) בשלש ראשונות. כך נ"ל להגיה, ומ"ש בדפוס שלפני ג' וז' מתענין, ט"ס הוא ונמחק. 

[רצב ב] ע"ד. שאין להם תקנה אלא לזרוע בתחלה (כצ"ל) כו' הרי הם כאילו. צ"ל. 

שם. דאילו ירדו. צ"ל. 

שם [ד"ה ומ"ש הרמב"ם]. התחילו היחידים. צ"ל. 

[רצג א] דף ער א בטור. אוכלין בו בלילה. צ"ל. משיכנסו בעומק. צ"ל. 

ב"י [ד"ה וכל]. שהוא טובעני. צ"ל. ולא לחייבם. צ"ל. 

שם. דאין ת"צ בבבל מפני שהארץ קרה. נעלם מראב"ד תלמוד ערוך פ"ק דר"ה (כ, א) לדידן חביל עלמא. וכ"ה ידוע שבבל ארץ חמה היא. וארץ ישראל קרה היא בערך בבל, לפי שהיא ארץ הרים, ובבל עמוקה היא. 

שם. לקבל (על) עצמם. צ"ל. 

ע"ב. מחמת עצירת. צ"ל. 

שם [ד"ה ואם התחילו]. ועשו יום טוב יצאו. כצ"ל. והיתר כנטול ונמחק. 

שם. שכתוב בו. צ"ל. 

שם [ד"ה וכתב עוד]. ששירת גשמים. צ"ל. ועמ"ש שם בס"ד. 

צל"ע אם דין זה דהפסקת תענית ואמירת הלל הגדול על הגשמים שירדו נוהג גם בח"ל, משום שאין תענית צבור שם אלא בא"י, ואיכא נמי מ"ד [מגילה יד, א] אין אומרים שירה על נס שבח"ל, אלא דאיכא דס"ל משגלו חזרו להתרן הראשון. 

מור וקציעה סימן תקעו 
==================== 
בטור. לגזור (שמד) עליהם כו'. צ"ל. 

ע"ב. ברחה מלפניהם. צ"ל. והזיקו. צ"ל. 

ע"ג בב"י. חברי לבבל. צ"ל 

[רצג ב] שם [ד"ה ומ"ש וכן]. אלא אקראי בעלמא. נראה דהיינו אם ארע כך רק פעם אחת, אבל אם ארע כזה פעמים שלש, ודאי ה"ז דבר עצום ר"ל, וראיה ג"כ מהכתוב, דוק ותשכח. 

שם [ד"ה וכתב הרמב"ם ואין]. הגברים לבד מטף (ונשים). כצ"ל. 

שם. וכן יש למעט נשים לפי שהן חלושות המזג. ע"כ. לפ"ז כ"ש שאין בכלל זה אותן שנולדו חלושי מזג בטבע רע, או שנחלש טבען במקרה רע והידועים בחולי ארוך ומדוכאים ביסורין מזמן רב, קודם שנתחדשה המכה (ויולדות פשיטא דלא בכלל נינהו). ויש ללמוד מכאן לדין קטלנית. 

שם [ד"ה ואם היה]. אבל מתענין מפני גבירה ושפחה. קשה אי הכי מאי אריא ח"ל לשמעינן רבותא דאפילו בסוריא מתענין ואפי' בח"ל אין מתריעין. וי"ל משום דסוריא שהיא בצפונה של א"י, מובדלת היא מא"י בהרים גדולים, ומרחקא טובא מא"י (עיין קונדרס גדר ישוב א"י) הלכך אין כל כך חשש בסוריא, מחמת דבר שבא"י דלא שכיחי שיירתא דאזלי להתם. וההיא דגבירה ושפחה, היינו בח"ל הסמוכה לא"י משלש רוחות אחרות שהם שכנים קרובים, ושכיחי דאזלי ואתו, משו"ה שייך ודאי טעמא דק"ו שפחה וגבירה, ולעולם בח"ל דווקא מתענין על דבר שבא"י, אבל בסוריא בכלל אין מתריעין, הוי נמי אין מתענין. כך נ"ל דבר נכון וישר בס"ד. 

שם. מפני שהן שתי אומות והם נדונים לפי מעשיהם. ע"כ. הרב ש"ע לא חש להא, וקבע להלכה [בסעיף ג] בפשיטות כסברא קמייתא מכח ק"ו. אף על גב דאיפריך ק"ו,  י"ל דספק נפשות הוא, ופרוקא לסכנתא, משו"ה אזיל לחומרא. 
אלא דלכאורה שפיר קאמרי אחרים החולקים, דבר מצרים יוכיח. איברא אדרבה מהתם נמי ראיה, דדעה קמייתא קושטא היא, דהא אפי' ישראל יוצאי מצרים שהובטחו ליגאל ונעשו להם כל הנסים הגדולים והנוראים, הוזהרו שלא יצאו מפתח ביתם עד בוקר. ואפי' שהיה בידם מצות מיוחדות להגין עליהם, היו צריכין שמירה יתרה, שכיון שניתנה רשות כו' [למשחית] אינו מבחין כו' [בין צדיק לרשע] כמ"ש רז"ל מזה [ב"ק ס, א]. וציוו [דבר בעיר] כנס רגליך [רעב בעיר] פזר רגליך. הרי בפירוש דל"ש פגעה מה"ד בגוים או בישראל צריכין שמירה שלא ילקו בחברתם, מאחר שניתנה רשות אינו מבחין כשוכנים יחד וכה"א [בראשית יט, טו] פן תספה בעון העיר, [במדבר טז, כו] פן תספו בכל חטאתם, ושנוי בנביאים [שמואל א' טו, ו] סורו רדו מתוך עמלקי פן אוסיפך עמו. מכל זה למדנו אוי לרשע אוי לשכנו, ל"ש שכן גוי, או שכן ישראל. וכיון שהשכן נכוה, אם אינו בורח ופורש ממנו, א"כ בהכרח צריך זעקה ורחמים. ע"כ ודאי דבר פשוט הוא להתענות, לא בלבד כשפשטה המכה בגוים שאנו שרוים ביניהם, אפילו לא היה מהדין מ"מ ראוי לעשות כן מפני דרכי שלום, אלא אף במקום אחר כשיש לחוש למכה מהלכת, אפי' ברחוק מקום נכון להחמיר להקדים רפואה למכה, וברור הדבר. 

שם. לח מבפנים. צ"ל. 

ע"ד. ולא ברחה סברה. צ"ל. 

שם [ד"ה והיכי]. האמיתית. כצ"ל. 

שם [ד"ה כתב הרמב"ם שאר]. וברייתא כשאינם ממיתים. בודאי כך הוא, שלא בכל מקום הם ממיתים. עיין פכ"כ ([שבת] קכ"א) ומ"ש שם בס"ד ובטור הלז (סימן שי"ו וסימן ק"ד). לכן קשה ג"כ לומר בדעת הטור דס"ל שסתמן נושכים וממיתים, כמ"ש ב"י בסמוך, אבל הדבר פשוט דרבינו נימוקו עמו, דעל כרחך לא במקום שדרכן להמית איירי, כי שם לא נתחדשה להם צרה, ובמקום שאין ממיתין פשיטא נמי לא איירי, אלא הב"ע במקום שלא היה דרכן להמית ונשתלחו, ששינו מנהגן, דוק. ובכלל צועקין דברייתא הוי ליה נמי מתענין, דלא אתיא אלא לאפוקי מתריעין בשופרות דלא. 

[רצד א] שם. שהרי שנינו. צ"ל. 

דף רעא א שם. שפירש דהתרעה. כצ"ל. 

[שם ד"ה אבל]. שאינן מכות מהלכות. צ"ל. בעיר אחת (צ"ל) כו' ומתפשטת. צ"ל. 

שם [ד"ה והוי יודע] ואשקלון. עיין קונדרס גדר ישוב א"י. 

שם. קשה דהא. צ"ל. 

שם [ד"ה ומ"ש אבל]. כ"כ שתועיל תפלתינו. צ"ל. 

[רצד ב] ע"ב. עד שתעבור הצרה. צ"ל. 

ע"ג בראשו [ד"ה כתב הרמב"ם ספ"ב]. אינו מתענה בהפסקה אלא ברציפה (צ"ל) כו' כלומר שאילו (צ"ל) היו כו' ולפיכך לא הטילן מחמתן. כצ"ל. 

שם [ד"ה ואהא דתניא. ומר בריה דרבינא שהיה מתענה כל השנה] ור"ל דצם תלת מאה צומין. צ"ל על כרחנו שהיה מתענה גם ביום טוב שני של גליות ובחול המועד, ואין צורך לומר בחנוכה ופורים, ובגמרא דידן [פסחים סח, ב] איתא לבר מעצרתא ופוריא ומעלי יומא דכפורי, א"כ הוצרכנו לומר שאפי' בשבת וי"ט היה מתענה ושמעינן מיהא דלא כרשב"א דמפרש לההיא דמר (בדר"א) [בריה דרבינא] בתענית חלום דווקא. עיין סימן רפ"ח. 

שם [ד"ה גרסינן בירושלמי]. אף על גב דאית בלבן עקין סגיאין. צ"ל. 

שם. לבך להבין. צ"ל. 

כתוב במג"א ז"ל. כתב הרמב"ם מ"ע לזעוק ולהריע בחצוצרות על כל צרה שלא תבא שנא' והרעותם וגו' ומד"ס להתענות כו' ומריעין בחצוצרות בלבד בגבולין כו' או שופר כו'. ואני תמה למה אין אנו נוהגין לתקוע בעת צרה כו' הלא מדאורייתא מצוה לתקוע בלא תענית. עכ"ד. ונ"ל פשוט שאינה מ"ע אלא בא"י בלבד, ומקרא מלא דיבר הכתוב [במדבר י, ט], וכי תבואו מלחמה בארצכם, ואכולה מילתא דאבתריה נמי קאי. גם אין המצוה אלא בכהנים ובחצוצרות, והאידנא ליכא כהנים מיוחסים, ולא חצוצרות של תורה. משו"ה מסתברא דאפי' בא"י ליתא מצוה השתא, ולא שמענו שינהגו כן בא"י בזה"ז. ושופר כיון דתקנתא דרבנן היא לא תקנוהו אלא בת"צ, ואין ת"צ בבבל וגם לא בא"י האידנא, דליכא נשיא, כדאיתא לעיל סי' תקע"ה בטעמא דאין ת"צ בבבל. 

מור וקציעה סימן תקעט 
==================== 
[רצה א] ע"ד. לחד שינויא. צ"ל. באותן תעניות. צ"ל. 

[ד"ה ואהא דתנן]. ולא נענינו. צ"ל. 
[רצה ב] דף רעב א בטור. עד גאל ישראל. צ"ל. תכין בטובתך. צ"ל. 

[רצו א] ע"ב ב"י. שהרי שש (צ"ל) כו' אבל הרמב"ן. צ"ל. 

שם. ודע שהרמב"ם כתב. עמש"ל סימן תקע"ו. 

ע"ב בטור בשורה א'. זכור לנו ברית אבות (שלשה) כצ"ל. ועיין חשרת מים בעיר האלהים. 

ע"ג קרוב לסופו ב"י [ד"ה כתב הר"ן בס"פ שני]. דכשמתענין בר"ח. עיין לעיל סימן תי"ח. 

שם ב"י. קורין ברכות וקללות, א"ל ר' מונא בגין מודעתין דהוא תעניתא כו'. אתענית בר"ח קאי, שאם התחילו אין מפסיקין כדתנן [תענית טו, ב], עלה קאמר בשביל להודיעם שהוא (ר"ל ר"ח) תענית, רביעין על מעיהון כלומר שיהיו נופלים על פניהם, שהיו נוהגים להשתטח בגופם על הקרקע, ומקשי (למה הוצרכו לקרות משום כך ברכות וקללות בר"ח) ולא ידעון (בלא זה) דהוא תעניתא, בתמיהא, וכי עדיין לא ידעו מן התענית, שהרי גזרו תענית על הצבור, וכבר עשו כרוז זכר לדבר, א"ל להודיעך שקורין ברכות וקללות. ור"ל להודיע כחו של תענית שדוחה קריאה דר"ח ומייתי עלה דר' יודא קסבר קורין בר"ח, קם ר' יוסא ואמר וכי אתה שמעת מאביך דבר זה, א"ל אבא לא עביד כן אלא בעין טב, הוא מקום שהיו מקדשין החודש שם ע"פ הראיה, כדאיתא פ"ב דר"ה [כה, א], אמר רבי לרבי חייא זיל לעין טב וקדשיה לירחא, ע"ש בתו' [ד"ה זיל] בשם פסיקתא שהיו שם ב"ד קבועים לקידוש החודש (ועב"י סימן תקפ"ו דף רעז"א, אצל שופר קדוח) ומשום שהוא מקום ב"ד שיודעים בודאי שהיום ר"ח, לא היו רשאים לזלזל בו, משא"כ בשאר מקומות, שעדיין לא נודע להם שקדשו ב"ד החודש היום, קורין ברכות וקללות. הרי לשון ירושלמי הלז מבואר יפה יפה, שלא כהבנת הר"ן בנמשך. ונ"מ לדינא שאם התענית ביום ראשון דר"ח תדחה קריאת ר"ח. ואין סתירה לזה מתלמודא דידן וק"ל. 

[רצו ב] דף רעג א [ד"ה כתב הר"ן ברפ"ב]. על עצירת. צ"ל. וכי תבואו. צ"ל. 

מור וקציעה סימן תקפ 
=================== 
בטור. ביו"ד בו. עמ"ש בפירושי לסדר עולם רבא פ"ט. 

שם. בי"ז באלול. עב"י בשם תשובת הרא"ש דגרס בשבעה באלול, וה"ג בסדר עולם, וט"ס הוא בטור. ולענין קושית הרא"ש נ"ל שיש לכוין הענין עד"ז, כי מצינו שהקב"ה האריך להם גם בקברות התאוה חודש ימים, כן הוא הדבר בכאן, ואף על פי שחסרו  א"כ שני ימים, מן סתם חודש, אין בכך כלום, מ"מ קרוי חודש כי חדשה של לבנה, אינו אלא כ"ז ימים שבהם מקפת את הגלגל. אלא שצריכה עוד שני ימים וחצי, עד שתשיג את השמש שכבר הלך כשיעור זה בשלשים יום. ואולי גם בשבעה באב (עודם בדרך) קלקלו המרגלים מעשיהם ודבריהם שגרמו חורבן הבית (ועיין שלהי תענית [כט, א] איתא בהדיא אותו היום עט"ב היה, ועמ"ש שם בס"ד) וככה בשבעה בו נכנסו גוים להיכל וקלקלו. 

בז' בו נגזר כו'. עמ"ש בס"ד בפירושי לסדר עולם. 

בט' בו לא כתבו. י"א שמת בו עזרא הסופר. 

שם. ועוד גזרו שיהו מתענין כו'. נ"ל פשוט הפירוש שגזרו על כל הנודר להתענות על הדברים שזכר כאן יתענה בימי ב' וה' דווקא לפי שהם ימי דין ודאי, שב"ד של מעלה ושלמטה שוים, וצריך להפכם לרחמים, לכן עלה מרע"ה בחמישי לבקש כפרה וסליחה בעד ישראל ולא שבה תפלתו ריקם, וירד בשני שבע רצון ומלא ברכת ה'. 

שם. בז' באדר מת מרע"ה. לענין תענית זה בשנה מעוברת, עיין שאילת יעבץ (סימן קי"ז). 
סליקו הלכות תענית 

מור וקציעה סימן תקפא 
==================== 
הלכות ר"ה 

[רצז א] דף רעג א בטור. שיהיו תוקעין בר"ח אלול כו'. עמג"א [ס"ק ב] שהחזיק להנהיג להתחיל מיום שני דר"ח כו', א"כ עכשיו אינן ארבעים יום. ועיין סדר עולם רבה, ובמ"ש שם בס"ד. לכן נ"ל שהנוהגים לתקוע ביום ראשון נמוקם עמם. 

ע"ב בב"י. שע"י קול שופר אדם מתעורר לשוב בתשובה. כצ"ל. 

[רצז ב] ב"י [ד"ה ואהא]. וא"כ (גם) בלולב. כצ"ל. 

ע"ג [ד"ה ומסתפרין]. ויודעת מדותיו. צ"ל. 

מ"ש הט"ז [ס"ק ב], (לענין טלית שאולה, עמ"א סימן י"ד [ס"ק ו]) כמשיג על הלבוש שכתב שהמתפלל סליחות מתעטף ואינו מברך, ותמה על זה למה יכניס עצמו לספק ברכה. לא ירדתי לסוף דעתו ז"ל, שא"כ מדוע שתק לעיל בהל' ציצית, שכך כתוב שם בהגה דש"ע שני פעמים, בסימן ח' [סט"ז] וי"ח [ס"ג], ולא ערער הרב הנ"ל כלום. וכולא עלמא נמי עבדי הכי כל יומא בט"ק כשמשכימים לקום עד שלא הגיע זמן ציצית, ולובשים הד' כנפות בלי ברכה, באין מהרהר ומפקפק בדבר. ומאי שנא האידנא דקפיד מר, אדרבה בנ"ד קיל טפי, כיון דבלא"ה אינו הולך בלא ציצית, ובודאי כבר יש עליו ט"ק, ואין חיוב עוד להתעטף שנית רק ממדת חסידות, ובאופן זה אפשר שאין הברכה צריכה, עמ"ש שם בהל' הנ"ל בס"ד, אף על גב דלא נהוג עלמא הכי, מיהת מסתיין דלא ניחוש לספק ברכה  כה"ג. 

ומש"כ עוד הרב הנ"ל בענין אמירת ברכת התורה פעם שניה, מצאתי חבר לדבריו ז"ל, שכך היא גם דעת אמ"ו הגאון החסיד זצ"ל עמ"ש בספרו [חכם צבי] (סימן כב). וחלוק הוא בשאר ברכות השחר, כמ"ש בעיר האלהית בשער הצאן. 

כתב במ"א [ס"ק ו]. נהגו שמי שהתחיל להתפלל או לתקוע, אין ליתן המצוה לאחר. אפילו לא החזיק בה עדיין אלא פעם אחת בלבד. מאחר שעלה ע"פ דעת הצבור, שוב לא ירד בלי סבה חדשה הכרחית, כל זמן שעומד בחזקת כשרות כבראשונה. עמ"ש בתשו' [שאילת יעבץ ח"ב סימן ס"ט] בס"ד. 

מי שאין לו זקן אינו ראוי לתקיעת שופר דצבור, רש"י חולין (כ"ד ב). 

כתוב בהגה דש"ע [סעיף ב], רבים נוהגים לאכול בער"ה קודם עלות השחר משום חוקות הגוים. והלבוש כתב משום שאסור להתענות בעי"ט. ודבר תימה הוא, אטו מי חמיר מע"ש, דקיי"ל מתענה ומשלים, עיין סימן רמ"ט, אף על פי שקצת כתבו לסמוך על הירושלמי, מ"מ היא גופה קשיא, אלא שעדיין י"ל, אף על פי שתענית יחיד מותר, מ"מ  לקבוע תענית לצבור, קשה הדבר. ועמ"ש סימן ת"ע בס"ד. 

עוד כתב בהגה, ויש נוהגין לטבול בער"ה משום קרי. [וכתב מג"א ס"ק טו] ולכן אל ישמש מטתו בר"ה, אך אם הוא ליל טבילה, חייב לקיים עונתו, ויחזור ויטבול שחרית. של"ה. ולא ידעתי מה חיוב יש בליל טבילה יותר משאר עונה האמורה בתורה הקצובה לכל אדם, כמו ששנינו הטיילים כו'. וביחוד עונת ת"ח משבת לשבת שהפליגו חז"ל בשבחה (ואם חל בו ר"ה, נאמר לו לבטלה, גם בודאי י"ט בכלל שבת הוא לענין זה. גם מה שהחמיר בה לחזור ולטבול, לא ידעתי מה טיבה של טבילה בר"ה יותר מכל ימות השנה, וכיון דבטלוה לטבילותא, וקיי"ל דב"ק קורין ומתפללין, אין ר"ה חלוק בענין זה. משפט אחד הוא לכל הימים בשוה. וכי אם יקשה על אדם הטבילה בער"ה, וכ"ש לטבול שנית גם בשחרית, האם בשביל כך, יבטל עונתו שחייב בה דבר תורה (שהפליגו חז"ל [כתובות סב, ב] בעונש המבטלה), בשביל גזרה חדשה, שנהגו בה לפרישות בעלמא ולתוספת קדושה, תינח למאן דאפשר, ולא לעקור מצות עונה, שגם כל השנה מוזהר עליה. אפילו כשהיא משתוקקת לו חייב לפקדה, עאכ"ו בי"ט בעת שמחה. אלא שאם האשה מרוצה, אז אפשר להתקיים בליל שני, כמו בי"ט האחרים, אבל ליל טבילה, פשיטא שאינו נדחה, אפילו ברצון האשה, לפי שאין אשה מתעברת אלא סמוך לטבילתה, ולא נענש יהושע אלא בשביל שבטל ישראל מפ"ו לילה אחד. ומי יודע אולי בזכות הי"ט הקדוש, תפקד בזרע קודש חדש, כמו שאירע לאמותינו שרה רבקה רחל וחנה, על כן המחמיר אינו אלא חסיד שוטה. 

מור וקציעה סימן תקפב 
==================== 
בטור. הר"מ מרוטנבורק היה אומר לחיים בשב"א. עכ"ל. ואנו נוהגין לאמרו בפת"ח, ע"פ המדקדק החסיד מהר"ר שבתי סופר, שנראין דבריו כאן. אמנם בזוכר יצוריו לחיים, אף על פי שהמדקדק הנ"ל השוה מדותיו, לומר אף זו בפת"ח, לא נהגינן כוותיה, אלא אמרינן ליה בשב"א כדכתיבנא בהגהות סידור התפלה בס"ד הנקראים לוח אר"ש, ע"ש מילתא בטעמא. 

[רחצ א] בב"י. ולא כאבי העזרי שפירש דבלכתחלה פליגי. כצ"ל. 

ע"ג ב"י. והמלך המשפט פירש"י כמו מלך המשפט. עכ"ל. עמ"ש לעיל סי' קי"ח, שלענ"ד הוא חסר הנסמך, וכך פירשו המפרשים הארון הברית ודומיו הרבה. ועיין עוד שם מ"ש בס"ד בפירוש הלשון, ומה בינו ובין מלך אוהב כו', ונפקא מנה לדינא, באיזה חילוקי לשונות בזה, ע"ש. והנראה פשוט להלכה, דבכל גוונא דשני הדר, כדכתיבנא התם בס"ד. 

שם. וה"ר מנוח כו', שיתנהג (עם) ברואיו. כצ"ל. 

שם. שאין לומר עליו ית' חכם. נעלם ממנו מקרא מלא דבר הכתוב (ישעיה לא, ב) וגם הוא חכם וגו', אלא שיש לומר בלשון בני אדם יש ליזהר בכך, כנודע שלא יאות לו תואר כזה סתמי בחיוב רק בשלילה. וכן הוא בתפלת אליהו ז"ל בראש ספר התיקונין [יז, ב], חכם ולא בחכמה ידיעא כו'. 

שם. כתבו תלמידי הר"י כו', אבל אם אינו מזכיר לשון מלכות צריך לחזור משא"כ בשאר ימות השנה. עכ"ל. נשמרו בזה, לבאר החילוק שבין עשרת ימי תשובה לשאר ימות השנה לפ"ז, כיון שאף בעשרת ימי תשובה יוצא במלך אוהב כו', לכך הוצרכו לפרש דאיכא בינייהו דבשאר ימות השנה א"צ להזכיר מלכות, שאם אמר בא"י אוהב צדקה ומשפט, יצא. ואל תתמה מנ"ל הא, דילמא הוה ליה משנה במטבע ברכות אף בשאר ימות השנה. עיין בסי' קי"ח בטור, תראה שכבר יש מקומות שלא נהגו לומר בו מלכות בשאר ימות השנה, וכן משמע גם מלשון א"ח דבסמוך. 

שם. וא"ח כתב בשם הראב"ד אפי' אמר מלך אוהב צדקה ומשפט או המלך המשפט חוזר. עכ"ל. מדקאמר אפי', משמע נמי דנוסח שלהם בשאר ימות השנה, היה אוהב צדקה, בלי זכרון מלך, וק"ל. איברא הא דכתב תו או המלך המשפט, קשה להבין לכאורה, ואפשר דאו תוך כדי דיבור קאמר, וכענין תשובת הרשב"א דבסמוך, כדסבר למימר אליבא דרש"י וק"ל. עי"ל דסיפא אכל ימות השנה קאי, וה"ק, או אמר המלך המשפט, נמי חוזר, ולא אמרינן דליכא קפידא, כיון דמדכיר מלכות, דחדא דינא אית להו, כל היכא דשני. והכי ודאי מסתבר, אלא שנראה קצת דוחק בלשון, דלא משמע דאיירי בדינא דשאר ימות השנה. 
ואפשר לתת בו עוד הבנה אחרת שלישיה, דלישנא קלילא הוא. ור"ל או אפי' אמר המלך אוהב המשפט דלא שינה, אלא דהוסיף מלה אחת, וס"ד דלא איכפת לן בהא, דילמא תלמודא נמי לשון קצר הוא דנקט, וקמ"ל דכל המוסיף גורע, ואין לך בו אלא כמו שאמרו דווקא, שבכל אופן, המשנה במטבע שלהן אינו יוצא. והתימה שלא ביאר הרב"י כוונת הא"ח הלז, דכגון דא ודאי צריכה רבה. 

שם. אמ"ה ונזכר (ואמר) שהנ"ב. כצ"ל. 

ע"ד. יהא כתוב גבי חיים. כצ"ל. 

שם. מצאתי שהיה כתוב מקרא דכל פשעיו כו'. א"כ צ"ל התחלת הלשון, דכתיב והרשע כי ישוב וגו', וכן נראה דאגב שטפיה אחלפו ליה קראי. 

דף רעד א בטור. אבל בספר חיים אומרים בשים שלום דסליקו להו י"ח. עכ"ל. נראה טעמו, משום דשים שלום, ברכה י"ט היא (בתר דתקון ברכת המינין) משו"ה לית לן בה אי מיפסקא, דמעיקרא לא תקינו אלא י"ח, ובהכי מתיישב מה שהקשה הרב"י. איברא בקושטא ליכא למימר הכי דזיל בתר טעמא, דלא שבקי רבנן למימר וכתוב, משום דאמור רבנן לא ישאל אדם צרכיו בג' אחרונות, ועל כרחך ברכת שים שלום מנייהו דג' אחרונות היא, דאל"ה לא הויין ג' אחרונות דהא אמרינן שואל אדם צרכיו בשומע תפלה. ונ"ל אף על גב דכבר פשט המנהג לומר זכרנו, וכתוב וכו', מ"מ בשבת לא שפיר דמי,  ונכון לבטל אמירת בקשות הללו ביום שבת שיש בו איסור נוסף. 

שם. כולהו אתקוש להדדי לקרותם מועדי ה'. תלמוד ערוך הוא בידינו בערכין (י"ט ב). 

[רחצ ב ד"ה ומ"ש ויש] ע"א ב"י. ומשכחת ס"ח אותיות כשיהיה זוכרינו מלא בוי"ו. עכ"ל. לכאורה יפלא בעיני המעיין, שנסתבך הרב"י לעשות נוסח חדש, עם היותו משבש הכוונה בלי ספק, כי זכרנו הוא לשון בקשה, משא"כ זוכרינו. ולא יתכן לשנות המכוון בשביל מספר האותיות שאינו דבר הכרחי. אמנם נ"ל, בכוונה עשה כן הרב ז"ל, להמציא נוסחא חדשה מזה הטעם בעינו. דהיינו כדי לשנות הכוונה הנרצית בלשון זה, כי יתוקן עם זה ענין יפה, והוא מה שהרחיקו קצת הגאונים הראשונים לאמרו, מטעם אל ישאל אדם צרכיו בג' ראשונות כנז' בטור, לפיכך נתחכם הרב"י בהמצאת נוסח זה, באופן שאין הרצון לבקש בזה שום דבר, אבל הוספה זו, אף היא אינה אלא סידור שבח, שהוא ית' תמיד זוכר אותנו, כי זוכרנו הוא שם התואר או בינוני. ואין לתמוה א"כ שאין ענינו בלשון בקשה, מה ראו להוסיפו עכשיו בעשי"ת, מידי דהוי אהזכרת גשמים דאמרינן בה [תענית ד, ב] ריצוי שאלה היא, אף על גב דאינה נאמרת בלשון שאלה, כך י"ל בזה שאנו מזכירין דברי רחמים בימים הללו שמוכשרין לכך, הקדוש ברוך הוא מתרצה בכך,  כשאנו מזכירין לפניו שהוא זוכרנו, שענינו פועל בינוני, משמעו לכל חלקי הזמן עבר הוה עתיד. ועוד דוגמא לדבר זה, הא דאיתא בירושלמי (הביאו הטור לעיל סי' קפ"ח) מהו לומר אבינו רוענו בשבת, והשיבו טופס ברכות הוא, הרי שאע"פ שמלת רוענו כמו כן היא בינוני ואינה לשון בקשה, מכל מקום הוקשה להם איך יאמר אותו בשבת, עד שהוצרכו לומר שלהיות המטבע כך, אין בו קפידא. שמע מנה תרתי, חדא, דהזכרת ריצוי כזה יש בכחה בקשת הדבר. והשני שמותר לאמרו בשבת וי"ט אף שאין שואלין צרכים בהן, והיינו נמי דקאמר טופס ברכות, ר"ל לאו דווקא מפני שכך הוא טופס הברכה בחול, לכן הותר גם בשבת, כמו שיובן לכאורה, כי אין בזה טעם, שא"כ כל טופס תפלת י"ח של חול, נתפלל בשבת, אלא ה"ק טופס ברכה הוא, דרך זכרון שבח וריצוי תואר בלבד, ואינו ענין בקשה עצמית לכן הותרה. 
ובזה מיושב מה שהוקשה שם להרב"י, שמצא בכל הספרים רוענו בוי"ו, שלדעתו ז"ל ולדעת הפוסקים שהביא שם משמע להו מהירושלמי הנזכר, שצ"ל רענו בלי וי"ו. ולפום מאי דפרישנא ליתא, אדרבה הירושלמי נמי הוה גריס רוענו בוי"ו כנז' ודוק. ואף על פי שדבר נכון הוא, מ"מ דחוק הוא בדעת הטור כאן, ועכ"פ לעשות מלת זוכרינו מלא וכן וכותבינו זה שבוש מבואר, דינקותיה היא, אגב חורפא שבישתא. 

כתב בט"ז [ס"ק ג] ליישב כפל הלשון שבנוסח מלוך על כל העולם כולו. ודבר ה' בפיו אמת, והוא דבר פשוט ומצוי לרוב גם במקרא, כמו [במדבר טז, ג] כל העדה כולם קדושים, וזולתו כמ"ש בס"ד בהגהות התפלה, וכן מצינו בהרבה מקומות במשנה וכמוהו עוד בנוסח תפלה דר"ה, כל הרשעה כולה, וחלילה להגיה מלב, כמו שעלה על לב עקש, השמר ממנו פן תנקש. 

[רצט ב ד"ה כתב הר"י] ע"ב. ואם לא הזכיר [בערבית] מעין המאורע מחזירין אותו. והיא גופה קשיא, הא קי"ל תפלת ערבית רשות, אלא על כרחנו צריך לחלק בין תפלת ערבית דחול, לדשבת וי"ט, דלכ"ע חובה היא, כמ"ש בס"ד בדרוש קראתיו תפלת ישרים, ובהגהותי לרא"ש ריש פרק תפלת השחר. 

מור וקציעה סימן תקפג 
==================== 
בטור. ואוכלין כו' הריאה. נ"ל לפי שמאירה את העינים (יומא י"ח ב). 

ע"ב ב"י [ד"ה ואיתא]. ניקו בביתא דהכרא. צ"ל. 

שם [ד"ה ומ"ש רוביא]. ועל הקרא אומר יקרע. עיין שער הפנה. 

מור וקציעה סימן תקפד 
==================== 
[ש א] שם בסוף העמוד [ד"ה נוהגין]. ונ"ל דשאר בקשות שאומרים באבינו מלכנו אומרים בר"ה כו'. לא ידענא מאי אולמייהו דשאר בקשות שבו, כגון חדש עלינו שנה טובה, קרע רוע גזר כו', שלח רפואה, כתבנו בספר פרנסה וכלכלה, בספר סליחה ומחילה, ואינך דכולהו בקשות צרכים נינהו, ול"ש שבת ל"ש י"ט בענין זה, ואם יצא ר"ה מן הכלל דשאר י"ט, נימא הואיל ואשתרי, אף כשחל בשבת לשתרי. 
ומ"ש מג"א (סק"ג) להמציא חילוק בין שני טעמים שנאמרו בו. לא הבינותי. וכנראה לשונו מוטעה ויש בו השמטה וגמגום, כי ערבב שני ענינים, והנהו נלעג לשון אין בינה. 

ע"ג. כתב המרדכי מצאתי בתשובה בני אדם החבושים אין מביאין ס"ת אצלם. עמ"ש בס"ד לעיל סי' קל"ה. 

מור וקציעה סימן תקפה 
==================== 
צ"ע אם ב"ד שלמטה מוזהרין עליה לענוש הבלתי רוצה לתקוע, ולשמוע קול שופר, ולהכותו עד שתצא נפשו, כיון שאין בה מעשה, דבשמיעה יצא ידי חובתו. 

בטור. ועומד התוקע (עתו' דערכין י"ט ב). נראה פשוט, שאחד התוקע ואחד השומע במשמע דיום תרועה יהיה לכם, ואמאן דנפיק י"ח, נמי רמי חיובא דעמידה. 
ולא ידענא מה צורך לראיה ומניין עוד יותר שכתב במג"א [ס"ק א] בשם כנסת הגדולה דלא ידע מנליה הא. איברא הני מילי בתקיעות דעל סדר ברכות, שהן עיקר המצוה מד"ת, אבל תקיעות דמיושב שתקנת חז"ל היא, ואינו מעיקר המצוה, ודאי שאין הצבור חייבין לעמוד בהן, שכן אמרו בפירוש, מפני מה תוקעין כשהן יושבין, כדי לערבב [השטן], ואחר שאינן של תורה, אף התוקע אינו חייב בעמידה ד"ת, אלא מפני כבוד צבור בלבד. 
ואין לומר שלזה נתכווין בכ"ה, דא"ה מאי קאמר דלא ידע מנליה, מ"ט לא מחי לה אמוחא, דודאי ליתא, דבהדיא איתא בגמרא איפכא. גם הרדב"ז אי אפשר שיטעה בזה, אלא ודאי בתקיעות דמעומד מיירי ואהא קאמר כ"ה, דלא ידע מנ"ל דהשומע גם הוא חייב לעמוד. אבל הדבר ברור בעצמו דודאי היוצא י"ח התקיעה עליו מוטל חיוב זה ביותר. ולא עוד [אלא] שאני אומר אם כבר יצא התוקע לעצמו, ועכשיו אינו תוקע לחובת עצמו, אלא להוציא אחרים, הרי הוא יכול לתקוע אף מיושב ד"ת, שאין חיוב זה כ"א על היוצא י"ח המצוה דווקא, ואפי' לא היה חיוב בדבר מדברי תורה הלא חייב ג"כ לעמוד השומע, מאחר שבסדר תפלה הוא עומד. 

שם. ודי בברכות שבירך ראשון. עמ"ש בס"ד לעיל ריש סי' ק"מ. 

בב"י [ד"ה וקודם] לשמוע בקול שופר. הבי"ת הוא ט"ס, וצ"ל קול שופר, כי לשמוע בקול, היא הקבלה לעשות מה שקולו של מדבר מצווה. כמו ושמעת בקול ה' [דברים ל, ח] תשמע בקול ה' [דברים ל, י] וכן רבים. מה שלא שייך בכאן. 

שם. וקיצרם במקום. צ"ל. 

שם [ד"ה וכתב הגאון]. שאילו היה (רואה) דברי הרא"ש לא היה מקשה. כצ"ל. 

דף רעו א בטור. הלכך אם הוא מובטח שחוזר לתפלתו רשאי לתקוע. עכ"ל. וכשאינו מובטח נראין דברי במג"א [ס"ק ט'] שלא יתקע עד אחר התפלה, דלא כבט"ז [ס"ק ה'] ודוק. 

[ש ב] שם [ד"ה כתב הרמב"ם]. ואפשר דהרמב"ם לא איירי אלא במצוה שיש בה מעשה וכו'. יכולני לסייעו מקידוש, דמוציא אחרים ידי חובתם אף בברכת יין. אף על  פי שאינו אוכל ושותה עמהם. ופשיטא דמוציאן כמו כן גם בברכת זמן שמסדרן על הכוס, וכמו שנהגו בקדוש דבית הכנסת לאפוקי אורחים. ולא עוד [אלא] אפילו היכא דליכא אורחין נמי. והרי הרמב"ם גם הוא מהסוברים שמקדשין לעולם בבית הכנסת, כמ"ש הטור בסימן רס"ט. הא ודאי חילוקו זה מוכרח. 

בב"י [ד"ה ואם התחיל]. צריך לברך ודאי. אם עדיין לא יצא. 

שם. ומ"ש רבינו וברכה לבטלה לא הוי כו', ולא דק כיון שהשני יוצא בברכתו אף על פי שלא יצא הוא לא הויא ברכתו לבטלה. עכ"ד. וי"ל דמידק דייק, ומילתא  אגב אורחא קמ"ל, דאי נמי לא כוין דעתיה מעיקרא לאפוקי אחריני י"ח, מצי אידך למתקע ליה, ולא צריך לברוכי תו, ולא אמרינן דכה"ג הויא ברכתו לבטלה, כיון דאיהו לא תקע, ולמפטר להיאך לא איכוון, אשמועינן דאפ"ה ליכא ברכה לבטלה, כיון דמ"מ נפיק השתא בתקיעת השני נמצא שעלתה לו הברכה מכל מקום. ובזה מיושב ג"כ היתור בלשון הטור, דנקט מילתא דלא צריכא, בהא דקאמר אפי' לא יכול לתקוע כו', דהיינו הך דכתב ברישא, דחד טעמא הוא, דכוונת המברך להוציא כל הצבור, ותרתי למה לי, אלא ודאי כדאמרן, ודוק. 

שם [ד"ה וכתב עוד]. דלא שייך בל תוסיף בעשות המצוה ב"פ. עמ"ש לקמן סי' תקצ"ו בס"ד. 

שם [ד"ה כדתנן]. השני מתקיע. עמ"ש בס"ד בלחם שמים במהדורא [משנה לחם ר"ה פ"ד מ"ז]. 

[שא א] שם. כדין אתערבבו (צ"ל) כו' נפקין פתקין מידי מלכא. או מבי מלכא. כצ"ל. 

שם. ואף על פי שבטל השמד. עיין לחם שמים רפ"ה דמעשר שני. 

שם [ד"ה הכלבו]. ואף על גב דאמרינן נמי מקרא את ההלל כו' התם נמי טעמא לפי שמקרא אותו לציבור. עכ"ל. ואף דהכא נמי מוציא אחרים בתקיעתו, ושייך נמי לשון מפעיל, מכל מקום מתקיע לא שייך, דהרי אינו עושה את הציבור תוקעין אלא שומעין, ולא בתקיעה תליא מילתא, כדפריש רבינו בעה"ט. 
במ"א (ס"ק ג). שמנהג זה הוא לאנשים כו'. צ"ל. 

מור וקציעה סימן תקפו 
==================== 
[שא ב] בטור. ג' חילוקים. צ"ל. 

ע"ג ב"י. וכתב עוד מיהו אף על גב דמסקינן חוץ משל פרה אפשר דדווקא בטהורים אבל בטמאים לא. (ר"ל אם ימצאון בטמאים חלולים, עם כי רחוק הוא במציאות). עכ"ל. עיין בבאר הגולה [אות ה'] מה שהקשה ממשנה דפרק בא סימן [נדה פ"ו, ט] כל שיש [לו קרנים יש] לו טלפים א"כ הלא אין קרנים לטמאה, ונדחק מאד. ואני תמהתי לכאורה על מי שהקשה קושיא זו, דהא משמע פרק אלו טרפות [חולין נט] דהך כללא בחיה הוא דווקא, א"כ בבהמה איכא למימר, דמשכחת טמאה דאית לה קרנים, שאינן כרוכות ומפוצלות. וכ"ש לפירוש התו' בשם ריב"ם שם [ד"ה אלו] (והוא ודאי העיקר) לא אתיא מתני' אלא כר' דוסא, והא פליגי רבנן עליה, ולדידהו איכא למימר, דבין בבהמה בין בחיה, אף על  גב דאית לה קרנים, צריך לבדוק בטלפים, דפשיטא דיש קרנים לטמאים בכל גוונא. ושוב ראיתי שהתי"ט שם בנדה כתב כן, ונראה שגם במג"א [ס"ק ב'] לכך נתכוין, ועמש"ל עוד בס"ד ובמגדל (דשפח"א). 

וכתב עוד במג"א ז"ל, גם נ"ל דראם טהור הוא כו' ועוד דהא יש לו קרנים. עכ"ד. משמע דס"ל דמשו"ה כשר לשופר דאצטריך ליה הכא, ופליג אשיורי כנה"ג, דס"ל מין טמא הוא ופסול, כדכתב הכא, ובין למר בין למר קשיא לי טובא דלא ידענא מאי מהניא ליה טהרתו, דמכל מקום פסול לשופר מה נפשך האי ראם היכי דמי, אי במין המצוי אצלנו איירי, ר"ל הבופלו שכן לועזין אותו, הלא מין בהמה הוא כמו שכתבו התוספות בזבחים (דף קי"ג) דבופלש שלנו חלבן אסור, וכן נפסק בי"ד (סי' פ' וכ"ט) שהוא שור הבר ששנינו בכלאים, וכיון דמינא דשור הוא אין פסול יותר ממנו, ואין בבהמות כשרות רק ג' מינין שור שה ועז, ופשיטא דלאו מינא דשה ועז הוא. ואם כוונתו על ראם הבלתי מצוי עמנו, שהוא המתורגם ורימא, ומין חיה הוא, הא נמי פשיטא דפסיל טפי, חדא, מפני שהוא קרן, שכל פסולו של שור מפני שנקרא קרן לא למדנו אלא ממנו, דכתיב בכור שורו וגו' וקרני ראם קרניו. ותו משום דאינו חלול, ואין זכרות לקרניו, כדכתבו בהדיא התו' והר"ן, דמשו"ה לא אצטריך תנא לאשמועינן פסולא דקרני ראם, משום דלא חזו כלל מהאי טעמא, אפי' לא היה נקרא קרן, על כן אין מקום כלל לדבר זה, ודוק. 
ותמיה לי טובא על הרב הנ"ל, דאזיל בתר איפכא במח"כ, דהרי אם יצוייר עוד מין ראם שהוא טמא, לא בריר פיסוליה כולי האי, שהרי הר"ן נסתפק בדבר ולא החליט איסור קרני הטמאה, אף על גב דאזלינן בה לחומרא (כדפסק בהגה דש"ע [ס"א]) משום ספק פסול  דאורייתא, מכל מקום אינו פסול ודאי, משא"כ במיני הטהורים שזכרנו, פסולן ברור וק"ל. גם בעל שכה"ג נפל בטעות בדבר זה שכתב ראם הוא טמא, וליתא דנעלם גם ממנו ז"ל מ"ש הנ"ל, והעלה חרס בידו אף הוא, דבלא"ה פסול בודאי. 

וקרן של כלאים אם הוא כשר לשופר. עמ"ש בס"ד בסי' תרמ"ח. 

[שב א] ע"ד. אלא פשוט יוצא בדיעבד, שאם היה כפוף כו' תוקעין בו לכתחלה. כצ"ל. 

דף רעו ע"א בב"י [ד"ה כתב הג"א]. וליכא למימר דדוקא בדגוי מכשר בשל ע"ז ולא בשל ישראל. כצ"ל. או (צ"ל) מטעמא דר"א כו' דאיכא טעמא אחרינא הכפול נמחק, דכתותי צ"ל. ועמ"ש בלח"ש בס"ד פ"ג דסוכה. 

[שב ב] שם. אי נמי במשמשי ע"ז עסקינן, וכגון שנטלו ע"מ שלא לזכות בו. צ"ע אי במשמשין איירי מאי איריא דנטלן ע"מ שלא לזכות, אפי' זכה בהן ישראל נמי אית להו ביטול, כדקיי"ל בי"ד סי' קמ"ו (והכי אוקימנא לה בחידושי גמרא אליבא דרש"י) ודילמא ה"ה והר"ן ז"ל לא פסיקא להו מילתא לפלוגי בין אלילים עצמה למשמשין בהכי, או שמא מ"ש וכשנטלו כו', הלשון מוסב לשלפניו, וקאי אע"ז עצמה, וק"ל. ובחידושי גמרא מוקימנא לה לההיא דר"ה תו בגוונא אחרינא, דאיכא למימר שעשה השופר מקרני בהמה שנעבדה, דב"ח אינן נאסרין, ואפ"ה לכתחלה לא חזו לשופר דמאיסי למצוה. עיין ע"ז (דף מ"ז ב). וגם זה ישר בעיני לענ"ד. 

שם. וכגון שנתבטל מעי"ט. עיין במג"א [ס"ק ו]. ולשונו צריך תיקון. ונ"ל שכצ"ל, וצ"ע בי"ד סי' כ"ח, דפסק כסהו הרוח פטור מלכסות (אפ"ה חזר ונתגלה חייב) דאין דיחוי אצל מצות, והל"ל דיכסה מספק כמ"ש כאן. ור"ל דהכא פסק יש דיחוי אצל מצות, וש"מ דמספקא ליה ואזיל הכא והכא לחומרא, א"כ לא ה"ל לפסוק שם דחייב לכסות, דמשמע בברכה נמי ודוק. 

שם. שאין השבועה חלה. כצ"ל. 

ע"ב [ד"ה ניקב]. בלא סתימה אף (אם) מעכב. כצ"ל. 

שם. וראיתי גדולים שפירשו דר' נתן אואם (חדא מלה). כצ"ל. 

שם. התקיעה דאילו בשאינו מעכב. צ"ל. 

שם. משמע דפלוגתא דרבינו ור' ירוחם היא כו' ר"ל דר' ירוחם דמייתי ליה בתר הכי. 

שם. כיון דבאינו מעכב מיירי (לא) הול"ל. כצ"ל. 

[שג ב] ע"ב בטור. דא"כ הו"ל למתני בהדי כו'. כצ"ל. שוב ראיתי שבב"י מגיה כך. ופשוט הוא. 

ע"ד. לתוך ידו. צ"ל. 

שם [ד"ה ומ"ש והאי]. כ"כ הר"ן וז"ל לא כדי. כצ"ל. 

שם. דקשיא להו הא אף על גב. צ"ל. 

[דש א] דף רעז א בראשו ב"י [ד"ה הפכו]. לכאן ולכאן, צ"ל. ונשמעיניה מן הדא. צ"ל. אבא בר בא שאל לר' שופר קדוח מהו. כצ"ל. 

ע"ב. להנחת פה. צ"ל. 

[דש ב] בטור. כיון שאין בו אלא משום שבות כו'. עמ"ש לעיל בהצעה לפני סימן רמ"ג בס"ד. 

ע"ג בראשו. ב"י [ד"ה נפל]. דבין זה ובין זה אסור. כלומר בין שהוא הניח עירוב תחומין, אך השופר אינו שלו, והרי הוא כרגלי בעליו שלא הניחו עירוב, והלה רוצה להביא השופר למקום אחר שחוץ לתחומו של שופר. אי נמי איפכא. וכ"ש כי איכא תרתי, דהוא ושופר חוץ לתחום של בני המקום שצריכין לו. 

שם. וליכא למגמר מנה דחציצה פסלה. כצ"ל. 

שם [ד"ה ואם העו"ג]. עשה גוי שופר בי"ט מותר לתקוע בו. כתב מג"א [ס"ק כה] צ"ע דהא נולד גמור הוא כו'. ונ"ל אפי' בשל ישראל לא אסיר משום נולד כמ"ד אומן קונה בשבח כלי, וההוא דנכרי שחקק קב בבקעת, מצי איירי בבקעת ישראל וברשותו, א"נ למ"ד אינו קונה אתיא, מ"מ במקום מצוה סמכינן אמאן דס"ל קונה, ועמש"ל בס"ד סי' רכ"ח. 

מור וקציעה סימן תקפז 
==================== 
ב"י [ד"ה מקום]. וה"פ ל"ש אם קול הברה שמע, אלא לאותן העומדים על שפת הבור כו', ולעולם אינם שומעים אלא קול הברה כו'. דברי רא"ש הללו תמוהים, אי הכי מאי פריך תלמודא בפשיטות תרי זמני, ליפוק מקמי דלערבב קלא, ודחיק בשינויא, הא בגמרא מוכח דודאי הכי הוא, בתחלה נשמע קול שופר, בבור, גם לעומדים חוצה לו, היינו דתנן אם קול שופר שמע, ואח"כ מתגלגל הקול ומכה בדפני הבור, ונשמע קול הברה בלבד, והיינו בבא דסיפא דאם קול הברה שמע, הלא ודאי משגה הוא במ"כ הרא"ש. וא"צ למ"ש הב"י, שאין הענין תלוי אלא בהשגחת האדם לשמוע קול השופר העולה מהבור תכף מיד לתקיעת התוקע, או נתאחר ונעוה משמוע בתחלה, אלא אחר שנמשך הקול ונתפשט על פני הבור. 

שם. ובפיטוס לא חלק. כצ"ל. 

מור וקציעה סימן תקפח 
==================== 
[שה א] בטור. ושבת לאו זמן תקיעה כו' שאין הכל בקיאין כו' וחיישינן שמא יטלנו בידו ויעבירנו ד"א בר"ה. ע"כ. הקשה מהרמ"פ דהא תקיעה שבות נמי הויא, גזרה שמא יתקן כלי שיר, וא"כ נימא דאסור משום האי גזרה. ותירץ דהך גזרה לא גזרו בתקיעת שופר דא"כ לא יתקעו לעולם, דגם בי"ט שייך שמא יתקן, ונמצא שיעקרו מ"ע מן התורה, אבל גזרה דשמא יעבירנו לא שייך אלא בשבת. 
וכתב במג"א [ס"ק ד] אבל לפמ"ש הר"ן שהטעם שדוחין התקיעה מפני גזרה זו היינו משום דלא בקיאינן בקיבועא דירחא, א"כ הדרא קושיא לדוכתה, נימא דהגזרה היא משום שמא יתקן כלי שיר, ומאי דשרי בי"ט משום דממ"נ אי י"ט הוא, עבדינן מצוה, ואי חול הוא לא עבדי כלום, משא"כ בשבת דעברי אשבות. עכ"ל. 
ולא ידענא מאי ק"ל, דאפ"ה לא בעו למימר משום הך גזרה דשייכא אף בי"ט, דלא ליתו למטעי למיסר אף בי"ט (תקיעת שופר לכל מסור) וכ"ע לא ידעי דטעמייהו משום דלא בקיאין הוא. משו"ה נקוט טעמא דלא שייך אלא בשבת. 
ועי"ל אף על גב דבודאי ליכא למיחש לטעותא ולמעקר עשה לגמרי, מ"מ י"ט ראשון הוא  עיקר לדידן (ועיין בתו' רפ"ד דסוכה [מג ב, ד"ה לא איקלע]) וממנו מתחילין למנות למועדים, דלא מצינו אלול מעובר, ואעפ"כ שני י"ט של ר"ה קדושה אחת, אף בפני הבית, ואי הוה אמרינן טעמא משום גזרה דתקון כלי שיר, הוה אמינא דלא נתקע בראשון מה"ט, דהוא ודאי י"ט, ואף על גב דאיכא מצוה, העמידו בו דבריהם, ויתקעו בשני, אי נמי  איפכא, אף על גב דלא דחינן תקיעת שופר דראשון, דהוא דאורייתא, מיהת לא נתקע בשני, דאינו  אלא מספק, ואפ"ה כיומא אריכתא הוא לקדושת י"ט, ונחוש ביה להך גזרה, דלא ליתו לזלזולי ביה, וק"ל (ע"ל סי' תקצ"ו ודוק). ואף שקביעות הי"ט לב"ד מסורה, אפ"ה שפיר עבדי למינקט הך טעמא דלא שייך בי"ט דלא ליהוו מילי דרבנן סתרי אהדדי ומיחזי כחוכא, ואתו לזלזולי בהו. ולכל זה האריכות אין אנו צריכין, דבכל דהו סגי לאצרוכי לגזרה דרבה כדכתיבנא מעיקרא, ולחנם הטריח עצמו הרב הנ"ל בזה, שבודאי עכ"פ הוא טוב טעם יותר. 

ע"ד ב"י [ד"ה שמע]. הא לאו הכי (לא) יצא. כצ"ל. 

שם. לא שישמע תרועה ואחריה שתי תקיעות כו' וכיוצא בזה שמע תשע תקיעות מט' בני אדם כאחת לא יצא. הא ודאי קשיא אטו גרע משופר וחצוצרות. 

דף רע"ח ע"א בראשו ב"י [ד"ה כתב הג"א]. ותימה שבפרק ראוהו ב"ד משמע דתרי קלי מתרי גברי לא משתמעי. בחנם תמה מר, דהתם לא אתי לאפוקי אלא תרי קלי דקב"ה, דמחד קאתו, ובודאי תרי קלי מתרי גברי לעולם משתמעי, אלא היכא דלא חביבא עליהו, לא יהבי דעתייהו למשמע, דכי יהבי דעתא למשמע, הא פשיטא משתמעי. והיינו נמי דלא הדר ביה תלמודא משינויא קמא, ונקט לישנא הא לא דמיא כו', כלומר לעולם מתרי גברי משתמעי, והא לא דמיא ההיא לדהכא, אלא בחביבותא תליא מילתא. 

שם [ד"ה וכתב הר"ן]. י"ל דהני שאני (צ"ל) שהכל טרודים בהם. ולי נראה מלבד זה טעם גדול יש לחלק ביניהם, מילה אית בה כרת, כי עביד לה בשבת שלא כתקנה. וכל המצויים אצל מילה, מומחים, משו"ה ודאי סתם מוהל בקי הוא. ובלא"ה נמי משום שיש בה סכנת נפש, אינה נמסרת אלא לבקי. (להכי לא שייכא בה גזרה דרבה דמשום שאינו בקי נגע בה) משא"כ שופר לכל מסור, ואין הכל בקיאין לפי שהיא חכמה, שייך בה למגזר שמא ילך אצל בקי. 

[שה ב] שם [ד"ה ואף]. וכ"כ הרמב"ם כו' ואמר רבי אלעזר אפי' בשבת כו'. לשונו זה מגומגם שאין כך לשון הר"מ, ואינו מדרכו להביא בחבורו כדברים האלה, גם לא נזכר בלשון ר"מ שמתעסקין עמהם בשבת, ולכן נתרעם על זה הר"א בהשגות, אלא שהה"מ נדחק בו לפרש שאין כוונתו לחלק בין י"ט לשבת לענין חינוך. ובכ"מ שם לא הוסיף אלא דוחק. 

שפר בעיני להציג כאן חילוקי הדעות בדין תינוקות לתקיעת שופר בשוי"ט. ואלו הן. לרי"ף פרושא קמא, אפי' בשבת מתעסקין עמהם כו' בקטן שהגיע לחנוך, אבל שלא הגיע לחנוך בי"ט (דר"ה) אין, בשבת לא, לא בשבת דר"ה, ולא בשבת דעלמא. לא מבעיא אין מלמדין, אלא עכובי מעכבין וכפרש"י (עיין חידושי גמרא מ"ש על תו' בזה), ולאידך פירושא שהגיע לחנוך אין מעכבין, בשבת, ולכתחלה לא אמרינן להו תקעו, אבל בי"ט דר"ה, ודאי לכתחלה נמי. ובלא הגיע מלמדין אפי' בשבת, ואצ"ל בי"ט דר"ה והוא כפר"י, וכן דעת הרמב"ם. ולדידיה דווקא בשבת דעלמא הוא דמעכבין, שהגיע לחנוך, ובשבת דר"ה הדבר מסופק, לפ"ד ה"ה, מעכבין בו גם את שלא הגיע, כדי שלא יאמרו שתוקעין בר"ה שחל בשבת, וי"א כ"ש בשבת דר"ה שמניחין לתקוע תנוקות שלא הגיעו, אבל הגיעו ודאי אסורין. ולהר"ן הוי איפכא, דווקא בשבת דר"ה מתעסקין עמהן שילמדו (וזה לפי שני דרכים הנ"ל אם בהגיע, או דווקא בלא הגיע) ובשבת דעלמא כלל לא. וי"א שכל זה שהתירו לתנוקות דווקא בזמן שתקיעת ר"ה דוחה שבת. וצ"ל דהיינו דווקא במקום ב"ד ובפני ב"ד, וזה דוחק מבואר. ולכן נראין דברי רמב"ן שהמשנה נשנית לכל זמן. ומשמע נמי דווקא בשבת דר"ה מתעסקין עמהן שילמדו, כדי שיהיו בקיאין לתקוע למחר לצאת י"ח. ולפ"ז מתוקמא מתני' בהגיע לחינוך, דבר חיובא דרבנן מיהא הוי. 

בש"ע השמיט דינא דתינוקות סבר לה כר"א וכדרז"ה. וצ"ע. 

ע"ב. כתב הכלבו יש שואלים אמאי לא דחינן ר"ה כדמקלע בשבת כו' כי היכי דדחינן לי' מיום ראשון. כצ"ל. 

מור וקציעה סימן תקפט 
==================== 
בטור אנדרוגינוס מוציא את מינו. כתב מג"א [ס"ק ב] אבל לא את שאינו מינו, פי' דאע"פ שחברו אנדרוגינוס אם באותו פעם שהוא נקבה, הוי חברו זכר, אינו מוציאו. עכ"ל. ודברי הבאי הם במ"כ, שנמשך אחר טעות ההמון בפירוש מלת אנדרוגינוס, כאילו היא בריה המשתנה לעתים, ומתחלפת ממציאות זכר לנקבה, ומנקבה לזכר, ולא נמצאת בריה כזו, ולא שמענו ממנה לאחד מהחכמים אשר מעולם (אף על פי שיש באנדרוגינוס כמה מינים, כמו שזכרו הטבעים, מ"מ כולן שוין בכל זמן) אבל האנדרוגינוס המורגל בדרז"ל, אינו אלא בריה העומדת בצורה אחת כל ימיה, כשאר כל הבעלי חיים, אלא שיש לה זכרות ונקבות כאחת, וכן פירשוהו כל המפרשים, והמלה יוונית אנדרו, הוא זכר, וגינוס, נקבה, (וכן בב"ר פי"ח שמעת מימיך אנדרו אנדרופיא, גיני גיניא) מורה שהוא מורכב משניהם, וכך עולה מספרו. 
ולתשובת האומרים שהאנדרוגינוס הוא חודש זכר וחודש נקבה, ושבישתא כיון דעל על גם כי יזקינו לא יסורו ממנו, ואף מכת לומדים שמעתי מתעצמים בשטות זה להחזיק בו. עניתי להם כאוולתם שעל כרחם טעות הוא בידם, מהא דאיפליגו ביה רבנן ור"י, אם מילתו דוחה שבת, והיכי דמי, אי דאתיילד זכר, נמהליה בעדניה דאכתי זכר הוא ולא אנדרוגינוס, ואם בחדשו הראשון ללידתו נקבה היה, פשיטא דלכ"ע לא דחיא מילתו שבת כי הדר והוי זכר, דהויא מילה שלא בזמנה, ולא היה מהצורך להשיב תשובה זו, כי אמנם הוא דבר פשוט לכל בר דעת. והאריכות בו למותר. רק מפני שקשה בעיני החכמים בעיניהם, לפרוש מדבר שהורגלו בו הוצרכתי לכך. עוד ראיה אחת אמרתי להזכירה להפיס דעת המתעקש, מהא דאיתא בנדה (דף נ"ח ב) טומטום ואנדרוגינוס שראו לובן ואודם כאחת. 

[שו א] שם. ולהוציא השופר בשבילן (צ"ל). עיין חידושי גמרא ריש פ"י דערובין, ור"ה פ"ד. 

ב"י. ומ"ש שעוברות על בל תוסיף אם מברכות אינו נכון. עמ"ש בס"ד בסימן קכ"ח בס"ד ובחידושי גמרא ריש פ"י דערובין. 

ע"ג [ד"ה ומ"ש רבינו בשם בעל העיטור]. לאחר שיצא הוא בעצמו אסור לתקוע להן. ולי נראה שאין בכך כלום, כי תקע סדרים שלמין, כמה דבעי לתקע, דהא נמי תוקעין מיושב, וחוזרין ותוקעים מעומד, ועמ"ש בס"ד סי' תקצ"ו. ולפום הכי ודאי עדיף טפי שיתקע להן איש בר חיובא משתתקע אשה דאית בה ודאי משום שבות. ובברכה ודאי לא ש"ד, אפי' כי תקע להן איש (היכא דכבר יצא) לא יהא אלא ספק ברכות. 

שם [ד"ה המודר], לדעתיה דבעל הכרי. ט"ס וצ"ל דבעל הקרבן. ויש לי בזה הרהורי דברים. דמידי הוא טעמא התם אלא משום דקרבנות שאינן של מחוסרי כפרה צריכין דעת. וכיון שכן, בדין הוא דכי הוו שלוחי דידן אסור מאחר שצריך גם לדעתו של בעל הקרבן. משא"כ בשופר אליבא דמ"ד מצות אין צריכות כונה (וכמו שסוברים רוב הפוסקים) וכאבוהי דשמואל שאפילו כפאוהו ואכל מצה יצא, אין צריך דעתו, הדר הו"ל כקרבנות דמחוסרי כפרה, דאפילו אי הוו שלוחי דידן מצו מקרבי עליה. ה"נ לא שנא עביד שליחותיה או לא הכל אחד לענין זה. ולקולא אליבא דכ"ע לא צריך כוונה. עוד נ"ל, התם היינו טעמא משום דאפשר בכהן אחר, אבל אם אי אפשר באחר שמא אפילו כי נימא שלוחי דידן לא סגי דלא מקריב עליה, דאפילו הוי שלוחא דידן מאי הוי, כל ישראל ערבים זה בזה, ומחוייב לסייעו בקיום המצוה בכל אופן. תדע דהא כי לא אמר ליה הוציאני, מוציאו על כל פנים וכי מאיזה טעם זה עושה וזה יוצא בו, אם לא מתורת שליחות, לפי ששלוחו של אדם כמותו. הא ודאי בין אמר בין לא אמר לא אכפת לן בכה"ג, דלא אפשר ליה לקיומי מצוה אלא בו ודו"ק. 

שם [ד"ה וצריך]. ליה גופיה. צ"ל. 

ע"ד בראשו. והרא"ה אומר אפי' צווח כו' וחזק סברא זו. כצ"ל. 

מור וקציעה סימן תקצ 
=================== 
[שו ב] דף רעט א ש"א ב"י [ד"ה וכתבו]. עד שבא רבי אבהו ותקן כו', לא היו ישראל יוצאין ידי תקיעת שופר כו' ואין כאן חילוק ענין אלא חילוק מעשה. ע"כ. ואין להפליא מזה כל כך, מאחר שאנו רואים שאפי' בזמננו הן עוד היום מנהגי הארצות חלוקות באופן עשיית התרועה עצמה, כי יש בה שינוי גדול בין האשכנזים והספרדים ואנשי פולוניא. שהללו עושין אותה כעין טרומיטין, והללו עושין אותה טוט טוט. על כן נראין דברי רב האי גאון, ששינוי המקומות גרם החלוף, וגם בעשיית התרועה כל אחד עושה כמנהגו ויוצא בה, כי בכל אופן מהנ"ל היא התרועה. ומ"מ נראה יותר טוב ומן המובחר לעשותה טרומיטין כדרך שזכרוה הפוסקים, וכ"כ והרעותם. ועיין חידושי גמרא ומטפחת [ספרים] ח"ב [פ"ט אות צ"ה]. 

[שז א] שם [ד"ה וכתבו עוד]. כשיעור ג' שברים וג' כחות. נוסח זה שהעתיק ב"י הוא נוסח הרא"ש, וט"ס הוא, אבל נוסח תו' שלשה שברים ותשעה כחות, וזה ישר. 

שם [ומ"ש רבינו בשם העיטור]. אלא לד"ה שיעורה הוי כשלשה קולות, שכל קול מהם ג' כחות. איני רואה רמז לזה בלשון בעל העטור. 

[שז ב] ע"ב. ויש מי שהחמיר בתקיעה של תשר"ת שצריך להאריך בה כשיעור ג' שברים ותרועה, שהם י"ח טרומיטין. זה טעות דמוכח, וצ"ל י"ב טרומיטין, נוסח הש"ע שלפנינו [סעיף ג] דייק. הכנסת הגדולה נשתבש בהבנת לשון זה ולא נתכוין בדעת ראב"ד, גם לא ירד לסוף דעת תו', והאריך בדברים שאין בהם ממש, וחשד לש"ע במה שבו במ"כ. וקפחיה לבמ"א ולכמה סבי בטעותא. 

מור וקציעה סימן תקצא 
==================== 
דף ר"פ ע"א בטור. כי היכי שיוצא. צ"ל. 

ב"י. ולא שינה הסדר. ע"כ. צ"ל. דבהא פליג וכדתניא. ולאפוקה מפשטה. צ"ל. 

[שט א] שם [ד"ה ועל הירושלמי]. ר"ז ור"ח הוו יתבין לאלין תקיעתא מן דצלו אתא צלותא. נ"ל כך פירוש לשון ירושלמי זה, ר"ז ור"ח היו יושבין לתקיעות דמיושב. מן דצלו, כלומר מאחר שהתפללו בלחש, אתא צלותא, ר"ל בא שליח צבור לתפלת תשע בקול רם, להוציא הרבים והמון העם שאינן בקיאין בתפלת ר"ה ובתקיעות על סדר ברכות, קם ר"ח לשמוע תפלת השליח צבור, וא"ל ר"ז והלא כבר התפללנו, א"ל אני מתפלל וחוזר ומתפלל, כלומר לצאת ע"י שליח צבור בתשע ברכות לפי שלא התפללתי בלחש אלא שבע. דנחתי (צ"ל) מערבייא (שהיורדים מא"י לבבל) אמרו הלכה כר"ג שמוציא את הרבים י"ח באלין תקיעתא. וזה פירוש מרווח, יותר ממ"ש הר"ן, שהוא דחוק מאד. וק"ל למבין מדעתו. בין כך או כך הדבר כמפורש בירושלמי שהצבור מתפללין רק שבע. ובחנם הרעיש הר"י אבן גיאת את העולם על הגאונים, גם הפליג לדבר גבוהה גבוהה על מנהג ישיבות שהן עמודי ההוראה. והרב"י נדחק להמשיך פירוש הירושלמי בשטת הטור, נמצא הלשון מסורס, שאמר ר"ח מצלינא והדר מצלינא דהלכה כר"ג ואנא לא כוונית כו' הרי כאן זרות כפול ומכופל, והענין מהופך ומבולבל. אלא ע"כ הירושלמי דחיק ומוקי נפשיה מאי דאמר ואנא לא כוונית, ר"ל ואני לא כונתי בתפלת לחש לצאת י"ח תשע ברכות, רק ידי שבע בלבד יצאתי. וזה מוכרח מאד, כי איך יאמר ג"כ ואנא לא כוונית, דמשמע לשעבר, ולפירוש הב"י, כך היה צ"ל, ואנא לא מצינא לכווני. ואין להאריך יותר בדוחק פירושו, שהענין עם הלשון אינו סובלו. 

שם. הדר מצלינן למוספין דברכות כו'. צ"ל. 

ע"ב בטור. שגם נביאים וכתובים מקרו תורה. עיין פירוש שיר היחוד ליום ב' בספר עמודי שמים. 

ע"ג. שהוא מוסיף. צ"ל. 

שם. ש"צ מוציאן. צ"ל. 

[שט ב] שם בסופו בב"י [ד"ה ומ"ש רבינו וכ"ש]. והמדקדק לומר לזרע יעקב תזכור כו' אינו אלא טועה כו' שהרי שנינו קונם שאיני נהנה לזרע אברהם אסור בישראל ומותר באומות. עכ"ל. ודאי גדול כח הנוסח הישן המוחזק בידינו והוא היסוד שנשען עליו הריב"ש, כנראה בגוף תשובתו (ועיין בלוח ארש, כי שם קבצתי נדחי הנוסחות הנדחות ונעזבות לאנשים אשר לא ידעו ולא יבינו דרכי רז"ל, והם טובות רווחות ומקובלות ביד חכמי לב ע"ש). אמנם מ"מ יש לשית לב למ"ש במג"א [ס"ק ו] על הוכחתו של הריב"ש, דמאי ראיה מייתי מזרע אברהם דאין עשו בכלל, והרי הנודר מזרע יצחק אסור בעשו (וצ"ע מנ"ל הא בפשיטות) עכ"ד. והא ודאי קושיא אלימתא לכאורה. 
איברא לענ"ד נראה שלא ירד הרב הנז' לסוף דעת הריב"ש, דמאן אמר ליה הא דכוונת הברכה היא לזרעו של יצחק. והא ליתא לפום ע"ד, אלא כינוי דלזרעו, מוסב על אברהם דלעיל דבפתיחת הברכה אמרינן, וזכור לנו העקדה שעקד אברהם אבינו את יצחק בנו וכבש רחמיו וגו', וכי מסיימינן ועקדת יצחק לזרעו תזכור, אזרעיה דאברהם קאי. וכן ראוי לזכור עקדתו של יצחק לזרע אברהם, אחר שכל עיקר הנסיון אינו מגיע אלא לאברהם דווקא, ככתוב והאלקים נסה את אברהם, וכבר נתעוררו כל המפרשים לתת טוב טעם מדוע לא נתייחס הנסיון ליצחק, עיין בזוהר על זה הפסוק. וכן בנוסח זה אנו מזכירים בביאור נסיונו של אאע"ה בעקדה שכבש רחמיו, ולא הזכיר בה יצחק כלל, הרי בבירור שגם בחתימת הברכה על אברהם אבינו הוא המכוון בלזרעו כאמור ונעוץ סופה בתחלתה, משו"ה ודאי שפיר קאמר הריב"ש, ודוק. 
אמנם מעקרא דדינא פירכא, ותמיהא לי מנא להו הך מילתא לגמרי, דאין רשאין לכלול אף זרע עשו בתפלה זו דתקשי להו כלל. והא דכוותה אמרינן בה הכי נמי, ואת נח באהבה זכרת כו', על כן זכרונו בא לפניך להרבות זרעו כו' (עיין לוח ארש). ומי איכא למ"ד דבני נח לאו אומות העולם נינהו, והא גריעא טפי, דהא ודאי כל האומות במשמע, ואפי' אותן שאינן מזרע האבות. ולא עוד, אלא שישראל אינן במשמע, כדתנן בהדיא אמר קונם לבני נח הותר בישראל, ואפ"ה ליכא קפידא בלישנא, כיון דלא מפקינן לישראל מכללא בהדיא, כ"ש דליכא למיחש אי משתמע נמי זרע עשו בכללא דזרע יצחק ולק"מ. 

[שי א] ע"ד [ד"ה כתב הר"ן]. ובשאר חדשים נמי אם לא הזכיר פסוקי המוספין אלא אמר כו'. כצ"ל לדעתי. 

שם. ואם איתא. י"א הויין. לא צריכנא לדיוקא, דבהדיא מני להו התם, שעיר ר"ה מלבד דר"ח. 

דף רפא א בטור. וה' אלקים בשופר יתקע והלך. כצ"ל. מלת עליהם נמחק. צלותא דמוספי צ"ל. 

ב"י [ד"ה ואומר עלינו]. כדתקון רבנן. צ"ל. 

שם. כי היכי דתוקע שליח צבור. כצ"ל. 

שם [ד"ה ומ"ש ואפילו]. דהיכא דאתחיל פליגי כו' אבל אם אינו רוצה לומר כלל יפטיר א"ע ע"י ככתוב בתורתך כו'. דכוותה אשכחן לבני מערבא [ברכות יא, ב] לענין קריאת פרשת ציצית בלילה. 

[שי ב] שם. מסורת בידינו. צ"ל. 

[ד"ה ואם בא]. לאו דווקא י' נינהו. כצ"ל. 

[שיא א] ע"ג [ד"ה אמר רב יוסף]. והיא שיחת צבור. אין שיחה אלא תפלה. ברש"י דידן הגרסא שחרית, עמ"ש שם בחי' בס"ד. 

שם [ד"ה וכתוב ע"ש]. שאין דעתו לעכב. עיין סימן הסמוך. 

מור וקציעה סימן תקצב 
==================== 
ב"י [ד"ה כתב המרדכי]. דאסור להשיח עד סוף התקיעות של מעומד. דבר זה ודאי אין לו מקום ונסתר מעצמו, הרי תפלה מפסקת, ומה לי שיחה אחרת, או שיחה דתפלה, כיון שאינה מענין התקיעות. דילמא ס"ל תפלת מוסף כולה אף דלחש חשיב מענין התקיעות, ורחוק הוא. 

שם [ד"ה והוי יודע]. ואטו מי שיתחיל לבדוק חמצו אסור לו לדבר עד שיגמור ביעורו. עיין מש"כ לעיל (סימן תל"ב). 

שם [ד"ה כתב הרמב"ם]. וכתב הכלבו י"א שאין דעת הרמב"ם על זה לעכב, שזה שתקע הוא שיתקע על הסדר ולא אחר כו'. כן כתב כבר למעלה [ס"ס תקצ"א] בשם ארחות חיים, אבל אינו נ"ל, אלא גם לעכב לכתחלה אמר כך, ומשום הברכה נגע בה, שלא לגרום ברכה שאינה צריכה כשיעמוד אחר לתקוע על סדר ברכות, אם לא שמע הברכה, או אפילו שמע ולא נתכוין לצאת בה. ובברכה אחת שברך הראשון על תקיעות דמיושב נפטרו גם תקיעות דמעומד. 

מור וקציעה סימן תקצג 
==================== 
[שיא ב] בטור. כולן. צ"ל. מהן. צ"ל. 

ב"י [ד"ה ברכות]. שאילו יודע. צ"ל. 

שם. אי נמי לענין סדרן קאמר כו' או זכרונות למלכיות לא יצא. במג"א [ס"ק ד] הביא דבר זה להלכה. ואינו מוכרח כלל כמו שאתה רואה. ואני כתבתי בס"ד בלחם שמים שילהי פ"ד דר"ה דאיפכא מסתברא, ע"ש מילתא בטעמא. מיהא פשיטא דבדיעבד לא מהדרינן ליה, דלא גרע משאר ספק ברכות דלהקל, דהנך ברכות דר"ה נמי מד"ס נינהו כדלקמן סי' תקצ"ה. 

שם [ד"ה וכתב עוד הר"ן]. אבל תשר"ת (תש"ת) תר"ת אין מעכבין זא"ז. כצ"ל. 

שם. ואם ידע לעשות אחד מהם או שנים עושה. ע"כ. פשוט שר"ל שאינו מספיק לעשות כולן בטוב. והרבה בני אדם שתוקעין פעם ושתי פעמים כהוגן, ואח"כ מתקלקלין ואינו עולה בידיהם לתקוע יותר מסדר אחד כראוי. או כגון שאין שהות ביום, ליותר מסדר אחד, וכדומה דרכים הרבה. 

מור וקציעה סימן תקצד 
==================== 
שם. כבר הוציאו מכלל זה בברכות דירושלמי. צ"ל. 

מור וקציעה סימן תקצו 
==================== 
בטור. מריעין תרועה גדולה. לא נודע מנין זה, לא מצאנוהו בדרז"ל ואין כן המנהג. 

שם. ורב האי כתב כו' למדנו שיחידים היו נוהגין לתקוע אחר התפלה כו'. לכאורה משמע דאדרב עמרם קאי רב האי ואין הלשון מכוון, דילמא לא דק. 

בהגה דש"ע כתוב. ולאחר שיצאו אין לתקוע עוד בחנם. והט"ז [ס"ק ב] השיב ע"ז, וכתב שהוא דבר תמוה, לאסור התקיעה בי"ט של ר"ה משום שבות. 
ועיין בתשו' א"מ הגאון ז"ל ([חכם צבי] סימן ל"ה) שהשיגו בזה ואמר שנעלם ממנו מ"ש התו' רפ"ד דר"ה ותלמוד ערוך, ע"ש. ולפ"ז צ"ל שגם מרב האי גאון נתעלמה הלכה זו, דהא בהדיא משמע הכא בטור דהוה ס"ל בפשטא דההיא, דלא שמע אנש קל אוניה מקל תקועיא דיבנה, דמיירי אף שכבר יצאו י"ח. והכי נמי מסתברא טפי (אף על גב דהתו' לא פירשו  כך) והטור הביאו בפשיטות. ואם בי"ט שחל בשבת כך, בי"ט גרידא לא כ"ש. ונ"ל ברור דתלמודא דפרק כיסוי הדם ודאי לא אשתמיט מניה, דהא לא קאמר התם אלא דספק בי"ט דר"ה דוחה אותו שבות, ובודאי דבי"ט דעלמא אית ביה שבות. מיהא בי"ט דר"ה דניתן לדחות אפי' הויא מלאכה גמורה (ואפילו במילי דרשות כהוצאה והבערה די"ט, אמרינן מתוך במלאכות דאורייתא (שרו אף שלא לצורך אוכל נפש) כיון דאידחי אידחי) כ"ש אחר שאינו אלא שבות, דהשתא אשתרי ליה לגמרי. ודומיא דלולב דמותר לטלטוליה אף בתר דנפק ביה אף על גב דלא חזי למידי דהא אתקצא למצוה, ומשנעשית מצותו לא יהא עוד תורת כלי עליו אלא כעץ בעלמא, ואפ"ה שרי ואפילו בשבת. ולכן נראין בעיני דברי הט"ז דלא שייך בהא איסור שבות לגמרי, כיון דמצוה דיומא הוא, אף על גב דכבר נפיק י"ח. ואף מדברי התו'  ד"ה רדיית הפת, שכתבו שיש בו משום שבות, נמי לא תברא, דלא קבעו למימר אלא דהך שבות אף על גב דשייך בי"ט דעלמא, אפ"ה בר"ה לא אסרו מחמתו אף מספק, לפי שלא אסרו אלא  משום גזרה דרבה (ועמ"ש בס"ד לעיל סי' תקפ"ח) וכיון דניתן לדחות, נדחה לגמרי. וכי פליגי התו', וס"ל דאסורה התקיעה שלא לצורך, בי"ט דחל בשבת דווקא הוא דפליגי, דמפרשי לההיא דתקועיא דיבנה לצאת י"ח כנז', ואפי' בהא לא ס"ל לרה"ג כוותייהו כדאמרן, אלא שרי בכל גוונא, וכ"ד הא"ז כדכתב ב"י. מיהא בר"ה גרידא, לענ"ד ליכא דפליג והדין עם הרב ט"ז שתמה על ההגה בזו שדחה דעת גאונים קדמונים בלי הכרח כלל. 
ועם שהט"ז לפום ריהטא לא דק בהא, דקסבר למימר דלולב נמי ליתסר מה"ט, דחדא גזרה דהעברה היא. ואגב שיטפיה כתב הכי, דהא השתא בי"ט גרידא איירי, ובהא לא שייך טעמא דהעברה, דהוצאה בי"ט שריא, א"כ לא מוכח מידי מלולב, דאע"ג דלולב שרי בנטילה, וליכא למיגזר מידי בי"ט לחוד, אפ"ה תקיעה דשופר ליתסרא, משום שבות דשמא יתקן כלי שיר, דחכמה כו' היא, ואסרוה חז"ל בכל י"ט. אלא מיהא גברא רבה אמר מילתא לא תהוי כחוכא, והא איכא למילף מלולב כדאמרינא לעיל, דאם איתא דשייך שבות במידי דמצוה ביומיה נמי, אי הכי הוי לן למיסר לולב בטלטול כל עיקר, משנעשית מצותו וכנזכר, וכדעת המחמירים כאן גבי שופר לענין תקיעה, דלדידהו ודאי דאסיר נמי בטלטול לאחר שיצא בו י"ח דאזדו לטעמייהו, דהו"ל מוקצה למצותו דחמיר, שאפי' לצורך גופו ומקומו אסור, וא"כ שפיר איכא לאותובי להו תיובתא אלימתא מדידהו אדידהו דהיכא ס"ד לאסור התקיעה, וכן טלטול דשופר לבתר דנפק ביה, ומאי שנא לולב דשרי, ושפיר דמי לטלטוליה כולא יומיה, וקשיא ודאי לבהג"ה. ואיברא בלא"ה נמי מילתא דתמיהא טובא היא, להתיר ג"פ שלשים קולות כמנהג כל המקומות, ולמקצת הנוהגין מאה קולות, מותרין בלי שום פקפוק, ואח"ז תאסר לגמרי. 
ואי איתא דבתר דנפקו ביה י"ח, תו ליכא מצוה כלל, א"ה אף בלי שום לתא דשבות, ליתסר משום בל תוסיף. וכ"ש דבי"ט דר"ה פשיטא דליתסר, מה דהוי טפי מעיקר המצוה, או מפני הספק בלבד, ולא יותר לגמרי, משום איסור בל תוסיף של תורה. אלא פשיטא דכוליה יומא אית ביה דררא דמצוה, דומיא דלולב דיוצא בנטילה בעלמא, ואתו רבנן ותקנו נענועי טובא, ואמרו שמצוה בנטילתו כל היום כולו בכניסתו לבית וביציאתו. וכמו שמצוה לכהן, לברך כל כמה דמתרמי ליה צבורא, הוא הדין נמי בשופר כי מתרמי ליה למיפק ביה לאחריני, ומאי שנא האי מהאי. גם מצוה מן המובחר לתקוע בו כל היום, וכן יראה ודאי, שהמרבה ה"ז משובח, וכדעת רה"ג ומפשט דברי הגמרא. ובלבד שיעשה כל פעם התקיעות כסדרן, לעולם סדר שלם או בבא שלמה לפחות, או תש"ת או תר"ת, לא יוסיף עליו, כגון לעשות תששר"ת, או תשרר"ת וכדומה. ולא יגרע ממנו לעשות תש"ר או ת"ש ת"ר ויפסיק, דבכה"ג פשיטא דקעבר אבל תוסיף ובל תגרע, ואיכא נמי לתא דשבות. 

מור וקציעה סימן תקצז 
==================== 
[שיב א] בטור. לפיכך נהגו רבותינו לישב בהן בתענית. כתב מג"א [ס"ק א] דלכ"ע אסור המתענה לבשל ע"ש. עיין תשו' מהרי"ו, בדינין שבסוף הספר (סימן נ"ד). 

מור וקציעה סימן תקצח 
==================== 
בטור. ואם חל בשבת כתב ר"ע שאומרים צו"צ כו' ושראוי לאמרו ביום דין. אמנם טעם הנמנעים מלאמרו, נ"ל משום דאיפכא הוא, ביום דין אין לעורר הדין. כמו שאין אומרים בבית האבל מטעם זה, לפי שמדת הדין מתוחה עליו. לכן מ"ש [ב"י] שנתן טעם נכון לדבר, לחולקים אדרבה הוא טעם נכון למנוע אמירתו. 

מור וקציעה סימן תקצט 
==================== 
בטור. ואם חל בשבת כתב אבי העזרי שאלתי לרבותי אם יש לומר ותודיענו. כלומר או נוסח אחר של הבדלה, או לשנות בו ולעזוב מלומר וחגיגת הרגל. ואף על פי שבודאי ראה וידע שאומרים אותו, אעפ"כ שאל שמא לא שמו לב לכך ונתכוין לעוררם, שמא אם יעיינו בדבר, יסכימו לשנותו. 

מור וקציעה סימן תר 
================== 
ב"י [ד"ה ביצה]. אבל מלעשות י"ט שני לא נעקרה תקנה ראשונה ממקומה. נראה לומר טעם בזה, לפי שכמו מן התקנה ואילך, אף על פי שבאו מן המנחה ולמעלה,  גומרין אותו היום בקדושה, אף על פי שנתקדש יום מחר, וזהו משום שכשבאו עדים קודם המנחה  היום מקודש, ולכן התחילו לשמרו בקודש, וכן כשבאו אח"כ גומרין אותו בקדושה. כמו כן משחרב המקדש אף על פי שמקבלים כל היום, ונמצא היום קדש, מ"מ מפני שמקצתו לא היה  קודש גמור, שהרי לא קדשוהו שמים עד שיקדשוהו ב"ד, גם העם מזלזלים בו כל עוד שלא קבלו ב"ד עדות לקדשו, ואין כאן יום קודש שלם, לפיכך היו עושין לעולם גם קודם התקנה, גם יום שני קודש, שהוא יום שלם בקדושה. כך נ"ל. 
ובזה מובן יותר טוב טעם דכיומא אריכא. ומ"ש הרא"ש בזה, עיין לקמן בב"י ע"ד [סי' תרא], אינו מובן לי, שהוא שלא כצורתא דשמעתא, דוק. 

עט"ז [ס"ק ב]. מעשה שנתעכב השליח להביא השופר עד יום שני דר"ה שחל בששי, ובשעה שבא כבר התפללו הקהל של שבת, אבל עדיין היה יום, ונשאל הדבר מהו לתקוע בעת ההיא. ע"ש מה שהשיב הרב, עד שנכנס בדוחק עצום, באמרו מה לי טעות יום המעונן או טעות דקיום המצוה בשניהם אילו ידע האמת לא היה מקבל כו' (במ"כ הני מילי מרפסן אגרי, לא דמיין להדדי כאוכלא לדנא, מה ענין טעות דיום המעונן שהופך יום ללילה בדמיון כוזב ושוא נתעה, לקבלה העשויה כדינה וכתקנה וכבר חלה ע"פ דין תורה, הא למה זה דומה לאותה ששנינו במגילת תענית (ומייתי לה תלמודא פ"ק דתענית [יב, א]) מי שקדם נדרו לגזרתנו, תבטל גזרתנו מפני נדרו) ומסיק א"כ כיון שמותר בה"ש בשבות דל"ג, פשיטא דל"ג קודם בה"ש. (ודאי קושטא הכי הוא עמ"ש לעיל סימן תקכ"ז) כל שהוא לדבר מצוה. לזה אני אומר שפיר קאמר מר. וממילא נפל מה שבנה עליו, מהסתירה לא נשמר, תינח לדבר מצוה ודאי כי התם, אבל לספק קיום מצוה, מי אמר. ודוק שבזה נדחה כל מ"ש הרב בזה. אבל לי נראה פשר דבר ברור בס"ד כמ"ש כבר בעז"ו לשער הפנה) שעל כרחנו צריכין אנו לחלק בין הפרקים, שאם קבלו שבת קודם שעור תוספת שבת המדויק (שהצגנוהו בפרוזדור למוסך השבת) אז ודאי חייבין לתקוע בעת ההיא שעדיין יום גמור, כדי לקיים המצוה (אף על פי שבשני אינה אלא דרבנן) שעדיין זמנה, ואין משגיחין  בקבלתן, ואפי' שהיא תוך שתי שעות סמוכות ללילה, אבל בתוך שיעור של תוספת המוחלט ודאי צריך לחוש לקבלה, דכחה עדיפא אף אם עדיין ספק חשכה. וכל זה בשעדיין לא התפללו הצבור תפלת ערבית של שבת (רק קבלת שבת גרידא) אבל אחר תפלת ערבית דצבור, ודאי שוב אין תוקעין (אם לא טעו ביום המעונן) מאחר שהקבלה היתה כהוגן וכבר חלה. כך הוא העקר בעיני להלכה ולמעשה. 

מור וקציעה סימן תרא 
=================== 
דף רפב ב"י. ביצה מותרת בי"ט שני. צ"ל. 

[שיב ב] שם [ד"ה גרסינן]. וש"מ דבני א"י צריכין למעבד שני י"ט של ר"ה כו'. עיין שאילת יעבץ סימן קס"ח. 

שם. עכשיו שאנו סומכים על סוד העיבור חזר כל א"י להיות בית הועד. אומר אני א"כ הוסף מים ונאמר עכשיו חזרה הגולה להיות כבית הועד. לכן א[י אומר לא כדברי זה ולא כדברי זה, עיין שאילת יעבץ (סימן קס"ח). 

שם. דכלום אסר ביצה אלא משום דאם באו עדים מן המנחה ולמעלה סמוך לחשכה שלא היה שהות ביום לקבל עדותן כו'. במחילת כבודו הפך פירוש הסוגיא שלא כדרכה עיין מ"ש לעיל בס"ד. 

ע"ג. אלא ודאי מדאסר רבא ביצה לבני דורו שהיו בקיאין בסוד העבור. מי יגיד לנו זה, האיתא פ"ק דר"ה [כא, א] רבא הוה רגיל דהוה יתיב בתעניתא תרי יומי כו', הרי מפורש שלא היה הוא ולא בני דורו בקיאין. 

מור וקציעה סימן תרג 
=================== 
(צ"ל בטור קודם ירו' ר"ח מפקיד כו'). 

[שיג א] בד"מ. מתקנת עזרא שתהא אשה משכמת ואופה בע"ש. לא נמצא כך בגמרא שלנו אבל בפרקא דחסידי [תענית כה, א] יש סמך מדביתהו דר' חנינא בן דוסא. 
כתב בשל"ה שהחסידים נהגו לאכול חולין בטהרה, אף שכולנו טמאי מתים, מ"מ יאכל דגן שלא הוכשר ונילוש במי פירות, וישוח וישתה מן הבאר שלא יגע בהם ויטמאם. והקשה במג"א ז"ל וצ"ע דנטמאו בפיו כדאי' בקידושין דף כ"ג. עכ"ל. ור"ל משום דאיתא התם דהלשון מקבל טומאה במגע כשאר איברים שבגלוי, וה"ה דמטמא, א"כ המים מיטמאין בפיו אחר שנתלשו, ואאוכל שלא הוכשר לא קשיא ליה. 
ואני אוסיף לחזק הקושיא דאפי' באוכל נמי, לא משכחת לה דמצו למיכל בטהרה, דהא הרוק הוא מן המשקין המטמאין כדאי' במכשירין א"כ מאי מהני פת שלא הוכשר, סוף סוף הוא מוכשר ע"י משקה הפה, ומקבל טומאה ע"י הלשון, דודאי מייתי נמי טומאה לאוכל, כי היכי דמקבל. ואי הכי איכא לתמוהי תמיהא רבתא בהא דקיי"ל דאין חיוב מיתה לאוכל תרומה בטומאת הגוף אלא בטהורה, ולא בטמאה, והכי מכי לעיס לה נטמאת, אפי' נילושה במי פירות ולא מיחייב עד דבלעה (ואף על גב דאיכא למימר דמיירי בשתחב לו הוא או  חברו תרומה טהורה בבית הבליעה בעומק בלי שנגע בלשון שבגלוי ודו"ק, אבל הוא דוחק גדול ולא מסתבר לאוקמה בהכי). וא"ל דלא מכשיר משום (דת"ל) [דהוי ליה] שלא לרצון, דומיא דההיא דתנן, פ"ג דטבול יום בטהור שנגס מן האוכל ונפל על בגדיו ועל ככר של תרומה, שאינו מכשיר, הכי נמי לא ניחא ליה ברוק שבפיו, שאינו מכשיר אלא לרצונו, והא ודאי הכי מסתברא, דגם האוכל שבפיו לא הוכשר דאי ס"ד הוכשר ע"י הרוק שבפיו, הא מכיון דחשיב משקה להכשיר, מכשיר אף על פי שאין סופו לרצון, ולא מהני מאי דנפל, דבהכי לא נפיק תו מתורת משקה. אלא פשיטא דלית ליה תורת משקה מעיקרא נמי. 
אפ"ה לא דמי, דהתם בטהור איירי, דמשקין שלו אינן מטמאין ומכשירין אלא לרצון, אבל משקין של טמא, מכשירין לרצון ושלא לרצון, כדתנן ריש מכשירין, א"כ הדרא קושיא לדוכתה. 
והנלע"ד ברור, דמשקין לא מקבלי טומאה אלא במחשבה דווקא, דהיינו בדאחשבינהו בתלוש, דנחתא להו תורת טומאה בהכי, אבל במקומן לא מכשרי. וכי היכי דמחוברין לא מכשרי, הוא הדין לרוק אף של טמא, במקומו בפה לא חשיב משקה לא לטמא ולא להכשיר, עד שיעקר. ובחוץ הוא דמכשיר. ודווקא אי ניחא ליה בעקירה בטהור, ובטמא אף על גב דלא ניחא ליה. מיהת בתוך הפה אין הרוק מטמא ולא מכשיר. ואתי שפיר גבי תרומה, ומצי איירי שפיר דלא נגע בלשון הנגלה. והכא בנ"ד נמי ניחא, דהני משקין לא הוו תלושין מעולם, ובתוך הפה אינן נחשבים למשקים כלל. דוק היטב שהוא אמת גמור בעיני. שוב ראיתי ת"ל שכיוונתי האמת מדעתי, ופלוגתא דתנאי היא שילהי פ"ח דכלים, באוכל דבלה בידים מסואבות, הכניס ידו לתוך פיו ליטול את הצרור, דר"מ מטמא ור"י מטהר. ור"מ ור"י הלכה כר"י. א"נ אליבא דר"י דהילכתא כוותיה נמי בלא היפך מיהא לא חשיב משקה כל זמן שלא נעקר. ויתברך החונן לאדם דעת על דבר אמת ברור והוא יתעלה אל יצל ממני דבר אמת עד מאד. שוב מצאתי לבעתי"ט ספ"ח דמקואות, שנעלם ממנו ג"כ דבר זה ולכן השיג שם על הר"ש בחנם. וע"פ מ"ש לעיל יתבאר שדברי הר"ש ברורים וכמ"ש שם [לחם שמים מ"ה], וע"ע מ"ה [פרק] בתרא דערובין, דלא ס"ל כוותיה דר' יהודה התם, ועיין לחם שמים [שם]. 

מור וקציעה סימן תרד 
=================== 
הלכות יה"כ 

[שיג ב] בב"י סוף הסימן. ולא נהגו כן אלא גם בהשכמת ערב יה"כ אומרים ג' וידויים. אין מנהגנו כן. ובאמת נראה לי שאפילו בשאר פעמים שאומרים ג' פעמים וידוי תכופים אינו נכון. והוא בעיני ככלב שב על קיאו לד"ה. אף על פי שאומרים קצת תחנה בנתיים כמו אשמנו מכל עם וכו' ואתה צדיק כו'. ואני נמנע לחזור ודוי זה אחר זה כשאומרים סליחות. 

בהגה דש"ע [סעיף ב]. אין אומרים מזמור לתודה בעי"כ. תמוה מאד בעיני דאי הכי כי תנינן התם בפ"ק דפסחים (יג, ב) אין מביאין קרבן תודה בי"ד, הל"ל נמי בערב י"כ. אלא ודאי דווקא בערב פסח דמייתי לה לבית הפסול, משום דאף ביום אינה נאכלת אלא עד חמש שעות, ועיקר מצות אכילת הקרבן ביום זביחה, אבל בעי"כ דאיכא יום זביחה, בהכי לא מביאה לבית הפסול, ומייתי לה ודאי. 

מור וקציעה סימן תרה 
=================== 
דף רפג א. בטור. וכיון ששמו גבר תמורתו בגבר. קשה א"כ למה תרנגולת לנקבה, והיא ואותה אינן קרוים גברתא. אבל הקושיא למה אינם לוקחים בהמה, לק"מ, כיון שנותנים דמי שווי הכפרה לעניים, לא בחרו בבהמה שדמיה יקרים. עוד נ"ל שעשו זה בכוונה גם העשירים, ולא מקוצר יד אלא כדי שלא יהא נראה כמקריב קדשים בחוץ, משא"כ בתרנגולים שאין קרבן בא מהם. 

[שיד א] שם. יש להביא ראיה כו' רמי כו' חזא דקשדו כבדא וכוליתא. פרק גיד הנשה ([חולין] צ"ה ב) איתיה, ורב נחמן גרסינן התם, אבל ההיא דרמי בר תמרי, איכא בפרק כל הבשר (חולין ק"י ע"א) והתם כחלי הוו שדו, ומשום איסורא נגעו בה וחומרא בעלמא היא. וי"ל דהכי נמי הנהו דשדו כבדי וכולייתא, נמי משום אסור דם לא אכלו להו, דלא בעו למטרח בצליה. 

לענין סמיכת ידים על התרנגול, עמ"ש בס"ד בשער המטרה. 

מור וקציעה סימן תרו 
=================== 
בטור. עומדים על רגליהם. אין הכוונה שיעמדו כל היום (כמו שעושין קצת, ושמעתי שכמעט מסתכנים בה, אף על גב דבודאי אי מצי למעבד הכי, קדוש מיקרי) דהא מדשמואל איפכא שמעינן דאפי' בצלותא דש"צ, לא הוה קם עד דמטי לודוי. אלא ר"ל רוב היום שעוסקים בחמש תפלות ובקה"ת ובודוים ובאמירת י"ג מדות דכל הני לא סגי להו בלי עמידה. וע"ל ס"ס תר"ט בב"י 

ב"י [ד"ה ומ"ש דעבירות]. א"צ לפייסו עוד פשוט וכו'. עמ"ש בי"ד ס"ס של"ד בס"ד. 

שם סוף העמוד. ואיני. צ"ל. 

ע"ב. ונראה שדייק. צ"ל. 

כתב מג"א [ס"ק ו] אם אמר לאחד ממזר כו' דיכול לומר עליך כוונתי כו' וכ"מ בקדושין כו' הקורא לחברו ממזר סופג את הארבעים משום דחשד לחברו שעבר על לאו דלא יבא ממזר כו'. ולא ידעתי מי הגיד לו זה מי לא עסקינן דפנוי הוא, אפ"ה לקי, אלא ודאי משום חשד אביו נגעו בה. וא"ל אם כן יספוג שמונים. י"ל דבאמו מצי למתרץ דבוריה דר"ל שנאנסה וקרקע עולם היא, משא"כ באביו דקאי ליה ביהרג ואל יעבור. איברא אכתי איכא למידק באביו נמי מי לא משכחת לה נמי ממזר ע"י שוגג. וי"ל דאי מתרץ לדיבוריה כה"ג, אין הכי נמי דמקבלינן מניה, ולא איירי תלמודא אלא בסתמא. א"נ בעי לאתויי סהדי, וכל כמה דלא מברר לה מנגדינן ליה כזיגוד, אף על גב דאמר קושטא. והנה באמת התו' כתבו שסופג מפני שאומר על חברו שעובר בלאו (והוי קצת דומיא דעדים זוממין). וצ"ל כשהוא פנוי ג"כ, הרי יבוא לקהל ורוצה לחייבו מלקות, דבין הכי או הכי על המחשבה הוא לוקה, ודוחק. 

מור וקציעה סימן תרז 
=================== 
[שטו א] ב"י. ונ"ל שיש סעד להרמב"ם כו' מדאפליגו תנאי התם בעבירות שהתודה ביה"כ שעבר אם חוזר ומתודה כו' משמע דאם לא התודה עדיין לדברי שניהם מתודה עליהם כו' ומתודה בפרטות משמע דאל"כ ליכא מ"ד שאינו חוזר ומתודה שהרי לדברי הכל צריך להתודות ביה"כ. לכאורה שפיר קאמר דמשמע דאליבא דר' יהודה בן בבא פליגי, מ"מ יש לדחות דילמא אליבא דרבי עקיבא נמי פליגי, וסבר רבי עקיבא שלא אמרו להתודות אלא דוקא היודע שחטא, אבל מי שבריא לו שלא חטא, הוא אינו צריך ודוי כלל, ופליגי תנאי אליביה בחטאים שכבר התודה עליהם לשעבר (והיינו בלי פירוט החטא כדסבירא ליה) אם כבר נסתלקו ממנו אותן חטאים לגמרי והוה ליה כדלא חטא דלא צריך ודוי וק"ל. 

ע"ג ב"י. מתפלל שבע ומתודה וחותם בוידוי. כצ"ל. 

מור וקציעה סימן תרח 
=================== 
[שטז א] דף רפד א ב"י סוף הסימן. כתב כל בו בשם הר"מ בעי"ה אין לאכול רק מאכלים קלים. הכי משמע בגמרא דריש כתובות [ה, א] מההיא דשמא ישחוט בן עוף וממעשה דחייט בדג דלעיל (סימן תר"ד) נמי משום דבן עוף ודגים קלים להתעכל. וק"ק דהא מצוה להרבות בסעודת עי"כ, כדלעיל בטור סימן תר"ד, ותנן בכ"ג עי"כ עם חשכה לא היו מניחין אותו לאכול הרבה כו' מכלל דלשאר כל אדם אין קפידא. אדרבה משמע דמאכלים שאינם קלים עדיפי כדי שיסמכו עליהם למחר (כדאי' פ' הנודר מן המבושל [מט, ב] גבי בלוספיין) וזיל בתר טעמא דמצוה בריבוי סעודה דתשיעי, כדי שלא יכבד התענית עליהם. 

מור וקציעה סימן תרי 
=================== 
מה שכתבו בטור וב"י לברך על הדלקת הנר ביום כפור דבר תמוה מאד, כמ"ש בהגהותי על ספר הרא"ש בס"ד, ועם שכך קבעתי בפשיטות בחצר לשער העליון, היא דינקותי דאזדא מני מילתא כה ג"ה דש"ע [סעיף א] והדרנא בי וצ"ל שם ואין מברכין כו'. 

מור וקציעה סימן תריא 
==================== 
[שטז ב] ע"ב. ב"י [ד"ה ומ"ש ואף]. אלא כיון דלאו בכלל עינויי דכתיבי בקרא בהדיא באורייתא (צ"ל בבית) נינהו אלא מרבויא דשבתון אתו. כצ"ל. 

שם. אתי שפיר טפי דההיא דהתינוקות מותרין בכולן בשלא הגיעו לחינוך כו'. אגב שטפיה אתיא ליה ולא דק. וכי מותר להאכיל לשום קטן בידים דברים אסורים. והא איהו גופיה דכתב בסימן שמ"ג דלמספי בידים ליכא דאמר. ולא שמעינן מאן דמפליג ביה בין הגיע לחינוך או לא. והיינו דקשיא ליה לר"ן, וק"ל. 

ע"ב. בטור. ששבת זדונו בסקילה, וי"כ זדונו בכרת. כתב מ"א [ס"ק א] נ"מ האידנא דהחובל בחברו בי"כ חייב בתשלומין, כמ"ש בח"מ סימן תכ"ד (צ"ל). משמע בכל גוונא חייב, ובאמת דמתני' סתמא תנן (ומתני' דלא כרבי נחוניא בן הקנה), והיינו משום דבפירוש רבתה תורה חובל לתשלומין בין שוגג בין מזיד משמע, דאדם מועד לעולם. 
מ"מ עדיין צל"ע, דילמא כי רבתה אף על גב דלקי משלם, והיכי דלא לקי, כגון שוגג  בחבלה, פשיטא דמשלם דאדם מועד לעולם, ודוקא במקום שאין כרת. מיהא במקום חיוב כרת אף על גב דכי לא אתרו ביה משלם, משום דלא בר מלקות הוא, ואפשר דבר כרת נמי לא הוה, דילמא שוגג הוה, מיהא כי אתרו ביה, דודאי בר כרת הוי, ליפטר, דהאיכא נמי מלקות ואסון בידי שמים, ולא גרע ממלקות גרידא, ואף על גב דהאידנא אין עדות והתראה למלקות, אבל לענין חיוב כרת ודאי בהתראה דידן נמי חייב, דעכ"פ מזיד הוא. א"נ כלך לדרך זו כיון דלד"ה כי אתרו ביה לוקה ואינו משלם. א"כ האידנא נמי אף על גב דליכא מלקות כל הראוי לבילה אין בילה מעכבת, וכל העומד לגדור כגדור דמי וטובא דכוותה. ה"נ מחוייב מלקות הוא, אלא מחמת שאין ב"ד סמוכים נמצאים עכשיו, אין יכולים להלקותו, משו"ה לא אזיל ליה חיובא דמלקות, למפטריה מתשלומין. הגע בעצמך אם היה חייב מלקות בזמן ב"ד וברח (קודם שכפתוהו) ולא יכלו להלקותו וכי בשביל זה יתחייב בתשלומין זו לא שמענו, וכ"מ מההיא דכל מקום שיעמדו שנים ויאמרו פלוני נתחייב מיתה בב"ד פלוני, ממיתין אותו. וכן למלקות. וכיון דלא אפטר ליה בהכי ממלקות אי אפשר לחייבו בתשלומין. והדבר צריך תלמוד. 

מור וקציעה סימן תריב 
==================== 
[שיז א] בטור. ככותבת הגסה. במזיגה דידי (סימן ק"צ) מידע ידיע שיעורה. 

שם. והוא פחות מכביצה. לכאורה תמיהא רבתא היא, דהא בפרק אמרו לו שנים [כריתות יד, א] איתא דאית ביה שני זיתים, ושאין בית הבליעה מחזיק יותר משני זיתים, ואמרינן בבתרא דיומא [פ, א] אין בית הבליעה מחזיק יותר מביצת תרנגולת ש"מ דשוו. עיין מ"ש בס"ד בחי' גמרא (יומא ע"ז ב) ובקונדרס הנ"ל. עיין סימן תפ"ו. 

שם. אבל אוכלין ומשקין אין מצטרפין. עיין קונטריס לחם לשובע (סימן ר"י). 

[שיז ב] ע"ד ב"י. דהלכתא. צ"ל. 

שם [ד"ה וכתב הכלבו]. והר"ש פירש. צ"ל. 

שם. הנאה אף לשבע. צ"ל השי"ן קמוצה הבי"ת צרויה העי"ן פתוחה. 

שם. ומיהו ההיא. צ"ל. 

[שיח א] דף רפה א בטור. ולא מלא לוגמיו ממש. עיין מזיגה [לעיל סימן ק"צ]. 

ב"י. כל שאילו. צ"ל. 

מור וקציעה סימן תריג 
==================== 
[שיח ב] ע"ב ב"י [ד"ה וגבי]. בי"ה וט"ב שאין שם רחיצה. צריך לבאר דעתו, דס"ל בי"ה וט"ב סגי בכל מידי דמנקי, א"כ אין הוכחה מכל מה שכתבו תוס' ור"ן. וק"ל. 

שם [ד"ה כתב סמ"ק]. ורפואה מותר בי"כ. בקושטא לפום ריהטא תמיהא מילתא טובא דהא אין בין שבת לי"כ כו'. ותו מי קיל יום כיפור דבכרת, מיום טוב דאינו אלא לאו גרידא ואסורה בו הרפואה, כדאיתא לעיל (סימן תצ"ו). איברא אשכחן בהדיא דסיכה לרפואה שריא בי"כ כדאיתא לקמן (סימן תרי"ד). אבל מה נעשה ועל כרחנו צריכין אנו ליישב דברי חז"ל שלא יהיו נסתרים מאליהם, וכי לא ק"ו הדברים כאמור, ואין מנוס מלומר אחת משתים, אם דההיא דהחולה ובעל חטטין דמותרים בסיכה, בחולה שיש בו סכנה היא (דלא כהבנת רא"ש וב"י) ואי קשיא פשיטא, תריץ הכי, דאצטריכא לאשמעינן דאית בהו סכנה, אם אינן סכין. א"נ לא שייכא רפואה בסיכה לגמרי, אלא הנאה ותענוג אית בה משו"ה אסירי, כשאר הנאות הגוף דאית בהו דררא דעינוי, מיהא לחולה ולבעל חטטין שריא, במקום צערא לא גזרו רבנן (דשאר הנאות לבר מאכילה ושתיה מדרבנן נינהו) כיון דלא לרפואה עבדו להו הלכך לא אסרו סיכה ורחיצה לצורך, להקל הכאב ולהניח מעצבם בתענוג והנאה (שאינה לרפואה) וכדרך שהתירו למלך ולכלה לרחוץ פניהם, מפני להתנאות בלבד, והיינו כדאמרן, משום שאין דברים הללו אסורין אלא מדבריהם, הקלו בהם לדחותם בעלילה כל שהיא, אבל רפואה אין בהם, ולעולם רפואה ממש לחולה שאין בו סכנה, ודאי אסורה בו, שאי אפשר להיות י"ט חמור בכך מי"כ, זהו דבר שאין הדעת סובלו. 

ע"ג. או פני תלמידו. כצ"ל. וברא"ש בדפוס שלנו, נזדקר ט"ס כאן. 

[שיט ב] ע"ד. דמזדריב. צ"ל. 
עמ"ש מ"א (סקי"ב) צע"ג ברש"י. ע"ש ברא"ש. 

מור וקציעה סימן תריד 
==================== 
דף רפו א בראשו ב"י [ד"ה סיכה]. משמע ודאי דבחולה שאין בו סכנה מיירי. כמה לא חלי ולא מרגיש גברא דמריה סייעיה, עיין מש"כ לעיל סוף סימן הקודם. 

[שכ א] שם [ד"ה ומ"ש ודוקא]. בדהיטני. צ"ל. בדיבלי. צ"ל. 

שם. ודבריו סתומים. צ"ל לענין של עץ הם סתומים. 

מור וקציעה סימן תרטז 
==================== 
[שכ ב ד"ה ומ"ש ומותר] ע"ב. כלומר היום. צ"ל. 

שם. סנדל לא אפשר. צ"ל. 

שם. אלא הנך. צ"ל. 

שם סוף העמוד. דחיישינן דילמא משתלי. וכתב ד"מ בסי' תרי"ב [ס"ק ב] שמהרי"ל אוסר, וע"ש במג"א [ס"ק ו] שפלפל בדבר. ותמיהא לי טובא, דאשתמיט לכל הני רבוותא ולהרב"י דשתיק להו, תלמוד ערוך (דף ע"ז ב) שגזרו על שמאי הזקן, שלא רצה להאכיל (אלא) בידו אחת וגזרו עליו להאכיל בשתי ידיו, וגם אפי' הרחיצה התירו מפני כך. 

[שכא. ד"ה ומ"ש ומ"מ] ע"ג. בתנוקות. צ"ל. 

שם. בן עשר. צ"ל. 

שם. בגדלותו כו' גדלותה. צ"ל. 

שם. ובתנוקות. צ"ל. 

ע"ד. בגומא. צ"ל. 

מור וקציעה סימן תריז 
==================== 
דף רפז א ב"י. הוה קאימנא. צ"ל. שם כתב לפי פירוש בה"ג דבעינן. כצ"ל. 

מור וקציעה סימן תריח 
==================== 
[שכב א] שם. להאכילו. צ"ל. 

שם. שהיכן מצינו סכנה (ללא רואה) ולנשיכת כלב ולמתאוה. כצ"ל. 

שם. בשטה אחרונה. (הילכך) שפיר. כצ"ל. 

ע"ב. [ד"ה ומ"ש אם הוא ואחר]. דהא דאמור רבנן. צ"ל. 

ע"ג. אחרינא בהדי חולה. צ"ל. 

שם. כשאומר א"צ נשמע לו. כצ"ל. 

[שכב ב] שם [ד"ה ומ"ש ואם]. ומסתברא ה"מ. כצ"ל. 

ע"ד. ש"מ שהולכין על פי בקיאין. צ"ל. 

[שכג א] שם. לא קאימנא (צ"ל) שפיר כו' לפחות מכשיעור (שתיה) אחרת, אלא כו'. כצ"ל. 

עמג"א [ס"ק י] שהסכים שלא לבצוע על שתי ככרות, החולה האוכל בי"ה. אמנם העיקר כדעת הסובר שצריך לבצוע על שתים כמו בשוי"ט, שהרי גם בו לא ירד המן, ובודאי ירד בעי"כ לחם משנה. 

מור וקציעה סימן תריט 
==================== 
דף רפו א בטור. ואף אתם החמירו כמותינו. ר"ל שלא לאמרו, משום דנפק מנה חורבא, שיבוא אדם קל לסמוך על כך, ולא יחוש לנדר ושבועה, ויחשוב שאח"כ מבטלין אותן בצבור. 

שם. וכבר פשט כו'. זהו לשון הטור. 

[שכג א] ב"י [ד"ה ומ"ש וגם]. דנדרנא תיבה אחת כו' די נדירנא ב' תיבות. במ"כ כל זה שבוש, ואין ממש בטעם זה, ולא זה דרך ההבדל בין העבר והעתיד בארמית. גם אין שום הפרש, בין אם אומר דנדרנא מלה אחת או חולקה לשתים, שאין קורין אותה מלה אחת, רק דרך קצור לשון כמורגל בתלמוד בכזה, מ"מ הוראתו לעולם שתי מלות, כמו די נדרנא כמ"ש בלוח ארש בסייעתא דשמיא, לכן הנקוד של הדלי"ת שוה, ששניהם בחיר"ק, וסופרי התלמוד הנהיגו להדביק הדלי"ת של מלת די המשמש אל הפעל, לקצר, מפני רוב שמושו (כענין שעושין בכ"ף המשמשת מקום מלת כאשר). אבל ההבדל האמיתי בין העבר והעתיד הללו כבר זכרנוהו בעז"ה בספר שאילת יעבץ (סימן קמ"ה) יעוין שם. גם כן שם מבואר איך לנהוג לצאת ידי כל הדעות, ועמ"ש בי"ד (סי' שכ"ג). ובאמת דברי רבינו תם תמוהים מאד בזה מכל צד, בין בענין בין בלשון ההתרה, ובין באמירת פסוק ונסלח אחריו, היכן מצינו סליחה על לאחר זמן ומעכשיו, כאילו יש כאן ענין קבול קנין על הנדרים והשבועות דלהבא, והתרה ומחילה למפרע מעתה קודם שחלו. הוא כדבר אשר אין לו שחר. 

[שכג ב] ע"ב [ד"ה ומ"ש בשם הרא"ש]. אמרינן כל נדרי ג"פ שמא יש אדם שלא שמע כו' וישמע בשלישית. למנהג הקדמונים שההתר הוא על שעבר אין צריך לכך, שאפילו לא שמע כלל עולה לו, שכל הקהל מסכימים לזה ונעשים שלוחים זה לזה, משום כפרה הוא דעבדי, משא"כ לדברי ר"ת ודאי לא סגי ליה בלי תנאי שמתנה כל אחד בעצמו. 

שם. דלאו כל כמיניה להתיר נדריו. כצ"ל. כלומר להתיר לעצמו נדריו. 

שם. כל נדרים הוא מפר. צ"ל. 

ע"ג. הם מתנמנמים. צ"ל. 

מור וקציעה סימן תרכ 
=================== 
[שכד ב] שם. אבל סליחות ורחמים חובת היום הם. פירוש. צ"ל. וע"ל סימן תקפ"ג. 

מור וקציעה סימן תרכא 
==================== 
[שכה א] ע"ד. כתב הכלבו שאין אומרים לא ביוצר ולא במנחה מלך מוחל כו'. כבר זכרתי בשער העליון בס"ד, שכל זה שבוש, אין ראוי לשום לב אליו. 

שם בד"מ [ס"ק ג]. דמלין אחר אשרי. זה עקשות בלי טעם, וכל עיקר לא נתקן אמירת אשרי במוסף אלא כדי להסמיכה לתפלה, לכן אין תפלה שאין אשרי לפניה בסמוך לה (חוץ מתפלת שחרית מחמת פסוקי דזמרה) ועל מה זה נפסיק ביניהם עתה. גם זריזין מקדימין למצות, וכל כמה דמקדים מצות מילה עדיף, לפיכך אין להשגיח במנהג ההוא. 

דף רפט א ב"י [ד"ה והכהנים]. שהוא אומר דבור אחר. צ"ל. 

שם. ובכולם הוא מזכירו ככתבו שהוא שם המפורש. עיין בהגהותי לרא"ש, ובלחם שמים ובשער העליון. 

[שכה ב] שם. ואסיקנא דאקשירה. עיין מהדורת לחם שמים. 

שם. [ד"ה] דספרו. שפת לא ידעתי אשמע בדקתי באבודרהם, בקשתיו ולא מצאתי פירושו בו. 

ע"ב. כתוב בהזאות. צ"ל. 

[שכו א] ע"ג. [ד"ה כתב רב סעדיה]. שם המפורש הוה אמר הכא במקום ה' דאיתיה בקרא. כצ"ל. 

ע"ד. [ד"ה כתב המרדכי]. אבל אם נתן בעבור רשע אין מועיל. מן הראיות שהקדים על שהחי יכול לבקש להקל דין המת הלא נראה בהפך. באחר י"ל שסמך על מה שכתוב בירושלמי שהיה נראה מתוך תשובה מת. ושמא גם באבשלום יש לומר כן. ביחוד שהוא היה נזיר עולם ונראה שהיה באמת כשר זולת זה שרדף את אביו, מחמת אחיתופל וזקני ישראל שהטעוהו ואמרו אלקים עזבו רדפו וגו' ממעשה דבת שבע (שהיתה נכדת אחיתופל). ואף שלא מצאו לו זכות. עם שמא נראתה בו מדת בית אמו באמנון ובחלקה דיואב, ואעפ"כ מזרעו נבנית מלכות בית דוד. 

מור וקציעה סימן תרכב 
==================== 
[שכו ב] שם. א"צ עלילה. צ"ל. עיין סימן הקודם. 

שם [ד"ה ומ"ש ומברך]. שהרי פסקה העבודה. ליתא, עיין שער העליון. 

מור וקציעה סימן תרכג 
==================== 
[שכז א] דף רצ א בטור. בשאר תפלות. צ"ל. 

ב"י. נראה שהלכה כרב. צ"ל. 

שם. דלדידן דמפשינן. צ"ל. 

שם. היה מושך בפזמונים עד הלילה כו'. צ"ע במ"ש מג"א סימן רל"ד [ס"ק א] בשם מהרא"י, לענין הקדיש. 

ובמהרי"ל פסק שיכולין כהנים לישא כפיהם בלילה. עיין שאילת יעבץ (סימן נ"א) שהחזקתי דבריו במלח ותבלין. 

מור וקציעה סימן תרכד 
==================== 
[שכז ב] ע"ג. [ד"ה וחסידים]. שלא עירב (צ"ל) עירובי כו', עצמם כו' אסור בשבילו כו' או לא כו' (צ"ל). כי יש כאן חסרון והשמטה, יעוין בתשובות הר"מ סימן ע"ו. ויאכילנו צ"ל. 

שם. מפני הסכנה (כצ"ל) כו' אכן (כצ"ל) נראה כו' לא (מדרבנן) [מדרבא]. כצ"ל. 

שם. לא היה מנהג אבותינו מעולם. קצת חכמי אמוראים ודאי היו נוהגים בו, כדאיתא פ"ק דר"ה. והא דלא נתפשט לקבלו לחיוב כמו בי"ט, היינו טעמא דבי"ט הרבה פעמים לא הגיעו השלוחים לגולה. משא"כ [הכא] דברוב פעמים כבר הגיעו קודם יו"כ. 

שם. אם כן. ט"ס הוא, כי היה כתוב א"נ (ר"ת אי נמי) וכצ"ל בנו"ן. 

כתב מג"א [בסוף הסימן]. ושמעתי עוד טעם שלא לעשות שני ימים י"ה דכשעושה יום הב' י"כ א"כ מאתמול הוי עי"כ, ואסור להתענות. נ"ל שאין ממש בטעם זה, שהרי חכמי התלמוד נהגו בו, ואף על גב. דבקיאינן בקיבועא דירחא, משום דילמא גזרה  מלכות שמדא. ודרשה דכל המתענה בתשיעי כו', אינה כדאי לדחות ספק דאורייתא. ותו דהא מעלה עליו כאילו התענה תשיעי ועשירי, א"כ כי מתענה בשניהם פשיטא דשפיר עביד, היכא דלא אפשר, דהיינו כי עבד מספק. מידי דהוי אשמיני ספק שביעי דיתובי יתבינן בסוכה, אף  על גב דעבר על בל תוסיף, ואי לאו דקיי"ל מצות אינו עובר עליהן אלא בזמנן הישן בשמיני בסוכה לוקה, הא מיהא איסורא איכא, כי מכוין לשם מצוה וישן בסוכה בודאי שמיני. אפ"ה אתי ספקא דיומא ודחי ליה, כל שכן הכא דודאי הוא דהא עשירי כדין התענה לפום מאי דבקיאין בקביעא דירחא וכל ספקא לקמיה שדינן ליה, א"כ יום ראשון הוא דאורייתא, כמו בכל י"ט. ועיין פסחים דף נ"ד ב. 

מור וקציעה סימן תרכה 
==================== 
הלכות סוכה 

מי שאומרים לו עשה סוכה ואינו עושה, וכן לולב, מכין אותו עד שתצא נפשו (כתובות פו, א). 

[שכח א] בטור. ואנחנו יוצאין מן הבית לישב בסוכה כו'. טעם זה מפיג מאליו, שהרי הגשמים פוטרים מישיבת סוכה, אלא שר"ל זמן הקור מתחיל. 


 *   *   *   *   *   *   *   *   *   *   *   *   *   * 
מור וקציעה סימן תרכו 
==================== 
[שכח ב] ע"ד. [ד"ה ואם]. נעשית צ"ל. בשטה אחרונה. מיבטיל ברובא צ"ל. אילו. צ"ל. 

דף רצא א בטור. שצלתה. צ"ל. מחמתה. צ"ל. 

[שכט א] ב"י. אתינן למפסלה. צ"ל. 

שם. שאם סכך פסול. צ"ל. 

שם. [ד"ה ומ"ש שבעל העיטור]. אם היה הסכוך הרבה מהם כשרה. כצ"ל. אי לימא. צ"ל. 

ע"ב. פסולה. ודבר (צ"ל) שאין כו' מיירי, וה"נ בגמרא על כו' דמשמע דסכך פסול מועט מן הכשר כו' ואצטריך ר"פ לאוקמה. כצ"ל. 

שם. ולא הוכרו. צ"ל. כפירוש. צ"ל. 

[שכט ב] ע"ג בראשו [ד"ה ומ"ש רבינו שינענעם]. דנטוע ולבסוף השריש היינו אילן דפסלינן (צ"ל). לא היא, נטוע, תלוש ולבסוף חברו מקרי ודאי, ולא מקרי מחובר מעקרו, אלא העולה מאליו, אבל בתלוש ולבסוף חברו, כל הפוסקים שהזכירו דין הלטי"ש חלוקין על בת"ה. 

מור וקציעה סימן תרכז 
==================== 
[של א] שם. [ד"ה העצים]. פרס עליה. צ"ל. 

מור וקציעה סימן תרכח 
==================== 
[של ב] בטור בראש האילן. מתפרש בשני ענינים. אם שעשה קרקעית הסוכה על האילן, שנמצא משתמש באילן כשיושב בסוכה. או שסמך הסכך על גבי האילן, ונמצא משתמש באילן ע"י שמניח כליו וחפציו על הסכך, וכ"פ תוס' בשבת פרק מי שהחשיך [קנד, ב ד"ה שתים]. ושני הדרכים [אמת] לענין משנתנו. ולא הבנתי מ"ש תוס' [ד"ה שתים] ורא"ש כאן על פירש"י דכאן. 

מור וקציעה סימן תרכט 
==================== 
דף רצב א. עיין לחם שמים [פ"א מ"ח]. 

ב"י [ד"ה ומ"ש רבינו]. שהרי גדולו. צ"ל. 

[שלא א] ע"ב. [ד"ה כתב התה"ד] נהגו לסמוך סוכות ע"ג כותלים כו'. אטו לאו מתני' היא תקרה שאין עליה מעזיבה, וסוכה שסמכה לכותל, וכן מעשה בשמאי כו' מכולהו שמעינן בפשיטות דשרי. 
לדינים הנז' בסימן זה עיין לחם שמים [פ"א מי"א]. 

[שלא ב] ע"ג. דאוכל (הראוי) לקבל. כצ"ל. 

שם [ד"ה כל דבר]. הני שוושי (צ"ל) ושווצרי כו' אביי אמר בשוושי מסככין. 

[שלב א] שם [ד"ה וחבילה]. ומניח החבילים (צ"ל) כו' סיכך בחבילים. צ"ל. 

שם [ד"ה ואם הרבה]. אר"ח אגד בחד. צ"ל. 

[שלב ב] ע"ד. כל מקום שכתוב ארבע צ"ל ארבעה. 

שם [ד"ה וכתב בסמ"ק]. הסכך בנין עראי. כצ"ל. 

שם בשטה אחרונה. שאילו. צ"ל. 

דף רצג א כו'. ולכי יבשה מלחות. כצ"ל. 

שם. ואמר דלשקלה. צ"ל. 

נ"ל שאין מסככין בזכוכית ופתחי חלונות. דלא חשיבי גדולי קרקע, הואיל וברייתו מן החול, ושמא בני קבולי טומאה נינהו נמי מדרבנן, ודו"ק. וזהו כשמעמידיהן של פתחי חלונות מעץ אף על פי שאין להם בית קבול, אצ"ל כשהן של מתכת,  אף על גב דבדבר המעמיד לית לן ביה משום קבולי טומאה. ועוד יש בהם משום חששה דסולמות, אם הם של עץ וגריעי מנייהו. 

לענין סכוך בעפר שקורין טור"ב, עיין לחם שמים. ושם מבואר ג"כ ענין בדי זהב שצומחין מן הארץ. 

מור וקציעה סימן תרל 
=================== 
[שלג ב] שם. הכא דליכא שתי דפנות. כצ"ל. 

שם. שתי דפנות שלימות כהלכתן (כצ"ל). כמין גאם דאין נראות מפולשות כי האי. פירוש בסוכה קטנה מיירי, דכי מעמיד פס ארבעה בפחות משלשה סמוך לאחד הדפנות, הרי רוב דופן שלישי עשוי, ופחות משלשה הפרוץ כלבוד דמי, נמצא כולו סתום, ואין כאן פילוש, ואיכא הכשר סוכה ז' על ז'. זה פשוט מאד, וכך פירשתי בחידושי גמרא בס"ד ובמשנה לחם. ולא היה הדבר צריך לאמרו, לולי שראיתי במג"א [ס"ק ג] שנסתפק בכך, והניחו בצ"ע. ותמה על עצמך איך אפשר להעלות על הדעת ההפך, דאי בסוכה גדולה כמה נמי קאמר ר' סימון הכי, אטו מי עדיפן שתי מחיצות דלא עריבן והאחת גרועה, משתי מחיצות שלמות כהלכתן דעריבן דאפ"ה בעו טפח שוחק וצורת הפתח. והיכי סליק אדעתא דקצת פוסקים ורא"ש מכללם דתסגי לה בפס ד' ותו לא מדי, יציבא בארעא כו'. וכי מאי מהני האי פס דלתכשרא סוכה בשתי דפנות גרועות בלי טפח ושום תקון בשלישית, דאידך דופן המרוחק הרבה ודאי לא מהני בה ולא מדי. אלא ודאי סתמו כפירושו כנ"ל. הלא זה מן המושכלות הראשונות בלי הרהור ספק, ולא צ"ע כלל. 

שם. והוה מסתברא למימר. צ"ל. 

שם. ואין (צריך) צורת. כצ"ל. משוי אותן. צ"ל. 

ע"ב [ד"ה ומ"ש ומותר]. דופן שלישי טפח. כצ"ל. לכתוב. צ"ל. 

שם. ודאי לא באה (צ"ל) להכשירה לששה ימים בלבד, ולהשביעי תהא צריכה. כצ"ל היתר נמחק. 

שם. [ד"ה ואם השתים]. מקיפים בקנים. צ"ל. אף על פי שרוחב. צ"ל. 

[שלד א] ע"ב בטור. ואם נעץ. צ"ל. 

ע"ג ב"י. ה"ה נמי ביתר [מי'] כו'. כצ"ל. 

שם. דווקא ברוח שלישית. צ"ל. פתח מפסיק. צ"ל. 

שם. מצטרף לתשלום. כצ"ל. 

ע"ד [ד"ה מבוי]. בחידושי דאי (לאו) הכי. כצ"ל. כו' לאכשורה (צ"ל) ותרצו. צ"ל. 

שם. והוא להכשרו. צ"ל. 

[שלד ב] שם. שיהא סיפוק (צ"ל) ביד וכו' לא שייכי (להדדי) כלל. כצ"ל. 

[שלה א] דף רצד א בטור. גבוהות י"ט. צ"ל. הגג גבוה. צ"ל. 

שם. והאילנות דפנות לה. ולא סמך סככה עליהן. עיין לעיל סימן תרכ"ח. 

[שלה ב] שם. אף על פי שקשורין. צ"ל. 

ב"י. דפנות מלמעלה (למטה) אם. כצ"ל. 

שם. פסק כרבנן. צ"ל. 

ע"ב [ד"ה ויכול]. לדעת לא (היה) נאסר. כצ"ל. 

שם [ד"ה יש]. ועקרו של סכך אלו מעמידין. צ"ל. 

מטות. צ"ל. לא פסל ר"י. צ"ל. 

ע"ב בטור. דרך גדילתו. צ"ל. אם יש גובה. צ"ל. 

ב"י ע"ג. וראשן (השני) עולה. כצ"ל. 

שם. שמעמידה בדבר. צ"ל. 

מור וקציעה סימן תרלא 
==================== 
[שלו א] בטור. בה"ע כתב בהפך. אמנם יש מציאות לשתי הדעות. עמ"ש בס"ד באם לבינה (מלכים א, ו) על רלב"ג בענין חלוני שקופים אטומים. 

ע"ד ב"י. כאן מלמעלה. צ"ל. 

שם [ד"ה סככה]. סכך ואויר. נתנה הלכה שיהא הצל מרובה. כצ"ל. 

שם. שמבואר בחכמת הראייה (צ"ל). עמ"ש בספר אם לבינה הנ"ל. 

דף רצה א ב"י. וניצוצי השמש נראים מתוכה. צ"ל. כל שאילו. צ"ל. וכן דאילו. 

[שלז א] עם הפסל. צ"ל. 

ע"ב [ד"ה וכתב הרא"ש]. ומשנו (צ"ל) הני כו' נמי צריך לפרש מתני' (במעדיף) או. כצ"ל. 

שם [ד"ה ומ"ש ואין]. ודחק עצמו כדי ליישב דברי הרמב"ם. עיין בלחם שמים [פ"א מ"ח] זכיתי ליישבם בריוח בס"ד. 

שם. שאם יש באויר בכל המקום המסוכך כו'. לשון זה מגומגם. 

[שלז ב ד"ה בית] שם. כשמואל. ולשמואל. צ"ל. 

[שלח א] ע"ג. שהרי הוא משתפע. צ"ל. דמחזי כסוכה. צ"ל. 

ע"ד. ותפול עליו. צ"ל. 

מור וקציעה סימן תרלג 
==================== 
שם. היכי דבהרחיק. צ"ל. 

דף רצו א ב"י. ואמרינן בגמרא דלטעמא דרבה. כצ"ל. 

[שלט ב ד"ה היתה] ע"ב. דופן ד'. צ"ל דופן האמצעי. 

מור וקציעה סימן תרלה 
==================== 
בטור. לשטתו שפוסק. צ"ל שפוסל. 

מור וקציעה סימן תרלו 
==================== 
[שמא א] בטור. והחיצונה יוצא בה. פשוט שאם נעשית קודם לחג שלשים יום בעיא חידוש, דסתמא ודאי לאו לשם חג עשאה. 

ב"י. דעבידא לדירה. כצ"ל. 

מור וקציעה סימן תרלז 
==================== 
בטור. יכול לעשותה תוך החג. ע"ל סי' תק"מ. 

[שמא ב] שם. שאילו ואילו. צ"ל. 

שם. ובעל העיטור כתב שאם גזל עצים וסיכך בהם ואינו רוצה ליתן דמיהם הוי נמי גזולה. באמת דעת בעל העיטור נראית ודברי רש"י צ"ע דנהי דעבוד בה רבנן לענין ממונא תקנת השבים, אבל לא מצינו בשום מקום שהקלו חכמים לעשות מה שאינו יוצא חובתו דבר תורה, שיצא בה. אלא להחמיר אמרו כמ"ש בראשו ורובו בסוכה ושולחנו בתוך הבית [סוכה ג, א] וכן בכמה מקומות. 

ב"י [ד"ה וכתב הר"ן]. לא של שותפות. כצ"ל. ריבויא. צ"ל. 

כתוב בהגה דש"ע [סעיף ג]. לא יעשה סוכה לכתחלה בקרקע של רבים. כתב מג"א [ס"ק ג] שצ"ע שנהגו קצת לעשות סוכה ברה"ר, וא"כ סוכה גזולה היא כו' הרי יש לעכו"ם. חלק. ומלשון רש"י (דף ל) דווקא מישראל אסור כו'. ואף על גב דקיי"ל גזל  הגוי אסור. מ"מ לא מקרי באה בעברה וא"כ הויא ברכה לבטלה. עכ"ד. וכל מ"ש בכאן תמוה מאד בעיני, ביחוד מאי דמסיק דהויא ברכה לבטלה. נראה דאשתמיטתיה תלמוד ערוך, דבהדיא איתא דחכמים מכשירין במסכך ברשות הרבים. (ויש לו גם מקרא מפורש [נחמיה ח, טז] ויצאו העם ויעשו להם סוכות וגו' ובחצרות בית האלקים וברחוב שער המים וברחוב שער אפרים) קפסיק ותני לא שנא ר"ה דישראל (ולא מטעמא דמחילה, אלא משום דקרקע אינה נגזלת אתינן עלה, הא ודאי בלא מחילה איירי, ומכשירין ודאי לכתחלה משמע) ל"ש דגוי, ופשיטא דגזל ישראל חמיר מגזל גוי. וכמדומה גזל דקרקע בגזל מטלטלין איחלף ליה, והא ודאי קיי"ל קרקע אינה נגזלת, ויוצאין בסוכה שאולה. וכל האי שקלא וטריא דטרח בה הרב מג"א בגזל דמטלטלין מיירי, דנגזלין ודאי, לא מקרי לכם. גם מ"ש דגזל גוי אף למ"ד אסור, לא מיקרי מצוה הבאה בעברה, לא ידענא מאי טעמא לא (ועתשו' אמ"ה ז"ל [חכם צבי] סימן כ"ח). ומ"ש רש"י גזלני ארעתא מישראל, נ"ל פשוט שמוכרח לפרש כן, דאל"ה, אלא מגוי, א"כ ההוא דגזל מניה, נמי סתמא גזילה היא בידו (דהיינו דדייק תלמודא סתם גוים גזלני, ול"ק למיחש למיעוטא, דר"מ הוא דחייש למיעוטא, אלא סתמא רובא הוי, ואחר רוב הולכין בכל התורה בין להחמיר בין להקל ודו"ק) ואין לפ"ז לגוי שום קרקע בחזקה שהוא שלו, והוה ליה גנב מן הגנב, והאיכא יאוש ושינוי רשות בידייהו, דבגוי שייך יאוש גם בקרקע, כמ"ש תו' בפרק לולב הגזול. והא בהדיא אמרינן בהשולח, דגוי מגוי קונה קרקע בגזלה, שהרי עמון ומואב טהרו בסיחון. משו"ה על כרחך צריך לפרושי ההיא דסתם גוים גזלני ארעתא מישראל דווקא, משא"כ גוי מגוי ודאי קרקע נגזלת. כך נ"ל ברור לפום ריהטא. וצ"ע בתשו' רשב"א ובפוסקים שהביא מג"א שא"א לי כעת לחפש אחריהם. ובמה שכתבתי בס"ד מיושב מ"ש הט"ז לקמן סימן תרמ"ט. ועיין בתוספתא דב"ק פ"ו מפורש כדברי. 

מור וקציעה סימן תרלח 
==================== 
ע"ג בראשו [ד"ה עצי]. שזה היה טעמו של הרמב"ם כו'. ואני תמה שנדחקו גדולי עולם בדעת הר"מ ז"ל, הלא ודאי מוכרחת היא בלי שום דוחק, דעכ"פ אסירי נמי עצי דפנות משום מוקצה טפי מסכך (ולא כדסליק אדעתיה דב"י לעיל, משום דאתקצו נמי למצוה מדרבנן) דהא מיהא אית בהו משום דקסתר אהלא, דהא צריך בנין הראוי לשבעה לכ"ע, כ"ש למ"ד דירת קבע בעינן. א"כ הא ודאי שייך בהו מוקצה אפי' בי"ט דעלמא, אצ"ל בי"ט דחג. לכן פשוט בעיני, דאפי' תנאי לא מהני, אף לכי נפלו, כיון דאין בידו לסתור הסוכה, ואין אדם מצפה שתפול סוכתו. שוב ראיתי שגם בט"ז [ס"ק א] נגע בה. אבל עם היות הדברים פשוטים וברורים בעצמם, מ"מ דעת הר"מ עדיין אינה מתיישבת בכך, כי הוא אוסר גם עצי דפנות כל שמונה, והא לפום טעמא דידן בח"ה מיהת לשתרי. 

שם. בהגהות מיימון. צ"ל. 

[שמב ב] ע"ד. דאע"ג דאיסורא. צ"ל. 

שם [ד"ה ומ"ש רבינו ואיני]. ובי"ט דקיל. כצ"ל. בלי קווים. 

שם [ד"ה והוי]. למצותן על כרחו. צ"ל. 

כתוב בהגה דש"ע [סעיף א] דהזמנה לאו מילתא ולא מתסרא עד דישב בה. (נרשם הג"א פ' המביא, בקשתיו ולא מצאתיו). צ"ע אי הכי אפילו ישב בה אחר שקדש היום, לא לתסרא כולא יומא, אלא לשעה שישב בה בלבד, דהא אכתי לא הויא אתקצאי בין השמשות, ולא אתקצאי לכולא יומא ולכי נפק, תשתרי. 
והיא גופה קשיא נמי, מ"ט לא תחול עלה קדושה בכניסת י"ט כיון דעביד מעשה בגוף הסוכה דהא לא הזמנה גרידא היא, וקדושת היום גורם לחול עליה הקדושה, ועדיף ודאי משאר מעשה הזמנה. ואפי' לסברת הג"א, נ"ל דלא אמרה אלא לענין קדושת חג שחל על הסכך בלבד, הוא דבעינן ישב בה בחג, אבל משום מוקצה דסתירת אוהל דאסור בכל י"ט, הא לא תלי בישב בה לגמרי. אלא דאינה אסורה רק בי"ט, ובח"ה שריא כה"ג, אי איתא דהזמנה כהאי נמי לאו מילתא, וראוי להחמיר. 

וכתב מג"א [ס"ק ב] מי שיש לו סוכה בנויה משנה לשנה, אפ"ה אינה אסורה עד שישב בה, כן נראין הדברים. ברם למאי דכתיבנא דאיכא למיחש לחומרא, בהזמנה דמעתה, עם קדושת היום הגורם, לפ"ז גם בחדש בה דבר, כדינה כשרוצה לצאת בה, הא נמי אתעביד בה מעשה בגופה כה"ג, וכיון שקדש היום אסורה ממילא, אף על גב דאכתי לא ישב  בה, ואף במעשה זוטא הדרא למילתא קמייתא. כך נ"ל. 

מור וקציעה סימן תרלט 
==================== 
דף רצח א בטור. שלא לאכלו. צ"ל. 

ב"י. וכתב הר"ן (דאיכא) דאמרי. כצ"ל. 

שם [ד"ה אין מניחין]. חצבא. צ"ל. אסור להניחו. צ"ל. 

[שמג א]. צריך להוציאו. צ"ל. 

[שמג ב] ע"ב בראשו [ד"ה ומ"ש אבל תבשיל]. דלא חשיב כמי שאינו מצווה בדבר ועושהו שנקרא הדיוט. דבר זה לא נזכר בשום מקום בתלמודין, אלא בירושלמי [שבת פ"א ה"ב]. וצריך באור כמ"ש במ"א. ולפי תלמודנו יש לומר בלשון זה דלא הוי ליה מחזי כיוהרא. 

שם [ד"ה אין קצבה]. דבר שצריך לברך אחריו (ברכת המזון) וקשה. כצ"ל. 

ע"ג [ד"ה ומ"ש רבינו אף על גב]. המצטער ואשר (צ"ל) ירדו כו' דאם איתא לא אפשר. כצ"ל. 

שם. משמע דכהרשב"א ס"ל. וכדבריהם נ"ל עיקר, ופשוט בעיני שהרוצה להחמיר על עצמו ולנהוג כדעת המחייבים לאכול בסוכה, מ"מ אינו רשאי לברך, כמ"ש בשער התחתון ע"ש. ושוב נ"ל לנהוג לקדש ולאכול סעודתו בבית, ויאכל אח"כ כזית בסוכה. וכך הגון בלי ספק לצאת אף ידי כל הדעות, רק שיאכל בה כזית קודם חצות לילה, דומיא דפסח ואפיקומן. ולא עדיף נמי ממצה שאוכלים תחלה וממלאים כרסם ממנה לפני כזית מצה שמורה שאוכלים באחרונה לשם מצוה מן המובחר ולזכר הפסח, א"כ דיו לבא מן הדין להיות כנדון. 
לכן חוזרני בי ממ"ש בעיר [האלהית] בשער הנ"ל שיתאחר עד חצות, דברים הללו שאמרתי לפנים בימי חרפי (זה לי יותר מעשרים וארבע שנים) טעות הם בידי, והנכון כמהדורא בתרא דיכי. ובודאי דלדעת ראב"ד ורשב"א וסיעתם, שפוטרים לגמרי אף בלילה הראשון והאמת אתם, עברה היא בידו. רק לשופרא דמילתא למי שרוצה לחוש לכל הדעות מצאתי לו תקנה זו, ועדיין אינו נצול ודאי מלהקרא הדיוט. 

[שדמ א] שם. כתב בא"ח אכילה בליל י"ט הראשון בסוכה חובה. כצ"ל לדעתי. 

שם [ד"ה ומ"ש רבינו דאין]. לאו דיוקא. עיין לחם שמים [סוכה ב, ט]. 

שם. ואומרים אף כו'. צ"ל. 

במג"א (סקי"ז) כשיוצא לעשות צרכיו אפי' ברך בה"מ א"צ לברך שנית לישב בסוכה כו' (לבוש) וב"ח כתב כו' דכשחוזר ואוכל חוזר ומברך. ודבריו תמוהין אטו מי שי"ל ציצית בבגדו ויכוין שלא יפטרנו (אלא, כצ"ל) עד חצות וכי יחזור ויברך כו'. הא לא דמי אלא למי שפושט טליתו, אפי' היה דעתו לחזור ולהתעטף, חוזר ומברך. הוא הדין הכא לא שנא, ואפי' לדעת בעל הגה שם [סי' ח סע' יד] מיהא צריך להיות ט"ק עליו. והא איהו דאסכים התם לדברי ב"ח. לכן נ"ל שאין דעת מג"א ברורה בכאן. וכבר כתבתי בעז"ה הכרעה ישרה בשער התחתון. 

מור וקציעה סימן תרמ 
=================== 
[שדמ ב] ע"ד. דאכתי קשה (אי) מעירוב. כצ"ל. כבן חמש. צ"ל. 

שם. [ד"ה ומ"ש חולה]. ומיירי באכסניא. תמיהא לי, היכי מיירי אי בשלוחי מצוה, וכדמשמע מסתמא, שת"ח אינו הולך לדבר רשות, א"כ שליח מצוה היה ובלא"ה פטור מסוכה אפי' ביום. ואי לא לדבר מצוה הלך לשם, כי הוי באכסניא מאי הוי, והיכא קי"ל דאורח פטור ממצוה, והולכי דרכים אינם פטורים אלא כשעסוקין בדרך. וקשיא נמי מאי איריא משום סירחא דגרגישתא, וכיון שאינו יוצא בסוכה זו דבעינן כעין תדורו, היה צריך לעשות לו סוכה לעצמו באשר הוא שם. ודוחק לומר, שלא היה מוצא מקום אחר לעשות בו סוכה, דמ"מ תקשי מאי קאמר דשרי ליה למגני בר ממטללתא. מאי איריא שינה אפי' אכילה וכל מידי נמי. (אף על גב דלרא"ש לאו דיוקא הוא) אי איתא דלא נפיק י"ח  בהך סוכה וכמאן דליתה דמיא, לא שייך שריותא כלל, דכי נמי הוה גני בה לא מצוה קעביד. וכי מי שאין לו סוכה ולא אפשר לו לקיים מצות סוכה, צריכא למימר דמותר לו לישן חוץ לסוכה. 
ובאמת מהרא"ש לא מוכח מידי שאינו יוצא י"ח. בסוכה כזו שעשה במקום שסופו להצטער תחתיה. איברא איפכא משמע, דהכי דייק לישניה דרא"ש דאי בתוך ביתו כו' ויפטר משום מצטער. כוונתו מבוארת שלא תועיל לו אז טענת מצטער, כיון דסביר וקביל. ש"מ לא מצטער הוא בכך, ואיך יפטר מחמתו, אלא על כרחו ישב בה ויצא י"ח. וכן מוכח נמי דלא גרע משווצרי, דלא מסככין בהו, ואפ"ה בדיעבד כשרה לדעת הרא"ש. ה"נ דכוותה, עכ"פ סוכה הויא וכשרה דיעבד. כ"ש לבעל הבית שעשאה דגלי דעתיה דלא מצטער הוא בה. דאל"ה ודאי פושע הוא שעושה סוכה במקום שלא יוכל לישב בה מחמת צער. הא מיהא סוכה גופה כשרה היא ויוצא בה י"ח, אלא שהמצטער פטור, ולא מפטר אלא האכסנאי, דלא הוי אפשר ליה למעבד סוכה אחריתא. כך נ"ל ברור בדעת הרא"ש. אף על פי שאינו עולה עם דברי  המרדכי דלקמן, דקבע להו בהגה דש"ע לדינא, ולא כיפי תלי לה. והא עובדא דגרגישתא ודאי הויא תיובתיה. 

שם. ונקט למגני לרבותא משום דחמירא שינה מאכילה כו'. ודאי הכי הוא שכך רגילים כמה פעמים, כמו הישן בשמיני בסוכה, לא האוכל מהאי טעמא. 

דף רצט א בטור. להקביל (פני) רבו. צ"ל. לא מיקרו עוסקין. צ"ל. 

ב"י. דאורחיה הוא לפעמים לישן בצפיפת גופו כו' והביא ראיה. נראה הראיה פשוטה מאד, משעור הכשר סוכה, ולא היה צריך הדבר לאמרו. 

שם. [ד"ה כתב בא"ח בשם הר"פ]. והרא"ש כתב דפטור אפילו מאכילה. כבר הביא ב"י לעיל מ"ש בטעמא דנקיט שינה, לרבותא. לפ"ז לא דייק לישנא דאפילו מאכילה, אלא אף מאכילה הול"ל. אכן כבר רמזתי למעלה שאינה מוכרחת כל כך. 

[שמה א] שם. אבל הכא איהו. כצ"ל. 

שם. [ד"ה וחתן]. ובתר הכי אהא דחתן. צ"ל. 

ע"ב. נמי לפטרו. צ"ל. 

שם. והלכה כר"ש דחתן פטור מק"ש. עיין לעיל (סימן ע'). 

שם. וכיון שכן, לא הו"ל לרבינו. כצ"ל. 

שם. מפירות אצל היולדת. צ"ל. 

עיין הגה דש"ע לעיל (סימן תרל"ט ס"ב) ובמ"ש מ"א שם [ס"ק ח]. ונ"ל דבליל עונה הוא דמפטר משינה בסוכה, כי לית ליה מקום צנוע בסוכה, דההיא שעתא רמי עליה חיובא דקיום מצות עונה, והעוסק במצוה פטור מן המצוה. והסוכה כשרה ודאי, דהא חזיא ליה שלא בשעת עונתו. אף על גב דלעולם איכא קצת מצוה לישן עם אשתו בחדר אחד כדאיתא פרק הדר (ס"ג ב) הישן בקלעא שאיש ואשתו שרוים בה עליו הכתוב אומר נשי עמי תגרשון וגו'. 

מור וקציעה סימן תרמא 
==================== 
בטור. נכנס לישב (בה) מברך. כצ"ל. 

שם. אלא דמסדרין לה אכסא. פשוט בעיני, דאפילו אם ברך זמן בשעת עשייתה כדינא דברייתא, מ"מ צריך לחזור ולברך זמן בכניסתו לתוכה לישב בה בודאי, שהיום גורם לזמן שיאמר. ועיין חידושי גמרא. 

מור וקציעה סימן תרמב 
==================== 
[שמה ב] בטור. ומקדש שליח צבור. נוראות נפליתי שקבע הטור דבר זה להלכה כאן בפשיטות כל כך, דסתמא מקדש בבה"כ משמע, ותמה על עצמך, מאחר שאפילו קטן שאין צריך לאמו חייב בסוכה, והוא ודאי פחות מסתם קטן שהגיע לחנוך (עיין תעלה ג' דברכת גבעון). ובקדוש צריך לתת לשתות לקטן שהגיע לחנוך דווקא, דאי לא"ה, הויא לה ברכה לבטלה כמ"ש ר"ן בשם רשב"א (ע"ל סרס"ט) ועיקר תקנת הקדוש משום אורחים דאכלו וגנו בבי כנישתא, והאידנא כולהו מיחייבי בסוכה. ואין לומר משום הולכי דרכים דפטירי, דהא כיון דלא אזלי בלילה, חיובי מחייבי בימי החג, דכשנחים בעיר ודאי לא מיפטרי, וכדמוכח מההיא דאגנינהו ר"נ בסוכה שנוייה מופלגים כו'. ואין לומר משום שלוחי מצוה מקדשין, דהנהו לא שכיחי כלל. ותו דאינהו פטירי גם ממצות קידוש היום כדפטירי מסוכה, משום דהעוסק במצוה פטור מן המצוה, ביחוד לדעת התו'. 
ולא מצאתי ישוב הגון והתנצלות, אלא שרצה שלא לשנות מן המנהג של כל השנה, אף על גב דבלא"ה מנהג מפוקפק הוא ביד הפוסקים, גם בכל שבתות השנה, וכמ"ש הטור גופיה (שם בסימן הנ"ל) דאי איישר חיליה אבטליניה (אי הכי הדר ביה מר משמעתיה, אטו לאו כל דכן הוא, אם בכל השנה ראוי לבטלו עאכ"ו בחג. דילמא בשליח צבור המוציא רבים המתפללים בסוכה קאמר מר). ואף רב נטרונאי גאון המחזיק במנהג הלז בשבת דעלמא, לא אמר אלא במקום שיש מן הצבור שאין להם יין לקידוש, דלא שכיחי האידנא. ומ"מ בחג לא שמעינן בהדיא לשום אחד מהגאונים ופוסקים קדמונים שיאמר כן. אעפ"כ הקלו בה עתה כמה קולות, לקדש שלא במקום סעודה. להטעים לקטן שהגיע לחנוך גם חוץ לסוכה. ואף על גב דטעימה חוץ לסוכה שריא. איברא שניא הך טעימה דבעיא קבע כסעודה. הא ודאי תרי קולי נינהו, משום סעודה ומשום סוכה. וכללא הוא דתרי קולי לא מקלינן בשום דוכתא, כ"ש במנהג שיש עליו עוררים כל עיקרו. 

מור וקציעה סימן תרמג 
==================== 
בטור. שצריך לקדש מעומד. עמ"ש לעיל (סימן רע"א) בס"ד. 

שם. סודרן. צ"ל. 

ע"ג ב"י [ד"ה ומ"ש העולם]. ולא הויא הפסקה דומיא דטול ברוך. לא היה צריך הרב לבקש עצות מרחוק, הא מענינא גופיה מוכח הכי, מדר"כ דמסדר להו אכסא דקידושא ודכוותה אבדלתא וטובא. מ"מ במקום שאין כוס נ"ל שטוב יותר לברך על הסוכה תחלה, אלא שאין המנהג כן. 

מור וקציעה סימן תרמד 
==================== 
ע"ד ב"י [שמו. ד"ה וכיון]. שנראה שהוא תחלת סימן. צ"ל. 

שם [ד"ה ותניא]. דרב יוסף תרגם כתובים. הרבה קודם רב יוסף, גם בזמן הבית, היה נמצא תרגום כתובים, עיין ריש פרק כל כתבי [שבת קטו, א]. עם שלא ניתן לכתוב בימיהם ז"ל. 

מור וקציעה סימן תרמה 
==================== 
הלכות לולב 

[שמו ב] דף שע א ב"י. ובאר הרמב"ן. צ"ל. 

שם. ובגמרא (דף ל"ב צ"ל) אמר אביי ל"ש אלא שראשו. כצ"ל. 

[שמז א] שם. מדתני עולא [בהדס]. צ"ל. ועלה בו עלה. כצ"ל. והלשון בסופו. כצ"ל. 

ע"ב. לפיכך יש לפסול. צ"ל. 

שם [ד"ה כתב המרדכי]. ויחזר אחר אחר כו' יברך עליו. צ"ל. 

שם [ד"ה נסדק]. בהדיה ומשמע. צ"ל. 

שם. המתאים (צ"ל) אפי' במיעוט, פסול. כצ"ל. 

[שמז ב] ע"ג. פעמים כמין. צ"ל. 

שם. סמוכים זה לזה כמשפטם. כצ"ל. ע"י שנתחלק. צ"ל. 

שם. וכבר הכריע הרמב"ן. צ"ל לדעתי. 

שם. ברוב העלה. צ"ל. שכתב שהוא כגב. צ"ל. ועולה כמקל. צ"ל. 

שם. [ד"ה ומ"ש רבינו ודוקא]. וכפיפת הראש (צ"ל) לא מיקרי כפוף כו'. ואף על פי שהיה אהוב לרא"ש, אינו חביב אצל שאר פוסקים, עיין תשו' רדב"ז (סימן [אלף ש"ל ח"ד סי' רנ"ט]). 

כתב מ"א [ס"ק ב]. אם השדרה (של לולב) עצמה נשברה, כשר. הפריז על המדה (עיין שאילת יעבץ סימן ע"א) לדעתי פסול גמור הוא, והברכה עליו לבטלה, ומי שאין לו אחר, יטלנו בלי ברכה. 

כתוב בספר כפתור ופרח (דף כ"ב א) נראה מכאן (ר"ל ממ"ש [ב"ק פב, ב] ואין נוטעים בה גנות ופרדסים) שאם היה בירושלם היום דקל לולבו פסול, וכיוצא בו, והו"ל מצוה הבאה בעברה. נ"ל שבוש, מה לכאן ענין מצוה הבאה בעברה, אפי' נטעו ישראל עתה אין בו עברה, לא נאמרו בירושלם עשרה דברים, אלא בשלוותה, מפני כבודו וקדושתו של בית הגדול שעמד בתוכה, וגם אם עבר אדם ונטע בה בשעת שלותה, לא נאסר העץ ולא פריו למאכל, ולא פסול למצוה, אלא איסורא דעבד עבד. ובעל הספר מדמי לה לשביעית דאיסורא דאורייתא, ואפילו בשביעית לא אמרו אם נטע יעקור אלא משום קנסא כדאיתא בהנזקין [גיטין נד, א]. וכן מצינו בערלה, אף על גב דאיסור הנאה של תורה היא, תנן נוטעין יחור של ערלה, והפרי היוצא ממנו, מותר. מכ"ש הך דאיסורא דרבנן בעלמא משום סלסול ומעלה גרידא. ותדע מנה ובה שהרי גנת ורדים היתה בה [ב"ק פב, ב] ולא אסרו בה שאר נטיעות אלא משום סירחא. 
(ולכאורה היה נראה להשיג עליו ממשנה דריש פרק לולב הגזול (כט, ב) ציני הר הברזל כשרות, ואיתא בגמרא שהם גדלים בגי בן הנום. אבל גי בן הנום אינו בירושלם אלא על פני ירושלם בדרום כמו שכתוב בס"י (סט"ו) עם שאמרו בגמרא [ערובין יט, א] ששם פתחה של גיהנם. גם כתבתי בחידושי גמרא שיש לו רמז בכתוב [ישעיה לא, ט] אשר אור לו בציון וגו'. זהו ע"ש [שהוא] בעבורה של ירושלים. ולעתיד יכנס כל המקומות שסביבות ירושלם לתוכה כמו שכתוב בספר ירמיה (סל"ב) ובזכריה [יד, י]. 
ואפי' קדושת הארץ משגלו ממנה בטלה. ולראב"ד קדושת ירושלם ובית המקדש בטלה יותר (עיין מ"ש בסוף קונטרס בנין בית הבחירה בס"ד), ופשיטא דלא דמי לההיא (ע"ז מ"ז א) דמבעיא במשתחוה לדקל אם לולבו נאסר (אף על גב דמחובר אינו נאסר להדיוט) ואזלינן בה לחומרא. היינו משום דמאיס לגבוה ולמצוה. ושאני ע"ז דחמירא ומאיסא טובא. ועוד טעות בדבר משנה הוא שהרי בפירוש שנינו הלוקח לולב מחברו בשביעית נותן לו אתרוג במתנה כו' אבל הלולב רשאי ללקחו שאינו אסור אף בשל שביעית, וכשר למצוה, עאכ"ו בשל ירושלם ודהאידנא, לכן יטול בעל הספר מה שחדש. 
ונ"ל פשוט שהוא הדין אפילו גדל בגנה שבמקום המקדש כשר למצוה ואין בו חשש. 

מור וקציעה סימן תרמו 
==================== 
[שמח א] ע"ד. וכתב הרא"ש וז"ל. צ"ל. 

שם. וברייתא (קתני) נשרו. כצ"ל. 

שם. לא משכחינן. צ"ל. ומיהו אפשר. צ"ל. היכי משכחת. צ"ל. 

[שם]. כתוב בכתבי ה"ר איסרלן שאין רוב העולם מקפידין על הדס שוטה בלולב]. ויש (רוצים) ללמוד. צ"ל. עיין בתשובת אמ"ה (חכם צבי סימן קס"א). 

[שמח ב] דף שא א ב"י [ד"ה ואם יבשו]. לשון ה"ר ישעיה צ"ע. 

שם. עלין לחין. צ"ע. 

שם. כי ג' עלים של קן. כצ"ל. מחטין וצנורות. צ"ל. 

ע"ב [ד"ה נקטם]. והם מפסיקין בקנה. כצ"ל. 

שם. ויש קצת אחרונים מחמירים כדברי הראב"ד וכן ראוי להורות. ואף לפי דעה זו, אם אין תלת בקינא בראשו ודאי כשר לדברי הכל, וכמ"ש בפירוש הרא"ש בשם הראב"ד אפילו אין העבות בראשו והא פשיטא דעדיף מנקטם ממש, אף על גב דפסול לראב"ד  הא מיהא מודה ראב"ד נמי בנקטם ועלתה בו תמרה דכשר, כ"ש בעלים דלאו עבות בראשו דלא מעכבי ביה. 

[שמט א] שם. [ד"ה ומ"ש ואין ממעטין]. אם מיעטן. צ"ל. דחוזר ונראה. 

שם. ותלמודא כו', ויש לתמוה כו'. בהגהותי לחבור הר"מ בארתי דעתו יפה בעז"ה, ודבריו של בעל כסף משנה תמוהים. ואציגם הנה. 
ז"ל כ"מ שם. ויש לתמוה על רבינו שלא חלק בכך. ואפשר שטעמו משום אף על גב דנראה  ונדחה הוא, כל שבידו לתקן לאו דחוי הוא, כדר"א כו' וה"נ בידו לתקן וכדאיתא בגמרא אהא דת"ר אין ממעטין כו', אר"א כגון שלקטן לאכילה וראב"ש ס"ל כאבוהי, דאמר דבר שאינו מתכוין מותר, והא מודה ר"ש בפ"ר כו' הב"ע דאית ליה הושענא אחריתי. כלומר וכיון שא"צ לזו אין כאן תקון כלי. ומאחר דאי משכח אחריתי רשאי ללקטו לאכילה חשוב בידו לתקן, הילכך אפי' אשחור בי"ט דנראה ונדחה הוא, אם מיעטן כשר דחזר ונראה, וגמרא דאמר דאשחור בי"ט לא תפשוט כו' לא אסיק אדעתיה טעמא דיהיב ר"א לראב"ש, דלאותו טעם אף על גב דנראה ונדחה חוזר ונראה, ויש לתמוה על רבינו שכתב עבר ולקטן כו' למה לא  כתב שצריך שתהיה לו הושענא אחרת. עכ"ד. 
הוצרכתי להעתיקם כדי לירד לעמקם ולהראות שכל מ"ש בזה, אינו אלא תימה. אף על פי שגם תו' כתבו סברא זו, והכריחוה מכמה שטות, היינו בדחוי מעיקרו, דהוה אפשר מעי"ט, אבל לענין נראה ונדחה, מי שמעינן לה. ומאן ספין מאן רקיע לסתור מסקנת סוגית התלמוד ולהכריע. ותו דכיחידאה אמרה, מי לא פליגי רבנן, וסברי אין ממעטין לגמרי אפילו לאכילה. והכי סתם לן נמי רבי במתני' ולא מפליג מידי. א"כ בנדחה מיהת הו"ל דבר שאין בידו לתקן אלא בעברה, ומאי רב גובריה למימר דפשיטא ליה, במאי דמסיק תלמודא לא תפשוט. וכל שכן שהוסיף צער במ"ש ומאחר דאי משכח כו'. כנראה דבכל גוונא ס"ל דמקרי בידו לתקן, ע"י הואיל. ומי ישמע לו לדבר הזה, דאפי' ראב"ש לא אסיק אדעתיה כלל הך סברא. ומ"ש דגמרא דאמר לא תפשוט בנראה כו' לא אסיק אדעתיה כו', הם דברים שאין הדעת סובלתן. ומש"כ עוד לתמוה למה לא כתב שצריך שתהיה לו אחריתי, אתמהא מי ליכא חכמים דפליגי ואסרי אפי' בדאית ליה אחריתא. גם הג"מ כתבו כך לפום מאי דסא"ד דפסק המחבר כראב"ש. איברא היא גופה קשיא טובא, דשבק מתניתין וברייתא, ואזל בתר אפכא, הילכך בכדי טרחו במ"כ, לרפא שבר על נקלה. 
אבל לי נראה בס"ד ליישב פסק המחבר יפה אליבא דהלכתא, ולהפך מסברת הכ"מ, אלא הא דמסיק תלמודא בנראה ונדחה לא תפשוט, קושטא הוא ודאי, דבעי למיזל בה לחומרא. וכי הא דסלקא שמעתא דעלתה בו תמרה בי"ט בתיקו, משום דמספקא לן נמי בדחוי מעיקרו, דילמא לקולא לא אמרינן לאכשורי בעלתה בו בי"ט, דהוי דבר שאין בידו לתקן, ועל כרחך היינו כי אית ליה הושענא אחרינא, מיהא כי לית ליה מספקא לא מיפסיל ולא יבטל המצוה, אלא מכשרינן ליה ודאי כה"ג. ה"נ בנראה ונדחה מסקינן דלא תפשוט, והיינו נמי דווקא בדאית ליה אחריתי, מספיקא אזלינן לחומרא דלא נפיק בהאי דנדחה. מיהא כי לית ליה אחרינא מספיקא אמרינן חוזר ונראה לחומרא (שיקיים המצוה בו ולא ישב ובטל) כמו לענין כסהו הרוח, וזה ברור בס"ד. והוא הפך מדעתו של בעל כסף משנה לגמרי, איהו סבר הושענא אחריתא מעליותא היא, ומהני לשריותא דנדחה. ולא היא, לא מבעיא דלא אמרינן הכא הואיל, אלא אדרבה כי אית ליה אחריתא ודאי מגרע גרע, דכיון דלא איפשיטא, מבעי לן למיזל בה לחומרא, והיכי דאפשר באחר, הו"ל קולא, ולקולא לא אמרינן, אפילו בדחוי מעיקרא, אצ"ל בנדחה דלא מיקרי דבר שבידו, מאחר שאי אפשר אלא בעברה, אליבא דת"ק דכוותיה קי"ל. אלא מיהת בדלית ליה אחר, מכשרינן ליה, דהו"ל חומרא גבי קיום המצוה, ובעל הספר סתמא בהכי מיירי, ולא אכפל במאן דאית ליה תרי הושענא דמילתא דלא שכיחא היא, ומחבר הלכות לא עסיק אלא במילתא דפסיקא ליה. ואתי ודאי אליבא דש"פ, דמשו"ה פסק אין ממעטין, וכהלכתא קבעה הר"מ לשמעתיה, ודקאמר שלקטן אחר (כ"ה הנוסחא הנכונה ודאי) וכמו שפרשה הה"מ יפה שהלוקט לא היה צריך לו לצאת בו שכבר יצא, או אינשי דלא בני חיובא נינהו, כגון חש"ו אשה ונכרי והנוטלו למצוה אין לו הדס אחר כדאיירי בה מעיקרא וכדפרישית, בהא נמי סליק דכה"ג כשר מספק. בכן הכל עולה יפה בריר שריר וקים לע"ד. 

שם. דלאותו טעם אפי'. נ"ל שצ"ל אפשר. 

שם. או שלקטם אחר. צ"ל. 
נ"ל דהדס שאין עלים שלו ראשו של זה מגיע לעוקצו של זה פסול, מק"ו דלולב, אף על פי שאין לו מקרא מן התורה, ופסול כה"ג, כ"ש בהדס דבהדיא ילפינן מקרא דבעינן עליו חופין את עצו. זה פשוט לדעתי. 
לענין הדס שוטה, עיין תשובת אמ"ה ז"ל בספרו (סימן קס"א). ונ"ל בהדס אפי' ודאי מורכב, אינו פסול אם אין בו שום שינוי מהדס גמור. עמש"ל [סי' תרמ"ח] בס"ד. 
עיין אבן עזרא בנחמיה (ט) שראה הדס בששה עלין. ויש שם ט"ס. 

מור וקציעה סימן תרמז 
==================== 
[שמט ב] ע"ג. במקום התיומת. צ"ל. ושנה בסיפא. צ"ל. 

מור וקציעה סימן תרמח 
==================== 
[שנ א] בטור. להעביר בו מחט כו'. לענ"ד בדיקה זו קשה היא, וכמעט אי אפשר שלא יעשה בו חסרון כל שהוא, והרי הוא פוסלו בכך. אבל יש לנו קלה מזו, והיא שתוחב בו מחט מעט, ומוציאה מאותו עבר שנתחבה בו, ורואה אם הנקב חוזר ומתמלא אחר שהוציאה, לח הוא, ואם לאו, כבר כלתה לחה שלו ונתייבש. דוגמתו מצאנו בירושלמי ספ"ב דשביעית [ה"ז] לענין דלועין אם הוקשו בשביעית, כיצד בודקו, עוקצו אם מתאחה [אסור] ע"ש. וזה דבר קל, אינו גורם חסרון באתרוג אפילו משהו, משא"כ בהעברת חוט מעבר אל עבר. 

ע"ד. על דברי הרמב"ם. צ"ל. 

דף שב א [ד"ה כתב בת"ה]. נקבים נעשים. צ"ל. כאהינא סומקא. צ"ל. 

[שנ ב] שם. [ד"ה ומ"ש ומיהו]. בב' וג' מקומות. צ"ל. מראהו דומה. צ"ל. כמין מראות. צ"ל. 

שם. הפוסל (וקשה) הרי. כצ"ל. דאילו. צ"ל. דאותה סברא. צ"ל. 

[שנא א] שם בשיטה אחרונה. ניטל עוקצו צ"ל. 

ע"ב. לפי שהוא חד ועשוי כמין בוכנא. צ"ל. פטמתו ועוקצו. צ"ל. עוקצו שניטל. צ"ל. לפיכך פסול. צ"ל. ומכה באסיתא. צ"ל. שבראש האתרוג. צ"ל. משתשחיר הפטומת. צ"ל. משמע ששלשתן במקום אחד. צ"ל. וניטלה פטמתו. צ"ל. כדתנן פטמא של רמון. צ"ל. 

שם. אינו נפסל. כצ"ל. דכוותה. צ"ל. 

[שנא ב] שם בשיטה אחרונה. מחזי (צ"ל בלי קו) כמנומר. צ"ל. 

ע"ב בטור בש"א. הנימות צ"ל הנימור. 

ע"ג [ד"ה כתב הרי"ץ]. וגבול ושיעור. צ"ל. אם לא שנאמר. צ"ל. וכל הפסולים. צ"ל. 

[שנב א] ע"ד. [ד"ה גדלו]. דעבדיה. צ"ל. דעבדיה. צ"ל. דעד השתא. צ"ל. 

שם. [ד"ה ומ"ש אבל]. אבל אם כשמשהין אותו חוזר למראה אתרוג כשר. הדבר ברור כמ"ש ט"ז [ס"ק יח], אפילו בעודו ירוק כשר כה"ג, וכ"ד מג"א [ס"ק כג]. ולכאורה משמע בתקונים (תקונא עשרין [וחד, נו, ב]) שגם מצוה מן המובחר הוא בירוק ככרתי (ומיירי נמי בשידוע שחוזר למראה אתרוג) שכתב שם ואם ירוקה היא משובחת יתיר ע"ש. ואין לומר שר"ל ירוק כזהב וכחלמון ביצה, דא"כ מאי קמ"ל, גם מהראיה שמביא מוכח הכי. מ"מ נראה שאין לסמוך על זה ובוודאי מראה ירוק כזהב וככרכום שהוא מראהו של אתרוג הגמור והמהודר יפה הוא יותר. 

שם [ד"ה שיעור]. ובגדול כדי שיאחוז שנים. ה"ג. ועיין בחי' גמרא בס"ד. 

שם. או שהוא צריך לטלו על כתפו. ע"ש כתבתי שלדעתי אינו יוצא באופן זה. 

שם [ד"ה ומ"ש רבינו אפילו]. מכשירים. דמכשירים. מכשירים. צ"ל. 

שם. דלדידיה ס"ל כחכמים דפליגי עלייהו. כצ"ל. 

שם. ול"נ דאפשר לומר כו'. דבריו תמוהים. עמ"ש אמ"ה בתשובה ([חכם צבי] סימן קס"ה). 

כתב מג"א [ס"ק כג]. ולבוש (סימן תרמ"ט) כתב דהמורכב פסול, משום דנעבדה בו עברה. כמו בהמת כלאים שפסולה להקרבה. וקשה א"כ עז של כלאים יפסל קרנו לשופר. לא ידעתי מנין לו שאינו פסול, אם הוא כלאים ממין הפסול לשופר, הא ודאי פסול הוא. ומ"ש מרחל בת עז, דצמרה פסול לתכלת, וכל דכוותה, ואפי' בצבי הבא על התישה והוליד, נ"ל להחמיר לפסול שופרו מספק, למ"ד חוששין לזרע האב. דילמא בכלאים הבא מן היעלים והרחלים קאמר מר, דשניהם קרניהם כשרים לשופר (עמ"ש בס"ד [בלחם שמים] רפ"ק דכלאים [מ"ו] ופ"ג דר"ה [מ"ג]). מיהת כלאים נינהו, והו"ל למפסליה מטעם דנעבדה בו עברה, אכתי לא ידענא, אמאי פסיקא ליה, דילמא אה"נ מתסר מהאי טעמא. אף  על גב דשרי להדיוט באכילה מ"מ כל למצוה מאיס כה"ג לכתחלה מיהא (איברא כי נעשה ע"י גוי אף על גב דהר"מ פסק [פ"י מהלכות מלכים ה"ו] שבן נח נצטוה על הרכבה והרבעה, כיחידאה אמרה לשמעתיה, ומסתיה לאחמורי בה להקרבה דלא נ"מ השתא, אבל למצוה, נראה דשפיר דמי משום האי טעמא). 
אבל אתרוג המורכב, ודאי פסול, משום דודאי אינו דומה לאתרוג האמיתי מכל וכל. ואפילו יש בו קצת סימנים, אינו כשר, דהוה ליה נדמה, ואפי' אתרוג הדומה לכושי פסול משום דלאו אורחיה, והו"ל נדמה דפסול, כ"ש מורכב דבריה אחרת היא לגמרי, ולא בר מיניה אלא במקצת, גרע ודאי מנדמה, ואמרינן בב"ק (ע"ז ב) דאם נדמה פסול, ק"ו לכלאים. והכא כיון דנדמה פסול, כלאים לא כל שכן, דאיכא תרתי, וזה ברור דלא הוי הדר. (משא"כ בהדס מורכב שאין הרכבה פוסלתו אם לא ניכר בו שינוי והדר הוא בעבותו לית לן בה. כך נ"ל). 
שוב ראיתי בט"ז סי' תרמ"ט [ס"ק ג'] שפוסלו ג"כ מטעם זה. אבל יש לי לדקדק בדבריו כי מ"ש וק"ל א"כ הא דאמר אלא לגזזו אינהו, ס"ס עביד עכו"ם עברה. הא ל"ק עמ"ש בס"ד לעיל (סימן תרל"ז) על המג"א. 
ומ"ש ותו כו' המשתחוה לפשתן נטוע כשר לציצית שהרי נשתנה, כ"ש כאן שאין לך שינוי גדול מזה. במ"כ לא דק, התם כדיהיב טעמא דמעיקרא עץ והשתא חוטין. וכי היכי דהוי שינוי לענין גזל (עמ"ש שם בס"ד, ה"ה להוציא ממאוס) משא"כ באתרוג, דהך שינוי מגרע גרע. ואף על גב דנעשה בריה חדשה, לאיי בריה בידי שמים היא, ולא נשתנה בידי אדם,  לאו מילתא היא לאפוקיה מידי מאיסותא למצוה, אי ס"ד דאית ביה משום נעבדה בו עבירה. וכדלא אהני כה"ג במשתחוה לדקל, דלולבו מאיס למצוה, והוא הדין למשתחוה לאתרוג, דחדא מילתא היא. וכי נמי ארכביה, בהכי לא עלויי עלייה כי היכי דלא קנייה בהכי, ולא נפיק מידי גזל, אם גזל אילן והרכיבו, הא כל פירותיו אסורין משום גזל, אף על גב דפנים חדשות באו לכאן. 
ומש"כ עוד ותו קשה כו' גבי קדשים או כבש פרט לכלאים ל"ל קרא (וכן הקשה מג"א) ת"ל דהו"ל נעבדה בו עברה (כצ"ל). אף על פי שזו תשובה על דעת לבוש שפוסלו לכל אדם, מ"מ  נ"ל לעולם אית ביה משום לתא דנעבדה בו עברה. א"נ בא בעברה דמאיס למצוה. והיינו דווקא בישראל שעשה העברה שנצטוה עליה. אבל לאחר שלא עשה העברה, או אם הורכב ע"י גוי (אף למ"ד שמוזהר) אף על גב דמאיס למצוה כה"ג נמי, מיהו מדאורייתא שרי אפי' למצוה כדשרי להדיוט לאכילה, כ"ש למצוה דמצות לאו ליהנות נתנו דבדיעבד ודאי משרי שרי, אלא לכתחלה אסרוהו רבנן משום דמאיס, וס"ד לגבוה נמי לתכשר לקרבן בדיעבד, או היכא דלא אפשר באחרינא, להכי אצטריך קרא למעוטי כלאים, ולפסולא נמי, ולעולם אימא לך למצוה נמי מאיס לכתחלה. 

כתב שכנה"ג על סימני המורכב מה יושיענו אם אנו פותחים אותו כבר נפסל. אומר אני יעזור ויושיע למי שיש לו איזה אתרוגים מאילן שיש בו ספק הרכבה. ורוצה להפסיד אחד מהם בבדיקה. שמא עדיין אין זה מספיק, כי יכול להיות ענף אחד מורכב וחברו בלתי מורכב, לכן לא יעיד זה על זה. אכן אם דומים בתואר ובמראה ואין שום שינוי והבדל ניכר ביניהם, נ"ל שאין לחוש לספק רחוק כזה, היכי דלא אתחזק איסורא ואין הוכחה, ויושיענו א"כ סימן מובהק, להוציא חבריו שגדלו עמו באילן אחד מידי ספק, גם יש בו ישועה לשאר ימי החג, דרבי חנינא מטבל ונפיק ביה. 

מור וקציעה סימן תרמט 
==================== 
שם. אלא לאו משום. כצ"ל. מלת מצוה נמחק. ופליגא. צ"ל. מותיב. צ"ל. 

דף שג א בטור. ובשאול. ז"ל מג"א (סק"ט, אהכשר דשאר ימים קאי וק"ל) עיין סימן י"ד ס"ג וכ"ש כשהשאילו לצאת בו. זוהי דעתו. ולא נהירא לגמרי, חדא דהיא גופה קשיא, ומסתברא כמאן דפליג עלה וכמ"ש ט"ז 

שם [ס"ק ד]. ותו דאפילו למ"ד הכי התם, מודה הכא, מדשתיק מנה ועט"ז שם. 

בב"י. הרי"ף כתב. כצ"ל. 

שם. וכתב הר"ן ומיהו (צ"ל) [כו'] שהמצוה מסייע בקנין כו'. בזה י"ל ג"כ קושית התו'. עיין לחם שמים ר"פ לולב הגזול. 

[שנב ב] שם [ד"ה ובשל]. ודברי הרמב"ם כו'. עיין לחם שמים שם. 

שם. כתוב בא"ח גנות הצעירים כו'. עמ"ש שם בס"ד. 
המשתחוה לדקל, לכתחלה מאיס למצוה. הכי מוכח בגמרא (ע"ז מ"ז א). וצ"ע מ"ט השמיטוהו הפוסקים. 

ע"ב [ד"ה וכל הפסולין]. אבל בגזל מודה לדברי הרא"ש (ורבינו) בסמוך כתב. כצ"ל. 

שם. והגאונים ודין. כצ"ל. והריב"א נמחק. 

שם [ד"ה ומ"ש רבינו הלכך]. זה הדר, דהא. כצ"ל. 

שם. מצוה הדורה. צ"ל. 

שם. דמשמע דבשני. כצ"ל. 

שם. [ד"ה ומ"ש רבינו ואפילו]. נאסר כולו. צ"ל. הפריש כולו. צ"ל. ומקצתו. צ"ל. 

[שנג א] ע"ג. שאינו הדר. צ"ל. שנכתת. צ"ל. 

שם [ד"ה וכל הפסולים]. ואיך יתכן זה להיות שבשעת הדחק יוצאין בו ומברכין עליו, ושלא במקום הדחק אפילו בדיעבד לא יצא. תמהני על מרא תלמודא כהר"א שנעלם ממנו הרבה דברים כיוצא בזו, עיין סייג לתורה שגדולה מזו מצינו. 

שם. דהיבשים כשרים. כצ"ל. מבני כרכים. כצ"ל. דבמקום הדחק היו מברכין. כצ"ל. 

עתה ראיתי במג"א [ס"ק ה] תבריה לגזיזיה והדר ביה ממ"ש בסימן תרל"ז. והנאני שמצאתי חבר לדברי 

שם. ולא ידענא אמאי לא דכיר מר לההיא. 

מור וקציעה סימן תרנ 
=================== 
שם [ד"ה וכתב עוד הר"ן]. מנח ביה סימנא כו'. ואנא מנחנא ביה סימנא (בטפח קטן) ג' ג' ג' תלת גימלי"ן, היינו ג' גודלין ושליש. 

מור וקציעה סימן תרנא 
==================== 
[שנג ב] בטור. ואם לא אגדו א"א לאגדו בי"ט בקשר גמור כו'. ונמשך אחריו בש"ע [סעיף א]. ולענ"ד אזלי בתר איפכא, וכיחידאה אמרוה. איברא סוגיא דתלמודא לא מוכחא הכי, דהא כי בעי לאוקמה להך ברייתא כר"י, פרכינן הא ס"ל דבעי אגד, פירוש ולשתרי. ועל כרחך ליכא למימר דקשיא ליה אליבא דר"י לדחי י"ט, דהא י"ט עשה ול"ת הוא, ולא אתי עשה גרידא וקדחי ליה, כדקי"ל בשריפת קדשים, ודכותה כל שאינו צורך אוכל נפש, בודאי לא הותרה שום מלאכה בי"ט לצורך מצוה. גם אין לומר דהכי פריך כיון דלר"י בעי אגד קשירה מעלייתא, לא אפשר ליה כלל לתקוניה בי"ט. דהא לר"י אין אוגדין הלולב אלא במינו, וכה"ג אליבא דכ"ע לאו קשירה היא לענין מלאכה כדבעינן למימר. 
אלא ע"כ צ"ל, דהיינו דמקשי תלמודא אליבא דר"י דבעי אגד, לשתרי אפילו בקשר גמור כדינו דהא קיי"ל קשירה דמצוה שריא אפילו בשבת כדתנן בהדיא שלהי שבת [קנז, א] וע"ל סי' שי"ז, דאף של קיימא שרי, אם אינו מעשה אומן, להכי פרכינן אליבא דר"י לשתרי בכל גוונא, כיון דלדידיה ודאי מצוה היא, ולאו מעשה אומן, ובמקום מצוה שרי. ואה"נ דאפי' לרבנן דלא בעי אגד לחיובא, מיהו כיון דס"ל נמי מצוה לאגדו מ"מ, אי הכי לא גרע משאר קשירה דלצורך מצוה בעלמא כההיא דשלהי שבת, כ"ש הכא בי"ט, והקשירה עצמה מצוה לצורך היום, דשריא בכל גוונא מאחר שאינו מעשה אומן. ואף על גב דהתם בשבת לא  שרי אלא בגמי דמאכל בהמה הוא, ה"נ הא קטרינן ליה במינו, ביחוד אליבא דר"י אפי' בסיב, ועיקרא דדקלא. והיינו אף על גב דאכתי רכים נינהו (דהכי דייק לישנא דגמרא אפי'  בסיב, ואי נתקשה כעץ מאי רבותא) וחזיין לאכילה דהיינו נמי קורא (ע"ל סימן ר"ד) ומש"ה נמי מקשי שפיר טפי אליבא דר"י, כיון דבעי במינו דווקא, דהשתא ודאי לאו קשר של קיימא הוא, משא"כ אליבא דרבנן דפליגי עליה, לא פסיקא מילתא, ואיכא לאוקמה לההיא ברייתא דאוגדו כאגודה של ירק באגד דחוט ומשיחה להכי לא סגי בלאו הכי (גם נ"ל דכריכה דידן אינה בכלל קשירה ואינה אלא כאגודה דירק). איברא אפי' בחוט ומשיחה, עניבה מיהא שריא לדידן, וכדמסיק נמי הר"ן. 
מכל מקום קשיא אלישנא דטור וש"ע, אי במינו איירי וכמנהג, אפי' קשר גמור שרי, (ואפי' שלא במקום מצוה, קשירה כי הא מותרת, עיין תוי"ט סוף שבת) ואמאי אי אפשר לאגדו בקשר, ואפי' בחוט ומשיחה הו"ל למשרי עניבה, ותלמודא אוקמה לההיא כיחידאה דסבר כר"י ב"ח דאף עניבה קשירה מעלייתא היא, ופליג בחדא דלא בעי אגד. ועל כרחנו צ"ל דפליג עליה נמי תו באידך דר"י דס"ל אין אוגדין אלא במינו, דא"כ לא הוי צריך לאגדו כירק, אפי' קשר גמור לשתרי דלא הוי של קיימא. 

ע"ד ב"י [ד"ה ומ"ש וכיון]. ופסקו הפוסקים כר"מ. אף על גב דקי"ל ר' יהודה ור' מאיר הלכה כר' יהודה, היינו משום דטעמיה דר"י בהא משום דס"ל לולב צריך אגד. ואנן קי"ל דלא צריך אגד כרבנן. ומסייעא נמי לר"מ ברייתא דהותר אגודו כו' דלעיל, דע"כ לא אתיא אלא אליבא דר"מ כדכתיבנא, דבמינו ודאי שריא קשירה. 

שם. במינו. צ"ל. 

שם [ד"ה מ"ש הלכך]. דמשתיירי הוצין. צ"ל. מאתמול. צ"ל. 

כתוב בהגה דש"ע [סעיף א], יזהר ליקח החוט שרגיל להיות סביב ההדס (מהרי"ל). והא ודאי קשיא, דקיי"ל כל לנאותו אינו חוצץ, דילמא ס"ל כה"ג לאו לנוי עביד. איברא עדיף מנוי, כיון דשומר הוא לעלים, ולא דמי לפרס סדין מפני הנושר, ודוק. 

דף שד א ב"י [ד"ה ומ"ש ואתרוג]. הלולב בשמאלו. כצ"ל. 

שם. בימין שהוא שמאלו. כצ"ל. 

[שנד א] שם. תפילין דאורייתא דוקא בימין, אבל לולב דרבנן הוא ומשום חשיבותא. ר"ל שלא הצריכו ימין ללולב אלא משום חשיבותא בעלמא, הואיל ולולב גבוה במינו, ואיכא תלתא מיני גביה בהדדי, איהו דחשיב לטלו בימין דחשיב. הא ודאי לעכובא הוא. ותדע דהא אתרוג נוטל בשמאל. 

שם. בימינו שהיא (ימין) כל אדם. כצ"ל. 

שם. שאין לו אלא יד (אחת) נוטל. כצ"ל. 

שם. [ד"ה וכשיטול הלולב]. המצוה מזומנת בידו לעשותה, לא מסתבר, כצ"ל. 

שם. דלא נגמרה מצות הלולב עד אחר הנענוע. הכי מוכח ודאי מההיא דקטן היודע לנענע כו' ש"מ שאין המצוה שלמה וגמורה כהלכתה אלא בנענוע, לא בהגבהה לבדה, דא"כ מאי ידיעה שייכא בהגבהה (אף על גב דבדיעבד יצא בה כדאמרינן לולב מכי אגבהיה  נפיק ביה) וה"נ מוכח תו בהדיא מגזרה דרבה, שמא ילך אצל בקי. 

שם. המצוה כולה (עד) שיברך. כצ"ל. 

שם. וכשהוא נוטלן. צ"ל. דאגבהיה. צ"ל. 

שם. כתוב בא"ח מעשה בה"ר משולם שנטל לולב כו' אח"כ הסתכל בו ולא מצא בה ערבה והניחה בלולב וחזר ונטלו כו' וברך על נטילת ערבה. נ"ל דהך פיסקא לא דייק מתרי טעמי, חדא דהא בעינן שכל ד' מינין יהיו מצוים לפניו כשמברך עליהם, וכה"ג דטעה וסבור היה שערבה ישנה בלולב באגודה, ולא היתה שם מתחלה כשברך, וכוונתו היתה לצאת ידי כולן בפ"א, מעתה כיון שלא היתה ערבה מצויה אז שם כדעתו נמצאת קרובה להיות ברכה ראשונה לבטלה, שלא יצא בה. ותו דאפי' לראב"ד דס"ל לקמן דכשנוטלן אחד אחד מברך על כל אחד בפ"ע, לא אמר אלא כשנוטלן אחד אחד בפ"ע אבל בנוטלן באגודה עם הלולב מי שמעת ליה אטו מי פליג אתלמודא דיהיב טעמא לברכת על נטילת לולב, הואיל וגבוה מכולן. לכן פשוט בעיני דבנ"ד חוזר ומברך על נטילת לולב. ולא גרע מציצית דאם פשטן וחוזר ולבשן מברך עליהן, אף על פי שכבר יצא, כ"ש הכא דאכתי לא יצא לגמרי. 

[שנד ב] שם. בק"ו מבשכל הלולב. צ"ל. 

שם. [ד"ה ודע]. בבית יד של כלי. כצ"ל. 

שם. כאילו נוגע ממש ידו בלולב. צ"ל. 

שם. מקום שנהגו (שיש מקפידין) אכל דבר. נ"ל שכצ"ל. וחסרו מלה או מלות בענין זה. 

שם. [ד"ה וינענע]. שבתחלת הפרק והודו שבסוף הפרק כו' דמהודו ועד סוף הלל חדא פרשתא היא. צ"ל. 

שם. בהודו ובהושיעה נא. צ"ל. 

שם. שמחזירין. צ"ל. על כל פעם. צ"ל. 

[שנה א] ע"ב בטור וע"ג ב"י [ד"ה והניענוע]. ובהובאה. צ"ל והבאה. וג' הבאות. צ"ל. הרוחות. צ"ל. 

שם. דשתי הלחם כו' כה"ג היה מוליכם. עט"ז [ס"ק יב] שהוכיח ג"כ ממשנה זו שאין להפך הלולב, כי היכי דעושה הורדה בכבשים שאינו משנה ידו ממה שהיה בשעת העלאה כו'. בודאי כך הוא, שאי אפשר בענין אחר, שהרי יפלו מידו, אם יהפכם בדרך הורדה, ובאמת ראיה נכונה היא. אף על פי שיש לדחות קצת ולומר שמא היה מחזיקם  מעט גם בצד שני בראשי אצבעותיו, בענין שלא יפלו כשמהפכם, ואעפ"כ מתקיימת עיקר הנחת היד מלמטה. אכן צ"ע שגם בדרך זה לא מצאנו ידינו ורגלינו במנהגינו, שכופפין את הלולב לצדדין ראשו כנגד הרוחות, ומדוע לא נחזיקהו לעולם זקוף ראשו למעלה כדרך גדילתו, אף בהולכה והבאה, וכדרך שהכהן עושה בתנופת הלחם וכבשים, שמונחים לעולם לצד מעלה, רק מוליך ומביא הנה והנה, הכל באופן הנחה אחת, כ"ש הכא דגלי קרא דבעינן דרך גדילתן. זו שקשה עלי ביותר. אף על פי שיש לי כעין סמך קצת, במ"ש ראב"י מייתי וממטי ליה ואמר גירא בעיניה דשטנא. משמע כעין היורה בחץ, שיורה אל העומד מנגד לשלח למטרה, או לפלח כליות שונא ההולך לקראתו לשטן, ואינו מורה כלפי מעלה. מ"מ אני יוצא ידי שני דרכים הללו, ועושה ההולכות והבאות בשפוע ואלכסון. 

שם. [ד"ה וכתב הר"ן]. אבל אין זה נכון. עיין מש"כ לעיל ראיות ברורות, שצריך למוד וידיעת הנענוע. ואין לומר הידיעה והבקיאות היא לידע פניית הרוחות. שזו אינה ידיעת נענוע, אלא ידיעת פניה. ושמא י"ל שהידיעה היא, כמה נענועין צריך לעשות בהולכה והבאה שפלפלו בה הפוסקים ע"ד הירושלמי. ולא משמע הכי בסימן תרנ"ז בירושלמי שהביא הב"י שם. 

שם. של הולכה והבאה. צ"ל. 
בשיטה אחרונה. אם ההולכה. כצ"ל. 

ע"ד בראשו. ונמצא על זה (הדרך) סדר. צ"ל. 

[שנה ב] שם. הולכה והבאה בלא נענוע. צ"ל. 
אם צריך. הוא צ"ל התחלת ענין. 

שם. פתרון חלומי. צ"ל. 

שם [ד"ה ואלו]. מצוה אחת. צ"ל. 

שם. משום תמה. ר"ל לקיחה תמה. 

שם [ד"ה וכתב הרא"ש]. ביבשים שנוטלין. כצ"ל. 

דף שה א ב"י. דרא"ש סתר. צ"ל. 

שם. פסיל לדידן בשני. כצ"ל. מוסיפין. צ"ל. 

שם. ומ"ש דכשמוסיף כו' אינו עובר עליו כו'. לשון זה קשה להלמו ולא אבין לו, אולי היה לרב"י נוסח אחר בטור. 

[שנו א] שם. [ד"ה אבל]. כי היכי דמנכר. צ"ל. 

מור וקציעה סימן תרנב 
==================== 
[שנו ב] ע"ב שם. [ד"ה ומ"ש שאני]. אין משאן ושימורן כבד עליו ולא טריד. צ"ל. בפרק (לולב) הגזול. צ"ל. 

מור וקציעה סימן תרנג 
==================== 
בטור. אתרוג כו' והמריח בו כתב רבינו שמחה שאין לו לברך (לריח עביד. צ"ל). כתב מג"א נ"ל דוקא כשמריח בו בשעת נטילתו לצאת בו כו'. כ"כ בסי' רי"ו [ס"ק כא] בשם רש"ל. והכי הוא ודאי, דדעת ר"ש שלא לברך עליו ברכת הריח בשעת נטילה דמצוה בסתמא, דההיא שעתא לאו לריחא עביד, דלא נקטיה לריחא אלא למיפק ביה י"ח, וריחא ממילא אתי ליה, כה"ג לא מברך על הריח, דדמיא לנטלו בידו לאכלו, שאינו מברך על ריחו, אף על פי שמאליו בא לו הריח, דהנאה הבאה לאדם על כרחו היא, ואין מברכין עליה, שאל"כ היו צריכין לברך על ריח קטורת בירושלם כל שעה. אבל מיהא כי מתכוין להריח פשיטא כ"ע מודו דבעי ברוכי, דאסור לעולם ליהנות במתכוין בלי ברכה, ובודאי לריחא קאי, כדאמרינן מאכילה אקציה מריחא לא אקצייה. 
ולכן הריני כמוסיף על דברי מג"א, שאפי' בשעת מצותו, אם כיון להריח בו מברך עליו אליבא דכ"ע. דלא פליג ר"ש אלא כשלא נתכוין להריח כלל, רק למצוה נוטלו, והריח בא לו בעל כרחו בהאי גוונא הוא דמהני סברא, דלאו לריחא עביד ההיא שעתא. אבל אי גלי דעתיה דניחא ליה לאורוחי ביה ההיא שעתא נמי, הא לא דמיא אלא לנטלו לאכלו ולהריח בו, דודאי חייב לברוכי עליה. 

בב"י [ד"ה אתרוג]. כמו (שאומרו) [שאמר] בהבדלה. נראה שר"ל, כשאמר איני בודל ממנו כל בה"ש, ופירושו בצדו דהיינו כשהתנה עליה. או שמא כוונתו אם רשאין להריח בו בהבדלה דמוצאי שבת וי"ט, ע"י תנאי. בין כך או כך, הלשון מגומגם, ולא מצאתי זה בתשו' רשב"א שבידינו. 

שם. יצא בו ואוכלו. צ"ל. 

מור וקציעה סימן תרנו 
==================== 
שם. [ד"ה קנה]. במצוה. צ"ל. אי לימא. צ"ל. שימצא בתוספת. צ"ל. 

[שנז א] ע"ד. כתב הרא"ש מדאמרינן כו' שמעינן דאין אדם מחויב לבזבז הון רב בשביל מצוה אפי' עוברת. צ"ל. ולי צ"ע מ"ט יהא ממונו חמור מגופו, שהרי מכין עליה עד שתצא נפשו, וכל אשר לאיש יתן בעד נפשו. אף על פי שי"ל לא הפקירו חייו אלא מחמת שמזלזל במצוה שלא מדוחק, שהרי הוא נדון כאפיקורוס, שמותר להרגו. אך מדוע לא תהא מצוה דאורייתא חמורה בכך כארבעה כוסות ונר חנוכה דרבנן אף שיש בהן פרסומי ניסא. ועוד אם בל"ת חייב אדם להוציא כל ממונו ולא יעבור, עשה לא כל שכן, דהא עשה דחיא ל"ת. אף על גב דשב ואל תעשה שאני, מעברה בידים, מ"מ במקום אונס צ"ע, אי חמירא ל"ת מעשה בכה"ג. ומהגמרא דקאמר אי מתרמי ליה כו', איכא למימר דלאו ראיה היא דילמא לאו במצוה עוברת איירי, אלא בס"ת ודכוותה. א"נ בצדקה ופדיון שבוים, דאפשר לקיומינהו על ידי אחרים. ובדלא אפשר, ולית ביה משום פקוח נפש לגבי דידיה, דילמא אה"נ צריך למיתב לכוליה ביתיה, משום הצלת נפש. עיין שאילת יעבץ (סימן ס"ג) ובפנת אבן בוחן שלנו. 

מור וקציעה סימן תרנח 
==================== 
[שנז ב] דף שו א בטור. לא לקני. צ"ל בפת"ח הלמ"ד מההפעיל, וכן בב"י. 

ב"י [ד"ה הלכך]. שתחזירהו. צ"ל. לא החזירהו. צ"ל. אחד נתנהו. צ"ל. 

שם. מדאמרינן לקמן. פרק לולב וערבה (מ"ז ב). 

שם. כי אמר החזירהו לי דווקא אתרוג קאמר. צ"ל. מתרוקן ממצותו. צ"ל. 

שם. אם החזירו לאחר שעברה מצותו לא יצא. היינו אם עדיין לא יצא בו בעל האתרוג עצמו. ושמא אף על פי שכבר יצא בו הוא לבדו, ועדיין צריך הוא לו לצאת בו בני ביתו, או לחברו, נמי דינא הכי בכל גוונא דאיכא אומדנא דקפידא בחזרת עצמו של אתרוג או לולב בו ביום, לא יצא המקבל, אם אינו מקיים תנאו בגוף הדבר שקבלו ע"מ להחזירו עצמו ובזמנו. וע"ל. 

שם. של (בית) חורון. צ"ל. 

[שנח א] ע"ב. בלא רשותם. צ"ל. 

שם. ועל דעת (כן) לקחוהו. צ"ל. 

שם. והיכא דשנים שותפים כו' חברו. נראה שצ"ל וחברו אומר כו', לשון שאלה ובעיא, כי סוף הלשון מוכיח. ותשובתו נשאר מעל. ולא ידענא מאי קמספקא ליה, הא ודאי כה"ג איתיה לדינא דגוד או אגוד. ולא אדע מ"ט השמיטוהו בש"ע ואחרונים לגמרי. ויש לידע דבשאר יומי ליתא לדינא דגוד או אגוד, דהא הו"ל דבר שיש בו חלוקה, וכן למ"ד נטלה פטמתו או עוקצו פוסל כל שבעה אי אפשר לחלקו לחצאין שוין. 

מור וקציעה סימן תרס 
=================== 
מנהג בני אשכנז מכניסין ס"ת לאה"ק, קודם שישלימו הציבור הקפתם, שכשמגיעים לצד דרום אל הבימה, עומדים שם עד שמוריד שליח צבור הס"ת והולך לפניהם והקהל עם לולביהם הולכין אחריו. ומאד תמהתי על זה, שהרי אין זו הקפה, שבודאי צריך להקיף בעגול שלם סביב אל הס"ת. זה פשוט מאד. וידוע הוא בכל מקום שנזכרים הקפות. ואל תשיבני מתקופה שנגמרת ברביע הכדור, כי היא נקראת תקופת הימים. גם תקופה לחוד, והקפה לחוד. בהקפה לא מצינו אלא הקף ארבע רוחות סביב. ולהוציא חלק אי אפשר, דליכא מילתא דלא רמיזא בגמרא דילן. 
ובאמת נ"ל שיש ראיה ברורה לדברי, מאותה שאמרו פרק לולב וערבה (מ"ד א) כהנים בעלי מומין נכנסין בין האולם ולמזבח כדי לצאת בערבה. פרש"י שאי אפשר להקיף בהם אם לא יכנסו בין אולם למזבח, לכן דוחקין ונכנסין לפנים ממחיצתם, שכל השנה אסורין ליכנס שם. הרי שהתירו מעלות דרבנן מחמת ההקפה שתהא נעשית בעגול שלם, דאל"ה להדרו מזבח משלש רוחות בלבד, ולא ידחקו ליכנס שם ברוח רביעית שאסורה להם, אלא כי מטו להתם לקומו אדוכתייהו. אלא ודאי אין שמה הקפה כלל באופן זה. והיא ראיה חזקה שאין עליה תשובה, שאין נכון לעשות כן שלא להקיף גם ברוח רביעית. וא"כ לחנם הוציאו ס"ת, וטלטלוה ממקומה שלא לצורך (שהוא עון כמבואר גם בסימן הלז בטור) מאחר שאין עושין ההקפה שלמה כי התם בערבה דמקדש, דחזינן דקפידא רבה איתא במילתא. לכן נ"ל שאין ממש במנהג הנ"ל. ואי משום כבוד ס"ת שלא ילך באחרונה, אנן הכי נהגינן, הס"ת מתעכב על הבימה עד שישלימו צבור ההקפה, ויגמור ש"צ הושענות ויאמר קדיש. אח"כ משיבים הס"ת למקומו. וכל מי שעובר לפניו, חייב ללותו כדינו. 

כתב שכנה"ג [הגהות ב"י ס"א]. ראיתי לא"א ז"ל שהעלה בדמים לולב שקנאו גביר להרב החסיד כמהר"ד הכהן ז"ל. ואמרו לו לא"א שלא היה ראוי להעלות בדמים אותו הלולב שקנאו הגביר לרב החסיד מפני כבודו. והשיב א"א זלה"ה גדול כבודו. אמנם במה שצוני ה' מצוה מן התורה, אין חולקין כבוד לרב, דיותר קרוב אדם אצל עצמו לעשות המצוה. ושבחוהו חכמים על התשובה הזאת. ואף על גב דקלסוהו נ"ל דלא שפיר עבד. ומנא תימרא אין קורבה למצוה במקום גדול, מההיא [מגילה לב, א] דעשרה שקראו בתורה, הגדול גולל, והוא נוטל שכר כנגד כולן. ואי איתא מאי עדיפותיה דגדול, שיטול שכר מצוה של אחרים אשר לא עמל בה, ומדוע לא נאמר כל ישראל קרובים של מצוה הם, וכל הקודם זכה לשמים (עיין ספר חסידים [סי' תשס"ד] שו"ת מעסק זה). אלא ודאי הני מילי בשוין, כענין עבודה גבי אנשי משמר, מקמי דתקינו פייסא [יומא כב, א]. אבל היכא דאיכא גדול, רחמנא זכי ליה במצוה כמו בשאר גדולה ודבר כבוד ויקר שמצווין עליו לגדלו לכבדו ולהדרו במילי דעלמא, כ"ש במילי דשמיא דלאו הפקרא נינהו כה"ג (ככ"ג שמקריב מה שירצה [יומא יד, א]). דכוותה אשכחן הלכה בסעודה [ברכות מז, א] גדול מברך אפילו אתא בסוף. ואף על גב דקיי"ל [שם נג, ב] חטוף ובריך, צ"ל נמי דווקא בשוין. 
וי"ל בהך עובדא נמי לא שבחוהו אלא משום דנחת לדמי, וכיון דזבינא הוא, הוה שרי למעבד הכי דהא מעיקרא להכי נחתו, כל המוסיף משובח. גם אפשר דחיישי לממון של צדקה, שנשכר בכך כשמעלין בדמים הא לאו הכי, אינהו נמי לא הוי משבחי ליה. מיהו אפ"ה משמע לי דלא שרי כי הא עובדא, כיון דאתחילו ביה בכבוד הרב, כמשמעות הלשון. וכה"ג נ"ל דכבוד ת"ח עדיף. ואף על פי שכבר הוכחתי בלח"ש מ"ג פ"ג דשקלים שאין משא פנים לגדול בדבר מצוה במקום שיד כל אדם שוה, היינו היכא דליכא משום כבוד תורה כי התם. משא"כ הכא דאית ביה משום כבוד הרב דחמיר וגם זילותא אית ליה בכה"ג. ותו דלא גרע מעני המהפך בחררה, וכיון דהרב החסיד ודאי עני היה אצל מצוה זו, שלא היה יכול להוציא עליה הרבה מכיסו, ואיכא תרתי. מכל הלין משמע לי דעדיף טפי כבוד ת"ח. מ"מ איני יכול למחות בחזקת היד במי שהוא חזרן במצות דאיכא נמי תרתי, כבוד שמים דמצוה ולהרבות מעות צדקה. 

אבל מ"ש שכה"ג למנהג פשוט במקומות מדינתו שלוקחים מקופת הקהל כמה לולבין ואתרוגין, ובי"ט ראשון מוכרין אותן לכל מי שמעלה בדמים, ולא ערער בדבר. פליאה נשגבה היא בעיני, שהרי זה חלול י"ט גמור, וגם בפרהסיא ע"י הכרזת שמש, יש איסור נוסף, דהו"ל חלול השם נמי לעשות מקח וממכר בבה"כ ביום קודש. עמ"ש בס"ד בשולחן אריך והלכה פסוקה (סי' ס"ו) ותמיהא טובא על הרב הנ"ל דשקיל זוטרי (מ"ש שם עם הקטנים ע"ש) ושביק רברבי, ואיסור גדול של תורה, שחמורים דברי סופרים משל תורה. 

מור וקציעה סימן תרסא 
==================== 
[שנח ב] ב"י. י"ט ראשון (חול) יצא. כצ"ל. 

מור וקציעה סימן תרסב 
==================== 
שם. דאפילו אם תמצא לומר דחול הוא. כצ"ל. 

[שנט א] ע"ד שם. י"ל מאי יום שני להקפה כו'. במ"כ רפא שבר על נקלה, חדא שני להקפה לא אשכחן. ותו הקפה בחול מי משכחת, א"כ עשיתו לעי"ט ולחול, קודש. וכל האי למה, מי מזקיקם לכל זה לשנות ולהוסיף במטבע חז"ל, ולעיולי פילא בקופא דמחטא, דנפיק מנה חורבא לזלזולי בי"ט שני. וכן כל מ"ש בזה עד סוף הסימן חוץ לכבודו אינו לפי כבודו של זקן. באמת הרבה יותר מדאי תקע עצמו הרב"י בזה, כדי לקיים מנהג משובש של אנשי ארצו. תחת אשר היה לו לבטלו, ולא ילפינן ממקלקלתא. 

מור וקציעה סימן תרסג 
==================== 
דף שז א בראשו ב"י. ובא"י שאין ספקא דיומא כו' הג' העולים אחריו חוזרים וקורים אותה פרשה עצמה. הכניסו עצמם בכך כדי שלא לתת פתחון פה לספקא דיומא. ולדעתי הקלה לא היו זקוקים לכך, עיין שאילת יעבץ (סימן קס"ח). ועוד כי מדלגי דלוגי כמו שאנו עושין ואין חוששין, ה"נ לדידהו שפיר דמי. 

מור וקציעה סימן תרסד 
==================== 
[שנט ב] שם. הנהיגוהו להקיף. צ"ל. באור דבריו. צ"ל. 

ע"ב בשורה אחרונה. נראה הא. צ"ל. 

שם. [ד"ה ומ"ש שהרמב"ם]. שאינו יכול לטלה עם הלולב בשעה. כצ"ל. אות דל"ת נמחק. 

שם. ומוכר אותה. צ"ל. 

שם. ואף על פי שפירש"י סתם גויים גוזלי שדות מישראל הם. עיין מש"כ לעיל בסימן תרל"ז בס"ד. 

מור וקציעה סימן תרסה 
==================== 
[שס א] בטור. אתרוג בשביעי אסור. ר"ל אסור באכילה. עיין לעיל (סימן תרנ"ג). 

שם. דכיון דשבת לפניו. כצ"ל. 

ע"ג ב"י [ד"ה וכתב הר"ן]. וכתב הר"פ (צ"ל) י"ט (האחרון) של חג. כצ"ל. 

שם. בפ' המביא (ל' ע"ב). 

שם. אם היה נאכל בשבת (היה) מכין י"ט (לשבת) כצ"ל. והוי כו', היותר נמחק, ראויות שלו. צ"ל. 

שם. ואוכלו למחר. צ"ל. 

שם. [ד"ה כתוב בא"ח]. ויש לתמוה ע"ז אמאי לא מתסר כו'. הרי תשובתו בצדו, דהזמנה לאו מילתא, ומיירי שנפסל קודם שנטלו לצאת בו. 

מור וקציעה סימן תרסז 
==================== 
[שס ב] ע"ד שם. אפי' נפלה. צ"ל. 

שם. [ד"ה וכתב הרא"ש]. לא שייך בפירות. צ"ל. 

שם. נאכל בשבת היה מכין י"ט לשבת. כצ"ל. עתה ראויות שלו. צ"ל. 

מור וקציעה סימן תרסח 
==================== 
בטור. יום שמיני חג עצרת. עיין באחרונים שחדשו נוסחאות בדויות לחנם, ובכדי טרחו בחקירה אם שמיני עצרת נקרא חג, כי לפי דעתי מלות שמיני חג, הוא מאמר נקשר, ר"ל שמיני של חג. שכך הוא בודאי שמיני לחג סתם, שהוא חג הסוכות כנודע. ומשנה שלמה היא [ערכין י, א] החליל מכה לפני המזבח כל שמונת ימי החג (עיין לחם שמים פ"ה דאבות), ולשון קצר הוא. כמוהו המלך המשפט, הכוונה המלך של המשפט. זה ברור בעיני בס"ד. לכן אין לזוז מנוסח הקדמון וכ"מ בתקוני זהר (תקון כ"א נו, א) וכ"ה הנוסחא בתקונים ישנים תקון עשרים (מ"ח ב) וכ"כ הרוקח ומהרי"ל, וקרובים דבריו למה שכתבתי. 

ע"ד בב"י [ד"ה ומ"ש ויש]. טעמם מפני שבלילה צריך לברך זמן כו'. כתב מג"א [ס"ק ב] וקשה דהא ביום ג"כ אומרים את יום שמיני עצרת. זה מיושב עפמ"ש הר"ן גבי קדוש ועומר, הובא בט"ז בסימן זה. 

כתב ט"ז. שכתב רש"ל בשם מהר"ט שלא היה אוכל בכניסת שמיני עצרת עד (שיהא) לילה, דא"כ היה צריך לברך לישב בסוכה כו', והחזיק רש"ל דבריו. וט"ז כתב עליו, ואין הדעת שלע"ד סובלן, דלמה גזר תענית בחנם בשעת כניסת שמיני עצרת שהוא מבעוד יום כו' הוא דאורייתא, וע"כ חייב להתענות (הלשון מגומגם, ונראה שצ"ל שאי אפשר לחייבו להתענות כו', או לפ"ז חייב כו') והאריך לדחות דברי הגדולים בדברים שאין בהם ממש. 
ואני אומר דברי אלופינו הנ"ל מסובלים, אל הדעת הנכון מקובלים. ומ"ש שמן הנמנע להתענות בכניסת י"ט הוא דבר בטל במ"כ, שא"כ איך העלו לפסק הלכה מתענה ומשלים אפי' בע"ש דחמיר טובא, עאכ"ו בכניסת י"ט. וגם שסתמו כבר אכל בו ביום, שהרי בח"ה אסור להתענות, ואמאי קרי ליה תענית אם פורש מאכילה אותה שעה דקודם כניסת י"ט, עד שיהא לילה. ועל כרחך תוספת דשבת וי"ט לא נאמר אלא לענין שביתה ממלאכה לבד, לא להקדים העונג מדין תורה. ואמרו נמי לענין עונג שבת [שבת קיט, א] אי רגילתו לאקדומי, אחרוה. לכן אין בזה הכרח כלל מתורת תוספת, שנדרש משבתון שבות, לא להקדים האכילה בע"כ. וכל זה אפי' בתענית גמור, אין בו חשש כאמור, כ"ש כשכבר אכל מבע"י. אצ"ל כשמוכרח הוא להמתין מכח ספק איזה איסור, אפי' הוא קל. ודאי שכך חובתנו וכך יפה לנו, ולא אאריך עוד בסתירת טענותיו של בט"ז, שכולם נדחים בנקל. 
ולכאורה היה נ"ל פשר דבר, ולהכריע שיהו דברי שניהם קיימים, דודאי כל זמן שהוא יום גמור, אף על פי שהוסיפו הצבור מחול על הקודש מפלג המנחה ולמעלה (שסומכים על דברי האומר שהרשות לעשותו כולו תוספת) מ"מ לא ניתן לעבור על ד"ת, ולעקור דבר מן התורה, מה שהוא חיוב גמור דבר תורה כחובת סוכה. וראיה ברורה לזה ממילה, דקיי"ל שאין משגיחין בקבלת שבת, שאם נולד קודם בה"ש, אף על פי שכבר התפללו הקהל וקבלו שבת,  נמול לשמונה. ונ"ל ה"ה אם נשתהו במילתו ולא מלוהו בבוקר מחמת איזה מקרה, מלין אותו אפי' אחר שקבלו שבת בבית הכנסת, כל שעדיין יום הוא בבירור. ולא נדחה שום מצוה שזמנה בו ביום מפני כך (וכן קבעתי להלכה לענין שופר עיין במקומו [סי' ת"ר]) וק"ו לכאן, שמחמת קבלת י"ט בעוד יום, פשיטא לא נפטר מחיוב מצות סוכה באותה שעה, ולא נסתלקה חובת מצות סוכה ע"י כך כלל, ואין לי ספק בדבר זה. וכל דברי ט"ז כאן דומים למרובים והנם למשא להטריח עצמי בבטולם, שהם כלים מאליהם. 
ומ"ש מכל י"ט ע"ש שיהא אסור באכילה עד הלילה, כך היא דעתי באמת שהיא דעת רז"ל, שבודאי צריך שיאכל עכ"פ רובה של סעודת שבת בלילה, ואם גמר סעודתו בעוד יום גמור לא די שלא יצא ידי סעודת שבת, אלא שגם צריך לומר יעלה ויבא בבה"מ כאילו סעד בי"ט. ואף את"ל שיצא י"ח סעודת הלילה, מחמת שניתנה לו רשות להוסיף מחול אל הקודש, מ"מ אין כח תוספת זה מפקיע י"ט דאורייתא. והגע עצמך, שעושה מלאכה אותה שעה אם אתה אומר כבר נסתלקה קדושת י"ט עבר חלף הלך לו ע"י קבלת שבת, א"כ לא ילקה. כי מחמת תוספת זה שמקבלו מבע"י ודאי לא נתחייב מלקות, דלאו הבא מכח עשה עשה. וזה לא יעלה על הדעת כלל, בודאי העושה מלאכה בי"ט עד ספק חשכה לוקה. וכן לכל דבר קדושת היום בקדושתו עומד עד חשכה, א"כ בספק חשכה אפשר דמודה מהר"ט ורש"ל דאין קפידא. ומ"ש עד הלילה, ר"ל בה"ש. 
אמנם אחר העיון, גם סברא זו לא צדקה בעיני. ובאמת מ"ש הט"ז דודאי מי שמוסיף מחול על הקודש כו' כבר חלף הלך ממנו חובת היום, והוי כמו בלילה, הוא טעות גמור כאמור. גם נתעלם מהרב ז"ל תלמוד ערוך דאמרינן סוכה בשמיני אסורה, משום דאתקצאי בה"ש דאי מתרמי ליה סעודתא ההיא שעתא בעי למיכל בגווה. הא קמן בהדיא, דלא חלף לו חובת היום אפי' בספק חשכה. ונ"ל דחייב נמי בברכה (וכדברי מהר"ט הנ"ל) דהו"ל ספק יום, וספק דאורייתא ודאי בעי ברוכי. ועוד תדע דע"כ חייב בברכה דאי בלא ברכה כל יום שמיני נמי יתבינן בסוכה (אף על פי שזה יש לדחות, מ"ש בתחלה הוא אמת מוכרח) ואין קבלת שבת רצונית עושה כלום לבטל ולסלק קדושת יום שלפניו שקבעתו תורה. תמהתי מאד על פה קדוש יאמר דבר זה, לא ראיתי דבר זר כזה מימי לשום מחבר מפוסקי הלכות (לפיכך קשה להאמין שיצא זה מפי אדם גדול כבט"ז ז"ל) ובלי ספק שגם תוספת שבת שהוא דאורייתא להחמיר, אינו מפקיע חובת קדושת היום לגרוע ממנו ולהקל. וכן מסייע נמי לישנא דגמרא, דכי מתרמי ליה סעודה ההיא שעתא, תיפוק ליה דלא סגי דלא אכל ההיא שעתא, משום כניסת י"ט ותוספתו (שלא יתענה בו כדט"ז) אלא ודאי לא שפיר דמי למיכל ההיא שעתא שלא מדוחק (לאמנועי מברכה שאינה צריכה) עד שיהא ודאי לילה, מיהא כי מתרמי ליה סעודתא דלא מצי למדחייה ודאי בעיא ברכה ותו לא מידי. 

כתב מג"א [ס"ק ב] דצריך לאכול כל אותו היום בסוכה ואפי' אתרמי ליה סעודה בה"ש צריך לאכול בה כו'. ואינו נ"ל להחמיר בספקו, כיון דאפילו ודאו מפלג פליגי בה, והיא חומרא בעלמא, הבו דלא לוסיף. אף על גב דמחמרינן במוקצה, דמוקצה  למצותו חמיר טפי, אבל הישיבה מספק מנהג בעלמא, ואפי' לענין מוקצה אינו פשוט בעיני כל כך. עם שכך הוסכם מרצון פשוט. 

מור וקציעה סימן תרסט 
==================== 
כתוב בהגה דש"ע. נהגו לסיים התורה אף על קטן כו' (מרדכי הגהות קטנות). במ"כ אזיל בתר אפכא, שביק רברבי מרדכי הגדול, (ושביק) [ושקיל] זוטרי, הגהות קטנות. ומ"ש מדעת עצמו בטעמו של דבר לפי שהחזן קורא אין לחוש, לא נהירא אטו בהא תליא, בחשיבותא תליא מילתא עיין מש"ל (ספר) [סימן רפב], ואף על פי שלד"א  אשתנו ח' פסוקים לגריעותא ח"ו. ועיין תשובת אמ"ה ז"ל ([חכם צבי] סימן י"ג). 
נשלמו הלכות סוכה ברוך שעזרני ככה, בשם ה' נזכיר להציג חידושי להלכות חנוכה, שכתבתי בימי חרפי טל ילדותי. 

מור וקציעה סימן תרע 
=================== 
ביומי דחנוכה בשעה שזולתי מבני גילי היו עסוקים ערוך השולחן צפה הצפית. מנורת שוא כולה, למשוך ביין את בשרם, לשחוק (שקאקי דאמען קרטין בי רוי (ומורה) משכח שכיחי. כי הוו בי מר שמאל באסקונדרי איטללו בנרדשיד וגורייתא) עושים לחם כזבים להתעלס באהבים, בימים המקודשים לאות ולמופת בישראל, לזכור חסדי ה' עלינו ועל אבותינו, בעשותו נוראות לעמו חשף ה' את זרוע קדשו לעיני העמים, וחייבים אנו לעשות זכר לנפלאותיו. ובמה אקדם ה' כי אם בחקירת עומק דעת חז"ל הקדושים, אשר לא לריק יגעו בדיני הלכות אלו לקיים המצוה כמאמרה כמשפטה ונתתי את לבי להדליק נר מצוה זו, להאיר במבואות האפלות בלשונות הפוסקים ולהוסיף אורה במחשכי מהלכי המחברים. ועל ה' אשליך יהב, לזאת קראתי בשם הקונדרס הלז מנורת זהב 
הלכות חנוכה 

[שסא א] דף שח א בטור. מאי חנוכה דתניא בכ"ה בכסלו יומי חנוכה. אף על גב דבטלה מגלת תענית, בחנוכה ופורים לא בטלה. ואם מתענין לפניהם ולאחריהם.  עיין סי' תרפ"ט, ומ"ש שם בס"ד. 

בטעם שם חנוכה נראה לי דבר חדש בעז"ה, שנקרא כן גם על שם חינוך ההיכל, שהיה בזמן הזה בימי חגי הנביא ככתוב בנבואתו [ב, יח] שבעשרים וארבעה לתשיעי, שהוא כסליו, הוסד, ולמחרתו חנכוהו בהקרבה (אף על פי שלא נבנה הבית עדיין כדאיתא במדרש, וכענין שאמרו [זבחים סב, א] מקריבין אף על פי שאין בית) ובהדלקה  מבערב, שאין מחנכין המנורה אלא בין הערבים כמו ששנינו במנחות [מט, א], ועל שם חנוכת הבית נקראים ימי נס הנרות שאירע באותו פרק, חנוכה. ויש מכאן סעד גדול למה שנהגו לעשות סעודות ולהרבות קצת שמחה, והאחרונים ז"ל נדחקו בכל זה. 

ועם זה אני מיישב ג"כ קושית הב"י שהיה ראוי לבל יהא ראשון מן השמונה ימים מן המנין. ואומר אני, שעשו זכרון ליום ראשון לכבוד ההיכל שהדליקו בו תחלה בבית שני, ועוד אולי זכות זה היום לפי שחנכוהו להיכל בו בתחלה ע"י הדלקת המנורה, עמד להם שנעשה להם בו הנס שמצאו הפך. וכיוצא בזה מצינו הרבה במדרשות, שהיום גורם להעשות בו נס, וכדברי הרמב"ן ז"ל במקומות הרבה מפירוש התורה, שזהו שארז"ל מעשה אבות סימן לבנים, שכל הנסים העתידים, צריכים תחלה לפועל דמיון. ונרמז הכל במקרא שבכל דבר נס, נעשה דוגמתו תחלה, ועיין תקוני זהר חדש (לו). א"כ זה היום הוא עיקר הנס, בכללו וסבתו. וזה נכון מאד, עם שלא שערוהו הקודמים. 

וכבר עלה על הדעת לתרץ קושית הב"י הנז', עם מה שמקשים עוד בענינא דחנוכה, למה אין עושין ט' ימים מספק, כשאר המועדות כולן. והיה נראה לכאורה, שהקושיא האחת מתורצת בחברתה, שבאמת לא תקנו אלא ז' ימים והשמיני לספיקא דיומא. אמנם אי אפשר לומר כן, שהרי הנס אירע בכ"ה בכסלו שמצאו בו הפך והדליקוהו א"כ כשתמצי לומר שאין אותו היום ההתחלה נחשב, היה לנו להתחיל ימי חנוכה בכ"ו בו, ביום שהוכר הנס, ולעשות ז' ימים אחריו, דספיקא לקמיה שדינן, וק"ל. גם היה צריך להדליק בשני ימים ראשונים בשוה, דהיינו רק נר אחד גם ביום שני בכ"ו דשמא אינו אלא ראשון, ואפי' את"ל דבשני לא סגי דלא מדליקין שנים, משום ספק, מיהו בשביעי ודאי לא הוה לן לאדלוקי אלא ז' נרות, וכן ביום שלאחריו, בשמיני ספק תשיעי נמי נדליק ז' נרות, בלא ברכה לפחות, וכל זה מכ"ו ואילך כנ"ל, נמצא עדיין לא עלתה ארוכה גם למחלת הקושיא הראשונה. 
אבל לענין ההערה השנית שזכרנו דלא עבדינן לחנוכה תרי יומי מספיקא ככל הי"ט, היה נראה ליישב באופן זה, דהא דעבדינן תרי יומי לאו משום דמספקא לן, דהא קיי"ל [ביצה ד, ב] דבקיאינן בקיבועא דירחא אלא דמנהג אבותינו בידינו כדשלחו מתם, והיינו במקום שנהגו לעשות יום שני מספק בזמן שקידשו ע"פ הראייה, היכא דלא מטו שלוחין, וזה ברגלים דווקא, שמתחילין לפני אמצעו של חודש, והיו מקומות בא"י שלא הגיעו לשם השלוחין אפילו בפסח, כדמוכח מההיא דפ"ק דר"ה [כא, א], דמכריז היכא דמטו שלוחי ניסן ולא מטו שלוחי תשרי ליעבדו תרי יומי, גזרה ניסן אטו תשרי. אבל חנוכה שהוא הרבה לאחר רובו של חודש, וכבר הגיעו השלוחין לסוף א"י בימים ההם שהיו שלוחין יוצאין, דהא לא בעינן אלא ט"ו יום, כדי שיגיע אחרון שבישראל לנהר פרת (עיין שאילת יעבץ סימן (קכ"ו) [קכ"ז]). א"כ מעולם לא נהגו אבותינו לעשות בחנוכה יום נוסף מספק. וראיה עוד מההיא דאמרינן פרק היו בודקין [סנהדרין מא, ב], אחד אומר בט"ו בחודש ואחד בט"ז, עדותן בטלה, ולא תלינן דטעי בקבועא דירחא, לפי שכבר נתפרסם בכל מקום קביעות החודש משיצא רובו ולא מפליג תלמודא, משמע שבכל מקום בא"י, ששם מקום המשפט לדון דיני נפשות שייך זה. אבל השלוחין לגולה הוצרכו, שאל"כ מאין יוודע שמה אימתי קדשו ב"ד את החודש, כמ"ש במקומו (עיין בלח"ש מ"ג פ"ק דר"ה) בס"ד, וזה היה הגון בעיני בימי חרפי. 
אולם אחרי שובי לעיין בדבר, נחמתי וראיתי שהוא דבר בטל, כי לאו דווקא מנהג אבותינו שבא"י נשאר בידינו, אדרבה בני א"י אין עושין אלא יום אחד (עיין שאילת יעבץ סי' קס"ח) אלא מנהג אבותינו שבגולה הוא בידינו כי הם היו הצריכים להודעת השלוחין בעצם וראשונה, וכמו ששנינו בפירוש שבהם השלוחין יוצאין לסוריא, וכן במשיאין משואות שנו, עד שהיה רואה כל הגולה לפניו כמדורת אש, וכ"ש הרחוקים מאד מא"י, אותם שלא יכלו השלוחין להגיע אליהן בשום פעם, ודאי שעשו לעולם שני ימים, וא"כ עדיין לא הונח לנו בזה מה נשתנה חנוכה שאין עושין בו יום נוסף מספק, ועל כרחך צ"ל משום דמדבריהם הוא הקלו בו. וזה נראה אמת. והיינו נמי טעמא דפורים, דלא עבדינן תרי יומי, אף על גב דהוי לפני אמצע חודש. ובזה א"צ למה שנדחקו שם, מטעם דלא יעבור. 

והנה שמעתי לאחד מרבני הזמן, שחתר ליישב הקושיא הנז', דלא עבדינן ספקא דיומא, ג"כ בדרך הנ"ל (אחר ששמעו ממני) וכה אמר, משום הכי לא הוה קעבדי ספקא דיומא בחנוכה מפני שנכנסין הימים בתוך חודש טבת, ואמרינן נמי [סנהדרין מא, ב] בתרי שיפורי לא טעו. ותמה על פקח מה ראה לשטות כזה, ומה יושיענו זה אם התחילו בטעות, וחשבו מרחשון חסר לפי המנהג הרגיל, כי לא ידעו שעברוהו ב"ד, ועשו הרחוקים מכ"ד, כ"ה, ומנו והדליקו כן עד שהגיע טבת, ונתוודע להם אז קביעות כסליו, ואיגלאי מילתא למפרע דמרחשון מלא הוה, ושלא כדין התחילו בכ"ה המדומה, שלא היה באמת כי אם כ"ד, הלא ודאי לא עלה להם, ואין להם למנות היום הראשון שהדליקו בו בטעות וצריכין ע"כ למלאות יום אחד כנגדו, הרי שכבר עשו ספיקא דיומא. וגנאי הדבר לטרוח ולבאר שיבוש כזה, רק מפני הקטנים והחרשים, אשר אזנים להם ולא ישמעו, והבין לא ידעו. מלבד שהוא שקר גמור, שיהא נתלה ענין ספיקא דיומא עכשיו בח"ל, על פי מה שהיה נוהג בא"י אז בימים ההם שקדשו בב"ד ע"פ הראיה, כאמור. 

והרב"י כתב לתרץ קושיא הראשונה, במה הכירו הנס ביום הראשון מאחר שהיה בפך כדי להדליק בו יום אחד. עיין עליו שרצה לישב זה באופנים שונים, וחד שינויא הוא שהוכר הנס גם בלילה הראשון לפי שנתנו כל השמן שבפך למנורה בפעם אחת, ונעשה בו נס שדלק ח' ימים. ותמהני מאד על זה איך אפשר לומר כן, שלפי שטתו והיא שטת הרא"ם משמע שהיו יכולין לעשות שמן למאור, אלא שהטומאה עמדה בפניהם, ועכבתם מלעשות שמן חדש לצורך המנורה, ומדוע בטלו עשה דהעלאת הנרות והטבתם בבוקר לדעת הרמב"ם, ושל בין הערבים לכ"ע, שגם הרשב"א מודה בה שעכ"פ צריך לדשן בכל יום בין הערבים, ומקרא מלא הוא בתורה, ומשנה שלמה בתמיד, ואפי' בנר מערבי שעדות הוא לבאי עולם, ובימי שמעון הצדיק שלא כבה מאליו, הוצרכו לכבותו שבו היה מדליק ומסיים, להטיבו בין הערבים אליבא דכ"ע וזה פשוט, ולמה א"כ עברו אעשה דהדלקה בכל יום והרי הדלקת הנרות דוחה את הטומאה. ואי משום דחשיב לשמן מכשירין שאין דוחין (מלבד מה שהשיגו אבא מארי הגאון החסיד ז"ל בספרו [חכם צבי] סימן פ"ו) פליאה דעת הרא"ם ממני דאפי' יהבינן ליה למר דשמן דמנורה נחשב מכשירין כאיזמל דמילה. הרי תשובתו בצדו, מה לו ללמוד ממכשירין שבמקום אחר, הלא הוא דבר הנלמד מענינו, שהרי על כרחנו מכשירי קרבן דחו טומאה, שכן ביאר הרמב"ם בהדיא [ביאת מקדש פ"ד הי"ב], כיצד הקרבן דוחה את הטומאה, הרי שהיו ישראל והכהנים טהורין וכלי שרת טמאין, הרי זה יעשה בטומאה, וכלי שרת ודאי מכשירין גמורין הן כמו איזמל ממש, ואפ"ה דחו טומאה, הכי נמי לא גרע שמן, כיון שלמדנו להדלקת הנרות שדוחה את הטומאה, בכל ענין הדחיה דיינינן לה. 
ועוד תמה על עצמך מה זו שאמרו שהדלקה דוחה טומאה. דהא בהדיא אמרינן הדלקה לא עבודה היא. להרמב"ם יכול ורשאי הזר להדליק הנרות כשעומד בחוץ, וכן לענין טומאה. שכלל גדול הוא בידינו כל שאין בו משום זרות אין בו משום טומאה. ואפילו הטבה, דעבודה מעלייתא היא, כיון שאינה עבודה תמה אין חייבין עליה משום זרות ולא משום טומאה, כבבתרא דזבחים [קיב, ב]. הא ע"כ אתה מוכרח לומר שזה שהוצרכנו ללמוד דחיית טומאה בהדלקת המנורה, אין לו ענין אלא למכשירין, ולענין הכניסה למקדש בטומאה בעבורה. ומעתה אין ספק בזה שכתב הרא"ם כאן שהוא דבר בטל מעצמו חוץ מכבודו כי רב. 
ולענין קושיתו של הרא"ם שנתחזקה מעתה שלא היה לצורך לנס, כבר השיב על זה אבא מארי הגאון ז"ל בספרו הנ"ל. איברא דאיכא למידק ביה נמי במאי דניחא ליה למר אבא ז"ל, שלא רצה הקדוש ברוך הוא שתדחה הטומאה, והראה להם חיבתו ע"י נס. הניחא אי ס"ל  כאידך שינויא דהב"י בהכרת הנס, שאחר שמילאו המנורה בלילה הראשון, נשאר הפך מלא, שפיר. אבל אי אמר כשינויא דלעיל שבפעם אחת נתנו כל השמן למנורה ובה היה הנס, שלא כלה השמן בהדלקה ליל ראשון, ודלקו במותר שבעת ימים האחרים, ודאי קשיא, איך ביטלו עשה הנז' כיון דאליביה נמי שמן היה מצוי להם לעשותו (דבשטת הרא"ם אמרה למילתיה) וחיסך עליהם הנס שלא להדליק בשמן טמא, ואין משגיחין בנס, לבטל עשה דלהעלות נר תמיד אף בטומאה, מאחר שהותרה בצבור (וגם לשינויא קמא דב"י שחלקו השמן לשמנה חלקים לא שפיר עבדי, כין דמצי למעבד בטומאה, למה יגרע חלק כל לילה לכתחילה, שצריך ליתן לה כמדתה, שתהא דולקת מערב עד בקר ובודאי שלא סמכו על הנס שיבוא עכ"פ, וכיון שאפשר למצוא שמן בטומאה מאין הרגלים למעט השיעור). ואין לומר דס"ל להרב"י שאעפ"כ לא נמנעו מלהדליק בכל יום לקיים עשה הנז', וכל בין הערבים כבו הנרות, והנס עשה שנשארו הבזיכין מלאים כבראשונה והדליקום מחדש. אי אפשר לומר כן דהא קיי"ל, נר שכבה נידשן שמן, ונידשנה פתילה, ונפסלו. ועל כרחו זקוק הוא לשמן ופתילה חדשים, והא אפשר בטומאה, וטומאה הותרה היא בצבור. משא"כ בפסול דשמן ופתילה עצמן, לא מצינו שהותר מכללו. 
ולא עוד אלא אפילו נסבול דעת הרא"ם, דעשיית שמן לא דחי טומאה, מצאתי דרך שהיו יכולים לעשותה בטהרה, דהא אפשר למסחטינהו לזיתים פחות מכביצה, ואפי' לכתחילה שפיר דמי, כדתנן [טהרות פ"ג מ"ג] טמא מת שסחט זיתים וענבים אפי' כביצה מכוונת, טהורין דיעבד, ובפחות אפי' לכתחלה כדמסקינן פ' כל שעה [פסחים לג, ב] בענבים שנטמאו, דקיי"ל כר"י דאמר דורכן פחות פחות מכביצה ויינן כשר לנסכים. ופסק כן הרמב"ם בהל' תרומות [פי"ב הי"א] וטומאת אוכלין [פ"ט ה"ב] (ואף שיש מקום עיון בדבריו כמו שהעיר בכ"מ, דבתרומה לא קיי"ל הכי דחיישינן לתקלה. ובנסכים נמי דווקא דורכן ואח"כ הקדישן, איפכא לא משום מעלה. מ"מ הדין דין אמת לכ"ע בנסכים, ובדורכן קודם הקדשן, דהלכתא כר"י, דמייתי ליה תלמודא זימנא אחרינא בפרק (קמא) [כל שעה לד, ב] ורבא נמי קאי כוותיה דמשני אליביה, שמע מנה דהכי ס"ל. מעתה אין כאן פקפוק דודאי צייתינן לר' יוחנן ולא לדיחויא דרב חסדא, דלא קיי"ל הלכה כבתראי אלא מאביי ורבא ואילך. כ"ש הכא דאביי ורבה קיימי בשיטתיה דר"י, דהלכתא כוותיה אפילו לגבי רב רביה דר"ח. ותו תלמודא בהכי סליק, ואידך סוגיא נמי הכי מוכחא, ואין להאריך בדבר, בשגם היא הילכתא למשיחא. גם הראב"ד שתק בזה, ולא מצינו אדם שערער בדבר) דס"ל משקין מיפקד פקידי, ולא מטמו מחמת הזגין ולא שנא לנסכים או למנורה, איתא להך תקנתא, דרשאי לסחטן בטומאה לפני הקדשן. 
והא דנקט ר"י ענבים דווקא, נ"ל משום דבהא הוה מילתא פסיקתא, דאי אפשר להם שלא להטמא (כי הוו כביצה) בנגיעת טומאה דבצירתן מכשירתן. משא"כ בזיתים לא משכחת להו טומאה ע"י מסיקה, אם לא הוכשרו ע"י משקין, דמוהל היוצא מהן אינו כשמן, ולא חשיב משקה להכשיר, דמה"ט קיי"ל מוסקין בטומאה כדאיתא ריש פסחים [ג, ב]. ולא גזר שמאי במסיקה, עיין בשטת י"ח דבר [שבת יז, א]. (וא"ת א"כ הרבה שמן היו יכולין לעשות בטהרה שלא מדוחק. י"ל דמשתגמר מלאכתן ודאי מקבלי טומאה, כדתנן פ"ט דטהרות). עכ"פ הדבר פשוט מאד דזיתים וענבים שוין בזה דמשקין דידהו פקידי אליבא דר"י, וכן הוא להדיא ברמב"ם פ"ו מהל' איסורי מזבח [ה"ז], ואי הכי, האיכא תקנתא בפחות מכביצה מיהא. 
ואין להפליא איך היו יכולים לתקן שמן בטהרה, אם כולם טמאי מתים, שהרי נטמא בכלים שלהם, כי אף אם נודה בהנחת האומר, שגם כל כליהם נטמאו, עדיין י"ל בזה, שהיה אפשר לסחוט לתוך פכים קטנים חדשים, שאפי' גמרן ביד גוי טהורין דלא מטמו בהסט, כיון שלא באו לכלל מגע (כדאיתא בגמרא דשבת דף פ"ד ב) וישראל פשיטא שיכול לעשותן אפי' גדולים מאד, ויהא נזהר כשגומרן שלא ליגע בהן אלא מגביהן, שכלי חרס אינו מטמא מגבו (שוב מצאתי כן בב"ח ועמ"ש לקמן בס"ד על הב"ח). ועוד יש דרכים אחרים, דכ"ח קודם צירוף כבשן, נמי לא מקבלי טומאה (אף שצ"ע במס' ביצה [לב, א], אמתני' דאין פוחתין את הנר). ותו הא אפשר בכלי גללים כלי אבנים וכיוצא, הרי לך כלים הרבה דלאו בני טמויי נינהו. וא"ל כיון דבעינן זך כתית למאור, וכותש ונותן לתוך הסל [מנחות פו, א], לא אפשר. י"ל דנתינה לתוך הסל לא מעכבא, ואינה אלא למצוה מן המובחר. ואף לכשתמצי לומר דעכ"פ נתינה לסל בעינן, הא מיהא ודאי דסל לאו דוקא, שהרי אינו אלא לסנן בו את השמן, ואפשר במטלניות שאין בהם ג' על ג', דלא חזו לא לעניים ולא לעשירים, דפרחה טומאה מנייהו. ועוד לא יבצר מהם, אם יזמו לעשות סל חדש, ומשכחת ליה דלא ליקבל טומאה, קודם שיחסום ויקנב. ומשמע פי"ו דכלים, דמחשבה אינה מועלת בו, שאע"פ שגמר בלבו שלא לחסום, אינו מקבל טומאה, שאין מקיימין כמותו, ובטלה דעתו. וכיון דאפשר בהכי, כל טצדקי דאית לן למעבד, נעבד לקיומי עשה דהדלקה ודישון בכל יום (שמכיון שזקוק הוא לכבות ולהדליק, השמן הישן והפתילה פסולין, כדכתבינן לעיל) ולא לבטל עבודת בית אלהינו בחנם, ואם מפני הנס, אין משגיחין בו לעקור דבר מן התורה כנזכר. 
ומעתה לא הונח לנו בכל מ"ש הרב ב"י בזה, לא נשאר רק הדרך האחד שכתב ז"ל, שאחר שמלאו המנורה כמדתה, אעפ"כ נשאר הפך מלא. 
ובזה צריכין אנו לדברי א"מ הגאון ז"ל, שאף ע"פ שהיו יכולין למצוא שמן ואפילו בטומאה, שהרי הותרה בצבור, מכל מקום רצה הקדוש ברוך הוא להראות להם חיבתו בנס זה.  ואין זה נס לחנם, דאמרינן בעלמא לא עביד קב"ה ניסא למגנא, דודאי צורך גדול הוא, וטוב יותר שיעשה קרבן צבור בטהרה, אף למ"ד הותרה היא הטומאה ולא בעי למיהדר אפילו אטהורין דבית אב, היינו לאהדורי דווקא ולמטרח אבתרייהו, ומיהת מודה רב נחמן דכי עבדי טהורין טפי עדיף. ובגווני דאמרן אף על גב דהוו מצו נמי עבדי בטהרה, אפ"ה עדיף טפי שיהא השמן מצוי מיד בטהרה בלי שום שיהוי ושינוי. או שמא לא היה אפשר להם לעשות שמן לגמרי באותו פרק, אם מחמת שלא היו זיתים לחים מצויין, או היה דבר אחר מונע. 
ואף על גב דפשטא דתלמודא דנקט בלישניה שטימאו היוונים כל השמנים, משמע שהוצרך הנס מפני הטומאה, לאו דווקא הוא, אלא אשמעינן דנס כפול היה, שלא לקחו היוונים הפך, וגם לא הסיטוהו וטימאוהו כדרך שטמאו כל השמנים, שלא הניחו להם שום דבר בטהרה מכל אשר מצאו, רק זה הפך שנעלם מהם ולא מצאוהו. אבל לא שמחמת זה היה צורך לנס בפך, מפני שלא היה להם דרך להדליק בטומאה (שכבר מבואר שזה אינו), אלא פך השמן לא כלה שמונת הימים, משום שאילולי כן לא היו מוצאים לא שמן טהור ולא טמא, ועל כרחם היתה העבודה מתבטלת. 
ואם שנתפוס בדרך זה, אכתי מבעיא לי אם יש לקיים תירוצים הנז', שנאמר לפ"ז, רשאים היו להדליק בשמן הישן או לגרוע מן המדה, כיון דלא אפשר, ומוטב לעשות כן מלבטל נר תמיד לגמרי, אף על גב דמעכב היכא דאפשר, ואפילו בטומאה. לפי שעדיין צ"ע מנלן  לפלוגי בהכי בין אפשר ללא אפשר, דילמא כיון דקפיד קרא, אי שני לא מידי עביד, וטפי עדיף לקיים המצוה כתקנה מאי דאפשר, ואם אח"כ תבטל מפני האונס, רחמנא פטר. 
ועל הב"ח קשה לי בענין זה, שהקשה איך לא נטמא השמן ע"י נתינתו בבזיכין כשאחז הכהן בפך, ומשו"ה משוי נפשיה הדרנא, ממאי דסבר וקביל מעיקרא דהיינו מה שהסכימו המפרשים שכל ישראל היו טמאי מתים אותה שעה, כמ"ש בשם הרא"ם בתחלה, והוא ז"ל בסוף דבריו הכריח מחמת קושיא זו שצ"ל שהיו שם טהורין עורכין הנרות. 
ולדידי אי משום הא לא תברא ולק"מ, שהרי פך זה של חרס אינו מטמא מגבו, והיה הכהן נזהר שלא ליגע בשמן, וע"י עירוי הטמא מת ושכשוכו לא ירדה טומאה לשמן, דטמא מת אינו מטמא בהסט, דלא אתרבי אלא גבי זב מגעו שהוא ככולו, ומתורת משא נגעו בה, כדפירש"י בפ' כל שעה [פסחים לג, ב], גבי ההיא דטמא מת שסחט זיתים וענבים דאייתינן לעיל. וא"כ מחמת זה עדיין דעת המפרשים הנז' לא בטלה ודוק. וכ"ש אם היה ג"כ פך קטן דלא מטמא נמי בהסט, כמ"ש למעלה, וכדמשני הב"ח גופיה לקושית התו' בענין הפך שלא נטמא מן היוונים, וזו תימא גדולה. 
הגה"ה 

ובמ"ש הב"ח לתרץ קושית התו' מה הועיל חותמו של כ"ג, שמא נטמא הפך בהסט הגוי שהוא כזב, ע"פ אותה שהבאנו מפכים קטנים שטהורין במגע הזב, כמש"ל, עדיין צל"ע שלא הביא הר"מ ז"ל בשום מקום מחבורו דין פכים קטנים שטהורין במגע הזב. דילמא הוה קשיא ליה סתם מתני' דהעור והרוטב, בקולית נבלה נקובה כל שהו מטמאה אף במשא, משום דבאה לכלל מגע ע"י שיער, א"ה מ"ש פכין קטנים דלא מיקרו באו לכלל מגע בהכי. ובאמת רש"י כבר עמד עליה ונשמר ממנו במ"ש שם דצריך שיהא ראוי לנגיעת בשר. וצריך לפרש דבריו, דאע"ג דתנן התם בקולית דמיקרי בא לכלל מגע, אף שאינו ראוי לנגיעת בשר ע"י נקב כל שהוא, היינו לענין טומאת מגע ומשא דטמא מת סגי בהכי. 
איברא בטומאת היסט הזב, דחידוש הוא, בעינן דווקא ראוי לנגיעת בשר, וכה"ג הוא דמהני אפילו נגיעת שער. משא"כ כשאינו ראוי לבוא לנגיעה דבשר, מיקרי אינו בא לכלל מגע, לענין זה שלא יטמא בהיסטו של זב, דלא דמיא לטומאת משא דעלמא, דוק. מיהו שמא להר"מ ז"ל נראה לו זה דוחק כיון דשם אחד הוא משא והיסט, כדאיתא. הילכך אתיא הך ברייתא דלא כהילכתא, וצ"ע. 
ולכאורה מתני' דפ"ב דעדיות (והובא בגמרא דביצה דף ל"ב) דלפסין אירוניות טמאות, סותר לדין זה לפירוש הר"מ שם, שהוא סתום ואין לו פה. אבל באמת צ"ל נמי דסופן לפותחן, וק"ל. 
והנה נזדמן לידי ספר דרשות נקרא נפתלי שבע רצון, ראיתי שכתב בשם מהר"ר משה רוטנבורק ז"ל ליישב דעת התו' דלא ס"ל הכי, משום דכמו דצמיד פתיל מטמא בהסט מפני שסופו להפתח, קרוי בא לכלל מגע, כמ"ש התו' שם במס' שבת, הכי נמי, אף על גב שהפך  אינו מטמא בהסט, מ"מ השמן שבתוכו מיקרי בא לכלל מגע ע"י שסופו לערות. 
ולכאורה אין דבריו נראין שיהא הפך טהור והשמן טמא. גם ראייתו מצמיד פתיל אינה מספקת, דצמיד פתיל ודאי נחשב הכלי (ומה שבו) בא לכלל מגע, כיון שיש לו פתח, אף על  פי שמירחו וסתמו לפי שעה מפני הטומאה, וכסויו עשוי לכך לפותחו בכל עת שירצה, משו"ה אף שהוא סתום ומוקף מיקרי בא לכלל מגע, וכיון שהוא טמא מטמא גם מה שבתוכו. אבל פך קטן, שהכלי לעולם אינו בא לכלל מגע, ונשאר בטהרתו, ועכ"ז יטמא מה שבתוכו ע"י הסטו של כלי, עדיין זה צריך ראיה, ומניין, שאין הנדון דומה לראיה שהביא. 
איברא כי מעיינינן בה שפיר קאמר, אף על גב דלא יהיב טעמא. דודאי הכי הוא, כדמוכח  מכמה משניות שלמות פ"ט דכלים בספוג שבלע משקין, וכוש שבלע את הצנורא, שאם הסיטן הזב נטמאו אף על גב דבלועין הן, וגם הכוש הוא פשוטי כלי עץ ולא נטמא, אעפ"כ הביא  הטומאה למה שבתוכו ע"י היסטו, דכיון שסופו לצאת, מיקרו בהכי באו לכלל מגע, והכי איתא נמי התם ודוק, ויפה כיון. 
ואמנם זה מועיל ליישב דברי התו' שלא עלה על דעתם לתרץ מ"ש על הפך שלא נטמא מפני שנמצא חתום, שלא היה שייך בו טומאת היסט, מחמת שהיה פך קטן, שנצול בהיסט זב, כדברי ב"ח (וכדכתב לעיל), ושהוצרכו לומר שעדיין לא גזרו על הגוים שיהיו כזבין. לזה עולה יפה מ"ש בשם מהר"מ הנ"ל. 
אבל לענין קושיתינו הנז' על הב"ח שלא היה צ"ל שהיה שם טהורין, ולנטות מדברי המפרשים כאמור, בודאי שאין זה מועיל, דאע"ג דמיקרי בא לכלל מגע, ומהני לטמויי בהסט טמא מת, לא נטמא הפך כל שלא נגע בו, שאין טמא מת (ולא אחד משאר טמאים) מטמא בהסטו הטהרות, כי אם זב בלבד, שאין כמותו בכל התורה, והישראל אינו מטמא כזב. על כן הקושיא במקומה עומדת, שהרי היה יכול ליזהר ממגעו. 
/ע"כ הגה"ה/ 

נשאר לנו לבאר עוד איך נכנס הכהן טמא מת להיכל בטומאת הגוף (והבאת הכלי ל"ק, דאפשר להכניס השמן בכלים דלא בני קבולי טומאה נינהו, כדלעיל). ואף בזה מצאתי תקנה, שהרי י"ל שנכנס דרך גגין דפטור, כדאיתא פ"ב דשבועות [יז, ב], ואף על  גב דמיהת איסורא איכא, ליכא למיחש לה לבטל העבודה, אפילו לשיטת הרא"ם, שלא ניתנה טומאה לדחות למכשירין. 
ותדע מדתירץ הרא"ם ז"ל שהיו מדליקין ע"י פשוטי כלי עץ, אף על גב דמדרבנן מיהת מטמו כדאיתא בב"ב [סו, א], ש"מ דאיהו נמי מודה דמכשירין דחו איסורא דרבנן (והכי משמע נמי דעת א"מ הגאון ז"ל שאביא בסמוך, דלא חייש לטומאה דרבנן, דהא אף למ"ד מכניס שרץ פטור, אבל אסור הוא). 
ובדברי אבא מארי הגאון ז"ל בתשו' (סי' פ"ז) יש לי מקום עיון בענין זה, שכתב שם שאין איסור בהבאת שמן טמא למקדש כיון דאין לו טהרה במקוה, כדאמר שמואל שילהי עירובין [קד, ב] במכניס שרץ למקדש דפטור מה"ט. 
ותמהתי דהא לא קיימא התם הך דשמואל במסקנא, ולכך פסק הרמב"ם במכניס שרץ חייב. אף דלהתו' שם י"ל דלא אידחי דשמואל, מכל מקום קשיא, דהוה מצי לאוקמי למילתיה אליבא דהילכתא כהרמב"ם, דהיינו טעמא דבשמן פטור משום שהוא ראשון, שאין אוכלין ומשקין נעשין אב הטומאה לעולם, וס"ל להרמב"ם אפילו בכלי שיש לו טהרה במקוה, אם אינו אלא ראשון לטומאה, אין חייבין עליו על ביאת מקדש. 
ואכתי פש גבן לברורי מאי דאיכא למידק תו בהך ענינא, שהיוונים טימאו כל השמנים שבהיכל, ופך זה שמצאו טהור לפי שהכירוהו בחותם. והוצרכו המפרשים ליישב איך לא נטמא בהיסט כמבואר בדבריהם. נפלאת היא בעיני, מה כל החרדה הזאת, דלכאורה נראה שאין טומאה במשקין שבמקדש כל עיקר, מעדותו של יוסי בן יועזר. וא"כ איך נטמאו השמנים שבהיכל, שהרי בפנים נטמאו, והו"ל משקי בי מטבחיא. וי"ל מאן שמעת ליה דכן ממש רב, הא ס"ל משקי בי מדבחיא תנן, דהיינו הדם והמים, אבל יין ושמן טמויי מטמו, וללוי דאמר משקי בי מטבחיא, הא ס"ל כשמואל, מאי דכן מלטמא אחרים, אבל טומאת עצמן יש להן. 
אמנם אין כל זה מספיק ועדיין לא נחה דעתי בו, דאכתי אליבא דרב קשיא, כיון דאמר דכן ממש, שמעת מנה דס"ל כמ"ד אין טומאה למשקין מן התורה כל עיקר, דמשו"ה מצו רבנן לטהורינהו לגמרי במשקי בי מטבחיא, וא"כ היין והשמן דמשבעה משקין נינהו, אף על גב דמטמו נמי מדרבנן אפילו במשקי בי מטבחיא דנסכים, דאוקמינהו רבנן בגזרתייהו, משום מעלה דעבוד בהו, היינו היכא דאפשר באחריני, אבל כי ליכא אחרים טהורים ודאי לא פסילי, כגון הכא דלא הוי התם שמן אחר, כי אם שמנים שנטמאו בהיכל משמע דהוו התם, ואמאי כיון דטהורים מן התורה לתכשרי היכא דליכא אחריני. ואין מקום לנס בשביל זה, דבשלמא לעיל שפיר אמרינן, דאע"ג דטומאה הותרה בצבור, אפ"ה כיון דיותר טוב הוא ליעשות בטהרה, הכי עדיף. ויחזקיה המלך יוכיח, שעיבר השנה בפני הטומאה, ויפה עשה, אילמלא לא עיבר ניסן בניסן. על כן לצורך גדול היה הנס. או שהוצרך הנס מטעם שאמרנו למעלה שאפשר לא היו אז שמנים מצויים כלל. אבל השתא שמעינן דהוו להו שמנים דכשרים מן התורה, ואם עושין מפני הדחק מה בכך, כיון דליתא לטומאה דאורייתא כל עיקר (ואף על גב דלפירש"י במס' סנהדרין [יב, א ד"ה שעיבר] עיבר חזקיה השנה מפני טומאת  ע"א, שאינה אלא מדבריהם (ואין להשיב אין הכי נמי, הרי לא הודו לו באותו מעשה, שאין זה מספיק, דהא לא אשכחן מאן דאמר דטעי נמי בהא, אלא ודאי משום הא שפיר הוה עבד, מ"מ) לא דמיא טומאת ע"א החמורה שמטמאה כמת, והיא מדברי קבלה, וד"ק כד"ת דמיין (עיין ע"א (דף נ"ב ע"א) דמיבעיא לן טומאת ע"א, כיון דחמירא, אי כדאורייתא שויוה, וסלקא בתיקו). אבל מגע גוי שאני, דבלא"ה גזרה דרבנן בעלמא היא, משום דבר אחר, כדאי' פ"ק דשבת, שנתחדשה מתלמידי ב"ש וב"ה, משא"כ טומאת ע"א דהלכה למשה מסיני היא (הילכך כבר היתה נהוגה בדורו של חזקיה מלך יהודה). ואין דנין דברי סופרים שהם רק לסייג וגדר, וגזירה לדבר אחר, מד"ס שהן הל"מ, כטומאת אלילים, שהיא מחמת עצמה, אף שאינו ד"ת. זה ברור). 
ואפילו תאמר שטימאו השמנים ע"י מגע אחד משאר אבות הטומאות של התורה, מ"מ מאחר שטומאת כל המשקין אין לה עיקר מן התורה, ורבנן נמי אכשרינהו במשקי בי מטבחיא, רק ביין ושמן עביד בהו מעלה בעלמא, ליתא לדררא דטומאה כה"ג, דשעת הדחק הוה. וכ"ש אם נצטרך לומר שהיו מוכרחים לעבור על עשה דדישון והדלקת נר תמיד בשביל זה כדלעיל, שלא היה להם לפסול שמנים הללו שטימאו היוונים. (וממילא הדרא נמי קושיא על התו' אליבא דכ"ע, במ"ש בפך זה שלא נטמא בהיסט הנכרים, דהא אפילו כבר גזרו עליהן, גזירה דרבנן בעלמא היא (אפילו לשאר מילי, כ"ש למשקין דמקדש) ולא חיישינן לה לבטולי הדלקת המנורה בשבילה, וכבר ביארנו זה למעלה שהכל שוים בכך. אולי לא נתכוונו התו' לפסול הפך אם הוסט. אלא כלפי שאמרו בפך זה, שמצאוהו טהור, והוקשה להם מנא ידעינן דהוה טהור מוחלט, והוצרכו לומר כן ליישב הלשון בלבד). 
וי"ל דרב דאמר דכן ממש, ס"ל דיש למשקין דעלמא טומאה מן התורה, ואפ"ה משקי בי מטבחיא טהורין, דהילכתא גמירי להו. ואף על גב דדחי תלמודא לר"פ דאמר הכין, הרמב"ם  ז"ל אחז בדרך זה, וכך לשונו, שדבר זה הלכה מפי הקבלה. ולכן אני אומר דהיינו נמי טעמא דמשקי בי מטבחיא דכן, למר כדאית ליה ולמר כדאית ליה, אינו אלא בראויין למזבח, ולרב נמי לא כל המים שבמקדש טהורין, אלא שאינן של מזבח, דמטבחיא גמר, ומידי דחזי למזבח לאו בכללא, דמטבחיא היינו עזרה. וללוי לא כל השמן שבעזרה טהור, אלא דווקא הראוי למזבח לנסכים, ומידי אחרינא לא, דמדבחיא גמר לה, ולא נכלל בזה אלא של מזבח, שכיון שדבר זה חידוש מפי הקבלה הוא, אין לך בו אלא משמעותו, דהכי גמירי דווקא. וזה דבר מוכרח שם בשיטה, נתיישב לי בו דבר קשה, כתבתיו בחי' בפ' כל שעה בס"ד, ע"ש. ובין בדבר שהלכות קבועות הם. 
והשתא דאתינן להכי, אתי שפיר אליבא דכ"ע, ואפילו תימא לוי כרב ס"ל דכן ממש, ל"ק מידי, כיון דהילכתא גמירי לה לא ילפינן מנה, ושמן טמא למנורה, לעולם אימא לך דפסול מן התורה, דאפילו ר"ש דספ"ד דזבחים מודה דחייבין משום טומאה בדברים שדרכן להאכל כשמן, אף על פי שאינו עומד לאכילה, כי הכא בשמן דמנורה, ודוק. עמ"ש בפ"ק  דפסחים בעז"ה, והבן בדברים הללו, כי סמכתי על המבין, ואין בידי להאריך יותר. ונפלאתי מ"מ איך לא נגע בזה שום אחד מהמפרשים, ולא קדמני אדם בכל זה, והרי הוא ודאי צריך לפנים. וכבר נכתב הדבר למרחקים בשמי לחידוש גדול, זה לי כחמשים שנה. ונתפשט מן הוא והלאה ממהדורי מילי ממולייתא, ומיגז גייזי להו למילי מעלייתא. 

בטור. היה אומר הר"מ ריבוי הסעודות סעודות הרשות. עד"מ [אות א] ואחרונים, וכבר כתבתי בראש סימן זה סמך אחר נכון. 

ע"א בב"י [ד"ה מאי]. כזבים. צ"ל. שהיה מונח בחותם בקרקע (כצ"ל) כו' בחותמו בהצנע. צ"ל. 

שם [ד"ה והטעם]. וא"א להתקין. צ"ל. 

שם [ד"ה ומ"ש וגם]. ואינו מוכרח דאיכא למימר כיון דאין בו צד סרך איסור לית לן בה. עכ"ל. ואני הדיוט אומר, שדברי רבינו בעה"ט גמרא ערוכה הם פ"ק דמגילה [ה, ב] גבי פורים, דמסקינן אף על גב דמלאכה לא קבילו עלייהו, היכא דנהוג,  הו"ל דברים המותרין, ואחרים נהגו בהן איסור, שאי אתה רשאי להתירן בפניהם. אף על גב דלאחריני דלא קבלוהו למנהג לית ביה משום סרך איסור, אפ"ה אסור הוא להנוהגים, הכא נמי לא שנא וזה ברור. ואין לומר דמנהג בטעות הוא, דהיכן מצינו יום מקצתו אסור במלאכה, ומקצתו מותר, משו"ה לא חשיב הך מנהגא. דהא ודאי אשכחן לר"י, ריש פ"ק דפסחים [ב, ב]. ואף על גב דהלכה התם כראב"י, דמשנתו קב ונקי, אפ"ה טעות לא הוי,  דאע"ג דלא אשכחן דפלגי רבנן ביממא גופיה, משום מנהגא שפיר מצינן לאשכוחי (כדאמרינן מקומות מקומות שאני, אפי' להקל בשל תורה, להחמיר לא כל שכן. ודוק) ותו הא כתבו התו' התם, היכא דאיכא סברא לפלוגי, ודאי מפלגינן ביממא גופיה, לאסור מקצתו. והכי נמי לאו טעמא רבה אית בה משום היכרא דניסא, ופרסומי מילתיה. 
ועוד שלא יבואו להשתמש לאורן (כך נ"ל, וכ"מ בב"י). על כן נראה, דמנהג וותיקין הוא ודאי. ותו דדמי לר"ח, דקיי"ל נשי דנהיגי דלא למעבד ביה עבידתא מנהגא (ואף על גב  דלא אשכחינן בשום דוכתא, דפלגי רבנן בין נשי לגברי, לענין איסורין) והכי נמי בנ"ד, הא איכא סמך למנהג. 
וביחוד לנשים הוא דבר ראוי ונכון, לפי שהן קלות הדעת, ויבואו לעשות מלאכתן לאור הנר של מצוה. ואת זו מצאתי אחרי כותבי לבעל ט"ז ז"ל [ס"ק ב] שעשה ג"כ סמוכות לסברת הטור מאותו מנהג של ביטול מלאכה דר"ח. והוא ז"ל הוסיף לומר שנס חנוכה כמו כן נעשה ע"י הנשים. וזה דבר בדוי (אף על פי שכתבו כן קצת מפרשים) כי באמת אין  שייכות כלל לנשים בנס חנוכה יותר מן האנשים. לא אמרו רז"ל, אלא שאף הן היו באותו הנס, וזה כפירש"י ז"ל, שהיוונים גזרו על האשה הנשאת, שתבעל להגמון תחלה (שגזרותם הרעות היו כוללות לנשים כמו לאנשים) לא שהן הנה היו סבה וגורם לנס, כנודע מספר מלחמות החשמונאים, ומדברי היוסיפון (גם הפייטן האשכנזי ביוצר דשבת חנוכה ערבב מעשה שני ניסים מתחלפים, ורחוקים מאד בזמניהם זה מזה, ולא קרב זה אל זה, אם לא שנאמר שרצה לתת זכרון גם לנס יהודית, שאירע בזמן קדמון, בימי גלות בית ראשון, ולא מצא לו מקום מיוחד, וצירפו לנס חנוכה, כמ"ש בס"ד בהגהות היוצרות) אלא העיקר כדברינו שנקבע מנהג זה על הנשים, לקלות דעתן, והוא הנכון. 
אבל עוד אני אומר, שאפי' אם נהגו גם האנשים איסור שלא לעשות אז מלאכה, מנהגן מנהג, ונאסר אף להם בודאי, אם מטעם היכר הנס כדאמרן, או משום דשייך איסור מלאכה בחנוכה ע"י קבלה כמו בפורים, ששניהם י"ט, לזכר נסי ה' הם. וישנן מדברי קבלה. על כן שוין הן בזה, דמהניא בהו קבלה להאסר במלאכה (ולא דמו לר"ח, דאפשר אפילו נהגו בו אנשים איסור מלאכה, מחינן בהו, משום שהוא מן התורה, והוי ליה כמוסיף על ד"ת. ואפשר דבר"ח נמי, כי נהגו הוי מנהגא ושבקינן להו, לפי מ"ש רש"י בר"ה ובמגילה. וי"ל שאף לאנשים יש משם סמך למנהג (ועמש"ל בסי' תר"א). וגם בזה אני חלוק ע"ד בט"ז, שכתב אבל לאנשים ודאי אין שייכות למנהג הזה. ולא היא ודאי יש ויש גם לאנשים. וגדולה מזו אני אומר כי נהגו לאימנועי כולי יומא דחנוכה ודאי אתסור להו מראייתי הנ"ל, וכן כתבו מהאחרונים ז"ל אכן לא ידעתי טעמם ונימוקם שעמם. ברם לאתסורי בזמן הדלקה, שפיר דמי ודאי. וראוי לכתחלה להנהיג כן, להשוות בו המדה לאנשים כנשים. אי משום י"ט דרבנן. א"נ משום דבגברי נמי איכא למיחש איידי דטרידי בעבידתא, אתו לאשתמושי להדי נ"ח ולאו אדעתייהו. מיהו לא כל הרוצה ליטול את השם, אלא לת"ח ראוי לנהוג בו י"ט, לפרוש ממלאכה, להרבות בו שמחה של מצוה (בסעודה ובד"ת) אבל ע"ה מוטב שיעסקו במו"מ ובמלאכה ביום, ולא יתבטלו, כי הבטלה מביאתם לידי שעמום תקלה חלילה, ופשיטא שיש למחות ביד משוגעים הללו, שקובעים אותן לשחוק, יום ולילה לא ישבותו פורשים מישובו של עולם, לשחוק אמרתי מהולל, אוי לעינים שכך רואות. ואשרי מי שבידו למחות ומוחה, בודאי הרי זה משובח ומהולל. 

מור וקציעה סימן תרעא 
==================== 
שם בטור. וכתב ה"ר יואל כו', ונ"ל שאין הנדון דומה לראיה כו' אבל הכא צריך שישלוט עינו בנרות. עכ"ל. לכאורה אפשר לומר, דסברת הר"י חזקה, אפי' לטענת הטור. שאם העין שולט בגג שלמעלה מן הנרות כ"ש בנרות שלמטה ממנו. ונ"ל שיש להסביר דעת רבינו די"ל דלא דמי נ"ח לסוכה דשלטא בה עינא ביום, אבל בלילה באמת לא שלטא בה עינא כלל, אפי' דפנות מגיעות לסכך (ובסוכה כיון שהיא כשרה ביום, בשעה ששולט עין בסכך, שוב אינה נפסלת בלילה) משא"כ נרות שכל עצמן אינן עשוין אלא להאיר בלילה, למעלה מעשרים לא שלטא בהו עינא, ולא בגג שלמעלה מהם ודוק. ובזה אין מקום למה שהשיב מהר"י אבוהב תחת ר' יואל כמ"ש בב"י. וק"ל. שוב מצאתי כזה לבעל ט"ז ז"ל [ס"ק ה] והנאני. 
אכן מ"ש הרב ט"ז תחלה לדקדק מדברי הגמרא דאין האויר מזיק לראיה, דא"כ הוי סגי במקצת דופן מגיע לסכך באותו שיעור שלמעלה מעשרים, הם דברים של מה בכך, במ"כ, דאפסוקי דפנות בתרתי לא פסקינן, ולא ניחא לתלמודא בהכי. ועוד אין אלו אלא דברי חלומות, שאין ראות האדם הולך למעלה, אא"כ יש מלמטה למעלה דפנות, והוא דבר בטל בודאי, כי הלא בתוך עשרים שלטא עינא בגג, אפי' אין דפנות מגיעות לסכך וק"ל. הרי בהדיא דראות האדם הולך אפילו שלא ע"י דפנות מלמטה למעלה. אלא ודאי דבתוך עשרים לא איכפת לן מידי בדפנות, וראות העין שולט שפיר במה שעומד למעלה תוך עשרים, גם שלא ע"י דפנות, ולמעלה מעשרים הכי נמי דלא בעינן דפנות אלא סמוך לסכך, באופן שיגעו בגג ויעמדו באותו השיעור שלמעלה מעשרים כדי שימנעו האויר שלמעלה מעשרים, המזיק ומונע הראות. אבל בדפנות שלמטה מזה השיעור ודאי לא איכפת לן, דלא מהני מידי אי יש דופן למטה או לא, שהכל אחד לענין הראות של מעלה, לא קפדינן אלא אנגיעה דסכך, והוא ברור. ותו דהוי צריך לפרושי דבעי דופן למטה פחות משלשה סמוך לארץ דאל"ה פסולה. ואין זו מן המדה להאריך כל כך במקום שיכול לקצר, ולכן פשוט שאין מקום לדיוקו ז"ל, וק"ל. 

[שסא ב] ע"ב ב"י [ד"ה ומניחה]. כתבו התו' אבל אם יש חצר כו' מצוה להניחה על פתח החצר, דאמרינן לקמן כו', ואם היו מניחין על פתח בתיהם היה לזה מימין ולזה משמאל. אבל אי מניחין על פתח חצר אתי שפיר. עכ"ל. פירוש לדבריהם, לפי שפתח החצר אחת היא לכל הדרים בבתי החצר, והתו' אזדו לשטתייהו דמהדרין מן המהדרין אינן עושין אלא נר איש וביתו, משו"ה ליכא לאוקמי ההיא, דעולה לשני בני אדם, בבית אחד ופתח אחד לשניהם ודו"ק. אבל לרש"י לא מוכח מידי, דפירש התם עולה לשני בני אדם, למהדרין. א"כ לא מיירי ההיא בשני בתים, אלא בשני בני אדם מבית אחד, דנר לכל אחד ואחד, ולעולם על פתח הבית מניחין אותו, דהמצוה על פתח ביתו דווקא כפשוטו, ולא על פתח החצר. וכן נראה ממ"ש רש"י גבי חצר שיש לה שני פתחים דהכי ס"ל ודלא כתו', ודו"ק. ונראה דרש"י סבר, סתמא במילתא מציעתא איירי דהיינו מהדרין. 
ולהתו' משמע להו טפי, דבמנהג רוב העולם קמיירי דהיינו כסתם מצות חנוכה איש וביתו. וכ"ש אחר שגם מהדרין מן המהדרין כך נוהגין לדידהו. עי"ל דרש"י הוזקק לפירושו, משום דקסבר דליכא למימר למהדרין מן המהדרין, אשמעינן דעולה לשני בני אדם, מה נפשך, אי בלילה ראשון, מהדרין ומהדרין מן מהדרין שוין הן, ואי ביום שני אכתי מאי היכרא איכא למהדרין מן המהדרין, אדרבה אינו עולה לשני בני אדם, לא לפירש"י דא"כ ד' נרות בעו מיהוי, למהדרין מן המהדרין. ואי לתו', אין שתי נרות לשני בני אדם, אלא בשני בתים, והא איכא למטעי, דאינו עולה לשני בני אדם, אלא לאחד, הא ודאי למהדרין אתמר. אמנם התו' ימאנו בפירוש זה משום דקשיא להו אי ס"ד דלמהדרין הוא פשיטא, צריכא למימר דעולה לשנים, מהיכא תיתי לא יעלה, הלא הכל רואין שאין מוסיפין כל לילה. אלא ודאי רבותא אשמעינן בהמהדרין מן המהדרין. וע"ל בסי' תרע"ז חדוש בטור בשם הגאון דלא כתרווייהו, ר"ל שלא כדעת רש"י ולא כתו' דהכא. 

[שסב א] ע"ג ב"י [ד"ה מצוה]. דלא פרסום הוא. צ"ל. 

שם [ד"ה ובסמ"ק]. יחלוק מפתן (כצ"ל) הבית לשנים, ומחציה של כניסה שהוא לצד שמאל כו'. כצ"ל. ובזה הלשון מובן. 

שם. בטפח. צ"ל בפתח. הסמוך לב"ה. צ"ל לר"ה. 

שם [ד"ה ומ"ש שמניחין]. וכתב עוד טעם אחר כו' לפרסם הנס כו' כשמברכים שמו ית' במקהלות. ע"כ. ונראה דעכ"פ אין להדליק בברכה, אם אין שם עשרה בבה"כ (ולישנא דריב"ש נמי הכי דייק דמבמקהלות ילפינן לעשרה לברכת חתנים) וקרוב בעיני שהיא ברכה לבטלה, דלפרסומי ניסא לא סגי דלאו עשרה, כדאמרינן פ"ק דכתובות [ז, ב] לפרסומי מילתא בעינן בי עשרה (אף על גב דאשכחן נמי [יבמות קא, ב] בחמשא סגי לענין חליצה, אבל פרסומי ניסא ובברכה, ודאי איכא קפידא אבי עשרה דווקא) דכוותה אשכחן נמי בכל פרסומי מילתא בעלמא [כתובות ז, ב] כדאמר שמואל לר"י אייתי לי בי עשרה וא"ל המזכה לעובר כו'. 

וכתב במג"א [ס"ק י], דאם הוא סמוך לחשכה בע"ש, וטרם שיבואו מנין יתקדש היום, יברך וידליק מיד. ומ"מ איכא פרסומי ניסא, ודמי למדליק ברחוב כו', ואח"כ באו אנשים. ע"כ. ולא דמי, דכי מדליק לעצמו, תו לא צריך. אטו לא סגי דלא ליתו אינשי, ויחיד מי מיפטר. משא"כ בבה"כ, שכל עצמו של נר אינו אלא לפרסם הנס ברבים, לקדש שמו יתברך בקהל רב, ודאי צריך קהל ממש ואין עדה פחותה מעשרה, שהיחידים יוצאין לעצמם בביתם כל אחד ואחד, ולא נתקנו הנרות לשנותן בבה"כ אלא בצבור בלבד, וזה פשוט וברור. אמנם אם השעה דחוקה כנ"ל, מ"מ אין לבטל ההדלקה, מפני הנכנסין, ואז ידליק ש"ץ בלי ברכה. ונ"ל שגם מ"ש במהרי"ל הכי הוה עובדא, ולא נזכר שם שבירך ג"כ. 

[שסב ב] שם. משתי רוחות צריך להדליק בשני פתחים, כפול ונמחק. 

ע"ד בראשו [ד"ה חצר]. דלא אדליק בהך. צ"ל. 

שם. דהדלקת. צ"ל. 

בש"ע (סעיף ז) בהגה"ה, ומסדרן ממזרח למערב. כתב במג"א [ס"ק ט] ויש מסדרין מצפון לדרום, ואין לזוז ממנהג (דלא כרש"ל) דיש לו על מה לסמוך. עכ"ל. ויפה כיוון, גם אני בעניי סמכתיו, הלא הוא כתוב עמדי בחדושי על הרמב"ם הל' בית הבחירה בסוף ספרי לחם שמים ח"א. עמ"ש שם בס"ד. 
ולענין התחלת הדלקה בב"ה, עמ"ש לקמן סימן תרע"ג בס"ד. 

שם. אם רוצים למהר ולהתפלל כו' יוכל השמש להדליק הנשארים. כתב במג"א [ס"ק יא] בשם לבוש. אבל בביתו צריך הוא להדליק כולם. אבל רש"ל כתב שגם בביתו רשאי לעשות כן, וכנ"ל, שכן מצינו ביומא קרצו ומירק אחר שחיטה על ידו. עכ"ל. ולי נראה, דלא דמי לשחיטה, דהכשרה ברובא, והא עביד לה, אלא משום דמצוה למרק, והשחיטה עם המירוק דבר אחד הוא ומעשה ארוך, אלא שאין המירוק מעכב ואינו אלא למצוה מן המובחר, לכן נעשית ע"י אחד. 
דכוותה גבי נ"ח כשתמצי לומר המדליק צריך שידליק ברוב היוצא, אם הדליק ברוב ואין שלהבת עולה יפה, יכול אחר למרק על ידו שתהא דולקת יפה, דכיון דאתעביד רובא דמצוה על ידו חשיב ככולה, והיינו טעמא דמירוק שנעשה ע"י אחר, מפני שהוא חלק מן המצוה במיעוט בתרא. אבל שאר הנרות, להדליקם מתחלתן ע"י אחר אין זה מהמהדרין, כיון דכל חדא מצוה, וחלק חשוב לעצמו. הא למה זה דומה לד' מינים שבלולב שכל אחד מהן מעכב ומחבורם נעשית מצוה אחת, וכי אפשר לטול לולב לבדו או עם אחד או שני מינים, ומין רביעי יטול אדם אחר בשבילו דזהו מירוק מצוה לדעת הנ"ל, כיון דרוב המצוה בידו. 
ודכוותה בעבודת השחיטה דכ"ג ביוה"כ לא דמיא אלא להא, הרי שבא כ"ג לעשות אילו ואיל העם ושבעת כבשים, דשבעת כבשים מעכבין זא"ז, והן מצוה אחת, וקרבן מוסף אחד, היאמר אומר שישחוט הכהן קצתם, ויניח השאר לגמרן ע"י אחר, אף על גב דעבודת יוה"כ אינן  כשרות אלא בו, ניקו ונימא דכיון דאתעביד התחלת שחיטתייהו או רובייהו דכבשים, ע"י כ"ג עצמו, ליגמרינהו אחר, לשחוט הנשארים, דנחשבינהו לנשארים, מירוק מצוה. הא ודאי ליתא. אלא כיון דכל אחד ואחד חלק חשוב לעצמו שמעכב, ויש בו מעשה מיוחד בפ"ע, אף  על פי שמכללן נעשית המצוה ונשלמת על ידי כולן, לא הוי חד שיור לחבריה, רצוני שיהא נקרא סיום דבר וגמרו במיעוטו ויוכשר ע"י אחר, מאחר שכבר נעשה הרוב ע"י כ"ג, והמיעוט נגרר אחריו, אלא אפילו מיעוטו מעכב את רובו בכה"ג. וה"ה בנ"ד כל נר ונר חלוק ומיוחד לעצמו, ומעשה אחר בפ"ע, ומעכב בודאי, כי במה יודע איפה שהוא מהמהדרין, הרואה הנכנס כסבור, שזה הגומר הוא מדליק בפ"ע (דנר שיש לו שתי פיות עולה לשני בני אדם). 
ואפילו בגמר מצוה שנעשתה כהלכתה וכשרה ברובא, כההיא דסדר יומא, לא הוי עבדינן באחר אם לא מטעם שהכ"ג צריך למהר לקבל הדם, הא בלא"ה, לא הוי שרי (ותו בר מהא, ליכא לאתויי ראיה מהתם, לדחות דברי הלבוש, דהא טעמא קאמר דבחזן ודאי שפיר דמי משום דשניהם בשליחות ציבור הן באין, ומאי אולמיה דהאי מהאי, משא"כ ביחיד המדליק לעצמו למה ידליק לחצאין, אפי' תימא דע"י שליח נמי שרי, מיהא אי עביד ע"י שליח, לעביד לכולהו על ידו, ואי דליק איהו גופיה נדלקינהו לכולהו, ומנ"ל דשרי לאפסוקינהו בתרי גווני. ובהא לית ליה ראיה להרב מג"א מההיא, דהתם נמי כהנא שלוחא דידן ודצבורא הוא, משו"ה אשתרי מטעם שיהא, ומי לא תנן נמי התם בפרו, שחטו, למימרא דלא סגי ליה ע"י שליח (כמ"ש בס"ד בלחם שמים שם) משום דקרבן שלו הוא. א"כ אדמותיב מהתם, תסייעיה להרב בלבוש, דשפיר קאמר ודאי, וסייעתא נמי לדידן בהא דכתיבנא התם, דהשתא אתי שפיר, מהך טעמא נמי) כ"ש בנ"ד שאין זה גמר, ואין המיעוט נמשך אחר הרוב, דכל חדא חשיבא מילתא באפי נפשה ודאי כדהוכחנו, דפשיטא דמצוה בו יותר מבשלוחו כמו בכל המצות, וכדרבא דמלח שיבוטא [קדושין מא, א]. 
ואף על פי שבאמת רשאי לעשות כן, אם בהול לדבר מצוה עוברת או מצוה דרבים אפילו  דרבנן, כגון תפלה. דודאי לא אתיא מצוה שאינה אלא למהדרין, ודחיא מצוה גמורה. דאפילו לא היה יוצא ידי חובת המהדרין כלל ע"י שליח, אפ"ה שפיר עביד לבטולי הא מקמי הא, והכי עדיף טפי בלי ספק. וכ"ש דהא מצי לקיומה ע"י שליח דפשיטא שליח מוציאו בדיעבד, ואפילו בעיקר מצות נ"ח, מדרבי זירא דסמך אדביתהו. אבל להניח לגמור ע"י אחר, הדלקת הנרות שכבר התחיל בהן, מחמת שהמברך נחוץ לדבר הרשות, בעל נפש יחוש לעצמו אחר שרוצה להיות מן המהדרין אינו בדין שיהא עול מצוה קשה עליו כמשאוי, ונראה כאילו מצות בזויות עליו. ואף במצוה דלאו חובת גברא, ולא רמיא עליה המתחיל בה אומרים לו גמור. ויש עוד ראיות, ואין להאריך יותר כי הדברים ישרים למוצאי דעת, ולמאי דמדמי להו במג"א למירוק דשחיטה, עכ"פ הוה מיבעי ליה לאתנויי, דלכל הפחות הכא נמי בעי למיעבד רובא והתחלה לחוד לא מהניא כי שחיטה, דהכשרא ברובה ולא סגי בבציר מהכי, אלא דלא דמיא כלל. 

מור וקציעה סימן תרעב 
==================== 
במג"א (סק"א) במסכת סופרים מצות הדלקתו משתשקע החמה, ואם הדליקו ביום אין ניאותין ממנו ואין מברכין על הנר עד שיאותו לאורו. עכ"ל. ונ"ל דהכי פירושו דמ"ס, לא שבא לומר שאין רשאי ליהנות ממנו, שדבר זה אין מקומו כאן, אלא ה"ק, מצותו משתשקע חמה, נתן בזה שיעור גבול להתחלת זמן ההדלקה, ומשמעו על כרחך קודם הלילה, בעוד יום קצת, דאל"ה משעת צאת הכוכבים (דהוא התחלת הלילה ודאי) הו"ל למימר. והדר קבעי לפרושי דמאחר שמצותו מתחלת ביום, לא תימא דמהתחלת שקיעת החמה יכול להדליקו, כי שיעור זמן השקיעה גדול שהוא מהלך ד' מילין (לכל הפחות) שהם שעה וחומש, והודיעך שאין כל זה הזמן כשר להדלקה, ונתן סימן מובהק לדבר, באמרו ואין (בוי"ו, כצ"ל לענ"ד, אף על פי שיש לקיים ג"כ הגי' שלפנינו על הדרך שפירשנו, ור"ל  שאם הדליקו ביום, לפי שאין נאותין ונהנין ממנו דשרגא בטיהרא מאי מהני, ולפיכך אין מברכין עליו. אלא שיש בו קצת דוחק באופן זה, דמאי קמ"ל פשיטא דאין נאותין לאור הנר בעוד היום גדול, ותו הא כבר אמר דמצותו משתשקע החמה והו"ל לקצר, ולומר ואם הדליקו ביום, אין מברכין עליו, אלא דינא קבעי לאשמועינן, זמן הדלקה אימת אף מששקעה חמה) נאותין ממנו, ר"ל שבזה תדע הזמן הראוי, שאע"פ ששקעה חמה, מאחר שעוד היום גדול כל כך, ואין נאותין הימנו, פירוש, שאין מרגישין בהנאת אורו עדיין דשרגא בטיהרא מאי מהני (ולשון זה הוא כמו עד שיאותו לאורו דסיפיה, וכדרך ששנינו [ברכות נא, ב] בנר הבדלה) אז אין מברכין עליו אף שכבר שקעה חמה לפי שאין יוצאין בו ידי חובת הדלקה, עד שיאיר ויאותו לאורו, שהוא סמוך לסוף שקיעת החמה. ובזה אין צורך לשיעור אחר יותר מבורר ממנו מאחר שזמנו מתחיל לאחר שכבר שקעה חמה לא לפניה ולא לאחריה אלא מיד בהתחלתו. ובזמן השקיעה יוכל לנסות, ע"י שידליק נר אחר, לידע אם יהנה לאורו, כן נ"ל בדעת מ"ס. 
ומדבריהם למדנו שתים, אחת שמדליקין ביום, דהיינו אחר התחלת השקיעה. ועוד למדנו, שלא כל הזמן הזה כשר, אלא משתחשך כל כך שיאותו לאור הנר. לפ"ז אין להדליק מפלג המנחה ולמעלה שהוא קרוב לשיעור השקיעה הנ"ל, וכ"ש למאן דאית ליה שיעור פלג מנחה גדול ביותר מתחיל לפני התחלת שקיעת החמה (עיין לעיל סי' רס"א) שאין לברך עליו ואין יוצאין בו כלל. ומסתבר טעמיה דמ"ס דנר להאיר עשוי אף על גב דאסור להשתמש  לאורו) וזוהי מצותו בדרך הנאתו, וכל זמן שאינו מאיר, אין בו מצוה ולא פרסום נס, ועיין בר"ן, משמע נמי כמ"ש בס"ד. 

ואם רשאי להדליק בעששית עמ"ש בס"ד בתשובה שאילת יעבץ (סי' קמ"ט) וע"ל סימן תרע"ג. 

בטור. ואם נתן בה יותר יכול לכבותה. עמ"ש בב"י סימן תרע"ז [ד"ה הנותר], ומ"ש מהרי"א שם. וכבר כתבתי בעזה"י על דבר זה באריכות וביארתיו יפה בתשובתי שכתבתי לגיסי ה"ה נר"ו. עיין במחברת התשובות בס"ד (שאילת יעבץ סימן ד') כי כבד עלי להעתיקו כאן, ובעת ההיא לא היה בידי ספר מג"א לדעת מה עמהם בזה. ועתה שחזרתי על דברי האחרונים ז"ל מצאתי לבעל ט"ז ז"ל שכתב בסימן זה [ס"ק א] להשיג על מהרי"א ודחה דבריו מהלכה. 
ולענ"ד אין הכרח כלל להשגתו, דלא דמי לההיא דנגמר הדין דאע"ג דמ"מ תופס ואוסר הדבר הנוגע בו, איסורא מיהא איכא להתפיסו, משום בל תשחית כדאיתא התם, משא"כ בנ"ח דמצוה איכא ודאי בתוספת אורה, אף על גב דלא בעינן לכתחילה, אלא כשיעור המוזכר בש"ס ופוסקים, דלא אידכר אלא לחיובא דלא סגי בלא"ה, אבל כל שמוסיף בה משובח ומצוה היא בידו, דאפי' יותר מכשיעור הנזכר הוי מידי דחזי ליה ותפיש לאתסורי משום מוקצה למצוה אי אקצייה בהדיא לכוליה לשם נ"ח, דכל מה דדולק יותר, הוי פרסומי ניסא טפי (וזה ג"כ שלא כמ"ש בד"מ ובמג"א בפשיטות להפך) וכ"ש למאן דיליף לנ"ח ממנורה ומדמי להו להדדי לשיעורא נמי, א"כ כי היכי דבמנורה מצוה שתהא דולקת מערב עד בוקר, ה"ה בנר חנוכה, מצוה מיהא איכא, והוי מידי דחזי לה בוודאי. כך נלע"ד. וע"כ צריכין אנו לדברי אותו זקן מהרי"א ז"ל, וכבר כתבנו בביאור דעתו ז"ל, ודעת שאר מפרשים ז"ל, בענין זה באורך בס"ד בכתבי הנ"ל. 

שם. ומ"מ עדיין זמנה כל הלילה ודלא כהרמב"ם שכתב עבר זה הזמן ולא הדליק אינו מדליק. וכתב בב"י [ד"ה מצותה] ולא היה לו לרבינו לכתוב ודלא כהרמב"ם מאחר שאף לדברי האומר מדליק אינו מדליק אלא מספק. ע"כ. ונראה כיון דאינו אלא מספק, אין לברך עליו. וכן מצאתי אחר כותבי לבעל מג"א ז"ל [ס"ק ו], שכן נראה מהרב"י ז"ל, אלא דהדר ביה בש"ע, מדסתם סתומי, משמע אפילו בברכה. ונחזי אנן מ"ט הדר ביה, ומעיקרא מאי קסבר, ולא ידענא מאי ניחותא דהרב"י, שדחה טענת הטור על הרמב"ם בלי שום טעם, דהא ודאי שפיר קאמר הטור דאמאי כתב אינו מדליק, ומה בכך, ידליק בלא ברכה מספק, והרמב"ם ז"ל לא בא לסתום, אלא לפרש, אם היה דעתו בברכה לא ידליק, בהדיא הוה אמר הכי, לכן בודאי יש מקום להשגת הטור, כי למה לא יצא ידי חובת הספק במה דאפשר. 
אך גם על הטור קשה, דמדסתם וקאמר זמנה כל הלילה, משמע ודאי בברכה, דבזמנה לא הפסיד ברכה ודוק. ואמאי, כיון דאינו מוכרע בגמרא, ומחמת ספק בעלמא עבדינן לחומרא, למה יברך, כיון דברכות אינן מעכבות, וקיי"ל ספק דדבריהם לא בעי ברוכי (אף דבי"ד סימן כ"ח פקפקתי בזה, דדילמא כרבא ס"ל, דפליג אדאביי, דס"ל הא דאין מברכין על הדמאי, משום ספק דדבריהם הוא, ורבא ס"ל טעמא, משום דרוב עמי הארץ מעשרין וחשיב כודאי מעושר, לפיכך אינו טעון ברכה, אבל בשאר ספיקות דרבנן, י"ל דמברכין עליהן, אליבא דרבא דהלכתא כוותיה לגבי אביי, לבר מיע"ל קג"ם, מ"מ אינה טענה כל כך, דאיכא למימר, רבא נמי אית ליה דאביי, ומודה בספק דבריהם דלא בעי ברוכי. ואם תימצי לומר קאמר, ואשמעינן שינויא אחרינא, דאפילו תימא בעי ברוכי, איכא למימר דמאי שאני, דאפילו ספיקא לא הוי וחומרא בעלמא אחמירו ביה לענין מעשרות, ולענין ברכה אזלו נמי לחומרא, וחשו לברכה לבטלה. ולא דמי לשאר ספק גמור דדבריהם, דאיכא למימר דבעי ברוכי, דילמא עשאוהו כודאי. ולא משום דקושטא הכי ס"ל, דלעולם אפי' לרבא אספק דבריהם דעלמא נמי לא מברכינן. אבל גם מלבד זה אין אנו צריכין כאן למו"מ זה, דאי נמי רבא לא ס"ל דאביי, לא מצריך לברוכי אלא בדבר שעיקרו מן התורה וספקו נאסר מדבריהם, וקרי ליה ספק דדבריהם לפי שאין שום ספק אסור דבר תורה אלא מדברי חכמים הוא שאסרו כל ספק איסור של תורה. 
ובהכי איכא למימר דפליג רבא וס"ל דמברכינן, כמו בכוי ודכוותיה היכא דליכא רובא דאלים, ומרע ליה לספיקא, חשבינן ליה כשל תורה לענין ברכה. אבל במידי דרבנן לגמרי, דבכל דוכתא אזלינן בספיקייהו לקולא, מי איכא למימר דפליג, דבספיקא כה"ג כמו נ"ח שאין עיקרו אלא מדבריהם, ליכא למ"ד, לברך על ספיקו, זה ברור. ואי להרא"ש ז"ל אפי' בספק של תורה לא בעי ברוכי, ולהר"י נמי, ע"כ מודה רבא בהא, דספק בשל דבריהם, דלא בעי ברוכי, וס"ל דמר אמר חדא ומר אמר חדא ולא פליגי, ודוק). 
ונ"ל ליישב קצת דעת הטור דמצוה זו דנ"ח שאני ודאי דברכתה מעכבת, לפי שכל עיקרה לפרסומי ניסא, וכי מדליק בלא ברכה לא מידי עביד, דהרואה סבר לצרכו הוא דמדליק, ולא מינכרא מילתא כלל דלשם מצוה קעביד (דוגמא לדבר ממ"ש בס"ד לעיל סימן קכ"ח, והך עדיפא, והוא הדבר ג"כ שמברכין העולים לקה"ת, ואף על פי שכבר ברכו ויצאו י"ח בה"ת לעצמן, ולא דמיא לקריאת מגילה, דבספיקא לא מברך, משום דבלא ברכה נמי מיפרסם ניסא ע"י קריאתה וק"ל). והיינו טעמא דמברכינן עלה בבית הכנסת אף על פי שאין החיוב מדין התלמוד, והיה די להדליק בבה"כ בלא ברכה, דהא נמי לספיקא דמיא (עם כל מה שהרבו המחברים לתת טעם להדלקה דבבה"כ, כמ"ש בב"י משם הריב"ש והכלבו, מידי ספיקא דדינא לא נפקא) ואעפ"כ לא חששו לברכה שאינה צריכה מספק, כי חשבוה צורך המצוה לעשותה כהוגן, שאם ידליקוהו בלא ברכה, אין בו פרסום הנס, שיהיו סבורים שהדליקו נרות לצורך בה"כ, וכיון שראו שהלכה רופפת, אמרו שלא לזוז ממנהגן של ישראל, שתורה היא בכל כיוצא בזה, ומינה ניגמר אנן דה"ה המדליק בביתו מחמת ספק ג"כ לא הפסיד הברכה. כך נ"ל בדעת הטור, ושהב"י מודה לו בזה שאם אנו מצריכין להדליק מספק, לא סגי דלא מברך ולכן קבע כן להלכה בסתם. וגם מעיקרא אית ליה הך סברא, על כן לא השיג על הטור שנראה מדעתו בפשיטות שמדליק בברכה ולא תפסו על ככה, דאיהו ז"ל נמי פשיטא ליה דאין מקום להדליק בלא ברכה, ולא השיב בעד הרמב"ם במ"ש כיון שאינו אלא משום ספק לא הו"ל להטור לכתוב עליו מה שכתב, כאילו נתכוין לומר שדעת הרמב"ם לפטרו רק מן הברכה, מפני שהוא ספק. אלא הכי קאמר מאחר דאפילו המצריכים להדליק, לא יכלו להכריח כן מהתלמוד בודאי גמור אלא משום דספוקי מספקא להו פירוש הגמרא, א"כ אין זו טענה על הרמב"ם לכתוב דלא כהרמב"ם, מאחר שאין ראיה מכרעת הפך סברתו. ודילמא אף על גב  דלהרא"ש מספקא ליה מילתא, להרמב"ם מיפשט פשיטא ליה, דקים ליה בפירוש הגמרא דאי לא אדליק מדליק, טפי לא צריך כלל (דהכי נמי שפיר משתמע). ולפ"ז אינו נכנס בגדר ספק כלל דברירא ליה מילתא דתלמודא פטריה מכאן ואילך, ודוק. 

[שסג א] ע"ד בב"י [ד"ה ומ"ש ואם]. ודיחויא הוא. ר"ל כיון דאדחי אדחי. 

שם. והחמירו שידליק מה שחסר. ר"ל מה שחסר באותו לילה, משמע אף על פי שעבר זמן חצי שעה. 

שם סוף הסימן. כתב בא"ח מי שהדליק ביום (כצ"ל) אפי' כו' דאמרינן רב צלי של מ"ש בשבת. כצ"ל. 

מור וקציעה סימן תרעג 
==================== 
בטור. אסור להשתמש לאורה ל"ש תשמיש של קדושה. בב"י. כתב הר"ן ז"ל אסור להשתמש לאורה ואפילו תשמיש מצוה, דכיון שע"י נס שנעשה במנורה תקנום עשאום כמנורה. עכ"ל. 
ולא אדע מה בכך, הלא במנורה גופה מדליקין מנר לנר, ולית ביה משום ביזוי מצוה, אף על גב דודאי איכא אכחושי מצוה, לית לן בה, כ"ש הכא דלא שייך משום אכחושי ולית  בה משום ביזוי מצוה, כשנהנה מהנר לדבר קדושה, מידי דהוי כמדליק מנר לנר, דשרי אף על  גב דמטיא ליה הנאה. ועוד הרי אמרו [פסחים כו, א] קול מראה וריח אין בהם משום מעילה, ומשמע בירושלמי שהביאו בתו' ריש פרק במה מדליקין [שבת כא, א ד"ה שמחת] דאפי' לכתחלה נהנין מבלאי מכנסי כהנים (שהיו קדושים) ואשה בוררת חטין לאורן. ונ"ל טעמא משום דהוי דבר שאינו מתכוין (להדליק לצורך חצר תשמיש דרשות) ועוד דלא איפשר כיון דלא היתה חצר שאינה מאירה מאור בית השואבה, ואפי' אי הוי אפשר כיון דלא מיכוין, שרי בכה"ג, מאחר דאין בו מעילה, ואינו אסור אלא לכתחלה (להדליקן לצורך תשמיש חול, ולתשמיש דקדושה אפי' לכתחלה, כדשרינן בנר מנר. 
ואפשר דהיינו טעמיה דהרא"ש ז"ל דלא אסר תשמיש של גנאי אלא בסמוך לה, משום דהוי מתכוין ליהנות מאורן. אבל יותר נ"ל בדעת הרא"ש ז"ל, שטעם איסור תשמיש לאורן אפי' של קדושה אינו אלא משום היכירא דעבוד בהו, ומשום פרסומי ניסא נגעו בה, דלא לימרו לצרכו הוא דאדלקה (ואף על גב דאית ליה נר אחר, חייש להכי, דזמנין דצריך הוא להדליק כמה נרות לצרכו, והיא דעת החולקין על הרז"ה ז"ל, כמ"ש לפנינו בס"ד), ומשו"ה לאחר שעברה שעת מצותו שריא (ע"פ מ"ש בסי' תרע"ז) ולא איתסרו דומיא דמנורה. וזוהי סברת הרא"ש בתשמיש עראי שאינו אסור אלא בידיו סמוכות, דאם אינן סמוכות לנר, לא מינכרא מילתא דלצרכן הוא, ואיסור הנאה לא שייך בה, ומשום ביזוי נמי ליכא, ואפי' תשמיש קבוע שרי, כשאין משתמש בסמוך לה, וכ"ש דברי קדושה, דלא איתסרו כלל ברחוק ממנה אפילו נהנה מאורה. כנ"ל ודוק, ועמ"ש לקמן בעז"ה. 

שם. ובעל העיטור כתב כו' אבל תשמיש של קדושה שרי. ע"כ. 
יש מקשים על בעל העיטור, א"כ למה התירו חז"ל בנ"ח, שמנים ופתילות שאסרו בשל שבת, בין בחול בין בשבת, דכיון דיש צד היתר להשתמש לאורה בשבת, יאסרו לנ"ח דשבת. ולי נראה דשיבוש הוא, דהא בשבת בלא"ה תשמיש קדושה אסור, אפי' בנר של שבת העשוי משמנים ופתילות כשרים, שהרי אמרו אין קורין לאור הנר, וכן כל תשמיש קבוע, דאיכא ביה שמא יטה, והמשכיל יבין. 
שוב עיינתי בר"ן. ולכאורה נראה מדבריו שגם אצלו ז"ל נתקבלה תשובה זו (מנ"ח דשבת) על דעת בעל העיטור. ולא היא, הר"ן אבעל המאור קאי (דאינו שוה בזה עם בעה"ע, כאשר אבאר בעז"ה) דכתב כל תשמיש מצוה שרי כגון לאכול סעודת שבת לאורה. ועליה יפה השיב הר"ן, מדמכשרינן פסולי שמנים ופתילות, ולא חיישינן לאטויי. 
ותשובה זו של כת קודמין היא, שגם הרמב"ן ז"ל במלחמותיו טענה על בעל המאור ז"ל (וצ"ל לדעת בעה"מ ז"ל דלא חייש להכי היינו טעמיה, דכיון דלשטתו אף מאן דשרי לא שרי אלא ע"י נר אחר להשתמש לאורו, דלא יאמרו לצרכו אדלקה, ליכא למיגזר דילמא אתי לאטויי, שהרי משתמש הוא עכ"פ לאור נר אחר הכשר שאצלו, ולאור נר חנוכה לבדו ה"נ פשיטא ליה דלא שרי אפי' תשמיש קדושה. ולא אתי לאשמועינן, אלא כיון דלמ"ד אסור להשתמש לאורה (דכוותיה קיימ"ל) נמי אף על גב דכל התשמישין במשמע, ואפי' של קדושה, היינו דווקא להשתמש לאורה לבד, כיון דאסור בהנאה הוא (לפי פירושו, ל"ש תשמיש קדושה, ל"ש של חול, אבל עם נר אחר, דהוי זה וזה גורם, בדבר שאין בו ממש, דלא נאסר אלא לדבר הרשות, כה"ג שרי דיעבד מיהא. ולמצוה מותר אפי' לכתחילה, ובשבת נמי, דבכה"ג לא גזרינן דילמא אתי לאטויי, כיון דלא הותר אלא ע"י נר אחר. ואף על גב  דנהנה בתוספת אורה, שרי לתשמיש קדושה ולית בה משום איסורא דהנאה. ובשבת לא שייכא גזירה דהטיה, דאע"ג דכל נרות של שבת צריכין להיות משמנים ופתילות כשרים, אפילו מדליק כמה נרות, שאני נ"ח, כיון דלא שרי אלא לתשמיש קדושה, ואף זה לא הותר אלא ע"י נר אחר, זכור הוא, ודמי ליש עמו אדם שיזכירנו. א"נ בהך גוונא מיירי בשיש אחר עמו להזכירו, דליכא למיחש לאטויי, וקמ"ל דלא מיתסר מחמת הנאה הבאה לו מנ"ח. וראשון נ"ל ג"כ ברור בס"ד, המעמיק בלשונו ימצא, ודוק בזה, לענ"ד יש בו די השב לטענות הרמב"ן ז"ל, שהאמת כמו שחשדו לבעה"מ ז"ל, דלפיסקא דדינא נחית בהא, ואליבא דהילכתא כוותיה דרב, דהכי קיימ"ל, ולא לפרושי בעלמא קאתי). 
אבל דבר של קדושה, לא הוזכר בדברי הר"ן, ולא השיגו לבעה"מ על שנראה מדעתו ז"ל דשרי לקרות בספר, ולא גזר בשבת שמא יטה. דאי משום הכי לא קשיא, כדשנינן דבקריאה בספר ודאי ליכא חששא, שהרי נאסר אפילו בנר הכשר לשבת, ואם שונה ע"י אחר, הא לא חיישינן להטיה. ועל כן לא נחלק הר"ן אלא בסעודה דמצוה, דס"ל בהא ליתא לתקנתא דאחר, לפי שאין בית הבליעה פנוי, ודעת כולן על האכילה. ואף על גב דאיכא נר אחר  בהדיה, אפ"ה חייש בסעודה דווקא. משא"כ בלימוד מיהת מודה דליכא לאקשויי עליה, מטעמא דילן. לכן נשמר הר"ן בלשונו הצח, ולא הזכיר מלימוד בספר, שבא בדברי הרז"ה ז"ל, ודוק. 
שוב חזרתי על דברי האחרונים ז"ל, מצאתי לבט"ז [ס"ק ד] נגע ג"כ בדברים הללו, והאריך להשיב על בעה"ע, ואין בהם טעם כעיקר. מ"ש ק"ל הא הטעם דאסור להשתמש לאורה הוא מפני שיהא ניכר שהוא נר של מצוה כו', וא"כ מ"ט שרי ללמוד אצלו, דהרי הרואה סבר כו'. לא עמד על דעת בעל העיטור ז"ל כלל, ואשתמיטתיה דברי בעל המאור, ונזכר ג"כ קצת מזה בב"י, בתוך דברי הר"ן ז"ל, דטעם האוסר להשתמש לאורה, הוא משום דמדמי לה למנורה, דאסורה בהנאה עי"ש, ולא כדפשיטא ליה לבט"ז ז"ל, משום הרואה אסור. 
ודע שמה שכתבו הראשונים ז"ל שלדברי האומר אסור להשתמש לאורה, כל התשמישים אסורים בה, לפי שעשאוה כמנורה, מי הזקיקם לכך, הלא ודאי לכאורה הטעם פשוט, שלא יאמרו לצרכו הדליקה ועל כן יהא אסור אפי' תשמיש קדושה. ומנין לבדות דבר חדש, שנתנו להם דין נרות המנורה שלא נזכר כלל בתלמוד (איברא איפכא שמעינן ליה לשמואל בהדיא דקמתמה וכי נר קדושה יש בה). אלא שבודאי הוכרחו לומר כן משום דהא אפילו למ"ד מותר להשתמש לאורה מסקינן הכי, דבעי נר אחר, שלא יאמרו לצרכו הדליקה, א"כ מאי טעמיה דמאן דאסר, כיון דבנר אחר אזלא לה הך חששא דהרואה. הא ע"כ ס"ל להאוסר תשמישה, משום דאתקש לנר דמנורה דאסירא בהנאה לגמרי, דעבוד בה רבנן מעלה כמידי דאית בגופו קדושה, משו"ה אפילו נסתלקה חששת הרואה, אסור ליהנות לאורה. (זה ברור מאד ואין בו ספק מלבד שהלשון מסייעם ג"כ, מדקאמר אסור להשתמש לאורו ולא קאמר כנגדו, כלישנא דר"י, אע"כ משום דאורו עצמו אסור וק"ל). 
ומזה דנו, שכל התשמישין שוין באיסור זה, ואפי' של קדושה כיון דמאיסורי הנאה הוא, אפי' הנאה דמצוה אסירא, זוהי דעת האוסרין, ומחמירין בתשמיש קדושה. אמנם דעת המתירין בו תשמיש קדושה, לאו משום דלית להו הך סברא, דדמי למנורה דבגופה קדושה, אלא אינהו נמי מודו בה. איברא ס"ל כדכתיבנא לעיל, דכיון דע"כ צריך לנר אחר, אפילו אליבא מאן דשרי לאשתמושי לאורה, הא איכא זה וזה גורם, וכולי האי לא אחמירו בה, דבודאי אפילו לדבר הרשות שרי כה"ג, ולכתחלה נמי, אי לאו דגזור אי שרית ליה הנאת אורה ע"י נר אחר, דילמא אתי לאשתמושי אפי' שלא ע"י נר אחר. ודוקא בדבר הרשות חשו להא, אבל בתשמיש קדושה לית לן בה, שאפילו שלא ע"י נר אחר, מותר ודאי, כיון דלא אסיר בדבר רשות אלא לכתחלה, ניסק דרגא בדבר קדושה, אפילו לכתחלה, וכ"ש דהאיכא נמי נר אחר, דלא חיישינן למידי (על כל זה עמדתי מתוך העיון בדברי בעל המאור ז"ל). 
מעתה מ"ש ט"ז מ"ט שרי ללמוד אצלו, דהרי הרואה סבור כו', זה אינו כלום, דבעל סברא זו לא איירי, אלא בדאית ליה נר אחר לצרכו דנסתלקה בזה חששת הרואה (דבהכי ודאי סגי לענין זאת החששא. ותדע ממאן דשרי להשתמש לאורה, אף על גב דאית ליה נמי הך חששא  דרואה, ע"י תקנתא דנר אחר, תו לא חייש, ומינה נשמע למאן דאוסר תשמיש לאורה דמ"מ חששת הרואה הלכה לה כשהדליק נר אחר). אלא שאעפ"כ עדיין יש מקום לאסור אפי' תשמיש של קדושה, משום הנאה דמטיא ליה מינה, והרי יש בגופה קדושה, לזה באו הי"א והתירו תשמיש קדושה, מטעמא דאמרן, דאע"ג דעשאום כמנורה תשמיש קדושה לא איתסר כלל דמיהת דרבנן היא, הם אמרו והם אמרו, ומשלך התירו. 
ומש"כ עוד אמאי התירו בנ"ח שמנים פסולים בשבת כו', הא אכתי ניחוש שמא יטה כו'. וא"ל דהא לימוד אסור אפי' בנר של שבת אא"כ יש אחר עמו, וע"כ גם כאן אין חשש באם יש אחר עמו, זה אינו, דא"כ למה פסלו השמנים כו' הי"ל להתיר ביש אחר עמו. אלא פשוט דלענין השמנים לא מהני אחר עמו שא"א ליזהר מלהטות, א"כ גם בנ"ח יהא פסול שמא יטה לתשמיש מצוה. עכ"ל. וכבר כתבתי, דלדברי הכל מלימוד הספר ל"ק, שהר"ן מודה בזה דכיון דלא הותר פ"א ע"י אחר, תו לא חיישינן, ל"ש בשמנים כשרים או פסולים, לעולם איכא תקנתא דאחר שיזכירנו. והיינו דווקא בלימוד בספר, דתשמישו קבוע וידוע, אבל בנר העשוי לכל התשמישים ודאי לא סמכינן אהשגחת האחר, דבכה"ג איכא למיחש דאתי לאטויי. 
על כן אין ממש בדברים האלו, לאסור הלימוד לאור נר חנוכה הפסול לשבת, אפי' ע"י אחר שיזכירנו, מכח נר של שבת, שהרי תשובתו בצדו. מה שלא הותרו שמנים פסולים לנר של שבת ע"י אחר, הוא מפני שכל התשמישין מותרין בו, א"א להזהר ולהושיב שומר, משא"כ נר זה של חנוכה, שלא הותר בו אלא תשמיש קדושה זה בלבד, דבהא מצי שפיר סמיך על אחר שישגיח עליו ויזכירנו. ולאו ק"ו הוא, מה נר של שבת הקל שהרי כל התשמישין מותרין בו, ובקל אתי לידי הטייה הותר ע"י אחר, בנ"ח החמור ונאסרו בו כל התשמישין, דבלא"ה מיבדיל בדיל מניה, לא כ"ש דסמכינן אאחר. ואף על גב דהכא איכא שמנים פסולים, אין  לבדות מלבנו סברא חפושה וקלושה, דכי סמכינן אאחר דמדכיר שפיר, מה לי פסולים או כשרים. ועוד יש להקיפו תשובות חבילות שיש בהן ממש, דלא דמי כלל לנר של שבת, לסמוך על אחר, שזהו ודאי דבר שכמעט אי אפשר לגמרי, שבכל עסקי הליכתו ופנייתו אנה ואנה יעמיד אדם שומר ומשגיח שיזכירנו, ובהא ודאי ערבך ערבא צריך ובתקנתא כי האי לא ניחא לן. ועוד אם אמרו כן לדבר מצוה, מ"מ לא רצו להתיר לדבר הרשות, דמה"ט לא התירו לפלות בשנים, או לרכוב על גבי בהמה בשנים, כמ"ש האחרונים ז"ל, עיין (סי' ער"ה) במג"א בשם מהרי"ל. ותו בר מכל דין מי איכא לדמויינהו, דבנ"ד בנ"ח הרי עמו נר אחד הכשר לשבת, משא"כ בנר של שבת גרידא לא. שאם הותר בשותפות נר אחר הנמשך אחר הפתילה ע"י הזכרת אחד לא נתירנו בלי שותפות ולדבר הרשות. (ומלבד כל זה אין סוגיא לדקדק בכך לירד לפסק הלכה, דמצינן למימר בתקנתא לא קמיירי, ואטו הא בלחוד לא אתפרש בתלמודא וחדשוהו הפוסקים) הא על כרחך אין ממש בהוכחתו. 
ואין הכרח כלל למ"ש הב"י בדעת בעה"ע, דלא שרי תשמיש קדושה כי אם בדרך עראי. אלא אדרבה מוכח שפיר דמתיר אפי' בקבע, מכיון דליתא לחששא דרואה, דהא ביש לו נר אחר קמיירי בודאי, וכה"ג תשמיש קדושה מישרי שרי לגמרי, גם בקביעות. אף על גב דאית ביה קדושה בנ"ח, ואיכא משום לתא דאיסור הנאה, אפ"ה לגבי תשמיש קדושה לא איתסר הנאתה, משו"ה בקבע נמי שפיר דמי. זוהי דעת בה"ע בלי ספק. וכן נראה מלשון הטור שהביאו אחר דעת הרא"ש, וכתב עליו ולא נהירא, והא ודאי מודה הרא"ש דאפי' תשמיש של רשות מותר בעראי אם לא של גנאי, וכ"ש דמתיר בתשמיש קדושה דרך עראי, והאיך כתב עליו ולא נהירא, מאן פליג עליה, בהא כ"ע מודו. אלא ודאי ר"ל דבה"ע מתיר תשמיש קדושה אפילו בקבע ואהא כתב ולא נהירא, ודוק היטב. 
מכלל דברינו נלמוד דין חדש בכל ימות השנה, שאם הדליק בשבת נר אחד משמנים ופתילות פסולין ויש לו עוד נרות אחרים כשרים, שרשאי ג"כ ללמוד לאור הנר ע"י אחר שיזכירנו, שלא כדברי הט"ז דאוסר אפי' בנ"ח. ואולי יש להתיר אפי' אין שם נרות אחרים כשרים, וק"ל. 
ונמצינו למדין מהאמור שיש בכל אחת משתי השיטות צד קל וצד חמור וחלוקי סעיפי דיניהם העולים מפרושן זהו פרטן. דין נ"ח להשתמש לאורו, בראשונה יפרד לשני ראשים אם לאורו לבד או בשעמו נר אחר, וכל אחד מתחלק לשלשה חלקים, שהן תשמיש קדושה ומצוה, תשמיש רשות, ותשמיש של גנאי, ובכל אלה יש בחינת תשמיש קבוע או עראי, וידיו סמוכות לנר, או רחוקות. 
לבעל המאור ז"ל וסיעתו דילפי ממנורה דמאיסורי הנאה הוא, בחלק הראשון שהוא לאורו לבד, כולו להחמיר, ואין בו צד קולא, שכל התשמישין אסורין בו ואפילו דקדושה, כ"ש השאר. ובין קבוע בין עראי וסמוך ורחוק הכל אסור, שהרי נהנה ממנו מכל מקום. 
אבל להרא"ש וסיעתו דלית להו הך סברא דמנורה כלל ולא גמרי מנה למיסר בהנאה, אלא משום חששא דרואה בלבד נאסר התשמיש לאורה, יש כאן להקל שאפילו אין נר אחר עמו, תשמיש עראי מותר. וכן במשתמש ברחוק מהנר באופן שאינו ניכר שנהנה לאורו, דכיון דאין בגופו קדושה כלל, ולית בה משום לתא דאיסור הנאה לגמרי, כי ליכא חששא דאמרן שרי, ובלבד שלא יהא תשמיש של גנאי, דאסור משום ביזוי מצוה. 
ובחלק השני שהוא כשיש נר אחר עמו, אליבא דהרז"ה והעומדים בשטתו, יש בו להקל דהיינו בתשמיש קדושה, ואפי' של מצוה כגון סעודה של מצוה מותר אפילו לכתחלה ואפי' בקביעות ובסמוך לנר. ומ"מ של רשות ס"ל דאסור לעולם משום חומרא דאחמירו בה דאפילו זוז"ג נמי לא שרי. ותו משום גזירה דאי שרית ליה ע"י נר אחר אתי לאשתמושי להדיא בלא נר אחר נמי. (ועוד אפשר לומר משום חששת הרואה דמאן דסבר טעמא דמנורה מודה נמי בחששא זו דחיישינן לה ודאי. וה"נ אף על גב דאיכא נר אחר בהדיה עדיין יש לחוש לרואה שיאמר לצרכו הדליקה, דפעמים אדם מדליק כמה נרות לצרכו. ואף על גב דכתיבנא לעיל  דלדעת הרז"ה ז"ל כי איכא נר אחר ממילא נסתלקה חששת הרואה, ותו לא חיישינן, היינו לענין תשמיש דמצוה וק"ל). 
ואפ"ה תשמיש עראי, ודאי נראה דשרי, דכולי האי לא גזרינן, כיון דלא קביע תשמישיה לא אחמור בה. אבל ברחוק וקבוע יש להסתפק, כיון דעכ"פ נהנה, ליתסר אפילו בדבר הרשות ואצ"ל של גנאי, דאין לו היתר בשום אופן. 
ולהרא"ש וחבריו יש כאן להחמיר ולהקל. להחמיר, בקביעות ובסמוך, דאסור אפי' בתשמיש קדושה ואין מועיל נר אחר דבזה לא נסתלקה עדיין חששת הרואה לגמרי. ולהקל, ברחוק ממנו אפילו בדבר הרשות, כשהוא באופן דליכא למיחש שיאמרו לצרכו הדליקה שרי, דלא שני להו, בין תשמיש קדושה ורשות ולא איכפת לן בהנאה הבאה ממנו. 
ולבעל העיטור והר"ן איכא לפלוגי תו בין תשמיש קדושה לתשמיש דמצוה. דתשמיש מצוה לדידהו, כשל רשות דינו, ואסור לסעוד סעודת מצוה ושל שבת נגדו (וע"ל סימן תרע"ח) ואפילו נר אחר עמו כל שנהנה אסור. וכ"ש בשבת דאסור וחיישינן להטיה כמו בדבר הרשות, שהסעודה תשמישה מרובה. אבל בתשמיש קדושה שוין הן עם בעל המאור דשרי, ובשבת נמי לא חיישינן להטיה, דאית ליה תקנתא באחר שיזכירנו. 
ונ"ל שיטת בעל העיטור והר"ן ז"ל נכונה, ועל כרחין צ"ל דודאי אזלינן בה לחומרא, לאסור תשמיש הרשות אפי' דרך עראי, גם השמש אינו מועיל. עיין מ"ש בסמוך בס"ד ובסימן תרע"ז. והוי יודע שלכל הדעות הנ"ל, צריך ליזהר בנר הנוסף שלא לעשותו בשבת משמנים ופתילות שאסרו חכמים בשבת ואפילו בחול נכון לדקדק בו, ודו"ק. 

דף שט א בראשו [ד"ה כתב הרשב"א]. אבל כל שאסרו תוך זמנו כו'. ר"ל אבל מאחר שאסרו התשמיש לאורו תוך זמנה. 

שם. כמו שא"א (לצמצם) שיעור (כצ"ל) אסור כו' זמן מצומצם (בלבד, אלא יותר) (כך נאות בלשון ופשוט הוא) ומאן לימא לן שהתירו להוסיף שמן להדליק בשבת כו'. כצ"ל. מלת בשבת א' יתרה ונמחקת. 

שם. [ד"ה ומ"ש שאף]. קסבר כבתה אין זקוק לה. צריך לבקש טעם לדבר, הא כיון שיודע שתכבה להוי כדלא אדליק, לא מידי עבד. ודומיא דסוכה כי עבד לה במקום שסופו להצטער בה, שאינו יוצא בה י"ח כמ"ד הכי עיין סימן תר"מ בהגה, ובמ"ש שם בס"ד. וי"ל דסבר ליה כשינויא דאי לא אדליק מדליק, וקים ליה דא"צ שיעור כלל (ואינו ודאי שיכבה מיד) וא"צ אלא להדלקה, והדלקה גרידא עושה מצוה. מ"מ נ"ל דבעינן שידליק ברוב היוצא. 

שם. שאפילו כבתה בע"ש קודם קבלת שבת שעדיין הוא מבעוד יום, אינו זקוק לה, וכן קבע בש"ע [סעיף ב]. פסק זה תמוה בעיני לפי שטתו של בעל ש"ע עצמו דס"ל בסימן רס"א, דאין צריך להוסיף מחול על הקודש כי אם לפני בין השמשות, שהוא סמוך לצאת הכוכבים בכדי מהלך ג' רבעי מיל. וכל זמן השקיעה שהוא ארוך מתחלתו עד זמן בין השמשות ג' מילין ורביע, אף על פי שהוא ראוי לתוספת הוא נחשב אצלו ליום  גמור, ואין חיוב כלל להוסיפו כולו כ"א מקצתו מעט קודם בין השמשות, א"כ מנין לנו לקבל דברים הללו שאמר בעל תרומת הדשן מדוחק גדול, כסבור שאי אפשר להדליק בע"ש בענין אחר, כי אם בעוד היום גדול (וצ"ל דמתחלת השקיעה חשוב אצלו לילה) דאל"ה, אין הוכחתו כלום, דמאי מוכיח מאחר קבלת שבת דהא ודאי שבת, על קודם קבלת שבת דאכתי חול הוא. ואי ס"ל לבעל תרומת הדשן כשטת הש"ע, בענין בין השמשות ותוספת שבת כנ"ל, ומיירי במדליק בע"ש ג"כ אחר התחלת השקיעה. הא לא דמיא כלל לפני קבלת שבת דאכתי חול הוא כל כמה דלא קבליה לשבת עליה, לאחר קבלת שבת דנחשב לשבת ודאי. ומאן לימא לן דשפיר דמי, לקבולי שבת דחנוכה בעוד יום, דהא שפיר מצינן למיעבד תקנתא לאדלוקי כמו בחול, שיהא דלוק בזמנו ונשהי מאדלוקי בעוד יום, אלא פורתא מקמי בין השמשות נדליק, בגוונא דתיכף חייל שבת ממילא, בין קיבל בין לא קיבל (והא באמת עיקר מצות הדלקה אף דנר שבת כך היא, כדתני ההוא סבא [שבת כג, ב] ובלבד שלא יקדים ולא יאחר) ואם אח"כ יכבה, ודאי אינו זקוק לו, שהרי דלק קצת בזמן מצותו, אבל לעולם אם מדליק בעוד יום ממש, וכבה, שלא דלק לגמרי בזמנו, לא יצא כלל, אפי' בע"ש, דהא שפיר מצי לאדלוקי כמו בחול. ומאן לימא לן למיחשביה כהכשר מצוה אם מדליק בעוד יום, שהוא חידוש גדול שלא מהכרח (אף שיש לי כיוצא בו בי"ד סי' כ"ח כמ"ש שם בס"ד, וגם בדיקת חמץ באור לי"ד שמברכין עליה, מסייעא ליה דמברכין אהכשר מצוה. מיהו כי התם, דעי"ז מתקיימת המצוה בזמנה, הבו דלא לוסיף עלה באחשובי נמי להכשר, כמצוה גופה לצאת בזה, אפי' לא נמשך על ידו קיום המצוה בשעתה). 
אלא ודאי צ"ל, דס"ל מהתחלת השקיעה, ספק לילה הוא, וא"א להדליק אחריה. וה"ק כיון דע"כ צריך שידליק קודם שקיעה שעדיין יום ממש, ואח"ז מיד מיבעי לקבולי לשבת, ובין קבליה או לא, ממילא חייל שבת מספק, והרי אם יכבה תוך זמן זה הארוך, שבודאי לא הגיע לסוף השקיעה שהוא הזמן בחול, אם תאמר שזקוק לו ניחוש בשבת, וליפסלו שמנים הפסולין. אלא ודאי דבע"ש כיון דא"א בענין אחר, אלא להדליק ביום, אפילו כבתה מיד אין זקוק לה. וכך שוה לפני הקבלה כאחר הקבלה, שא"א לקבלה להיות כ"א בעוד יום. אלא שאפשר לומר, בעל תרומת הדשן נמי ס"ל דכל זמן השקיעה יום הוא, ועד שיעור בין השמשות הנ"ל, יום קרי ליה. ולית ליה הא דכתיבנא לעיל בשם מסכת סופרים, דמשנהנה לאורו, רשאי להדליק נ"ח, אפי' קודם בין השמשות. אלא ס"ל דבחול מצותו דוקא בסוף בה"ש שהוא צאת הכוכבים, וכיון שזה א"א בע"ש, הא ע"כ צ"ל כסברתו, דאע"ג דדולק קודם זמנו והכשר מצוה הוא אעפ"כ חשוב כמצוה עצמה, כיון דלא אפשר בענין אחר. משו"ה אי כבתה בע"ש קודם זמנה, אינו זקוק לה. וכן זוהי דעת הרב בעל ש"ע. אלא דלישנא לא משמע הכי, ועכ"פ הוי ליה לפלוגי, דאפי' בע"ש, לא ידליק אלא סמוך לבין השמשות, דכל מה דמצינן למיעבד תקנתא, לעשות מצוה כתקנה נעביד. 
ואף על גב דיהבינן לאותו זמן הסמוך לבין השמשות דין הכשר מצוה, הבו דלא לוסיף עלה, לאכשורי אפי' בעוד יום גדול, ואפי' מפלג המנחה נמי לא, וכ"ש דהא אשכחן למסכת סופרים, דלא כל זמן השקיעה כשר להדלקה, וגם מצות הדלקת נ"ח מתחלת קודם סוף שקיעה. הא איכא תקנתא ודאי לדידן דפשיטא לן ודאי כפסקו של בש"ע בסי' רס"א דברירא ליה מילתא דאכתי יום הוא, אפי' התחילה חמה לשקוע. א"כ כשכבתה בעוד יום, יהא זקוק לה. איברא דלהאחרונים ז"ל, דמחמרי וחשבי מתחלת השקיעה לספק לילה, וא"א להדליק בענין אחר כ"א קודם השקיעה. בה"ג מספקא מילתא אי נימא דחשיב נמי כהכשר מצוה, ואם כבתה לא יהא זקוק לה, בין לפני קבלת שבת בין לאחריה. [או נימא] דכיון דמספיקא עבדינן ומקדמינן טובא לא יהא חשוב הכשר מצוה כל אותו זמן, ואם כבתה זקוק לה, עד שידלוק סמוך לבין השמשות על כל פנים ודוק. 

וראיתי לבעל ט"ז ז"ל [ס"ק ט] שפקפק גם כן בפסק זה, וכתב שצריך לחזור להדליקה, אם כבתה קודם קבלת שבת, וידליק בלא ברכה. ואין דבריו נראין לפי שתפס החבל בשני ראשיו, דחשיב קודם זמנה למצוה ממש, משום הכי פסק דלאחר קבלת שבת אם כבתה אינו זקוק לה, ואפילו עוד היום גדול מיירי. ובכבתה לפני קבלת שבת, פסק לחזור ולהדליקה, כיון דאיפשר. ולא נהירא, דאמאי קרי לאחר קבלת שבת אי אפשר, הא מצי לאמתוני, עד סמוך לבין השמשות, ולא יקבל עליו השבת עכשיו בעוד היום גדול, כדלעיל דהא אפשר. ונימא דאפי' קבליה לשבת וכבתה, ידליקנה ע"י אחר כיון דאפשר הוא. והא איהו ס"ל באפשר דהיינו קודם קבלת שבת, זקוק לה, דאכתי לא אתעביד מצותה, היכא דאפשר לא אמרינן הכשר מצוה הא אתעביד. אלא ודאי כי אמרינן דהוי הכשר מצוה קודם זמנו ואפי' אפשר, תו לא שני לן בין קודם קבלת שבת ואחריה, דלעולם אינו זקוק. ואי אמרינן דלא חשיב הכשר מצוה, אלא בשאינו אפשר בענין אחר, ע"כ בין קודם קבלת שבת או אחריה לעולם זקוק לה, עד שתדלוק סמוך לבין השמשות. השתא נחזי אנן. 
ונ"ל ברור דכל היכא דעדיין שהות ביום להדליק אי לאו דקבליה לשבת, אם כבתה זקוק לה בודאי, דאף לאחר קבלת שבת, אומר לאחר ומדליקה. ואי לא קבליה לשבת, חוזר ומדליק אפי' בברכה דאכתי לא מידי עבד. ולית ליה לאדלוקי אף בע"ש, אלא סמוך לזמן איסורו ממש, וכל היכא דכבתה בזמן שאינו ראוי להדליק עוד, אפילו אינו פורש רק מספק, משנכנס בגבול שבת, אינו זקוק לה כלל. והם דברים ברורים בס"ד, דוק היטב הדק. 

שם. נשאל הרשב"א, אם לאחר שהדליקה בא לתקנה וכיבה בשוגג, והשיב מסתברא דהו"ל ככבתה, אין זקוק לה. נ"ל דדווקא קאמר בשוגג, אבל במזיד זקוק לה, אף על גב דהדלקה הא עבדה, דלא אמרינן אלא כבתה מאליה הוא דאינו זקוק לה, אבל כיבה אותה, ודאי זקוק לה. 
וכתבו האחרונים ז"ל בשם ש"ג, אם העמידה ברוח וכבתה זקוק לה. והוה קשיא לי, מ"ש מפתילות שהאור מסכסכת בהן, ושמנים שאינם נמשכין אחר הפתילה דכשרים, אף על גב  דתכבה, וכן נסתפק בעל ט"ז ז"ל [ס"ק יב], עמש"ל בזה. ובהא דכתיבנא אתי שפיר, דשמנים ופתילות שאסרו חז"ל בשבת, אינן נכבין ודאי, כמש"ל, ואי כבתה כבתה מאליה הוא דהויא. משא"כ במעמיד ברוח דודאי תכבה, לא מידי קעביד ופשיטא דצריך לחזור ולהדליקה. ונ"ל אפילו בברכה, דגרע טפי מכיבה אותה בידים, דמ"מ מצות הדלקה אתעבידא ליה. אבל במדליק ברוח, דמעיקרא לא חזיא כלל לא חשיבא הדלקה כנ"ל. 

שם. הא עבדה. צ"ל. 

שם [ד"ה ומ"ש ל"ש]. עשאום כמנורה. ע"ל ולקמן בס"ד. 

[שסג ב] בטור. הלכך האחרון יהיה שלא לשם נר חנוכה. דבר זה הוקשה לי. ומצאתי אחר כך בב"י בשם רבינו ירוחם גם כן שאין דבר זה נכון. 

שם [ד"ה ומפני]. ונראה שכך כו' (צ"ל). 

שם. גדול יותר מהאחרים. צ"ל. 

שם [ד"ה שאלה]. והשיב יראה דלא בטיל. וז"ל הגה דש"ע [ס"א] אם נתערב נ"ח האסור בהנאה כו' אפילו באלף לא בטיל. עכ"ל. 
בט"ז [ס"ק ו] נסתבך מאד בהבנת ההגהה והשיג גם על בעל תרומת הדשן ז"ל, שממנו מקור דין זה, שלא כדת, וכתב עליו ומאד תמיהני על גברא רבה דכתב שלא בדקדוק, אדרבה משם ראיה להיפך כו' דאזלינן בתר מה שיהיה אחר הביטול וכאן אם נאמר שיבטל הנ"ח לא יהיה דבר שבמנין ודמי לרישא כו'. עכ"ד. 
ואני מתמיה עליו עד להפליא, כי הנה עשה לבעל תרומת הדשן ז"ל, כמאן דלא ידע בצורתא דשמעתא, וטועה לגמרי בהבנת התו' הפשוטה מאד, וחזקת אדם גדול אינו מביא ראיה לחובתו. ולמאי דסבר בט"ז דקטעי בהכי, טפי הו"ל לאתויי ראיה מסיפא דלא תעלה, דהא עלה קמהדר שלא יבטל נ"ח. והטעות אחת היא, מה לו לקחת ראיה מדבר שאינו דומה כלל. אבל באמת הגמור, בעל ט"ז ז"ל כתב דבריו הללו שלא בדיוק כלל, לא עמד על דעת בעל תרומת הדשן ז"ל לגמרי, ולא הבין כוונת התו' במ"כ. ופשוט מאד דלא אזלי התו' לעולם בתר השתא, ר"ל שיהא דבר חשוב המתבטל, כמו אחר הביטול, דאם נתערב בדבר שאינו במנין ואינו ניכר, שיהא כמוהו, דמנליה הא, ואיפכא שמעינן, דדבר חשוב אוסר בכל שהוא, כל זמן שהוא בחשיבותו, אפי' נתערב בשאינו חשוב, כל שלא ניכר התערובת. וכ"כ הטור בהדיא (בי"ד בסי' ק"ט) וכן דעת הרשב"א ז"ל, שאפי' בשאינו מינו לא בטיל, והסכים עמו הרמ"א ז"ל (בסימן ק"א). והיותר תמוה, שהרב ט"ז ז"ל עצמו החזיק בדבריו שם, א"כ איך עלה על דעתו ז"ל כאן דניזל בתר רובא, דתערובת דלא חשיב, וניתי ונבטל דבר חשוב מטעמא דאזלינן בתר השתא, דכי מבטלינן ליה לא הוי דבר חשוב, וכ"ש במין במינו כנדון דידן, דלית דין ולית דיין דלא בטיל. ואפילו באו"ה מודה בהכי, דלא קפדינן אחשיבות המבטל, רק על חשיבות המתבטל, שאם נתערב באופן שאינו ניכר, אף על פי שהרוב הוא  מהדברים שאינן חשובין, לא בטיל אפי' באלף לד"ה. 
ועל כן מבואר הדבר מאד, שלא באו התו' לכלל זה לחדש זאת הסברא דאזלינן בתר מה שיהא אחר הביטול שיהא נדון כמוהו, אלא בדבר שלא היה חשוב מעולם, רצוני גם קודם הביטול לא היה לו חשיבות, בהא אזלינן בתר המבטל דאם לאחר שיתבטל, ויהא כמו הדבר המבטלו, יהא גם הוא דבר חשוב, א"כ אינו בטל, דהו"ל משעת התערובת כדבר חשוב. ואם נתערב בדבר שאינו חשוב כמוהו לעולם בטל, אף על גב דאיתיה כה"ג דבר חשוב לגבי כולי עלמא,  אלא דהך חתיכה לאוכליה, לא חשיבא, אפ"ה בטלה, דהא מ"מ לא חשיבא, ובמילתא קמייתא קיימא ודאי, ובהאי גוונא מיירי התם ההיא דחתיכות של חטאת, דלעולם לא היו חשובות, לפני הביטול כמו לאחר הביטול. 
וזה היה פשוט להתו' דרישא דבטלה ניחא, כיון דלא היתה חשובה מעולם. איברא סיפא הויא קשיא להו מ"ש דלא בטלה. אלא צ"ל דבכה"ג, ר"ל במידי דלא הוה ליה עדיין מעלת החשיבות קודם שנתערב, בהא ודאי אזלינן בתר המבטל, שנדון כמוהו לענין זה, שאם המתבטל לא נעשה דבר חשוב עכשיו, אף על גב דאם לא היה קודש, ואלמלא נחתך לחתיכות  קודם הקדשה היה דבר חשוב לגבי כ"ע, אפ"ה השתא מיהת בטיל, אם לא שנתערב בדברים החשובים, שאם תעלה תהא דבר חשוב. אבל בדבר חשוב שנתערב באינו חשוב, בהא לא קמיירי התם ופשוט דאינו בטיל לכ"ע. ובעל תרומת הדשן ז"ל לא הוצרך לראייתו זאת להורות שנ"ח אינו בטיל ברוב, מחמת שהוא דבר חשוב, ואף על פי שהרוב אינו דבר חשוב, דהא פשיטא  ליה דלא מהני מידי, ובמילתיה קאי. וכ"ש דהכא מין במינו איירינן. אלא שספקו היה אי מיקרי דבר חשוב אפי' קודם הביטול, דאע"ג דהוי השתא דבר שבמנין, דילמא כיון דלכ"ע כולי שתא לא חשיב דבר שבמנין, מאן לימא לן דלא ליבטיל, הלא את שדרכו למנות שנינו. 
ואפי' היינו יכולין לצייר שנתערב בדבר חשוב, דליכא למיזל בתר השתא לקולא, יש מקום לספק זה, דכיון דהאיסור אינו חשוב, שמא יבטל אפילו בדברים החשובים. ושפיר פשיט להא מן התו' הנ"ל, דמדחזינן התם גבי חטאת דחשבי ליה דבר שאינו ראוי להתכבד אף על  גב דבעלמא חתיכה כזו ראויה להתכבד, אזלינן בתר דידיה אפי' לקולא, כ"ש לחומרא. ר"ל כ"ש דאזלינן בתר חשיבות האיסור בעת איסורו קודם ביטולו, דאם היה חשוב בעת איסורו, מידי דבעלמא לא הוי חשוב, באיסורו הוא עומד אם נתערב, ולא בטיל אפי' בדבר שאינו חשוב. וזה ברור כשמש בצהרים ששגג הרב ט"ז ז"ל מאד בזה, ומדמי מילי דלא דמיין כלל, דמה שכתב עוד דנ"ד דמי לרישא בחתיכות חטאת דתעלה, מלבד שהוא טעות כאשר בארנו. תו לא דמי, דהתם כשתעלה חוזרת לקדמותה להיות חטאת טהורה כבראשונה, משא"כ בנ"ד, דאם אתה אומר תעלה הרי היא נעשית חולין, ונמצאת מיקל בתשמישה בחנם שהרי כאן בימי מצותן מיירי, ויכול לשמש עוד לנ"ח, וגם התערובת כולו ראוי לכך, וזה אפי' באופן הנזכר בדברי רמ"א ז"ל, ר"ל בנרות כבויים (ודלא כמ"ש בט"ז בסק"ז שאח"ז, שהשיג עליו גם בזה). וכ"ש בנדון בת"ה, דאיירי בנרות דלוקים, ופשיטא דבמילתייהו קיימי, והרי זה מבואר. 
ומה שכתב עוד אמנם נ"ל טעם אחר דלא בטיל כו' שיש חילוק בין קבוע כו'. דעתו ז"ל היתה בזה נכונה ע"פ הדרך שתפס לו רמ"א, דמיירי מהיתר אחד אחד לבדו, ודוק, וכך נ"ל. אבל אין דעת מהרמ"א מוכרחת, ולא משמע כן מלשון בת"ה, דוק ותשכח, והביאו בט"ז בס"ק דבסמוך. ואי בהכי איירי בט"ז, א"כ הוא סותר דברי עצמו שכתב למעלה (בסק"ה) שאין איסור להשתמש לאור הנרות אלא מטעם היכר ובזוי מצוה. והיכי דליתנהו להנך טעמי, שרי, ולכן שרי ע"י שמש, וכן כפל בס"ק זה, ושילש בדבר בס"ק שלאחריו, ואם אין איסור להשתמש ע"י שמש אחד, כ"ש ע"י שני שמשים, כנדון בת"ה, שהזכיר הוא ז"ל. וכי צריך לידע ביחוד איזהו נ"ח, ואפילו אחר שעברה מצותו. הא ע"כ אין אלה אלא דברי הבאי כי לאיזה ענין יתבטל. 
ומעתה נודע את אשר כבר יפה אמרנוהו, ובארנוהו למעלה בס"ד, דעכ"פ כולהו פסקני דילן סברי, דאית ביה משום קדושה, ולרבים וגדולים אסור בהנאה אפי' שמש דולק בצדו, דוק בדברי כולן, ותמצא כדברי. והרמ"א מחמיר מכולן, שאפי' לאחר זמן מצותו חשיב ליה דבר האסור בהנאה, שאינו בטל בדבר חשוב. אלא שמיקל בנר אחד עמו, ודבריו מיושבים היטב וק"ל. ועיין סי' תרע"ז מ"ש בס"ד. ודע שאע"פ שנראה מדברי רמ"א דמותר להשתמש לאורו עם השמש, לאו דפשיטא ליה, דהא איהו ז"ל כתב בהגה"ה [סעיף א'] לעשות השמש ארוך (כמש"ל ב"י בשם מרדכי) אלא ודאי אליבא דשיטת הרא"ש קאמר. ומ"מ אזיל לחומרא לאסור לכתחלה, כדעת הר"ן ז"ל. 
ובנתערב לחוד הוא דמיקל להשתמש לאורו בכה"ג. ובזה נראין דבריו דלא כב"ח שכתב בעל מג"א [ס"ק יא] משמו, וק"ל. 

שם [בסוף הסימן]. אין חוששין לפתילה להחליפה. צ"ל. 

בהגהת הש"ע [סע' א]. ונוהגין להדליק בנרות של שעוה. ויש פוסלין שעוה לנ"ח, מטעמא דבעינן דומיא דמעשה שהיה בשמן דמנורה, שהנס היה בשמן זית. אך לפ"ז היה ראוי לפסול כל השמנים חוץ משמן זית, שבו היה הנס, דהא כל שאר השמנים שמנו חכמים נמי פסילי למנורה, וחכמים הכשירום לנ"ח. ומיהו עכ"פ נראה שצריך השעוה להיות מהותך כשמדליקין בו, דאם כורכו סביב הפתילה אין שם שמן עליו כלל, כדמוכח פרק במה מדליקין, בפיסקא עד כאן פסול פתילות כו', וק"ל, דבודאי כל מה דאפשר למיעבד דוגמת הנס, עבדינן. 

מור וקציעה סימן תרעד 
==================== 
[שסד א] בטור. נר של שבת ושל ביהכ"נ כולם של מצוה הם. עמ"ש בסי' קנ"ד. 

מור וקציעה סימן תרעה 
==================== 
בטור. ומ"מ צריך שידליקנה במקום הנחתה שאם הדליקה בפנים והוציאה לא יצא שהרואה אומר לצרכו הדליקה. וכתב במג"א [ס"ק ג] הקשה הב"ח הא בגמרא אמרינן הטעם דהדלקה במקומה בעינן, א"כ מה צריך לטעם זה, ותירץ שבא לומר דאפי' לדידן דמדליקין בפנים אם הוציאה לחוץ לא יצא. עכ"ל. וקשה לתירוצו אמאי לא יצא, הא אפי' כבתה יצא. וי"ל לפי מה דפרישנא לעיל דדווקא כבתה אבל כיבה לא יצא, ניחא, דהכא נמי ככיבה בידיו דמי. 

בב"י [ד"ה ומ"ש ומ"מ]. מ"כ בשם מהרי"א כתוב בנ"י פעם אחת ראה בבה"כ שהדליקו הנרות בכלי שהיו מדליקין כל השנה להאיר וכו', ואחר שהדליק נ"ח, היה מוליך החבל להגביה הכלי להעמידו במקומו המיוחד לו כל השנה. ומחה ביד המדליק וכו' לכך צוה שלא יגביהנה, אלא שיניחנה למטה מעשרה ואמר שעדיין יש לפקפק ע"ז לפי שעדיין משתמשים כו'. ר"ל דלא סגי להניחה כמות שהיא, לא יגביהנה, ולא ימעטנה למטה מעשרה, לפי שהרי עדיין משתמשים לאורה, לכן צריך ע"כ להניחה למטה מי', וק"ל. 
וליכא למידק, דהא בעינן הדלקה במקומה וליכא. די"ל כי אמרינן הכי דווקא בהדליקה שלא במקומה לגמרי, ר"ל במקום שאינו עשוי אלא להאיר, אבל הכא, מעשיו מוכיחין שאינו מדליקה להאיר שהרי מקומה למעלה ועכשיו היא למטה, ומקום זה היה ראוי לנ"ח, ולא ציוה להניחה למטה מי', משום דהכי דווקא הוי מצותה, אלא להסיר המכשול משום דהעומדין שם משתמשין עדיין לאורה. על כן ציוה להשפילה למטה מי', באופן שלא תשמש עוד להאיר לעומדים אצלה. ואל"ה, באמת היה אומר להניחה שם, דאיכא היכירא טובא שאינה עשויה להאיר מאחר שמונחת שלא במקומה של כל השנה. ואלמטה מעשרה ה"נ דלא קפדינן בבה"כ, כיון דמדליקין לפני ההיכל, ודאי הכי שפיר טפי והיכירא נמי איכא כדאמרן אי לאו דחייש להעומדים שם שמשתמשין לאורה. 
ובזה אין מקום להשגת מהרי"א, ואמאי לא ניחוש לנכנסין ויוצאין, הא ודאי מצות הדלקה בבה"כ מצוה גמורה היא, דהא מברכין עלה, ואם מונחין במקום שמשתמשין לאורה, הא ליכא פרסומי ניסא כלל וקרוב בעיני שהיא ברכה לבטלה, על כן דברי הנ"י נכונים. גם מש"כ עוד מוהרי"א, ועוד היה נראה מאחר שכבר הדליקן במקום שאינו ראוי הו"ל ככבתה שאין זקוק לה, עכ"ל, אין הבנה לדבריו הללו, דהא פשוט, שאם הדליקה שלא במקומה אפילו הניחה במקומה לא יצא. כדאיתא בגמרא בהדיא ומבואר בסימן זה. כ"ש אם תשאר שלא במקום הראוי, היכי איכא למימר דהוי ככבתה שאין זקוק לה. הלא דברים זרים הם בודאי. אולי תלמיד טועה כתב זה או נזדקר איזה טעות סופר בלשונו זה. שאי אפשר לחשוד מוהרי"א ז"ל בזה. ואי איכא למימר דהוי ככבתה בנ"ד, הכי הוא דאיכא למימר, דאם היה מוליך בחבל להעלותה למעלה במקומה של כל השנה, אף על גב דאז מונחת שלא במקומה הראוי לנ"ח, כיון דכל השנה דולקת שם אפשר לומר דיצא, מאחר שהדליקה במקומה למטה שהוא מקום הראוי לה כדאמרן. וכי הדר מניחה שלא במקומה דילמא הוי ככבתה. אלא שגם בזה אין אנו מודים כדכתיבנא לעיל דהיכא דאיהו עביד הכי לא חשיכ /חשיב/ ככבתה. ובודאי אפילו בבה"כ חיישינן להיכרא, כנ"ל. אבל אלמטה מעשרה, לא קפדינן, אם לא מטעמא דלעיל, אלא מקום הראוי לה בבה"כ, שהוא בגובה ח"י טפחים כמנורה. וכן נהגו בקהלות קדושות לייחד לה מנורה לעצמה, ועומדת גבוהה קצת בכדי שלא תשמש להאיר לעומדים שם. ופה בק"ק עמדין ראיתי שמדליקין על היתדות שתוחבין שם נרות כל השנה הדולקין להאיר, ולא ישר בעיני כלל, דאיכא תרתי לריעותא שהעומדין שם נכשלין שמשתמשין לאורה, כדרך שעושין כל השנה, והנ"ח מונח שלא במקומו הראוי כלל, מאחר שבמקום זה עשוי להאיר כל השנה גרע טפי מעובדא דבעל נ"י. ועולבנא דמנהיגי העיר הוא, אי איישר חילי אבטליניה בס"ד. 
גם מה שנוהגים בק"ק שבארצות אשכנז עם שיורי הנרות שכבו מאתמול שחוזרין ומדליקין אותם בבה"כ בבוקר בעת התפילה, לא ישר בעיני כלל כי א"כ במה יוודע איפה שהוא נ"ח, מאחר שאין עכשיו שעת מצותו ואיננו עשוי אז אלא להאיר. נמצא שגם כשמדליקין אותן בכניסת הלילה אינן ניכרין עוד לנ"ח, ואינן חשובין אלא כשאר נרות דב"ה העשויים לאורה, וליכא פרסומי ניסא. ואולם אם היו מדליקין נ"ח בבה"כ בשמן אז היה נכון הדבר לנהוג כן במותר השמן, לחזור ולהדליקו בשחרית. והיה בזה ג"כ משום פרסומי ניסא טפי (אף על פי שלא זכרוהו חז"ל מחמת שאינו חובה להוסיף בשיעור השמן כדי שישאר ממנו  למחר. מ"מ קרוב לשכר מצוה הוא, ורחוק מהפסד כי לא יזיק זה, ואין מקום לחשש הנ"ל, כי ניכרין הן נרות חנוכה באופן זה לעצמן, לפי שאין רגילין בכך כל השנה, להדליק שם בשמן. וצריך להיזהר א"כ לפרוש מהן שלא ליהנות מאורן אז בבוקר בעת התפלה, ולא ישתמשו כנגדן אם לא לאור נר השמש בלבד. ואם יסכים השי"ת על ידי, אתקן בבתי כנסיות נרות חנוכה להדליקן בשמן, מטעם הנ"ל, נוסף על שהוא מצוה מן המובחר כמ"ש לעיל בס"ד. שוב זיכני השי"ת ברוב רחמיו, לתקן בביתי בית תפלה, מנורה של מתכת מן שמנה קנים ביתידות משופים חדים בראשיהן, לתחוב בהן נרות שעוה לצורך בית הכנסת כל ימי השנה. ועל גביהם תוחבים בימי חנוכה נרות נפרדות מיוחדות לשימוש נ"ח להדליקן בשמן כדינן וכהלכתן. ולזכרון השנה נחרת עליה בית יעקב באור ה' לכו ונלכה, להעלות נר לפני ה' ששון ושמחה ולברכה. יאירו הנרות כמצות שמונת ימי חנוכה. והוא יתהלל יראנו בנחמה. ונזכה לקיים כל מצות רצונו כהלכה. 

בטור סוף הסימן. אבל אשה מדלקת. פשוט שר"ל להוציא אנשים ידי חובתן, כדמשמע מסידור לשונו וק"ל. והכי איתא נמי בגמרא [שבת כג, א] בהדיא דר' זירא בתר דנסיב אמר לא צריכנא דקמדלקו עלי גו ביתאי, משמע דעל אשתו קאמר, שהיא מדלקת בשבילו. ואף אם ירצה הדוחה להתעקש ולומר, שהיו לו אנשים בביתו. בר מן דין מוכח להדיא, מהא דמייתי התם דאשה מדלקת מדריב"ל, וקשה דהיינו הך, מה חידש התלמוד יותר מן המפורש בדברי ריב"ל. אלא ע"כ למיפשט מניה דכיון דמחייבי נשים בנ"ח, אפוקי לגברי ידי חובתייהו נמי מפקי, וכדקיי"ל דכל המחויב בדבר מוציא אחרים י"ח. וכן רבינו הטור אדסליק מניה קאי, דמיירי בלהוציא אחרים ידי חובתן. והוא פשוט. לא הוצרכתי אלא להוציא מלבן של טועין. שוב ראיתי גם לאחרונים ז"ל שכתבו כן. 

כתבו האחרונים ז"ל בשם רש"ל, דסומא יש לו להדליק. ואפשר מודו דמ"מ אינו מברך, והכי משמע לי נמי מדאמרינן הרואה מברך ודוק. וכ"ש לפמ"ש במג"א לקמן סימן תרצ"ב [ס"ק א] במי שאין לו מגילה, שלא יברך, ק"ו לכאן. איברא אפילו לדידי התם, דלא שמיע לי ולא ס"ל הכי, כמ"ש שם בס"ד מודינא הכא, בגברא דלא חזי. אפילו את"ל דבר חיובא הוא בשאר מצות, מיהו במצוה דתליא בראיה, ודאי שאני. אף על גב דטעמא יהיב מהרש"ל, שמוטל עליו לקיים פרסומי ניסא לאחרים, דאפשר ליה, אפ"ה לא בריר כולי האי, ואין לו ראיה. גם י"ל דלאו בר חיובא הוא עמ"ש בס"ד בתשו' לענין סומא בקה"ת (שאילת יעבץ סימן ע"ה ובשאילת יעבץ ח"ב סימן ז'). ואף למ"ד חייב בכל המצות, דילמא מדרבנן. משו"ה עדיף טפי דלא ליבריך. ואצ"ל שאינו מוציא אחרים. 

בב"י סוף הסימן. דאמרינן במדרש דבתו של יוחנן האכילה לראש העו"ג גבינה. לא נודע לי מדרש זה. 

מור וקציעה סימן תרעו 
==================== 
בטור. או אימתי שיזכור. כלומר מתי שיזכור בסוף ימי חנוכה. ואף שזה פשוט צריך באור מפני הטועים. 

ע"ג. בב"י [ד"ה המדליק]. כתוב בשה"ל וכו' מפני מה כשאמר לו ר"פ לא סגי דלאו איהו מהיל נהי דסגי דלאו איהו מהיל הא נר חנוכה נמי סגי על ידי שליח כו' (כצ"ל). אבל נוסחת הפוסקים (וכן בגמרא שלנו) הוא להדליק. מצאתי בספר של"ה [שער האותיות סוף אות א'] (דף סא, א) בהגה ז"ל, הקשו עליו למה מברכין בנר חנוכה להדליק, הלא יכול לעשות ע"י שליח כו'. ואני קבלתי על זה תירוץ מרווח מהג"מ שמעון, דהטעם הוא משום דקיי"ל הדלקה עושה מצוה. ואילו היה מברך על הדלקת נר חנוכה, היה משמע אף הדלוקה כבר חלה המצוה, דהיינו כשעושה הנחה אח"כ לשם חנוכה. על כן מברכין להדליק שאנו חייבין להדליקה לשם חנוכה. עכ"ד. 
ואני אומר תרוץ זה אינו מרווח ולא מחוור, כי איך שייך לומר על הדלקת נר חנוכה, בנר הדלוק ועומד שלא לשם נר חנוכה. אבל לי נראה ליישב באופן זה, משום דקיי"ל אפילו למ"ד הדלקה עושה מצוה, הדלקה במקומה בעינן, הילכך אי הוה מברכינן על הדלקה, הוה אמינא בכל גוונא שפיר דמי, דהדלקה גרידא בעינן, מש"ה תקנו לברך להדליק, דלא סגי דלא מדליק נ"ח, היינו למעבד הדלקה לשם נ"ח. וזה כשמדליקה במקומה, שיהא ניכר שעושה לשם מצות נר חנוכה. 

והרא"ש פ"ק דפסחים, כתב בשם ר"ת, דהא דמברכין להדליק, משום שצריכה שתדלוק משקיעת החמה עד שתכלה רגל מן השוק. וכתב עליו א"מ הגאון ז"ל, בתשו' (סי' צ') בספרו [חכם צבי] וק"ק למאי דבעי למימר בגמרא דאי לא אדליק מדליק, ולא ס"ל הא"נ לשיעורא, מאי דעתיה בנוסח דלהדליק. ואפשר לומר דלר"ת פירוש לשיעורא הוא דלאחר זמן זה מותר לכבותה. ור"ל דכיון דלר"ת פירוש דא"נ לשיעורא, הוא שלאחר שיעור זמן זה מותר לכבותה, א"כ לשינויא דאי לא אדליק מדליק, נקטינן בשיעורא לחומרא דאף שדולקת יותר מזה השיעור, אינו רשאי לכבותה ולהשתמש לאורה (וכן כתב הב"ח). א"כ פשיטא שהיא נמשכת בזמן ביותר, ואתי שפיר לישנא דלהדליק כפי פירוש ר"ת ודוק. ויפה כתב אלא שקיצר במובן. אמנם לפמ"ש אני למעלה יש פנים לומר להפך, ואדרבה שינויא דאי לא אדליק מדליק לקולא הוא, דלא בעיא שיעורא דשמן לגמרי, לא אתי אלא לאשמועינן עד כמה נמשך הזמן שיכול אדם להדליק, ואח"כ עברה מצותה, אבל הדלקה בכל שהיא סגי לה. 

בענין נוסח הברכות ותיקון הלשון, עמ"ש בס"ד בסידור התפלה. 

[שסד ב] שם [ד"ה ומ"ש בשם]. מ"כ בתשו' אשכנזית, הרואה שבירך זמן ביום א', ולא הדליק, וביום ב' או ג' בא להדליק, אינו חוזר ומברך זמן, דקיי"ל זמן אומרו אפילו בשוק, וא"צ לחזור ולאומרו על הכוס. עכ"ל. ויש לי בזה הרהור שיש לחלק בין הנושאים, זמן די"ט שאני שכיון שכבר יצא ידי חובת ברכת זמן, אפילו נזדמן לו אח"כ כוס, והיום גורם ליין שיבוא, מ"מ כבר יצא בזמן שבירך על אותו היום, דומיא דמצה ומרור דמיפטרי בזמן דקידוש. אבל בראיה לא יצא חובת מצוה. ודמי לשופר ולולב שקובעין זמן לעצמן, אף על פי שכבר ברך על אותו היום בכניסתו. וכ"ש הכא דמצוה דיום  אחר הוא, וגם אם אינו רואה נ"ח ראוי לברך זמן על היום, ככל מועדי ה', אף על פי שהוא  מועד דרבנן (עמ"ש בס"ד בסי' תרצ"ב) ולא הוצרכו לומר הרואה מברך אלא להשמיענו דמברך גם על הניסים, ודוק. 

שם [ד"ה כתב הרד"א]. מברך שלש ברכות. צ"ל. 

שם. נר אחר. צ"ל. 

שם. בנר השמאלי. צ"ל. 

שם. ואף על פי שלדברי הר"י לא שייכא קושיא זו. ע"כ. ואפשר דשייכא נמי דמאן פליג להר"י בהכי, והדעת מכרעת שאם יש מקום לומר שצריך לברך בכל יום על נר הנוסף דווקא, ולא יברך כל ימי חנוכה על נר אחד, שגם ברכת ההדלקה יש לברכה על הנוסף דווקא, ולכן נראה שאין מקום לדעת מהרי"ל, וגם נראה כמורידין בקודש, כיון שכל יום פוחת והולך מלברך ברכת הנס על הנרות הקודמין, והוי דלא כב"ה. ודברי מהרי"ק עם שיש בהם טעם קצת, אף על פי שאינני כדאי אומר אני שנ"ל שאין הכרח גם  לסברתו, שלא לברך כל ימי חנוכה על נר אחד. וכל הטורח הזה למה, כיון דמוסיף נר אחד בכל לילה, הרי מכלל תוספת הנר ניכר תוספת הנס, יהיה איזה שיהיה. ועוד מאן לימא לן שבכל יום נתוסף הנס, דילמא בלילה הראשון נתרבה השמן כדי להדליק בו ח' ימים, והפך לא היה מלא כשמצאוהו ולא היה בו כי אם ליום אחד אבל היה מחזיק כדי לשמונה ושוב נתמלא בפעם אחת. מ"מ חובה עלינו לקבל דברי הקדמונים ז"ל. ובענין הפנייה ראיתי מבוכה בדברי המחברים, וצ"ע אי"ה. 

מור וקציעה סימן תרעז 
==================== 
[שסה א] בטור. כתב רב שר שלום אנשים הרבה הדרים בחצר אחד שורת הדין כו' ויוצאין בנר אחד. לא ידענא פשיטותיה והא דלא כשטת רש"י ולא כשטת התו' דבסימן תרע"א. ע"ש. 

שם. הנותר מן השמן. בביאור לשון זה עד סופו, עם מ"ש עליו הב"י ומוהרי"א ז"ל, הארכתי בכתבי לגיסי ה"ה יצ"ו [שאילת יעבץ ח"א סי' ד]. 

מור וקציעה סימן תרעח 
==================== 
בטור. מי שאין ידו משגת לקנות נ"ח ונר שבת יקנה של שבת ולא של חנוכה. לכאורה יש מכאן ראיה מפורשת לדברי האומר אסור לסעוד סעודת שבת [לאורה] עיין לעיל סימן תרע"ג, איברא לאו מילתא היא, דהך דינא הוה לעקר דינא, דנר חנוכה מצותו על פתח הבית מבחוץ. ודלמא לדידן אה"נ בכה"ג אין נר חנוכה נדחה וצ"ע. 

בב"י. ואף על גב דקדוש היום דאורייתא. לאו דווקא על היין, שנראה עיקר כדברי תוס' פרק ערבי פסחים (ק"ו) דקדוש על היין אינו ד"ת, אלא רצה לומר שיש לו עיקר מד"ת, ויכול לקדש על הפת כדמסיק. 

מור וקציעה סימן תרעט 
==================== 
עמ"ש לעיל [סימן תרע"ג]. 

מור וקציעה סימן תרפ 
=================== 
[שסה ב] בטור. מנער את הטבלא והוא נופל. צ"ל. 

שם. ולפתוח כנגדו אסור כו'. כצ"ל. 

מור וקציעה סימן תרפא 
==================== 
- פסק הרב"י כסברת ת"ה להקדים הדלקת נ"ח לפני ההבדלה מטעם אחורי יומא. וראיתי ונתון אל לבי לדברי הט"ז כאן [ס"ק א], שהרעיש עלינו את העולם, והרבה בתשובות חבילות על הוראה זו. וחשב שכבר עלתה בידו ז"ל לסתור פסק הש"ע, ולקבוע הלכה כדעת הרד"א. והאף אמנם רבים וגדולים גם מהקדמונים שעמדו בשטתו, כהראב"ד ז"ל, וידעתי שכך היתה גם דעת א"מ הגאון ז"ל, לפסוק בפשיטות כדבריו, וכמעט לעג על דעת הש"ע בזה. אף אני הצעיר לימים ובער למבינים, כמה שנים כך הייתי סובר, וחושבו לפשוט מאד, כי נפתה לבי לדברי הט"ז, במ"ש דאין שייך כאן מעלת אפוקי יומא, דלא ליהוי עליו כטונא, שהרי כשידליק ממילא פורק מעליו עול שבת, ואיך תאמר שעדיין הוא בקדושת שבת, ואין ראיה מיקנה"ז שאינו סותר לקדושת שבת באמירת קידוש די"ט. אלה הדברים נראים לכאורה שיש בהם טעם. ושאר דבריו באורך גדול דומים למרובים והנם למשא. 
אבל אחר העיון הנכון חוזרני בי, וחוששני מחטאת השכל הישר, ושגגת הראיות בעיקרן. כי לפי האמת, ודאי אין בכך כלום, שאע"פ שהפסיק את השבת במעשה ההדלקה, עדיין סברת אחורי יומא במקומה עומדת. וראיה מיקנה"ז, דהא ודאי לא סגי דלא אדליק מקמי דמקדש על היום, שהרי חייב בהדלקת נר של י"ט. ובהכרח הוא קודם לקידוש היום, כדקיי"ל דנר קודם ליין, ולא איפשר שיקדש בחושך (והממתין להבדיל עד יום ראשון או עד ג' ימים, הלא עושה כל מלאכות שבעולם, ואח"כ מבדיל). הרי בבירור שסברת הט"ז היא הטעאה גמורה, כי לפ"ד, יחוייב שכשהפסיק את השבת במלאכה כבר חלף הלך לו קדושת שבת, ולא שייך תו סברת אחורי יומא בכל אותן הדברים שנזכרה סברא זו, אלא מיד חלה עליו חובת הבדלה, שהיא תדירה. 
והוא נגד האמת בלי ספק, כאשר הראית בבירור שמ"מ לא נסתלקה קדושת שבת מכל וכל, עד שיבדיל, ושייך לעולם דלא ליהוי עליה כטונא, אף על פי שכבר פסק ממלאכה. כי מיד  שהבדיל בתפלה, הותר במלאכה, וכי אמרינן רק המבדיל מסלתינן סילתי. ואפילו בשכח להבדיל, לא סגי דלא מדליק זימנין טובא מקמי דמבדיל, דהא בעי לאדלוקי אבוקה, וכדעבד נמי שמעיה דעולא, ואעפ"כ הצריכוהו להבדיל על הכוס, ללוות את המלך ביין ביציאתו כבכניסתו. וע"י מלאכה לא פקע חיוב זה, שעדיין הוא חובה עליו, משום קדושת שבת החמורה, ויש לו לאחרה בכל האפשרי שלא יהא נראה כמשאוי, וזה ברור מאד בס"ד. 
והשתא דאתינן להכי ודאי דפרסומי ניסא עדיף לאקדומי נמי, כדמהני ליה עדיפותיה בכל מילי, ולאו ק"ו הוא, אם מהני לדחות ההבדלה לגמרי וכן אפילו לקידוש דאורייתא דחי, כ"ש דעדיף להקדים, וכדמוכח נמי ממגילה דפרסומי ניסא מילתא היא, לענין קדימה. ומ"ש התוספות גבי קריאה דר"ח דקדמה משום דמצי למעבד תרוייהו, ולא מהני מעלת פרסומי ניסא, לענין קדימה. ע"כ צריך לומר דהך פרסומי ניסא לא דמי להא, דבודאי בקריאת הפרשה ליכא כולי האי משום פרסומי ניסא. דאע"ג דנתקן לזכר הנס מ"מ לא מיפרסם ניסא בקריאה כל כך, דקה"ת מילתא אחריתא היא (וע"ל סימן תרפ"ד) ועיקר הפרסום הוא בהדלקה שהיא המצוה. וזה פשוט שאינו דומה מכל וכל, רק בדרך העברה ושיגרא דלישנא נקטו תו' פרסומי ניסא משום דדמי קצת. מ"מ אינו שוה בכל ולכן בעילה כל דהו, מספיק לאחרה, ולהניח לתדיר מעלתו. משא"כ בגוף המצוה והיכר פרסום הנס החמור, פשיטא דלכ"ע איהו ניהו דקדים בסידרא נמי, כדקדים בדחייה כדאמרן. ולא כל שכן הוא. ועל כרחך אתה אומר כן בדעת התו' שהרי לענין מקרא מגילה החמור מאד, אעפ"כ לא נתנו לו חומר הקדימה, כי אם לענין קדימת הסדר בלבד, לא לדחות לגמרי, כמבואר במקומו בתוספות ריש מגילה. הרי שכל עיקר מעלת פרסומי ניסא מגיע לענין הקדימה, באפשר לקיים שתיהן. ועתה יש לך לדון ק"ו בן ק"ו, במקום שמועיל חשיבות דפרסומי ניסא אף לדחות, כמו נ"ח דקדחי לקידוש ולהבדלה לגמרי, צורך לומר שדוחה אותן בקדימת הסדר. הלא אלה הדברים ברורים מאד בעזה"י. ובמ"כ הרב ט"ז הנ"ל דאזיל בתר איפכא, דעדיפא ליה קדימה מדחיה, כלפי לייא. 
ולכן אני אומר דאף הראב"ד לא פליג אלא לענין ברכת האש בלבד, כדקאמר טעמא. משא"כ בברכת הבדלה מודה דאחורי מאחרינן לה, מה"ט דאמרן. ואף למאי דכתיבנא בסימן רצ"ו שהעיקר בעיני כמ"ד פורס מפה ומבדיל, היינו לאסור אכילה ושתייה בלבד. ודווקא לאחר שעבר זמן תוספת שבת אבל קודם שעבר זה הזמן למר כדאית ליה רביע שעה ולמר שעה או שתי שעות (וכדמיפלגי לענין תוספת דכניסת שבת, ה"ה ליציאתו) דמצי מוסיף. אכן זמן הדלקת נ"ח חל מיד, גם בזמן שיעור תוספת שבת, מאן לימא לן דרשאי להוסיף הרבה האידנא במ"ש דחנוכה, הא ודאי לא שפיר דמי השתא דכיון דרשות הוא התוספת לדחות מצוה בזמנה, ודאי אינו רשאי עכשיו להאריכו, אלא בתוספת מעט האפשרי דיו, ומ"מ מאחר ההבדלה מטעמים האמורים. 
ותו תמיהא לי טובא אמאן דסליק אדעתיה איפכא, דאדרבא איכא לאתמוהי, דלא אשכחן בשום דוכתא דכוותה. דלא דמי כלל לתדיר ושאינו תדיר דעלמא, דזהו דווקא כששניהן באין כאחד. והכא שאני דחיוב הדלקה ודאי חייל קמי חיובא דהבדלה, שהרי מצותה משתשקע החמה, וחיוב דהבדלה לא שייך כלל בשקיעת החמה שהרי ע"כ צריך להוסיף מחול על הקודש (אף על גב דבשעת הדחק רשאי להקדים) וכל כמה דמאחר ליה עדיף. והכא כל מאי דמקדים  ליה סמוך לשקיעת החמה, עדיף טפי בלי ספק. על כן אין שניהן חלין כאחת, שידחה האחד את חברו. אלא מי שחיובו בא קודם, לא הפסיד קדימתו. ולא דמי למי שאיחר בתפלת המוסף, דאיכא מ"ד דצריך להקדים של מנחה. היינו משום דהשתא רמי עליה חיובא, משא"כ בהבדלה דאכתי לא רמיא עליה האידנא, דהא מצי לאמתוני כמה דבעי, ושפיר עבד דלא ליחזי כטונא. ועוד תמה על עצמך, היכן מצינו כיוצא בה שמצוה עוברת תדחה מפני מצוה שאינה עוברת. ונר חנוכה ודאי זמן מצותו עובר, שלדברי איכא דאמרי אין זמנו נמשך, רק בכמו חצי שעה אחר שקיעת החמה בלבד, ואח"כ יש לו להדליק בלי ברכה. משא"כ בהבדלה שזמנה כל הלילה וכל היום עכ"פ לד"ה, ולמ"ד עד ג' בשבת. ואיך א"כ נמתין עם הנר חנוכה, ונכניס עצמנו בספק ברכה שקרוב הדבר שיעבור זמנה בעוד שיבדיל, משום הבדלה שאין עכשיו שעת חובתה כלל, שסובלת שיהוי ואין עסק המלאכה מעכב בה לגמרי כנ"ל (עם שיכולני לומר בו דבר נאה ומתקבל, דהך שמעתא דראב"ד אזדא לטעמיה, ואזיל לשיטתיה במ"ש בח"מ הל' פקדון, ע"ס רצ"א סעיף י"ו ודוק. אעפ"כ אינו נראה בעיני לאמת מוכרח, דודאי שאני היכא דמצוה קעביד במלאכה דקדמה כי הכא. ואיברא אף על גב דהתם נמי מצוה, וחובה נמי רמי עליה, מיהת לא דמיא מצוה דאתיא מדררא דממונא, דאדעתא דהכי קבליה לשמירתו דלא לישני ממנהגא דידיה, וק"ל. ברם מצוה דהדלקה, דלאו בת מחילה היא לאו בדידיה תליא, לאחמורי כה"ג, חומרא דאתיא לידי קולא). 
וגם אפילו כבר עבר הזמן ונשתהו בתפלת ערבית דמ"ש, מ"מ משום זה אין לאחר עוד נ"ח יותר, שכל מה שהרחיקו מהתחלת הלילה, לא טוב הוא עושה, ואינו מקיים המצוה כתקנה. ומדוע לא נקדימנו להבדלה, שאין זמנה עובר עכשיו בשום אופן. לכן לבי אומר לי בטח, שאין לך בדעת הראב"ד אלא כמשמעו, וסתמו כפירושו שאומר רק ברכת מאורי האש בלבד, קודם שידליק. ואף בזו יש לי הרהורי דברים, כי מה כך שבירך ברכת להדליק שהיא ברכת המצוה ולא ליהנות ניתנו נ"ח. והלא גדולה מזו ביקנה"ז דמדליק שרגא מעיקרא ומברך עליה ודאי, ואף על גב דכבר נהנה מן האור אפ"ה הדר מיבעי לברוכי מאורי האש. והיינו משום דתחלת ברייתו היא, ולא משום מצוה, ובעי לאדלוקי נמי אבוקה, משו"ה הדר ומברך ברכת מאורי האש. הרי ק"ו הדברים, שלא הפסיד ברכת האש, ע"י שהדליק נ"ח, דאין נאותין לאורו. בודאי לא סגי דלא בריך נמי אשרגא דאבדלתא ושפיר דמי ודוק. ועוד ראיה ברורה מהירושלמי דאין מבדילין על נ"ח, הרי ראיה מפורשת מן התלמוד שנ"ח קודם. ודוחק לאוקמה בעששית של נ"ח שהיתה דולקת מע"ש, וס"ל להירושלמי כמ"ד דכולה אתקצאי למצותה. לכן נ"ל עכשיו שלא לזוז מפסק הש"ע זיז כל שהוא, אם לא במקום שנהגו יעשו כמנהגן. 

מור וקציעה סימן תרפב 
==================== 
ע"א ב"י [ד"ה כל]. ומפרש טעמא מאי (צ"ל) כו'. עקרה להודאה. צ"ל. 

ע"ב. [ד"ה ומ"ש רבינו ואם]. ואם לא אמרו. צ"ל. דאילו לדידן. צ"ל. 

[שסו א] שם [ד"ה ובמוסף]. והרשב"א כתב שאלת כו'. הלשון משובש, צריך תקון ובדיקה, ולא מצאתיו בתשובת רשב"א שבידי, ואעפ"כ לא אוציאנו חלק מתחת ידי. מ"ש דהוי כר"ח של"ב, נראה לפי הענין הוא ר"ח שחל להיות בשבת. ולא ידענא מנליה, הא קיי"ל בר"ח שחל בשבת, אם טעה ולא הזכיר של ר"ח בבה"מ אינו חוזר, עיין סימן קפ"ח, וכנראה שגם המשיב מודה להנחת השואל בכאן, ודבר תמוה הוא. עם שי"ל גברא אגברא קרמית, לא נהירא כי סברא היא בודאי. גם לשון התשובה מגומגם מאד לא קאימנא עלה שפיר. ולענ"ד לא מר רשב"א חתים עלה, ועכ"פ צריך להגיה הלשון וכך צ"ל לפי אומדן דעתי, הילכך בשבת חוזר בתפלה ובבה"מ שזה וזה כו'. 


 *   *   *   *   *   *   *   *   *   *   *   *   *   * 
מור וקציעה סימן תרפד 
==================== 
בב"י. [ד"ה ואם חל ר"ח טבת]. ועוד דקריאת התורה אין בה כל כך פרסום. ר"ל מה שקורין בחנוכה בקרבנות דנשיאים אין בו פרסומי ניסא כל כך לפי שאין בו זכר לנרות. משו"ה לא חיישינן לאקדומי קריאה דחנוכה, אפילו אי תימא דעדיף מתדיר. 

שם. אין משגיחין בחנוכה, ור"ח עיקר. כצ"ל. 

שם. וקרא כל המנין. כצ"ל. 

בהגהה דש"ע [סעיף ג]. אם טעה והתחיל לקרות בשל חנוכה צריך להפסיק. הט"ז [ס"ק ד] האריך להשיג על הגהה זאת ומסיק דהך פיסקא לאו דסמכא הוא דכיון דפתח אין מחזירין אותו. ותו דאיכא פלוגתא אם צריך לחזור ולברך על מה שחוזר לקרות, והאיך יכניס עצמו בספק ברכה. אלה דבריו ז"ל. 
ואף שלכאורה ראיותיו נראות נכונות מ"מ עדיין צל"ע. די"ל דלא דמי לכל הדברים שהביא, דודאי אם עבר והקדים המאוחר דהיינו שאינו תדיר אין מחזירין אותו דמה שעשה עשוי ויצא בדיעבד. אבל היכא דאפשר לתקוני עדיין, אף על גב דכבר פתח בשאינו תדיר  מאן לימא לן דלא בעי לאפסוקי ומיהדר, דהוי כלכתחלה כל כמה דלא יצא י"ח בקריאה. ודילמא לא חיישינן נמי לברכה שבירך, כמו דלא איכפת לן במה דמעבירין על המצות אם פגע בשל ראש ברישא. ולענין הברכה אם יש כאן שני ס"ת, אין כאן ספק שצריך לחזור ולברך. ואם אין לו אלא ס"ת אחד ואירע כן, לענ"ד אין ספק, שהברכה שבירך, עולה לו, עמ"ש בס"ד סימן ק"מ. ועוד אפשר לו שיקרא בשל חנוכה ג' פסוקים, נמצא שלא בירך בחנם ולבטלה. ואין כאן ספק מעתה שזקוק לברך, לא מיבעי בשני ס"ת, אלא אפילו אין שם רק ס"ת אחד צריך לחזור ולברך, כשגוללין אח"כ לקרות בשל ר"ח. ואפילו למאי דכתיבנא בסימן ק"מ, מיהו כי קרי ג' פסוקים האיכא קריאה מעליא דחיילא עלה ברכה, ופשיטא דמברך לאחריה. וכשחוזר לר"ח ודאי דמברך לפניה. וגם אח"כ כשיחזור שנית לחנוכה לא סגי דלא מברך דקריאה אחריתא היא, ואין כאן ספק ברכה מעתה כאשר חשב הרב ט"ז ז"ל. ודוק שאין לי להאריך כאן (עמ"ש בסימן ק"מ בס"ד). ולכן נ"ל מאן דעבד כרמ"א עבד ואין מזחיחין אותו, ופשיטא דלית דין צריך בשש דפתיחת וגלילת הס"ת בלבד מבלי קריאה לא מהני מידי לאקדומי שאינו תדיר, דהוי כפגע בשל ראש תחלה שצריך לעבור עליו. ובזה נ"ל שגם בעל ט"ז ז"ל מודה. 
סליקו הלכות חנוכה, בריך רחמנא דסייען, לאדלוקי מנרתא דדהבא (מנורת זהב כולה לעולם לא יכבה נרה) דהות טמירא גבאי מעידן אתחילי בה ביומי דחנוכה הא חמשין שנין עד כען. 

מור וקציעה סימן תרפה 
==================== 
[שסו ב] בטור. במקום שהמפטיר עולה למנין שבעה, מוציאין ספר אחד וקורין ששה מואתה תצוה עד ועשית כיור נחשת והשביעי שמפטיר חוזר וקורא מכי תשא, עד ועשית כיור. ובמקום שאין המפטיר עולה למנין שבעה קורין שבעה מואתה תצוה עד סוף סדרא, והשמיני שהוא המפטיר. כצ"ל. 

במ"א הביא בשם מהרי"ל שבכל ד' פרשיות אין מזכירין נשמות. ולא ראה מ"ש בהגהות מנהגים, שאין מנהגינו כן, לכן גם הלבוש השמיטן. אף לא נודע לי טעם בפרשת שקלים. אבל בפרשת זכור שכבר נכנס אדר שמרבין בשמחה, נ"ל שנכון מנהג מהרי"ל. וכ"ש בשתי פרשיות של אחר פורים שהם בין גאולה לגאולה, דהוי מנהגא. 

מור וקציעה סימן תרפו 
==================== 
הלכות מגילה 

[שסו ב] ע"ג ב"י. ואסורים בהספד. צ"ל. 

שם בסוף העמוד. [ד"ה אפ"ה]. וכתב שהרז"ה תירץ כיון דפורים דברי קבלה ודברי קבלה כד"ת דמו ולא צריכי חיזוק. וא"ת מי עדיף פורים מר"ח דהוא ודאי דאורייתא וכדאמר תלמודא בהדיא [ר"ה יט, א] ואפ"ה כיון דכתוב במגילת תענית, נאסר יום שלפני ר"ח ניסן כדאיתא בגמרא שילהי פ"ב דתענית. אי הכי פורים נמי דכוותיה אף על גב דדברי קבלה כד"ת דמיין, מיהא מדאיכתיב במג"ת יהבינן ליה נמי דינא דד"ס  לאסור יום שלפניו. י"ל שאני ריש ירחא דניסן שנזכר במג"ת מפני דבר שנתחדש בו דאיתוקם תמידא, משא"כ פורים שלא נתחדש בו כלום ליתן לו דין הימים שהן מד"ס, אלא נשאר ד"ק בלבד כמו שהיה. ומה שנכתב במג"ת הא אמרינן כדי לאסור של זה בזה והוא רק ביאור שלא נתפרש בדברי קבלה והוצרך לשנותו מפני כך לבאר חומר הענין, מ"מ לא יצא בזה מכלל ד"ק וברור. 
ונ"ל לעשות (סדר) [סמך] הגון לדברי האומרים דלפני פורים לעולם היה מותר מדינא. מדמקשי תלמודא שילהי פ"ב דתענית [יח, ב] אי לימא בני י"ד וקרו בתליסר יום נקנור הוא, ואמאי לא קאמר יום שלפני פורים הוא, דקדים. ותו יום ניקנור גופיה למאי תקנוהו כיון דבלא"ה אסור יום י"ג משום יום שלפני פורים. שמעינן מנה דעל כרחך אפילו כשלא בטלה מג"ת, פורים ודאי שאני דלפניו מותר. וזו ראיה מספקת לענ"ד, והתימה שלא נסתייעו מזה המפרשים ז"ל. 
ובזה נראו ג"כ דברי ר"ת שפירש י"ג זמן [קהלה] לכל אתענית אסתר, שהוא תקנת חכמים שבאותו דור, לכן לא נאסר י"ג מעולם משום יום שלפני פורים, אדרבה הוקבע לתענית עד שאירע נס נקנור ואסרוהו מחמת נס שנתחדש בו ועשאוהו י"ט. וכשבטלה מג"ת הדר לקיבעא קמא וחזר להכשרו הראשון להתענות בו. 
ומה שיקשה לפיר"ת בחל ברביעי מ"ט נדחים בני כפרים ליום הכניסה, אי איתא דבי"ג נמי מתקבצין לעיירות לתענית אסתר ליקרו בי"ג. 
נלע"ד שכך הוא הענין, שכשאמרו י"ג זמן קהלה לכל הוא, שמתאספין לתענית צבור, זהו בחל י"ד בג' או בו' שאז מתכנסין בני כפרים לעיירות בי"ג. מיהו בדחל י"ד ברביעי, אינן באין לעיר בי"ג שלא הטריחום לבא לעיר שני ימים רצופים (וכדחשו חז"ל משום ביטול מלאכה לעם ב' ימים גבי משיאין משואות) דלא עדיף התענית מקריאת המגלה שנדחה אצל בני הכפרים ליום הכניסה, כל שכן התענית שאם חל י"ג בשלישי, שנדחה אצלם ליום הכניסה. ואף על פי שקורין בו ביום, מתענין בו כמו ששנינו אף על פי שאמרו מקדימין  מותרין בהספד ותענית, וזה פירוש נכון לדעתי בעזה"י. 
שבתי ואראה בפר"ח שהקשה ע"ד ר"ת, מדדחינן כפרים ליום כניסה בחל ברביעי, ולפום מאי דפרישנא לק"מ. 
עוד הקשה דמוכח בהדיא ספ"ב דתענית, דתענית אסתר אינו תקנת חכמים מדאמרינן דתליסר יום ניקנור ואסור בהספד ותענית. 
ותמיהא לי טובא דאזיל בתר איפכא, דאדמותיב מהתם אדרבה הו"ל לסיועי כדכתיבנא, דאי ס"ד י"ג נאסר אמאי לא מקשי מניה תלמודא, דהא קדים טובא ליום ניקנור, ויום ניקנור גופיה לא הוה אצטריך לתקוניה אי לאו דבלא"ה הוי מותר בהספד ותענית. ואף על גב דאתו רבנן בתראי וקבעו בתענית אסתר יום ניקנור, כה"ג לאו עקירה היא שהנס המחודש בו גרם לעוקרו, ודברי הצומות וזעקתם אינם מפורשים, ולא קבעום מתחלה על מנת שלא לדחותן כלל. דוגמא לדבר ארבע הצומות שתקנום לימי שמד ובזמן שיש שלום חזרו ועשאום י"ט אף על פי שלא נתחדש בהם נס, רק שבטל השמד לשעתו, ושוב בזמן שאין שמד ואין שלום,  קבעום חובה כמתחלה. הכי נמי בתענית אסתר דכוותה מעיקרא איתקין כל זמן שלא יארע דבר הגורם לבטלו ולקבעו י"ט, ומנס נקנור ואילך הוקבע י"ט ושוב כשבטלה מג"ת חזר הדבר לכמות שהיה. וכדרך שאמרו בי"ט של דבריהם הנזכרים במג"ת דאי איקלע בהו מילתא, מבטלינן להו, כדאיתא בגמרא הנ"ל, הוא הדין איפכא, ודוק. 
העולה מזה, דודאי י"ג לא נאסר מעולם, איברא אדרבה מעיקרא איקבע לתענית אם לא יתחדש דבר המונע כדאוכחנא בס"ד מפשטא דסוגיא דתלמודא. ותו מוכח נמי מהא דאמר רב לא נצרכה אלא לאסור של זה בזה, ואם איתא משו"ה נמי לא צריכא, תיפוק ליה משום יום שלפני זה ושל אחר זה. אלא ודאי יום שלפני ימי הפורים לא נאסר מעולם (וה"ה לחנוכה) מטעם האמור. ואצטריך לאשמועינן בדידהו גופייהו, ומסתיינהו לאסור של זה בזה, טפי ודאי לא, וזה ישר. 
ולא שיש צורך לראיות והוכחות תלמודיות בדבר זה, שהרי תענית אסתר מסורת הוא ביד כל ישראל, ואי אפשר להרהר אחריו שכך הוא מקובל מדור לדור עד זמן מרדכי ואסתר. ואף הגאונים זכרוהו לדבר פשוט. אלא לשופרא דמילתא באנו לידי מדה זו להטריח עצמנו בכך ולהוציא מידי כל פקפוק וגמגום. 
ומכאן תבין שמה שכתב עוד בפר"ח, שלפי דברי הרז"ה נלמוד יושבי ירושלם דקרו בט"ו שאסורין להתענות בי"ג, ושכן נראה לו עיקר, הם דברים תמוהים וזרים, אף על פי שהם  מדברי בעה"מ שדעתו ז"ל כיון דבני מוקפין אסורין בי"ד, מחמת תקנה דמגלת תענית, הדר הו"ל י"ג לגבייהו יום שלפני י"ט דמג"ת, דלא בטלה בחנוכה ופורים וכיון דמדרבנן הוא צריכי חיזוק. ולא היא שכל עצמנו לא שנינו יומי דפוריא במג"ת אלא לאסור של זה בזה, משום יום שלפניהם, דלא תיסק אדעתין דלשתרו משום דאין צריכין חיזוק. ועוד שהרי קבעו בו תענית ביום שלפניהם ולהכי תנינהו לאתסורי ביומייהו משום יום שלפניו ושלאחריו דהיא גופה מדרבנן ואלפני דלפני לא מפקדינן ודאי. ולדבריו גדול כח המוקפין ליאסר בי"ג מבני עיירות שמתענין בו, ומוקפין יאסרו. כלפי לייא, יציבא בארעא וגיורא בשמי שמיא, וחידוש כזה לא שמענו ולא אשתמיט חד מהפוסקים קמאי ובתראי לאשמעינן כי הך מילתא חוץ מבעל המאור לבדו שהוא יחיד בדבר, ולא מצינו לו בזה חבר. ואף בעל המאור ז"ל לא אמרה אלא בשאר כרכים מוקפין. משא"כ ירושלם, שנותנין לה חומרי כל המקומות משום דאתו לה מעלמא, וכדאיתא בירושלמי לענין איסור מלאכה בע"פ. ה"נ דכוותה בתענית אסתר דקבילו ליה כל ישראל, פשיטא דאיקבע בחובה אף בירושלם, ואין אומרים בזה המקום גורם. ולא דמי לגמרי לי"ט שני של גליות, וק"ל. וכל שכן לפיר"ת שיום י"ג הוקבע לתענית מיד בזמן הנס. והוא האמת בלי ספק כמוזכר גם בספר הקדמון השאלתות דר"א גאון, ולא שקר נחלו אבותינו. ובהדיא אמרינן זמן קהלה לכל הוא. דמוקפין נמי מתענין בודאי. והוא העיקר בלי פקפוק והרהור. 

ע"ד. ב"י [ד"ה כתב הרמב"ם]. דחנוכה מיפרסם ניסא. חסרון הניכר יש כאן, צ"ל אח"ז (ופורים לפי שכתוב בכתובים, ומשו"ה אית להו דינא דד"ת שא"צ חזוק) גם כו', וצ"ע בהגמיי'. 

[שסז א] דף שיא א בטור. וכשחל פורים ביום א', מקדימין התענית ליום ה'. עיין בהגהותי לרא"ש בס"ד. 

(שם). יש מתענין לילה ויום. כ"ה הביאו במג"א [ס"ק ב]. ונ"ל שהוא ע"פ המדרש [שוח"ט תהלים כב] בפסוק וצומו עלי ג' ימים לילה ויום, ולא היו מתים, אלא שהיו מפסיקין, דשמעינן מנה דלא התענו אז ג' ימים, אלא לילה ויום שלמין היו מתענין, ועלו להם לג' ימים. ומשמע לי דה"פ, משום דכשמפסיקין מבע"י הרי מקצת יום שלפני התענית, וכל תענית שלא שקעה עליו חמה אינו תענית, הרי מקצת לילה שלאחריו. ואמצעי שלם, לכן נחשב לג' ימים דמקצת יום ככולו. ומקרא יתירא נפקא ליה לבעל הדרש, מדכתיב לילה ויום, דלא צריך דהכתיב שלשה ימים, אלא פרושי קמפרש מאי ג' ימים, לילה ויום, שהוא כעין ג' ימים דהא לא אפשר שיתענו כל היהודים אשר בשושן ג' ימים (דלא סגי דלא הוו בהו קטנים וזקנים חולים וחלושים נשים מעוברות ומניקות). 
ואפשר דכונת המדרש שהיו מפסיקין, ולא התענו ג' ימים רצופים, וכן משמע במס' סופרים [פכ"א ה"א], שמתענין אותן פרודות. ואפ"ה מוכח נמי מדכתיב לילה ויום, שאף בלילה היו צמים, כדין תענית צבור. איברא בגמרא [מגילה טז, א] איתא על הפסוק וישב מרדכי, לשקו ולתעניתו, וזה היה בט"ז. י"ל זה עשה קודם שנתלה המן ולאחר שנתלה אם היה קודם חצות דין הוא שלא להשלים כדקיי"ל גבי תענית דגשמים אם ירדו קודם חצות לא ישלימו (סימן תקע"ה) או אפילו אם מרדכי השלים, מ"מ שאר העם לא השלימו. 

ב"י. [ד"ה ומ"ש ומה]. היה לנו להתענות בע"ש כדי (צ"ל) לסמכו לי"ג כו', ומדחזינן. כצ"ל. 

שם. ואנו לא נהגו כן. כצ"ל. 

בט"ז [ס"ק ב]. הרבה להשיב על הגהת הש"ע, במ"ש שאם יש ברית מילה בתענית אסתר, שנדחה התענית ליום ה', אז יאכלו בו ויתענו בע"ש, והוא ז"ל כתב על זה, שאם יתענה, יצטרך להשלים, ואיך יעלה על הדעת שבזמן הקבוע ע"פ חכמים ביום ה' לא יתענה מפני סעודת מילה ובע"ש יתענה עד הלילה מה לי מקצת שבת או כולו הילכך הך הוראה לאו דסמכא, ע"כ דבריו ז"ל. 
ואינן מוכרחים כלל, חדא דהיכן מצינו שיום ה' קבוע ע"פ חכמים (עם היות שחיוב תענית אסתר נמשך ובא מאסתר דור אחר דור כמש"ל) הלא בזמנו אינו אלא מתורת מנהג גרידא, אף כי בשנדחה ליום ה' דמנהגא בעלמא הוא וקיל טובא, (ועיין תשובת רש"י בב"י) דדילמא מאחר שנדחה ידחה. ואם לא ידחה לגמרי שמא זמנו ע"ש הוא כי באלו לא אמרו מקדימין, ולא זכרו שנדחין ליום הכניסה. וכל מאי דמסמכינן התענית לפורים טפי עדיף, ודילמא מעיקרא באמת הכי תקון. (דברי שבלי הלקט לאו מילי דקטיל קני באגמא נינהו, ודברי ה"ה בזה אינם מוכרחים כל כך). 
ומש"כ עוד הט"ז, דהיאך יעלה על הדעת כו' שלא יתענה מפני סעודת מילה, אני אומר מדוע לא, ואין בזה תימה כל עיקר אפילו את"ל שיום ה' הוא הקבוע ע"פ חכמים, אפ"ה ודאי לא עדיף מט"ב שנדחה, דקיי"ל בעל ברית אינו מתענה בו שי"ט שלו הוא, ק"ו לתענית זה הקל. 
ועכ"פ מה שמקדימין להתענות יום ה', אינו עיקר זמנו, אלא נדחה הוא אז פשיטא טובא דהשייכים לברית אינן משלימין בו שי"ט שלהם הוא ואיך יעלה על הדעת לדחות מחמתו סעודת המילה, שאין זמנה אלא בו ביום (ואין ראיה מי"כ וט"ב, דלא אפשר) ולעקור י"ט של בעלי ברית מפני מנהג זה הקל, שאין לו יסוד כל כך, להנהיגו לדורות בחיוב גמור. זה ברור. ובדין הוא דבע"ש נמי לא צריך להתענות כה"ג דכיון דכבר נדחה מפני י"ט שלו נדחה, ולא היה צריך תשלומין. אלא מטעם שזכרתי, לפי שאין הדבר ברור אם נתקן כך מתחלה, להתענות בה' כשחל בשבת, דשמא ע"ש זמנו, ולא מיקרי זה קביעות תענית מתחלה כיון דהכי אתרמי מילתא לצורך שעה לקבוע תענית בי"ג. וממילא אקבע ליה בע"ש כשחל בשבת דמנ"ל לדחותו יותר וכנז'. לכן באופן זה התירו לעקרו מיום ה' וא"צ להתענות אפילו מקצתו, ויתענה בע"ש. 
ומ"ש הרב בט"ז, מה לי מתענה מקצת שבת או כולו, תמוה שא"כ למה פסקו שמתענה ומשלים בע"ש, על כן נראה שאין לזוז מפסק ההגה בזה. גם במג"א לא ערער כלום בדבר. 

יש נוהגין להתענות ז' באדר שהוא יום מיתת מרע"ה כדאיתא בסימן תק"פ. ושם כתב במג"א [ס"ק ח] בשם מהרי"ל ות"ה שמנהג להתענות באדר ראשון. ואני שמעתי בילדותי מאבא מארי הגאון ז"ל שהיה אומר שהעיקר והנכון להתענות בשני. ומסתבר ליה דהא בהא תליא לפי שבו היה הנס כדאמרינן [מגילה יג, ב] ולא היה יודע שבשבעה באדר מת ובשבעה בו נולד, ולכן הפיל פור בחודש אדר, והגינה זכותו של מרע"ה, שבסבתו נעשה בו הנס, א"כ בדין שיהו שוין, להיותן נוהגין בחודש אחד, מאחר שיום מיתתו היה סבת הנס. וזה טעם הגון מתוקן ומקובל ומתובל מאד. ועמ"ש בס"ד סימן תק"פ הוספתי נופך. ועיין שאילת יעבץ סימן קי"ז. 

מהרי"ל לא היה מגיד ההלכה בתענית אסתר וטעמו מפני שטרודין בצרכי פורים. ולחנם השיגו בהגהת מנהגים שהשיב עליו מההוא עובדא דרב כהנא דנגה ליה ולא אתו רבנן כו' דמשמע בפשיטות דיש ללמוד לפני הרב גם בפורים עצמו. ואני אומר שאין מזה ראיה שי"ל שרצה לדרוש להם בהל' פורים, דקיי"ל [מגילה ד, א] שואלין ודורשין בו מענינו של יום. ומזה קצת תימה על בעל הגהות הנ"ל, שלפ"ד יותר היה ראוי לו להוכיח מכאן סתירת דעת מהרי"ל, שהיא ברייתא שלמה. איברא דלפירוש התוספות, א"צ לשאול ולדרוש מענינו כי אם בחל בשבת, מיהו ודאי שצריך לעסוק וללמוד הלכות פורים ודיניו. וענינו של יום דבר אחר הוא והיינו לדרוש בענין הנס ומעשה תקפו ופרסומו. אלא שמ"מ אינה ראיה לענ"ד, דודאי פורים עצמו ראוי לדרוש בו מענינו של יום, ולא קודם שלא נזכרו שלשים יום, אלא במועדות. אבל פורים ביומיה סגי, ואפילו תימא דיש ללמוד הלכותיו מקודם, הכי נמי יש לדורשן לפני ערב פורים, כדי שיהא פנוי בו, ולא ייבטל מהכנת צרכי פורים. ומהרי"ל נמי כבר דרש בהלכות פורים בימים שלפניו, וקביעות אחר שהיה לו עם תלמידיו כל השנה, הוא שלא רצה ללמוד. ואדרבה איפכא איכא למשמע מההוא עובדא דר"כ דסבר כבר אכלו סעודת פורים באורתא ויצאו י"ח בהכי, משו"ה אמר אמאי לא אתו רבנן. אבל בתר דשמעה מר"א דמצותה ביום, שתיק ושמע מיהא דשפיר עבדי דלא אתו. וכן מוכרח מדסמכו של בית רבי לבטל תלמוד תורה מפני מקרא מגלה, דה"ה לסעודת פורים דאית בה נמי משום פרסומי ניסא לאלומי למילתיה בעשיית משתה ושמחה ואחמירו בה טובא, להשתכר בה יותר מכל שאר י"ט, הא ודאי דדחי תלמוד תורה כדאשכחן אמוראי טובא דעבדי עובדא הכי, וגם מר בר רב אשי דיתיב כולא שתא בתעניתא לבר מפורים כו' [פסחים סח, ב] יוכיח. וא"כ בודאי מיבעי נמי למטרח לה מקמי הכי וכדמצינו לכבוד שבת וי"ט, שאפילו ת"ח בעצמן מכינין צרכי שבת וי"ט אף על גב דאית להו מאן דטרח להו (אף דהכא  איתא במהרי"ל שאם יש לו מי שיטרח בעדו אין להקפיד). 
אמנם עדיין יש לי כעין ראיה מגמרא דפרק ערבי פסחים (קט, א) דמשמע שלא לבטל בית המדרש בע"פ ובעי"כ (וע"ש בתו', דמשמע נמי דלא מוכח מידי בלא"ה). גם בזה י"ל דדוקא כגון ר"ע וחבריו שתורתן אומנותן. והתם מיירי שכבר ישבו והתחילו ללמוד, אבל כגון אנו מפסיקין לסעודת פורים בלי ספק, ובמג"א [ס"ק ג] הביא דברי ההגהות הללו. ולי נראה כמו שכתבתי נכון בעז"ה. ברם האידנא במדינה זו אין נפקותא בחקירה זו למלמדי תינוקות, שעכ"פ אנוסים הם שלא ללמוד אפילו לעצמם, מחמת טרדתם לקבל מתנות ולספור מעות ששולחין להם בעלי כיסים בתענית אסתר, והלואי שלא יבטלו יותר מזה. 

מור וקציעה סימן תרפז 
==================== 
שם סוף העמוד בב"י [ד"ה אמר]. כתב בא"ח בשם הראב"ד נהגו לקרותה מבע"י ליל י"ד כדי להקל על האנושים והמעוברות, וכ"ה בכלבו. ובסימן תרצ"ב הביא הרב"י משום ת"ה דמפלג המנחה ולמעלה נחשב ללילה, וכדקיי"ל גבי תפלה ונ"ח. ואמנם דעת הראב"ד הלזו שניא היא משום די"ג ג"כ הוכשר לקריאת המגלה שהרי בפירוש אמרו י"ג זמן [קהלה] לכל הוא. ולא לבני כפרים בלבד אמרו כן, אלא משום דלגבי כפרים מילתא פסיקא היא, מיהת לכ"ע נמי מהני הך טעמא דבודאי לא גרע אונס חולה ומצטער, מאונסא דכפרים שהקלו עליהן מפני תקנתן, שמספקין מים ומזון לאחיהם, ויוצאין מפני זה אפילו מקדימין הרבה, כל שכן י"ג שכשר לכל גם לבני עיירות. אלא שלא הוקבע אם לא מדוחק, לפי שנתייחד להם זמן בפ"ע, י"ד שבו היה עיקר הנס, וראוי שלא לעקרו שלא לצורך, כל שיכולין לקיימו ואין דבר מונעם. אבל מיהא היכא דאיכא מונע להכי רמיזו לן במגלה זמנים הרבה להקדימן לצורך, כמו שהוא הענין בבני כפרים, והוא הדין לדכותייהו, אלא משום דלא אשכח תנא מילתא פסיקתא לאקדומי כולי האי אם לא בכפרים, דקורין בי"ג אפי' ביום. ועוד משום דבעי למתני נמי י"ב וי"א משו"ה תנינהו להדיא, ואידך ממילא משמע. וק"ו שהוכשר י"ג לחולה ומצטער מאד, כמו האנושים ומעוברות ומותר להם בלי ספק, לקרותה אפילו עוד היום גדול. 
ובצבור נמי סמכינן אדעת ראב"ד דשרי להתחיל קצת מבע"י ולגמרה בלילה, משום תקנתא דהני וטירחא דציבורא. ותו דהאיכא מקצת קריאה בלילה. ועוד אני אומר אפילו קורין אותה כולה מבע"י יוצאין ידי קריאת הלילה מטעמי דאמרן, והאיכא נמי קריאה ביום י"ד, שהוא עיקר מצותה ודאי. עיין בר"ן ריש מכילתין דנ"ל שבני כפרים לא היו קורין אותה בלילה. והשתא ניחא נמי דלא תיקשי עלן, אכתי מ"ט שייר תנא לאשמעינן כי הא גבי עיירות, דקרו נמי בי"ג לעולם, והויא נמי מילתא פסיקתא, כיון דלא אפשר דלא הוו בהו חלושים ואנושים, והא עבדי הכי בכל שתא ושתא. אלא משום דבקריאה דלילה לא איירי תנא דידן לגמרי כדכתיבנא במהדורת ספרי לח"ש בס"ד יע"ש. ותו משום דבמתני' בקוראין אותה ביחיד עסקינן, משא"כ בציבורא דשכיחי חולים וחלושים, דמצו ודאי אקדומי כדאמרן, ומנייהו לא קמיירי תנא דמתני'. וכל זה פשוט וברור בעז"ה. 
וע"ל בב"י ס"ס תרפ"ח [שסט. ד"ה שדרו] מ"ש בתוספתא מענין המפרש בים כו', דאפילו להרז"ה בי"ג מצי קרי בברכה בשעת הדחק, ולשאר פוסקים מקמי הכי נמי. ולא ידעתי מה זה ועל מה זה כל כך חרה אפו של בעל פר"ח, להתריס בזה כנגד רבותיו, ה"ה גדולי עולם הראב"ד וא"ח וכל בו ות"ה והרב"י, וכל האחרונים ז"ל שהושוו בכך, והוא ז"ל חולק עליהם בלי טעם כל עיקר (ואי משום דעד צאת הכוכבים לאו לילה אטו מי חמירא הך תקנתא דרבנן מכמה מילי דאורייתא ומ"ע גמורים דסמכינן למיפק י"ח מפלג המנחה בצבור, כמו שפשטה הלכה בכל ישראל, והנח להם שבני נביאים הם, ויש להם על מה לסמוך בתלמוד, כמ"ש במקומו. אף על פי שראוי ליחיד להחמיר על עצמו, מ"מ לערער על מנהגן של ישראל  במה שנהגו בפני גדולי הדורות, לעולם יד המשנה על התחתונה) וכתב שראוי לבטל המנהג הרע הזה ושכל הנוהג כמנהג הזה לא יצא ידי חובה ובירך לבטלה. והפריז על מדותיו לכתוב שזה פשוט בעיניו, בהפך מדעת כל הגדולים ז"ל, וכן שנה בדבר להלן בסימן תרצ"ב, להחמיר אפילו על היחיד האנוס. והפליג במ"כ להכריע כל חכמי ישראל באורחותיו, כאילו מן השמים הסכימו על ידו לפסוק כמותו בגזרותיו. ועיין בהג"מ. 

בענין הדחיות שבסימן זה כתבתי באורך כד הוינא טליא. ובאורך הזמן והגלגולים וטלטולים ובלבולים שעברו עלי נאבדו או נעלמו ממני. והשתא מגמר בעתיקתא קשה מדחדתא, ואי"ה (לכשאפנה מרוב טרדותי אשר השתרגו עלו על צוארי כעת) אחזור ואשנה פרק זה בעיון. ולענין הסתירה בהגה דש"ע, עיין שער הדגים מגלה עפה. 

מור וקציעה סימן תרפח 
==================== 
בטור. ואפי' הכרך אינו מוקף חומה עתה. כתוב בב"י זה פשוט. ולי הצעיר עדיין צל"ע, לפי שזה יצא לו להטור מדברי הרמב"ם ז"ל דפסק כריב"ל דס"ל כראב"י ופליגי רבנן עליה, וכמ"ש גם התו'. ואי משום דמותיב מניה תלמודא, לא מוכח כולי האי דהכי קיי"ל, אלא כמ"ש תו', דידע דע"כ ס"ל לריב"ל כוותיה, משו"ה אקשי מניה עליה דריב"ל, אף על גב דלית הילכתא כוותיה, ותלמודא איידי דמייתי לדריב"ל קמייתא, מסיק לכולהו מיליה וצ"ע, ובהל' שמטה ויובל השיגו הראב"ד ז"ל בזה ע"ש. 

[שסז ב] ע"ב ב"י [ד"ה מגילה]. וצריכים שיקראנה להם אחד מבני העיר. עיין משנה לחם שם. 

שם. [ד"ה ומ"ש והאידנא]. והרי"ף פירש הואיל ומסתכלין בה כלומר הואיל ועיניהם (צ"ל) של עניים נשואות למקרא מגילה כו'. תמיה לי מאד פירוש זה דהא בהדיא אמרינן הואיל ואמרו מקדימין גובין בו ביום ומחלקין בו, מפני שעיניהם של עניים נשואות למקרא מגילה. שוב עיינתי בספר הרי"ף ומצאתי לבעל המאור שהקשה כך על הרי"ף, וע"ש קצת ישוב לזה. 

שם. בד"א שמקדימין. צ"ל. 

שם. [ד"ה ומ"ש רבינו]. ואין זו ראיה לפי שיש בקצת נוסחות ר"א קרי מגלה בהוצל דבנימין. הכי איתא קמן. וה"ג נמי בכתובות והתם איתא בהדיא שהיא בבבל כדברי התוספות. ולא ידענא אי אשתמיטתיה להר"ן, או לא היה שם בספרו כל אותה שמועה הארוכה דהוצל בנימן ומייתי ליה קרא הוי ציון המלטי יושבת בת בבל. ותמיהא לי נמי, מאי מספקא מילתא לר"ן, הלא כל ישראל היו בח"ל בשעת הנס, וזיל בתר טעמא די"ד וט"ו כדמפרש קרא. הילכך כל האי שקלא וטריא טירחא דלא צריך הוא לע"ד. 

ע"ג. ואיכא למידק כו' ותירץ הר"ן כו' (במ"כ בכדי טרייה לרישיה בהא זיל קרי בי רב הוא כדאמרן. אלא משום דבעי לאסוקי וכ"ת כו') אילו (צ"ל). וק"ל על דבריו כו', ופריך אלא שושן דעבדא כמאן כו' ואם כדברי הר"ן, מאי פריך הלא כל עיקרן של מוקפין לא עבדי בט"ו אלא להדמות לשושן כו'. עכ"ד. ובעניות דעתי לא ירדתי לסוף דעתו ז"ל בכל מ"ש בזה כי נראין לי דברי הר"ן פשוטים וברורים, וכלום יש להוכיח מן המקשן. בודאי צ"ל שלא ידע האמת (או שעושה עצמו כלא ידע כמו שהיא הסוגיא בכ"מ) אבל התרצן באמת פשט לו כדברי הר"ן, וה"ק מפני שנעשה בו נס שלא נחו עד יום ט"ו, לפיכך הוכרחו לייחד יום חמשה עשר למוקפין כשושן. 
ומה שדקדק הרב"י מדקאמר רבא הואיל ונעשה בו נס, משמע אי לאו האי טעמא היו בני שושן קורין בי"ד, ומוקפין כדקיימי קיימי. י"ל דליתא להך כללא, אלא אי לאו ה"ט, לא היו קובעין יום מיוחד למוקפין, כיון שלא היו מוכרחים לחלק בין פרזים למוקפין, ולא היה גנאי לא"י, כדי שיצטרכו לעשות לה זכר. ואי דיוקיה דהרב ז"ל משום ג"ש דפרזי פרזי, דמאי עבדת בה. הא נמי לאו מילתא דאם לא היה מעשה הנס בשני הימים, שמחמתו נתייחדו המוקפין, לא הוו כתבי פרזי במגלה למילף בג"ש. 
ומש"כ עוד הרב"י שנ"ל דלתנא דידן לאו היינו טעמא, אלא משום דמצוה זו הוקבעה בזמן חורבנה של א"י, ראו חז"ל לעשות זכר לא"י כדאמרינן בפרק בתרא דר"ה [ל, א] דעבדינן זכר למקדש, ואילו לא היו מחלקין ביניהם, לא היה זכר לא"י בנס זה. עכ"ל. לא הבנתי זה, דאפילו נימא דהכי הוא דבעינן למעבד נמי זכר לא"י כה"ג כמו בעלמא (מה שאינו מוכרח כלל) אכתי צריך מר לדברי הר"ן ז"ל על כרחין. דאלת"ה מ"מ תיקשי ליעבדו איפכא מוקפין בי"ד ופרזים בט"ו אי נמי מוקפין ופרזים דא"י בי"ד, ושושן עם כל העיירות שבח"ל בט"ו, והוי שפיר זכרון לא"י, ובכן יהא זכרון אחד עולה לשניהן. כי בלא"ה יש לתמוה ג"כ על סברת הרב"י בכאן דאם איתא, מ"ט גרעי פרזים דא"י בהכי, דלא ליבעו זכרון, אטו הני לאו א"י נינהו אלא בודאי, בלא"ה היו מוכרחים לחלק בין מוקפין לפרזים, מטעמו של הר"ן. 
אבל באמת דעת הר"ן נכונה מאד, שאם לא מפני שהיה העדר כבוד וגנאי לא"י בדבר זה מחמת חילוק הכרכין מהעיירות, לא היינו צריכין לזכרון דא"י, דהא לא אשכחן להך מילתא אלא בכה"ג כגון לולב שהיה ניטל במקדש שבעה ובחורבנו בטלה מצוה זו בעינן למיעבד זכר למקדש, כדי שלא תשתכח מצוה התלויה במקדש בהעדרו. ולמה לא הוצרכנו לעשות זכר לא"י בג' הרגלים ושאר כל המצות. אלא ודאי עד כאן לא אמרו לעשות זכרון, אלא במקום שיש גנאי ושכחה, אם לא נעשה לו יקר הזכר ועל כיוצא בזה אמרו זכרהו מאחר שבא להשכיחו (ואעפ"כ לא מצינו זה, אלא אצל ירושלם ומקדש). ומקרא מגלה אף על פי  שהיא מצוה שנתחדשה בחורבנה של א"י, מ"מ אין טעם לעשות בה זכר לא"י, מאחר שהיא מצוה הנוהגת בכל מקום ונקראת גם בא"י ואיה מחלת העדר כבוד וגנאי לא"י על ידיה, שנעשה לה תרופת הזכרון על ככה, אם לא כדברי הר"ן ז"ל. 
ובאמת מחנוכה אין להשיב על הרב"י כדרך שהקשה הט"ז [ס"ק א], דהא ודאי לק"מ כיון שכל עיקר מצות חנוכה אינה אלא זכרון למקדש, משא"כ בפורים היה מקום לדברי הרב ז"ל. אלא שהאמת נראה מתנגד לכך וכאמור. וראיתי להרב בט"ז ז"ל דחה ג"כ קושית הב"י, ודבריו מגומגמין קצת במ"ש שתלו המוקפין בשושן כדי ליתן לא"י כל מעלה שאפשר לפי שבשושן היה הנס יותר. ולא ידענא מאי קאמר מר כי מה יקר וגדולה שייך לומר כאן שכל אחד עושה יומו, אין זה אלא טפל מבלי מלח. ומה חטאו הפרזים האם אינם א"י, ומדוע ניטל מהם הכבוד והמעלה. ובזה אפשר לדחוק קצת, ולומר משום דמצינו קדושה נוספת בערי חומה כדאיתא בפ"ק דכלים, (וא"כ שלא בדקדוק כתב הרב הנ"ל, לתת יקר וגדולה לא"י, אלא לערי חומה בלבד רצה לומר, וכדי בזיון לשאר עיירות). אבל מ"מ הם דברים בטלים במ"כ, שהרי מוקפין דח"ל שוין הן למוקפין דא"י בענין זה, ואיזה מעלה יתרה לא"י על ח"ל בכאן, שיאמר הרב ז"ל כן, וגם הר"ן ז"ל לא לכך הוצרך, שאין הדבר לתת מעלה ותפארת לא"י, רק שלא יהא גנאי וקלון לא"י בדבר וק"ל. 
ומאי דדייק תו הרב"י מלשון הרמב"ם ז"ל. יש לתמוה, אדדייק מסיפא, לידוק מרישיה, ולמה הוצרך הר"מ לכל האריכות שהיתה א"י חרבה וכו', מסתייה דלימא כדי לעשות זכר לנס. הא ודאי אין דעת הרמב"ם ז"ל אלא כדברי הר"ן ז"ל, וממנו למד הר"ן לומר כן. 
ומ"ש הרב"י מלשון הר"מ שכתב דין המוקפין קודם דין שושן, לאו דיוקא הוא, כיון דהרמב"ם דינא דשושן לדורות אתי לאשמועינן, ודוק. ודעת הר"ן הוא מחוור שבכלן. ואין להאריך. 

שם. ואילו. צ"ל. לתנא דידן. צ"ל. כאילו. צ"ל. 

שם. [ד"ה וכן]. אף על פי שאינו סמוך (בשלמא נראה אף על פי שאינו סמוך) משכחת לה כגון דיתבא כו' (כצ"ל) האריך הרב"י בדוחקים גם נתקשו כל המפרשים בדבר זה, ועיין ט"ז [ס"ק ג]. לענ"ד נראה פשוט דשיעורא דמיל ודאי קאי נמי אנראה, ואיכא בין מיל דסמוך שהוא שבמדה בחבל ממש, ובין מיל דראיה דהיינו שעומד אפילו חוץ למיל אם היו מודדין בחבל, רק שלחוש העין נראה קרוב כמדת מיל, אף על גב דבאמת הוי טפי  ממיל במדידה, חשיב כבתוך מיל, משום דקאי מיהא בתוך מיל הראות, מ"מ טפי מהכי לא, דאם לפי הראייה ג"כ נדמה רחוק ממיל שוב אינו נדון ככרך, והיכי דמי כגון שהעיר והכפר שניהם עומדים על שני הרים ובקעה ביניהם, כענין שכתוב (שמואל א יד) ובין המעברות אשר בקש יונתן לעבור שן הסלע מהעבר מזה ושן הסלע מהעבר מזה. וכן עוד דוגמא (שם י"ז) ופלשתים וגו' וישראל וגו' והגיא ביניהם, באופן שלפי הראיה, אין כאן מיל ואף במדידה כך הוא, אם היו מותחים חבל מזה לזה באויר, אך מחמת המהלך הרב שביניהם בעליה וירידה הוא יותר ממיל זהו נראה אף על פי שאינו סמוך, להולך ועובר מזה לזה ברגליו מתרבה הדרך בודאי. וכשיושבים שניהם בנחל, והר קצר מפסיק בינתיים, הוי אפכא, שאין הכפר נראה עם הכרך מחמת ההר שמפסיק ומונע הראות מזה לזה עם היותם קרובים זה לזה אם מקדרין בהר זה שאין במה שביניהם שיעור מיל. או תוכל למצוא עיר שבאמת שניהם קרובים הם ממש, גם בדרך ההולכת מזה אל זה, אלא שהיא דרך עקלתון, מפני אילנות ונטעים וחצרים המעכבים ללכת דרך ישרה. לפיכך אינו נראה אף על פי שסמוך הוא, וזה ברור בלי שום דוחק. 

[שסח א] ע"ד. אכולה מילתא. צ"ל. 

שם. [ד"ה ומ"ש רבינו בשם הר"מ]. והר"ן כתב כו' (לשון זה יש בו קצור והשמטה מיגז גייז ליה, וצריך למלאותו מפירוש הר"ן) כאילו לא היו מוקפות (צ"ל) כו' שכן דרך רוב מדינות מקיפין אותן תחלה ואח"כ מיישבין. הקשו האחרונים ז"ל, שזה הפך ממ"ש סימן ת"א דסתם עיירות מוקפות לדירה. וכתב הרא"ש שם שאין דרך להקיף מחיצה עד שיבנו הבתים תחלה. ובמג"א [ס"ק ב] הניחו בצ"ע. ואולם אין ספק שאלו ואלו דא"ח, ובהכרח אין כאן סתירה אחר שכל אחד אומר בנוהג שבעולם, מה שלא יסבול מחלוקת שהמציאות לעולם אחד ושוה בכולל, והאמת כדברי בעל ט"ז, וכך הוא מנהגו של עולם שלא נשמע בשום זמן הקפת חומה לעיר על פני השדה, על מנת שתתיישב אחר כך, ויבנו בה בתים, וכמו כן אין המנהג להקיף עיר פרזות המלאה לה בתים בנוים שהוא ודאי בלתי שכיח, לא יעשה כן אם לא לעתים רחוקות, אבל לפי רוב מנהג ישובו של עולם, אין ספק שכל המוקפין קדמה להם איזה ישיבה מקרוב בנות בתים, וכשרואים הארץ טובה לדירה ולישוב, עושין ממנה עיר ומרחיבין גבולה משדה העיר אשר סביבותיה שמכניסין לתוכה מקום פנוי, ומקיפין אותה בחומה כדי שתתיישב אח"כ בבנינים רבים והישיבה מאותם בתים שהתחילו בה אינה נחשבת כלל. ועכ"פ לק"מ מהקפה דלענין שבת, דשם מכל מקום מוקף לדירה הוי וכמ"ש בט"ז ז"ל והוא פשוט, ושם אין הקפידא שיבנו בתים תחילה אלא להוציא מכלל ספק דהקפה שאינה לדירה, ואלמלא ידענו שהוקפה עיר מתחלתה בחומה ע"פ השדה מאין בתים כלל וכלל, רק ע"מ שיבנו בה בתים לישבה אחר ההקפה, ולא נעשית ההקפה לדבר אחר אין ספק שיש לה דין מוקפת לדירה לענין שבת דלא קפדינן רק אהיקף שלא נעשה לדירה כל עיקר כגון דיר וסהר, ודכוותייהו מבצר, דסתמיה לאו לצורך דירה הוקף אלא לצרכי מלחמה (ועל כרחך אתה אומר כך שאל"כ היו אסורין לטלטל בשבת בכל ערי חומה שבא"י, והרי ירושלם שהיא מכלל ערי חומה ובודאי שהיו מטלטלין בה דוק ותשכח ועיין בשלהי עירובין). ואף שלפעמים יארע בדרך אפשרי רחוק, שהוקפה איזה עיר ג"כ לצורך מלחמה בתחלה, ונמלכו עליה לדירה, מ"מ רוב עיירות אינן כך, אלא מתחלתן לדירה הוקפו. 
ומ"ש הרא"ש בשם הר"מ, שאין דרך להקיף עד שיבנו הבתים תחלה. 
לאו דווקא קאמר, ולאו למימרא דלא סגי בלא"ה, אלא מפני שכך הוא סדר המייסדים העיירות, וכללא דמילתא כל שקדמה ישיבת הבתים להקפת החומה על הרוב הויא הקפה לדירה, וכל היקף הקודם לישיבה, סתמיה לאו לישיבה עביד, אלא למבצר היה עשוי מתחלתו. וסתם עיירות מוקפות, לישיבה הוקפו, אחר שהתחילו לבנות בה בתים, וטרם שנתיישבו כל צרכה עד שיוודע לך ההפך, וכל זה ברור ופשוט. 
אך הדבר שצריך לבארו, לפי זה איזה גבול יש מעתה לאותם בתים שנתיישבו תחלה קודם ההקפה עד שלא תחשב לישבה ואח"כ הוקפה. ונ"ל דכל שלא נבנו בה שלש חצרות של שני שני בתים קודם הקפתה אינו נקרא ישוב, ולא חשיבא ישיבה כלל, מדבעינן הך שיעורא לבתי ערי חומה, ש"מ דבציר מהכי לא הויא עיר ולא מיקרי ישוב. ומשנתיישבו בה כשיעור הזה, כבר באה לכלל עיר פרזית ושוב אין הקפה מועלת לה, מאחר שיש לה שיעורה של עיר, ועדיין היקף אין לה, הו"ל נתיישבה על דעת שלא להקיפה שאם אחר כך הקיפוה מיקרי ישב ולבסוף הוקף, כך נ"ל ברור בס"ד. ועוד נ"ל דבציר משלש חצרות אפי' נתיישבו מתחלה ע"ד שלא להקיפה ואח"כ הוקפה אין בכך כלום ומקרי שפיר מוקף, דלא בתר דעתא דהנך אזלינן. וכן איפכא בנתיישבו בה מתחלה דיורין הרבה כשיעור עיר אפילו ישבו על דעת להקיפה, אין לה דין מוקף כנלע"ד. וצ"ע שלא לעבור בזה על דעת הר"מ מרוטנבורג ז"ל ולא ידענא מהיכא נפקא ליה דוק היטב. ויש לידע דאי ס"ל להר"ן כהר"מ מרוטנבורג דישב על דעת להקיפו חשוב הוקף ולבסוף ישב. בלאו הא דכתיבנא לעיל, נמי לק"מ מסימן ת"א, דהא דאמרינן הכא סתם עיר הוקפה ולבסוף ישבה, ר"ל ישבה על דעת להקיפה, דהיינו נמי הוקף ולבסוף ישב. ואף על פי שהוא דוחק קצת בלשונו של הר"ן, מ"מ מתיישב היטב בלשון הגהת הש"ע, דלא תקשי דידיה אדידיה דאיהו ודאי ס"ל כהר"ם מרוטנבורג ולדידיה היינו הך. ותימה על האחרונים ז"ל במה נתלבטו, ואף לשונו של הר"ן סובל פירוש זה בטוב באמת, דה"ק מקיפין תחלה אח"כ מיישבין אותה היטב, דהישיבה ודאי אח"כ היא, וזה מחמת שמתחלה לא נתישבו כל עיקר אלא ע"ד להקיפה מיד, ושאח"כ יתמלא ישובה. 

[שסח ב] דף שי"ב. [וראיתי לה"ר יוסף] אביוב. צ"ל. ודבריו נכונים, העדר ידיעה לא מקרי ספק. וכ"פ בי"ד (סימן ק"י). 

שם. ומבואר מדברי הרמב"ם כו'. ר"ל שהרי גם בשנים מכחישים זה את זה דלא הוי אלא ספק גרידא ולא קביע אסורא דאוקי האי להדי האי. 

שם. לא נכנסה לכלל ספק. הך מילתא תליא באשלי רברבי. עיין שאילת יעבץ (ח"ב כ"י). 
ועט"ז [ס"ק ד] מ"ש בשם רש"ל שהקשה למה לא יברכו בב' ימים כשאר ספיקא דיומא. ותירץ בשני דרכים. והט"ז השיב עליו דאין הקושיא מתורצת ע"ש. ולי נראין דברי מהרש"ל ברורים, ור"ל דמשו"ה מברכינן אספיקא דיומא, דלא ליתו לזלזולי ביה בי"ט שני ויבואו לעשות בו מלאכה. ומטעם זה לדעתי, הפקיעו בו מצוה חמורה, שהיא מצות תפילין שעונש המבטלה מרובה, ואעפ"כ העמידו בו דבריהם כדי לחזק גזרתם, שכן כחם יפה בשב ואל תעשה, כמ"ש בכמה מקומות. ולא יהא כח ברכה של דבריהם גדול מזה אף על פי שזה בקום  עשה וזה בשב ואל תעשה, ובמקום תקנת חז"ל אין כאן חשש דברכה לבטלה שהרי אינה לבטלה, משא"כ בפורים, דלא קבילו עלייהו איסור מלאכה. ואפילו את"ל דקבלוה, אין לה עיקר מן התורה ולא סייג לשל תורה כי"ט שני של גליות. 
ועוד אפי' תימא דשוין נינהו י"ט שני ופורים, מ"מ אין הנדון דומה לראיה, לפי שבי"ט שני, ודאי הברכה תלויה בקדושת היום, ואם תזלזל בה, הרי אתה עושהו חול בפומבי, משא"כ במקרא מגילה, שהוא דבר בפ"ע, אף על פי שהוא חובה ליום, אין העדר ברכתה עושה זלזול בקדושת היום שעדיין יש היכר גדול בקריאתה בלבד. הא למה זה דומה לשופר, שהוא חובה לי"ט דר"ה, שאע"פ שאין תוקעין בו כשחל בשבת, מ"מ י"ט הוא, או ישיבת סוכה, שאף אם ירדו גשמים ואוכל בבית אין זה זלזול בקדושת היום, שהוא במקומו עומד, ולא הורע כח קדושתו בשביל זה. והוא הדין בפורים, כשקורין המגילה, אף על פי שאין מברכין עליה, אין בזה משום זלזול ליום, ומדוע נכניס עצמנו לספק ברכה בחנם, ומודה נמי רש"ל בספק דפורים, דצריך להזכיר מעין המאורע בשני הימים דומיא דברכה ותפלה די"ט שני, כך נ"ל ברור בדעת רש"ל. והט"ז לא ירד לסוף דעתו. גם התירוץ השני נכון, ובמ"כ הט"ז אגב שיטפיה לא הבין דעת רש"ל גם בזה, דמאי קשיא על הב"ד גופיה שלא קבלו בשוה, זו אינה קושית רש"ל, שכבר נתיישב לו זה בדברי המרדכי וק"ל. אבל ספק דהיקף, הוקשה לרש"ל, כיון שהוא ספק בעיקר הזמן למה לא נברך עליו, ועל זה תירוצו עולה יפה, דלא דמי למה שמברכין על ספקא דיומא, שאינו נחשב ספק, אחר שקדושת היום תלוי בב"ד, והם כך קבלו עליהם, ונתקדש גם יום שני על ידיהם, דכתיב מועדי ה' אשר תקראו אתם, משא"כ בכאן, שאתה מצריך לקרות המגלה בשני ימים, מחמת ספק העדר ידיעה, אם מוקפת, אם לאו, בזה לא שייך קדושה ליום והולכין ודאי אחר רוב העולם. ומ"ש הט"ז לא נהיר ולא צהיר. אמנם לכל הטורח הזה אין אנו צריכין דספק דדבריהם לא בעי ברוכי, ודאי. ועמש"ל סימן תרע"ב במנורת זהב, שם הארכתי בענין זה ועיין מ"ש עוד לקמן. 

ומ"ש מ"א [ס"ק ו] דאפילו על ספק דאורייתא אין מברכין, עיין יו"ד סימן כ"ח. 

ע"ב. שעושה. צ"ל שנעשה. 

שם. [ד"ה ומ"ש מקדימין]. וקורין בשני ויבא עמלק. צ"ע מה מפטירין. שמא חוזר ומפטיר (פקוד) פקדתי. שוב מצאתי כך במ"א [ס"ק ח] בשם רלב"ח. ומ"ש הרב"י ותמהני, פשיטא דתמיהא קיימא. עמ"ש לקמן סימן תרצ"ה. 

[שסט א] שם. וגרסינן בירושלמי ויעשו אותה בשבת. א"ל לעשות אותם ימי משתה ושמחה כתיב. מי ששמחתו תלויה בב"ד, יצא זה ששמחתו בידי שמים דשמחה (זו) אינה מתקנת מרדכי כו'. נראה שצ"ל כמ"ש. ור"ל שאינה ניכרת השמחה של פורים, מאחר שבלי זה צ"ל שמח וטוב לב בשבת (אף על גב דלא כתיבא ביה שמחה כמו במועדים) כיון דכתיב ביה  עונג כמאן דכתיב ביה שמחה דמי, דאין עונג בלי שמחה. (ואין נראה לומר משום דאין מערבין שמחה בשמחה נגע בה, כמו שעלה בדעתי בימי חרפי, דהא לא דמי לגמרי, דהנהו טעמי דאתמרו בה לא שייכי הכא. וכן [משמע] מתשובת רשב"א (עיין לקמן סימן (תרצ"ה) [תרצ"ו] ובמ"ש עליה בס"ד. ועוד פורים ממילא חייל, ולא אמרינן אין מערבין כו', אלא בדבר שעומד בבחינת האדם להקדימו או לאחרו. אלא ודאי היינו טעמא כי היכי דלהוי הכירא. וגלי קרא דלעשות דאיכא קפידא בהכי) משו"ה כי עביד לה בשבת לא מנכרא מילתא. וכי תימא ליעבד לה סעודה רביעית, אמרי כר' חידקא קעבדינן. א"נ משום דאכילה גסה לא שמה אכילה, כ"ש שאין זה כבוד סעודה גדולה וחשובה כזו. משום הכי לית לה תקנתא אלא באחד בשבת. 
שוב ראיתי במ"א [ס"ק י] שהביא משם תשובת רלב"ח לעשותה בשבת, ודחה דעה זו, והנאני. 
מ"מ משלוח מנות נראה שיש לעשותה בשבת, דבר בעתו מה טוב. והא ודאי שפיר מנכרא מילתא לפרסומי ניסא. 

שם [ד"ה שדרו]. שהתינוקות. נראה שצ"ל שהכפרים קורין כו'. 

ע"ג. כגון שחל י"ד (בשבת) לבני עיירות. כצ"ל. 

מור וקציעה סימן תרפט 
==================== 
[שסט ב] שם. [ד"ה ומ"ש רבינו בשם בה"ג]. צריך לקרותה בפני אנשים כו'. כצ"ל. 

שם. מהתוספתא דהא דנשים. כצ"ל. 

ע"ד [ד"ה ואנדרוגינוס]. כיון דאין צד עבדות ניכר. תמיהא לי טובא שהכניס הרב עצמו בדוחק עצום כזה, לחלק בסברא רצונית כזו, בלי יסוד. ואחר המחילה נראה לע"ד פשוט, דלאו מטעמיה דמר, טומטום אינו מוציא מינו, אלא ה"ט, משום שמא זה הטומטום המוציא, אנדרוגינוס הוא, שהטומטום אינו נמלט מספק אנדרוגינוס, שכמו שאין מכירין בין זכר לנקבה לפי שבית התורף שלו מכוסה ואטום, לכן כבר יכנס גם בספק אנדרוגינוס, דינו ידוע ופסוק שאינו מוציא את שאינו מינו, וכן הוא בסיפא דתוספתא, הובא בתו', וזה ברור מאד. עוד נפלאתי הרבה אף לדרך הרב"י מאי דוחקיה לאוקמי למילתיה אליבא דהסוברים שנשים מוציאות אנשים, לוקמה אליבא דכ"ע דליכא מאן דסבר דנשים אינן מוציאות מינן אשה רעותה. וא"כ לפי מה שהניח הוא ז"ל דבטומטום ליכא אלא חששת אשה, מפני מה לא יוציא טומטום את האשה, והא כללא קכייל שאינו מוציא לא מינו ולא שאינו מינו, ובגדר שאינו מינו אף האשה היא בכלל, ולמה כן הלא לא נחלק אדם בו, שהאשה במה שחייבת בו מוציאה חברתה, ויכריח מזה שהטעם משום שאינו ניכר. 
ולא היא. אבל הדבר ברור ופשוט גם בזה, שלא מפני חשש ספק שיש בטומטום, הוא שאינו מוציא את האשה, ולא משום דבעינן ניכר דווקא, אלא מטעם שאמרנו. ואנדרוגינוס אינו מוציא אפילו את האשה. אלא שאנו יכולין לסייע סברת הרב קצת אף לפמ"ש דחיישינן בטומטום דילמא אנדרוגינוס הוא, דאכתי נימא תינח אשה דאינו מוציא, שמא אנדרוגינוס הוא, ואשה אינו מינו, אלא לאנדרוגינוס מיהא יוציא, מאי איכא תו למיחש, והא אפקתיה נמי לאנדרוגינוס, בכלל שאינו מינו, שנתמעט בזה גם האנדרוגינוס, שאין הטומטום מוציאו, נוליד מזה סברת הרב דבעינן עכ"פ ניכר. אמנם יש לדחות דדילמא משום דאשה אינה מוציאה את האנדרוגינוס, וה"נ מסתברא דהא אית ביה מיהא צד זכרות ודוק. ושמע מהא חדא וחדת היא דלא אדכר בהדיא. והיינו דאתיא כמ"ד אנדרוגינוס בריה בפ"ע הוא, וכמו שאינו מוציא את שאינו מינו, כך שאינו מינו אינו מוציאו חוץ מן האיש דודאי עדיף, ונפיק ביה י"ח, ויש סיוע לזה בתוס' [מגילה ד, א ד"ה נשים] עיין חידושי גמרא בס"ד. 

ע"ד. איפסיקא. צ"ל. 

שם. המוציאין. צ"ל. 

במג"א (סק"ד) וצ"ע דהרב"י פסק בסימן תרע"ה כדעת בה"ע דמכשיר. במ"כ עדות מוכחשת היא זו, שהרי לא כתב כן שם אלא בלשון יש אומרים, אטו כי רוכלא לכפול ולתני, ואשמועינן גבי נ"ח, דאיכא דס"ל הכי, וה"ה למקרא מגלה. אבל איהו גופיה לא שמעינן דס"ל הכי. ואפילו בה"ע דס"ל, דוקא בקטן שהגיע לחינוך, והכא איירי בסתם קטן שלא הגיע לחינוך. עי"ל שאני מקרא מגילה, דדמי לקריאת התורה, ופסול מפני כבוד צבור כדכתב מג"א גופיה בשם סמ"ג גבי אשה. ובהכי מיתרצא מאי דהוה קשיא לי מ"ש מהלל דאשה וקטן מקרין למי שאינו יודע, מגלה נמי קריאתה זוהי הלילא. אלא מה"ט, משום דמצותה לאהדורי בתר עשרה אפילו בזמנה לפרסומי ניסא משו"ה אפילו ליחיד אין הללו מוציאין משום לא פלוג, כדכתב (הרא"ם) [הרא"ש]. 

מור וקציעה סימן תרצ 
=================== 
[שע א] בטור. הקורא המגילה עומד או יושב יצא. עמ"ש בס"ד ח"א ריש סימן ח'. 

דף שיג א שטה א' ב"י [ד"ה ומ"ש רבינו ואפילו]. דכיון דחביבא כו' ושמעי. כצ"ל. 

שם. שתהא כתובה (כולה) אלמא כו'. כצ"ל. אי לימא. צ"ל. 

שם [ד"ה מגילה]. שתהא כתיבתה המיוחד לבני אותו לשון. כצ"ל. 

[שע ב] ע"ב בראשו. שכתב הר' יצחק. צ"ל. אילו רצה. צ"ל. 

ע"ג. [ד"ה וצריך]. צריך שלא יקרא. כצ"ל. 

שם [ד"ה ירושלמי]. ואפשר דאיכא. צ"ל. 

שם. הוה ידע ומדלא. כצ"ל. 

[שעא א] שם. דאילו. צ"ל. 

שם. והראב"ע כתב בפירוש אסתר. צ"ל. כך כתב על הפסוק [אסתר ט, כז] ככתבם וכזמנם, ודבריו אין להם שורש, ערבך ערבא צריך, עמ"ש שם בספר אם לבינה. 

שם. במקום שיש צבור שקראוה בעשרה. מההיא דתנן [ר"ה כז, ב] היה עובר אחורי בה"כ ושמע כו', אתיא ליה. 

במג"א (ס"ק ב). אבל במדינתנו החזן קורא לעולם א"צ שיאמרו לו. עמ"ש בס"ד לעיל סימן נ"ג. 

שם (סק"ד) ואם השמיט הסופר תיבות שאין מפסידין הקריאה יצא (ש"ג). ואיני יודע אי אלו התיבות שאינן מפסידין הקריאה. ובדברי מג"א אני תמה, שהראה מקום בסימן קמ"ב. כי מה ענין קה"ת, למקרא מגלה שאין מדקדקין בטעיותיה, ואפי' למ"ד דווקא בטעות דיהודים, הא נמי לא דמי, דבתורה אם קרא מצריים במקום מצרים, פשיטא דחוזר. וכן מסעיף י"ד בש"ע, אין ראיה לסתור, דאיכא למימר, קורא בטעות גרע מהשמיט. וראיה לדבר מ"ש בירושלמי לענין הזכרה לא דמי ההוא דמצלי ומיקל, לההוא דלא מצלי ולא מיקל, ודוק. ויש להביא לו עוד דמיון, ואין להאריך. 

מור וקציעה סימן תרצא 
==================== 
[שעא ב] שם [ד"ה ומ"ש רבינו וצריכה]. כדי לגול. צ"ל. 

שם. לגללו לאמצעו. צ"ל. שם. וכורך החלק. צ"ל. 

דף שיד א שם. ועושה בראשו כדי היקף. צ"ל. 

שם. דעמוד דמגלה הוי בסופה. כצ"ל. 

שם. תנ"ך כאחד (עושה) עמוד כו'. כצ"ל. 

[שעב א] שם. רוחותיה. צ"ל. מזויינת. צ"ל. 

שם [ד"ה עשרת]. וקרא השטה הארוכה לבינה. כצ"ל. 

שם. הן נכתבות אריח כו'. צ"ל. 

ע"ב. שעשרת בסוף. צ"ל. שם. ונחצה לשני חצאין. צ"ל. 

שם. מטה ושבט של ברזל. צ"ל. כמו השנצין. צ"ל. 

שם. ונחלקת זו השירה לשני חלקים. כצ"ל. 

שם. ולפ"ז אם באנו לצאת ידי כל הפירושים, צריך לתפור י"א תפירות. ואפשר שאם נבוא לצאת ידי הדעות בדקדוק, צריכים ט"ו תפירות. ודוק. 

מגילת אסתר בעיא מטפחת. פשוט בחלק (דף ק, א). עמ"ש בחידושי גמרא בס"ד. 

מור וקציעה סימן תרצב 
==================== 
[שעב ב] בטור. ושהחיינו. כתב במג"א [ס"ק א] ז"ל, ונ"ל דמי שאין לו מגלה לא יברך שהחיינו על משלוח מנות וסעודה, דזהו דבר הנהוג בכל יום. עכ"ד. ולא ידעתי מה בכך שהוא דבר נהוג והלא בלאו מצות שילוח מנות וסעודה, ראוי לברך זמן על היום, ואף שהוא מדברי קבלה, צריך חזוק כשל תורה ויותר, ביחוד מפני תקפו של נס שהיה בו. וכיון דמזמן לזמן קאתי הרי הוא לענין זה ככל מועדי ה' שמברכין עליהם זמן. וזמן לא בעי כוס, דהילכתא אומרו אפילו בשוק. ויוהכ"פ שאין בו אכילה ושתיה, אלא שביתה ומנוחה, אעפ"כ מברכין אותו. הילכך נראה, דאדרבה שפיר הוא למסמך זמן אכוס דסעודה למאן דלית ליה מגלה למיפק בה י"ח. 

ב"י. י"ל דהא ברכה אחרונה כו'. ולי נראה משום דבמנהגא תליא, אי הכי קושיא מעיקרא ליתא, דמאי סמוכה היא זו, כיון דאיכא טובא דלא אמרי לה לגמרי. 

שם. כתב רב עמרם לא אמרינן האל הרב כו' וכ"כ בא"ח. הכא משמע דפשיטא ליה להרב"י, כהני רבוותא, כיון דבהכי סליק, ולא חש למאן דאמריה, וכן השמיטו בש"ע [סע' א], ולעיל (סי' קפ"ט) מוכח אפכא, דס"ל כמאן דאמריה, והכי קבעיה נמי בש"ע [סע' א]. ולא ידענא מ"ט לא השוה מדתו בשני המקומות, מכדי חד טעמא הוא למאן דעקריה מן המטבע, ומרה דשמעתא חד הוא התם והכא, ומאן דפליג התם הוא תנא דווקנא הר"מ ז"ל פליג נמי הכא וקבעיה בנוסחא דמטבע ברכה אחרונה דמגלה, אי הכי מאי שנא הא מהא. איברא נוסח הר"מ דייק ודאי, וטעמיה דר"ע דדחי משום דכבר אמר אלהינו (כמ"ש בסימן קפ"ט) לאו מילתא היא, דהכי אשכחן קראי טובא בתנ"ך, [דברים א, ו] ה' אלהינו דבר אלינו, וידעת כי ה' אלהיך (וכן הרבה, גם בק"ש השגור בפי הכל) וכתוב [שם ז, ט] וידעת כי ה' אלהיך הוא האלהים האל הנאמן. ובספר יהושע [כב, כב] אל אלהים ה' יודע, ובתלים [נ, א] אל אלהים ה' דבר וזולת. הנה לפניך ברור שאין ממש בטעמו של רב עמרם לדחות הנוסח הקדמון הישר, ואשתמיטו ליה כל הני קראי ושארא. 

שם. אבל (אחר) התחלת המעשה. כצ"ל. 

מור וקציעה סימן תרצג 
==================== 
[שעג א] ע"ד [ד"ה כתב ר"ע]. ואיני יודע מה איסור יש בהזכרת על הנסים בט"ו. עיין לעיל (סימן ק"ח). ובאמת אנא אמינא ליה, ואי איישר חילי אקבעיניה להילכתא, ואמאי לא, מכיון דקבלינן ט"ו נמי לי"ט מדכתיב במגילת תענית. ולא נצרכה אלא לאסור של זה בזה כו'. ובו היה עיקר הנס בשלמותו. מי גרע להזכיר בו מעין המאורע מי"ט ב' של גליות, כ"ש הכא דאיכא תרתי, משום ספיקא דיומא נמי מיבעי לן למימריה (ואין טעם ברור שלא לנהוג בפורים ספקא דיומא, אלא משום די"ט דדבריהם הוא, ודיינו שנקל בקריאת מגלה שני ימים, משום טרחא דצבורא, משא"כ בהזכרה). ותו, הא אפילו בקריאת המגלה בפירוש אמרו [ירושלמי שקלים פ"א ה"א] במקום שקורין בשני ימים קורין, ומנהג טוב הוא. וכתבתי במהדורת לחם שמים שקורין אותה גם בברכה, א"ה, אטו לאו ק"ו הוא. להכי ודאי מאן דמדכיר מעין המאורע בט"ו אין מזחיחין אותו. הכי חזי לן. 

כשחל פורים במ"ש ודאי אסור להביא המגלה קודם הלילה. אף על גב דבשאר שבתות פשיטא לי דמותרת בטלטול (דלא כשכנה"ג שעשה מזה ספק) מיהת האידנא אסור משום הכנה משבת לחול. 

כתוב בהגהת ש"ע [סע' ד] מלין התינוק קודם קריאת המגילה. ע"ל ס"ס תרפ"ז שדבריו סותרין זא"ז. 

מור וקציעה סימן תרצד 
==================== 
שם [ד"ה מעות]. ימכר ויפול. צ"ל. 

שם. י"ל על רבינו שפסקה להאי. צ"ל. דליתא להך ברייתא דסברה כו' אלא כרשב"ג דמיקל. כצ"ל. מעות עצמן. צ"ל. 
אם אשה חייבת במשלוח מנות, עיין שאילת יעבץ (סימן ק"ך). 

דף שט"ו ע"א בטור. מעות שגבו. צ"ל. וכתוב דבעיר. צ"ל. 

מור וקציעה סימן תרצה 
==================== 
[שעג ב] בב"י. [ד"ה כתוב בא"ח]. י"מ כעין לילה שאין אבוקה כנגדו. ר"ל הא בליליא כעין יממא, נפק י"ח. ויצא לו זה מגמרא דיומא (ע"ה, ב). וא"ל א"ה במאי אוקמיה ר"א לר"כ דאמר ולא אפשר למיכלה באורתא, ואהדר ליה לא סבר לה כו'. אכתי תיקשי הו"ל למיכלה בלילה נגד אור הנר, ודוחק לומר שהיה יודע שלא היה להם מעות לקנות נרות. וי"ל דאטו ר"כ לא שמע עד השתא דסעודת פורים שאכלה בלילה לא יצא ידי חובתו, אלא ודאי הוה שמיע ליה מקמי הכי, והוה ס"ל נמי דטעמא משום דאין סעודה בחושך, דאוכל ואינו שבע, משום הכי באבוקה כנגדו סגי, והיינו דהוה קשיא ליה מאי טעמא לא אכלי לה באורתא. ובהא הוה קמפלגי ר"כ ור"א, ר"כ לא הוה שמיע ליה אלא חדא סעודה, וקסבר דיש ברירה, אי בעי עביד לה ביממא ואי נמי בלילה כעין יממא וכנזכר, משום הכי קא קשיא ליה, אף על גב דהוה ידע הך מימרא דרבא. מיהא ר"א ס"ל דתרי סעודות נינהו, דומיא דזכירה דצריך לקרות בלילה, ולשנותה ביום, ה"ה לעשייה, דאתקוש להדדי. 
וז"ש לעיל בשם ראבי"ה, כלילי שבת ויומו, דנוהג בלילה כדרך שנוהג ביום לכל דיניו, אף על פי שקריאת היום היא עיקר, וכן סעודת היום כמ"ש התוספות. ונהי דנפיק בסעודת הלילה ידי חובת הלילה, כי אכיל לה כעין יממא, מיהו ידי חובת היום לא יצא בסעודה שאכל בלילה, אפי' אכלה לאור הנר, לפי שחיוב שתי סעודות יש עליו, ושל יום אינה אלא ביום דוקא, והיינו דחדית ליה ר"א, לא סבר מר בפירושא דמימרא דרבא, דלא קאמר האוכל סעודת פורים בלילה לא יצא י"ח, אלא ה"ק סעודת פורים שאכלה בלילה בלבד לא יצא, דאע"ג דבודאי חייב לאכלה גם בלילה לא יצא בזה ידי חובתו מכל וכל, לפי שעדיין ידי חובת היום לא יצא, אבל משום לילה לא אצטריך, דפשיטא אין סעודה אלא במקום אורה. 

שם. והשיב אין כח במצות פורים לדחות שם שמים. ואפשר לו לעשות סעודת פורים בלילה כו'. תשובה זו לאו דסמכא היא, אלא העיקר שהנודר או נשבע להתענות בחנוכה ופורים נדרו ושבועתו בטלים, וכמו שקבעתי במגלה עפה בס"ד. ובלא"ה נמי לא נהירא, מ"ש שאפשר לעשות סעודה בלילה ויוצא ידי חובתו, דבהדיא אמרינן דלא יצא י"ח. ואפילו תימא דאצל הנר יצא י"ח (ולא משמע ליה פירושו כדכתיבנא לעיל) מ"מ אף לפי שטתו צ"ע מי התירו לאכול בלילה, שאני אומר הנשבע לצום יום פלוני נאסר גם בלילה שלפניו כליל שבת ויומו, כדקי"ל [יו"ד סימן ר"כ] לענין נדר. ואי תימא שכוונתו על ליל שאחר י"ד, כ"ש שהוספת תימה, דגם בלילה שלפניו לא יצא כ"ש בשל אחריו, ובהא ליכא מ"ד דנפיק אם אכלה לסעודת פורים בליל ט"ו כולה, דלכ"ע רובא בעינן ביום, והא לדידיה לא אפשר, הילכך בדותא היא, ולא רה"ג חתים לה. 

שם. [ד"ה ואם התחיל]. אבל הג"מ כתב כו' שצריך לברך על הנסים. כן הוא העקר ודאי, ואין הלכה בזה כתלמיד (רא"ש) במקום רבו, דאפילו מאן דפליג בעלמא (עיין סימן קפ"ח) הכא יודה בודאי. ואפילו כל הלילה שפיר דמי, דלא עדיף מהזכרה דתפלה וקריאה, כדכתיבנא לעיל בס"ד, ולית בה ספיקא. 

שם. כדאשכחן רב צלי של שבת במ"ש. עמש"ל בח"א (סי' קפ"ח) בס"ד. 

עיין מג"א [ס"ק ט] שהשיג עמ"ש האחרונים בשם גדול בדורו מהר"י פאלק, שאם לא הזכיר של פורים בברכת המזון שמחזירין אותו, מטעמא דלא סגי דלא אכיל. והשיב הוא ז"ל על זה שתי תשובות, חדא דאטו מי עדיף מתפלה דחובה היא, ואפ"ה אין מחזירין אותו. ואני אומר ק"ו זה יש עליו תשובה, ואין לדון זה אלא מראש חודש, שבתפלה מחזירין ובברכת המזון לא. ואי משום הא לא איריא, דסעודה בראש חדש ליכא חיובא כולי האי, אבל היכא דאיכא חיובא דסעודה, הא בהדיא אמרינן בשבת וי"ט כיון דלא סגי דלא אכיל מהדרינן ליה, והכא נמי לא סגי דלא אכיל, כמו שאבאר בס"ד. ואם משום שאמרו אין מחזירין בתפלה, לק"מ, דודאי עדיף ועדיף ברכת המזון מתפלה לענין זה, מאחר שכל עיקר הסעודה בשביל פורים היא, ואם לא אכל מחזירין אותו, ואם לא פורים אין מקום לסעודה, וכיון שהיום גורם לסעודה ואינו גורם לתפלה, ע"כ ברכת המזון עדיף בהא לענין חזרה, ודוק. 
ושטען במג"א עוד על הוראה זו, דלא מצינו שחייב לאכול פת בפורים ומצי למפטר נפשיה בשאר מיני מטעמים, דבר זה אי אפשר לשמוע כלל לענ"ד, דכיון דכתיב ימי משתה ושמחה, ובעינן סעודה קבועה לא סגי בלא פת. וכבר פירש"י במגלה כל המשתה נקראת ע"ש הלחם, כמו עבד לחם רב, מדוע לא בא בן ישי אל הלחם, וכלום יש סעודה בלא לחם, ואמרו [ב"ר מח, יא] מן התנ"ך מצינו רפתא סעדתא דלבא, הרי שלזה נקראת סעודה בעצם. וזה פשוט מאד עד שאין צורך כלל לסיוע ראיה. ותמה בעצמך מה היא הסעודה שחרדו עליה כל החרדה ואמרו שאם אכלה בלילה לא יצא י"ח, ורבנן דלא אתו לבי מדרשא משום דטרידי בסעודת פורים, הרי שביטלו בית המדרש מפניה, ואם יוצאין בטעימה בעלמא, הלא יוכלו לפטור עצמן שלא לבטל בית המדרש ות"ת. ועוד, הלא בודאי כבר טעמו בשחר, ולא עמדו אליבא ריקנא עד דנגה (וכדאמרינן [סוכה כו, א] כדטעים בר בי רב בצפרא) וא"כ כבר יצאו י"ח בבוקר, ולא הי"ל להתבטל בחנם. כללו של דבר פשוט וידוע מאד הוא שכל מקום שנאמר סעודה אינה אלא בפת, ואין קביעות אלא בפת גמור, והרי אמרו שאפילו קבע סעודתו על לחמניות ופרפראות ומידי דזיין בטלה דעתו אצל כל אדם ולא חשבינן לה סעודת קבע וזה ברור. ועיין מ"ש עוד להלן סימן תרצ"ו. אמנם מה שהעלה הרב במג"א, שאם כבר סעד פ"א ובא לסעוד שנית, אין מחזירין אותו, בזה נ"ל שהדין עמו. 
נ"ל שאין צריך להזהר בסעודת פורים לעשות זכר לאבלות ירושלים, כיון דחייב לבסומי בפוריא עד דלא ידע כו'. 

מור וקציעה סימן תרצו 
==================== 
[שעד א] ע"ב. ב"י. יומי פוריא. צ"ל. 

שם. אפילו תימא ביומיה. כלומר אי בעית אימא רבי נמי ביומיה נטע. 

שם. ואילו צ"ל. מההוא עדריא צ"ל. 

שם [ד"ה כתב הרשב"א שאלת]. אבל בפורים מותר. ר"ל משום דלא מיקרי חג, ואין חג אלא מועד של תורה, ועמו"ק (ח"א סימן רמ"ט, וח"ב סימן תקמ"ו). מ"מ לפמ"ש 

שם כמ"ד אין מערבין שמחה בשמחה, ליתסר, דהא בפורים נמי כתיב לעשות אותם ימי משתה ושמחה. וי"ל פורים שאני, דאפילו נטיעה של שמחה שריא ביה, ולא גרעא נישואין, כ"ש בבחורה וילדה בת בנים, דמקיים ביה נמי בבוקר זרע את זרעך, ומטע ה' להתפאר, נטיעה של שמחה היא ודאי, לשם ולשאר. ומ"ש עוד רשב"א משום חד יומא לא משהי אנש נפשיה, אינו ברור דהא הכא ודאי תרי יומי שמחה נינהו וכמש"ל, אבל לדידן א"ש ול"צ להא, דבלא"ה נמי שרי. 

שם. ומתרגמין. צ"ל ומסקינן. בפורים עושים. צ"ל. 

ע"ג. כתוב באורחות חיים. צ"ל. 

בש"ע (ס"א) בהגה. והאידנא נהגו בכל מקום (שלא) לעשות. כצ"ל. 

במ"א (סקי"א) ומט"מ כתב שהמנהג שאין שולחים לאבל. צ"ע ממשנה [מו"ק ג, ז] אין מוליכין לבית האבל כו' אלא בסלים, הא בהדיא דאפי' לבית האבל מוליכין מנות רק לא בכלים המכובדים, ודווקא בז' ימי אבל, אבל באבילות דשלשים ודי"ב חודש לא שמעינן דליתסר אף במכובדים. 

שם (סקט"ו) דווקא בלילה (אונן חייב במ"מ כו') צ"ע למה יהא מותר בלילה בבשר ויין כו'. עמש"ל בס"ד שיש קצת חיוב גם בלילה, אלא שאינו יוצא בה י"ח סעודה של יום. 

שם. ואין חיוב לאכול בשר רק בזמן שבהמ"ק קיים. עיין סי' תקכ"ט (צ"ל). עמ"ש שם בס"ד, ובח"א (סימן רמ"ט) ולעיל סימן תרצ"ב. ובאמת נראה דלא סגי בפורים בלא בשר, כדמוכח מההיא דמגבת פורים (פ' השואל) דאיתא בהדיא ושוחטין העגלים, כדבר מחויב בפשיטות אפילו לעניים מאכילים בשר עגל ממעות שגבו לצרכם, ק"ו לעשיר משלו. 

מור וקציעה סימן תרצז 
==================== 
ע"ד. ב"י. אלא שכתב אבל אם לא קראו את המגלה מותרים (במקום) אבל בשאר שנה מעוברת כו', כך נ"ל שצריך להיות ונשמטה מלת במקום. 

לענין שאר חלוקי דינים שבין אדר ראשון לשני, ע"ל (סימן נ"ה) וסימן תקע"ט ותרפ"ו, ובבדקי מגדל שלי, ובי"ד (סימן ר"ך) וא"ע (סימן קמ"א). 
סליק 
תם ונשלם ספר מור וקציעה על טור אורח חיים בסימן תרצ"ז, בעזר תרפ"ז (שוכן ביס"ב) הגדול והנורא, ברוך הוא הנותן ליעף דבר כח ולשכוי (תרנ"גל) בינה, לברך על האורה, טור אורח חיים תופע עליו נהרה, ויזכנו להשלים גם שאר חלקי הטורים להגדיל תורה ולהאדירה. תם ונשלם תהלה לאל עולם 

במה אקדם ה' אכף לאלהי מרום, אשר שמרני בכל המקרים והמאורעות הרבות והרעות, ויהי עמדי בכל הדרך אשר הלכתי ממזרח וממערב מצפון ודרום, רבות צררוני מנעורי יאמר נא ישראל וגו' כל הפרק. לולי ה' שהיה לנו בקום עלינו אדם בליעל אזי חיים בלעונו וגו' כל הפרק. עזרנו בשם ה' עושה שמים וארץ. מי יוכל לספר כל נפלאותיו אשר עשה עמי עד כה עזרני והחייני וקיימני וזכני לראות נשלם גם חבורי הלזה ראשית בכורי פרי עטי, בימי חרפי, המריח מראשי בשמים ופועל ידי ירץ, אשר החילותי לכתוב זה יותר מחמשים שנה, שנת דבר בעתו לפ"ק, והונח מן הצד שנים רבות, והתחלתי להעלותו על מזבח הדפוס לרצון לפני ה' בשנת מר וקציעה ונמשך זמן ההדפסה שמנה שנים מעצלות הפועל הראשון, אולם בחלק שני הלז הנקרא סדר זמנים ראיתי סימן יפה כקורא פסוק בזמנו, כי הקרה ה' לפני להדפיס במשך חצי שנה הקודמת, הלכות פסח בפרוס הפסח, הלכות י"ט בפרק עצרת, הלכות ט"ב בעט"ב, הלכות ר"ה בער"ה, וכן הלכות י"כ בעי"כ, והלכות החג בערב החג, והלכות חנוכה עתה קרוב בעז"ה לחנוכה. שנת תצלח מלאכתי מלאכת שמים, הנהיה כדבר הזה במקרה להזדמן כחמש ושש פעמים רצופים שלא במתכוין, הדפסת דבר יום ביומו, וענין הלכות מועד במועדו, אז ידעתי כי אלהים לי, להתקיים מאמר חז"ל, שואלין ודורשין הלכות פסח בפסח כו', ודבר בעתו מה טוב, אילו פי מלא שירה כו', ברוך ה'. 
וכל זאת אשר יגעתי בעשר אצבעותי בתורה, ולא נהניתי אפילו באצבע קטנה. עדיין חסר לי סך רב מהקרן שתקעתי בהדפסת חבורי, לזכות הרבים בלבד. ולא שגרתים לבעלי כיסים במתנה ע"מ להחזיר מנה. ה' מבטחי מנעורי אל יעזבני גם עד זקנה ויזכני לעלות לציון ברנה אמן וכן יהי רצון. 


 *   *   *   *   *   *   *   *   *   *   *   *   *   * 
