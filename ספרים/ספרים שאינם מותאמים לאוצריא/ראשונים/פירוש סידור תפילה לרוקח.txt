פירושי סידור התפילה לרוקח תוכן עניינים 
====================================== 
א מאה ברכות 
ב על נטילת ידים - אשר יצר 
ג אלהי נשמה 
ד ברכות השחר 
ה הנותן לשכוי בינה 
ו שלא עשני גוי ושאר ברכות השחר 
ז יהי רצון - הגומל חסדים טובים 
ח רבון כל העולמים 
ט לפיכך אנו חייבים 
י ברכת התורה 
יא פרשת התמיד 
יב איזהו מקומן 
יג ברייתא דר' ישמעאל 
יד ברוך שאמר 
טו הודו לה' 
טז מזמור לתודה 
יז למנצח מזמור לדוד 
יח לדוד בשנותו 
יט תפלה למשה 
כ יושב בסתר 
כא הללויה הללו את שם ה' 
כב הודו לה' כי טוב כל"ח 
כג רננו צדיקים 
כד מזמור שיר ליום השבת 
כה ה' מלך 
כו יהי כבוד 
כז אשרי 
כח הללויה הללי נפשי 
כט הללו כי טוב זמרה 
ל הללו את ה' 
לא שירו לה' שיר חדש 
לב הללו א-ל בקדשו 
לג ברוך ה' לעולם 
לד ויברך דוד 
לה וכרות עמו 
לו ויושע 
לז אז ישיר 
לח ישתבח 
לט קדיש 
מ יוצר אור 
מא אהבה רבה 
מב שמע ישראל 
מג אמת ויציב 
מד עזרת אבותינו 
מה תפלת שמ"ע - מגן אברהם 
מו אתה גבור 
מז אתה קדוש 
מח אתה חונן 
מט השיבנו 
נ סלח לנו 
נא ראה בענינו 
נב רפאינו 
נג ברך עלינו 
נד תקע בשופר 
נה השיבה שופטינו 
נו למשומדים 
נז על הצדיקים 
נח ולירושלים עירך 
נט את צמח דוד 
ס שמע קולינו 
סא רצה 
סב מודים - וכל החיים 
סג שלום רב 
סד ברכת כהנים 
סה שים שלום 
סו אלהי נצור 
סז והוא רחום 
סח הטה אלהי אזנך 
סט אנא מלך חנון ורחום 
ע אין כמוך - הפותח יד 
עא לדוד אליך ה' נפשי אשא 
עב נפילת אפים 
עג אל ארך אפים 
עד הגבהת התורה 
עה למנצח מזמור לדוד 
עו ובא לציון גואל 
עז קדיש 
עח מעריב ערבים 
עט אהבת עולם 
פ אמת ואמונה 
פא השכיבנו 
פב יראו עינינו 
פג ושמרו בני ישראל 
פד ערבית של שבת 
פה ברכת מעין שבע 
פו קידוש ליל שבת 
פז משנת במה מדליקין 
פח נשמת כל חי 
פט ישתבח שמך 
צ הכל יודוך 
צא א-ל אדון 
צב לא-ל אשר שבת 
צג ישמח משה 
צד רצה במנוחתינו 
צה קדושה שחרית של שבת 
צו תפיסת התורה 
צז ברכת הפטרה 
צח יקום פורקן - הכנסת התורה 
צט תפילת מוסף 
ק קדושה של מוסף 
קא אין כאלהינו - פיטום הקטורת 
קב מנחה של שבת 
קג אתה אחד 
קד צדקתך צדק 
קה ערבית של מוצאי שבת 
קו הבדלה 
קז ויתן לך 
קח ברכת הלבנה 
קט סדר הלל - הללויה 
קי בצאת ישראל 
קיא לא לנו ה' 
קיב ה' זכרנו 
קיג אהבתי 
קיד מה אשיב לה' 
קטו הללו - הודו לה' 
קטז מן המיצר 
קיז יהללוך ודיני הלל 
קיח מוסף ר"ח בחול 
קיט מוסף שבת ור"ח 
קכ תפילת המועדים 
קכא מוסף של המועדים 
קכב ותודיענו 
קכג לתשעה באב 
קכד לתענית 
קכה זכרינו לחיים 
קכו מי כמוך אב הרחמים 
קכז ובכן תן פחדך 
קכח קדוש אתה הוא 
קכט אתה בחרתנו 
קל מלוך על כל העולם 
קלא מפני חטאינו 
קלב מלכיות 
קלג זכרונות 
קלד שופרות 
קלה היום הרת עולם 
קלו מעריב ליום הכפורים 
קלז סדר הוידוי 
קלח נעילה - אתה נותן יד 
קלט אתה הבדלת 
קמ אל מלך יושב 
קמא לחנוכה - על הניסים 
קמב לפורים - על הניסים 
קמג ברכות מילה 
קמד ברכת אירוסין 
קמה ברכת נשואין 
קמו דיני נט"י - ברכת האכילה 
קמז ברכת המזון 


פירושי סידור התפילה לרוקח [א] מאה ברכות 
======================================= 
[עמוד א] [א] מאה ברכות 
ברוך ה' אלקי ישראל אשר לא עזב חסדו ואמתו מעם ישראל, אשר קדשו לעולם ובראם לכבודו להללו בכל עת. כי כל הנקרא בשמו לכבודו בראם. וחפץ לצדקנו, ה' חפץ למען צדקו יגדיל תורה ויאדיר. ולפי שחטאנו לפניו חרב בית המקדש ואין מזבח וקרבן, וחפץ בשלום עמנו, [ציוונו] לומר לפניו מאה ברכות, כמו שהבטיח לאברהם אבינו שנאמר: במה אדע כי אירשנה, אמר אברהם אבינו לפני הקב"ה רבונו של עולם תודעני באי זו זכות בני מתקיימים בעולם, אמר לו: קחה לי עגלה משולשת, ויהו מקריבים לפני קרבן, אמר אברהם, תינח בזמן שבית המקדש קיים, בזמן חרבנו מה תהא עליהם, אמר לו, יהו אומרים לפני ק' ברכות בכל יום, ומעלה אני עליהם כאילו הקריבו לפני כל הקרבנות. לכך תיקנו ק' ברכות, כנגד ק' פסוקים שיש במקרא שבהם כל הקרבנות. 
ואנחנו נפרש כל אחד ואחד. להודיע לבני אדם ביאור כל אחד, וכמה תיבות בכל אחד, בלי לגרוע ובלי להוסיף, כפי אשר קבלנו מרבותינו. 
[ועתה ישראל מה השם [אלקיך] ש(ו)אל מעמך וגומר, ואמרו רבותינו ברוך שבחר בדבריהם, אל תיקרי מה אלא מאה ברכות. ומי איכא מידי דלא רמזה משה באורייתא, ורמז, כי באותו פסוק יש ק' אותיות, כנגד ק' ברכות אם שואל מלא, ואם אינו מלא אלא תצטרף כל הפסוק במקום אות אחת. 
ברוך אתה ה' אלקינו מלך העולם תימא, בתחילת הברכה נראה [עמוד ב] כאילו מדבר בשכינה, ובסופה אינה מדברת, שהרי אומ' וציונו. ויש לפרש בתחילת תפילתו של כל אדם, הקב"ה מצוי, שנ' שויתי י-י לנגדי תמיד, ועוד קרא אחרינא בכל [ה]מקום אשר אזכיר את שמי וגו', לכך צריך אדם שיעמוד ביראה ובשמחה, שהרי פסוק אחד אומ' עבדו את י-י ביראה, ובפסוק אחר אומר עבדו את ה' בשמחה, נאה לו לאדם שנראה לו השכינה בתחילה, אבל יותר היה גנאי לשכינה, שהרי אפילו משה רבינו מצינו קר' כת' מדבר אליו, כלומר שאינו מדבר אליו, אע"פ שהיה עומד לפני המלך, והדין נותן כי היה גנאי למלך לדבר עבדו אליו, וכל שכן למלך מלכי המלכים הקב"ה]. 

פירושי סידור התפילה לרוקח [ב] על נטילת ידים - אשר יצר 
===================================================== 
[ב] על נטילת ידים - אשר יצר 
(סודות התפילה) 
בברכת נטילת ידים י"ג תיבות, כנגד שאו ידיכם קודש ו' תיבות, ארחץ בנקיון כפי ז' תיבות, ויש אומרים כנגד שאל אביך ויגדך, ופסוק זכור ימות עולם, י"ג תיבות. 
למ"ד בברכת נטילה מחטף, [כנגד] ל' אברים בפיסת יד. אשר יצר מ"ג תיבות, נגד ג' ימים לקליטת הזרע ומ' יום ליצירת הולד. וי"א אדם תיבות, וכן מצאתי בספר המספר, ועיקר. 
[על נטילת ידים על שם כלי ששמו נטלא. ומידה של רביעית הלוג הייתה, ותחילת מצוה, אדם צריך לקדש עצמו בקידוש ידים, כדאמ' לאורה צריך קידוש ידים ורגלים]. 
[עמוד ג] וציונו על נטילת ידים והיכן ציונו, משאל אביך ויגדך וגו', ובאותו פסוק תמצא י"ג תיבות, כמו באותה ברכה של נטילת ידים. 
אשר יצר את האדם ולהכי נזכר, שגידל האדם מן האדמה על ידי מים כמו היוצר כלי חרס, שהרי כתי' בתריה: ואד יעלה מן הארץ. 
בחכמה שהרי אדם עולם קטן נברא, ושייך בו חכמה יתירה, ויש בו נקבים נקבים חלולים חלולים ואע"פ [כן] הרוח נשאר בו בתוכו ואינו יוצא לגמרי, ואילו גבי נודות אם ימלאו אותן רוח או מים, אינם יכולים להחזיק אם יש בהן נקב, להכי הוצרך השם חכמה. כי הרוח מן הנשמה ששרויה במוח במקום שהתינוק רופף, ומתפשט בכל הגוף, ומנשם בכל אף שעה אחת, והרוח שיצאה מאותו אף, אינה שרויה כנגד האף אלא מצדה, אבל כשאדם גוסס, ומנשם בקושי, אז נמשכת נגד האף ונשמטה בכל הגוף. 
[וברא בו נקבים בריאה לשון חידוש, כדמפ' רש"י, שברא נקבים חלולים ואינו יוצא הרוח. אם תגרוס אי אפשר להתקיים [לפניך] אפי' שעה אחת, תמצא מ"ה תיבות כמו אד"ם. ואם לא תגרוס, הרי הם מ"ג תיבות, מ' יום נגד יצירת הוולד, וג' ימים לקלוט את הזרע. ומפליא לעשות כדפרש"י]. 
צריך היה לברך כל ברכה בעונתה, כדאמרינן בברכות כי שמע קול תרנגולא כו' כל אחת כתיקונה. אלא שאי אפשר מפני שהידים עסקניות, צריך ליטול ידיו כדאמר: שאו ידיכם קודש וברכו את ה', קודש זו רחיצה, [עמוד ד] כדמתרגמינן ואיתקדשון ידיהון ורגליהון. ואמרו והתקדשתם אלו מים ראשונים, והייתם קדושים אלו מים אחרונים, הרי קודש זו רחיצה. ואמרינן בהיה קורא בתורה אמר רבה בר בר חנה א"ר יוחנן הרוצה שיקבל עליו מלכות שמים שלימה יפנה ויטול ויניח תפילין וכו'. וא"ר חייא בר אבא א"ר יוחנן כל הנפנה ונוטל ידיו וגו' שנאמר ארחץ בנקיון כפי ואסובבה את מזבחך ה'. משום הכי נטילת ידים ברישא, שצריך ליטול ידיו תחלה. ואמרינן התם בהיה קורא הגיע זמן ק"ש עולה ונוטל ידיו וכו'. ומה שאנו מברכין בנטילת ידים, (כ)דכתיב: וידיו לא שטף במים, ואמרי' בשחיטת חולין בפרק כל הבשר מכ[א]ן סמכו חכמים לנטילת ידים. ומברכין על נטילת ידים, מפני שהכלי נטלא שמו, כדאמרי' התם התקין ר' יעקב מנהר פקוד נטלא בת רביעתא. 
ובשעת נטילה צריך שיגביה אצבעות ידיו למעלה, חוץ מנטילת מים אחרונים מפני זוהמא. וסימנך: וינטלם וינשאם, כלומר בשעת נטילה ישא ויגביה אצבעותיו למעלה. חוץ מנטילת מים אחרונים כדאמרי' בפ"ק דסוטה. כשישפוך המים על ידיו יברך על נטילת ידים, ולא שיאחר עד שינגב ידיו במפה, שכל המצות מברכין עליהן עובר לעשייתן כדאמרי' בפ"ק דפסחים. ולפי שבתחלה נוטל ידיו, תקנו תחלה למאה ברכות ברכת נטילה. 
ובברכת נטילה י"ג תיבות, כנגד שאו ידיכם קדש ו' תיבות, ארחץ בנקיון כפי ז' תיבות, הרי י"ג תיבות. ועוד, מצוה לשמוע דברי חכמים כדאמרי' גבי נטילת ידים בחולין בפ' כל הבשר. ואמרי' בפרק במה מדליקין מדכתיב: שאל אביך ויגדך, ובאותו פסוק זכור, י"ג תיבות. 
אשר יצר את האדם בחכמה אומרים אחר נטילת ידים, כדאמרינן בהרואה כי נפיק מבית הכסא אומר אשר יצר. ואמ' בפ' היה קורא כל הנפנה ונוטל ידיו וכו' והיה צריך שיאמר אשר יצר תחילה, אלא שאי איפשר שהרי לא קדש, לכן קדמה נטילת ידים ואח"כ אשר יצר. 
את האדם בחכמה וכי הבהמה לא בחכמה יצרה, אלא בחכמה זו תורה, כיצד, אלא ברא לאיש בליטת טבעת גדולה הניכרת, ולא לאשה ולבהמה ולחיה ולעוף, כי הרגשות הדיבור בטבעת הגדולה ואדם הוגה בה, ולפיכך טבעת [עמוד ה] גדולה ניכרת. זהו וייצר ה' אלוקים את האדם בב' יודין כתיב, יצרו לקבל י' הדברות. למסור לו נ' שערי בינה חסר אחת ותחסרהו מעט מאלקים. ונאמר בו יצירה כי יצירה שייך במקום שמדבק יחד, כמו יוצר כלי חרש, וכמו עם זו יצרתי לי, דבקתי כהנים ולוים וישראלים ביחד, תהלתי יספרו, וברא אדם יחידי לשמור התורה, וברא מצלעו עזרו לעשות מלאכתו ולהוליד. 
ויצר אדם בחכמה זקן, בשער שבו מתכבד עטרת תפארת שיבה, אבל לא ברא זקן לאשה, כי היתה נמאסת לבעלה בזקנתה. 
יצר את האדם בחכמה שהוא עולם קטן, שכל מה שיש בעולם ובמשכן ובשנה יש באדם. 
[בחכמה בגימטריא לילה, והוא שם של המלאך הממונה על ההריון]. 
וברא בו נקבים נקבים כדכתיב ביחזקאל בפרשת מלאכת תופיך ונקביך בך ביום הבראך [כוננו] (ברא). ומה שייך בחכמה אצל נקבים, אלא כדאמרינן במדרש אדם עושה ביב לפני פתח ביתו או בתוך ביתו, לא גנאי הוא לו, אבל הקב"ה בנה ביב זה החוטם לפני פתחו זה הפה, וברא בו מעיים מלאים צואה, [והכל] משבחים אותו, כדכתיב: הצור תמים פעלו, הצייר שלימה פעולתו. ועוד ברא בחכמה, אע"פ שיש לו כמה נקבים אין רוחו יוצאת הימנו. 
חלולים חלולים כדכתיב: ואיש נבוב ילבב, ומתרגמינן נבוב חלול. ומצאתי במעשה הגאונים חלולים חלולים בגימטריא רמ"ח, כנגד רמ"ח אברים שבאדם. 
גלוי וידוע לפני כסא כבודך גלוי וידוע לפני מחניך אשר סביב לכבוד, לידע אנא ישתחוו צבא השמים והוד הכבוד נגלה עליו, לפיכך נקרא "כסא הכבוד" וזה לפני צבאיך. 
שאם יפתח אחד מהם זה טבור. 
או אם יסתם אחד מהם זה הפה והחוטם ונקבים קטנים וגדולים. כדאמרינן בנדה בפרק המפלת למה הוולד דומה במעי אמו, פיו סתום וטבורו פתוח, וכיון שיצא לאויר העולם נפתח הסתום הוא הפה, ונסתם הפתוח הוא הטבור. 
בא"י רופא כל בשר כשאדם עושה צרכיו הוא רפואה לגוף, כדאמרינן [עמוד ו] בהרואה שלשה מעין העולם הבא, שבת, ושמש ותשמיש, מאי תשמיש אילימא תשמיש המטה, צער הוא לו, אלא תשמיש נקבים, כדקאמרינן. 
ומפליא לעשות שאע"פ שהאדם עשוי נקבים אין רוחו יוצא ממנו, כדאמר בב"ר ר' תנחומא פתח כי גדול אתה ועושה נפלאות, א"ר חייא הנוד הזה אם יהיה בו נקב כמו מחט כל רוחו יוצא ממנו, ובאדם עשה נקבים נקבים ואין רוחו יוצא ממנו, ומי יעשה כן (כי) אתה אלקים לבדך. 
בברכה זו מ"ג תיבות, כיצירת האדם. ג' ימים לקליטת הזרע, ומ' ימים הוי יצירת הולד, כדאיתא בנדה בפרק בנות כותים אמר שמואל אין אשה מתעברת ויולדת אלא לרע"א, או לרע"ב, או לרע"ג. ולפי שכתוב עושה נפלאות, תקנו ומפליא לעשות. ויש שיש בו מ"א תיבות כנגד מ' ליצירה וא' לקליטה, הוי הכון לקראת אלקיך ישראל. 
אשר יצר את האדם בחכמה והלא כל מה שברא הקב"ה בחכמה, ונראה לומר כי בחכמה בגמטריא לילה, והוא שם של המלאך הממונה על ההריון. 

פירושי סידור התפילה לרוקח [ג] אלקי נשמה 
======================================= 
[ג] אלקי נשמה 
אלקי נשמה מ' תיבות נגד יצירת הולד. 
[אלקי נשמה שנתת בי טהורה היא שהיא טהורה כמלאכים שאינה מקבלת טומאה כמלאכים, ואין בה ממש כמלאכים, ורואה ואינה נראית כמלאכים וקיימת לעולם כמלאכים, ולהכי מלאכים מאש וממים, שלא יקבלו טומאה. 
המחזיר נשמות להכי, נגד בבקר חסדך, ונוכל להאמין אמונתך בלילות, כלומר, לעולם הבא שהוא עוזר לילה]. 
אלוקי נשמה שנתת בי חילוק יש בין נשמה לרוח, כי הרוח היא רוח חיות, והיא יוצאה מן הגוף בעת שחולם חלום בכל לילה, כדכתיב: בידך אפקיד רוחי, ולא אמר נשמתי. וכתיב: ופקדתך שמרה רוחי. ולכל בהמה יש רוח כדכתיב: ורוח הבהמה היורדת היא למטה לארץ. אבל הנשמה היא באה מרוח קדשו, ושכנותה במוח או בראש או בלב. כמחלוקת ר' אליעזר ור' [עמוד ז] יהושע בראש מדרש משלי. והנשמה היא דומה להקב"ה בחמשה דברים כדאיתא בפ"ק דברכות. ונתנה הקב"ה בגוף האדם ולא בשאר גופים, להודיע לבני האדם גבורותיו וכבודו וחכמתו, דכתיב: ונשמת שדי תבינם, על כן הנשמה תהלל יה. 
טהורה, בראתה מתחילה היתה טהורה, והיתה מצויירת ביריעה שיש למעלה, ושמה "גוף", זה שאמרו רבותינו אין בן דוד בא עד שיכלו כל הנשמות שבגוף, ובין טהורים היתה, דכתיב: כי רוח מלפני יעטוף ונשמות. ולפי שהיתה טהורה שיצאה מרוח קדשו, צוה לבני אדם לשמרה [ו]להחזירה לו כאשר נתנה. טהורה בראתה, ברא רוח, בריאה שייך שמה במקום שיש חדוש דבר, כגון: ואם בריאה יברא ה'. ובירמיה אצל מצא חן: הנני בורא חדשה בארץ עד מתי תתחמקין הבת השובבה כי ברא ה' חדשה בארץ נקבה תסובב גבר, כמן בן זכר. 
שכוי הוא הנשמה. 
ומה שאמר אלקי נשמה כשניעור, משום דאמרי' בבראשית רבה אם ישים אליו לבו רוחו ונשמתו אליו יאסוף. אם (יאסוף) ישים אלקים לבו לאדם, נשמתו להמיתו, רוחו כבר היא בידו מבערב, בידך אפקיד רוחי, ונשמתו אליו יאסוף למעלה כבר יגוע כל האדם יחד, אלא בשעה שהוא ישן מחממת את הדם כדי שלא יצא וימות. ר' לוי אומר חוזרת אליו רוחו ונשמתו ולא יאסוף, שהנשמה חוזרת לתוך הגוף, ולפיכך על כל נשימה ונשימה שאדם נושם צריך לקלס להקב"ה, מה טעם: כל הנשמה תהלל יה על כל נשימה. ומיד לאחר שנפנה תקנו זאת הברכה. ואנו אומרים כל בוקר כסדר הברכות, כדאמרי' בהבדלה רבי מכנסן. ובשביל שברא הנשמה טהורה כמלאכים, זהו טהורה. 
רבון כל המעשים על כן נקרא בכנוי אדני שהוא אדון כל, לפי ששם כסאו בגבהי מרומים, שכן מעשי ידיו תחתיו, להודיע שהוא אדון כל. 
[עמוד ח] בא"י המחזיר נשמות לפגרים מתים כשאדם ישן שוכב כמת, והקב"ה [לוקח נשמתו, וכשמקיץ משנתו הקב"ה] מחזיר לו נשמתו, ויודע שיחייה המתים, זהו: חדשים לבקרים, שמחדש הנשמה לגוף בכל בקר. רבה אמונתך, שתחיה המתים. ובזו הברכה מ' תיבות, כנגד מ' יום של יצירת הוולד. ויש שיש בו מ"ג, כי יצירת הולד מ' יום וג' ימים לקלוט הזרע. 

פירושי סידור התפילה לרוקח [ד] ברכות השחר 
======================================== 
[ד] ברכות השחר 
(סודות התפילה) 
אשר נתן לשכוי בינה ט"ו תיבות, נגד י"ב שעות בלילה, וג' שעות ביום אז הוא קורא והוא מבין. 
שלא עשני גוי, שלא עשני עבד, שלא עשני אשה, בכל אחד ט' תיבות, כולם כ"ז תיבות, נגד כ"ז אותיות שפטורים ממקצתם. 
מגביה שפלים ח' תיבות, נגד ח' שבחות בהללו עבדי ה': עם המגביהי, [הללו] עבדי ה', א', את שם ה', [ב'], מבורך ג', מהולל, ד', רם, ה', ועל השמים, ו', מי כה', ז', המגביהי ח'. 
פוקח עורים ח' תיבות, נגד עושה שמים וארץ, עם פוקח עורים ח' שבחות. 
מלביש ערומים ח' תיבות, נגד ח' מלבושים חגרה בעוז מתניה. 
זוקף כפופים ח' תיבות, נגד (זוקף) [סומך] ה' לכל הנופלים, ז' תיבות והקריאה אחת. 
מתיר אסורים ח' תיבות, נגד עושה משפט לעשוקים לבד ה', ח' תיבות. 
רוקע יו"ד תיבות, נגד הפסוק כי לשלג יאמר הוי ארץ. 
אשר הכין י' תיבות, נגד ו' אברים בחורים [בגליון כי"א: ב' אזנים, ב' נחרים, א' פה אמה ב' מוציא מיעים א' הרי יו"ד חורים באדם]. 
[מצעדי גבר יו"ד תיבות, כנגד י' איברים בקרסול וי' פרסאות מהלך יום]. 
שעשית לי, י' תיבות נגד י' שליטים באדם. [וי' הליכות ציוה משה לישראל בחומש]. 
אוזר ישראל ט' תיבות נגד אנכי, ואזי נתאזרו בחיל גבורה בתורה. [וכן ה' עוז לעמו יתן ט' תיבות]. 
[עמוד ט] כי נפיק מבית הכסא אומר אשר יצר, וכי מתער אומר אלוקי נשמה וכו', שמע קול תרנגולא אומר אשר נתן לשכוי וכו', וכי פקח עיניה אומר פוקח עיורים, כי קאים אומר זוקף כפופים, כי לביש אומר מלביש ערומים, כי אסיר המייניה אומר אוזר ישראל, כי פשיט רגליה לסגוייה אומר רוקע הארץ על המים להילוך בני אדם. כי סאים מסאניה אומר שעשית כל צרכיי, כי משייה ידיה ואפיה אומר נטילת ידי'. ואומר המעביר שינה וכו'. הכי איתא במס' ברכות, שלא כסדר, וסידרום רבותנו בתפלות הכי, כמו שאנו קוראין. 

פירושי סידור התפילה לרוקח [ה] הנותן לשכוי בינה 
============================================== 
[ה] הנותן לשכוי בינה 
[לשכוי בינה שכוי היינו ראייה, שהרי התרנגול יודע לכוין תחילת כל שעות הלילה, ואינו צועק פחות משבעה פעמים בלילה, לקיים מה שנ': שבע ביום היללתיך וגו', וג' פעמים שהתרנגול יודע לכוין, תדע שהרי בעת שהק' כועס, עומד על רגל אחד ועוצם עין אחת מחמת יראה, וכרבלתו נעשה לבן, ושוה הוא לבלעם הרשע לג' דרכים, מה בלעם סתום העין אף תרנגול כן, מה בלעם צולע, אף תרנגול עומד על רגל אחד. ומה בלעם יודע לכוין אף תרנגול יודע לכוין, ולמה יש לו כרבל בראשו נראה כמו כתר יותר מכל העופות, שתרנגול [אומר] שירה של חיות, ולהכי יראוי מן השידים. ותרנגול שחור, האבנים שנמצאו בספק שלו והם לבנים יתלם עליו, וימצא חן בעיני כל רואיו, ועין הרע שקורין פיישנד לא ישלוט בו]. 
אשר נתן לשכוי בינה כד שמע קול תרנגלא, שכוי זה תרנגלת. תרנגול, לשון נוטריקון כמו: תרתי בלבי, [כן] שמרנן, גו"ל כמו גילה. שעולה למעלה, כי אין איש יכול לישב כי אם על דבר משופע שאין לו כדי רגל, כמו לאוזין, ומה שמקשקש קודם קריאתו, כדי שיהיה לו כח להגביה קול, אבל [עמוד י] גדולים אין מקשקשין, אבל בלילה שינה מחלישן ומקשקשין. ובלילה קול קצר, אבל לעת בוקר מאריכין קולם, לפי שכוכב חמה עולה. וכשגשמים יורדים למחר, קורים מהרה. כי יש לו בינה מתי העתים משתנים, כי הענן נכנס בחוטמו ומחפש כנים בנוצותיו ומריח העתים, ועומד ומרנן בלילה כאדם קומי רוני בלילה, והשד בורח, כי רגלו דומה לרגלו של שד כדאיתא בברכות. ובלילה אין קולו ערב כמו לפנות בוקר, זהו להבחין בין יום ובין לילה. ולא יקרא בלילה פחות משבע פעמים, על שם: שבע ביום היללתיך. ואית ליה מעברתא בדיקניה הם ב' חתיכות של בשר, דאמרי' בחלק מאן דאית ליה מעברתיה בדיקניה כולי עלמא לא יכלי ליה. ויודע כעסו של הקב"ה אימתי רתח בתלת שעי קמייתא. 
ויש לו בינה י"ב שעות בלילה וג' שעות ביום הרי ט"ו, לכן תקנו ט"ו תיבות בזו הברכה. 
וכשכועס הקב"ה סוגר עיניו ועומד על רגל אחת כבלעם שידע לכוין, ועין אחד היה לו שתום העין, וחגר ברגלו אחת וילך שפי. והתרנגול נואף מכל העופות, לפי שכל העופות [זנבותם] למטה יורדין ולתרנגול למעלה, ורואה הנקבה אחוריה ומתאוה לנקבה שמגבהת זנבה למעלה. וכמו דאמ' בבמה בהמה הרחלים יוצאות שחוזות, מאי שחוזות שאוחזים האליה שלהן למעלה כדי שיעלו עליהן זכרים. וכן בלעם רבע אתונו דכתיב וההסכן הסכנתי, כמו ותהי לו סוכנת, וכתיב: אשר רכבת עלי, בגמ' אשר רבעתני. וז' פעמים קורא בלילה ובלעם אמר ז' וישא משלו, הכל מכוין כנגדו. 
ולפי שנתן לו בינה וקורא להבריח המזיקים מברכים עליו לשכוי בינה, הוא תרנגול, שכן בכרכי הים קורים שכוי לתרנגול. שיש לו בינה להבחין בין יום בין לילה. 
נתן לשכוי בינה, וסמיך לו: מי יספר שחקים בחכמה ונבלי שמים מי ישכיב, שבקי בגשמים וקורא. וכל עוף אין קולו ניכר בין זכר לנקבה, חוץ מטווס ותרנגול. ולתרנגול בינה יתירה, לכך מברכים לשכוי בינה. 

פירושי סידור התפילה לרוקח [ו] שלא עשאני גוי ושאר ברכות השחר 
=========================================================== 
[עמוד יא] [ו] שלא עשאני גוי ושאר ברכות השחר 
[שלא עשאני גוי בחדר הגוף כל הנשמות הן של ישראל הן של גוים, אלא שיש כותל מבדיל ביניהם, והנשמות הן סמוכות אצל הגוים, בקרוב היה ראוי להיות גוי, אלא רחמי (ש)הקב"ה, ותדע כי הגויים מתייחדים מחמת שנשמתן היו קרובין בגוף לישר' שגברו. 
הני ג' ברכות, דגוי, דעבד, דאשה, וכל אחת ט' תיבות נגד: אנכי ה' אלקיך וגו', ובאנכי תמצא ט' תיבות בפסוק, ובתחילת פסוק ויקרא אל משה, תמצא ט' תיבות, וכמו הן תמצא מאלפא מאלף ועד ט', שהן יחידות, ומי' עד צ' שהן עשיריות, ומק' בסיום קרש"ת מאיות, הרי' ד' מאות, וך' הארוכה ה' מאות, ומ"ם סתומה ו' מאות, ונו"ן ארוכה ז' מאות, וף' ארוכה ח' מאות, וצ' ארוכה ט' מאות. נמצא סף קר שת, עם הכפולים יהיו]. 
שלא עשאני גוי שלא עשאני עבד שלא עשאני אשה. במנחות בפרק התכלת תניא א"ר יהודה חייב אדם לומר ג' ברכות שלא עשאני גוי, דלא שייך במצוות, ואין לו שכר בעמלו כי אם כמי שאינו מצווה ועושה, שלא לקח נשמה של גוי מן הפרגוד המצויירין בו נפשות של ישראל, והפרגוד הוא הגוף דאמר עד שיכלו כל הנשמות שבגוף, ולא לקח שם נשמת גוי או עבד והטיל בגופו, ולא נשמת אשה לבראות אותה נקבה. גוי אין לו שכר וכל הגויים כאין נגדו. ועבד אין שייך בכל המצוות כמו אשה, וחשוב כבהמה, שאין לו חייס, וזיל טפי מאשה. ואשה נמי לא שייכא בלימוד ולא בכל המצוות. וט' תיבות בכל אחת, שכלם פטורים מן התורה כולה, ובאלו ג' ברכות כ"ז תיבות שהם פטורים ממקצת התורה שיש בה כ"ז אותיות, וכמו שאומרים ג' ברכות ט' ט' ט' שיטת התורה צריכה שתהא ג' פעמים ט' אותיות למשפחתיכם למשפחתיכם, למה ג' משפחות, לפי שכל העולם כולו יצאו מג' שם חם ויפת. 
ומה שאין אומרים שלא עשאני בור [ד]אמרי' בפרק התכלת שחייב אדם לברך. לפי שאין כל העולם עוסקים בתורה ובדרך ארץ, כמו שאנו מברכים [עמוד יב] להתעטף בציצית בברכות. ומה שאנו אומרים אצל ברכת שכוי שלא עשאני גוי, לפי שמזכיר אשר נתן לשכוי בינה, אומר האלו שלא נמסר להם בינת התורה. 
ועתה חוזר לברכותיו, כששומע קול התרנגול קורא קול של תרנגולין, מגביה עצמו לקרוא לאליהו ויושב במטתו ומברך. 
מגביה שפלים ברכת שמינית, והיא כנגד המגביהי לשבת, שהוא ענין שמיני. א, הללו ה'. ב, הללו את שם ה'. ג, יהי שם ה' מבורך. ד, מהלל שם ה'. ה, רם על כל גויים ה', ו, על השמים כבודו. ז, מי כה' אלקינו. ח, המגביהי לשבת. פוקח עורים כי לאחר שמגביה עצמו ממטתו פוקח עיניו. רואה אורה, וכשפוקח עיניו רואה אורה צריך לברך ליוצרו על כך. ובברכה זו ח' תיבות כנגד ח' שבחות שאמר דוד עד פוקח עורים, ואלו הן: עושה שמים וארץ, את הים ואת כל אשר בם, השומר אמת לעולם, עושה משפט לעשוקים, נותן לחם לרעבים, ה' מתיר אסורים, ה' פוקח עורים. 
מלביש ערומים כדאמר כי לביש לימא ברוך מלביש ערומים. דכתיב: ויעש אלקים לאדם ולאשתו כתנות עור וילבישם, שנתן בהם דיעה שגזזו הצאן וטוו וארגו ותפרו ולבשו. ומה שאמר מלביש ערומים אחר פוקח עורים, לפי שכת': ותפקחנה עיני שניהם ויתפרו עלי תאינה, הרי פקיחה ואחר לבישה. 
זוקף כפופים בברכה זו ח' תיבות, כנגד סומך ה' לכל הנופלים וזוקף לכל הכפופים ז' תיבות, והקריאה כאחד הרי ח'. 
מתיר אסורים שכל הלילה הרי הוא אסור בביתו ועתה יכול לילך. ובברכה זו ח' תיבות, כנגד עושה משפט לעשוקים נותן לחם לרעבים ה' מתיר אסורים, ותפוס ה' לבד, ח' תיבות. 
רוקע הארץ על המים פר"ח כי נחית ממטתיה על ארעא אומר רוקע הארץ על המים, כלומר להלך עליה בני אדם, כדכתיב: יוצר הרים ובורא רוח, פירוש יוצר הריון ובורא רוח בו בקרבו, ומוציאו לאויר העולם. ומגיד לאדם מה שיחו, עושה שחר עיפה שמאיר עיניו בשחר כשהוא ניעור, וכשהוא ישן עולם חשך בעדו. בארץ עיפתה כמו אופל, ודורך על במותי ארץ, שנותן כח באשוריו לדרוך על גבי קרקע, משום הכי מברך רוקע הארץ. וכתיב: לרוקע הארץ על המים, ולמה רקע הארץ על המים, לפי שלקח הקב"ה שלג מתחת [עמוד יג] כסא כבודו וזרק במים וממנו עשה ארץ, שנאמר: כי לשלג יאמר הוי ארץ, הוא ארץ כתיב. ובפסוק כי לשלג יאמר י' תיבות, וכן כנגדה בברכה זו י' תיבות, ולפי שהמים יצאו מלחלוחית הארץ היא יסוד הארץ, כי צפה הקב"ה ברוחו הגדולה והחזקה במים והקפיא המים בדביקת שלג ונעשית הארץ. 
אשר הכין מצעדי גבר דכתיב: מה' מצעדי גבר כוננו ודרכו יחפץ, שהולך על הארץ. ובברכה זו י' תיבות כנגד י' איברים בקורסול, וי' פרסאות מהלך יום. וכן רגלים במילוי רי"ש גימ"ל למ"ד יו"ד מ"ם, בגמטריא י' פרסאות. 
שעשית לי כל צרכי הם המנעלים, שלא יגוף באבן רגלו כשהולך. כדכתיב: [ו]נעליכם ברגליכם. ובברכה זו י' תיבות י' שליטים באדם, י' הליכות צוה הקב"ה לישראל בחומש: הדרך ילכו בה, א, אשר צוה ה' אלקיכם אתכם תלכו, ב. ללכת בדרכיו וליראה אותו, ג. ליראה את ה' אלקיך ללכת בכל דרכיו, ד. אחרי ה' אלקיכם תלכו, ה. צוך ה' אלקיך ללכת בה, ו. ללכת בדרכיו ולשמור מצוותיו, ז. להיות לך לאלקים וללכת בדרכיו, ח. והלכת בדרכיו, ט. וללכת בדרכיו, י. 
אוזר ישראל בגבורה אוזר חלציו בזריזות לילך, כדאמ' במכילתא מתניכם חגורים מכאן ליוצאי דרכים שיהו זריזים. וגבי אוזר שייך גבורה, כדכתיב: נאזר בגבורה, וכתיב: ותאזרני חיל. לפי שצריך אדם לאזור עליו אזורו במתניו משום הכון לקראת אלקיך ישראל, ובעת התפלה צריך להדבק אזורו אליו, שנאמר: כי כאשר ידבק האזור אל מותני איש כן הדבקתי אלי את כל בית ישראל נאם ה'. ולמה אמר הקב"ה לירמיה כן, ולא אל מתניך, כי אם אל מתני, מתי מצינו במותני איש אלא. ובברכה זו ט' תיבות, וכן באנכי ט' תיבות, וכן ה' עוז לעמו יתן ט' תיבות, שנתאזרו חיל (וגבורה) [ועוז] בגבורה. 
המעביר שינה מעיני ותנומה מעפעפי שפותח אותם בבריאות. בברכה זו י"א תיבות וכן במשלי י"א פסוקים של עצלות. 

פירושי סידור התפילה לרוקח [ז] יהי רצון - ברכת הגומל חסדים טובים 
=============================================================== 
[עמוד יד] [ז] יהי רצון - ברכת הגומל חסדים טובים 
(סודות התפילה) 
יהי רצון נ"ח תיבות וסימנך ח"ן לפי שמתפלל בזה על חן. יהי תניינא ל' תיבות נגד ל' תיבות וירח ה' לבד מן ב' שמות. ויש אומרים ל"ב תיבות, ומוסיפין מפגע רע, ומונין הב' שמות, ובפסוק נזכר היצר הרע. 
אדם צריך לבקש רחמים עליו שיורגל בתורה, ולא יבא לידי חטא, שהוא הולך בין בני אדם, וסומך אותם בבקשה אצל שינה, מפני שרוצה לומר בעיניני והגית בו יומם ולילה ודבקני במצוותיך לעשותם. 
ואל תביאני לידי חטא שלא אחטא בשגגה כדכתיב: וחטאה בשגגה. 
ולא לידי עוון שעושה מרצונו. 
ולא לידי נסיון שהרי דוד המלך לא עמד בנסיון דבת שבע, כדאמ': בחנני ה' ונסני, ואחר כך כשחטא אמר: זמותי בל יעבור פי. ואמר: חנני ה', בג' נונין, נון יתירה חנני בחנם. 
ולא לידי בזיון שלא אצטרך לבריות, כדאמ' בפ"ק דברכות כרום זלות לבני אדם, כשנצטרך אדם לבריות פניו משתנות ככרכום, עוף אחד [קורין בכרכי הים כרום, ויש לו כמה גוונים. ועוד] פני אדם פעמים אדומים כאש ופעמים מלבינים כמים, שנאמר: הרכבת אנוש לראשנו באנו באש ובמים. 
ואל ישלוט בי יצר הרע שלא יטעני, כך קבלנו מרבותינו יצר הרע דומה לזבוב כדאיתא בפרק הרואה, ויושב במפתחות הלב כדכתיב: זבובי מות, פי' יצר הרע הוא מלאך המות והוא שטן. ובכל יום מתחדש על האדם דבריו ומבקש להמיתו, דכתיב: צופה רשע לצדיק ומבקש להמיתו, מה עושה נכנס דרך הפה ומקטין עצמו כזבוב ויועצו לחטוא ליוצרו, אלמלי הקב"ה עוזרו ע"י יצר הטוב שיתרגז עליו כדכתיב: רגזו ואל תחטאו, וכתיב: ה' לא [עמוד טו] יעזבנו בידו. ודיקא נמי זבובי מות, מכלל שהוא מלאך המות הוא השטן המבאיש ריחו של אדם בעיני יוצרו, ומבאיש דרך השטנה, ומעיד עליו, דכתיב: יושבי הארץ כחגבים. וכתיב: כי עוף השמים יוליך את הקול. השמי"ם בגמט' נשמה. ויושב בלב לימין אצל יצר טוב ומרגיז ומייעץ טוב לאדם. וביד הנשמה קנה כמין שפופורת מלא דם, ושופך בלב מן הדם, ומחמם הגוף וכתיב: כי הדם הוא בנפש. ובשעת יציאת הנפש המלאך תופש בידו אחת שפופרת שביד הנשמה ושומט הנשמה מן הגוף. ויצר הרע דומה לזבוב כמעט לחגב, ומיעץ ללב רע, והלב חבור שהוא הנשמה והרשע הולך אחריו, וכשהצדיק מרגיז יצר טוב על יצר הרע הולך בדרך ישר. ולפי שיצר הרע שוכן בין נקבי הלב למעלה, שני הנקבים (ה)נקראים מפתחי הלב, ועתה אנו מבקשים שלא ישלוט בנו יצר הרע שכל כוונתו לרעה. 
והרחיקני מאדם רע ומשכן רע כדאמ' קנה לך חבר. ואמרי' בסוטה הרבה שכנים רעים עושים. 
ומיצר הרע כלומר שמרני מפני היצר, אפילו לא ישלוט בי, והרחיקהו לבל יבא עלי כלל, שלא ידבר אלי להחטאני. והרחיקני מיצר הרע שהקב"ה קראו רע, שנאמר כי יצר לב האדם רע. אבל תדבקני ביצר טוב ותתנני לחן ולחסד ולרחמים, בעיניך תחלה, ואחר כך בעיני כל רואי. 
ותגמלני חסדים טובים שאתה גומל חסדים טובים לכל העולם. 
בא"י גומל חסדים טובים לעמו ישראל שהוא גמלם ברחמיו וברוב חסדיו. ואנו אומרים על ג' דברים העולם עומד על התורה ועל גמילות חסדים, בתורה דכתיב: אם לא בריתי יומם ולילה חוקות שמים וארץ לא שמתי, בעבודה, בגמילות חסדים: אמרתי עולם חסד יבנה. על כן אנו אומרים גמילות חסדים, ותורה צו בני ישראל, ועבודה איזהו מקומן. ובברכה זו נ"ח תיבות כמנין חן, לפי שאמרנו ותנני לחן לחסד ולרחמים בעיניך. וג' דברים חן וחסד ורחמים כנגד תורה נביאים וכתובים שכתוב: יומם יצוה ה' חסדו, מה טעם לפי שבלילה שירו עמי ועוסק בתורה. 
יהי רצון מלפניך ה' אלקי ואלוקי אבותי שתצילני מעזי פנים הם רשעים שלא יאמרו עלי ממזרות, כדאיתא בפרק במה מדליקין. וזו הבקשה בברכות בפרק היה קורא. 
[עמוד טז] ומעזות פנים שלא יצא ממני שום ממזר שהוא עז פנים. אדם שהוא ביישן ומוכיחים אותו פניו משתנים, ובעבור תהיה יראתו על פניכם לבלתי תחטאו, אבל אדם חצוף פניו אין משתנים, ומותר לשנאותו, דכתיב ועז פניו ישונא ישנא כתיב, המעיז פנים ומקשה ערפו בלי לכוף. 
מיצר הרע הקב"ה קראו רע, כי יצר לב האדם רע. יצ"ר בגמ' ער"ל והפוך ערל ויהיה לר"ע כמו הערלה המאוסה, כך יצר מואס דרכי האדם וסותם לבו כדי להחטיאו. 
ומחבר רע כמו שאירע לאמנון, דכתיב: ולאמנון ריע ושמו יונדב ויעץ לו לשכב עם אחותו, לכך אמר ולאמנון רע, על כן יש לבקש שיצילנו מחבר רע. 
ומשטן המשחית הוא המחטיא הבריות והעולם ומסטין. ומשטן הוא בעיני [ה'] מדת הדין, כשהקב"ה רוצה להטיב לאדם אומר השטן החנם תעשה לו טובה, תנסהו קודם, וילך השטן ויקח את מפתחות התאוה ומטעהו כדי שישחית זה דרכו, עד אשר יראה כי לא יכול לו, זהו השטן המשחית. 
מדין קשה שלא יבא לידם. ומבעל דין קשה אשר יבא לדין עמי. בין בן ברית ובין שאינו בן ברית בין אם הוא בן ברית, ישראל, בין שאינו בן ברית, גוי, ותצילני. 

פירושי סידור התפילה לרוקח [ח] רבון כל העולמים 
============================================= 
[ח] רבון כל העולמים 
(סודות התפילה) 
מה אנו ומה חיינו, ז' מה נגד ז' הבלים בקהלת. 
[מה אנו ומה חיינו וכו', ח' "מה" כתיב כאן, נגד ח' דברים שמנהיגים האדם הן לרע הן לטוב, אילו הן: האזניים, והעיניים, והאפים, והפה, הידים, והרגלים והגרון. ובמשלי מצינו פסוק שמתחיל בח' ומסיים בח': חכם ירא וסר מרע וכסיל מתעבר ובוטח. ובתמניא אפי תמצא ח' דוגמא כמו עדותיך, כלומר שליבו נוטה לטובה, ודכוותיה אמרי' בק"ש: וזכרתם את כל מצוות ה', פי' יש בו ח' חוטין, אבל פי' רש"י וזכרתם את כל מצוות וכו', ציצית והחוטין והקשרים תרי"ג מצות, ורבותינו דרשו תכלת דומה לים, וים לרקיע, ורקיע דומה לכסא הכבוד]. 
[עמוד יז] ומותר האדם מן הבהמה אין כי אם הדיבור. 
בני אוהבך אברהם שנקרא אברהם אוהבי, וגם יעקב נקרא אוהב למקום. יש"ר וישורו"ן בגי' וותיקי"ם, ונוטריקון ישר ונאה, והמילוי שהוא נעלם של יעקב בגי' ישורו"ן, לפי שהיו חביבין לפניך 
רבון כל העולמים כלומר אדון כל הבריות אשר הם בעולם הזה ולעתיד. ענין אחר, אתה אדון ומושל בכל העולמים, העולם הזה והעולם הבא ולמעלה ולמטה, ובי"ח עולמות גדולות ועולמות קטנות, וכל עולם כפלים מעולם הזה וגן עדן. 
כי לא על צדקותינו אנחנו מפילים תחנונינו לפניך אין אנו בטוחים בצדקותינו ובתחנות לפניך, אך אנו בטוחים על רחמיך הרבים. 
מן יהי רצון עד בין שאינו בן ברית, ל' תיבות, כנגד ל' תיבות שבפסוק: וירח ה' את ריח הניחוח, לבד מן ב' שמות שבו. ויש שאומרים ב' ומוסיפים "ומפגע רע", ומונין ב' השמות בכלל. לפי שמדברת תפלה זו מיצר רע העמידו יסודה, ויסדו כנגד אותו פסוק שבו נזכר כמו כן יצר הרע. 
ומן רבון כל העולמים עד כי על רחמיך הרבים ט"ו תיבות, כנגד ט"ו תיבות שבפסוק: וזכרתי את בריתי יעקב, שנסמך זה הפסוק ליצר הרע, כדכתיב או אז יכנע לבבם הערל, וסמיך ליה וזכרתי את בריתי יעקב. כלומר בשביל זכות האבות יציל את ישראל מיצר הרע. והיינו שהעמיק הקליר זצ"ל וסמך גם הוא ב... יצר הרע אצל זכות אבות: להסיר מכשול מלב העקוב להזכר לאברהם ליצחק וליעקב. מכשול הוא יצר הרע כדכתיב: הרימו מכשול מדרך עמי. לכך לפי שמצאו חכמים הראשונים זכות אבות סמוך ליצר הרע, לכך יסדו גם הם ט"ו תיבות לאחר תפלת יצר הרע. 
מה אנו מה חיינו מה חסדנו מה צדקינו ומה כוחנו ומה גבורתינו מה נאמר הרי ז' [מה] כנגד ז' הבלים שבקהלת, זהו הכל הבל. 
מה אנו כל הבריות חשובים כחגבים בעיני הקב"ה. מה חיינו כי אם [שבעים] שנה דכתיב: ימי שנותינו בהם שבעים שנה. זהו: למנות ימינו כן הודע, כ"ן שנים ימינו. 
אם כן מה חסדנו שנוכל לעשות חסד ואמת. מה צדקותינו כי ימינו מעטים. מה כוחנו לעשות הטוב והישר. ומה גבורותינו להטיב דרכינו אין לנו גבורה וכח. 
[עמוד יח] ומה נאמר לפניך ה' אלקינו ואלוקי אבותינו הלא כל הגבורים כאין לפניך הלא יגוע ויחליש כל דיורי ארעא כלא חשובין. 
ואנשי השם אשר מעולם נשכחו והיו כלא היו וחכמים סכלת עצתם. 
כבלי מדע בהם. ונבונים שמבינים דבר מתוך דבר. כבלי שכל בהם. כי כל מעשיהם תהו תימהון וריק. וימי חיינו הבל ובלה וכלה. 
ומותר האדם מן הבהמה אין בזמן שכשיגיע קצו של אדם למות, כשם שנמלכים על הבהמה לשחיטה כך נמלכים על האדם למות, אין יתרון לאדם במותו מן הבהמה כמות זה כן מות זה. 
כי הכל הבל זהו מילות בנפש מרה כבהמה, בהמה שמתה יש לה מנוח, אבל אדם שמת אע"פ שמעבירים עליו טכסיסין ומת, מעמידים אותו לדין, ומראים לו כל מעשיו ודנים אותו עליהם, ולא עוד אלא שאומרים לאדם מפני מה מתו בניך בחייך, בהמה נבלתה מטמא האדם הוא טמא ואינו מטמא אחרים, בהמה מטמאה טומאת ערב ואינה מטמאה באהל, אבל נבלת האדם טמא ומטמא אחרים וטמא טומאת שבעה, ומטמא באהל. על כן הצדיקים מואסים בעולם הזה שכולו הבל. 
מן מה אנו עד כי הכל הבל ל' תיבות, וכן מן אמרתי אני בלבי את הצדיק עד הכל הבל, נ"ו תיבות. 
אבל אנחנו עמך בני בריתך, שכרת עמנו, בני אברהם אוהבך אוהב שלך, כדכתיב זרע אברהם אוהבי. שנשבעת לו בהר המוריה הר שהוראה יוצא משם כי מציון תצא תורה, כדאמרי' בעירובין. וכתיב: בי נשבעתי נאום ה' כי יען וגו'. זרע יצחק יחידך המיוחד לעולתך. שנעקד על גבי המזבח לכך כל העולות זכרים כיצחק. עדת יעקב בנך בכורך שהסכמת בקניית הברכות, וקראת לבניו: בני בכורי ישראל. ומאהבתך שאהבת אותו דכתיב: ואוהב את יעקב. קראת שמו ישראל בבית אל, לשון ישר לאל. וישורון לשון אשורנו, שרואה ישועת אל(יהו). ולשון שררה. 
ישורון בגמטריא יש"ר ונא"ה. 

פירושי סידור התפילה לרוקח [ט] לפיכך אנו חייבים 
============================================== 
[עמוד יט] [ט] לפיכך אנו חייבים 
(סודות התפילה) 
אבל אנחנו עד אנו חייבים ע"ג תיבות נגד את ה' האמרת עד בקולו ט"ו תיבות, ובשמע עד בשעריך ואל מלך נאמן וברוך בכלל נ"ח תיבות, נ"ח וט"ו הם ע"ג. 
ובשמע ישראל להודות א, ולשבחך ב, ולפארך ג, ולברך ד, ולקדש ה, וליתן שבח והודיה ו, נגד שמע ישראל. 
באתה הוא ד' קדושות וכן אתה קדוש, ול"ז תיבות כנגד ל"ז ה' צבאות. ויש אומרים ל"ו תיבות נגד ל"ו מסכתות שיש להם גמרא ואף קדמו לעולם. אתה הוא צ"ג תיבות נגד צ"ג כלי שרת במקדש, לומר תפלה נתקנה במקום עבודה. וכנגד צ"ג אלקים ה' אהי"ה אלוקי אלוק' בספר משלי. 
מן יהי רצון עד מקדש את שמך ברבים מ"ו תיבות נגד שם המפורש שיש בו מ"ו תיבות. 
[אנחנו חייבין וכו', תמצא ו' שבחות, וכנגדו תמצא ו' שבחות בהתחלת על הכל יתגדל, וכנגדן יש בכסא ו' מעלות להכי עשה שלמה בכסא שלו. 
שמע ישראל ה' אלקינו ה' אחד להכי כת' ג' שמות כי הוא היה והוה ועתיד להיות. ועוד כנגד אבות, כי השם נאמר באברהם: אני ה' אשר הוצאתיך מאור כשדים, וביצחק כת': אנכי אלהי אברהם אביך, וביעקב כת': אני ה' אלקי אברהם אביך. והשם של ד' אותיות הנעלם הוא ודאי אחד, (פי' ודאי אחד). 
ת"ר שמע ישראל ה' אלקינו ה' אחד, והוא ק"ש דר' יהודה הנשיא, ולהכי תקנו הכא. וגם מצרים תקנו בשירות המעלך מארץ מצרים, ונפקא מינה בימים [עמוד כ] טובים, שאנו מאחרים בבית הכנסת יותר מד' שעות כבר יצאנו. והשם של ד' אותיות משמש היה והוה ועתיד להיות, לכך מתקן אתה הוא קודם שנברא העולם וכו'. 
ותגביה קרנינו זה משיח. 
מה תעשה אבינו שבשמים בירושלמי אילו הצדיקים שאומ' לו בקהלת: ומי יאמר לו מה תעשה, וכת' בתריה: שומר מצוה. 
לשם ולתהילה הכא כת' לשם בראשונה ואחריו תהילה. ואילו גבי שאמר: ולתתך עליון לתהילה בראשונה, אבל התם אמר משה לתהילה לשם שמים]. 
לפיכך אנחנו חייבין להודות לך על רוב טובה שהנאתנו. הודאה שייך לומר במקום שהשפיע רוב טובה. כמו: הפעם אודה את ה', שנתן לי ד' בנים, כשנתן לי ג' כך היה לד' אמהות לכל אחת להוליד, ונתן לי בן יותר אודה. על כן ארבעה צריכין להודות, שמטיב להם. 
ולשבחך שבח רוב הודאות, ולפארך כשאומר שבחות הרבה זיו הכבוד מרבה ומתפאר. זהו: וגבורתיך יגידו הדר כבוד הודך. 
להודות לך א, ולשבחך ב, ולפארך ג, ולברך ד, ולקדש ה, וליתן שבח ו, אלו ששה מיני שבח, כנגד שמע ישראל ה' אלקינו ה' אחד, ו' תיבות. 
אשרנו מה טוב חלקנו אשרי העם שה' אלקיו, צור לבבי וחלקי אלקים לעולם. 
חלקנו א, וגורלנו ב, ירושתנו ג, כנגד ג' פעמים בקרייה נקרא הק' [אב] של ישראל. וכנגד ג' אבות שהזכרנו, וכנגד ה' אלקינו ה' אחד. 
אשרנו שאנו משכימים קודם הנץ החמה, ומעריבין עד צאת הכוכבים. בכל ערב ובוקר כנגד תמיד של שחר ותמיד ערב. כדכתיב: את הכבש אחד תעשה, ולא כתיב את הכבש האחד, כלומר קריאת שמע שכתוב בו השם "אחד", כשקורין אותו מעלה עליהם כקרבן תמיד. 
שמע ישראל. חיה אחת עומדת באמצע הרקיע ואומרת בכל יום ברכו את ה' המבורך, ועונים כל מלאכי השרת ברוך ה' המבורך לעולם ועד, ה' מלך ה' מלך ה' ימלוך לעולם ועד, ושם החיה ישראל. מיד המלאך הנקרא "המון" [עמוד כא] צועק בקול גדול שנאמר: מקול המון נדדו, וכולן אומרים לאותה חיה ששמה "ישראל", שמע ישראל ה' אלוקינו ה' אחד, והיא עונה עם המלאכים ברוך שם כבוד מלכותו לעולם ועד. 
בפסוק שמע ישראל ו' תיבות, וכן בברוך שם כבוד ו' תיבות, כנגד אותן ו' שאמרנו ו' הלולים למעלה: להודות לך, ולשבחך, ולפארך, ולרוממך, ולברך, ולקדש, וליתן שבח והודיה, כנגד העולם ו' אלפים שנה, ו' ימי המעשה, ו' סדרי משנה, הלוחות ו' טפחים. וע' של שמע גדולה, לומר שם ע' ישראל, מע' שמות, וע' שמות יש לישראל כדאיתא במדרש שיר השירים. על כן נבחרו מע' אומות ועל כן נקראו גוי אחד. דבר אחר שם ע' לה' כ"ח כתובים בקרייה ומונה אותם בשיר השירים ואע"פ אל אחד, זהו: אין כאל ישורון, כלומר אין בעולם כאל ישורון. 
מן אבל אנחנו עמך עד ה' אלקינו ה' אחד, ע"ג תיבות. כנגד את ה' האמרת עד בקולו, ט"ו תיבות. ובשמע ישראל עד ובשעריך ואל מלך בכלל, וברוך שם נ"ח תיבות, וט"ו הם ע"ג. 
אתה הוא עד שלא נברא העולם לפני כמה שנים, זהו לשון הוי"ה לשון הויה שהיה והווה ויהיה, ואתה הוא משנברא העולם. 
אתה הוא בעולם הזה זהו לשון אלקינו, משנברא העולם ולעולמי עולמים. 
אתה הוא לעולם הבא זהו קדושת השם, כשעושה נסים ונפלאות לישראל, כתיב: והתגדלתי והתקדשתי ונודעתי לעיני גוים רבים. 
ובישועתך תרים ותגביה קרננו כדכתיב: ותרם כראם קרני, וכתיב: רמה קרני, וכתיב: מגיני וקרן ישעי, וכתיב: תרוממנה קרנות צדיק. 
בא"י מקדש את שמך ברבים כל דבר שבקדושה לא יהיה פחות מעשרה. וכתיב: ברב עם הדרת מלך, ברו"ב בגמ' עשרה בני אדם. 
ובכאן ד' קדושות: קדש, מקדישי, וקדש, מקדש. וכן ד' קדושות באתה קדוש, ושמך קדוש, וקדושים, הקדוש. כנגד (ז') ד' אלפים, ב' אלפים תורה לא היה אז קדושתו בעולם, עד שבא אברהם אבינו, כדאמרי' בבראשית רבה. ויאמר אלקים יהי אור, ד' אלפים בפסוק, וכן בפסוק: אין קדוש כה' כי אין בלתך, ד' אלפים וד' שבחות. 
[עמוד כב] קבץ קויך המקוים לך. מארבע כנפות הארץ ויעלו לך זמירות, שנאמר: מכנף הארץ זמירות שמענו, ויחזיקו בכנף איש יהודי עשרה אנשים מכל לשונות העולם. 
יכירו וידעו כל באי עולם כי אתה אלוקינו לבדך בכל ממלכות הארץ כשישליכו איש אלילי כספו וזהבו, כדכתיב בישעיה: ביום ההוא ישליך האדם את אלילי זהבו. ועל אותה שעה הוא אומר: ראו עתה כי אני אני הוא ואין אלקים עמדי, ואז יטו שכם אחד. 
אתה עשית את השמים ואת הארץ את הים ואת כל אשר בם בדברי הימים. ובעזרא [כתיב] אתה עשית, ואת כתיב, חסר ה"א שברא השמים והארץ מהלך ת"ק שנה. ובכאן הזכיר שמים וארץ וים, אבל בויכולו לא הזכיר הים, אבל בדברות הראשונות: כי ששת ימים עשה ה' את השמים ואת הארץ את הים. וגם בשמים נאמר: כסה שמים הודו. ובארץ כתיב: מלא כל הארץ כבודו, אבל לא בים. והטעם לפי שבים אין ניכר כל כך השביתה בשבת, לפי שהבריות דרים בשמים ובארץ אבל לא בים. וכן (כן) הים שהוא גבוה מן הארץ כדכתיב: הקורא למי הים וישפכם, ואין אדם שופך כי אם מלמעלה למטה והקב"ה שונא גאים ושוכן עם ענוים, ואין מראה שכינה בים שהוא גבוה, כי אם בשמים שהוא כסאו והארץ שהוא הדום רגליו, לכך ברח יונה אל הים. וכן: ובין כתפיו שכן, אבל לא בגובה בין הרים. וכן התפילין אין להניח על גובה קדקדו, כי אם ישפיל במקום מוח רופס לנער. וסימן לדבר סיני הר שפל, כדאמרינן בפ"ק דסוטה. 
אתה עשית את השמים ואת הארץ את הים ואת כל אשר בם, הבריות. 
ומי בכל מעשה ידיך בעליונים או בתחתונים שיאמר לך מה תפעל, לפיכך אתה יצרתם בדבר שפתיך. 
אבינו שבשמים עשה עמנו חסד בעבור שמך הגדול שנקרא עלינו אם אין בנו מעשים עשה עמנו חסד בעבור שמך הגדול שנקרא עלינו. אם אין בנו מעשים עשה עמנו למען שמך שחתום בשמנו ישראל, זה שאמר הכתוב ביהושע: ומה תעשה לשמך הגדול, זה השם אל, ולמה נקרא שם גדול, כי אל"ף, הוא אחד, זה הקב"ה שהוא גבוה כל' הגבוהה מכל האותיות, כן גבוה מכל המלאכים הנקראים אל, מי כמוכה באלים ה'. לכך כתיב ברוב המקומות אל עליון, וכתיב ביעקב: כי שרית עם אלקים נקרא ישראל. 
ועתה למען שמך הגדול קיים לנו מה שכתוב: בעת ההיא אביא אתכם [עמוד כג] ובעת קבצי אתכם כי אתן אתכם לשם ולתהלה בכל עמי הארץ, כי אתן כמו אשר אתן, כמו: כי גוע אהרן, אשר גוע, כלומר אשר אתן אתכם לשם ולתהלה, שנתקיים: ולתתך עליון, בשובי את שבותכם, ועיניכם תראינה אמר ה', ודבר ה' לא ישוב ריקם. 

פירושי סידור התפילה לרוקח [י] ברכת התורה 
======================================== 
[י] ברכת התורה 
(סודות התפלה) 
לעסוק בדברי תורה נגד י"ג מידות שהתורה נדרשת בהם. [וי"ג שבחות באיוב]. 
והערב נא ל' תיבות נגד הכתוב בי מלכים ימלוכו, והמלכות נקנית בל' מעלות. 
אשר בחר בנו כ' תיבות נגד פסוק מי חכם ויבן את זאת כ' תיבות, [מי האיש החכם ויבן את זאת אשר דבר פי השם אליו ויגידה, על עוזבם את תורתי]. 
[בברכת אשר בחר בנו כ' תיבות, ובברכת אחרונה אשר נתן לנו כ' תיבות זהו מ', כנגד מ' יום שנתנה תורה. וכנגד זה אמ' (ג') [ב'] פסוקי' תורת ה' תמימה, פקודי ה' ובהן כ' תיבות, ועוד ב' פסו' ה' עז לעמו יתן, הא-ל תמים דרכו, ובהן כ' תיבות. 
ובאותן ד' פסוקים שאמ' קודם ברכות התורה בהן מ' תיבות, כנגד אלו ב' ברכות שמברכין לפניה ואחריה. 
בברכת אקב"ו לעסוק בדברי תורה י"ג תיבות כנגד י"ג מדות שהתורה נדרשת בהן. 
בברכת הערב ל' תיבות, בתורה כתי' בי מלכים ימלוכו, והמלכות בל' מעלות, לכך להבדיל בין הקדש ובין החול, מתחיל ומסיים בל' ואל"ף יותר, כנגד מלכו של עולם שמלכותו בל"א מעלות שהוא מלך על כל המלכים, ושמו א"ל עליון]. 
[ב"א י-י אלהינו מ"ה אקב"ו לעסוק בדברי תורה י"ג תיבות נגד י"ג אבנים שמצינו באיוב ויוסף איוב שאת משלו, עד שמונה המסולה הכתם אופיר, הכי תמצא בין כסף וזהב ואבנים שמונה י"ג, וגם י"ג התורה נדרשת [עמוד כד] מקל וחומר וכו' ב"א ה' למדיני חוקיך, רש"י פי' שאינה חתימה כמו שאמר דוד המלך, להכי גורס רש"י ב"א ה' המלמד תורה לעמו ישראל שהרי צריך לחתום בברכה כ"ט תיבות נגד כ"ט חיים שבחומש, וכנגד כ"ט מוסרים שבתהילים, כנגד כ"ט לכל זמן ועת לכל חפץ שישנן בקהלת, להכי לא גרסי' למדיני חוקיך. אשר בחר בנו [כ'] תיבות ואשר לנו נתן כ' תיבות, נגד מ' ימים עמד משה בהר סיני וקיבל התורה]. 
בא"י אשר קדשנו במצוותיו כדכתיב: קדוש אתה, וכתיב: והתקדישתם והייתם קדושים. 
לעסוק בדברי תורה כדכתיב: ושננתם לבניך ודברת בם בשבתך בביתך, והגית בו יומם ולילה. 
הערב נא ה' אלוקינו את דברי תורתך בפינו שיערוב עלינו חפצינו בתורתו. 
ובפיות עמך בית ישראל שהיא כחרב פיפיות. 
ונהיה אנחנו וצאצאינו וצאצאי עמך בית ישראל כולנו יודעי שמך להכירו ולעובדו בפחד שכם אחד. 
בא"י המלמד תורה לעמו ישראל בברכה זו ל' תיבות. ובתורה כתיב: בי מלכים ימלוכו, ומלכות בל' מעלות, לכך: להבדיל בין הקדש ובין החול, מתחיל הפסוק בל' ומסיים בל'. 
בא"י אמ"ה אשר בחר בנו כדכתיב: בך בחר ה' אלקיך. 
ונתן לנו את תורתו בתחלה קודם שיעסוק אדם בתורה היא כתובה לשמו של הקב"ה שנאמר: כי אם בתורת ה' חפצו, זהו את תורתו. ולבסוף כשעוסק נקראת לשמו של אדם, שנאמר: ובתורתו יהגה יומם ולילה. 
בזאת הברכה כ' תיבות, כנגד כ' תיבות שבפסוק: מי האיש החכם ויבן את זאת ואשר דבר פי ה' אליו ויגידה, וכתיב בתריה: על עזבם את תורתי. 

פירושי סידור התפילה לרוקח [יא] פרשת התמיד 
========================================= 
[יא] פרשת התמיד 
(סודות התפילה) 
בפרשת התמיד כ"ט תיבות, וכן מבראשית עד אשר ברא אלקים לעשות. 
וביום השבת כ"א [תיבות] נגד כ"א מלאכות שנבראו בו' ימים, בה' ימים [עמוד כה] בכל יום ג', הם ט"ו, וביום ו' נבראו ו' דברים הרי כ"א, כמנין אהיה, וסימניך א"ך טוב לישראל, וכנגד והאכלתיך נחלת יעקב. 
ובראשי חדשיכם ע"ג תיבות כנגד חכמה, וע"ג אותיות במילוי ע"ב ועם הקריאה, וע"ג פרקים בסדר ישועות, וע"ג שם ה' בפרשת וארא. 
[וידבר ה' אל משה לאמר בכל מקום שמתחיל דבר שייך למימר דבר, כמו שמצינו: תחילת דיבר ה' ב(י)הושע. אע"פ שמצינו: ויאמר [אלקים] יהי אור, ויאמר [אלקים] יקוו המים. יש לפרש, קודם לכן בלילה שעלה במחשבה לבראות, כדכ': אל ראה ויספרה הכינה וגם חקרה, ואחר כתב: ויאמר לאדם, זה משה. להכי ויאמר סוף הדיבור או אמצע הדיבור, וכמו כן וידבר קול קושי וקול רם כדכתי': קול ה' שובר ארזים. וא"ת כל כך למה היה צריך בקול רם, שהרי מן הדיבור היה יוצא ניצוצות וכולן הן הלכה שלמד משה.. וי בכל שנ' אל זה היה אליו, ולא היה שום אדם אחר שומע. כמו שמצינו בבלעם: ויאמר בלעם לבלק וסמיך ליה: והנה נצב על עלתו הוא וכל שרי מואב, אלמא שלא אמ' לבלעם לבדו. [ובאו]תה פרשה נא': ויאמר אליו בלק וכו' עד ושרי מואב אתו ולא נאמר וכל שרי מואב עלמ' בכל מקום שנ' (לון) אליו דווק' אליו לבדו, לאמור לך אמור]. 
צו את בני ישראל כל מקום שנאמר צו, מקום שמוציאים ממון להכי צריך לומר צו. 
ואמרת אליהם.. ים ולגרים, להזהיר גדולים על הקטנים. 
לחמי לאשי לחם קורא אותו (ה)קרבן, כדאמר פתח במזבח וסיים בשלחן, אלמא ששלחן נקרא מזבח [להכי] נקרא לחם. ע"א כי התמיד קרב בד' שעות, וד' שעות זמן סעודה לכל אדם, והכי מיירי בתמיד. 
[עמוד כו] ריח שלא יהבהב אותו למטה ולאחר מיכן יעלה אותו שהרי לא נתן ריחו. לשם ניחוח, שיתכוונו שיהא ניחוחו לשם. 
תשמרו צריך שיהא הבעל אצל הבית. 
להקריב לי פי' לעולם תהא תמיד נוהג, וא"ת והלא בטל וי"ל ונשלמה פרים שפתינו, והתפילה במקום הקרבנות תקנו. וא"ת והא אמרי' ואישי ישרא' ותפילתן, י"ל אישי אלו נשמות שמיכאל מלא עם התפילה למעלה לפני השם. 
כבשים בני שנה וכו', בפרשת ואתה תצוה לא כת' לא תמימים ולא יום, ובפרשת פנחס כתוב כמו בכאן, ויש לומר להכי כת' תמימים שנים ליום כשתקרא ת' של תמימים, וש' של שנים, ול' של ליום, יעלו לז' מאות ול' ליום כנגד השמש, טול ה' של שנה, וש' של שנה, ומ' של (ו)שנים, וש' של שנים, הרי בידך "השמש" אותיות של סופי תיבות וראשי תיבות. 
עולת תמיד כת' י"ח פעמים בחומש נגדם תקנו י"ח ברכות, ואותה ברכה שתקנו ביבנה למשומדים סמכו על עולה, ול"ה פעמים כת' תמיד בחומש, נגד ל"ה מלאכות שנבראו בבראשית, שהרי ביום ראשון נבראו [השמים והארץ] והאורה הרי ג', וביום שני נברא ערב ובקר (וכהנים) [וגיהנום], להכי לא נאמר בו כי טוב, וביום שלישי נבראו עשבים ואילנות ומלאכים לכך נאמר כי טוב ב' פעמים, כך תמצא בכל יום ג', אבל בשישי, הוצרך לבראות אדם שהרי שבת ביום ז', סך הכל יעלו בידך ל"א עם י' שנבראו בין השמשות, וד' של יש אומרים אילו של אברהם וכו', הרי ל"ה. 
את הכבש אחד תעשה בבקר כמניין אח"ד כהנים היו עוסקין בכבש למלוח. ולאחר עשייתן של הכבש היו קורין ק"ש כדאמ' בזבחים, להכי רמז אחד, ועוד רמז קרב בד' שעות. 
[עמוד כז] תעשה בבקר בגי' לארבע שעות. במועדו ואפי' בשבת ואפי' בטמאה. 
שנים בגי' שדומים, כדא' ב' השעירים עד שהיו דומין, הכי נמי בתמיד, ובכל זאת הפרשה תמצא כל האלפא ביתא חוץ מג' ט', כדאמר בתמורה כהן שנשא גרושה או שאר פסולה, נודר ועובד ומגרש, נודר לגרשה ועובד קורבנו, להכי לא נכתב ג"ט, ע"א כדאמ' בגיטין פר' המגרש כל המגרש אשתו ראשונה מזבח מוריד דמעות עליו, להכי לא הוזכר גט בתמיד. והכי נמי לית גט בפרשת חצוצרות, מאחר שבחצוצרות כת': ונזכרתם לפני ה' וגו'. 
ו' פעמים כת' בצו כבש, כשתמנה כבשים במקום שנים, נגד ו' טלאים המבוקרים בלשכת הגזית כדאמ' במנחות ולא היו פוחתין מהם. ואמרי' בתמורה כיצד היו כופתין התמיד כיצחק שהיה עולה (תמימים) ולהכי כת' עולה כיצחק. 
כתי"ת בית ראשון ות"י בבית שיני. 
וביום השבת שני כבשים שדומין כדפי' רש"י, והכא תמצא כ"א תיבות נגד כ"א מלאכות הנמצאות בפירוש בקרא כלל מיום ראשון עד יום שישי כדפרי' לעיל, והכי נמי תמצא (בתכינת) [בתיכנת] שבת, כ"א תיבות עד אז מסיני נצטוו. 
בכל קרבנות מוספין תמצא יום, חוץ מראש חדש ויום הכיפורים, וי"ל מאחר שעיקר קידושו בלילה, אין שייך לומר בו יום. ויום הכיפורים נמי מאחר דכת' בו: ימים יוצרו ולא אחד בהם, כלומ' פי' אחד בהם שבחר הקב"ה כלומר יום הכיפורים, "לא" כתב בא' ומיתקרי בו'. הכי תמצא בפרשת פנחס שבכל קרבנות מוספין כת' "יום" חוץ, אבל בפרשת אמור אל הכהנים כתב יום גבי יום הכיפורים ולא כתב בראש השנה יום, להודיע לך כי בר"ה נגזר וביום הכיפורים נחתם. ולא (אמר) [אחד] בהם, ס"ת אדם. 
וביום השבת ובכל הקרבנות לא תמצא יין אלא בראש חודש, לידע שסתם נזירות ל' יום. 
[עמוד כח] סלת מנחה כל סלת של חיטין. 
בלולה בשמן שהיה רביעית ההין שמן כמו גבי יין. 
ובראשי חדשיכם והכא תמצא י"א, פרים שנים, ואיל, כבשי' שבעה, ושעיר עזים אחד, הרי י"א. נגד [י"א] יום ששנת החמה יתירה על הלבנה. 
[וידבר ה' אל משה לאמור בת קול יצא מבין שני הכרובים, וידבר ה' אליו אל משה ולא היה שומע שום אדם. 
לאמר, לישראל. אבל רבינו שמואל בן רבינו מאיר פי' כל לאמר שבתורה לאמר למשה וכפל מלה היא, ומביא ראיה מאותו פסוק: ויאמר אלקים אל נח ואל בניו אתו לאמר, שהרי לא היה עוד בריה בעולם להגיד להם. 
צו את בני ישראל. לאפוקי גוי שאם רצה להקריב עבור ישראל לא יקבל הכהן ממנו כי אם מישראל, כמו: וירם יאשיהו לבני העם. את בני ישראל, לרבות הגרים. את קרבני לחמי הצריך לו. את קרבני, אם לא נאמר לחמי הייתי אומר אפילו אינם בעלי חיים כמו: ונקרב את קרבן ה' איש אשר מצא כלי זהב, לכך נאמר להסגיל בעלי חיים ולהוציא הכלים, ועתה הייתי אומר כל הנאכלים ת"ל לחמי לאשי, ולא לחם הפנים כי אם הבא לאשים כמו חלבים ועולות ומנחות ונסך. לחמי זה הדם. לאשי זה החלב, כי אלה כולם אשה לה'. 
התמיד נקרא לחם מפני שקרב בד' שעות זמן סעודה לכל. מדוע לא בא בן ישי גם תמול גם היום אל הלחם, סעודת ישראל נקרא לחם. לכך דרשו ה' ועוזו בקשו פניו תמיד, מתחיל בד' ומסיים בד'. [לומר] [ש]דרישת הפנים בעולם בד' שעות, ותפלה שליש היום ד' שעות. 
ואמרת ואמרת. ליתן להם שכר על כל אמירה ואמירה. את קרבני לחמי לאישי, את לרבות מלח, על כל קרבנך תקריב מלח, לכך טובלים המוציא לחם במלח, שקרבן נקרא לחם. ריח ניחוחי, נחת רוח לפניו ריצוי לריח. תשמרו עתות קרבנות שתקריבו (לה) לי בכל יום ב' כבשים השכם והערב, זהו במועדו אפילו בשבת ואפילו בטומאה. 
[עמוד כט] ואמרת להם ב' פעמים ואמרת, בתחלה אמר להם סתם להקריב, והיו סבורים אלף או יותר, ואחר כך אמר שנים, ונתן להם שכרם על מה שהיה בדעתם להקריב אלף עולות בכל יום או יותר. ובכל מקום שיש חסרון כיס נאמר בו צו לזרזם. 
ואמרת תשמרו, שיהיו מעמדות שומרים קרבנם קרב תחת העזרה היו עומדים ומתפללים. ואמרת להם זה האשה. ולא נאמר זה הקרבן, זה ביאור לחמי לאישי אשר תקריבו. לה', לצורך השם שלא יפגל. כבשים ולא שאר בהמות, בני שנה ולא יום עד שנה אחד. תמימים, כל מום לא יהיה בו. תמימם חסר יו"ד כתיב, שיהו שוים. תמימים שנים ליום. התחלתו תש"ל, כי תש"ל תמידים מקריבים בשנה, שנים ליום ב' פעמים שס"ה הם תש"ל זהו שנה, שנים ליום, לכך באתה תצוה לא נאמר תמימים לדרוש. שנים ליום בגימ' "פרקלטי יו"ם" מגינים בעד ישראל. ונגד היום שוחטן. עולה תמיד זאת תהיה תמיד מלין אשר עליהם. ליום עולה, כשעולה היום אומר ברק בורקאי, לכך בואתה תצוה לא נאמר עולה לדרוש. 
כבשים הכבש הכבש לכבש הכבש, כבשים ב' וד' כבש בפרשה, הא אין פוחתין מו' כבשים המבוקרים. כנגד ו' פעמים "עולה" בעקידה. כנגדן תשמרו תקריבו תעשה תעשה תעשה [תעשה]. 
את הכבש אחד, ובואתה תצוה כתיב האחד. כי אח"ד בגימ' י"ג, כי י"ג עוסקים בתמיד. ולשם "האחד" המיוחד שבעדר. לשם ה' אחד. תעשה בבקר בגימ' לארבע שעות. 
תעשה בבקר. והקדים לבקר, כי כל הקרבנות ימיהם מבקר לבקר משינץ החמה עד שיפרש זריחתו בעולם, לפי שהעולם נברא ביום, שנאמר: ביום עשות ה' אלקים ארץ ושמים, לכך שנים ליום. עולה זכר כיצחק, ולא חטאת ולא שלמים, כי יהיה תמיד בקר וערב. 
[עמוד ל] בין הערבים. אחר שיעריב גלגל חמה ולא ביאת אורו, כי אורו מעט וחסר עד שיערב בו בחשך, ואין אור השמש מבדיל בין יום ולילה, אלא גלגל השמש הוא המבדיל שנאמר: למאורות ברקיע השמים. ומקומות היו להם במקדש גבוהות שיראו גלגל השמש. ובעת שהיו מקריבים היו מתפללים (ומשמרין) [ומזמרים], שנאמר: ובעת החל העולה החל שיר ה' והחצוצרות ועל ידי כלי דוד מלך ישראל. וכתיב: וכל הקהל משתחוים והשיר משורר והחצוצרות היו מחצצרים הכל עד לכלות העולה. 
ועשירית האיפה. זו איפה מצרית, והעומר עשירית האיפה. סולת הן החטים, כדכתיב: במלואים סולת חטים. בלולה, ולא נאמר ויצק עליה שמן, אלא יציקה היתה במקצתה ולא בכולה. כתית, דק וזך. רביעית ההין, זהו הרבה שתשבע המנחה בשמן. 
כתי"ת שנים עמדו שני הבתים, בית ראשון ת"י, ובית שני ת"ך, רביעית ההין הן ג' לוגין. ולא אמרו לוגין ולא קבין, כי זי"ת בא"ת ב"ש י"ב קבין. 
עולת תמיד העשויה בהר סיני. כשם שירד על הר סיני לתת תורה כך יקבל ברצון הקרבנות, שנאמר: דודי ירד לגנו לערוגות הבושם. ולמה (רבינו) [בהר סיני] הראהו הקב"ה איך יעשה התמיד, ואיך יקים את המשכן, כמו שאמר: והקמות את המשכן כמשפטו אשר הראית בהר. וכן: העשויה בהר סיני. וכן בראש חדש ניסן כשהוקם המשכן התחילו לעשות תמיד, ומשה בעצמו התחיל להקריב תמידים עד תום ז' ימי המילואים, וביום שמיני הקריב אהרן כמו שנאמר באתה תצוה: וזה אשר תעשה על המזבח. אמ' משה עולת תמיד העשויה בהר סיני לא תוסיפו ולא תגרעו ממנה. ואעפ"כ שאמר בהר סיני, כמו שאומר: ויסעו מהר ה', זה מנגד ההר, שנאמר: ויחן שם ישראל נגד ההר. 
לריח ניחוח. כלם יהיו לריח ניחוח, אשה לה' אש תעלה לשם ה'. ונסכו רביעית ההין, והוא יין ישן. ואת הכבש השני תעשה בין הערבים, בעבור [עמוד לא] להשוות מנחת הערב כמנחת הבקר שנאמר וכנסכו [ו](מ)לעולת הערב עשירית האיפה ושמן זית ונסך יין הגפן ישן כמו של בקר. ולפי שאמר תעשה בגוף הכבש אמר תעשה למנחה ולנסך שמן, זהו כמנחת הבקר וכנסכו תעשה למנחה ולנסך ושיהיו כלם שוות. יהיו לאשה ריח ניחוח לה' נמצא שאין לכהן כלל בזה, כי לא אמ' והנותרת ממנה יאכל אהרן ובניו, כי אם הכל יהיה ריח ניחוח לה'. 
וביום השבת שני כבשים. כנגד ב' סעודות ביום, כי לא היו [כי אם] אחד בבקר ואחד בין הערבים, לעיקר היום הם באים. [י"ז] תמימים בענין קרבנות בפנחס כנגד י"ז אהבות שבשיר השירים. ושני עשרונים כנגד לחם משנה. ולא אמר והקרבתם, כי לא הקריבו קרבן מוסף במדבר, כי לא נצטוו עד עתה. ואמר ב' עשרונים, לכל כבש עשרון. 
עולת שבת בשבתו. לא לפניו ולא לאחריו [כמו]: דבר יום ביומו, וכמו: עולת חדש בחדשו. כל עולת התמיד להודיעך לאחר קרבן התמיד יש לך להביא המוספים. ובכאן לא הזכיר השם כמו בכל המועדים, לומר בכל יום הזכיר הכהן שיעשה לה' ולא יפגל קרבן חברו בין בחול בין במועד כמו נדרים ונדבות, ואפילו למ"ד אין קרבים ביו"ט מיהו רוב קורבנות היו קריבים בי"ט אבל לא בשבת, אין צריך להזכיר את השם. ולא נאמרה עשייה בכאן כמו בשאר קרבנות, לפי שהיו מקריבין בשבת רק כהנים זקנים גמורין וחסידים, כדי שלא יהנו מן האש כלל וכלל, וכביכול אם היה יכול לקיים בלא שום עשיה היה טוב, אך גזירת הכתוב היא, ודבר המלך אין להשיב, לכך לא נאמר כאן עשיה. 
וכ"א תיבות בפרשת שבת, וכנגדן תקנו כ"א תיבות בתכנת שבת עד גדולה בחרו, אבל מאז מסיני מוסב על ענין אחר. וכנגדן כ"א מלאכות שנבראו בו' ימים. בה' ימים בכל יום ג' כדאמר בב"ר הרי ט"ו, וביום ו' נבראו ו' דברים [עמוד לב] הרי כ"א, כמנין אהי"ה. וכמנין אך טוב לישראל. וכהתחלת אבות אברהם יצחק ויעקב, והאכלתיך נחלת יעקב אביך. 
ובראשי חדשיכם. אלו היה אומר ובראשי חדשים, הייתי אומר בר"ח ניסן שנקרא ראש חדשים, לכך נאמר ובראשי חדשיכם לכל חודש תקריבו, ועוד כי לכל חודש ב' ראשים, בערב נראית היר(י)ח ובבקר [מקריב] הקרבן, וקרבן ראש חדש לא היה בלילה בעת ראיית הירח, כי אין קרבן בלילה רק הפסח אלא לאחר קרבן תמיד נקרב. ולא אמר ובשבתותיכם תקריבו, אלא וביום השבת, כי לא הכליל הדבר בשבתות בשנה כמו שהכליל בחדש לחדשי השנה. 
תקריבו עולה לה'. בשבת הקדים גוף כבשים קודם לעולת שבת, אבל בר"ח הקדים העולה, לפי שבשבת אין מקריבים כי אם עולה, אמר שני כבשים עולת שבת, אבל בר"ח פרים ואילים ושעיר וכבשים, אמר תחלה עולה שהוא דורון ואח"כ יזכיר הגופים. 
שלשה עשרונים לפר. כי פר בן ג' שנים ולא חלק בעגל. וכבש בן שנה עשרון אחד, על שם: עשר תעשר שנה שנה, ולא חלק בין פר לעגל ובין שעיר לגדי למנחות ולנסכים. ואמר שלשה עשרונים לפר ולא הזכיר עגל, מפני חטאת העגל. וכן זהב פרויים שדומה לדם הפרים, מכנה שמו, שלא ילבש זהב שלא לזכור חטאת העגל. והיו מקריבים פרים כנגד אברהם שנאמר: ואל הבקר רץ אברהם. אילים, כנגד יצחק המיוחד שבעדר, ואילו מששת ימי בראשית. וז' כבשים כנגד יעקב, שכל מה שברא בששת ימי בראשית ברא בזכותו, שהרי מבראשית עד יום הששי התחלת הפסוקים בגמט' יעקב. והוא חקוק למעלה מז' רקיעין. ג' עשרונים לפר, כנגד שלשה פעמים: וירא ה' אל אברהם. ושני עשרונים לאיל, כנגד ב' פעמים: וירא ה' אל יצחק. 
לחדשי השנה. מכאן א"ר יאשיה א"ר טבי חדש והבא מתרומה חדשה. חדש בחדשו לחדשי. ג' חדש, כנגד ג' קדוש בחודש כדאיתא בפ"ק דסנהדרין. לכך ג' חדשים בזה הפסוק: החדש הזה לכם ראש חדשים ראשון הוא לכם לחדשי השנה. וג' תיבות בין חדש לחדש. 
[עמוד לג] ושעיר עזים אחד לחטאת לה'. בכל מקום כתיב לחטאת ולא לה' כי אם בראש חדש, לומר שעיר ראש חדש מכפר על טומאת מקדש בלא ידיעה כלל, כי אם ה' יודע, זהו לחטאת לה' כדאיתא בפ"ק דשבועות. אבל בשחיטת חולין אומר על שמיעט חדוש הירח, אמר הקב"ה הביאו עלי כפרה, זהו לחטאת לה'. 
על עולת התמיד יעשה ונסכו. לומר מיד לאחר עולת התמיד של בקר יביא עליו אלו קרבנות החדש. פרים שנים ואיל כבשים ז' ושעיר א' הרי י"א קרבנות כנגד י"א [ימים] שיתרים ימות החמה מימות הלבנה, כי ימות החמה שס"ה ולימות הלבנה שנ"ד, י' עולות כנגד י' ברכות ויתן לך האלקים מטל השמים וגו']. 

פירושי סידור התפילה לרוקח [יב] איזהו מקומן 
========================================== 
[יב] איזהו מקומן 
(סודות התפילה) 
איזהו מקומן שד"מ תיבות והקריאה הם שמ"ה כמנין משה, לומר שתורה בעל פה נתנה למשה מסיני, וכן מבראשית עד.... 
[שחיטתן בצפון להכי הווה שוחטו בצפון, כי רוח הצפון היה מפולש, שכל הרוחות היו סתומין ורוח צפון פתוח, ורוחות מזיקין, ונכנסין באותו פרוץ ומזיקין לעולם, שנ' (ו)מצפון תפתח הרעה, להכי נשחטין שמה לכפרה. ה' פעמים על העולה לכפר י' מאמרות שנברא העולם נגד י' דברות. וצפונך תמלא בטנם, וצפונם כת' וקרינ' בו' הרי לך כו' שנברא מהן הבריות, ואין לומר ולימנות שחיטתן בצפון דרישא, כי לגופא איצטריך ואם באתה למנות, תאמ' נגד י' סמים שנאמרו בקטורת והחלבנה זהו י"א והחלבנה הרי ריח רע. והכא נמי כלומר צפון דרישא לא ניתן לדרוש, ודכוותיה אמרי' במשנה תורה י' פעמים נראה מתוך האש, ואמר מתוך הענן, כלומר שאינו הגון הענן כמו מתוך האש. בין הבדים פי' היו בולטין בפרוכת כמו שני דדי אשה, שהרי היו יוצאין בצידי הארון משני צדדין, והארון היה עומד לפניי ולפנים, והפרוכת היה משוך לפניו. [עמוד לד] שיירי הדם פי' מה שנשאר מהזאה. 
פרים הנשרפים של ציבור ושל פר כהן משיח. 
ושעירים הנשרפים שעבדו ע"ז, ולא כת' הכא בין הבדים. 
כיצד עלה בכבש הכבש הוה ל"ב אמות באורך, והיה מגיע עד הקרנות והוה כבש קטון יורד בצידו, ומשם היה יורד עד לסובב. והסובב היה גבוה מן הקרקע ו' אמות. 
אשם גזילות ונשבע לשקר. 
אשם שפחה כדכ': וה(ו)פדה לא נפדתה, כלומר שאינה נפדית אלא חציה, (אין) הבועל ישראל חייב אשם והיא פטורה. 
לזכרי כהונה אנשים ולא נשים. 
התודה ואיל נזיר פי' שלמי תודה, כדאמ' ד' צריכין להודות, מי שיוצא [מבית] הא(י)סורים וכו', ומ' חלות מביאין עם התודה, וי' חמץ, וי' מצה, וי' ריבוכין, וי' רקיקין, וד' היה נותן לכהן. מ' חלות נגד מ"א תיבות שישנו במזמור לתודה, והתודה עצמה במקום אחת, וד' שמות של השם נגד ד' שיסודם שמה, נגד ד' חלות שניתנות לכהן. 
שלמי קדשים וכו' שעושין שלום, כלומר שיש חלק לבעלים ולשם ולכהנים חזה ושוק. 
ואינו נאכל אלא צלי שנ': ויבשלו את הפסח בגחלים. להכי נקט הכת' גבי פסח טלה, שהרי בראש חודש ניסן בשחר משמש מזל טלה, וי"ב מזלות משמשין ביום ובלילה, כל מזל ומזל משמש ב' שעות, וכשתחשוב ממזל טלה שמתחיל לשמש בתחילת היום, נמצא שמזל גדי משמש לאחר חצי יום, להכי אמרה תורה להביא פסח מן הגדי, כי מכת בכורות, מיתה בתחילת הלילה, ליל שביעי נכנסו ישראל ומצרים בים, ומתחיל לשמש מזל מאזניים ורצתה הים לשטף את ישראל כמו המצריים, שהיה פסל מיכה עמהם, כדכת': ועבר בים צרה, [עמוד לה] לולי השם בעזרם על יד מזל מאזניים והכריע ישראל לכף זכות, ועברו הים ושטף הים מצריים כדכ': תכריע צרי תחתיי. 
לפי שאנו אומרים לעולם ישליש אדם את שנותיו שליש במקרא שליש במשנה שליש בתלמוד, וכל אדם אינו עוסק בתורה, תקנו אנשי כנסת הגדולה פסוקים של קרבנות צו את בני ישראל, ומשנה שנינו במס' זבחים איזהו מקומן, ותלמוד היא בריתא של תורת כהנים ר' ישמעאל אומר בי"ג מידות. נמצא אין לך אדם מישראל שאינו עוסק בתורה, וזהו: ועמך כולם צדיקים וגו'. ואם תאמר למה אומ' מפרשת הקרבנות, לפי שכתוב: ובכל מקום מוקטר ומוגש לשמי ומנחה טהורה, וכי תעלה על דעתך שיש הקטר ומנחה בבבל, אלא לפי שכתוב: ונשלמה פרים שפתינו, כשאנו מזכירין בקרבנות מעלה עליו הכתוב כאילו [הקריב כל] הקרבנות, כדאיתא במגלה ובמסכת תענית. 
איזהו מקומן של זבחים [כלומר איזהו מקום מיוחד לשחיטתן]. קדשי קדשים שחיטתן בצפון הוא. ופירש איזה קדשי (קלים) [קדשים]. וילפינן בזבחים מעולה, דכתיב: ושחט אותו על ירך המזבח צפונה. ולמה צפונה לפי שאין לו דופן, שנאמר: נוטה צפון על תוהו. והקרבנות דגל העולם (ו)להגן מן המזיקים שהם שוכנים בצפון, מצפון תפתח הרעה. ולהביא [זהב] [ב]זכות הקרבנות כדכתיב: מצפון זהב יאתה. ולפי שאין לרוח צפונית רוח, צוה לשחוט על ירך המזבח צפונה. ומקשה התם בזבחים ולימא נמי וקבול דמן בכלי שרת בצפון כמו שיאמר לפנינו, ומתרץ לפי שיש אשם מצורע שקבול דמן ביד שייריה. ומקשה התם והא קתני לקמן אשם נזיר אשם מצורע שחיטתן בצפון וקבול דמן בכלי שרת בצפון, ומתרץ מעיקרא סבר קבול [דמו] ביד הוא שייריה, כיון דחזא דלא סגי ליה אלא בכלי הדר תנייה. 
פר ושעיר של יום הכפורים שחיטתן בצפון וקיבול דמן בכלי שרת בצפון. מכדי צפונה כתיב בעולה ניתני עולה ברישא, כלומר יאמר תחילה העולה. ומשני חטאת דאתיא מדרשא חביבא ליה. פר ושעיר של יום הכיפורים, שנאמר: ולקח (אהרן) את שני השעירים וגו' גורלות גורל אחד לה' וגורל אחד לעזאזל. ודמן טעון הזיה על בין הבדים כנגד בין הבדים ששכינה שם, שנאמר: בין שדי ילין, בי"ן שד"י אותיות (על) שנ"י בד"י. ועל הפרוכת שהיה מבדיל בין הקדש ובין קדש הקדשים. ועל מזבח הזהב העומד בהיכל. מתנה אחת מהן מעכבת, שהיה לו ליתן שבעה, ואם חסר [אחת] פסולה. שיירי הדם, הנשאר מן [עמוד לו] המתנות. היה שופך על יסוד מערבי שלשם היה פוגע תחלה, כי הכבש סולם שעולה בו בדרום ועולה דרך ימין, ונמצא מערבי בא תחלה, ולשם נותן הדם במזבח החיצון העומד בעזרה. אם לא נתן לא עכב, לפי שאינן באים לכפרה. 
פרים הנשרפין פר כהן משיח ופר ציבור הבא על כל המצוות כדכתיב בויקרא. שעירים הנשרפים כגון שעיר של ע"ז כדכתיב בפרשת שלח לך אנשים, שחיטתן בצפון וקבול דמן בכלי שרת בצפון. ולא נקט שחיטתן בכלי שרת בצפון, לפי שאין אנו צריכין כי אם כלי הראוי לעשות כלי שרת כדמשמע בסוטה ובריש שחיטת חולין ובפסחים. ודמן טעון הזיה על הפרוכת ועל מזבח הזהב, אבל לא בין הבדים. אלו ואלו, הפרים והשעירים נשרפים בבית הדשן במקום אסיפת הדשן. 
חטאות הצבור והיחיד, היו עושים כמו שיפרש לפנינו, ועתה מפרש והולך, אלו הן חטאות הציבור שעירי ראשי חדשים ושל מועדות [וכו']. ודמן טעון ארבע מתנות על ארבע קרנות המזבח, כיצד עלה בכבש, הכבש היה עומד בדרום, והיה ל"ב אמות אורך וט' אמות גובהו, ופנה לסובב בגובה המזבח ו' אמות, ונקרא יסוד והיה מלא ב' אמות סביב המזבח והוא הסובב, בא לו לקרן דרומית מזרחית, וטובל אצבעו הימנית מן הדם שבמזרק וכן לכל קרן וקרן. שיירי הדם היה שופך על יסוד דרומי שהוא סמוך לירידתו מן הכבש. ונאכלין לפנים מן הקלעים זה היה במשכן, וכשנבנה המקדש נאכלין לפנים מן חומת עזרה. לזכרי כהונה ולא לנקבות. בכל מאכל רצה צלי רצה שלוק רצה מבושל. ליום ולילה עד חצות, לאו דווקא נקט חצות כי אם עד עמוד השחר אלא כדי להרחיק האדם מן העברה, כדי שלא יתרשל מלאוכלו ועשו גדר כדי לזרז את האדם. 
העולה קדש קדשים, זהו שאמרנו בריש פרקין קדשי קדשים. ודמה טעון שתי מתנות שהן ד' מתנות, כי היה נותן מתנה אחת כמין גומא שופך מן הכלי הדם על קרן אחת והיה מתחלק לב' ראשין, וכן לקרן השני. טעונה הפשט כדכתיב: והפשיט את העולה. וניתוח כדכתיב: ונתח אותה לנתחיה. והיה מנתחה כדאמר במסכת תמיד. וכליל לאישים כדכתיב: כליל תהיה לא תאכל. [עמוד לז] זבחי שלמי צבור ואשמות. הם כבשי עצרת. טעונים צפון כדכתיב: על עולותיכם ועל זבחי שלמיכם, מה עולה טעונה צפון אף שלמי צבור. 
אלו הן אשמות אשם גזילות, [גזל את חבירו] ונשבע על שקר והודה, כתיב: ואת אשמו יביא לה' [אשם מעילות שנהנה מן ההקדש מעל, כתיב: והביא אשמו לה']. איל תמים, אשם שפחה חרופה איש יהודי אשר שכב בביאת המירוק שכבת זרע עם אשה ולא קטנה, והיא חציה שפחה וחציה משוחררת שנתארסה לעבד עברי, כתיב: והביא את אשמו לה', אשם נזיר בעת התגלחו, כתיב והביא כבש בן שנתו לאשם, אשם מצורע ביום טהרתו כתיב: ולקח הכהן את הכבש האחד והקריב אותו לאשם, הרי ה' אשמות וודאי. אבל אשם תלוי בא על הספק שאין יכול לידע את חטאתו לאחר מיכאן, כגון אכל ספק חלב ספק שומן, כתיב: והביא את אשמו וג', להגין עליו מן היסורים, עד שיודע חטאתו מביא חטאת שמינה. ליום ולילה אחד, דכתיב: ביום ההוא יאכל והנותר עד בקר. [ב' מתנות שהן ד', בכמה מקומות בתלמוד ב' מתנות מן התורה וד' מדרבנן כו']. 
התודה, ארבע צריכים להודות, היו מביאים תודה ונקראת קדשים קלים, וגם איל נזיר שמקריב ביום מלאת נזירות, דכתיב: ואת האיל יעשה זבח שלמים לה'. שחיטתן בכל מקום בעזרה ונאכלין בכל העיר כדילפינן בזבחים מדכתיב: ואת חזה התנופה ואת שוק התרומה תאכלו במקום טהור, זהו מחנה ישראל. המורם, הוא חזה ושוק. ולעבדיהם הכנעניים שקנין כספו הם. 
שלמים קדשים קלים שחיטתן בכל מקום בעזרה, כדכתיב: ושחטו פתח אהל מועד, ושחט אותו לפני אהל מועד, לפני אוהל מועד להכשיר כל הרוחות בקדשים קלים. לשני ימים ולילה אחת, דכתיב: ביום זבחו יאכל וממחרת. 
הבכור והמעשר והפסח קדשים קלים, בכור פטר רחם זכר שיצא ראשון ללידה. והמעשר, העשירי יהיה קדש, כשמעשר בהמותיו. וכתיב: ואת דמם תקטיר, וילפינן בזבחים טעונין מתנה אחת כנגד היסוד דילפינן זריקה זריקה מעולה. דכתיב: אל יסוד מזבח העולה. שינה באכילתן בכור נאכל לכהנים כדכתיב: ובשרם יהיה לך, הקישו הכתוב לשלמים שנאכלים לשני ימים ולילה [עמוד לח] אחת, והמעשר לכל אדם בכל העיר. הפסח אינו נאכל אלא בלילה, כדכתיב: ואכלו את הבשר בלילה הזה. אינו נאכל אלא עד חצות, כתיב הכא בלילה הזה וכתיב: ועברתי בארץ מצרים בלילה הזה, מה להלן עד חצות דכתיב: ויהי בחצי הלילה וה' הכה כל בכור בארץ מצרים, אף אכילתו עד חצות. ואינו נאכל אלא למנוייו הנמנים על הפסח לאוכלו. ואינו נאכל אלא צלי, כדכתיב: צלי אש ומצות]. 
הא לך סודות מופלאות, ושים לבך עליהם, והט אזנך לשמוע דברי אלקים חיים ומלך עולם. יש משניות שנעלם מהן תנא, כאילו כולה סתמא בלא מחלוקת באי זהו מקומן, ובגמרא על יסוד מערבית על יסוד דרומית חלוקין ר' ישמעאל ור' שמעון. אבל רבי ששנה לנו המשנה סתם לנו כל משנת איזהו מקומן של זבחים. התודה ואיל נזיר קדשים קלים שחיטתן בכל מקום בעזרה. שלמים קדשים קלים שחיטתן בכל מקום בעזרה. הבכור והמעשר והפסח קדשים קלים שחיטתן בכל מקום בעזרה, הרי ג' בכל מקום ואחד מקומן, וכנגדן ג' וא' בעקידה ויקם וילך אל המקום אשר אמר לו האלוקים א', ויבואו אל המקום אשר אמר לו האלוקים [ב'], שם המקום ההוא ה' יראה אשר יאמר ג', הרי ג' מקום אצל אמירה ואחד בלא אמירה [שנאמר] וירא את המקום מרחוק, מקום ואמירה ושמעת אל תפלת עבדך ועמך ישראל אשר יתפללו עבדך אל המקום הזה, והתפללו אל המקום הזה והודו ב', אשר יתפלל עבדך אל המקום הזה ג', וא' אל המקום אשר אמרת יהיה שמי שם. ולפי שכת' וילכו שניהם יחדו, הנני בני, דעתו כדעתך, והלך אברהם בשמחה, אל"כ היאך יוכל להתאפק כשהיה משים על יצחק וכשלקח בידו אש ומאכלת, אלא הלכו בשמחה, אין לבם חלוק ברצון בוראם, לכך משנת איזהו מקומן שהם כנגד הקרבן, וכשם שהזכיר שמות כל הקרבנות ומקומן סתם כל המשנה כאלו אין חלוק עליה,... 

פירושי סידור התפילה לרוקח [יג] ברייתא דרבי ישמעאל 
================================================= 
[עמוד לט] [יג] ברייתא דרבי ישמעאל 
(סודות התפילה) 
רבי ישמעאל אומר בשלש עשרה מידות התורה נדרשת. י"ג מידות נגד י"ג שמות בדברות ראשונות. ונגד י"ג חופות. וי"ג נהרות בגן עדן. כמנין אהבה, וכמנין אחד, ובו קכ"ד תיבות וקכ"ד פסוקים בואלה שמות. 
רבי ישמעאל אומר בי"ג מידות התורה נדרשת. כנגד י"ג שמות בדברות ראשונות בין ה', אלוקים, אל. וי"ג אש אשו בואתחנן. וי"ג אור בבראשית. וי"ג בני במשלי, בן י"ג חייב במצות, [וסימן] דכתיב: עם זו יצרתי, בן ז"ו שנים. וי"ג גן בבראשית. לדורשי התורה בי"ג מידות. 
בקל וחומר. כשאתה רואה דבר הקל שנוהג בו צד חומרא כל שכן בחומרא. מאותו הקל שנוהג בו צד חומרא [אתה למד] בחמור אותה חומרה שנוהג בקל ממנו. כמו שאומר בתורת כהנים מן ואביה ירוק ירק בפניה הלא תכלם שבעת ימים, קל וחומר לשכינה. 
בגזירה שוה. כמו שנמצא תיבה כתוב בזה, ואותה תיבה כתיב בחבירו, ללמדנו כל דין שיש בזה נוהג [בזה]. כמו: נאמר בשומר שכר אם לא שלח ידו, וכן בשומר חנם שפטר היורשין. וכן במקום שיש במסורת ב' או ג' בקרייה הם גזרות שוות. 
מבנין אב מכתוב אחד. שכתוב פסוק אחד ונלמד ממנו, זהו ראש הבנין ואב לכל אשר נלמוד ממנו במה מצינו, מה מצינו בזה שנוהג דין זה אף אני אביא אותו דבר שינהג בו דין זה השוה לו בכל ענין. 
מבנין אב ומשני כתובים. שכתב שני מקראות, ונלמד שאר דברים מהם בהצד השווה להם. 
מכלל ופרט. כמו שכתוב פסוק אחד וכלל הכל ביחד, ופרט פירש בצדו מה רוצה ללמוד מכלל. כגון: אדם כי יקריב מכם קרבן לה' מן הבהמה, כלל כל [עמוד מ] דבר אפילו חיה בכלל בהמה, ופרט בצדו מן הבקר ומן הצאן, אין, מידי אחרינא לא, זהו אין בכלל אלא מה שבפרט שדומה לו בכל. 
מפרט וכלל. שמפרש הפסוק והדר כולל, נעשה כלל מוסף על הפרט ואיתרבי ליה כל מילי, אע"ג דלא דמי לו כי אם מצד אחד. 
כלל ופרט וכלל אי אתה דן אלא כעין הפרט. דבר שבכלל בתחלה ופרט פירש בצידו, מה כלל ולאחר הפרט כלל פעם שנית, אין לך לדון כי אם (לאחר) [כעין] הפירוש שפרט, כגון: ונתת הכסף בכל אשר תאוה נפשך, כסף מעשר שני תתן בכל מה שתחפוץ לקנות בין בשר בין עוף בין דגים בבקר ובצאן וביין ובשכר פרט, משמע דוקא זה תקנה ובכל אשר (תשלך) [תשאל לך] נפשך, הרי זה כלל אחד לרבות דדמי ליה, אין לך לדון כי אם כעין הפרט, ומחלוקת הוא בעירובין בפ"ג בכל מערבין, אם כללא קמא דוקא אי כללא בתרא דוקא, למ"ד כללא קמא דוקא הוי כעין כלל ופרט, אין בכלל אלא מה שבפרט, ומיעוט כל מילי ואפילו האי דדמי לפרטא, והדר כתב כללא בתרא לאפוקי מפרטא במקצת, ולאיתויי האי דדמי לפרטא בכל צדדין בשלשה, פירי מפירי וגידולי קרקע ולד וולדות הארץ למעוטי עופות. ולמ"ד כללא בתרא הוי כעין פרט וכלל דנעשה כלל מוסף על הפרט, ומרבינן ליה כל מילי. וכללא קמא אתי למדרשיה בכלל ופרט וכלל, והוי כלל ופרט ולא ממש, אזלי בתר קמא ומהני פורתא דלא מרבי כללא בתרא כל מילי אלא כעין הפרט, דדמי בב' צדדין פירי מפירי וגדולי קרקע לרבות עופות. 
מכלל שהוא צריך לפרט ומפרט שהוא צריך לכלל. שאם היה הכלל לא הייתי יודע הדין, וכת' הפרט, דוקא זה. ועדין לא הייתי יודע הפרט עד שכלל. כגון: קדש לי כל בכור, הייתי אומר אפילו נקיבה שהרי כלל, ת"ל זכר פרט, דוקא זכר ולא נקבה, הרי הכלל צריך לפרט. ועדיין אני אומר ילדה זכר אחר הנקבה שהוא ראש לבנים זכרים יהי בכור, ת"ל פטר כל רחם, שפוטר הזכר בראשונה הרחם בכור ולא אחר הנקבה, הרי הפרט צריך לכלל, זהו כלל צריך לפרט ופרט צריך לכלל. 
כל דבר שהיה בכלל ויצא מן הכלל ללמד, לא ללמד על עצמו יצא אלא ללמד על הכלל כולו יצא. כל דבר שהיה בכלל דבר אחר שכולל בפסוק כל הדומין כאחד שדינם שוה, ויצא מן הכלל אחד מן הדומין זה לזה, ללמד שום דבר הוא ולא רק ללמד על עצמו כי אם ללמד על הכלל להקיש אליו מה זה שיצא נוהג בו כך אף כל הדומין לו נוהג בהן אותו דין. 
כל דבר שהיה בכלל ויצא לטעון אחד שהוא כענינו, יצא להקל ולא להחמיר. כל דבר שהיה בכלל שאר דברים הדומין לו ויצא ואמר בו דינו דיבור הנוהג בו שהוא כעניינו, יצא מן הכלל, להקל עליו ולא להחמיר כמו שחין [עמוד מא] ומכוה שהי' בכלל כל הנגעים ויצא מהם להקל שלא ידונו אלא בשבוע אחד ולא בהסגר שיני. 
כל דבר שהיה בכלל ויצא לטעון טען אחר שלא כענינו יצא להקל ולהחמיר. כגון: ראש וזקן שבכלל בשר היו לנתקים, ויצאו לטעון טען אחר [שלא כענינו] יצא להקל עליהן שלא ידונו בשער לבן ולהחמיר עליהן שלא ידונו בשער צהוב. כל דבר שהיה בכלל ויצא לידון בדבר החדש. דבר שהיה בכלל שאר דברים ויצא כתוב בפרשה בדבר החדש, שאין נוהג בדברים הדומים לו אי אתה יכול להחזירו לכללו ליתן לו דין דברים שהיה בכלל, עד שיחזירנו לך הכתוב בפירוש, שיכתוב פסוק שנוהג בו אותו דין, שבכלל באשם שלמדנו שטעון מתן מזבח. דבר הלמד מעניינו. כגון: לא תגנוב, בגונב נפשות הכתוב מדבר, כמו לא תרצח לא תנאף וכן לא תגנובו, איני יודע עם בממון מדבר אם בנפש, נלמוד מענין הפרשה לא תכחשו ולא תשקרו, שמדבר מממון וכן לא תגנובו. 
דבר הלמד מסופו. שאין אנו יודעים דינו כי אם מסוף הענין נלמדנו, כגון: ונתתי נגע צרעת בבית, אינו יודע אם צריך עצים ואבנים או רק עצים, נלמוד מסופו: ונתץ את הבית את אבניו ואת עציו. 
וכן שני כתובים המכחישין זה את זה. כגון: וירד ה' על הר סיני אל ראש ההר הרי כי מן ההר דבר. וכתיב: כי מן השמים דברתי עמכם. עד שיבא הכתוב שלישי ויכריע ביניהם ויתרצם שלא יקשה בעינינו: מן השמים השמיעך את קולו ליסרך ועל הארץ ויט שמים וירד, מלמד שהרכין הקב"ה שמי השמים בעליונים ודיבר עמהם מן השמים. 
אלו הן י"ג מידות: קל וחומר אחד, גזירה שוה ב, מבנין אב ומכתוב אחד ומשני כתובים ג, מכלל ופרט ומפרט וכלל ד, כלל ופרט אי אתה דן אלא כעין הפרט ה, מכלל שהוא צריך לפרט ומפרט שהוא לכלל ו, כל דבר שהיה בכלל ויצא מן הכלל ללמד לא ללמד על עצמו יצא אלא ללמד על הכלל כולו יצא ז, כל דבר שהיה בכלל ויצא לטעון טען אחר שהוא כענינו יצא להקל ולא להחמיר ח, כל דבר שהיה בכלל ויצא לידון בדבר החדש אי אתה יכול להחזירו לכללו בפירוש עד שיחזירו לך הכתוב לכללו בפירוש י, דבר הלמד מענינו יא, דבר הלמד מסופו יב, וכן שני כתובין המכחישים זה את זה עד שיבא השלישי ויכריע ביניהם יג, אלו י"ג מידות כנגד י"ב שבטים ולוי, לכך בפרשת אחר הדברים האלה י"ג זרעך. וכנגד י"ג מידות, ה' א, ה' ב, אל ג, רחום ד, וחנון ה, ארך [עמוד מב] אפים ו, ורב חסד ז, ואמת ח, נוצר חסד לאלפים ט, נושא עון י, ופשע יא', וחטאה יב', ונקה יג', שאם ילמד תורה יתכפר לו בי"ג מדות של רחמים. וי"ג אור כלפי השם בקריה: יאר ה' פניו אליך א', האירה פניך על עבדך ב', ואור פניך כי רציתם ג', יאר פניו אתנו סלה ד', והאר פניך ונושעה ה', [האר פניך] ונושעה ז', באור פניך יהלכון ח', עלומינו למאור פניך ט', פניך האר בעבדיך י', נסה עלינו אור פניך יא', והאר פניך על מקדשך השמם יב', באור פני מלך חיים יג', לימד [שבזכות האמונה] בי"ג מדות יזכה שיאיר הכבוד פני הודו עליו, ויזכה לי"ג אורות שבג"ע, ויזכה לי"ג נהרות שמן ונהרות דבש לעתיד לבא. ואיוב פירשן... התחלתן עולה י"ג נהרי נחלי דבש וחמאה. וכתיב: תוכו רצוף אהבה, כמנין אהב"ה, למיחדים ה' אחד, אחד עולה י"ג. 
וסמכו על ר' ישמעאל אומר בי"ג מדות התורה נדרשת לפרשת קרבנות, כי י"ג כהנים עסוקים בתמיד. על כן אומרים בריתא דר' ישמעאל אצל הקרבנות לומר כשם שהקרבנות מכפרים כך דברי תורה מכפרים. דכתיב: זאת התורה לעולה, מי שלומד זאת התורה אינו צריך לא עולה ולא חטאת. ועוד אמרי' לעולם ישלש אדם את שנותיו שליש במקרא שליש במשנה שליש בתלמוד. על כן אמרנו הפסוקים של התמיד, ואח"כ משנת איזהו מקומן השנויה במסכת זבחים, ואח"כ בריתא שבריש תורת כהנים בי"ג מדות התורה נדרשת, ואח"כ נברך י"ג ברוך בברוך שאמר, על כל מדה ומדה ברוך אחד, ואח"כ המדות ואח"כ הללויות. 
והנה אמרנו על שלשה דברים העולם עומד על התורה ועל העבודה ועל גמילות חסדים, על כן אומר בא"י גומל חסדים, ופרשת קרבנות ומשנת קרבנות, ובי"ג מדות שהתורה נדרשת בהם. ואח"כ בקול נעים במשך בקול רם אומר ברוך שאמר, לברכו על התורה תחלה וסוף אשר בחר בנו, וברוך שאמר והיה העולם. 
[י"ג מידות. וכנגדן תקנו י"ג ברכות בברוך שאמר עד [בתש]בחות. וכמו כן איתא בתמנא אפי' י"ג עבדיך, להכי צריך שיעבוד להקב"ה בכל לב ובי"ג [מדות]. וח' בבות יש מאיזהו מקומן עד ר' ישמעאל, נגד ח' בגדים שנאמרו [עמוד מג] בקרא: לבשי בגדי [תפאר]תך ירושלים עיר הקודש, שהרי כל האלפים [ישנם] באותו פסוק חוץ (מנגד) [מח'] נגד ח' בגדים להכי [נאמר] באותו קרא: והבאתם שמה עולותיכם [נגד ח'] בגדים ולהכי ח' דחור כרפס ותכלת גד[ו]לה, [שהרי] אחשורוש לבש ח' בגדים של כהונה, שהרי כתיב ואת יקר תפארת, מבגדי כהונה, דכתיב ליקר ולתפארת]. 

פירושי סידור התפילה לרוקח [יד] ברוך שאמר 
======================================== 
[יד] ברוך שאמר 
(סודות התפילה) 
ברוך שאמר י"א ברוך בלא שם, וכן י"א פסוקים שמדברים ממעילה בסוף ויקרא ובו פ"ז ה' סוף פסוק בחומש ג'. 
בברוך שאמר שאין בהם השם נגד י"א פסוקין דאיתא בויקרא שמיירו במעילה, דכת': מעלה מעל בשם, כלומ' שאין כל כך חשובין, כנגד ק' קללות האמורין במשנת תורה ב' פחות, אבל תשלים אותו בקרא דכתיב ביה: גם כל חולי וכל מכה. 
להכי אנו אומ' ונתקנו לומר בכל יום ק' תפילות ובאכילת תמצא ק', ובמדר' איתא דבירושלם מתו בכל יום ק' בני אדם, ועל זה נא': על מה תוכו, על בגמטריא מאה כלומר שהיה מכה ק', עמד דוד, ושם על לב, שמעוון שלא היו אומרים בכל יום אירע להם הדבר הזה, להכי אמר דוד: נאם הגבר הוקם על, פי' הוקים ע"ל ברכות בכל יום, ופסק הדבר. להכי תמצא בשיר המעלות כל האלפא חוץ מקו"ף, ובמקומו יסד דוד הנה כי כן יבורך, כת' חסר יברך, כלומר לא דיי לאדם שלא ימות כדפרשי', אלא יתברך בכל מעשה ידיו, ולא עוד ששכרו על כל ברכה י' זהובים כאשר אמ' רבותנו, וסימניך: האלף לך שלמה, מידה טובה מרובה על כל מידת פורענות ה' מאות, ולא מיבעיא אם היו פורעניות לאדם בעולם הזה, היה כך, אלא לעולם הבא אין שיעור [עמוד מד] בממון, אלא שכרו יהיה בנפשות, תדע דאילו מחרף ומגדף חייב מיתה, וכ"ש מברך השם בשירות ובתושבחות ששכרו יתרבה במיני נפשות יותר מה' מאות על כל ברכה וברכה, להכי נמי הוה אברהם אבינו בן ק' שנה כשהוליד יצחק בנו, ויצחק נתברך נמי ומצא ק' שערים, ויעקב נמי בן ק' שנה כשנולדו כל השבטים, להכי צריך לומר ק' ברכות. 
ברוך שאמר והיה עולם באמירה של הבורא נברא כל העולם ביום ראשון, אך הראו עצמן כל אחד בעתו דבר יום ביומו, בגלגול אותיות כ"ב, ברוב חכמתו. 
והיה העולם שמים דכתיב: בדבר ה' שמים נעשו וברוח פיו כל צבאם, ארץ דכתיב: אל אלוקים (דבר) ה' דבר ויקרא ארץ. 
ברוך הוא על שברא העולם לכבודו כדכתיב: כל פעל ה' למענהו. בשוחר טוב אין למענהו אלא לקילוסו, כד"א: ותען להם מרים שירו לה'. 
ברוך עושה בראשית שמחדש מעשה בראשית בכל יום. 
ברוך אומר ועושה כשאומר מיד נעשה כל גזרותיו כמו: כי הוא אמר ויהי. 
ברוך גוזר ומקיים מלך בו"ד גוזר שיבואו השרים יחד, וחלה באותו זמן או לא היה פנוי או מת, נמצא גוזר ואינו מקיים, אבל הקב"ה גוזר ומקיים, הוא צוה ויעמוד. 
ברוך המרחם על הארץ שאין הגשמים מטשטשין אותה, ולא מעיינות מציפין אותה. 
ברוך המרחם על הבריות שמאכילם ומפרנסם ומכלכלם, ואם גזר בראש השנה להורידם מעט אינו מבטל גזרתו, אך אם ישובו מורידם בזמנם, ואף אם יחטאו בני אדם ויזכור כי בשר המה והוא רחום יכפר עון. 
ברוך משלם שכר טוב ליראיו כל אשר יראו מלפניו ישלם שכרם כי צפון שכר לפניו, דכתיב: מה רב טובך אשר צפנת ליראיך. ואומר במדרש [עמוד מה] אגדה ל"ז שולחנות ערוכות ליראים בגן עדן דכתיב מה רב טובך, שכן טוב"ך עולה ל"ז. זהו: אם צדקת לך. 
ברוך חי לעד וקיים לנצח ברוך חי בתקפו ובגבורתו וקיים בדיבורו לנצח. אין לומר שהוא חי לעולם, פשיטא שהיה והוה ויהיה, הוי"ה כשמו כן תהלתו, כמו חי ה' וחי נפשך, וכן חי פרעה, הכל לחי תוקף, ובנין אב שבכולן: ויועץ המלך רחבעם את הזקנים אשר היו עומדים (לפני) [את פני] שלמה אביו בהיותו חי. וכי תעלה על דעתך לאחר מותו, אלא שהיה בתוקף חכמתו מבחרותו עד סוף ימיו, אינו דומה מי ששימש את שלמה ב' שנים למי ששימש לו שלושים שנה. 
ברוך פודה ומציל פודה מכל צרה ומציל אוהביו מן הרעה ברוב רחמיו, זכר צדיק לברכה, זכר צדיקו של עולם לברכה. 
בא"י אמ"ה האל אב הרחמן האל שאתה אל וכח בידך, תאחז במשפט ידך, אתה אב הרחמן ברגז רחם תזכור, ותרחם הכל. 
המהולל בפי עמו כי ישראל מגידים תהילותיו, עם זו יצרתי לי תהלתי יספרו. 
משובח ומפואר בלשון חסידיו ועבדיו חסידים הם עושי רצונו ומחמירים על עצמן אף במותר. עבדיו הם צדיקים אין מחמירים כי אם מה שכתוב בתוך ההלכה. 
ובשירי דוד עבדך הוא תהילים. 
נהללך ה' אלקינו בשבחות ובזמירות בנעים זמירות ביחד. 
ונגדלך ונשבחך נגדל כבודך בזיו השבח שאנו מפארים וממליכים ומזכירים שמך, דכתיב: וגבורתיך יגידו הדר כבוד הודך. 
ונזכיר שמך מלכנו אלקינו הוא שם הנכבד הוי"ה יחיד הוי"ה אחד. 
חי העולמים הוא אלקים חיים. 
מלך משובח ומפואר עדי עד שמו הגדול משבחים לו ומפארים שמו, דכתיב: ברוך ה' לעולם, וכתיב: וברוך שם כבוד לעולם, וכתיב: ומהללים לשם תפארתך. שמו הגדול הוא שם יו"ד ה"י. 
בא"י מלך מהולל בתושבחות שהכל מהללים ומשבחים לפניך. 
י"ג ברוך בברכה זו, כנגד י"ג מדות שהתורה נדרשת בהם. י"א ברוך בלא [עמוד מו] שם, כנגד י"א פסוקים שמדברים ממעילה בסוף פרשת ויקרא, מן פרשת ויקרא עד פרשת מעילה ק' פסוקים, כנגדן ק' ברכות. עם ב' ברוך אתה ה', בברוך שאמר חי לעד א, חי העולמים ב, כנגד ב' ושנותיך לא יתמו, מספר שניו של חקר. 
נהללך ונגדלך ונשבחך ונפארך ונמליכך ונזכיר, הרי ו', כנגד ו' ברכות: מלאכיו א, גבורי כח ב, עושי דברו ג, צבאיו ד, משרתיו ה, עושי רצונו ו. אבל אם לא תמנה נהללך כי איננו זה אחר זה, כמו מנגדלך עד ונזכיר, הם ה', כנגד ה' מלך הכבוד. ה' אלקים חיים בקרייה. 
וברוך שאמר זמר טוב, על כן צריך לאומרו בקול נעים, בכוונת הלב, בקול רם, בנגון יפה למלך הכבוד, למלך מלכי המלכים הקב"ה. 
בברוך שאמר יש פ"ז תיבות, כי נתקן כנגד ראשו כתם פז, ואין להוסיף עליו, וניתקן כנגד האדרת והאמונה, שכך נמצא בספר רקמה שנכתב בכתיבת מלאכים, שהאדרת והאמונה שיר שלהם. 

פירושי סידור התפילה לרוקח [טו] הודו לה' 
======================================= 
[טו] הודו לה' 
(סודות התפילה) 
הודו לה' קראו עד אל תרעו צ"ט תיבות, אבל בתהלים ק' תיבות, כנגד אברהם שהוליד בן לק' שנה. ויש בו אותיות כמנין שני הבתים. 
שירו לו כל הארץ ק"ל תיבות, נגד ק"ל שנים שהיה יעקב כשבא למצרים. 
[הודו ליי קראו בשמו כל מקום שנ' הודו פי' שעשה לו השם לפנים משורת הדין, כמו: הפעם אודה את ה', מאחר שיהודה היה בן רביעי, ומן הדין לא היתה ראויה להוליד כי אם ג' בנים, ועתה עשה לה השם חסד שילדה, האימהות היו יודעות שכל אחת ואחת עתידה [לילד] ג' בנים. להכי אמר דוד הודו כלומר שבא מרות, ונעשה לו נס, ולפנים משורת הדין שנעשה מלך, להכי תיקן דוד הודו לומ' לפני ארון הקודש. קראו בשמו כדכתיב: בשם א-להינו נדגול. והודיעו "בעמים" היינו מתי עם, אבל "גוים" היינו אומים, כלו' [עמוד מז] ריבוי. עלילותיו מעשיו. שירו כלו' דברים שמספר המאורע, כמו: אשירה ליי כי גאה גאה. זמרו שמו להשוות הקול כקול אחד. התהללו אינו אומ' הללו אלא התהללו בשם קדשו, כלומ' תשמחו שאתם יכולים להלל הש' שמשבחים השם]. 
הודו לה' קראו בשמו הודיעו בעמים עלילותיו מה שחזן אומר תחלה הפסוק ואח"כ הקהל, מפני שנמצאו סמך בדברי הימים, ביום ההוא אז נתן דוד בראש להודות לה' ביד אסף ואחיו הודו לה', מלמד שאמר לאסף להודות בראש להתחיל תחלה ואח"כ הצבור. ומה שאמר אז נתן דוד, והלא כבר נאמר ביום ההוא אסף מתנבא בשיר מזמור, ועוד מה ראה דוד בראש את אסף. אלא אז נתן, כשנתיעץ דוד, לפי שראה ביום ההוא אסף מתנבא בשיר, מזמור לאסף הודינו לך אלקים, הודינו בראש להודות לה'. 
הודו לה' מזמור זה נתיסד על שנלקח ארון האלקים, ועל נפלאות הארון בשדה פלשתים, שהרי תחלה נפל דגון ארצה לפני ארון ה', ובפעם שנית נפל וראש דגון ושני ידיו כרותות אל המפתן, בפעם שלישית הכה בטחורים אשדוד ואת הגבולות, ובפעם רביעית הכה אנשי גת מקטון ועד גדול..... הרי ז' מכות, וכתיב: ויהי ארון ה' בשדה פלשתים שבעה חדשים. [לכך בפסוק] הודו ז' תיבות, אמר דוד הודו לה', תנו לו הודאות על נפלאותיו. 
קראו בשמו לפי שבשמו... ה'. הודיעו בעמים עלילותיו מעשיו. שירו לו שיר מפואר שתספרו הנסים ותענו זמר נעים יחד, ונעים זמירות ישראל. שיחו ספרו שבח בכל נפלאותיו שהיה עושה עם הפלשתים. 
התהללו בשם קדשו אם היה הפסוק [אומר] הללו לשם קדשו, היה משמע שמהללים לשמו, עתה שהפסוק אומר התהללו, משמע התהללו בעצמיכם שבטחתם בשם קדשו, שכך מנהגו שהוא ישמח בגיל הלב. מבקשי השם המבקשים לפניו בתפלתם. 
[דרשו יי ועוזו זה הפסוק מתחיל בד' ומסיים בד' היינו תמיד, וכל תיבה שבאותו פסוק יש בו ד' אותיות מה שאינן בכל הספרים, נגד תמיד שקרב בד' שעות, כדפס' הלכ' בתמיד של שחר הלכה כר' יהודה הואיל ותנן בבחירתא כוותי', פי' במס' עדיות. והכא מצינו י' דברים לשון ציווי, כמו הודו, קראו, והודיעו, ושירו, וזמרו, ושיחו וכו', נגד י' דברות, וי' מאמרות, וי' הללוהו ברקיע עוזו הללוהו בגבורותיו וכו'. זכרו נפלאותיו פי' שהחזירו את ארון [עמוד מח] הקודש. מופתיו ומשפטי פיהו גר', כדאיתא בדב' הימים אבל בתילים איתה משפטי [פיהו] בלא ו', פי' ו' משפטים עשה את הארון, שהעמידו אצל הארון צלמים והשתחוו לארון, וגם נשתברו, והולך ומונה ו' דברים. מופתים דברים מופלאים, כמו: נתתי מופתים בשמים ובארץ. משפטי פיהו, פיו היה לו לומר ומה שה"י יתירה נגד ה' חומשי תורה, ופיהו כ"ב בקרייה, נגד כ"ב אותיות כדאיתא באלפא ביתא. 
זרע ישראל עבדו והיכן נקרא אברהם "ישראל", הכי אית' בבר' רב' אחר שמצינו בקרא: ומושב בני ישראל אשר ישבו במצרים ד' מאות שנה, ועל כרחינו אנו זקוקין למנות מאברהם וקראו הכתוב ישראל אלמא (ב)אברהם נקרא ישר', אלא הרב היאיר עינינו ומפרש מאחר בדברי הימים כת' זרע ישר' ובתהילי' כת' זרע אברהם, מכלל דבא זה וגילה על זה. הוא יי אלהינו אנו קוראים הוא אלהינו יי, לומ' כי הוא ואין אחר, וא-ל קרוב שהוא חול, כלומר חוזק שלנו. בכל הארץ משפטיו עשה משפטיו עד שהחזירו את הארון. זכרו לעולם בריתו הכי איתא בדברי הימים, אבל בתילים כת' זכר לעולם בריתו, להודיע שהיו ו' דורות עד משה, יצחק ויעקב ולוי וקהת ועמרם ומשה. לאלף דור וכי לאלף דור נתן התורה והלא מאדם ועד אברהם כ' דורות, ומאברם עד משה ו' דורות הרי כ"ו, אלא הכי איתא בחגיגה משו' ר' שמעון חסיד', תתקע"ד דורות נברא קודם אדם הראשון והעבירם הקב"ה והיינו עזי פנים שבכל דור ודור, להכי ציוה לאלף דר התורה, ודר כת' חסר ו', ומשה בגי' לאלף דר, ואדם אחד מאלף מצא, זה משה, כלומ' לאלף דר ניתנה לו תורה]. 
דרשו ה' כך היה דוד אומר לחיילותיו, דרשו בתפלה בעזרה. ועוזו הוא ארון, דכתיב: וארון עוזך, לפי שבארון התורה שנקראת עוז, דכתיב: ה' עוז לעמו יתן. וכן בפרשת ועשו ארון עצי שטים ע"ז תיבות. ועוז ועזו תוקפו זה הארון שעשה מלחמות עם פלשתים. בקשו פניו תמיד, בקשו פניו בעזרה בקרבנות לא יראו פני ריקם. תמיד, על רוב נפלאותיו. 
דרשו ה' ועזו בקשו פניו תמיד כל תיבה מרובעת, וראש הפסוק ד' וסופו ד', כי סופו "תמיד", התמיד קרב עד ד' שעות, וכנגדן תפלת השחר עד [עמוד מט] ד' שעות. ו' תיבות מרובעות שהם כ"ד אותיות, כנגד כ"ד רנה ותחנה ותפלה תהלה אמר שלמה. וד' פעמים אמ' תשמע השמים מכון שבתך. וד' פעמים תשמע השמים. וד' פעמים בשבוע קורין בתורה, וד' מלאכים כתוב ילך מלאכי, מלאכי ילך, ושלחתי לפניך מלאך, שולח מלאך לפניך לשמרך בדרך. זכרו נפלאותיו שעשה בשדה פלשתים אשר עשה עמהם. מופתיו שעשה עם הפלשתים לדגון וגם בטחורים ובמגפה. ומשפטי פיהו ומשפטי גזרתו, כשהפלשתי עושה צרכיו בספל היה עכבר בא והספל נבקע נגד העכבר, לקיים גזרת מלך מלכי המלכים. 
הודו א, קראו ב, הודיעו ג, שירו ד, זמרו ה, שיחו ו, התהללו ז, דרשו ח, בקשו ט, זכרו י, זהו בנבל עשור, כנגד י' מאמרות שהיו המעמדות אומר' פרשת בראשית בכל שבוע. ובבקר עם דמדומי חמה היה הקב"ה בורא, שנאמר: ביום עשות ה' אלקים ארץ ושמים. לכך אומר' אותו עם תמיד של שחר. ואבות בזכותם נברא העולם, ובמזמור זה האבות, ואברהם נתנסה בי' נסיונות, ויצחק בירך ליעקב י' ברכות, ויעקב נתן מעשר. וי' דברות בלוחות, כנגדם נברא העולם. לכך אומר י' דברים לפני הארון. אז נתן דוד ע"י רוח הקדש. במכילתין אין אז אלא לשון נבואה. י' דברים במזמור זה, כנגד העולם שנברא בי' מאמרות, לפיכך סמך מזמור בתלים אצל מזמור שבו מעשה בראשית. י' דברים מנינו הודו עד זכרו, כנגד י' מכות במצרים, לכך סמך אחריו המכות. וכן הוא תהלתך וסמך לו: בשבעים נפש ירדו אבותיך מצרימה. 
עלילותיו בכל נפלאותיו, מופתיו משפטי הרי ה', כל מכה ה' מכות, וא"ת מופתיו משפטי, אחד, הרי ד' כר' אליעזר, לכך מופתיו ומשפטי פיהו. ד"א עלילותיו, את אשר התעללתי במצרים, עלילותיו ב', נפלאותיו ב', מופתיו ב', משפטי ב', הרי ח' מכות. בתילים כתיב משפטי פיו, בדברי הימים מה שאנו קורין פיהו, ה', כל אחת ואחת ה' מכות. ד"א כל מכה שלקו במצרים לקו על הים בה' מכות. ד"א כתיב: שם אלקי העברים, ואלה [עמוד נ] המשפטים אשר תשים לפניהם, לעולם מקדים יעקב לישראל מה טובו אהליך יעקב משכנותיך ישראל. אבל כשהוא משנה יש טעם, כי נבלה נעשה בישראל לשכב את בת יעקב..., כמו: כי נבלה עשה בישראל לזנות בית אביה, והנוהג בישרים כמו עם פושעים כי שרית עם אלקים, וזה מחלל שררותו, וכן כי חוק לישראל הוא משפט לאלקי יעקב, למעלה כענין שנאמר: כי אקח מועד אני מישרים אשפוט. 
זרע ישראל עבדו ובתילים כתיב זרע אברהם עבדו, זרע ישראל כאן מוסב על זרע כמו לישראל עבדו, זרע יעבדנו וכן ב... ויבדלו זרע ישראל, הם בני יהודה ובנימין בני יעקב, הרי ישראל בחיריו ובך בחר ה'. 
זרע אברהם עבדו סופי תיבות עמ"ו, כלומר במי נתקיימו ברכות אברהם לא בישמעאל ובני קטורה אלא בעמו בני יעקב. תתן אמת ליעקב חסד לאברהם, ולמה לא נזכר יצחק כאן שלא תלה ישראל בו, כי הוא המשיל עשו עלינו. ועוד אברהם ויעקב עשו מלחמות וירדו למצרים אבל לא יצחק. 
הוא ה' אלקינו הוא תהלתך והוא אלקיך, הוא ה' אלוקינו ולא שום מלאכיו וצבאיו בכל הארץ. משפטיו דיניו בכל מקום, שהרי הארון בכל הלוכו עשה משפטו. 
זכרו לעולם בריתו כך היה אומר דוד לחיילותיו זכרו כל ימי חייכם בריתו שכרת עם אברהם, שהרי זכר בריתו, לכך לשם בתילים זכר לעולם בריתו. ועוד אמר דוד הנה משה אומר: שומר הברית והחסד לאוהביו ולשומרי מצוותיו לאלף דור, הוא זכר ואתם זכרו. ועוד מתחלת ברייתו של עולם ראה את הארץ והנה תוהו רשעים. 
בכל הארץ משפטיו דור המבול עתידין ליבראות ולמה אברא העולם, ואמר אברא עולם בעבור התורה, אם לא בריתי יומם ולילה חוקות שמים וארץ לא שמתי, ובעבור תלמידי חכמים. 
זכר לעולם בריתו דבר צוה לאלף סופי תיבות מור"ה, זכר משה מורה תורה לישראל. ובזכות משה נברא אברהם, למען אשר יצוה את בניו ואת ביתו אחריו ושמרו דרך ה' לעשות צדקה ומשפט, בעבור התורה והמילה, לפיכך זכרו לעולם בריתו. ועוד ו' דורות מאברהם ועד משה לכך זכרו כת' ביה. 
דבר צוה לאלף דור כמו שיפרש לתת להם את ארץ כנען. ועוד התורה ניתנה לאלף דור כדאמר בחגיגה מלמד שהעביר הקב"ה תתקע"ד [עמוד נא] דורות קודם אדם הראשון, לכך מאלה תולדות השמים עד זה ספר תולדות אדם תתקע"ד דורות וכ"ו דורות מאדם ועד משה, הרי אלף דורות, לכך "לאלף דר" בגמ' משה. 
[ושבועתו ליצחק הכי איתא בדברי הימים, אבל בתהילים כת' לישחק, כמה יותר ישחק על יצחק, מנין רד"ו. ושבועתו כשנעקד יצחק כת': בי נשבעתי. לחק היינו לעולם, לך אתן (את) ארץ הכי אית' בדברי הימים ולא כת' את ארץ, אלא בתילים כת' את, דמן ד' מאות וכ"א, יצאו משיעבוד. אתן את בגי' ו'נ'ו'ש'נ'ת'ם' בארץ, אמרו רבותנו אילו נתקיימו כמניין ונושנתם בארץ לא היה לשנאיהם תקנה, וגלו ב' שנים קודם, שלא האריכו בארץ ונושנתם, היינו ותתן אמת ליעקב וכו', כמניין ותת"ן ישבו בארץ. חבל נחלתכם ח'ב'ל' גי' מ', נגד ד' מאות פרסה על ד' מאות פרסה היינו מהלך מ' יום. ויתהלכו שייך לומ' הולכים ובאים מיתור התיו מגוי אל גוי הומיה אל הומיה, כלומר גוים רבים. (ו)לא הניח לאיש לעושקם פי' לאנשים חשובים כמו למלאכים, אלא בתילים לאדם לעושקם, פי' אפי' להדיוטים. אל תגעו במשיחיי לאילו שאני מדבר תמיד, כך פירשתי, אבל הפירוש דמשיחי שגידלתי, הבל גדול. ובנביאי אל גבי אברה' כת': כי נביא הוא, וגבי יעקב כת': נביא, אבל יצחק לא יתפרש, אע"ג אין לך נביא גדול מיצחק, ומיצחק מתחיל למנות ד' מאו' שנה, דכת': כי גר יהיה זרעך, ומשנולד יצח' עד שהוליד יעקב היה בן ס' שנה בלדת אותם, ויעקב היה בעומדו לפני פרעה בן ק' ול' ו'ר'ד'ו' שיעכבו שמה, הרי לך ד' מאות. שירו לי-י פי' דבר המספר המאורע, כמו אשירה לי-י כי גאה גאה]. 
אשר כרת את אברהם אותו הברית שכרת עם אברהם בברית בין הבתרים ליתן לו הארץ, ושבועתו ליצחק בעקידה בי נשבעתי נאם ה'. 
כרת את אברהם ביום ההוא כרת ה' את אברם ברית לאמור. [עמוד נב] ושבועתו ליצחק והקימותי את השבועה אשר נשבעתי. בתילים כתיב לישחק וכאן ליצחק, ישח"ק, רד"ו יותר מן יצחק, לפי שנתלה גלות מצרים ביצחק. כי גר יהיה זרעך, לכך וראיתי את הדם דם עקידתו של יצחק, לאחר שהיו רד"ו שנה במצרים. ועוד יצחק לא ירד למצרים, וישראל היו במצרים במנין אברה"ם ישח"ק יעק"ב ב' שנה וחצי יותר שבהם סבב נבוכדנצר את ירושלים, לכך מזכיר בירמיה על הארץ. ועוד ליצחק לישחק הרי ש"ן שהאריך אפו ש"ן שנה שחטאו י' שנה, ועוד צחקה שרה הבת צ' שנה תלד, הרי ישחק באב"ס, בכל יום שישראל בצרה זוכר אותו כאלו באותו יום נעקד. ד"א שתי שחיקות ויפל אברהם על פניו ויצחק בלבו הלבן מאה שנה יולד ואם שרה הבת תשעים שנה תלד, (וכן) ותצחק שרה, הוא שחק על שתים, הלבן מאה הבת תשעים, והיא על ב', אחרי בלותי ואני זקנתי וגו' ואדוני זקן. 
ויעמידיה השבועה. ליעקב לחק מגיד דבריו ליעקב חוקיו, כי ביצחק יצא ממנו שומר חוק. לישראל ברית עולם לי"ב שבטים, כתיב: שבועות מטות אומר סלה. ולישראל ברית עולם מלמד שהאבות נקראו ישראל, דכתיב: ומושב בני ישראל אשר ישבו במצרים, ומשנולד אברהם עד שנכנסו לארץ היה ישרא"ל שנים. ומה היתה הברית והשבועה. לאמר לך אתן את ארץ כנען כאן אין כתיב את בדברי הימים, אבל בתלים כתיב את ארץ כנען, לפי שמשנה שנולד אברהם עד שיצאו ישראל ממצרים א"ת שנה. את"ן א"ת בגימ' ונושנת"ם. את, לרבות קני קניזי קדמוני, י' אומות לעתיד. ארץ כנען, כולן נקראו על שם כנען. חבל נחלתכם בארץ שחלקו בחבל נחלת ישראל. חבל חלק. חב"ל ימים מדת נחלתכם. 
בהיותכם מתי מספר כשהייתם אנשים מעט שיוכל איש לספור אתכם. כמעט כמו אנשים מעט. וגרים בה והייתם דרים כגר בארץ אז נדר לכם את הארץ. וגרים בה, גור בארץ הזאת ב"ה אומות היו בארץ. 
ויתהלכו מגוי אל גוי אנה ואנה. כמו קום התהלך בארץ לארכה ולרחבה. מגוי אל גוי זהו מלשון ללשון, גוי אשר לא תשמע לשונו. ומממלכה אל עם אחר כמו מעם לעם. לשון אחר אם יש גוי וממלכה אשר לא שלח, עם מועט, כמו ממלכה ואלוה אחד ודת אחת, כמו והיינו לעם אחד, אל עם אשר לא ידעת, גוי מרובה ולשון אחד כמו ומי גוי גדול, ישנו [עמוד נג] עם אחד ומפורד, אפילו לעיר אחת קורא עם דת אחת, וסימן לגוי ועם, רק עם חכם ונבון הגוי הגדול הזה, עם מרדכי, תלמידי חכמים, אבל גוי לא נאמר כי אם ממלכה, וממלכה כאן (ו') ולא שם, אל גוי וממלכה. ויתהלכו ויעקב לא הלך, שקפצה לו הדרך, ו' הליכות באברהם והפריחו בין הבתרים, וביעקב ודרכו קפצה לו. 
לא הניח לאיש ושם בתילים לאדם, אדם אחד עשו, כשחזר מבית לבן, לאיש לבן. לא הניח לאיש, לשום אחד. לעושקם לעשוק אותם. ויוכח עליהם מלכים מלכי פלשתים ומצרים פרעה ואבימלך. 
לא הניח בגימ' אבימלך. לא הניח, בגימ' לבן היה. כאן כתב איש ובתילים כתיב אדם, אד"ם אי"ש בגימ' פרעה. 
אל תגעו במשיחי הם האבות, ובנביאי: השב את אשת האיש כי נביא הוא, אל תרעו להם, ועוד דוד שהיה משיח. ובנביאי ובתילים ולנביאי, ב' נביאים לאברהם ויעקב, השב אשת האיש כי נביא הוא, וכתיב: ואלוקי אביכם אמש וגו' ויוכח אמש. אבל ליצחק לא בחלום אלא נכנסו גנבים ויצא מגורר. לא הניח אדם לעשקם, והכתיב: כי התעסקו עמו, ואליפז, אלא זה מדבר בעושק זה לבן ובניו, שאמרו: ומאשר לאבינו עשה את כל הכבוד הזה. 
משיחי על כן משחך שמן ששון, ובנביאי בגופם, ולנביאי לנכסים שלהם. במשיח"י ובנביא"י א"ל בגמ' "זה שלמה המלך". דאמרינן בחלק בקשו למנות שלמה עם אותם שאין להם חלק, יצתה בת קול ואמרה אל תגעו במשיחי. לכך מצאה קוצים ונאכל גדיש להפך "שלמה", יצתה אש וליחכה, לפי שרצו למנותו עם קוצים כסוחים עד שיצתה בת קול. 
מן הודו לה' עד אל תרעו צ"ט תיבות, אבל שם בתילים ק' תיבות, כנגד אברהם שהוליד בן ק' שנה, וצ"ט שנה כשהוליד יעקב בנימין קטן שבבניו. לכך לא אמר אלא זרע אברהם בני יעקב. ד"א שם בתילים ק' תיבות וכאן בדברי הימים צ"ט, הרי קצ"ט, כנגד קצ"ט תיבות שבברכה והיה כי תבא אל הארץ. [עמוד נד] ד"א שעתיד הבית ליבנות ק' אמה כנגד חצר המשכן שבמדבר, וכן עשה דוד לארון. ויש בו אותיות כמנין שנים שעמד הבית. וראשי פסוקי(ם) האותיות של שניהם בגימ' תל"ב, כמו משנכנסו לארץ עד בימי יהויקים שבא נבוכדנצר. וג' שמות בו, כנגד ג' שמות שבברכת כהנים, שמים וארץ וים. 
שירו לה' כל הארץ ושם בתילים כתוב שירו לה' שיר חדש שירו לה' כל הארץ שירו לה' ברכו שמו בשרו מיום אל יום ישועתו. בתילים סמכו לדור המדבר, אשירה לה' בחיי כשיתמו חטאים מן הארץ. כיוצא בו בפיהם דבר שוא וימינם לשון ימין שקר, אלקים עשה דין בהם, לכך שיר חדש אשירה. וכאן תקנו דוד לאומרו בערב לפני הארון, ומדבר מן הגליות שנמשלו כלילה, וקבצנו והצילנו וכתיב על משכבי בלילות. בלילו"ת בקשת"י בגי' אל"ף ור"צ, כך ימות המשיח בדניאל. ושם לא נסמך לרשעים, כי אם לצדיקים. ועוד שזה שני, לכך לא כתב כאן שיר חדש. 
ברכו שמו לא נאמר כאן כי אם בסוף אומר ברוך ה' אלקי ישראל, ושם יסדו על ו' דברים שעשה הארון בפלשתים, ה' בעכברים ודגון, ישירו שירו שירו ברכו בשרו ספרו. 
שירו לה' כל הארץ, על נפלאותיו. בשרו מיום אל יום ישועתו גמר ישועתו, תוכלו לבשר מיום ליום משינוי נפלאותיו, שביום זה עושה אל יום אחר, תוכלו לספר. כאן כתיב מיום אל יום, ובתילים כתיב מיום ליום. יש חלוק ביניהם, כאלה תעשו ליום שבעת ימים ליום פתרונו בכל יום, וכן מיום ליום ומחדש לחדש אל יום, יום המבורר זמן קבוע ומעת לעת, שנאמר ואם החרש יחריש לה אישה מיום ליום, וכתיב כי החריש לה ביום שמעו. בתילים מיום ליום, בכל יום ויום חייב אדם להזכיר יציאת מצרים, אבל ישועות אחרונות כגון ארמי אובד אבי על הבתרים, ופרשת עמלק אחת בשנה, ושם כת' דברים ששה ג' שירו, ברכו, ספרו, בשרו, כנגד ו' ימי המעשה. לפי שאומר וה' שמים עשה, וכתיב כי ששת ימים עשה ה'. מיום ליום בכל יום ויום מזכירין יציאת מצרים. מיום אל יום ישועתו, כי יום שנגאלו אל יום לשנה הבאה בפסח בליל פסח, וכתיב זכור את היום הזה מימים ימימה, לכך נאמר ליום ישועתו, ועוד לילה אחת בשבוע בליל שבת בקידוש. 
[עמוד נה] ספרו בגויים את כבודו שעשה עם הארון שהיו יראים ממנו בכל מקום שהיה הולך, וגם דגון לפני הארון נפל. בכל העמים נפלאותיו שעשה עם הפלשתים בעכברים. כי גדול ה' שהרי גדול ה' והראה לכל כבודו. ומהולל מאוד על ניסי פעולותיו. 
ונורא הוא ולא המלאך. על כל אלהים שהרי עשה נקמה מדגון, וכן ובכל אלהי מצרים עשה שפטים, עתה ידעתי כי גדול ה' מכל האלהים. בתילים כתי' נורא, ובכאן כתיב ונורא, על שם ו' נוראות ה' בעכברים ודגון. ועוד ומהולל מאד נורא, כענין שנאמר אמרו לאלקים מה נורא מעשיך. גדול בגויים את כבודו. נורא, כנגד נפלאותיו, כמו את השם הנכבד שם הגדול והנורא, דכתיב אחריו והפלא, גבור לא כת' אלא גדול ונורא, כי הפלשתים אמרו האלהים האדירים המכה את המצרים במדבר, ולא הראה בם את גבורתו, כביכול אין כח, פן יאמרו ידינו רמה ולא ה' פועל כל זאת. 
כי גדול ה' א', ומהולל מאד ב', ונורא הוא ג', כל שבחותיו משולשין. גדול ה' א', ומהולל מאוד ב', ולגדולתו אין חקר ג', וכן קדוש קדוש קדוש. 
כי כל אלהי העמים אלילים עתה נותן טעם למה נורא הוא על כל אלקים, לפי שאלהי העמים הם כלם אלילים אילמים שהאדם עושה אותם, אבל וה' שמים עשה הוא ברא בריותיו לכבודו, דכתיב בדבר ה' שמים נעשו, ועידיהם המה בל יראו בל ידעו, וה' שמים עשה, וכתיב משמים הביט ה' ראה את כל בני האדם, וכתיב כונן שמים בתבונה. 
וה' שמים עשה כל מקום שנאמר וה', הוא ובית דינו. והלא אמרו חכמים הכל מודים שלא נברא ביום ראשון כלום, אם כן בבריאת שמים מי היה בית דינו, אלא נשמתן של צדיקים שהיו תחלה, דכתיב ורוח אלוקים מרחפת, זהו רוחו של מלך המשיח. ונשמות האבות דכתיב כביכורה בתאנה בראשיתה ראיתי אבותיכם, בהם נמלך. ועוד באותיות התורה שהיו כתובים לפניו באש שחורה על אש לבנה, שכת' בראשית ברא אלוקים את השמים, וכת' ה' קנני ראשית דרכו. 
הוד והדר לפניו ברקיע העליון. עוז וחדוה במקומו ובתלים כתיב עוז ותפארת במקדשו. עז שכת' כאן אינו לשון כח אלא לשון עזה ולבנונית. עוז והדר לבושה, וזה מוכיח שהרי סמך לו ותפארת, מקום רגלי אפאר. אם תרצה לדעת הוד והדר שלפניו למעלה, מתפארת שבמקדשו [עמוד נו] למטה, פרוכת בין קדש הקדשים ופרגוד לפני כסא הכבוד, שנאמר ופרשז עליו עננו מאחז פני כסא, ואין אלקים עמדי, כך אין כהן נכנס לפני לפנים, וארון וכרובים כנגד כסא הכבוד והכרובים. 
עוז וחדוה כמו כי חדות ה' היא מעוזכם. חדוה שתשמחו בו הוא מעוז שלכם, כשהתפארת במקדשו חדוה במקומו למעלה, שנאמר ראיתי את ה' יושב על כסא רם ונישא למעלה ושוליו למטה מלאים את ההיכל, השמים כסאי והארץ הדום רגלי. 
תפארת במקדשו מכאן שאין עניות במקום עשירות. תפארת שכת' כהן בו לכבוד ולתפארת, אסור לצאת משם שנאמר ומן המקדש לא יצא. לכך נאמר תפארת במקדשו, יכול שלא יצא מן ההיכל, לכך נאמר במקום המקודש חדוה, בתרגום של חזה, ששמח בכל לבו וכל החזה. תפארת במקדשו, כשבאים ישראל לרגל היו משאילים לעניים בגדים נאים שלא יהא רואה את העשיר וצעור, שנאמר השתחוו לה' בהדרת קודש, שלא יהא צעור לפני שנאמר עוז וחדוה במקומו, עז והדר לבושה כדי שתהא חדוה במקדשו. וכתיב ושמחתם לפני ה' אלקיכם. תפארת במקדשו, ומן המקדש לא יצא. חדוה במקומו מקומו זה ירושלם, שאין מלינין בה את המת. במקומו, כמו אל המקום אשר יבחר ה'. וסמכו אצל אלהי העמים, שמניחים אצל אלוהיהם (גפרים) [פגרים] היושבים בקברים ובנצורים ילינו, אבל במקומו, במקדשו חדוה. 
[שירו לה' פי' דבר המספר המאורע, כמו (שמות טו א) אשירה לה' כי גאה גאה. כי גדול ה' מעשיו בהם גדולים, ואינו מיירי בשם עצמו. 
על כל אלהים מהכא להשמיענו, אפי' איניש יותר מפסיליהם, אלא הכי פי' אלהים והוא מלכים. אלילים בגי' אילמים, הוריימנט בלע', כלומ' כל איבריו נעים ונחמדים. 
וחדוה במקומו בתילים (צו ו) כת' במקדשו, ולהכי צריך אדם בבית הכנסת שנקרא מקדש מעט (מגילה כט א) בשמחה, ולא (בכובש) בכובד ראש, (כדמצו) אפי' אם הוא אבל. 
שאו מנחה ובואו ובתילים (שם) כת' בואו בחצירותיו, להכי צריך איניש לכסות רגליו ומנעליו, כמו שמצינו לגבי (חיות) [...] ובשתים יכסה רגליו (ישעיה ו ב) אע"פ שהיו מהלכי יחיפים הוו מכסין רגליהו, ואנו נמי צריכין למעבד הכי כיון דכת' בחצירותיו. 
[עמוד נז] שירו בשרו ספרו אילו ג' לשו' ציווי, להכי רובו שבחות של הק' שהרי קק"ק הרי ג', ועוד מצינו אשירה לה' כי גאה גאה הרי ג' שבחות. 
בל תימוט אשבלצייר בלע']. 
הבו לה' הזמינו ליתן כבוד לשמו, משפחות עמים משפחות שבכל אומה ואומה. הבו לה' כבוד ועוז מה שעשה בארון, ועוז גבורות, וכן שעושה בכל שעה. הבו לה' כבוד שמו כבוד שעשה בעבור שמו, כיצד תכבדהו. ש'או מ'נחה ו'בואו, בתחלתן שמ"ו. זהו כבודו שאין אדם נכנס בעזרה בלא קרבן, שנאמר לא יראו פני ריקם. 
הבו, הבו, הבו ג', כנגד כהנים לוים וישראל. שלא תאמר אין הכהנים חייבין בקרבנות הרגל שהרי הם מקריבים כל הקרבנות ואנו פטורים מן השקלים, לכך השמיענו הבו כנגד כהנים. ד"א הבו הבו הבו כנגד ג' רגלים. ובואו לפניו, ובתילים כתיב ובאו לחצרותיו, הרי למדנו בכל מקום שכתוב לפניו הוא לעזרה. ואלו נאמר לחצרותינו, הייתי אומר אפילו אחרי בית הכפורת לכך נאמר לפניו. ואלו נאמר לפניו הייתי אומר בין אולם ולמזבח, לכך כתיב חצרותיו. לחצרו אין כתי' כאן אלא לחצרותיו, לפנים מחצר נשים שהיא עזרת ישראל, כמו אל החצר התיכונה, עזרת כהנים אחת, עזרת ישראל אחת, עזרת נשים אחת. 
השתחוו לה' בהדרת קדש בהדר בגדים נאים, כדאמר במסכת ברכות ובמסכת שבת. 
חילו מלפניו כל הארץ חיל כיולדה יראים כל יושבי הארץ מלפניו, ובתילים כתוב חילו מפניו כל הארץ, פני ה' בעושי רע להכרית מארץ זכרם וגו', המביט לארץ ותרעד, מלפניו, לפניו ילך דבר. ד"א מלפניו, אש לפניו תלך, ל' חסר, מלכים ל' מעלות. אמרו בגויים ה' מלך, ואין ערוך אליו, מלך מתנהג בשררה כמלך על כסא כך השכינה על הארון, כמו שכת' ה' מלך ירגזו עמים יושב כרובים תמוט הארץ, וכאן כל הארץ. 
אף תכון אע"פ שנפחדים אין אתה מעוות הדין. ועוד חילו מפניו בעבור יראת ה' תיכון תבל, בל תימוט שלא ימוטו יושביה, שלא יושלחו איש באחיו, וליוצא ולבא אין שלום, וכאן מלך. אף תיכון כלומר בראש השנה תכון פתרונו גוזר גזירות בראש השנה, לכך סמך שם ידין עמים במישרים, וכשנמצאו מישרים. 
ישמחו השמים אלו שרי האומות. ותגל הארץ בני אדם. אף תכון תבל, והארץ נקראת תבל, לפי שמן בראשית עד יום הששי תב"ל תיבות. אף [עמוד נח] תכון תבל אע"פ שדן יחידי לכל באי העולם, אין שטן ישותף בדינו, נמצא תיכון תבל בל תמוט ממקומה. ושם בתילים ידין עמים במישרים, אע"פ שיראים מפניו כל הארץ אעפ"כ יודעים שידין במישרים. ועוד ידין עמים במישרים, שבהם זוכר הארץ להם זכות גרים היוצאים מהם, אף תכון תבל בל תמוט. 
ישמחו השמים ותגל הארץ בתחלת התיבות הוי"ה, לומר תיכן הארץ שלא תמוט מן השמים, לפי שהם חתומים בשמו הנכבד. לכך סמך כאן בל תמוט. 
ישמחו השמים אלו שרי האומות, ותגל הארץ אלו בני אדם, ויאמרו בגוים ה' מלך לעתיד לבא. כאן כתבו באחרונה אצל ותגל הארץ, שמדבר לעתיד לבא בשמים וחדשים וארץ חדשה, ואז המלכות להקב"ה. משל למלך בשר ודם שגנבו גנבים כל אוצרותיו וטמנום בביתו של עיור, והעיור צעור אומר מה אעשה כשיחפש המלך בביתי, בא המלך וחיפש ומצא, אמר למה גנבת את אוצרותי, אמר והלא אתה אדוני המלך יודע שאיני רואה אלא הגנבים שמו הכל בביתי בעל כרחי, ושאל לגנבים ואמרו לא מצאת בידינו כלום. מה עשה המלך הרג הגנבים והרס הבית ובנה בית חדש ונתן לעיור וריפא עיניו, התחיל העיור לשמוח שהרס ביתו ובנה לו טובה ממנו ורפאו. כך לעתיד לבא יטמנו האלילים לחפור פירות ולעטלפים ויאמר להם הקב"ה למה עבדתם אלילים, ויאמרו לא היו דברים מעולם ויאמר באותו מקום טמנתם והארץ תחיל שנמצאו שם, לפי שנאמר והארץ כבגד תבלה. ויבושו כל העובדים להם שנאמר יבושו כל עובדי פסל. והקב"ה יכרות הרשעים שנאמר יתמו חטאים מן הארץ ורשעים עוד אינם, ובורא ארץ חדשה ורוח חדשה. והכל שמחים, והקב"ה שמח שלא יכעיסוהו עוד, שנאמר יהי כבוד ה' לעולם ישמח ה' במעשיו, והארץ שלא תבלה שלא יחטאו בני אדם. ושמים שמחים שבעבור עוונות בני אדם היו מקטרגין שרי האומות. ישמחו השמים ותגל הארץ, הרי השם בתחלת התיבות, שהקב"ה שמח עמהם, ואז ימלוך לבדו ושמו אחד, לכך נחתמו בשם, ויבאו פליטי גוג. 
ה' מלך אמרו בגויים אמר דוד יכולים אתם לומר לפלשתים שאלוקינו מלך, ואם יאמרו והלא נהרגו ישראל ותפסנו הארון, אמרו להם אתם עדים שאין אלוק אלא הוא, שהרי השליך דגון מלפניו, ובעבור עוונות נהרגו פלשתים, כדברינו הוא שה' מלך. 
ירעם הים הקב"ה מרעים הים ברוחות ומלואו בגלים. יעלוץ השדה בדשאים, וכל אשר בו, החיות. כאן בדברי הימים כתוב יעלוץ ושם בתילים [עמוד נט] יעלוז, לפי שז' חדשים היה הארון בשדה פלשתים שהם יעלו"ץ ימים. ושם בתילים כתיב יעלז שדי, אלא כאן רמז השם ירעם הים ומלואו, וכן יעלץ השדה וכל אשר בו, הרי התחלת התיבות יה"ו, זה השם יה"ו מתגלגל בספר יצירה שבו נברא השמים והארץ, ולקח ה"א משמו וברא העולם מהלך ה' מאות שנה, וכתיב אלה תולדות השמים והארץ בה' הבראם. יעלוז ישראל בז' שמחות בכל עוז ובשירים ובכינורות ובנבלים ובתופים ובמצלתים ובחצוצרות. יעלוץ שנאמר תשעים אלף, ויוסף שלשים אלף כל בחור הרי צ' אלף. 
השדה בגימ' שד"י. 
אז ירננו עצי היער ובתילים כתיב כל עצי היער, אפילו כל אילני סרק. וכל עצי היער שבכל מקום, אפילו היער הגדול. 
מלפני ה' מלפני אדון כי בא לשפוט כי בא למה ב' פעמים, כנגד הארץ והעמים. ישפוט תבל בצדק ועמים. לשפוט את הארץ לרבות גם שרי למעלה, ושמים לא זכו בעיניו. וכאן כתיב בדברי הימים "את" לפי שבכאן לא כתב כי בא כי בא כמו בתילים ב' פעמים. ועוד כי בא כי בא ב' פעמים, בא הארון מבית אבינדב לבית עובד אדום ומבית עובד אדום לציון. ואומר בשוחר טוב בראש השנה כל האומות באין לדין וגם ישראל ואין אנו יודעין מי נוצח, אלא בסוכות ישראל נוטלין לולביהן ואתרוגיהן ומרקדין בידוע שישראל נצחו, לכך נאמר אז ירננו עצי, בתחלתן, בגימ' ז"ה בלול"ב. אז ירננו עצי היער, בגימ' בלולביהם בחג הסוכות. מלפני ה' כי בא לשפוט את הארץ, בהושענא רבה. 
הודו לה' כי טוב זה הפסוק לקח ממזמור של ספר חמישי, שכתוב אחר ואמר כל העם אמן. וסמכו אצל לשפוט את הארץ, כשהקב"ה יושב בדין ורואה שאין העולם יכול לסבול מדת הדין, לכך חסדו וטובו ומנהיגו ברחמים. ואחר כך סמך ואמר הושיענו, כי ד' מזמורין הודו לה' כי טוב כל"ח, כנגד ד' מלכיות. 
ואמרו הושיענו בימי דוד, מה צריך לאומרו בימי דוד, אלא דוד אמרו על ישראל המפוזרין בין פלשתים ובין באומות אחרות, רבות פעמים יצילם לכך לא כתב בתלים והצילנו והושיענו בגלות וקבצינו מן הגלות, והצילנו מגוג. וקבצנו, נדחי ישראל יקבץ על יד על יד. 
מן הגוים האומות. להודות זה שאדם מביא על נס ומביא תודה. לשם קדשך שקדשת בנו שהושעתנו. 
[עמוד ס] ולהשתבח בתהלתך לספר בכבודו כמו להתפאר. ואל תתמה למה לא אמר להשתבח כמו להתגדל, לפי שאותיות השינים מקדימין לת'. 
ברוך ה' אלקי ישראל מן העולם ועד העולם והזכיר אלקי ישראל, שהראה גבורת אלקותו לישראל. מן העולם, בעולם הזה ובעולם הבא. 
ויאמרו כל העם אמן ובתילים כתיב ואמר כל העם אמן, כי אמר דוד אמרו אמן, ואח"כ עונין אמן. מכאן תקנו ששליח ציבור אומר אחר כל ברכה ואמרו אמן, ואח"כ עונין הציבור. 
ויאמרו כל העם אמן על הברכה, והלל ומשובח, כמו אבשלום יפה מאוד להלל בכל, כמו ויאמרו כל הקהל אמן ויהללו את ה', מספרים תהלתו על שצוה מצוה זאת. ויאמרו כל העם אמן והלל לה' זהו שכתוב בעזרא וכל העם הריעו תרועה גדולה בהלל לה', ופתרונו במזמורים של הללויה. לפי שכתוב בהם בונה ירושלים ה' נדחי ישראל יכנס ולכך כתי' בהלל לה', וכתיב מן המצר קראתי יה, מהולל אקרא ה' ומן אויבי אושע. 
מן שירו לה' עד אמן והלל לה' ק"ל תיבות. כנגד ק"ל שנים שהיה יעקב כשבא למצרים ואמר יעקב הושיעני וקבצני והקב"ה השיבו אל תירא אנכי אעלך גם עלה. ולפי שמשה עשה מזמור זה, ואמו יוכבד היתה בת ק"ל שנים כשילדה משה, לכך ק"ל תיבות. 
במזמור שירו לה' כל הארץ צ"ו תיבות, לבד מהודו לה' כי טוב שאינו סמוך לו בתלים ועם פסוק הודו ק"ג, ק' כנגד ק' ברכות, וג' להזכיר להם זכות ג' אבות. 
מכאן ואילך ליקוטי פסוקים: 
רוממו ה' אלקינו שתאמרו שבחות הרבה והכסא מתרומם, כאדם שמשבחים אותו ולבו מתגדל ברוב גאות, כך הכסא מתגדל והכבוד מתכבד. ולכך סמך וגבורתך יגידו הדר כבוד הודך, וכן וחסידך יברכוך כבוד מלכותך יאמרו. והשתחוו להדום רגליו הוא בית המקדש, דכתיב ולהדום רגלי אלקינו, והארץ הדום רגליו. ז' פעמים בקרייה, ה' מהם הדום רגליו, ואחד מקום רגלי אפאר, ואחד הדום רגלי, כנגד ארץ ישראל שיש לה ז' נהרות והרים, וכתיב והבית לבנות לה' להגדיל למעלה לשם ולתפארת, ולמעלה מכל הבתים ולא מפואר כבית המקדש, מיכן אמרו לא יבנה אדם ביתו גבוה מבית הכנסת ואין עניות במקום עשירות. קדוש הוא בכל מיני קדושות. 
[עמוד סא] רוממו ה' אלקינו בכל מיני רוממות. והשתחוו להר קדשו וכתיב וירעו אפים ארצה על הרצפה וישתחוו, זה שאמר הכתוב אבן משכית לא תתנו בארצכם להשתחוות עליה, אבל בעזרה חייב. להר קדשו זה בית במקדש, אע"פ שהוא הר, הוא קדוש. כי קדוש ה' אלוקינו על כן לו נאה לקדשו. 

והוא רחום יכפר עון שיכפר ברחמיו העון ולא ישחית בריותיו. והרבה להשיב אפו ולא יעיר כל חמתו. והוא רחום אומר ג' פעמים ביום, אחד בראש הזמירות ואחד לפני התהילה ואחד בסדר קדושה. ובו י"ג תיבות, הרי ג' פעמים י"ג הם ל"ט כנגד המחוייבים מלקות, היו מלקים אותו ל"ט מכות שנאמר ונקלה אחיך לעיניך. אחי"ך בגימ' ל"ט, כיון שלקה ל"ט מכות הרי הוא אחיך, לכך מלקים אותו בערב יום, והחזן אומר והוא רחום יכפר. ויש בו י"ג תיבות לזכור י"ג אותיות האבות אברהם יצחק יעקב. לכך סמך בתילים במזמור האזינה עמי תורתי, ולבם לא נכון עמו ולא נאמנו בבריתו והוא רחום יכפר, לומר שלבו לא נכון עמו ילקה ויתכפר לו. 
עד והוא רחום חצי תהלים במזמורים, לומר מה שאמר אשרי האיש אשר לא הלך, מדבר בלוים לא הלכו בעצת דור המדבר, לפיכך נאמר עליהם בסוף הספר הללו אל בקדשו הללוהו בנבל וכינור. והוא רחום ואחרי שלא נאמנו לו לא היה הדין נותן לרחם עליהם כיון שעברו את בריתו כמה פעמים, ואח"כ לוקים בעונם ונותנים עוד לבם לבקש מלפניו רחמים שלא לכלותם. 
והוא רחום ולא היה זוכר עונות הראשונים לומר לא אושיעם עוד, הואיל ואינם נאמנים בדיבורם. רחום לפנים משורת הדין. חנון שמתחנן בקול ושומע מן הדין, ושמעתי כי חנון אני. יכפר עון זהו שיסד הפיט תקרא כהן לחטאתך באזוב מתכהן. שהרי כתיב יכפר, וכתיב בכהן יכפר. יכפר עוון פתרונו לא יוסיף להלקות כאשר עשה, וכתיב כפר לעמך ישראל שלא יוסיף להלקות, ומפרש שלא ישחית שלא תוסיף המכה. יכפר שמצוה לאהרן להוליך המחתה ולכפר ושאר הדברים. 
והוא רחום יכפר עון ולא יעביר מכל וכל, כמו כי אמר אכפרה פניו. ולא ישחית הכל אלא כי שם קברו את העם המתאוים. והרבה להשיב יש מפרשים על משה, והוא משה רחום, אף כי משה חרה אפו שנאמ' ובעיני משה רע. ויחר אף משה וישלך מידו את הלוחות, ויחר אף משה מאוד. וכשאמר להם הקב"ה אמר לי ואעשך לגוי גדול ועצום ממנו, אמרו למשה כל מה שתחפוץ עשה בנו רק תכפר בעדנו. ואמר להם תנו את החייבים ונמיתם, [עמוד סב] אמרו לו קח אתה אין מי שימחה בידך, מיד אמר ללוים חגרו איש חרבו על ירכו עברו ושובו, והוא משה רחום יכפר עון. אמר אעלה אל ה' אולי אכפרה בעד חטאתכם. וכן כשאמר להן ועתה הניחה לי ויחר אפי בהם ואכלה וגו', אעשה אותך לגוי גדול, ואע"פ שא"ל ואעשה אותך לגוי והוא משה רחום יכפר, ואומר ואם אין מחיני נא. וכן כשהראה לו שעתידין ללקות על השליו, אמר אם ככה את עושה לי הורגני הרג. וכן בעדת קרח דכתיב אלקי הרוחות לכל בשר. ולמחר אמר לאהרן והולך מהרה אל העדה וכפר עליהם, וכן הוא אומר לולא משה בחירו עמד בפרץ לפניו להשיב חמתו מהשחית, הרי מוכיח והוא רחום על משה אמר, והרבה תחנונים להשיב אפו של הקב"ה. 
ולא יעיר כל חמתו ולא כלה כל חמתו שחשב, אבל מקצת העיר שנאמר ויגף ה' את העם על אשר עשו את העגל אשר עשה אהרן, וכתיב וביום פקדי ופקדתי עליהם חטאתם. ומוכיח במדבר שהרי אומר ודרשוהו ואחר כך ושחרו אלי, ולא נאמר ושחרוהו אלא דרשו את משה. ואם תאמר הכל על הקב"ה כי כן עיקר, והוא רחום יכפר עון הקב"ה עון ישראל ולא ישחית אותם, והרבה רחמים וחסדיו להשיב אפו, מלאך אף. ולא ישחית ולא יעיר לשון תדיר, ולא יעיר כל חמתו אבל מקצת כמו שארית חמות תחגור. ג' פעמים ביום אומרים פסוק זה, אחת בלילה ושתים ביום. כנגד חייב מלקות שראויות להשתלש, וג' אבות, וכסדר קדושה אצל אבות. שמרה זאת לעולם ליצר מחשבות ולאחר מפיך ומפי זרעך ומפי זרע זרעך, וג' קדושות, למי הוא מרחם ומכפר עון למי שהכין לבבו, וכן הוא אומר ה' הטוב יכפר בעד כל לבבו הכין לדרוש האלוקים. וכתיב מי קל כמוך נושא עון וגו' שמשים עצמו כשיריים. 
ואתה ה' לא תכלא רחמיך לא תמנע רחמיך ממני. חסדך שאתה עושה עם (ה)כל הבריות. ואמתך קיום חסדים תמיד בכל שעה ינצרוני. זכור רחמיך ה' וחסדיך ולא מן כח, כלומר לא מעתה אלא כי מעולם המה, שהרי וייצר ה' אלוקים, מלמד שנברא האדם במידת רחמים. 
תנו עוז לאלוקים כך היו הלויים אומר' לממלכות הארץ הבאים שם לחלות את פני ה' בעבור מטר, והיו מביאים שי וקרבנות שיחננו ישראל בעדם, ומיד עונה להם שהיו עבים בשמים כנגד המקדש, ויודעים שנענים ושומעים קול עבים, והכהנים והלוים אומרים ממלכות הארץ שירו לאלוקים זמרו ה' סלה לרוכב בשמי שמי קדם, עד שרואים זוהר קשת. ועוד רעמים [עמוד סג] גדולים זהו הן יתן בקולו קול עוז, וקול רעם גדול, ואומר לממלכות הארץ תנו גם אתם קול עוז בשירים ובכלי שיר, כי על כל נס היו שרים ומשבחים לבעל הנס, וכשם שפתח תחלה בשתים בעת מלחמה, שרוכב שמים בעזרת ישראל ע"י שמרעיש שמים ברעמים ופעמים בעבור לתת מטר על הארץ, לכך פתח תחילה בשמים נטפו ארץ רעשה מפני הרעמים והברקים שנאמר ראתה ותחל הארץ. וכן גשם נדבות לצורך הארץ, ועתה חותם כי מטר בעת מלחמה ומטר לצורך הארץ, לפי שכך חיתום התורה רוכב שמים בעזרך ועזו בשחקים, וכאן לרוכב בשמי שמי קדם ושם מעונה אלקי קדם, עבים שברא מקום לרכובו יתן בקול עוז ויגרש מפניך אויב ברעמים וברד. וישכון ישראל בטח בדד עין יעקב אף שמיו יערפו טל. וכאן גשם נדבות ועוזו בשחקים. ז' קולות על המים במזמור הבו לה' בני אילים, וכנגדם במזמור זה יקום אלקים ה' פעמים עז, וא' ותעצומות ו. עז ו' שם ברגז קולו א', והגה מפיו ב', ישאג קול ג', בקול גאונו ד', ישמע קולו ה', ירעם בקול נפלאות ו', כנגדם כי לשלג יאמר הוה ארץ גשם מטר וגו'. הרי למדנו שהמטר נקרא עוז. ה' קול כמטר וא' הגה. וכאן ה' עוז וא' תנו עוז, תנו עוז לאלוקים נצחון, על ישראל גאותו מראה קול הדר גאונו, קול רעם גאונו שנאמר ירעם בקול גאונו, רק בעבור ישראל שצריכים למטר לרוות הארץ. אז כשמוציאין ארון מן המקדש למלחמה, זהו נורא אלקים ממקדשך ישלח עזרך מקודש. ועוזו בשחקים, שחקים ששם שוחקים מן לצדיקים. ועוזו בגי' המן, בשחקים נורא הרי מ"ן ביחד. 
נורא אלקים ממקדשך זהו קול מהיכל קול ה' מעולם, זהו ה' מציון ישאג, זהו אריה שאג מי לא יירא, זהו שאג ישאג על נוהו. אל ישראל תקיף על ישראל, זהו כי ה' אלקיך בקרבך אל גדול ונורא. 
הוא נותן עוז ולא מלאכי מעלה. עוז נצחון. ותעצומות לעם גבורות ומלחמות בחיצים ובחרב. לעם בתחלה אמר לישראל ואח"כ אמר לעם, אלא זה כמו קום עבור את הירדן הזה אתה וכל העם הזה. וסיום הפסוק אשר אני נותן להם לבני ישראל. בתחילה העם ואחר כך ישראל, אלא העם, אנשי המלחמה זהו אל הארץ אשר אני נותן, לאנשי המלחמה אני מוסר דיירשוה לחלק בארץ לישראל. כך כמו אלקי ישראל, בעבור ישראל כשבאים עליהם אומות העולם לגרשם מן הארץ בעבורם נותן עוז ותעצומות לעם המלחמה שיהו נוצחים, ובעבורם נותן קול משמים לפזר האויבים, ונותן עוז לעם המלחמה לרדף אחריהם ולהכותם, זהו יקום אלקים ויפוצו אויביו כנגד עוז, וינוסו משנאיו כנגד ותעצומות לעם. 
[עמוד סד] ברוך אלקים ולמעלה אמר בסתם במקהלות ברכו אלקים, ולמעלה פירש אמרו ברוך ה', לפי שנתן עוז ותעצומות. בתחילה אמר ממקדשיך ואחר כך אמר הוא ולא אמר אתה, אלא יש לומר שכלפי דוד אמרו. נורא אלקים ממקום שהכינות לארון והקדשת לו שם, כי קדוש המה, לא באה עליהם את ארון, ומספרים לדוד עוז ותעצומות יואב אבישי, והוא עונה ברוך אלקים. 
אל נקמות ה' גדולה נקמה שניתנה בין שתי אותיות השם. וסמכו לאורך ימים אל נקמות ה', לומר לאחר אריכות ימים תהיה הנקמה של מלך המשיח. אל נקמות הופיע תגלה נחמתך מאדום חייבת. והיו אומרים מזמור זה ביום רביעי לנקום מעובדי השמש, אל נקמות ה' בגמ' זה שמש. 
הנשא שופט הארץ משל לנץ כשרוצה לתפוס עוף אחד הוא פורח למעלה ונופל על העוף ומפילו, כך ויגבה ה' צבאות במשפט. וכן ראה כל גאה והכניעהו והדום רשעים תחתם, כך תעשה שופט הארץ כס היקר יתרומם. השב גמול על גאים על אשר לא ידעו לעשות רצונך לבטח בך. 
לה' הישועה ישועה גמורה. ועל עמך הקדוש. ברכתך סלה לברכך תמיד על רוב נסיך. 
ה' צבאות עמנו שהצבאות עמו ובידו לחזק זה על זה. עמנו, ואנחנו בשם ה' אלקינו נזכיר, הארון שהיו מוליכו עמהן למלחמה. משגב לנו לשון חוזק. אלקי יעקב סלה כשם שהציל יעקב מצרתו כך יענה במלחמה. ה' צבאות אשרי אדם בוטח בך באורים, אשריו ששבה שלל ובוז בזה, אשריו שגדל בעושר ובזרע נכון לפניו, ובכבוד ונחלתו לעולם תהיה. ברוך הגבר אשר יבטח בה' והיה ה' מבטחו והיה כעץ שתול, אשרי אדם בוטח בך ונלחם מלחמות ה', ואין אומר בלבו אמהר להלחם או אנוס כדי שלא נלחם ואעבוד את אדמתי ואקצור את תבואתי. אלא בוטח בך, עשר בשביל שתתעשר. 
ה' הושיעה ישועה גמורה. המלך יעננו ביום קראנו אליו במלחמה. 
הושיעה את עמך הטובים. וברך את נחלתך הם עמך ונחלתך הצדיקים. ורעם במרעה שלך. ונשאם למעלה. עד העולם ד' ברכות לצדיקים, הושיעה א', וברך ב', ורעם ג', ונשאם ד', כנגד ד' מלכיות שיעזר להם לישראל מהם. 
נפשנו חכתה יש לכל אדם להיזהר שיקרא חי"ת בטוב, ולא יקרא כמו ה"א, כמו שאנו אומרים במסכת מגילה כשאתה מגיע אצל וחכתי לה' [עמוד סה] אתה מחרף ומגדף. נפשנו חכתה, חוכה אליו. עוזרינו ומגינינו הוא עזר שלנו ומגן שלנו במלחמה הוא ולא אחר. 
כי בו ישמח לבנו ולא בשום מלאך, ישמח לנו בעזרתו, למה נשמח כי בשם קדשו בטחנו ואנחנו בשם ה' אלוקינו נזכיר ובשם אלוקינו נדגול בשמו ההוה. יהי חסדך ה' עלינו כל שעה כאשר יחלנו לך, כי עז ה' למיחלים לחסדו. 
הראנו ה' חסדך שיהא שובע, וכתיב שבעינו בבוקר חסדך שמחינו כימות עיניתנו. יראה על עבדיך פעליך וישעך תתן לנו במלחמה כמו שהבטחתנו עם נושע בה', ותתן לי מגן עזרך וישעך נצחון על האויב. הראינו ה' חסדיך זה אותות הרעמים, וישעך להושיענו. ועוד חסדך, שלל אויבינו לאכול. שבעינו בבקר חסדך שהיו מביאים זבחים מן השלל כמו שמצינו באסא בדברים הימים, וכן דימינו אלקים חסדך, היינו מחשבים כמו זבחים לתת כנגד החסד שעשית לנו ולתת על מזבחיך, וזהו בקרב היכלך. צדק מלאה ימינך כלומר מה שהנביא אומר בשם ה' הכל צדק ואמת. זבחי צדק מלאה מזבחך, בשמך אלקים, כאשר אומרים עליך שאתה עושה פלא ורב חסד לכל קראך, כן תהילתך משבחים אותך ומגידים שבחך על קצות הארץ צדק מלאה ימינך, כלומר מה שהנביא אומר בשם ה' הכל צדק ואמת הוא. 
הראינו [ה'] חסדך והיו שובים לשוביהם, והאכלתי [את] מונייך את בשרם וכעסיס דמם ישכרון. וישעך תתן לנו השלל של אויבנו תתן לנו, אז עמך ישמחו בך, רננו צדיקים בה'. ואנחנו נשמח בך לא נאמר, אלא ועמך, כלומר אנחנו שבבית ייסורין נביא תודות ונקרא שאר ישראל עליהם, רק אם תראנו חסדך, שיהא לנו שלל אויבנו, או שובע שנוכל לקנות עולות וזבחים. וישעך שיהא שובע, שכן הוא אומר ישראל עם נושע בה' תשועת עולמים. אל ארץ דגן ותירוש אף שמיו יערפו טל, עם נושע בה'. 
קומה עזרתה לנו כל מקום שנכנסת תי"ו בתיבה כמו בואתה, אימתה, עיפתה, פי', כל אחת ואחת האמורה למעלה, כמו אימתה חיל רגז, חיל בהלה רעדה נמוגו, ואח"כ אימתה ואח"כ ופחד. וכן ישועתה ישועות ה' וישועה עצמה, וכן עזרתה עזרת ה' ועזר עצמה, לכך אמר במזמור של מעלה, ב' [ישועות], ישועות פני וא' ישועות פניו, וב' מה תהמי. כנגד ד' מלכיות וגוג, והעזר עצמה משיח. וג' מה תשתוחחי כנגד ג' רגלים. וא' נפשי תשתוחח כנגד רגל שמיני. ד' תשתוחחי כנגד ד' מלכיות. ב' איה אלקיך כנגד ב' אנה [עמוד סו] הלך דודך, אנה פנה דודך. ג' תשתוחחי כנגד ג' רגלים וג' מלכיות. וא' תשתוחח כנגד רגל שמיני, וכנגד יוון שהבית קיים בימיה. וכן במזמור רועה ישראל האזינה והאר פניך ונוושעה ג' פעמים וא' פניך סתם. 
קומה עזרתה לנו מהרה. ופדינו למען חסדך לא לנו ה' לא לנו כי לשמך תן כבוד, כי (וכו') חנם נמכרתם ולא בכסף תגאלו, ושבו בנים לגבולם. 
אנכי ה' אלקיך המעלך מארץ מצרים לפי שבימי דוד כבר העלום ממצרים [נכנסו] לארץ על כן אמר המעלך, אבל במדבר שלא עלו עדיין לארץ נאמר אשר הוצאתיך. המעלך וסיפקתי צרכיך והצלתיך ועשיתי באלהים שפטים ובהם, הרי אתה הראית לדעת כי ה' הוא האלקים אין עוד מלבדו. ומה עשיתי לך סיפקתי לך צורכיך. הרחב פיך ואמלאהו כמו ולא זרו מתאוותם. ויש אומר' אינו מדבר אלא בצרות העמים, ומוסב על "בצרה" הזאת, כלומר הרחב פיך על אויביך, כמו רחב פי אל אויבי כי שמחתי בישועתך, ואומר וירחיבו עלי פיהם אמרו האח האח ראתה עינינו, כך הרחב פיך על אויבך ואמלאהו שחוק רינה. וכן אמרו במכילתין ה' ילחם לכם ואתם תחרישון, בתמיה, הלא יש לכם לרנן ולא נאמר רחיבת פה אלא כשרואה נקמה בשונאיו, שנאמר עד ימלא שחוק פיך ושפתיך תרועה, שנאיך ילבשו בושת ואהל רשעים איננו. וכן בשוב ה' את שיבת ציון, וכתיב אז ימלא שחוק פינו, כך כאן, וכן מוכיח שכתב כמעט אויביהם אכניע. 
הרחב פיך ואמלאהו בדברי תורה כתי' כדאמרי' במסכת ברכות. 
אשרי העם שככה לו לעתיד לבא כשאין פרץ ואין צווחה ברחובותינו, אז יגל לבי בישועתך בפרס ומדי שבניתי לי ביתי יאמרו הכל אשרי העם המבורך שככה טובה יש לו. אשרי העם שה' אלקיו והולכת שכינתו לטייל ביניהם, ואמר העם כנגד עשרת הדברות ושבט יהודה ובנימין. 
ואני בחסדך בטחתי ואני בתוך הגולה. בחסדך אשר מעולם בטחתי, טוב ויחיל ודומם לתשועת ה'. על כן יגל לבי בישועתך שתושיעיני מידי אכזרים. אשירה לה' לספר תגמולות חסדיו, כי גמל עלי ברוב רחמיו וכרוב חסדיו. ואני בחסדך בטחתי בבבל. יגל לבי בישועתך בפרס ומדי. בין בחנכה שגומרין ההלל כמו בסוכות. כי גמל עלי באדום, כעל גמולות כעל ישלם ואז אומר מה אשיב לה' כל תגמולוהי עלי. 
[עמוד סז] [ישמחו השמים שמחה שייך לומר בדבר שהוא ניכר, כלומר בתופים ובנבלים ובכינרים. ואל תתמה, במעון שהוא שמים חמישי אית ביה כל מיני זמר, להכי הוה דוד רגיל לנגן במינים ועוגב וכל מיני זמר, שהיה חוזה ויודע מה למעלה, ותדע שמים חמישי, שפסו' אח' אומר מעונה אלהי קדם, ופסוק אח' אומר השקיפה ממעון קדשך, ולא הזכיר הה' כי שמו של אותו שמים מעון, והה' יתירא שהוא מעון ה', ועוד מצינו דכתיב יומם יצוה ה' חסדו ובלילה שירה עמי, שירה כתוב בה', להודיעך שהוא מעון ה'. שמים נקרא לשון רבים, כמו עיניים ידיים שהם כפולים, להכי נמי שמים שיש כפל מלאכים וממה שישנן בארץ. ותגל שמחה זו, זה אינו ניכר. 
ירעם הים ומלואו גלי הים. ובאילו ג' תיבות בראשיהן יה"ו, וחסר בהן ה' מן השם של ד' אותיות, נגד ג' רוחות, והרביעי פתוח צפוני והרוח מצוי משם כמו שפירשתי מצפון תפתח הרעה, לכך ויסד שמו המיוחד של ד' אותיות ברוח צפון שהוא מפולש, ולהכי יסודו שמה, כדי שלא יהו ישראל ניזוקו משם, והגוים נכשלים. וכת' ומחץ מכתו ירפא, כלומ' על ישראל נאמר וכת' בתריה הנה ה' בא ממרחק בוער אפו, פי' ממרחק זה צפון, ויסד שם המיוחד של ד' אותיות להגן על ישראל ולהכות אומות העולם, כדכת' בוער אפו כתנור, ובאותו השם של יה"ו, ובאהיה אהיה, ואהיה שלחני, הרי אילו ג' פעמים ויה"ו ג' פעמים ויחקק אותם במקל ויכה בגלי הים, כשהם בזעפ(י)ם ינוחו מיד מזעפי', והכי אית' בבבא בתרא הני אלוותיו במקלות דחקוק בה א"ה א"ה א"ה ג' פעמ', פי' אלוותיו במקלות, והשם של יה"ו ארץ דכת' בהו השדה. 
נקוט האי כללא בידך כמו שכת' בדברי הימי' הכי אנו גורס' הכא בזמירות. יעלוץ השדה גורס' הכא, ותילי' יעלוז שדי, להכי כת' הכא צ' שיהו צ' אלף תלמ' חכמ' הולכים עם ארון הקדש, לקיים מה שנ' ברוב עם הדרת מלך, תדע שצ' אלף הוו דכת' ויוסף עוד דוד לאלף, אלף כמשמעו, וכת' ויוסף מכלל שלשי', וכת' אלה, הרי לך צ' אלף. ומה שכת' בתילים שדי, פי' שדות הרבה. 
אז ירננו עצי היער הפשט שהארון היה מכלה ועבד משפטים מן הפלשתים. אבל בש"ט אית' משל בשני הנדייסין שבאו לדין לפני המלך, זה [עמוד סח] היה אומר נצחתי וזה היה אומר נצחתי ועתה אין אנו יודעין מי נצח, אלא בזה ניכר מי בגאי בידו זה נצח, כך ישראל שבאין לפני הקב"ה היו אומ' אנו נצ[ח]נו ואינו יודעין מי נצח, ועל זה ירננו עצי היער, שישראל תופסין את לולביהן בידיהן. 
כי בא לשפוט ב' פעמים בתילים, פי' שדגון נתקלקל בשני דברים כאשר מבואר בדברי הימים. ע"א שישראל באין לדין ב' פעמים בראש השנה וביום הכיפורים. 
אמרו הושיענו אלהי זה תשועה שלימה, אבל הצילנו אינה אלא לפי שעה, כמו הצילני נא, כמ' שמצינו גבי יתרו אשר הציל את העם מתחת יד מצרים, אלא הושיע תשועת עולמי'. 
קבצינו והצילנו מן הגוים קיבוץ מכאן ומכאן, כדכ' קבץ אל יד ירבה. אבל כונס, כבר כנוס ביחד, כדכת' כונס כנד. ודוד אמר על עצמו שפעמ' הוי עבדים נתפסין בשבי בכמה מקומות. ע"א ראה הגלות לעתיד ועליהם ביקש. 
ברוך ה' אלהי ישראל ישראל בגי' תרי"ג מצות. 
ואמרו כל העם אמן אל מלך נאמן. פי' אחר, אהיה מלך הוה נאמן לעתיד לבא בתחיית המתים. וא'מ'ן' בג' השם של ד' אותיות, ואדני, להכי אמרו רבותנו ברוך שבחר בדבריהם גדול העונה אמן יותר מן המברך שהמברך אינו מזכיר את השם וזה מזכיר שני שמות. 
רוממו מרומם שמו משבחות. להדום רגליו זה מקדש, שהרי נגד כסא הכבוד. להר קדשו להר הבית. 
והוא רחום לפנים משורת הדין, שכן מצינו בתילים ויפתיהו בפיהם ובלשונם יכזבו ליבם לא נכון עמו ולא נאמנו בבריתו ואע"פ והוא רחום יכפר עון, ועליהם נא' ויזכור כי בשר המה, שאפילו כינים ורמשים שבראת אתה חס עליהם, כי המה כמו כן בשר. 
להשיב אפו אף פי' כת' בסוף ו' פעמ' שצף קצף, והכי כת' ו', להכי לא תמצא פ' בתפילת י"ח, כי הפ' (הפ') לשון כעס, וגם בברכת המזון, לומר לך שיכון ליבו בתפילה ובברכת המזון ואל יסח'. 
וג' פעמים אנו אומ' בהשכמה והוא רחום באשרי, ובסדר קדושה ובזמירות, ובערב פעם אחת (ו)בברכו, להכי נמצא בפרשת אתם ניצבים ג' [עמוד סט] תשובון ביחד והרביעית בפ' ואתחנן, כלומר שאינו ביחד, ופעם כמו בהשכמה אנו אומ' ג' והוא רחום ולהשיב אפו, כמו שצריך אדם לשוב כדרך שהוא מחלה פני השכינה. 
ולא יעיר כל חמתו מפרשין העולם כלום שלא יעיר, אבל מורי מפרש לפוטרו בוכלא כלום אי איפשר דהכי אמרי' העובר מצוה אחת ומתחרט בו מוחלים, אלא יפגע בדאגה מועטת, העובר בלאו צריך לכפר בחרטה, אינו מכפר בתשובה אלא מיתה מתכפרת עם התשובה, ובחרטה שהיה לו. ואילו ג' תשובות ביחד, אבל רביעי' אינו א' לאחת מיתה כמ' והוא רחום, ולהשיב שאנו אומ' בבקר ג' ובערבית אחת. וי"ג תיבות איתא בהוא רחום, אם תצטרף ג' פעמ' הרי ל"ט למלקות, לומר שמוחל פשע ועון וחטאה. 
הודו לה' קראו תיקן דוד לומ' לפני הארון הקודש בהשכמה עד שירו לה', ובערב היו אומ' ומתפללים, שירו לשם עד אמן והלל לה', אבל מכאן ואילך היו פוסקין ומלקטין. 
לא תכלה לא תמנע. ינצרוני שמירה לעולם. 
תנו עוז לאלהים תוקף שאנו נוצחים למלחמה ובכל דבר משלו. 
על ישראל גאוותו חזקו, כמו גאוותו שחקים. 
ועוזו בשחקים ועוזו בגי' המן, וכמניין שחקים תתרי"ח ישנן כיתות מלאכים ישנו בו בשמים שחקים, והוא שמים שלישי טוחנים מן הצדיקים כדאמ' בחגיגה. 
זכור רחמיך ה' בש"ט לא מן כדו, כלומר מעולם היו. 
נורא אלהים ממקדשיך מדרש מצדיקים. אל ישראל קודש ונותן עוז לישראל. 
אל נקמות ה' גדולה נקמה שניתנה בין שני שמות וממוצעת ביניהם. 
הנשא שופט הארץ מאי רבותיה, קודש' בדין הוא (הוא) דהנשא עצמו שופט על בני אדם, אלא לכוף אזנך לשמוע כדרך בני אדם עושין, [משל לנץ] שהרי כשדעתו לתפוס ולדרוס העוף מתנשא ופורח בגובה (ושט) ומניח עצמו (בקל) [אל] העוף שהוא רודף, להכי אמ' והנשא, וכמ' איוב עדה נא גאון וגובה, כלומר תוכל להסיר גאון וגובה כדרך שאני עושה. 
ה' צבאות המלאכים, להכי מצי לעזור לנו, דאית ליה חיילות. 
[עמוד ע] אלהי יעקב שדמותו חקוק בכסא הכבוד. 
חיכתה הח' צריך לתיז ולנגוע מאד כדי שלא יאמר בה' ויראה כמ' הכות. 
יהי חסדך וכו', הראינו ה' חסדיך וכו', קומה עזרתה וכו' אם יאמ' אדם בעת סכנה אילו ג' פסוקים מובטח שינצל מכל פגעות רעות. ויאמר לאחר סיום אילו ג' פסו' יה הי', וסימניך שיקרא הי' הראינו ה' חסדיך פסוק האמצעי קח ה' של הראינו וי' של השם. 
וה' שמים עשה לעיל תמצא הלא בכל מקום וה' הוא ובית דינו, והא כולם מודים שהמלאכים לא נבראו ביום ראשון, וי"א נשמתן של צדיקים הוו עמיה ויעק' חקוק בכסא הכבוד, כדכ' שם אלהי יעקב ולא אברהם ולא יצחק, שהרי לא יצא ממנו שום פסול, אבל מאברה' יצא ישמע' ומיצחק יצא עשו. ומבראשית עד ויכלו ל"א פסוקים וכולם מתחילי' בוי"ו חוץ מבראשית לבד, וכשתחשוב בו"ו ובי"ת דבראשית בגי' יעקב, אלמ' שנשמתו של יעק' הוה ביום הראשון. 
הרחב פיך ואמלאהו פי' הקב"ה מלאיהו (מלטוב) [מלא טוב]. 
כי גמל עלי גמל כל שעה יגמלינו טובה]. 

פירושי סידור התפילה לרוקח [טז] מזמור לתודה 
========================================== 
[טז] מזמור לתודה 
(סודות התפילה) 
במזמור זה מ"א תיבות נגד מ' לחמים ואחד כנגד זבח התודה. וד' פעמים במזמור "ה'" כנגד ארבעה מיני לחמים, י' מצות, י' חלות, י' רבוכה, י' חמץ, והיה הכהן לוקח מעשר מכל אחד. 
מזמור לתודה זה המזמור יסד דוד על תודות כשהיה מביא, לפי שהיה הולך במקום סכנה וביערות והיה מביא תודות על זה, ומודה להקב"ה על רוב ניסיו, כמו שאמר בסוף מזמור בבוא דואג אודך לעולם כי עשית, כלומר אני מודה לך לעולם ומביא תודה על הטובה והניסים, ואקוה שמך, שתעשה לי נס לתלות בך הנס. והיאך אודך, הודו לה' כי טוב כי לעולם חסדו. שהרי אודך לעולם, בחסד אלקים לעולם ועד. כי טוב נגד חסידיך, לך אזבח זבח תודה ובשם ה' אקרא, נדרי לה' אשלם נגדה נא לכל עמו, יקר בעיני ה' המותה לחסידיו, זהו כי טוב נגד חסידיך. בחצרות בית ה', זהו בבית אלקים. 
הריעו לה' כל הארץ על נפלאותיו אשר עשה. הריעו, לשון השמעת קול. 
עבדו את ה' בשמחה אפילו אם מייסר אתכם ביסורין עבדוהו בשמחת [עמוד עא] לבב ונדרו נדרים ושלמו. בואו לפניו בעזרה. ברננה בהשמעת קול זמריו ושבחיו. את ה' לרבות כהנים העובדים לפניהם ותלמידיהם. 
כתיב עבדו את ה' בשמחה ובראש תהילים כתיב עבדו את ה' ביראה, אלא אם אדם צעיר שלבו דוה עליו בבית תפילתי יעמוד בשמחה כדי שיכוין לבו בתפלתו, וכן לדבר הלכה, אבל אם לבו שמח יותר מדאי אז יעבוד ביראה שיזכור שמו. ועוד עבדו את ה' ביראה, על צרה וצוקה נדרו ושלמו בכל צאן קדר לעובדו, והתפללו לפניו ויקבל ברצון, כמו וישע ה' אל הבל, שקיבל תפילתו וענהו באש, ואל מנחתו זה קרבנו. בעוד שאדם בצער מכוין לבו ביראה יותר בבכי ובתחנונים, ולאחר שנעשית תאוותם יגל הלב בתוכם, אך רועדים פן יחטאו יותר פן יקצוף עליהם, וכששבים לבתיהם ורואים שנתקבלה תפלתם לשנה הבאה שבים לירושלים ונותנים שבח ומביאים קרבנות תודה, שנאמר ותהילות ה' יבשרו כל צאן קדר (יבואו) [יקבצו] לך, והיו משוררים בניגון, וכשמקריבים קרבנות אומרים להם הריעו בפה, והיו משבחים עבדו את ה' בשמחה, קרבנות חצירותיו בתהילה. 
דעו כי ה' הוא אלקים ולא אחר, ולא כל, שהכל נברא והוא הבורא. הוא עשאנו הוא שבראנו, הוא ולא מלאך ושרף. ולו אנחנו שאנחנו שלו, ואנחנו משבחין לו לפי שאנו משבחים לשמו. וצאן מרעיתו כי הוא שומרנו. 
בואו שעריו בתודה היה דוד אומר לישראל בואו שערי העזרה, בתודה בקורבן תודה, ובהודאות על תגמולת חסדיו. חצרותיו עזרת ישראל ועזרת כהנים. בתהלה כך הם נוהגין כל זמן שמתפללין היו משתחוין, וגם מיד כשנכנסים בעזרה היו מזמרים ומתפללים וכשיוצאים מזמרים, לכך כפל בעל הזמירות, זהו שימו כבוד תהלתו זבחי תודה, וזובח תודה יכבדנני. 
הודו לו מזמורים שנעשו לו על הניסים, וכשאדם בצרה קוראהו ונענה, על זה יתכן לומר הודאה, כמו לה' חסדו, הפעם אודה את ה', הודו לה' קראו בשמו. ברכו שמו ההוה בצרתם. כי טוב ה' נותן טעם לדבריו למה ברכו שמו, לפי שטוב ה' לבריותיו. לעולם חסדו חסד ה' כל היום. ועד דור ודור אמונתו שעושה לצדיקים לאלף דור שומר הברית והחסד ועושה חסד לאלפים. וכתב ולא אנחנו באל"ף, ולו קרינן, לו לא בניו מומם, בין כך ובין כך קרויין בנים, בנים משחיתים, בנים אתם לה' אלקיכם. 
במזמור זה מ"א תיבות, וכן מ"א פסוקים בפרשת וזאת הברכה, כי משה אמר מזמור זה על הברכה. ג' פעמים הודאה במזמור, לתודה בתודה הודו לו, וכן ג' בשם ה' כי אמילם, וג' בטחונות במזמור יונת אלם, ב' באלוקים [עמוד עב] בטחתי, ואחד ואני אליך אבטח. וכן באלקים אהלל דברו, באלקים אהלל דבר, בה' אהלל דבר. וג' בשם ה' אקרא בהלל כנגד ג' אפפוני חבלי מות א', ומצרי שאול מצאוני ב', צרה ויגון אמצא ג'. וכן חנון א' וצדיק ב' מרחם ג'. וד' פעמים ה' במזמור כנגד ד' שצריכים להודות. וכן במזמור הודו לה' כי טוב כי לעולם חסדו יאמרו גאולי ה', ד' פעמים במזמור יודו לה' חסדו ונפלאותיו לבני אדם. וכן בפרשת צו את אהרן ד' פעמים תודה: אם על תודה א', על זבח תודה ב', על זבח תודת שלמיו ג', זבח תודת שלמיו ד'. ובתורת כהנים בד' דברים איתקש תודה לשלמים שטעונה סמיכה ונסכים ותנופת חזה ושוק, וכן אם פירש להביא מן המעשר מביא. וג' פעמים תודה עד הודו במזמור זה, כנגד ג' מיני מצה שבתודה. וג' פעמים חלות, וג' פעמים תודה עד בשמן בפרשת תודה. וד' פעמים ה' במזמור זה, כנגד ד' שצריכים להודות, לפי שנוסדו על ידי עונותיהם, נדרשתי שאלו [א'], נמצאתי ללא בקשוני ב', אמרתי הנני הנני אל גוי לא קורא בשמי ג', פרשתי ידי כל היום אל עם ד', לכך הגלם בד' גליות. אבל כשיעשו תשובה גואל שנאמ' ובא לציון גואל ולשבי פשע ביעקב. וד' פעמים תשובה בתורה, א' בואתחנן ג' בואתם ניצבים. לכך אמר דוד ד' פעמים הודו בהלל הגדול, שיאמרו הכל הודו (לה') [לא-ל] השמים כשיגאל אותנו הקב"ה מגלות מלכות רביעית במהרה בימינו אמן ואמן. 
[מזמור לתודה לעיל הודיעו לש' התראה בפה או בכלי שיר. 
עבדו את ה' בשמחה ובתילים כת' לשמ(ו)ח, מצי איניש שעובד להקב"ה, וכמו שנוהג אדם למטה הכי נוהג מזלו למעלה, כלומר מלאך לפני כל פמליא של מעלה, מתוך שהאדם שמח בלבו שזכה להיות עבד של מקום, נתוסף, דכת' פני מלך חיים וכל פמליא של מעלה, להכי ניתוסף שמחתו דכת' ישמח לב מבקשי ה'. 
הוא עשאנו ולא אנחנו כת' לא, קרינן לו, וי"ל אע"פ שלא זכינו לעבוד לו, אנו שלו. להכי כת' בתריה עמו וצאן, פירוש אם זכינו עמו, ואם לאו צאן בעיני המקום כשאר בהמות. 
בואו שעריו בתודה כלומר הודו לה' דכת' בתריה כי טוב ה' לעולם חסדו, משל אורח שנתאכסן אצל בעל הבית יומא קמא מאכילו ומשקיהו יפה מיכאן ואילך הולך ופוחת במאכל, אבל הקב"ה לעולם חסדו]. 

פירושי סידור התפילה לרוקח [יז] למנצח מזמור לדוד 
=============================================== 
[עמוד עג] [יז] למנצח מזמור לדוד 
(סודות התפילה) 
השמים מספרים נ"א תיבות נגד נ"א יום משיצאו ממצרים עד שעלה משה לרקיע, והשמש שס"ה ימים, וכן שס"ה לאוין בתורה. 
ומזמור למנצח עד צורי וגואלי קכ"ו תיבות, נגד סיום ה' חומשי תורה, במצרים, במסעיהם, סיני, יריחו, ישראל, סופם קכ"ו. בגימט' ענו, והאיש משה ענ"ו מאד, קכ"ו היה מסדר בהר, וכן קכ"ו תיבות בתכנת שבת, וכן קכ"ו פסוקי' בראה אנכי, וגימ' סיון, וגי' בעדן. 
למנצח מזמור לדוד השמים מספרים כבוד א-ל העננים מספרים כבודו, על ידי שהמטר יורד וברקים ורעמים כל העם מספרים כבוד אלוקותו בעולם, כמו שעשה עמי במלחמות וברקים רב ויהומם, ומעשה ידיו גזירותיו, מגיד הרקיע אם לטובה אם לשבט. 
יום ליום יביע אומר בכל יום ויום יביע ויאמר גזירותיו בהם כעננים. ולילה ללילה יחוה תמיד בבהיר הרקיע, דעת בני האדם. 
אין אומר אין מאמר שיבא לעננים, ואין דברים שיצוה לרקיע להוציא שמש וירח וכוכבים. בלי נשמע קולם לבריות. בכל הארץ בכל המלכיות. יצא קוום קו מידתם. בקצה תבל מיליהם ובסוף יושבי תבל העולם ריבוי דבריהם, אין גוזר בהם לגלגל הכל. לשמש להמתיק המגדים. שם אהל נאה בהם הרקיעים. והוא השמים, כחתן מעוטר בתפארת, יוצא מחופתו והולך לחדר להמתין הכלה, כך השמש יוצא מאהלו ביום ושוקע במערב, לכך נאמר יוצא מחופתו, כי אין שייך חופה לחתן כי אם חדר, דכתי' חתן מחדרו וכלה מחופתה. [והוא כחתן, והוא אשה בתולה "והוא" עולה י"ח רמז בן י"ח שנים לחופה]. 
ישיש השמש במרוצתו לעשות רצון יוצרו, כגבור ששש לבו מלחמתו, לרוץ אורח ברגליו לא יבא, כן השמש לרוץ אורח העולם. 
מקצה השמים מסוף העולם ממזרח, מוצאו מן אהלו, ותקופתו וסיבוב הקיפו, על קצותם של רקיעים, או קצותם של רוחות העולם. ואין נסתר מחמתו על כל החמה זורחת, על מי לא יקום אורהו. 
[למנצח מזמור לדוד שהיה נוצח ומזמר בקול אחת מזמור לדוד, ובתילים לדוד מזמור. השמים אש ומים, ועל שהאש נושא את המים נקרא [עמוד עד] שמים. כבוד אל חזק, כדכת' הן אל ישגיב בכוחו, כל האותיות פתוחות זה לזה אלא הה' סתומה והופכת פניה מן האות הסמוכה לה, כך הקב"ה נעלה מעין כל, והלמ"ד היא ארוכה מכל אותיות ומיוסדת באמצע האלפא ביתא, גילה לנו שהשם גבוה מכל דבר. 
יום ליום יביע אומר הטעם באל"ף של אומר, שהוא שם הדבר, ומגיד השמים שבחו של הק' שהן יודעין ורואין תדיר, ולילה ללילה יחוה דעת ע"א יום ליום זה תורה, לילה ללילה יחוה דעת זה תלמוד, להכי נקט יחוה דעת, דעת שצריך עומק ודעת ותבונה כדכת' גבי חוה אם כל חי. 
בלי נשמע קולם שאין שום אדם מבין לשונם. קום גבולם. תבל קרוי יישוב כמו תבלין, אלא פעמ' נקרא יישוב ופעמ' אינו. ולשמש שם נעשה מאש להכי הוא חם, אבל הלבנה נתקנה מברד ותולדותיה קרה, תדע כי הרים שצריכין מים עיקר גדילתן בלילה, והשמש דרך הליכתו דוחק הטל שברקיע ויורד את הטל. 
והוא כחתן יוצא מחופתו שהוא בן י"ח שנה אז יעשה חופה ולא נוסב כדאמ' פ"ק דקידושין מיכאן ואילך טיפח רוחו, ולהכי מדמי מה שמש קודם יציאתו טהורה ובכניסתו נטמא שהרי כבר עבדוהו ועשוהו אלוה, אף חתן נמי מטמא. ישיש כגיבור לרוץ [ואם תאמר] והא אמרי' שמלאכים מורים בו חיצים שיצא השמש, וי"ל מאחר שיצא השמש שש. מקצה השמים רוחו מזרחו ותוקפין סביבותיהן. 
תורת ה' תמימה משיבת נפש אם תלמיד חכם תם והוא הגון, אז מוסרו ראוי לקבל והגון, אבל אם אינו תם והגון אינו משיב נפש. ובראשי תיבות רמוז שנתקיימה ועמדה מיום מתן תורה עד שגלו זהו תת"ץ, כתי"ת שעמד בית ראשון ובית שיני, ומ' שנה ששהו במדבר, הרי לך תת"ץ. 
וה' דברים נאמרו בשמש: והוא כחתן, ישיש כגיבור, מקצה השמי' מוצאו, ותקופתו עד קצותם, ואין נסתר, הרי לך [ה'] עניינים נגד ה' חומשי תורה, ונגד ה' אור שנאמרו ביום ראשון, להכי תמצא ה' גרעינים בעשב ששמו "כסלא" בששהה בגידולו ומגדל גרעינים אינו מגדל רק ה', וכל ד' רוחות שהחמה משמש פניו של אותו עשב נוטה חריציו נגד ימי השבוע. 
עדות ה' נאמנה התורה היא מעידה על לומדיה אם לשמה אם לא לשמה. מחכימת פתי אינו אומר שוטה אלא פתי, כלומר שהוא מפותה, אבל חכם אותו יחכים התורה שלא יוסיף לפתות את עצמו כי יבין ויבחין. 
[עמוד עה] יהיו לרצון מתחיל בי' ומסיים בי', וי' תיבות יש בו, לידע ה' שונאי אומות העולם היו לו לדוד וה' שונאי ישראל, דואג, אחיתופל, שמעי בן גרא, אבשלום, ושבע בן בכרי. בשמרם עקב רב שומר אדם את המצות, עקב, כמו והיה עקב תשמעון, רב, שכר רב]. 
תורת ה' תמימה מה שהקב"ה מורה לאדם לעשות טוב, כמו שמנהיג עננים והשמש כן מנהיג האדם להיות ישר, והוראתו תמימה, משיבת נפש אמרה וחי בהם. ועוד יש דבר שמאיר לעולם כמו השמש. ומפרש על עינייני התורה, תורת ה', היא תמימה העוסק בה. משיבת נפש, כי הוא חייך ואורך ימיך, ומשיבת נפש האדם הרבו אורך ימים בימינה. 
עדות ה' התורה מעידה על האדם. נאמנה קיימת בדבריה, כמו מים נאמנים, ותקעתיו יתד במקום נאמן, לשון קיום. מחכימת פתי היא נותנת חכמה לפתאים, אדם שהוא מפותה סבור להיות חכם ואיננו חכם, כשרואה בה ומקיימה, מחכמת אותו. פיקודי ה' הציויים שבתורה ישרים הם, כי ישרים דרכי ה', והאדם שעושה אותם משמחים לבו מרוב טובה שמשמיע לו. 
מצות ה' אשר צוה לאדם, ברה היא בברירות. מאירת עיניים מאירה בעצתה עיני שומר מצותיה. 
יראת ה' היא התורה, בעבור תהיה יראתו על פניכם. טהורה ככסף טהור צרוף. עומדת עצתה לעד לעוסק בה. 
משפטי ה' אשר הורית, אמת הם ואין בהם נפתל ועקש. צדקו יחדיו אשר לו חוקים ומשפטים צדיקים. 
הנחמדים לידע חכמתה. מזהב טוב. ומפז רב אבן טובה וקיבוץ טוב. נחמדים הפיקודים מזהב והמצוה מפז רב, ומתוקים משפטים וחכמת התורה. מדבש מתוק. ומנופת צופים דבש טוב עם הדבש צפיחית. 
וגם עבדך דוד נזהר בהם, לידע אותה ולעשותה. בשומרם בכל לב, עקב רב טובה אשר אתה עושה לו. שגיאות מי יבין הואיל ואני נזהר לעשותה, אם אני שוגה בשגגה מה יש לו להבין זה בלבו. מנסתרות נקני שנסתר החטא ממני שחטאתי בשגגה, נקני מהם שיתכפר לי. גם מזידים מה שחטאתי בזדון ברשע. חשוך עבדך תמנע עבדך מהם. אל ימשלו עונותי. אז איתם אתחזק אהיה תם תום דרך, [ונקיתי] ונקני אטהר, מפשע רב שעשיתי בעולם, כי אין אדם בארץ אשר יעשה טוב ולא יחטא. 
יהיו לרצון לפני כסא כבודך, אמרי פי שאמרתי לפניך, והגיון לבי מחשבת הגה לבי יהיה מקובל לפניך. ה' צורי צור ישועתי, וגואלי גואל שלי. 
[עמוד עו] עד כאן פתרון המזמור לפי פשוטו, ועתה שים לבך (לשמוע) להבין טעמי המצוות וסודותיה המכוונים מבני אדם. 
מזמור זה השמים מספרים כבוד אל סמך מזמור זה אצל ועושה חסד למשיחו, לומר בשעה שהקב"ה מכין כסאו של בן דוד הכל שמחים, עד עולם אכין זרעך, מה כתוב אחריו ויודו שמים פלאך ה', ועוד שכתוב וכסאו כשמש נגדי, סמך לו זה המזמור. 
השמים מספרים מדבר בשמש, מגיד הרקיע מדבר בלילה. יום ליום כנגד השמים, ולילה ללילה כנגד הרקיע, זהו עוטה אור עוטה את השמש באור היום בשחר, פירוש נוטה שמים כיריעה בלילה כשנראים הכוכבים, יביע אומר יוצר אור יחוה דעת מעריב ערבים. ומתי מיליהם הברכות, כאשר הם בקצה הארץ. 
השמים מספרים כבוד אל המלאכים שעומדים למעלה בשמי השמים, שאומרים קדוש קדוש קדוש ה' צבאות, ואשמע אחרי קול רעש גדול ברוך כבוד ה' ממקומו. 
מעשה ידיו מגיד הרקיע ויתן אותם אלקים ברקיע השמים, וכתיב מעשה אצבעותיך ירח וכוכבים אשר כוננתה, מלמד שאין בעליונים ותחתונים מכבודו אלא כדי מישמוש אצבעו של הקב"ה. 
יום ליום יביע אומר בגימ' לומ"ד הי"ה למש"ה, יחוה דעת בגימ' זה"ו התלמו"ד. בשוחר טוב יום ליום יביע אומר במשה רבנו הכתוב מדבר, שנאמר ויהי שם עם ה' ארבעים יום וארבעים לילה. וכי יש לילה לפני הקב"ה והכתיב ולילה כיום יאיר, וכתיב ונוגה כאור תהיה, וכתיב ונהורא עמיה שריה, וכתי' גם חשך לא יחשיך ממך. [ומנין] יודע היה משה רבנו אימתי היה יום ואימתי היה לילה, שהוא מחשב מ' יום ומ' לילה אצל הקב"ה, אלא בשעה שהיה מלמדו מקרא היה יודע שהוא יום, וכשהיה מלמדו משנה היה יודע שהוא לילה. ומנין שהקב"ה עוסק במקרא ביום ובמשנה בלילה שנאמר דודי צח ואדום, כשהוא עוסק במקרא ביום פניו צחות כשלג, ואין "דודי" אלא כ"ד ספרים, שכן דודי בגימ' כ"ד, וכשהוא עוסק במשנה בלילה פניו מאדימות. ד"א, כשהמלאכים מקלסים להקב"ה בקדוש היה יודע שהוא יום, וכשמקלסים אותו בברוך היה יודע שהוא לילה. דבר אחר, כשהיה רואה גלגל חמה בא וכורע לפני הקב"ה היה יודע שהוא יום, וכשהיה רואה הכוכבים והמזלות והלבנה באים ומשתחווים לפני הקב"ה היה יודע שהוא לילה, שנאמר וצבא השמים לך משתחווים. דבר אחר, כשהיה רואה המלאכים שוחקים מן לצדיקים להוריד להם היה יודע שהוא יום, וכשרואה שהיה יורד היה יודע שהוא לילה, [עמוד עז] שנאמר וברדת הטל על המחנה לילה ירד המן עליו. דבר אחר, כשהיה קריאת שמע קודם לתפילה היה יודע שהוא יום, וכשהיתה התפלה קודם ק"ש היה יודע שהוא לילה. 
... ענין אחר במדרש... אתעטר בכתר של חסד, בידוע שהוא בקר... כשהוא אתעטר בכתר של רחמים בידוע שהוא לילה, לכן נאמר אגיד בבקר חסדך וגו'. 
אין אומר מן תקופת טבת עד תקופת ניסן [הלילה] פורע מן היום, ומן תקופת ניסן עד תקופת תמוז היום פורע מן הלילה, ובמה פורע זה מזה ולוה זה מזה אחד מל' בשעה, ומן תקופת תמוז עד תקופת תשרי היום פורע ללילה, ומן תקופת תשרי עד תקופת טבת הלילה לוה מן היום, נמצא בתקופת ניסן ותשרי אינן חייבין זה לזה כלום, ואינם מדיינין זה מזה כבני אדם שלוים ופורעים בעדים ובדיינים. 
מיליהם ריבוי דבריהם. כמו עד אן תמלל אלה, מי מילל לאברהם. 
לשמש שם אהל בהם יפה ולפניו בריכות מים, כדאיתא בבראשית רבה. לכך סמך ירחץ במים ובא השמש וטהר. לכך רמז בהתחלת התיבות ל' ש' א' ב' שם אהל בהם. 
והוא כחתן יוצא מה חתן נכנס טהור ויוצא טמא מחופתו בעל קרי, כן השמש הזה נכנס לעולם טהור ויוצא טמא שהשתחוו לו, על כן טובלים אותו בנהר דינור הנתון ברקיע השני, שזנב כימה בתוכו, ולא דינור שסביב לכסא. ישיש כמשוש חתן על כלה כן ישיש כגבור לרוץ אורח, מה חתן זה נכנס גבוה ויוצא חלש כך השמש נכנס גבור ויוצא חלש. השמש הזה יש לו חבלים כמנין ימות החמה, לכך שס"ה בסוף אלו התיבות שמש' חרס' חמה'. 
ואין נסתר מחמתו השמש הזה נתון בנרתיק ונתון בגלגל, ובריכה של מים שעל גבי הרקיע עוברת תחתיו והיא מתשת חמתו במים אשר מעל הרקיע, ואע"פ כן אין נסתר מחמתו. ומה (ש)הקב"ה עושה ליום הדין, מוציא חמה שולף אותו מנרתיקו ומביא לרקיע השני, ודן הרשעים בו ביום בוער כתנור מחמתו. 
תורת ה' תמימה בר בי רב ליכול קרירא ואנא חמימא, בתמיה, לכך סמך מחמתו. תורת ה', לכך היו חולקים לחם הפנים בשבת, ביום שניתנה בו תורה והיה חם לאכול לכהנים המורים בתורה. 
[עמוד עח] ואין נסתר מחמתו ומי נסתר מי שלומד תורת ה'. ומתי התורה תמימה כשיוצאה מפי תמים, זהו תורת אמת היתה בפיהו. וכי יש תורה שאינה של אמת, ואינה תמימה, אלא כשיוצאה מפי תמים ומפי אמיתי כמו שכתוב למעלה ועולה לא נמצא בשפתיו אז נקראת תמימה, ותורת אמת אם היא תמימה שהיא יוצאה מפי תמים עומדת לו לשיבתו בתחיית המתים. 
[משיבת נפש] והיה לך למשיב נפש זהו משיבת נפש, והיאך היא משיבת נפש אלא כל דיבור ודיבור שיוצא מפי האדם הוא מים. תדע שהרי בימות החורף שהאויר ורוחו חמה מן האויר כל שררתו שלפני פיו מלוחים, אך בימות החמה שהאויר חם ביותר ורוחו מתייבשת לחלוחית כמו בבית החורף בימות הגשמים, לכך אמרו חכמים אסור לדבר דברים בטלים שנאמר כל הדברים יגעים לא יוכל איש לדבר, כי שמא ירבה דברים וליחלוחית דבריו מרובה מדבריו יוצא. ועוד אין לך דיבור שאין בו מהעלמת שמו הנכבד כאשר יודעים סוד יריאיו והגיונות. 
עדות ה' התורה מעידה בו לעתיד לבא, ואימתי היא נאמנה כשיוצאה מפי נאמן. מחכימת פתי המפתה ביצרו ולומד מחכמת אותו בלי יתפתה, בני אם פגע בך מנוול הזה משכיהו לבית המדרש, כי היא אש, מימינו אש דת למו, ומצלת אותו מן האש הוא היצר, כל הלילה ישן אז פיהו בבקר הוא בוער כאש, לכך סמך אשר לא הלך בעצת רשעים כי אם בתורת ה' חפצו. 
טוב לדעת המקרא כי מצות רבות נלמוד מדברי קבלה, כמצות לא תאכלו על הדם, מדברי שאול לא יומתו. ואם הגיוננו יומם ולילה בתילים ואיוב ומשלי ועזרא וה' מגילות אין בהם נבואה לא תעלה בידנו דעת מצוה שננחל בעבורה חיי העולם הבא, על כן אמרו חכמים על לימוד המקרא מידה שאינה מידה, רק טוב למשכיל שיתבונן סוד לשון הקודש מן המקרא שממנו תוצאות חיים יסוד התורה, וגם התרגום מועיל, אע"פ שאיננו כולו על דרך הפשט, ומהמשנה ותלמוד נדע המצות אשר יעשה אותם האדם וחי בהם. ואין נכון לנבון המשכיל להיותו ריק מחכמת המקרא, כי יאמר בתלמוד "שנאמר" ולא ידע באיזה ספר הוא אומר, אם הוא דרך פשט או הוא דרך מדרש או אסמכתא בעלמא, ומי שלא ידע המקרא ולא ידע לקרא הפסוק, על כן התורה נאמנה לתלמוד ומחכימת פתי. 
פיקודי ה' ישרים הפיקודים הם הישרים, לא תרצח, לא תנאף, לא תגנוב, לא תענה, לא תחמוד, לא תגזול, ולא תקום ולא תטור, ולא תונו, וכיוצא בו. כי ישרים דרכי ה' ומשמחי לב לשומריהם שלא יכשלו בהם, ומתי הם [עמוד עט] ישרים כשיוצאים מפי ישר אז משמחי לב לעתיד, כי יש לומדים תלמוד להתפאר ואין מעלתם טובה, כי האדם חייב לתקן עצמו ולהכיר מצות השם שבראו ולהבין מעשיו, ואז ידע בוראו. וככה אמר משה הודיעני נא את דרכיך ואדעך, והנביא אמר אל יתהלל חכם בחכמתו, ואיזה חכמה שתהיה כי אם בזאת לבדה השכל וידע אותי. ואמר דוד דע את אלקי אביך ואחר כך עובדהו. כי בעבור זה אדם נברא, ואחר שיתקן האדם עצמו יתקן אחרים, אז חכמת אדם תאיר פניו, משמחי לב. 
מצות ה' ברה המצוה היא ברה לבב וצחה לעוסקיה. ומאירת עינים באור הגדול, ומתי היא ברה כשיוצאה מפי בר לבב. וכל המצות מפי אבות הקדושים קבלנום, ואין הפרש בדברי המצוות בין דבריהם ובין דברי תורה, כי גם נתנוה לנו, והם קבלוה מאבותם, ואבותם מהנביאים, והכל מפי השם ביד משה הטעם והאיך לשומרה, שתהיה ברה מאירת עינים למשכילים. 
יראת ה' טהורה כשיוצאה מפי טהור, והיראה היא עיקר והחכמה תחילת חכמה, יראת ה' מה ה' אלוקיך שואל מעמך כי אם ליראה את ה' אלוקיך בכל לבבך ובכל נפשך, ועתה שים לבך כי אין טורח במצות לא תעשה לאשר יש לו לב, כי השם נטע בלב שכל שיוכל אדם להשמר מכל חטא. והמשל ברופא שאמר לאדם שאינו יודע המאכלים שיזיקו לו כפי תולדתו אל תאכל כל מה שאכל חברך, כי אם אכלת תבא לידי חולי ותמות, וכל איש דעה לא יאכל דבר שיזיקנו רק יהיה נתעב ונמאס בעיניו, אע"פ ששמע שהוא מאכל טוב. והנה ישים עיקר לחיות ולא יבקש לאכול, כי כן דרך הבהמות שלא נברא להכיר ללמוד האמת כי אין נשמה לה שתחיה אחר הפרדה מהגוויה. הלא תראה כת' תוצא הארץ נפש חיה, ישרצו המים, ולא כן האדם רק נעשה אדם בצלמינו, בצלם המלאך, ואם המלאך חי לעולם ככה מי שנברא בצלמו. על כן אמר אחד מן המשכילים כי העונש ד' מיתות ב"ד על "לא תעשה", וככה כרת מיתה בידי שמים, והשכר על מצות "עשה". וקדמונינו אמרו והביאו ראיה כי יש שכר לנשמר ממצות לא תעשה לא תאכלנו למען ייטב לך. ויש אומרים כי השכר ישוב לאשר הזכיר באחרונה, כי תעשה באחרונה. ויש אומרים למצות לא תאכלנו הכתוב למעלה על הארץ תשפכנו כמים, אשר לא יאספו עד אשר לא יאכלנו אדם כי הדם הוא הנפש, וזה ידוע מחכמת התולדות, וגם נכון הוא שיראת השם שהיא מצות עשה כוללת כל מצות עשה ולא תעשה, כאשר הזכיר משה אמר ליראה לשמור את כל מצותיו וחקותיו לטוב לך, שהם עשה ולא תעשה, שהמונע עצמו מעשות עבירה בעבור יראתו מן השם אז טוב לו, לטוב [עמוד פ] לך כוללת טוב העולם הזה לכל וטוב העולם הבא ליחיד, והשכר על מצות עשה שיש בהם טורח, והמשל כמו יגע עצמו על דברי הרופא לבשל מאכל שיאכל מה שיועילנו, והנה שכרו אתו ופעולתו לפניו, והנה לטוב לך שתקבל שכר ותמלט מעונש, והנה הטוב הוא לאדם ששומר מצות הרופא, כי לא יועיל ולא יזיק הרופא כדברי אליהוא אם צדקת צדקת לך, ואם רבו פשעיך מה תעשה לו, לכך אמר יראת ה' טהורה עומדת לעד, לעולם הבא. 
משפטי ה' אמת סדר נזיקין. צדקו יחדיו מישרים המעוותים, ומזהירים לאדם להתרחק מלהזיק חברו. ומתי הם אמת וצדקו כשיוצאים מפי צדיק אמיתי, שיוכל להוכיח בני אדם למה תעשה כה ואינך מתרחק מגזל וכיוצא בו, ונאה דורש ונאה מקיים. וכל עומק שכל דילוי הכונה בעומק הדין לחקור כל איש ואיש להוציא מחשבתו מלבו, להעמיד העולם על מכונו להוציא הדין לאמתו. 
צדקו יחדיו המשפטים, בין דיני נפשות בין דיני מכות בין דיני ממונות, ואם היו כל ישראל צדיקים לא היו צריכים לסדר נזיקין, אך יודע חוקר לב מחשבות יצר בני האדם ידע והחכים ליראיו לארץ המשפט לחמץ הדין בלא יעלה במעלות, לאשר חמוץ ולהוציא הגזילה מן הגזלן להשיב הגזילה, ואיש על מקומו יבא בשלום. 
הנחמדים מזהב ומפז רב דברי תורה הם נחמדים מכל זהב שבעולם, ואין כבוד אלא תורה. ואין מלוים לו לאדם עולמו אלא תורה. ומפז רב זהב מופז. ומתוקים ללומד אותם מדבש המתוק. ונופת טיפות מתוקות. צופים דבש צוף. 
פנים אחרות, תורת ה' תמימה ר' תנחומא פתר לה בשיתא סדרי משנה, תורת ה' תמימה זה סדר נשים, וכן הוא אומר כולך יפה רעייתי ומום אין בך. עדות ה' נאמנה זה סדר זרעים, שהוא מאמין בחיי העולם וזורע. יראת ה' טהורה זה סדר טהרות, שמפרש בין טומאה לטהרה. פקודי ה' ישרים זה סדר מועד, שיש בו סוכה ולולב וכל מועדי שנה דכתיב ושמחת בחגך. מצות ה' ברה מאירת זה סדר קדשים, שמאיר עיניהם של ישראל בקדושה. משפטי ה' אמת זה סדר ישועות, שיש בו כל הדינים. הרי רמז ששה סדרים, ד' מהם לשון נקבה: תמימה, נאמנה, ברה, טהורה, וב' לשון זכר: ישרים, צדקו יחדיו, כנגד ד' סדרים שיולדות גמרא, וב' אין יולדות זרעים וטהרות אין להם גמרא. 
הנחמדים מזהב א', ומפז ב', מדבש ג', ונופת ד', הרי ד'. כנגד ד' סדרים שיש [עמוד פא] להם גמרא. כתיב ומתוקים מדבש הרי התורה מתוקה מדבש, וכתי' בתחלת יחזקאל ותהי בפי כדבש למתוק, הרי אינה מתוקה יותר מדבש אלא כדבש, אבל תורה שבעל פה [מתוקה] מדבש שהרי כאן רמז ששה סדרים, והתלמוד מפרש הפסוקים ועיקר המצות היאך לעשותם, אבל יחזקאל שראה תורה שבכתב מכיל את המגילה אמר כדבש, כנגד ו' סדרים ברא ו' ימי המעשה, אבל בשבת צריך לדרוש דברים הנחמדים מזהב, לכך אין פרשה שמתחילה בקהילה כי אם ויקהל משה שמדבר בשבת, לפי שצריך להקהיל קהלות בשבת ולדרוש. 
תמימה, משיבת, נאמנה, מחכימת, ישרים, משמחי, ברה, מאירת, טהורה, עומדת, אמת, צדקו, הרי י"ב כנגד י"ב מזלות, וכנגד י"ב שעות ביום וי"ב שעות בלילה. 
משיבת, מחכימת, משמחי, מאירת, עומדת, צדקו, הרי ד' ממי"ן ואחר כך ע"ץ. כנגד מ' יום יצירת הוולד, וניתנה תורה למ' יום ולמ' לילה, ומ' לתפילה, ומ' ללוחות אחרונות, ועץ חיים היא למחזיקים בה. 
גם עבדך נזהר בהם בשעת מעשה. עקב רב לבסוף, מה רב טובך אשר צפנת ליריאך. שגיאות מי יבין שחטאתי בשוגג לפני מלכותו. מנסתרות דבת שבע נקיני. גם מזדים חשוך אילו הזדונות. 
וניקתי מפשע רב א"ר לוי אמר דוד רבונו של עולם אתה אלוקה רב ואנא חובי רברבין, יאה לאלהא רבא למשבק חובין רברבין, שנאמר למען שמך ה' וסלחת לעוני כי רב הוא. 
יהיו לרצון אמרי פי יכתבו לדורות ויחקקו לדורות. והגיון לבי לפניך והגה מפיו ייצא, כל דבור שיוצא מן הלב במחשבה שייך הגיון. ה' צורי בים סוף וגואלי בעמלק, צורי במרה וגואלי בסיני, צורי בעולם הזה וגואלי בעולם הבא. 
פנים אחרות, למה נמשלה תורה לשמש, לפי שנאמר כי נר מצוה ותורה אור, והשמש אור, מה השמש מהלך ביום ובלילה אלפים שנה מהלך ארבעה רוחות העולם, כך קדמה תורה לעולם אלפים שנה. וכן ה' אור בפרשה ראשונה של בראשית, כנגד ה' חומשי תורה. וכן כחתן, ישיש, מוצאו, ותקופתו, מחמתו, הרי ה' דברים. ועוד למה נקראת התורה תמימה, אלא כשתמנה הא"ב כך: א' אחד, ב' שנים הרי שלשה, ג' שלשה הרי ו', ד' ארבעה הרי י', ה' חמשה הרי ט"ו, ו' ששה הרי כ"א, ז' שבעה הרי כ"ח, ח' שמונה הרי ל"ו, ט' תשעה הרי מ"ה, י' עשרה הרי נ"ה, כ' עשרים הרי ע"ה, ל' שלשים הרי [עמוד פב] ק"ה, מ' ארבעים הרי קמ"ה, נ' חמישים הרי קצ"ה, ס' ששים הרי רנ"ה, ע' שבעים הרי שכ"ה, פ' שמונים הרי ת"ה, צ' תשעים הרי תצ"ה, כמנין תמימ"ה. 
וחשבון קטן אטב"ח גזד"ו ה' הרי מ"ה, יצכ"פ לעמ"ס נ' הרי ת"נ סך הכל תצ"ה, הרי ת"ק כמהלך העולם ת"ק שנה, ולכך לקח ה' משמו להשלים המנין לבד מן המאות שבאלפא ביתא. 
ועוד מה ענין תורה לשמש, לפי שנאמר אם לא בריתי יומם ולילה חקות שמים וארץ לא שמתי, ולפי שכתוב שבעתיים כאור החמה, וכתיב בעליל לארץ [מזוקק] שבעתים. 
ח' דברים לשמש: יצא קום א', מליהם ב', שם אהל בהם ג', כחתן ד', ישיש ה', מוצאו ו', קצותם ז', מחמתו ח', כנגד שמונה מלאכים שמנהיגין השמש ד' ביום וד' בלילה, ד' לפני החמה וד' לאחר החמה. לכך יסדו גודלו וטובו מלא עולם דעת ותבונה סובבים אותו, הרי כולו הולך (בד') [בח'] תיבות. וכן ח' תורת א', עדות ב', פקודי ג"ד, מצוה ה', יראת ו', משפטי ז"ח, וכנגדם עשה תמניא אפי והזכיר בהן ח' דברים ואלו הן: אמרתך א', דברך ב', עדותך ג', מצותיך ד', תורתך ה', משפטי צדקיך ו', פקודיך ז', חקיך ח'. 
למה ח' לפי שהתורה ניתנה בח' דברים ד' בכלל וד' בפרט. לכך אנו אומרים בברכת התורה ח' דברים: ותן בלבנו להבין א, ולהשכיל ב, לשמוע ג, ללמוד ד, וללמד ה, לשמור ו, ולעשות ז, ולקיים ח. וכן ח' עדותיך בתמניא אפי, וסימנך בד"ה מנצפ"ך, סימן אחר פר"ץ בן דמה, וכן ח' העדות מלאים בחמשה חומשי תורה. 
כתוב הנחמדים מזהב הרי לא נתן שיעור, וכתוב טוב לי תורת פיך מאלפי זהב וכסף, בעולם הזה מאלפי זהב, ולעולם הבא מזהב ומפז רב. וכן הוא אומר וכל חפציך לא ישווה בה, בכתם טהור לא תסולה. ועוד ו' דברים הזכיר: תמימה, נאמנה, ישרים, ברה, טהורה, אמת. כנגד ו' דברים: זרע, קציר, וקור וחום, וקיץ וחורף. 
מן תורת ה' עד צדקו יחדיו ל' תיבות, כנגד ל' ימי החודש. ואם תסיר ו' שמות יהיו כ"ד, כנגד כ"ד שעות ביום ובלילה. ו' שמות כנגד ו' ימי המעשה שצריך להזכיר מורא שמים ואהבת השם. 
דבר אחר, כתוב הנחמדים מזהב ומפז הרי לא נתן שיעור, וכתוב טוב לי תורת פיך מאלפי זהב וכסף, כאן בדברי הימים כאן בסתרי תורה. ועוד, [עמוד פג] בעולם הזה מאלפי זהב ולעולם הבא מזהב ומפז רב, וכה"א כל חפצים לא ישוו בה, בכתם טהור לא תסולה. 
לפי שדוד הזכיר תחילה על המאורות ולשמש שם אהל בהם, ואחר כך על התורה, ואחר כך צורי וגואלי, לפיכך תיקנו בתחילה ברכת המאורות, אהבה רבה וק"ש, ואחר כך יציאת מצרים ברכת גאל ישראל, וכל התפילה עד הגיון לבי לפניך ה' צורי וגואלי. 
ומה ענין תורה אצל מזמור י"ח, לפי שהתורה עושה שלום בעולם, שנאמר וכל בניך למודי ה' ורב שלום בניך, שלום רב לאוהבי תורתך, וכת' ללא תורה, וכת' בימים ההם אין שלום ליוצא ולבא. לכך תקנו בסוף י"ח ברכות שלום רב, וכן בשים שלום תורת חיים, וברכת כהנים ט"ו תיבות וכששליח ציבור כופלו יהיו ל' תיבות, ו' שמות. וכך כאן ו' שמות וג' פסוקים ול' תיבות, ולפניו אודך בגוים וכתיב לדוד ולזרעו עד עולם. לכך אמרו כל הסומך גאולה לתפלה הרי הוא בן העולם הבא. ואם התפלל בכוונה מבושר הוא לו שנענה, לכך סמך לו יענך ה' ביום צרה. 
מן השמים מספרים עד תורת ה' תמימה נ"א תיבות, כנגד נ"א יום משיצאו ממצרים עד שעלה משה לרקיע. התורה נמשלה לשמש מה שמש שס"ה יום כך שס"ה לאוין בתורה, מה שמש מהלך אלפים שנה כך התורה אלפים שנה קודם העולם. מה שמש קרוי אור שנאמר את שני המאורות הגדולים, וכתיב וירא אלקים את האור כי טוב, כך התורה נקראת אור, שנאמר כי נר מצוה ותורה אור. את האור בגימ' תרי"ג, מה שמש מהלך ביום ובלילה אחר הכיפה כ"ד שעות, כך התורה כ"ד ספרים, מה השמש מהלך ביום ו' מזלות כך התורה ו' סדרים. 
ישיש כגיבור לעשות ציוויו של הקב"ה. ומה שאומר בנדרים אין השמש יוצא מן הרקיע עד שמורים בו חיצים שנאמר [שמש] וירח עמד (ב)זבולה לאור חציך יהלכו, לפי שמשתחוים לו, מיהו שמח הוא שעושה ציוויו. 
ישיש אותיות בעשרת הדברות כנגד תרי"ג מצות, ז' יותר כנגד ז' ימים שבשבוע, שעומדים בשביל תרי"ג מצות. התורה מתגלגלת כשמ"ש. כיצד, התורה יתירה מן העולם ל"ב מאות פעמים כדמוכח בערובין, ל"ב מאות פעמים ת"ק הם י"ו מאות אלפים, וי"ו מאות אלפים זהו ק"ס רבוא, וכשתשים לד' רוחות העולם לכל רוח ק"ס רבוא, ויהיו שמ"ש רבוא, שהתורה מאריכה כל סביב העולם מנין תמ"ר, אמרתי אעלה בתמר. והתורה נקראת כסף, [עמוד פד] שנאמר אם תבקשנה ככסף, וכתיב אמרות ה' אמרות טהורות, לפי שהיא מאריכה בעולם מנין כס"ף רבואות שהוא מהלך ת"ק, וזכריה ראה את המגילה עפה והיתה י' אמה על כ' אמה, וכשתפרוס אותה יהיה כ' על כ' והיתה כתובה פנים ואחור, ואם תחלוק אותה לשנים ותפרוס אותה יהיה מ' על כ', ותעשה מהם רצועות יהיה לך כ' רצועות, כל אחת ואחת אמה רחבה וארכה מ'. כ' פעמים מ' אמות הם ת"ת, תחלוק כל רצועה לב' יהיה לך אורך י"ו מאות אורך ברוחב חצי אמה זרת, הרי ל"ב מאות זרתות. נמצא שהתורה מאריכה על העולם ל"ב מאות זרתות, ול"ב פעמים הם י"ו מאות (זרתות ול"ב פעמים הם י"ו מאות) אלפים, וי"ו מאות אלפים הם ק"ס ריבואות מנין כס"ף מנין ע"ץ, וכתיב עץ חיים היא למחזיקים בה, הרי התורה תוספת י"ו מאות אלפים על י"ו מאות אלפים, וזהו ק"ס, תקח ד' פעמים ק"ס ריבואות לד' רוחותיה ויהיו לך תמר ושמש ריבואות, וזהו אורחות' צדיקים' תשמור' סופן תמ"ר, ולפי שהצדיקים מקיימים את התורה שד' רוחותיה מחזיקין מהלך תמ"ר ריבואות שנה. 
תורת ה' תמימה משיבת נפש, הרי ב' פעמים תתר"ה נגד ב' אלפים וי' יותר כנגד עשרת הדברות שקדמו ב' אלפים שנה לעולם. תורת נפש, עדות פתי, פקודי לב, מצות עינים, יראת לעד, משפטי יחדיו, גימט' אלף ב', והם ג' פסוקים, לפי שמדבר למעלה בשמש שהולך בכל יום ב' אלף שנה מא' ועד ק' גימ' תמימ"ה, וקרש"ת בגימ' תורה ו' יותר כנגד ו' סדרים, ו' סדרים נגד ו' אלפים הוה העולם, לכך ו' פרשיות מתחילין בא' ו' פרשיות מסיימין בא': אלה תולדות נח, אלה פקודי, אם בחוקתי, אלה מסעי, אלה הדברים, אתם נצבים, ואלו מסיימים באל"ף: אלוף מגדיאל, את שבתותי תשמרו, אלו המצות אשר צוה, אני ה' אלקיכם (אמת), הוצאתי אתכם, אלה המצות והמשפטים, איש כמתנת ידו, כנגד ו' אלפי שהוה העולם. 
תורת ה' תמימה שיש בה שס"ה לאוין כימי השנה ורמ"ח עשה כרמ"ח איברים שבאדם. משיבת נפש, שמשיב נפש על האדם. ועדות ה' נאמנה מחכימת פתי, מי שסבור שיודע והוא אינו יודע התורה מחכמתו. משמחי לב, שמשמחין לב האדם. ברה מאירת עיניים, ברה לשון אור גדול, שנאמר ברה כחמה יפה כלבנה וגו' איומה כנדגלות. יראת ה' טהורה, שנאמר אמרות ה' אמרות טהורות. משפטי ה' אמת, כי כל משפטי בשר ודם אינם אמיתיים. 
בכאן ו' פסוקים: תורת, עדות, פקודי, מצות, יראת, משפטי, נגד ו' סדרים ד' מהם לשון נקבה וב' לשון זכר, תורת ה' תמימה נאמנה ברה טהורה לשון נקבה, [עמוד פה] נגד ד' סדרים שיש להם גמרא, מה נקבה יולדת אף משנה יש לה גמרא, וב' לשון זכר, ישרים אמת, לפי שאין לב' סדרים גמרא כזכר שאינו יולד. 
תורת ה' תמימה זה סדר נשים, שמשיב לב האדם שבה יצירת האדם. עדות ה' נאמנה זה סדר זרעים, כשאדם זורע מאמין בה' בחייו שבו ברכות שמברכין לכל מין ומין. פיקודי ה' ישרים משמחי לב זה סדר מועד, על שם ושמחת בחגך. יראת ה' טהורה זה סדר טהרות. משפטי ה' אמת זה סדר ישועות, מצות ה' ברה מאירת זה סדר קדשים. ובכל פסוק ופסוק יש בו ה' תיבות שהקב"ה נתן ו' סדרים, ובכל פסוק ופסוק ה' תיבות כנגד ה' חומשים. 
תורת, עדות, פקודי, מצות, יראת, משפטי, התחלתן בגימ' תר"מ כמו שמש, נגד תרי"ג מצות וכ"ז אותיות. תורת ה' תמימה משיבת נפש הנח ה' יהיה התחלתן תת"ץ, וכן אמר דוד אילת אהבים ויעלת חן בגימ' תת"ץ, נגד משנתנה תורה עד שגלו תת"ץ שנים. ובגוים אין תורה מ' שהלכו במדבר ותת"ן שנים היו בארץ הרי תת"ץ. 
משיבת, מחכימת, משמחי, מאירת, הרי ד' ממי"ן. וכן למ"ד מ"ם מ"ם הרי ד' ממי"ן. מ"מ חשבונו פ', ותחילת ו' סדרים גימ' פ', כיצד: מאימתי, יציאת, חמש, ארבעה, כל, אבות, התחלתן פ'. כלומר, למד התורה שהיא מ"מ שניתנה למ' יום ולמ' לילה, למ' יום לוחות ראשונות מ' יום לוחות אחרונות. ע'ומדת צ'דקו התחלתן ע"ץ, ע"ץ ריבואות שנה שנא' עץ חיים היא למחזיקים בה. 
ומתורת אמת ועד יחדיו קכ"ו תיבות, ובמזמור זה עד יחדיו קכ"ו תיבות, ובמזמור למנצח עד וגואלי קכ"ו תיבות, נגד ה' סיום ה' חומשים: במצרים, במסעיהם, סיני, יריחו, ישראל, סופן קכ"ו. וכנגד קכ"ו ימים מן ויכסהו הענן ששת ימים, ומ' ימים ללוחות ראשונות ומ' ימים ללוחות אחרונות, ומ' ימים לתפילה הרי קכ"ו ימים. 
מתורת ה' עד יהיו לרצון ס"ב תיבות נגד ס"ב מסכתות. 

פירושי סידור התפילה לרוקח [יח] לדוד בשנותו 
========================================== 
[יח] לדוד בשנותו 
(סודות התפילה) 
לדוד בשנותו נעלם ו' בראשי פסוקים, על שם ו' מאות שהלכו עמו, המשמח לעני זוכה לו' דברים. ומניין התיבות לא כתב פה. 
[עמוד פו] [לדוד בשנותו את טעמו היה משנה (פוג) [גופו] ופרצופו, ואת רירו היה מוציא, והיה כותב ברירו אבית שער המלך חייב כך וכך, עד שגרשוהו, שהרי אינו [אומר] גרשוהו אלא ויגרשוהו. את טעמו דיבורו, כמו מטעם המלך וזקיניו. 
אברכה בה' כל שעה, בה' תתהלל אשמח ואהלל אותו שאני מהלל את השם, הביטו אליו ונהרו לשעבר, לכן להבא לא יחפרו אנשיו שהיו בוטחין לשם להכין פרנסתם, ומה שאמרו רבותינו עני חשוב כמת, מכאן דכת' בתריה זה עני קרא וה' שמע. 
לפני אבימלך ובשמואל אכיש, להודיע שהיה אכיש נעים כמו אבימלך, שלא עשה שום רעה עם אברהם. פ"א שהיו קוראין לכל המלכים אבימלך, כמ' פרעה (שאין) [וכמו שקורים] קיסר. שרומוס ורומלוס אחים הוו וכי עברם אימם נתקשתה אימם עד שחתכוה ומיתה, והולידה את אילו אחים ונעשה רומוס מלך וציוה של[א] להכתיר שום מלך אלא ברומי, ואז יקרא קיסר על שמו, כלומר שהיה חתוך, וקיסר חתוך בלשון יווני. וצד אחד מעורב בו שיגעון שינקו הוא ואחיו מן הזאבה, ורומוס בנה רומי]. 
לדוד בשנותו את טעמו לפני אבימלך ויגרשהו וילך כאן מפרש על מה נאמר במזמור. שינה דיבורו כמו שינה טעמו, דיבורו, כמו מטעם המלך, וכן כת' שוטה, וטעם. וכתי' ויקם דוד ויברח ביום ההוא, ביום שנתן אבימלך חרב גלית טרם ישמע שאול ויברח [ויבא] אל אכיש מלך גת, כי אמר דוד בלבו פלשתים אנשי מלחמות שאול הם ושמה לא ירדוף שאול אחרי, הלא זה דוד מלך הארץ שנמשח למלכות הוא המוציא הוא המביא. ואם תאמר אינו גיבור, הלא לזה יענו במחולות [לאמור] הכה שאול באלפיו ודוד ברבבותיו, אילו נאמר באלפיו וריבבותיו הייתי אומר כששאול הורג אלף איש ודוד הורג ריבוא, עכשיו שנאמר באלפיו ודוד בריבבותיו, כלומר ששאול הולך למלחמה באלף איש ודוד הולך בריבוא, כי כל ישראל נמשכין אחריו מרוב גבורתו. 
בשנותו את טעמו וישנה את דיבורו כמו שוטה, ויתהולל בידם, עשה מיני שטות, ויתו על דלתות השער, (ו)מיני סכלות. ויורד רירו על זקנו, כדי שהיא מאוס בעיניהם ויגרשוהו משם. ויאמר אכיש אל עבדיו אתם אומרים כי זה הוא, ואפילו כדבריכם אם הוא דוד הלא תראו איש משתגע שהוא שוטה משוגע, למה תביאו אותו אלי חסר משוגעים אני, והלא הרבה שוטים יש לי בביתי כמנהג המלכים ושרים לשחוק, ואותם שוטים אינם מאוסים, כי הבאתם את [עמוד פז] שוטה מאוס זה מוריד רירו, הזה יבא אל ביתי, וכי שוטה מאוס כזה יבא אל ביתי, וילך משם דוד וימלט כי גרשוהו משם, ועל זה נאמר בשנותו את טעמו לפני אבימלך, הוא אכיש כי כל מלכי פלשתים נקראו אבימלך כמו מלכי רומי קיסר, ויגרשוהו מביתו, וימלט שנמלט משם. 
אברכה את ה' בכל עת אפילו בשעת שטות ולא עתים מזומנים, אלא תמיד תהילתו בפי על ניסיו. בה' תתהלל נפשי שנפשי מתהללת ומשתבחת בו שהוא עזרי, ומאחר שעוזר לי ישמעו ענוים וישמחו שגם להם יעזור. 
גדלו לה' לסיעתו היה אומר, גדלו לה' אתי ונגדל אותו על רובי פלאיו. ונרוממה שמו יחדו ההוה עמנו נרומם יחדיו. 
דרשתי את ה' ברוב צרותי. וענני בקולי. ומכל מגורותי ומכל הפחדים שלי, לשון ויגר מואב, וכתיב ויירא דוד מפני אכיש. הצילני מרוב הפחד. 
הביטו אליו ונהרו כל בני אדם כשהם בצרה והביטו לעזרתו והוא מאיר לעיניהם, וזהו נהרו לשון נהורא. ופניהם אל יחפרו אשר בוטחים בו אינם נחפרים בחפר בושת. 
זה עני קרא וה' שומע אפילו ליחיד שקרא לפניו, וה' שומע לתפילתו, ומכל צרותיו שהרחיבו הודיעו, הושיעו בישועה גמורה. 
חונה מלאך ה' סביב ליראיו שחונה המלאך סביב לסיעתו, שהם יריאים שיהא מזומן להצילם. ויחלצם הוציאם מן הצרה כמו וחלצה נעלו. 
שאל רבי' יהודה החסיד ממורי הר"י בר' מרדכי מנ"ל שהק' מצוה למלאכיו מרובין לשמור את יראיו שנא' כי מלאכיו יצוה לך, ומשמע שמלאך אחד הוא שנאמר חונה מלאך ה', שעושה מחנה סביב הצדיקים וחונה בו. והשיב לו מה שאומר חונה מלאך זה שר הפנים ועומד במחנה ומצוה למלאכים שתחתיו שישוטו בכל העולם ויראו שלא יזיק שום דבר לצדיקים. וכן מוכיח בנבואת זכריה הנה איש עומד בין ההדסים זה מלאך שר הפנים, ששלח מלאכיו לראות אם מזיק שום דבר, וישובו ויאמרו לו הנה כל הארץ יושבת ושוקטת. 
טעמו וראו דברו וראו בלבבכם, כי טוב ה' עם יראיו, על כן אשרי הגבר יחסה בו שיתכסה בצל כנפיו. 
יראו את ה' קדושיו טוב ליריאיו ולקדושיו לירא מפניו, קדושיו הם [עמוד פח] המפורשים לשמו. כי אין מחסור ליריאיו על כן אני מזהירכם שתיראו מלפניו, לפי שאין מחסור ליריאיו ומספק להם צורכיהם. 
כפירים רשו ורעבו בני אדם שהם גזלנים וחומסים העולם ככפיר בעדרי צאן, הם יהיו רשים ועניים. ודורשי ה' בעזרה, לא יחסרו כל טוב אף במלחמה. לכו בנים היה מזהיר לסיעתו ואומר להם בנים, שמעו לי לעצתי. יראת ה' אלמדכם לראות טוב בחייו. 
נצור לשונך מרע נוצר פיו ולשונו שומר מצרות נפשו. ושפתיך מדבר מרמה שלא תדבר מרמה. סור מרע שלא תחטא, יכול ישב ויבטל ת"ל ועשה טוב, וכן אף לא פעלו עוולה בדרכיו הלכו. בקש שלום ורדפהו בינך ובין חברך, ורדפיהו שתאהב שלום ולא תחרחר עם בני אדם וראה בטוב. 
עיני ה' אל צדיקים לראות צדיקים. ואזניו אל שוועתם כשצועקים מרוב צרה שומע הגיון לבם. 
פני ה' בעושי רע לנקום מהם כענין שנאמר ונתתי פני באיש ההוא להכרית מארץ זכרם שלא יהיה להם זכר לעולם, בני נבל גם בני בלי שם. 
צעקו וה' שומע היה מוכיח סיעתו, צעקו אם יהיה לכם שום צרה, והשם יהיה שומע, כמו שאמר ואזניו אל שוועתם כמו ששומע להם, מכל צרותם הצילם כן יצילכם מכל צרותיכם. 
קרוב ה' שכן ענינו של השם, שהוא קרוב לנשברי לב, לאותם ששוברים לבם בתפלה, ואת דכאי רוח יושיע המדוכאין ושוברים רוחם יושיע אותם. 
רבות רעות צדיק אע"פ שתראה צדיק שמיוסר בייסורין ומיסורי בניו וכמה ענינים, שרבות רעות צדיק. ומכולם יצילנו ה' אם יפול צדיק וקם. 
שומר כל עצמותיו של כל צדיק וצדיק. אחת מהנה לא נשברה ששומרו מכל היזק. תמותת רשע רעה הרעה היא תמית את הרשע. ושונאי צדיק יאשמו שפורענות וצרות יגיעם עד אשר ישימו עצמן אשמים וחייבים. 
פודה ה' נפש עבדיו מצרה, ולא יאשמו ולא הגיע אליהם צרה שצריכים לחייב עצמם. כל החוסים בו כל החוסים בצל סתר כנפיו. 
עד כאן לפי פשוטו של מזמור, והילך טעמי המזמור וסודותיו: 
לדוד בשנותו את טעמו והלא אכיש היה שמו, אלא אבימלך לשון אב למלכות, כמו פרעה לשון גדל פרע, וכן כמו קיסר. והיה לו להקדים באחוז אותו פלשתים אלא למה הקדים זה כאן, לפי שרצה לקבעו בל"ב מזמורין נגד ל"ב נתיבות. 
[עמוד פט] למה אומרים את זה המזמור בשבת, לפי שבתחילה אומר השמים מספרים כבוד אל לפי שמדבר בבריית העולם, ועוד שניתנה תורה בשבת ושם תורת ה' ואחר כך בשנותו את טעמו, לפי ששבת פודה את האדם מדין גיהנום, וכן פודה ה' נפש עבדיו, ואומר' אותו לפי שיום השבת היה בנוב וברח משם אל פלשתים. ועשאום בא"ב ג"ד לשבח להקב"ה על כן ששינה את האדם בכ"ב אותיות ובלשון הקודש מן כל הבריות, ונתן לאדם חכמה יתירה לצוותו לקבל התורה. 
אברכה את ה' בכל עת אפילו בעת שטות. ישמעו ענוים וישמחו זהו בי יכתירו צדיקים. גדלו לה' אתי מלמד שאחד אומר לשנים גדלו, ונרוממה שכסא הכבוד מתרומם למעלה למעלה בשירת ישראל. מכל מגורותי לשון מסירה ופחד. 
הביטו אליו מוסב על ענוים, כלומר שאר ענוים שקראו להקב"ה בצר להם ונענו, ודברו כנגד משפחתו שהיו כמו כן בורחים מפני שאול וגם שאר הבורחים מפני נוגשיהם. ולפי שרוצה לומר הביטו ופודה ה' נפש עבדיו, ולפי שכלול תחת של מעלה ושל מטה, לכך דילגו ושמו למטה בסוף המזמור. ועוד לפי שבא"ת ב"ש י"ן ו"ף, לכך שם פה במקום ו"ו. ועוד כל מה שנברא בו' ימים באלפא ביתא. ועוד כל הנידון בגיהנום ו' ימים בשבת יש לו מנוחה, ומי ניצול העני, לכך סמך זה עני קרא, זהו שאמרו חכמים דיקדוקי עניות אינו רואה פני גיהנום. 
זה עני קרא וה' שומע הוא ובית דינו. חונה מלאך ה' סביב ליריאיו לפי שבתוספתא מדבר במילה שניתנה לח' ויפגשהו ה' ויבקש המיתו, וכל שכן לטובה, והמילה ניתנה לאברהם כשהיה בן מ"ח שנה, לכך חונה מלאך, מתחיל בח' ומסיים במ'. ויחלצם ליריאיו בגימ' זה"ו אברה"ם, וכתיב באברהם כי ירא אלקים אתה, אשרי הגבר (שתגבר) [שגובר] ביצרו. 
יראו את ה' קדושיו וכי שאר אנשים לא יראו, אלא לפי שאומ' חונה מלאך ה' סביב ליריאיו, וכתי' כי ה' אלקיך מתהלך בקרב מחניך, לכך אומר קדושיו. כי אין מחסור לקדושיו לא נאמר, אלא ליריאיו, ומה ענין זה לזה, לפי שכל מי שהוא ירא שמים נפרד מעבירה והוא קדוש, שנאמר ואתנם לו מורא וייראני, וכתיב ויבדל אהרן להקדישו קודש קדשים. כי אין מחסור ליריאיו ולכך אומ' כן, לפי שנאמ' טרף נתן ליריאיו. 
[עמוד צ] כפירים רשו ורעבו הרשעים שכופרים בשם, אריה הרואה אינו כופר בחייו. ודורשי ה' לא יחסרו כל טוב והלא יש דורש ולא נענה, אלא ודורשי ה' בכל לבם. ד"א, קודם גזירה. 
לכו בנים אנא ילכו, אלא כאן כלל, והפרט סור מרע ועשה טוב בקש שלום ורדפהו. ולמה אמר לכו בנים, ולא היה לו לומר אלא לכו שמעו, אלא שמדבר בבני כפירים ובני ה', לבני כפירים שלא יעשו כאבותם, ובני דורשי ה' שילמדו ממעשה אבותם. 
[לכו בנים] יראת ה' אלמדכם אמר בלמ"ד שהיא באמצע האותיות, לומר לך למד יראת ה' ולמד תורה שניתנה למ' יום, ירא"ת בגימטרי' תור"ה. לראות טוב מה רב טובך אשר צפנת ליריאך. 
נצור לשונך מרע שהכל מתרפאים חוץ מן הנחש. ושפתיך מדבר מרמה שהרי לנבות שאמר שקר בפי כל נביאיי, נאמר לו צא ממחיצתי. 
בקש שלום ורדפהו המקדים שלום לחברו, כי תראה חמור שונאך. 
עיני ה' אל צדיקים וכתי' הנה עין ה' אל יריאיו, אלא כאן מאהבה וכאן מיראה. ועוד לפי שהיריאים יש להם מחשבה אחת ולב אחד, אבל הצדיקים יש בענין זה ויש כך, לכך עיני. 
פני ה' בעושי כמו פני ילכו והניחותי לך, פני ה' חלקם, למה נקראו פנים כלפי שכינה ולא כעס ושחוק, כי אינו משתנה אלא כלפי מלאכים שלפניו קצף וחימה ואף, לפי שבאדם ניכר בפנים למה חרה לך ולמה נפלו פניך. 
צעקו וה' שומע מוסב על ואזניו אל שוועתם, ולמה חלקו כדי לחלק ביניהם. ועוד לסמוך קרוב ה' לנשברי לב לצעקו, יכול להיות שמדבר בזכרם של עושי רע שעשו תשובה כמו מנשה. וה' שומע הוא ובית דינו, סנדלפון אופן אחד בארץ. 
[הנה זה סוד מופלא: קרוב ה' לנשברי לב, קי"ג פעמים לב בחומש, קי"ג תיבות מן בא"י מגן אברהם, בא"י מחייה המתים, בא"י האל הקדוש, בא"י חונן הדעת, כך מכל י"ח ברכות מן ברוך אתה עד סיום כל ברכה וברכה, לפי שמתפלל בשברון לב ובדכאות לב תפלתו נשמעת]. 
קרוב ה' בתוך חוט השער. רבות רעות צדיק וה' חפץ דכאו החולי. שומר כל עצמותיו שלא יזיקו ביסורין, אשר יאהב ה' יוכיח, ת'מותת ר'שע ר'עה תר"ר בא"ת ב"ש אג"ג שהמיתו במיתה רעה, וישסף שמואל את אגג. פודה ה' נפש עבדיו מה צריך לומר שומר כל עצמותיו, אלא לפי שיש [עמוד צא] לומר והלא ליעקב נקעה יריכו, לכך נאמר פודה ששלח רפואה ליעקב. שומר כל עצמותיו מדבר בחלאים שהרי אמר רבות רעות צדיק, ואם תאמר הואיל והוא צדיק למה רעות מוצאות אותו, לפי שאין אדם בלא חטא או שוגג או נאנס. ד"א, להרבות לו נסים. וכדי שידע מכמה צרות הצילו לדעת שהקב"ה אוהבו, שנאמר את אשר יאהב יוכיח, ושיתן שבח להקב"ה על שהצילו כיעקב ודוד, ועוד לנסותו ביסורין. לפי ששומר כל עצמותיו לפיכך כל עצמותי תאמרנה ה' מי כמוך, לכך זה אצל זה. 
ואין ו"ו במזמור זה בהתחלת הפסוק, כלומר ו' מאות שהלכו עמו. זה עני קרא, ועוד מי שמשמח לעני זוכה לו' דברים זה עני קרא, אז תקרא וה' יענה, אלא פרוש לרעב א', ועניים מרודים ב', ומבשרך ג', ותפק לרעב ד', ערום ה', ונפש נענה ו', אז תקרא. ועוד אם יעשה מלאכה בו' ימי המעשה ובשבת לא יעשה מלאכה, אז ישמרנו ו' הימים, לכך ששה שמירות בשיר המעלות ה' לשמור את נפשך, וכתיב בשש צרות יצילך, לכך סמך פודה ה' נפש עבדיו ולא יאשמו כל החוסים בו. 
[יראו ג' כת' בקרייה, כי ג' עיניינים כמ' עולות חטאת ושלמים, עולה נגד שאדם אוהב את השם מאהבה, חטאת שאדם עובד מיראה, ושלמים שיחיו בניו, או בקשה אחרת. כפירים אריים גורים, על שכן ראה אותם ספר בחייו. ע"א כפירים רשעים שכופרין בעיקר, רשו לשון רש. לכו בנים בנים אתם. יראת ה' אלמדכם תלמוד מביא לידי יראה, כדאמר' כל האומר אין [לי] אלא תורה אפי' בדבר תורה אין לו, כלומ' להכי פתח בלמ"ד וסיים באלמדכם. 
מי האיש המיוחד, כמו אשרי האיש קיים בעולם הזה ולעולם הבא. נצור שמירה כל שעה, בקש שלום בקשיהו בעירך ודורשיהו בעיר אחרת, לטרוח כל כך לא תמצא בשום מצוה, שהרי בשאר מצות כת' כי יקרא, ולהכי כת' באילו ג' סופי תיבות ש'מ'ו', כלומ' שמו של הק' שנקרא שלום ו'ע'ש'ו' בגי' שלו"ם, להכי מן שישפות לנו השם שלום, שמבניו עשו, שבגי' שלו"ם. 
עיני ה' אל צדיקים ופסו' אחרת אומ' הנה עין ה' אל יריאיו כלומ' רק עין אחת, וי"ל על יריאיו, מיראה בעין אחת, אבל הצדיקי' שעובדין מאהבה חמול עליהם בשתי עיניים, אע"פ שאין שייך לומר גבי שכינה לא עיניים ולא אזניים, אלא דומין כדי שיבינו בני אדם אין אדם יכול לעמוד באופי של הק', תימא ניהוג, שהרי בראשונה מיירי לדבר עם הצדיקים כדכ' עיני ה' אל צדיקים ופוסק בנתיים, ומיירי ברשעים כדכת' פני ה' בעושי רע, ועכשיו מיירי בצדיקים [עמוד צב] כדכ' צעקו וה' שומע. וי"ל באותה זכירה שחומל השם על הצדיקים מכרית הרשעים כדכתיב ברוגז רחם תזכור. 
וה' שומע הוא ובית דינו, מדת הרחמים, לנשברי לב בעלי תשובה. דכאי רוח יושיע רוח צדיקים. רבות רעות צדיק ואל יהרהר אחריו כי לטובתו הוא שפורעין לו כל עוונותיו בעולם הזה. תמותת רשע רעה מיתה משונה, כמו שמצינו באגג ששיסף אותו ואח"כ היה חותכו זתים ממנו. והכא רמוז בא"ת ב"ש אילו בהתחלת תמותת רשע רעה היינו אגג]. 

פירושי סידור התפילה לרוקח [יט] תפלה למשה 
======================================== 
[יט] תפלה למשה 
תפלה למשה איש האלוקים י"א מזמורים אמר משה כנגד י"א שבטים, אבל כנגד שמעון לא עשה, לפי שחטא נשיא שלו. ואמר בפסוק זה י"א תיבות, וכן בפרשת וזאת הברכה י"א שבטים ולא הזכיר שמעון, כי אם על זה רמז שמ"ע ה' קול יהודה. בשוחר טוב א"ר אבא ב"ר חלבו בשם ר' הונא י"ג ספרי תורה כתב משה באותו היום שמת, י"ב לשנים עשר שבטים ואחת שהניח בארון שאם יבקשו לזייף מתוכה לא היו יכולים לזייף, וי"א שבטים בירך שנאמר וזאת הברכה, ולמה לא בירך לשבט שמעון לפי שהיה לבו עליו על מה שעשה זמרי בן סלוא. 
י"א מזמורים אמר משה כנגד י"א שבטים: תפלה למשה איש האלוקים, בטרם הרים יולדו, תשב אנוש עד דכא, כנגד יחי ראובן ואל ימות. יושב בסתר [עמוד צג] עליון, כנגד שבטו של לוי שהיה מתלונן בצילו בעזרות. מזמור שיר ליום השבת טוב להודות, כנגד שבטו של יהודה שאמרה הפעם אודה את ה'. א-ל נקמות ה' א-ל נקמות הופיע כנגד שבטו של גד שאליהו זכור לטוב עומד ממנו, והוא יעשה נקמה באומות שהוא משתיתו של עולם. ה' מלך גאות לבש כנגד שבטו של בנימין שהוא בצל צילו של הקב"ה. לכו נרננה לה' כנגד שבטו של יששכר שהוא עוסק ברננה של תורה. א"ר יהושע בן לוי עד כאן שמעתי מכאן ואילך את חשוב כנגד עצמך. 
א"ר יהודה ב"ר סימון בשם ר' שמעון בן לקיש למה נקרא שמו איש האלוקים, מה האיש הזה אם מבקש להפר נדרי אשתו מפר אם רוצה לקיים מקיים שנאמר אישה יקימנו ואישה יפירנו, כך כביכול הקב"ה אמר לו משה קומה ה' שובה ה'. איש האלקים, בלשון אשכנז אייגוטשמ"ן, שהיו כל מחשבותיו עם האלקים. 
ה' מעון אתה רבונו של עולם אתה מעון של העולם, ומדורו היית לנו בדור ודור, למקום מעוז ומבטח. כתיב מעון אתה וכתיב מעונה אלקי קדם. אלא מעון ה' הוא מעין רקיע, והקב"ה הוא מעוזו של עולם, ומקומו הנה מקום אתי, ומתחת זרועות עולם שהוא בכל וסומך וסובל הכל. 
בטרם הרים יולדו קודם שנולדו ההרים. ותחולל ארץ ועשית ארץ ותבל כמו אל מחוללך. ומעולם ועד עולם אתה א-ל שהיתה אלהותך טרם כל יולדו, היאך נולדו אלא כל מקום שהקב"ה רואה מקום עמוק ביותר היה נותן בתוכו הר גדול וממלא אותו, זהו יולדו, מן התהום ארץ יישוב שכל רצון האדם בו, ותבל שמתבלת פירותיה, אתה א-ל וחזק. 
תשב אנוש עד דכא ואתה משיב אנוש בחולי גדול עד דיכדוכי הנפש, פדעהו מרדת שחת לשון פידעא כדי שלא ירד שחת, מצאתי כופר על ידי זה, זהו ותאמר שובו בני אדם מדרכיכם הרעים. 
כי אלף שנים בעיניך האדם, אפילו אם תחיה אלף שנים יהיה בעיניך כשעת מיתה. כיום אתמול כי יעבור כאותו יום שעבר. ואשמורה בלילה אשמורה הוא ג' שעות או ד' שעות. 
[עמוד צד] זרמתם קיבוץ השנים, כמו זרם מים. יהיו בעיניך בשעת מיתה. שינה יהיו כאדם שישן מעט כך יהיו בבקר. כחציר כעשב שבחצרות גדל ועל הגגות. בבקר יציץ ויפרח יחלף וגדל. לערב ימולל נכרת ויבש, כך האדם גוע וימות כך נעשה לנו, שהרי כלינו באפך מהסתר פניך ובחמתך שפוכה עלינו נבהלנו. 
ועוד תשב אנוש עד דכא התשובה קדמה לעולם שנאמר בטרם הרים יולדו תשב אנוש. ואומר בשוחר טוב שבעה דברים קדמו לעולם לברייתו אלפים שנה, אלו הן: התורה וכסא הכבוד וגן עדן וגיהנום ותשובה ובית המקדש של מעלה ושם משיח, ואנה היתה התורה, כתובה באש שחורה על גבי אש לבנה ומונחת על ברכו של הקב"ה, והקב"ה יושב על כסא הכבוד, וכסא הכבוד מונח ומתוקן בחסדו של הקב"ה על הרקיע שעל ראשי החיות, אבל החיות לא היו באותה שעה, וגן עדן מימינו של הקב"ה על הרקיע [שעל ראשי החיות] וגיהנום משמאלו, ובית המקדש לפניו, ושם משיח חקוק על אבן יקרה על גבי המזבח, ובת קול מכרזת ואומרת שובו בני אדם, והיו הכל נסבלין בכחו של הקב"ה. 
אנוש על שם ויאנש. עד דכא עד דכדוכי הנפש ידו פשוטה לקבל שבים, ותאמר שובו שובה ישראל עד ה' אלקיך קחו עמכם דברים. כי אלף שנים בעיניך כיום לכך העולם ששת אלפים שנה היה, שהן ו' ימי המעשה לפניו ואלף שביעי חרב כנגד יום השבת, ונשגב ה' לבדו ביום ההוא. ואשמורה ג' שעות הוי הלילה, כך על כל משמר ומשמר הקב"ה צועק על נוה ביתו. 
זרמתם שנה כתיב וקרינן שינה, כי עשרת השבטים היו בארץ תשי"ז שנים ובשנה האחרת יצאו, זהו זרמת"ם שנ"ה יהי"ו בגימ' תשי"ח שנה, לכך כתיב שנה כמניין ויתש"ם ה' מעל אדמתם, כמנין אב"ד תאבדו"ן מהר, וכמנין אשר חרב גאותך, ואשר חר"ב שנים היתה גאותך. בבקר יציך ופרח ישראל. ולערב בגולה, ימולל כמלילות, ויבש כפירוכא. בשוחר טוב תתקע"ד דורות שהיו קודם בריאת העולם ונשטפו כהרף עין בשביל שהיו רשעים, ר' יוחנן אומר למה ב' של בראשית גדולה ביותר, בשביל שהיא [עמוד צה] מצטרפת לב' ביתי"ן למלא ארבעה, בראשית בגימ' תתקע"ד. כיצד, תש"ר הם תת"ק, וא' של בראשית מתחלפת בל' של אלב"ם, י' מתחלפת עם מ' א"ת ב"ש, הרי ל"מ הם ע', וב' שהיא גדולה ב' ביתי"ן מצטרפת לחשבון ד', הרי תתקע"ד, ואחר כך ברא את השמים ואת הארץ. בבקר יציץ לעתיד לבא. 
כי כלינו באפך ואכלה אותם ארץ אויביהם. ובחמתך נהלנו שתה עוונותינו [ל]נגדיך כאילו שמתה עוון שלנו נגדך. עלומינו הנעלם ממנו, שתה למאור פניך לפרוע ממנו. שת כתיב, השט"ן ז"ה מקטר"ג. שת ה' עון, פשע, וחטאת, אשם, מעילה. עוונותינו עב הענן יעיב באפו נגדו. 
כי כל ימינו שהרי כל ימינו, פנו בעברתך ברוב כעסך מלא כאשה עוברה. כלינו שנינו בגלות. כמו הגה דיבור, כמו דיבור הפוסק, כן כלו שנינו. ימי שנותינו בהם בחיים, שבעים שנה. ואם בגבורות ימי שנינו, שמונים שנה הוא חי. ורהבם עמל ואון שררה של בני אדם, כמו ירהבו הנער בזקן, כלומר שררה שלהם עמל ואון ואינה כלום. כי גז שהרי במהירות הוא גוזז ועובר, חיש מהרה. ונעופה כעוף הפורח. 
מי יודע עוז אפך מי יכול לידע כח אפך, כשמלאך אף יוצא מי יכול לעמוד בו, לפני זעמו מי יעמוד, וכן משה אמר כי יגורתי מפני האף והחמה, לכך אומר קומה ה' באפך. וכיראתך כמו שיריאים בני אדם ממך כן עברתך עליהם כשאין יריאים ממך. ועוד, כמו שיראתך גדולה כך עברתך מפוחדת. עברה כעס, כשאדם כועס ומלא מכעסו כאשה עוברה. ורבותינו אמרו במסכת תענית מי שהוא ירא שמים ייסורים באים עליו, והטעם למרק חובותיו. 
למנות ימינן כן הודע למנות ימי האדם כן הודע לכל שהם מעט מה צריך מעברתך, כימי שכיר ימיו, רוח הולך ולא ישוב. ונביא לבב חכמה אם היינו חיים הרבה היינו מביאים ומתוספים לבב חכמה. ונביא בקרבנו, לב שכל שעה חושב חכמה מיראתך למנות ימינו. 
ימי שנותינו כ"ן שנים הודע, לפי שנאמר לאדם הראשון כי ביום אכלך ממנו מות תמות, ויומו של הקב"ה אלף שנים, וחי תתק"ל שנים והניח לבניו ע' שנה כמנין כ"ן. ונביא חסר י', באבות דר' נתן י' ענינים נקראת הנבואה. ועוד, מי שמשפיל עצמו כמו י' כפופה זוכה לנבואה. ונבא כת', לומר נבא לחכמת המרכבה על ידי תורתו. 
[עמוד צו] שובה ה' מכעסך, עד מתי תסתיר פניך ממנו. והנחם על הרעה. על עבדיך תתנחם. וכי שייך לפניו נחמה והכתיב כי לא אדם הוא להנחם, וכתי' (לא) [איכה] יעיב באפו, עד מתי עשנת בתפלת עבדך, סכותה בענן לך מעבור תפילה. וכן על ידי כרוז יודעים, וכשמידת רחמים אשר לימינו מתגברת עם תפילת הצדיקים, אז כרוז יוצא להגן מן המזיקין והמלאכי חבלה, ומשיב מלאכי אל.... ומתנחמים המלאכים ונעשים מליצים על ישראל. 
שבעינו בבקר חסדיך בכל בקר ובקר שבעינו חסדיך, חסד א-ל כל היום. ונרננה שייך לומר במקום שמרננים בקול. ונשמחה בכל ימינו על חסדיך וישועתך בבקר כשיבא קץ משיחנו. ימינו שלא יהיה לנו חושך יותר. 
שמחינו כימות עיניתנו כמו מות עיניתנו בגלות, וכמו ימות שציערתנו כן שמחינו. כמו שנות ראינו רעה בגלותינו, כמו עתה בתתקמ"ח שנלחמו ישמעאל ואדום יחד על ירושלים, ומגזמין אותנו כל הגוים נהרג אתכם תחילה, ואנחנו מצפים לעזרת בוראינו להגן עלינו מהרה, כי אנחנו לא נדע מה לעשות ונפשותינו בכפינו, מפני שמסמנים עצמם בתיעוב שלמותם, והגענו עד המות מפני זאבי ערב המתקבצים, עד יערה ממרום וישקיף בצרת עלבון בניו. 
יראה אל עבדיך פעליך שתראה פעולת גבורתך להצילם. והדרך הדר חסדך וטובתך וזיוך על בניהם. 
מן ה' מעון אתה ועד והדרך על בניהם קכ"ה תיבות, כנגדם תקנו חשמונאים קכ"ה תיבות בעל הניסים שמתפללין בחנוכה, לפי שמשה אמר תפילה זו כשהקים המשכן, והדרך על בניהם ונתקיים בידי חשמונים, והם היו כהנים ויסדו לומר בו כהני"ם תיבות, ואין סיום המזמור כאן בתילים כי אם עד וכוננהו. 
ויהי נועם ה' אלוהינו נועם דיבורו יהיה עלינו. ומעשה ידינו מן המשכן כוננה לטובה עלינו, וגם מעשה ידינו, כוננה עלינו לטובה, ומעשה ידינו כוננהו. 
בפסוק ויהי נועם י"ב תיבות, שאמרו על י"ב שבטים. ומעשה ידינו ו' ימי המעשה, לכך כשיום טוב באמצע השבוע אין אומרים ויהי נועם לפי שאין עושים ו' ימים מעשה ידינו. 
[איש האלהים (לא) משה לא היה לו שום עסק כי אם במצות השם, להכי קראוי איש האלהים. ה' מעון אתה שלנו, כדכתי' ומתחת זרועות [עמוד צז] עולם, שהקב"ה סובל ונושא הכל. טרם הרים יולדו עשויין, אני היום ילידתיך, כל מקום שאומ' (מזכי) בטרם היינו הרים קודם מעשה שמזכיר בסמוך, כמו כן ותקם טרם יכיר שקימה הוות קודם, אבל אם הווה כת' טרם יכיר איש, הוות קימה מאוחר. 
תשב אנוש מייסר. עד דכא רוח אנוש חולים, כלומ' שישוב בתשובה. ע"א, תשב מצפה מתי ישוב. עד דכא שכבר אינו יכול לדבר, והכי אית' רעה חולה באדם הן רע הן טוב, הן לחיים הן למות, ומיכן אמ' חכמים שתשובה קדמה לעולם, שהרי בטרם הרים וכו', ומה תשובה שייך קודם בריית אדם, אלא בצד ימין הק' הוה חיים וגן עדן, ובשמאל מות וגיהנם, והתשובה נגדו באמצע, ואע"פ שהוה תותן מעמד הוו מיסדי' ובאיזה צד שהוא נוטה התשובה נמסרת. 
כי אלף שנים הפשט בעיני הקב"ה, אלא יש לומר בעיני אדם לאחר שעברו השנים. זרמתם קיבוץ. כי כלינו באפיך יש מפרשים על מצרים. ע"א, דוד אמ' על העתיד. שת כת' וקרינן שתה, ה' עונות רגילין להתגרות באדם: עון, ופשע, וחטאה, ואשם, ומעילה. להכי יסד שלמה ה' וסלחת [כ]שהתפלל על הבית. עלומינו נעלמת. 
כילינו שנינו לשון זכר ובסמוך ימי שנותינו לשון נקיבה, שהרי בכל מקום שמתיז התי"ו לשון נקיבה, הכי בעצמה שכתב בקהלת, ובכמה מקומות כל עצמותי תאמרנה, ודכוותה אמרינן רוח גדולה וחזק מאד, מעיקרה נקיבה ולבסוף זכר, ועוד מצינו וזרחה בשמש כדכתיב וזרחה השמש וכתיב השמש יצא וגו'. וי"ל כשאדם בבריאתו ובחור שייך ביה לשון זכר ובעצמות, ובזקנותו שייך לשון נקיבה שתשש כוחו כבר ומוחו בעצמות, וגבי רוח נמי כשנמשכת בעולם מתפשט אין בו כח, אבל כשנמשכת במקום צר ויש בו כח משמש לשון זכר. הגא היזמי והיגי, ענין אחר, לשון דיבור כמו הגיון. 
ואם בגבורות שמונים אם יגיע לשמונים הרי דבר גדול. ענין אחר, ואם בגבורות של חכמה מבין דבר מתוך דבר, כמו שמצינו בדניאל חכמותיו וגבורותיו יהב ליה מה גבורה שאל אומה הוה תאיב. ורהבם עמל ענין סודה וגידול, כמו ירהבו הנער בזקן. כי גז לשון גיזה. וכיראתך עברתך כמו שאתה יראוי כך היא גדולה עברתך. כן הודע שבעים שנה ונביא עלינו, לבב חכמה שתי חכמות, בכל מקום שנאמר לבב, שנים, דכתיב בכל לבבך, גבי אדם דאית ביה שתי יצרים יצר טוב ויצר הרע, אבל מלאכים דלית בהו יצר [עמוד צח] הרע לא כתיב ביה לבבכם דכתיב וסעדו לבכם. שמחינו כימות על גלות העתיד אמרו דוד, או על שעבוד מצרים אמרו. והדרך על בניהם כדכתיב בנים אתם לה' אלוהיכם. 
ויהי נועם ה' מתיקותי. מעשה ידינו מלאכת ה' יצליח ויכונן. וז' מחוסר מאלפא ביתא שהרי מתחיל מן יושב בסתר, להכי אין אנו אומרי' ויהי נועם כשאין לנו ז' ימי שבוע למלאכה]. 

פירושי סידור התפילה לרוקח [כ] יושב בסתר 
======================================= 
[כ] יושב בסתר 
יושב בסתר עליון הקב"ה יתעלה זכרו ברא הנשמה זכר עשה לנפלאותיו, להעיד על כל ענייני כבוד שכינתו. כאשר אמרו רבותינו ז"ל במסכת ברכות חמשה ברכי נפשי כנגד מי, כנגד חמשה דברים שדומה הנשמה לבוראה, מה הנשמה יושבת בסתר על המוח (תחתונה) [ותחנותה] בראש על קרום של מוח, ומחממת הגוף וסובלת אותו ומחכמת את הגוף, והיא החיות והעיקר שאינה פוסקת לעולם, ויכולתה בכל, ורוח נדנודה בלב על מפתחי הלב להבין האדם בגמר כל דבר לעשות טוב, ונפש בכבד להתאוות כל עניני העולם הזה תענוגי העולם שהוא שוא ושקר ותאוות המשגל ועונג מאכל ומשתה מן הכב(ו)ד. והנשמה עירה יומם ולילה יושבת כשומר עד עת בוא דברו אליה, כך יושב הוא בגבהי מרומים, גדול אדונינו ורב כח באויר מרומים ותחתיו למרחוק רקיע ששמו הררי שעל ראשי החיות, והוא סובל עולמו כקש הדבוק באבן השואבת, ומחכים הכל והוא הכל בכל יכולתו ככל קרוב לקוראיו באמת, ונותן חכמה לחכמי לב, ומתאוה תפילת עבדיו, והנה לא ינום ולא ישן שומר ישראל, והבורא בכל, ואין לחשוב ממנו בלב האדם כל עת, כי מעלת הנפש אין אדם יודע עניני תחנותה מה היא, ואיך נדע מה שלא ראינו, אך המשכיל ידום. ורק אליו אל תשלח ידך פן תשקר בו, כי מה לעני יודע את אשר בסתר יושב, אך יעבוד לו כאשר אמר דוד החסיד לשלמה בנו החכם בני דע אלקי אביך ועבדהו. 
יושב בסתר עליון מלמד שיושב בהוד כבודו בסתרו של עולם, א-ל מסתתר בעבי שחקים עליון על כל, על כן ומלכותו בכל משלה. בצל שדי בצל הוד זיו נהורא, שדי יתלונן למה נקרא שמו "שד-י" שאין די לעבדו, ושודד העוברים על רצונו. 
[עמוד צט] יתלונן כבודו. בשוחר טוב א"ר פרוזדקי בר נחשא בשם ר' יהודה ב"ר סימון יושב בסתר עליון כל המעשים רואה ואינו נראה, ובצל שעשה בצלאל נתלונן שדי, שיר של פגעים היה משה אומר בשעה שעלה לרקיע ואומר יושב בסתר עליון. 
אומר לה' מחסי דוד היה מוכיח בני אדם והיה אומר לכל אחד ואחד תאמין בו כמוני, אומר הייתי אומר לה' מחסי, אני הייתי חוסה תחת כנפיו. ומצודתי חוזק שלי, מאושטנ"א בלע"ז. אלקי אבטח בו הייתי בוטח בו כל ימי, כן תעשה גם אתה. 
כי הוא יצילך מפח יקוש מאותו רשת שהוא מוקש לבני האדם. ומדבר הוות ההווה בעולם. באברתו יסך לך באבר כנפיו יסוכך עליך, ותחת כנפיו תחסה כלומר שיגן עליך. צינה וסוחרה אמיתו מי שהולך באמיתו יהיה לו צינה שמעטרת אותו. וסוחרה, זהו יותר מקיפתו ממגן. 
לא תירא מפחד לילה אם תלך באמיתו אין לך לירא משודדי לילה. מחץ יעוף יומם עד יפלח חץ כבדו גבי זונה, אין לך לירא מאותו חץ. מדבר באופל יהלך הם שופכי דמים, בשש צרות יצילך מקטב מחיתוך. ישוד צהרים הם גזלנים מהם יצילך. יפול מצידך השמאלית אלף מאויביך ורבבה מימינך מצדדיך, אליך לא יגש שום רעה. רק בעיניך תביט עד שיפלו. ושילומת רשעים תשלום מעשיהם תראה. 
פנים אחרות, לא תירא מפחד לילה, ממזיקים ההולכים בלילה. מחץ יעוף יומם מזיקים המורים חיצים באדם. יומם תדיר, תדיר בכל יום ויום. והזכיר ד' מיני פחד לילה א, מחץ יעוף ב, מדבר ג, מקטב ד. כנגד ד' עתים שביום ובלילה, מעת ערב עד חצות לילה מחשיך והולך, מחצות לילה עד אור בוקר מאיר והולך, ומאור הבוקר ועד חצי היום מאיר והולך, ומחצי היום עד הלילה מחשיך והולך, לומר שלא תירא בהם. 
אומר לה' שבע תיבות בפסוק, וכן בפסוק כי הוא יצילך ז' תיבות. כנגד ז' ימי השבוע שהייתי בוטח בו מצילני. וכן במזמור זה כל אלפא ביתא חוץ מז' שנעלמת, לומר לפי שיש מזיקים שיש להם ז' ראשים, כדאמר בקדושין דרב אדא בר אהבה שנכנס לחורבה להתפלל שם והשתחוה ז' פעמים עד שנפלו לו ז' קרניו. לכך בברכת השכיבנו ה' אלקינו כל א"ב חוץ מן ז'. ועוד כל ז' ימי השבת ישמרהו. 
מחץ יעוף יומם בגימ' נשי"ם, כי נשים הם שמורות חיצים באדם, אם יגע החץ בבשרו ויאמר אתה ימות, ואם יגע בבגד יהיה בו נקבים, זהו חץ יעוף. מקטב בא"ת ב"ש ירנ"ש בגימ' השט"ן, שאין השטן הוא שהולך. 
[עמוד ק] יפול מצדך אלף למה השמאל אלף מזיקין אבל לימין רבבה, לפי שבשמאל תפילין מגינין מן המזיקין, אבל לימין רבבה שאין שם תפילין. אבל בשוחר טוב ר' יצחק אומר היד שהיא שולטת על מצות תפילין נמסרו לה אלף מלאכים לשומרו מן המזיקין, והימין ששולטת במצות הרבה, ורבבה מימינך, רבוא של מלאכים נמסרו לה לשומרו מן המזיקין. א"ר חנינא ב"ר אבהו אינו אומר ימסרו לך אלא יפול, שאם באים אלף מזיקים לפני היד הן לפניהם נופלים, לפי שהיא שולטת במצוות הרבה ולפני הימין רבבה. 
רק בעיניך תביט יכול אפי' אינו צדיק גמור ת"ל רק. בעיניך תביט, מן הפורענות. ושילומת רשעים תראה כאשר יתמו הרשעים מן העולם, ויש לך לומר כי אתה ה' מחסי שאני חוסה בצל כנפיך. עליון שמת מעונך בשמי השמים העליונים שמת מעון שלך. 
לא תאונה לא יעליל אליך רעה, כמו כי תואנה הוא מבקש. ונגע לא יקרב באהלך שום מכה, כמו עוד נגע אחד אביא על פרעה. רעה' ונגע' לא' יקרב' בגמ' סופי התיבות ז"ו הי"א נד"ה, זהו שאמרו רבותינו שלא תמצא לאשתך ספק נידה, באהליך זהו אשתו, שובו לכם לאהליכם על שם אשתך, ויאמר הנה באוהל, כל כבודה בת מלך פנימה. 
כי מלאכיו יצוה לך עתה מפרש למה נגע לא יקרב באהלך לפי שמלאכיו יצוה לך. כי מלאכיו יצוה לך לילך עמך לשמרך מכל רע בכל דרכיך שתלך. ואמר מלאכיו שנים המעידים עליו. כי מלאכיו יצוה לך לשמרך בכל דרכיך, התחלת התיבות כמי"ל לב"ד, דוקא מיל אלפים אתה מותר ללכת בתחום שבת. כי מלאכיו מתחיל הפסוק בכ' ומסיים בכ', לומר כאברהם שהיה בדור כ', שהיו מלאכים עמו כמו בעקידה. 
על כפים ישאונך אותם המלאכים כדאמר הבא ליטהר מסייעין אותו, שלא יניחוך ליכשל בדבר עבירה. פן תגוף באבן רגליך נדרש הוא על יצר הרע שנקרא אבן, כדכתיב והסירותי את לב האבן. 
על שחל ופתן תדרוך כלומר אפילו אתה דורך על אריה וחיות ותנין לא יזיקו לך, תדרוך הוא תרמוס. שחל כל רואה אותו נשחל איברים איברים, ופתן הוא נחש אכזרי, כפיר כל הרואה אותו כופר בחייו ותנין הוא מלא ארס ושורף. תדרוך פעם אחת, ודורך על במותי ים. תרמוס הוא הולך וחוזר והולך תדיר, כמו רמוס חצרי, וכן למרמס, וכן ורמסתי בחומר, והרבה כאלה. 
כי בי חשק שהרי בי חשק מאוד מאוד דבק. ואפלטהו מצרתם. [עמוד קא] אשגבהו אחזקהו, לשון ישגיב בכחו. כי ידע שמי שהכיר שמי וקראני מתוך צוקה, ואענהו בתפלתו. עמו אנכי בצרה אנכי נמצא עמו בצרה שלו. אחלצהו אני מוציאו מצרתו, כמו וחלצה נעלו, וכן וחלצו את האבנים לשון הוצאה, וכן חליצתו לפי שתדיר חולץ אותם, כי יש בגדים שאין יכול לישון בהם ולאכול בהם וחולצים אותם. ואכבדהו לשון כבוד שאענה לו שמכבדו בתפלתו. 
אורך ימים אשביעהו שבע ימים. ואראהו בישועתי ישועה גמורה. בשוחר טוב ר' יהושע בן (יאיר) [לוי] בשם ר' פנחס בן יאיר אמר מפני מה ישראל מתפללים בעולם הזה ואינם נענים, על ידי שאינם יודעים בשם המפורש, אבל לעתיד לבא הקב"ה מודיעם שמו שנאמר לכן ידע עמי שמי, באותה שעה הם מתפללים ונענים. עמו אנכי בצרה השיב אחור ימינו, וכתיב ושב ה' וקבצך, ישיב לא נאמר אלא ושב, אין חבוש מתיר עצמו כביכול, לכך ומלאך פניו הושיעם, אחלצהו יחלץ עני בעניו. אנכי' בצרה' אחלצהו' סופי התיבות יה"ו, הוא שם המתגלגל מספר יצירה. וכת' בהפטרת וידבר דוד כי' חרה' לו' עלה' עשן' באפו', סופי התיבות שם הנכבד ההוה עם בניו אהיה שלחני אליכם. 
מן ה' מעון אתה עד ואראהו בישועתי רמ"ח תיבות, שהקב"ה שומר כל רמ"ח איברים שבאדם. מן מחסי ומצודתי עד כי אתה ה' מחסי ס' תיבות, שאמר זה על הקמת המשכן. וכן סמך יברכך יאר ישא שיש בהם ס' אותיות, סמכו אל ביום הקים את המשכן, שיכולים להוסיף על רוחב המזבח ששים אמה, כדאמרינן בזבחים, לכך סמך (ו)עתודים ששים כבשים בני שנה ששים זאת חנוכת המזבח, לומר ששים זאת חנוכת המזבח וכתיב ונבוב לוחות תעשה אותו כמנין נבו"ב. [על שחל ופתן תדרוך, ר"ת "עשו" שעתידה לדרוך על צווארו]. מן מחסי מצודתי עד כי אתה ה' מחסי נ"ב תיבות, וכן מבראשית עד יום אחד נ"ב תיבות, כי מתחילת ברייתו של עולם רצה הקב"ה לשכון בתחתונים, ומתי שכן כשנבנה המשכן ויהי המקריב ביום הראשון, ונ"ב יום נבנו חומות בירושלים שנאמר ותשלם החומה בעשרים וחמשה לאלול לחמישים ושנים יום. אומר לה' מחסי, תקח א' וכ' של כי אתה ה' מחסי, הרי א"ך, של שם אך טוב לישראל אלקים. 
למה אומרים ויהי נועם במוצאי שבת, לפי שהוא מזמור של ברכה [עמוד קב] שנאמר ויברך אותם משה, זה המזמור אמר עליהם, כלומר ויהי נועם יהי רצון מאתך שינעים בעיניך מלאכת המשכן שעשו אלו, וגם להם אמר יהי רצון שתשרה שכינה עליהם שפעולתם לשמים. ומעשה ידינו כוננהו, ב' כוננות נגד בית ראשון ובית שני, רמז שתשרה שכינה אף בבית שני קצת. ולפי שאנו מוצאים שנאמר במזמור זה ברכה במשלח יד, נהגו רבותינו לאומרו במוצאי שבת שישלח הקב"ה ברכה במעשה ידיהם, ומאחר שמתחיל בברכת עצמו וגם מסיים בברכת כהנים לכך כופלים אורך ימים ב' פעמים, ואתה קדוש הרי ג' פסוקים קודם קדוש קדוש קדוש, ולכך סמך בתילים ויהי נועם ואחריו מזמור שיר ליום השבת, לומר שיש לאומרו במוצאי שבתות, ומה שהקדים ויהי נועם למזמור שיר של יום השבת בתילים לומר שהם בערבי שבתות מצויין. יש אומרים מה שכופלין אורך ימים אשביעהו להשלים ק"ל תיבות שבויהי נועם, שהם כנגד ק"ל שנה שהיה אדם הראשון פרוש מאשתו והיה מוליד רוחין ולילין ושדים, לכך תקנו לכופלו ולהשלים ק"ל תיבות, ולהגן מה שהוליד אדם הראשון בתוך ק"ל שנים. טעם אחר, כדי להשלים ק"ל תיבות שיהו כק"ל תיבות שבק"ש. 
כל הא"ב יש בויהי נועם חוץ מז', נגד ז' זמנים שנמנעים מלאומרו, ואלו הן: פסח א, עצרת ב, ראש השנה ג, וכיפורים ד, וסוכות ה, ושמיני של חג ו, שהם חלים באמצע השבת ושבת שבתוך החג הרי ז' זמנים. ועוד אין ז' כי אנו אומרים אחריו מיד ז' קדושות, ואלו הן: קדוש א, יושב תהילות קדוש ב, קדוש [קדוש ד], קדיש בשמיה מרומא, קדיש על ארעא, קדיש לעלם [ח]. ח' פעמים אנו אומרים סדר קדושה בשבוע כנגד ח' מיני מזיקין בויהי נועם: מפח יקוש א, מדבר ב, מפחד ג, מחץ ד, מדבר ה, מקטב ו, מדבר ז, ונגע ח. ובאיוב בסוף אמנם ידעתי כי כן, ח' מיני גיהנום: חשך א, וצלמות ב, וארץ עיפתה ג, כמו אופל ד, צלמות ה, ולא סדרים ו, ותופע ז, כמו אופל ח. וכן כאן ח': ואפלטהו א, אשגביהו ב, ואענהו ג, עמו אנכי ד, אחלצהו ה, ואכבדהו ו, אשביעהו ז, ואראהו ח. לומר כי בי חשק שמו שאומר ח' פעמים בשבוע אז אפלטהו ואשגבהו. ויהי נועם י"ב תיבות שאומר על י"ב שבטים. יש מפרשים לכך אין ז' כי יש מזיק שיש לו ז' קרנים כמעשה דרב אדא שנפלו לו ז' קרני המזיק, אין ז' באותו ענין דכתיב ושעירים ירקדו שם, וגם בהשכיבנו אין ז'. 
[יושב בסתר עליון שדרכו כך, שנאמר כי בענן אראה. שדי שבידו די, להתלונן. מחסי לשון שבאת לחסות, פי' להגן. מצודתי מבצר. מפח יקוש מוקש. מדבר הוות ההוה והרגיל. באברתו הוא האבר הסמוך לכנפו, [עמוד קג] נוצות הארוכות. יסך לך יסכך לך. מחץ יעוף מיני מזיקין. צנה וסוחרה אמיתו אמר ר' שמעון בן יוחאי זיין היא אמיתה של תורה, רבי שמעון בן יוחי אומר זיין נותן להם הקב"ה בסיני לישראל והיה כתוב עליו לא תירא מפחד לילה ושם המפורש כתוב עליו, א"ר ברכיה מזיק אחד שפורח כעץ וקושט כחץ. ומקטב קטב מרירי. 
צינה וסוחרה אמיתו מגן. מחץ יעוף יומם מיני מזיקין שקורין בלויש"ט'. באופל יהלוך דרכו של דבר שהולך באפילה. יפול מצידך אלף שהמזיקין אינו מצויין בשמאל כי אם אלף, שידו כהה אינו נוהג ואינו עושה בו מצוות כמו בימין, שהרי לא מצינו מצות כי אם בתפילין. ורבבה מימינך י' פעמים מה שיש בשמאל, כי את כל המצות שייכי בה, נמצא שי' אלף מזיקין מצויין באדם, שמתה מעונך כדכתיב רוכב שמים. ונגע לא יקרב חולי. ענין אחר, לא תאונה שתמצא אשתך טהורה בשעה שתבא מן הדרך. כי מלאכיו יצוה לך ר"ת כמי"ל, לשמרך בכל דרכיך ראשי תיבות לב"ד, כלומר מי ששומר תחומין שאינו הולך בשבת כי אם מיל, היינו אלפיים אמה, לאותו לבד יצוה מלאכיו לשמור. על כפים ישאונך כדכתיב אם אבני השדה בריתיך, כלומר שלא תגוף רגליך. על שחל להכי קרא אותו שחל, מי שירא מן הארי שערותיו משחילים. אשג(י)בהו כי ידע לימות המשיח עתיד הקב"ה שילמד לישראל שם של ד' אותיותיו, כי מלאך הא אמרינן לעיל הרבה מלאכים, מלאך ה' סביב, אלמא שמלאך אחד סגי לרבים, וי"ל שזכות רבים מסייעתן, וסגו להו במלאך אחד אבל יחיד צריך תרי מלאכים ותו לא. ואראהו בישועתי וסמיך ליה מזמור שיר ליום השבת, לומר שמי ששומר שבת יראה בישועתי]. 

פירושי סידור התפילה לרוקח [כא] הללויה הללו את שם ה' 
=================================================== 
[כא] הללוי-ה הללו את שם ה' 
הללויה אמר ללוי המשורר. הללויה הללו את שם ה' כי נפלאות עשה. את שם לרבות ברכות והודאות לשמו, וגם להלל שמות הכינויין. הללו עבדי ה' הם הלויים. למה בכאן אומר הללו את שם ה' ואחר כך הללו עבדי ה', ובהלל כת' הללו עבדי ה' ואחר כך הללו את שם ה', לכך הקדים לשם עבדי ה' לפי כשבא פרעה ואמר להם קומו צאו מתוך עמי, אמרו ישראל אין אנו יוצאין עד שתאמר הרי אתם בני חורין הרי אתם לעצמכם. מיד אמר [עמוד קד] כן, פתחו ואמרו הללו עבדי ה' ולא עבדי פרעה. אבל כאן הללו את שם ה', נמצא שתהיו אז עבדים של הקב"ה שעומדים בבית ה', וכתיב העומדים בבית ה' בלילות, רמז שעומדים שם כוהנים שמפנים הדשן וגפן של זהב. 
בחצרות בית אלקינו הם העזרות, שבהם הלויים עומדים ומשוררים, והכהנים עובדים שם. הללויה כי טוב ה', הרי הזכיר ד' הללויות: הללויה א, הללו את שם ב, הללו עבדי ג, הללויה כי טוב ד, כנגד ד' כהנים, לוים, וישראל, ויראי ה' אלו הגרים, וכן ד' צריכים להודות. וכן ד' פעמים כל היום: ולשוני תהגה צדקך כל היום תהילתך א, פי יספר צדקתך כל היום תשועתך כי לא ידעתי ספורות ב', תרננה שפתי גם לשוני תהגה [כל היום] צדקתך כי בושו כי חפרו מבקשי רעתי ג, ימלא פי תהילתך כל היום תפארתך ד, כנגד יום ראשון של פסח א, ועצרת ב, ויום ראשון של חג ג, ושמיני עצרת ד. 
הללויה כי טוב ה' שעושה טוב לבריותיו כל עת ועונה. זמרו לשמו בנעים זמירות, כי נעים לאמרו ולהללו. כי יעקב בחר לו יה להללו, ועם זו יצרתי לי תהלתי יספרו. ישראל לסגולתו לחבבו והייתם לי סגולה. ועוד כי יעקב בחר לו יה לרוח הקודש, ישראל לסגולתו באורים ותומים, לפי שתורת האומות וחוקיהם אינם מן השמים דכתיב משפטים בל ידעום. 
הללויה, הללו את ה' מן השמים כי מן השמים דברתי עמכם. לא עשה כן לכל גוי, שאין השכינה שורה על שאינו נימול שנאמר כי הנה החשך יכסה ארץ וערפל לאומים ועליך יזרח ה', רוח הקודש. וכבודו עליך יראה, שכינת הכבוד כבוד השכינה. וכבוד ה' עלייך יזרח, זה כנגד ויכל לדבר אתו ויעל אלקים מעל אברהם. ועליך יזרח ה', והנה ה' נצב עליו. וכבודו עליך יראה, זהו ויעל מעליו אלקים במקום אשר דבר אתו. וכנגדם ואצלתי מן הרוח אשר עליך ושמתי עליהם, ויאצל מן הרוח אשר עליו (וישם) [ויתן] על שבעים [וכו'] ויהי כנוח עליהם הרוח ותנח עליהם הרוח, כי יתן ה' את רוחו עליהם, לכך אמר למעלה לא ימושו מפיך ומפי זרעך ומפי זרע זרעך אמר ה' מעתה ועד עולם, זהו כי יעקב בחר לו י-ה. למה הזכיר יעקב, לפי שיעקב איש תם יושב אהלים שם ועבר, והיה דור כ"ב מאדם, ובחר כ"ב אותיות התורה, [עמוד קה] לכך נקראת על שם יעקב: כה תאמר לבית יעקב, מורשה קהילת יעקב, לכך עשרת דברות עק"ב תיבות הרי י' עק"ב, ומתי בחר ביעקב בדור כ"ו, זה דורו של משה, שהרי כ' דורות עד אברהם, ותמנה יצחק יעקב לוי קהת ועמרם ומשה הרי כ"ו. לכך פתח הפסוק כי יעקב בחר בכ' וסיים בו' לסגולתו. ובזה הפסוק ז' תיבות כנגד מן אברהם עד משה ז' דורות: אברהם יצחק יעקב לוי קהת עמרם משה. ואז במתן תורה הראה שאין אלוה כי אם הוא, כשאמר אנכי ה' אלקיך לא אמר שום אלוה אנכי. וכן כל ע"ז השתחוו לו כדאמר בשוחר טוב השתחוו לו כל אלהים, לכך סמך ישראל לסגולתו. 
כי אני ידעתי כי גדול כי אני ידעתי והשיבותי אל לבבי. כי גדול ה' בנפלאות שעושה בעולם, ואדונינו מראה אדנותו מכל אלהים. ב' ואדונינו בקריה, ואדוננו מכל אלהים, ואדוננו דוד לא ידע, כנגד ב' אדונות, ב' כסאות הללו למה דכתיב עד די כרסוון רמי, ואמרי' בחגיגה אחת לו ואחת לדוד, דכתיב וכסאו כשמש נגדי, ועוד ב' אדונינו אין ישיבה בעזרה אלא למלכות בית דוד בלבד. ואדונינו מכל אלהים על הכבוד אומר ולא על הבורא, כי אין שייך לומר ליוצר כלי חרס אין בכליך כמוך, פשיטא, אף כן הדבר הזה. 
כל אשר חפץ ה' עשה בשמים ובארץ כל חפץ גזרתו עושה ואין מי מוחה בידו, כי הכל שלו. בימים גוער בים ויבשהו ושופכם. (ו)בכל תהומות תהום אל תהום קורא. 
מעלה נשיאים מקצה הארץ הוא מעלה עננים מסוף הארץ להלחם עם אויביו, כמו לפרעה ולסיסרא. ברקים למטר עשה וברקים רב ויהומם. ועוד ובכל תהומות מעלה נשיאים, לומר מן התהומות העננים שותים ומשקים הארץ. ברקים למטר עשה, לפי מן כח חמימות הרקיע והמטר נוגע בעננים מוציא רעם וברק, כמו הנפח המלבן הברזל ומטפטף טיפין על הברזל ומכה על הברזל, הניצוצות הולכים לכאן ולכאן ומשמיע קול גדול, לכך הברקים והרעמים בימות החמה ולא בימות הגשמים. וגם להודיע לבני האדם גבורותיו, מוציא ברק מן האופנים. מוצא רוח מאוצרותיו כי יש לו אוצרות שמליאות רוח ומוציא משם הרוח, ותולדת הרוח יוצא מכנפי החיות. 
שהכה בכורי מצרים סמך אצל מטר לפי שכת' וה' נתן קולות וברקים וימטר ה', וכתיב מתלקחת בתוך הברד. שהכה בכורי מצרים הכה [עמוד קו] הבכורים, לפי שהיו עובדים בישראל שנקראו בני בכורי. מאדם ועד בהמה לפי שהיו עובדים לבהמה לקו יראתם עמהם, על שם ובכל אלהי מצרים אעשה שפטים. ולמה היו עובדים לבהמות וכן לזבוב אלהי עקרון, מה ממשות יש בהם, דמות זבוב היו שמים בכוס שלהם למה, אלא לפי שהיו רואים תימה נעשה בזבובים, כשמשימין את הזבובים בנקב שהתבואה יורד ברחים, אבן הרכב יגביה עצמו עד שיברח הזבוב לחוץ ושאר התולעים מרוסקין, לכך היו מאמינים בדמות זבוב, לכך הקריב התלוי זבוב על לבינה שר הממונה על דמות זבוב זהו אלהי עקרון. מצרים היו עובדים ליאור ולבהמה, לפי שנילוס יוצא ומשקה את מצרים, ולבהמה כי אלהיהם מזלות גדי וטלה, לכך מן הכבשים ומן העזים תקחו. והעובדים לאש מפני שיש שיודעים עתידות על ידי אש, כאותם שמשליכים אדם תחת אש ומשימים גחלים עליו ואח"כ בלחישה ובתופים מחיים אותו ומגיד עתידות, ויש שמבינים בלהבה ויש שרואים בגחלים, לכך היו עובדים להם. ויש שעובדים למים לפי שרואים כי חיות בלב במים, ועננים עולים ומשקים הארץ, ומצרים לפי שהשדים היו נראים להם כדמות צאן, לכך היו עובדים לצאן כדמות אלהיהם, כמו שעושים הגוים שתי וערב כדמות התלוי לפי דבריהם. 
ועוד סמך זה למטר, וגם באלישע כתיב חי ה' צבאות אשר עמדתי לפניו, ובאליהו כתי' חי ה' אלקי ישראל אשר עמדתי לפניו, כי הזכיר אם יהיה השנים האלה טל ומטר, וכתיב אהיה כטל לישראל, וכתיב שאלו מה' מטר בעת מלקוש ה' עושה חזיזים ומטר גשם יתן להם, וסמך לו כי התרפים דברו און, וכתיב שקר הנביאים נבאים בשמי, אל תפר בריתך אתנו, היש בהבלי הגוים מגשימים ואם השמים יתנו רביבים הלא אתה הוא ה' אלוקינו ונקוה לך, לכך הרעיפו שמים ממעל ושחקים יז(י)לו צדק, וסמך לו היאמר חומר ליוצרו מה תעשה. אין כאל ישורון בזמן שישורון מודים שאין כא"ל, וישכון ישראל בטח בדד עין יעקב אל ארץ דגן ותירוש אף שמיו יערפו טל, לכך אמר ה' אלקי ישראל אם יהיה טל ומטר שעבדו לבעל, לכך סמך מכל אלהים למטר עשה. 
שהכה בכורי [מצרים] שלח אותות ומופתים אותות שהיה בא מיד לשון ואתא, ועוד אותות שנרשמות בגופן, ומופתים שבא לאחר זמן, מופתים אותן שהחרטומים עושים כן, וכשהיתה הרוחה הכביד את לבו, לכך כתיב מפתים, מופת שמראה הקב"ה לעיניכם להאמין מה שנעשה כבר לשעבר, ומופתים לפרעה לעינינו אות להאמין להבא, למחר יהיה האות הזה. ועוד [עמוד קז] אות פתרונו ביאה, כמו ואותיות ואשר תבאנה יגידו למו, וזה לך האות אשר יבא אל שני בניך, בפרעה תחלה ובכל עבדיו. 
שהכה גויים רבים סיחון ועוג כמו שאמר בסמוך. ועוד שהכה גויים רבים, כמו עם פרעה. והרג מלכים עצומים חזקים. ועוד במכת בכורות לקו כל זרע חם, זהו גוים רבים. והרג מלכים רבים במצרים, עמים אסיפת בני אדם לדבר שכולם בדעת אחת. ועוד גוי זהו המון גדול כמו נינוה העיר, במקום שיש הרבה יחד עם מחוברים יחדיו לעצה אחת, או כדת אחת בין רבים בין מועטים שנאמר והיינו לעם אחד. ובפרשת גוג ביחזקאל לא נאמר ונקדשתי ונודעתי אלא אצל גויים, אבל כשמספר שבאו למלחמה "עם" לפי שמדינה או כפר אחד יחד בעזרה. 
לסיחון מלך האמורי ולעוג מלך הבשן אשר כגובה ארזים גובהו וחסון הוא כאלונים. אש"ר כגוב"ה ארזי"ם גבה"ו סופי התיבות בגמ' אל"ו סיחו"ן ועו"ג. ולכל ממלכות כנען הם ל"א מלכים. 
ונתן ארצם לנחלה ונתן ארץ ישראל לנחלה לישראל. נחלה לישראל עמו יצב גבולות עמים למספר בני ישראל. נחלה במילוי נו"ן חי"ת למ"ד ה"י בגמ' תרי"ג. וכן חכמה במילוי חי"ת כ"ף מ"ם ה"י בגימ' תרי"ג. זהו שנאמר טובה חכמה עם נחלה, (ויתן) [לתת] להם נחלת גוים בעבור ישמרו חוקיו ותורתיו. נחלה נחלה כנגד מעבר לירדן וארץ ישראל. 
ה' שמך לעולם הוה עם בניך והוה לעולם. ה' זכרך לדור ודור מזכירין שמך באדונות זה שמי לעולם וזה זכרי לדור דור. 
כי ידין ה' עמו שידין דין עמו נקם על כל הגוים אשר מחרפין אותה כאשר באו עלינו במגנצא היום יום ו' בכ"ח לחדש שבט בתתקמ"ח לפרט נתקבצו להרוג אותנו ובאו בחרבות בתוך הרחוב של היהודים, ובא לנו עזר ממרום והצילנו, כן יצילנו ויוציאנו למרחב. 
ועל עבדיו יתנחם ממה שעשה לנו, וענינו ירחם. עצבי הגויים מה שמתקיים בעצב ידיהם ע"ז הם. כסף וזהב מעשה ידי אדם ואין בהם מועיל. פה להם ולא ידברו ואיך יענה קוראיהם. עינים להם ולא יראו את צועקיהם. אזנים להם ולא (ישמעו) [יאזינו] המתחננים לפניהם. אף אין יש רוח בפיהם להגות ולצפצף. כמוהם יהיו עושיהם אפילו איננו משתחוה לו. וכל אשר בוטח בהם אפילו לא עשאו כי אם בוטח בהם. 
בכאן כתיב לא יאזינו, ובהלל הגדול לא ישמעו, לפי שמשה עשה זה ויסדו, כשהיו ישראל במלחמה היה משה מתפלל להקב"ה היה שומע [עמוד קח] תפילתו, והאזנה במקום קרוב, אבל לא ישמעו אינו לשון תפילה כי אם סיפור בעלמא, לכך נאמר לא ישמעו, ושמיעה בלשון רחוק, כל שמועה שקרוב אצלו בקול או לקול הוא קבלת דברים, קול ואצלו שמועה ששומע באזניו. ולעולם שמיעה בקול יאמר במקום שקשה לו לעשות, כל אשר תאמר אליך שרה שמע בקולה אע"פ שוירע בעיני אברהם, וכן יען אשר שמעת בקולי אע"פ שקשה להעלות בנו לעולה, וכן בשמואל שמע בקול העם לכל אשר יאמרו, אע"פ שוירע הדבר בעיני שמואל כאשר אמרו תנה לנו מלך לשפטינו. שמיעה זהו שמפורש, האזנה צריך לפרש כאדם שאומר תאזין לחכמה שים לבך וסברתך אזין עד תבונותיכם, דבר שצריך לתת לבו לסברא, זהו ולא שמע ה' בקולכם ולא האזין אליכם. בכל מקום מקדים שמיעה להאזנה, שמע נא איוב מלי וכל דברי האזינה, שים סברא לשאינו מפורש. וכן שמעו חכמים מלי ויודעים האזינו לי, לפי שאינו מפורש היודעים סתומות, ואם בינה שמעה זאת האזינה לקול מלי לסתום האזינה. פה, עינים, אזנים, בפיהם, הרי ד' איברים, כנגד ד' פסוקים בלא יהיה לך בעשרת הדברות, וכן ד' לאוין, להודיענו שעל ידי עבודה זרה נתחייבו גלויות ד'. 
בית ישראל ברכו את ה' הם כל השבטים. בית אהרן הם הכהנים. בית הלוי הם שבט הלוי. יראי ה' הם הגרים. והזכיר ד' כנגד ד' כתות שהיו באים בעזרות והיה דוד אומר להם בחזרתם מן המלחמה ברכו את ה', וכן כנויו צדיקים. כאן הזכיר בית הלוי ובהלל אין כתיב בית הלוי, לפי שההלל אמרו במצרים ועדיין לא הובדל שבט הלוי מן הכהנים, אבל משה יסד זה המזמור במדבר וכבר הובדלו. ירא"י בגימ' זה"ו ג"ר. 
ברוך ה' מציון מן הישועה ששלח עזר מציון. שוכן ירושלים הקב"ה ששיכן שכינתו בירושלם. הללויה בכל הללויות. 
[הללויה ג' פעמים, לומר שכל שבחות של הקב"ה משולשים. אבל בפסוק אחר מזה הללויה, וזהו רביעי נגד ד' גלויות. שעומדים בבית ה' לומר שהיו עומדים בחצירות אנשים ונשים וכהנים כל הלילה. 
כי נעים שנאמר ונעים זמירות ישראל, בקול אחד, זהו מתוק ומקובל. 
ישראל לסגולתו כשישראל מתפללין לפני הקב"ה מחבקו ליעקב אבינו שהוא חקוק בכסא הכבוד, כאדם שנושק את אשתו ומחבבה. 
כי אני ידעתי שראה דוד את גבורותיו ואת נוראותיו כמו שיאמר בסמוך. בשמים ובארץ שונאי דוד נלחמים מן השמים ומן הארץ. ובכל תהומות מן התהומות נלחמו. 
[עמוד קט] מעלה נשיאים מקצה הארץ גם העננים נלחמו עם שונאי דוד. וברקים שהכה בכורי מצרים בברקים הכה אותם, מאחר שסמך ברקים ורוח למכה בכורי מצרים. 
לסיחון מלך סיחון ועוג שקולין נגד כל המלכים שהיו ל"א. 
שמך לעולם שהרי השם הווה ועתיד להיות, כדאמ' לדור ודור. כי ידין ה' עמו כדכת' הרנינו גוים עמו כי דם עבדיו יקום. ועל עבדיו יתנחם היינו נחמה שלו, שיפרע לאומות מה שצרו [ל]ישר' הן בגופם הן בממונם. 
פה להם ולא ידברו אע"פ שעל ידי כישוף הם עושים שידברו, אעפ"כ אינם מוציאים הקול, וגם אינם כדין אפילו הפה, שהרי מדברים בקרבם. 
בית הלוי ברכו את ה' וגבי הלל אינו מזכיר הלוים, עדיין לא הופרשו ולא הוזכרו לוים בימי משה, אבל בימי דוד כבר הופרשו ומזכיר שמן, יראי הש' ברכו בירושלמי אילו הגירים]. 

פירושי סידור התפילה לרוקח [כב] הודו לה' כי טוב כי לעולם חסדו 
============================================================ 
[כב] הודו לה' כי טוב כי לעולם חסדו 
הודו לה' כי טוב כי לעולם חסדו היה אומר להם דוד הודו לה' שעשה לנו ניסים במלחמה. כי טוב הוא ליראיו, כי לעולם חסדו עמנו. המנצח אומר הודו לה' כי טוב והלוים אומרים ברוך ה' אלקי ישראל מן העולם ועד העולם, וישראל עונים אמן ואמן. וכן המנצח אומר הודו לאלקי האלקים והלויים אומרים ברוך, וכן על כולם. 
הודו לה' ז' תיבות בפסוק כנגד ז' בריות שזן בחסדו כל ז' הימים, ואלו הן: אדם ובהמה וחיה ועופות דגים שקצים ורמשים. וזהו הודו לה' כי טוב שזן מקרני ראמים ועד ביצי כנים בכל יום ויום, ואינו פוחת מן האדם שנותן לאורח שלו בשר ואחר כך דגים ועופות ולבסוף לחם לחץ, אבל הקב"ה אינו כן, זהו כי לעולם חסדו, חסד א-ל כל היום שברא לאדם מעיין תחת לשונו וממנו תוצאות הרוק שלא יתייבש החיך. ועוד הודו לה' כי טוב שנתן לנו לקח טוב, טו"ב תיבות יש בלוחות האחרונות יותר מבראשונות. ועוד הודו ז' תיבות וכ"ב אותיות, כנגד חצבה עמודיה שבעה, וכ"ב אותיות של תורה. ועוד [הודו] לה' שנתן לנו [עמוד קי] את השבת שהוא טוב, כמה גדול החסד שעשה לנו השבת לשבות בו להתענג בו לקבל שכר. 
הודו לאלקי האלקים שהוא אלוה על כל המלאכים, שאומר אלקי האלקים על ע"ז, מה מדמה ע"ז לאלקים חיים, אלא משמיעין לאזן מה שיכול לשמוע ולהבין, כאדם שהוא אומר הוא אלקי האלקים. 
הודו לאדוני האדונים להקב"ה שהוא אדון על כל האדונים, הוא כבודו שמראה אדונותו על כל. 
לעושה נפלאות גדולות לבדו לפי שהזכיר אלהותו ואדונותו אמ' לעושה נפלאות, הם שמי השמים וכסא הכבוד והחיות והאופנים והשרפים והמלאכים. נפלאות גדולות מה שלא גילה לבני האדם, ועוד נפלאות גדולות שאין בעל הנס מכיר בניסו, זהו נפלאות גדולות לבדו, ולא שידע שום מלאך ושרף את נפלאותיו שעושה לבשר ודם כי אם הוא לבדו. לעושה נפלאות טובות להגן בפני העולם שלא יוזקו מאש מעלה. 
לעושה השמים בתבונה שבלל אש ומים ועשה השמים בתבונה גדולה ויצתה אש מלפניו וליחכה את הרקיע, ברוחו שמים שפרה. ועוד הדרכים שבשמים והחדרים והעליות וגם היכלות שבהם עשה בתבונה. ולפי שברא השמים מן האש, על כן כשתכבה הלהבה היא עולה למעלה, כי הבן כרוך אצל עולה ממקום שנבראת, שהרי נתחזקו השמים מאש רוח קדשו. וסמך לעושה נפלאות אל לעושה השמים, על שם נפלאות שבשמים, וכתיב אף שמים יודו פלאיך, וכתיב כונן שמים בתבונה. 
לרוקע הארץ למה הזכיר שמים ואחר כך הארץ והלא הלכה כבית הילל שאמרו הארץ נבראת תחלה, אם כן למה נאמר כאן שמים קודם לארץ, וכן בראשית ברא וגו', אלא לפי שבריות השמים נכבדים מבריות הארץ הקדים שמים לארץ. ועוד שתולדות הארץ ע"י שמים כפי המזלות, והתלי הוא התנין המתגלגל ברקיע, והתלי עם כל מזל ומזל י"ח חדשים של חמה ומשמש את המזלות לעולם זנבו במזל השביעי לו, וכל המזלות על פי התלי, והולך הפוך על שם משיב חכמים אחור, ואין כל ממשלת בעלי מזלות כנגד מי שבראם לפי כי ברוח פיו כל צבאם, לכך בשמות ז' כוכבים וי"ב מזלות כל אותיות שיש בא"ב חוץ מן הפ', לומר על ידי פיו מתגלגלים כפי תבונותו. 
[ב - שבתי, ג - דגים, ד - מאדים, ה - טלה, ו - שור, ז - מאזנים, ח - חמה, ט - טלה, י - גדי, כ - כוכב, ל - לבנה, מ - [עמוד קיא] מאדים, נ - נוגה, ס - סרטן, ע - עקרב, צ - צדק, ק - עקרב, ר - סרטן, ש - שור, ת - תאומים]. 
ה - טלה, ו - שור, ז - תאומים, ח - סרטן, ט - אריה, י - בתולה, ל - מאזנים, נ - עקרב, ס - קשת, ע - גדי, צ - דלי, ק - דגים, ב - שבתי, ג - צדק, ד - מאדים, כ - חמה, פ - נוגה, ר - כוכב, ת - לבנה. 
לרוקע הארץ בחכמתו על המים, וחצב לו שבעה העמודים ועמוד אחד ששמו צדיק שנאמר וצדיק יסוד עולם, ונסמך עולם על סנפיריו של לויתן, זהו תולה ארץ על בלימה. ורוקע הארץ כערוגה ביסוד שמו הגדול. על המים כי חיות כל בריותיו על ידי מים. 
לעושה אורים גדולים הוא דינור שברקיע שני שהיה מתגלגל ומאיר קודם שנתלו המאורות ביום רביעי. ועוד אורים גדולים לאחר שברקיע הארץ ברא מיני אורים גדולים לצדיקים ואור צדיקים ישמח, ואמרו חכמים ז"ל אור שברא ביום ראשון, אדם שהיה נברא היה רואה מסוף העולם וגנזה לצדיקים. ועוד לפי שלא נברא ביום ראשון כלום, היו אורים גדולים מתגברים כמו זכר, לכך אמר כאן אורים לשון זכר, אבל בבראשית כתיב את שני המאורות. 
את השמש לרבות מנהיגיו ומריציו וחבליו ומי מעין שלפניו, כדאמרי' בבראשית רבה את השמש לרבות אהליו ומיתריו ומרכבותיו. לממשלת ביום שמושל ביום והולך, והזכיר שמש אצל אורים להודיענו שהשמש אור נובלת מן המאורות של מעלה כדאיתא בב"ר. ועוד להודיענו שנברא מאש נהר דינור שהוא מן אורים גדולים. 
ואת הירח לרבות מנהיגיו והמזלות. ירח נקרא בחידושו, וכוכבים המאירים עמה והולכים עמה כצבא אחר המלך. לממשלות בלילה אבל ביום שרגא בטיהרא מאי אהני. כאן אמר שמש וירח ובבראשית אמר המאור הגדול והמאור הקטן, אלא לפי שבמעשה בראשית לא שימשו אמר קטן וגדול, אבל כאן שכבר שימשו שנים רבות ונקראו שמם אמר שמש וירח. בכאן אמר ביום בלילה ובבראשית אמר היום והלילה, אלא לפי שי"ב מזלות הם ה' לבד וז' לבד, שנאמר התקשר מעדנות כימה או מושכות כסיל תפתח, כמניין ה"ב. 
למכה מצרים סמך אצל המאורות לפי ששלח חשך ויחשיך, אבל לכל [עמוד קיב] ישראל היה אור. ועוד לפי ששינה עליהם מעשה בראשית וכתי' ושקעה כיאור מצרים, וסמיך ליה הבונה בשמים מעלותיו ואגודתו על ארץ יסדה. ובמצרים היה חשך, ובעלי מזלות לא הועילו, הנוגע בארץ ותמוג. 
למכה במצרים בבכוריהם בכוריהם לא נאמר אלא בבכוריהם, מלמד שס' ריבוא בכורות מצרים באו ואמרו לאביהם בי"ד בניסן שלחו את ישראל כי כל דברי משה אמיתיים הם ולא רצו, ועמדו והכו את אביהם נמצא מצרים נפלו בבכוריהם, ובלילה מתו הבכורות של כל זרע חם דכתיב ראשית אונים באהלי חם. 
ויוצא ישראל סמך למכה מצרים, וכן היה לו לומר למוציא ישראל, אלא לפי שעל ידי בכורות יצאו אמר בבכוריהם. ויוצא, שכתבו קומו צאו מתוך עמי. ויוצא מלא ו' על פי המסורת, על שם שש מאות אלף רגלי הגברים. מתוכם כמו לבא לקחת לו גוי מקרב גוי, כעובר הנשמט ממעי אמו. 
ביד חזקה ובני ישראל יוצאים ביד חזקה. ובזרוע נטויה זה זרועו של משה, גם זרועו של הקב"ה שהראה לנביאיו. 
לגוזר ים סוף סמך אל בזרוע נטויה, נטה ידך על הים מוליך לימין משה. לגוזר, מלמד שגזר ים סוף לגזרים הרבה לי"ב גזרים, לכן הזכיר בפרשה בויהי בשלח י"ב פעמים ים. והיה כעין שביל הולך מזה לזה, וכעין חלונות דודי שלח ידו מן החור. ואז"ל לגזרים לגוזרים שנקרא למולים, על שם כי תעבור במים אתך אני. 
והעביר ישראל סמך אל לגזרים, לומר על שם גזורים נימולים. והעביר ישראל, הוא ישראל סבא, לכן אמרו באז ישיר "יעק"ב" תיבות על שם ואנכי אעלך גם עלה, וגם ישראל בניו העביר בתוכו באמצעית הים. 
וניער פרעה סמך אל והעביר, מלמד לאחר שעברו ישראל את הים וניער פרעה הרשע וחילו בים סוף, על שם שגזר כל הבן הילוד היאורה השליכוהו. ונער כתיב חסר י', מלמד שהראה הקב"ה עצמו כנער במלחמה, דכתיב וינער ה' כקדירה שמנערים אותה. 
למוליך עמו סמך לו ניער פרעה, כשם שהמרו בים סוף כן במדבר, ואעפ"כ נהגם במדבר בארץ ציה וצלמות שאין שום דבר שם אע"פ לא חסרת דבר, כמו שאמר בשוחר טוב במזמור ה' רועי לא אחסר, ר' יהודה בשם ר' [עמוד קיג] אלעזר אמר ג' דברים הדרך עושה, מכלה את הכסות, שוחקת את הגוף וממעטת את היציאה, אבל הקב"ה לא עשה כן לישראל אלא שמלתך לא בלתה מעליך, ה' אלקיך זו בבריאות הגוף, לא חסרת דבר זו היציאה, מה ת"ל זה ארבעים שנה, יום ראשון כיום אחרון, ובשכר זה אלי ואנוהו. 
למכה מלכים גדולים סמך אצל למוליך, לומר העננים שהולכים לפניהם יומם וה' הולך לפניהם יומם, ויסע מלאך האלקים שמוליכן. הכה המלכים עמלקיים, וגם אותם שמפרש בצידו מלכים גדולים ומשובחים משאר מלכים. 
ויהרג מלכים אדירים שתחתיהם מלכים, וגם כמו ואדיריהם שלחו צעיריהם למים, ואדיר כלפי למעלה, אות הוא בצבאותיו, אדירים אשר כגובה ארזים גובהו וחסון הוא. 
לסיחון מלך האמורי והוא היה יושב על הספר להגן מפני בני ישראל, והיה דומה לסיח שבמדבר שאינו מקבל מרות ואעפ"כ נפל בידם. 
ולעוג מלך הבשן ואמר במדרש אגדה עוג פרסת רגליו ארבעים מיל, הלך עוג ובנה ששים עיירות והקטן שבהם היה גובהו ששים מיל שנאמר ששים עיר כל חבל ארגוב, ומה היתה אכילתו אלף שוורים וכן מכל חיה ושתיתו אלף מידות, ומה היתה טיפת זריעתו ל"ו ליטרים, ומן רגלו עד הקרסול שלשים אמה, ואמרי' במסכת ברכות בפרק הרואה שמשה קפץ והרגו שם, זהו אל תירא אותו "כי" בידך נתתי אותו, לאחר ל' אמות נתתי אותו. 
ונתן ארצם לנחלה ובמזמור של מעלה אמר ונתן ארצם נחלה, אלא לפי שהזכיר מלכות כנען וכשהכום מיד נחלום, אומר ונתן ארצם נחלה, אבל כאן בהלל הגדול שלא הזכיר ממלכות כנען אמר לנחלה לאחר שקיימו התנאי. ועוד, מקצת הערים שבנו בני גד ישבו בני ראובן שם ושבט בני ראובן ישבו בני גד שם, שהרי בספר יהושע מוחלפים הם הסמוכים מונים לאומות הכניסו שם גיבורים עד ששבו אחר י' שנה. ולפי שהזכיר אמורי וכנען אמר עמו לכולם, וכשלא הזכיר אלא אמורי אמר לישראל עבדו, ולפי שאמר ועבדיך יעברו, לכך נקראו עבדו. ארצם לנחלה בעבור וזה הדבר אשר מל יהושע. 
נחלה לישראל הזכיר נחלות, נחלת ראובן וגד ונחלת ארץ ישראל. לישראל עבדו שלח [את] עמי ויעבדוני, עבדו את ה' בשמחה ולו אנחנו עמו. לנחל"ה נחל"ה, כך מניין ערי ישראל שעל הגבולים שבארץ ישראל ביהושע. 
שבשפלנו זכר לנו כשהיינו שפלים זכר לנו במדבר מה שאמר לאברהם [עמוד קיד] ודור רביעי ישובו הנה כי לא שלם עון האמורי. לכך סמכו לאמורי שפל, מתחילה ניתן במרומים רבים ועתה יהא נבזה ולא יחשב כהדיוט הנקלה כנכבד. ושח נוכל לומר אשיח, כלומר למשל ולשנינה יהיו ישיחו בי יושבי שער. ד"א, לשון יעקב ויכפץ רומו, לשון שפל יורד ושפל, ושח אינו כמו וישח איש, וישח מן שחה וימח מן מחה. ושח אינו מן שחה, וישח בעל כרחו ושח מעצמו, והלכו אליך שחוח בני מעניך, גוי נתתי למכים, כפף נפשם, שחה לעפר נפשם ושח רום מעצמו יהא נכנע ויכוף ראשו ותפארת רום עיניך. 
ויפרקנו מצרינו אע"פ שאנו שפלים הצילנו מצרינו, מפרעה ומסיסרא ומהמן. כשיש צרה שייך לומר פריקה, אבל הושעה הוא הצלה גמורה. 
נותן לחם לכל בשר שבמדבר, ויזכור כי בשר המה. נותן' לחם' סופי תיבות מן. לכל בשר אף לחיות כדאמרינן בסנהדרין. 
הודו לאל השמים לפי שיש בריות שמשליך להם מן השמים לאכול, לכך סמכו לחם השמים, כמו הנני ממטיר לכם לחם מן השמים. הודו לא-ל, שמראה עיקר אלקותו בשמים והוד כבודו למעלה כסה שמים הודו. לא-ל השמים על המלאכים. 
כי לעולם חסדו אילו היה אומר כי מעולם חסדו, הייתי אומר מאבות וממדבר, כמו וחסד ה' מעולם ועד עולם על יראיו, לכך פתרונו כי לעולם חסדו עד שני דור ודור בלי ירח. 
הודו לה', הודו לאלקי, הודו לאדוני, כנגד ג' שצריכים להודות שהם ביבשה יוצא מבית האסורים, והולכי מדבריות, והחולה באישתא צמירתא, ואחד בסופו הודו לא' כנגד הפורש לים. ד"א, כנגד ג' גליות בבל פרס ויון, לכך (לכן) ג' הודו וא' בסופו כנגד אדום ששקול כשלשתן, וכן ג' בפסוק אחד את הגמל ואת הארנבת ואת השפן, ופסוק אחד ואת החזיר. 
במזמור זה כ"ו כי לעולם חסדו, ואמרי' בערבי פסחים כנגד כ"ו דורות שכילכל הקב"ה בחסדו קודם מתן תורה. 
במזמור זה קס"ו תיבות כנגד קס"ו פסוקים במגילה, לפי שאמר ויפרקנו מצרינו איש צר ואויב המן הרע הזה. מצר(י)נ"ו בגימ' צ"ר המ"ן. וה' תיבות בפסוק ויפרקינו, כנגד ה' גזירות מנער זקן טף ונשים ושללם, וכן ה' פעמים פורים כת' במגילה. 
נותן לחם ז' תיבות, כנגד ז' ימי השבוע. הודו לאל השמים ו' תיבות, לפי שכל ו' ימים היה המן יורד מן השמים ושבת לא יהיה בו. 
[עמוד קטו] כי לעולם חסדו, לפי שבחסד נברא העולם דכתיב עולם חסד יבנה, חס"ד שעות, שהרי ביום עשות ה' אלקים ארץ ושמים, הרי ברא רק ביום, שהרי בו' ימים ע"ב שעות כמניין "ויכ(ו)לו" השמים והארץ, לכך נאמר כי לעולם חסדו. 
[כי לעולם חסדו כ"ו פעמים נגד כ"ו דורות שהיו מימי בראשית עד מתן תורה, ועשה הקב"ה חסד עמהם אע"פ שהיו בלא תורה פירנסם. 
ג' הודו כתיב לשם ביחד והודו הרביעי כתב באחרונה בסוף הלל הגדול נגד ד' גלויות, והוא הרביעי שנתרחק מן הראשונות סימן לגלות האחרון ששהינן כל כך בגלות. ודכוותה איתא בויקרא רבה ג' פסוקים בקרא יחד, כי מעלה גרה המה, אבל החזיר הרחק כי מעלה גרה [וכו'] וזהו הרביעי, וזהו סימן לגלותינו, (שהוא) ועוד מסיים בויקרא [רבה] חזון שחזה דניאל ג' חיות בחזיון אחד ואחר מכן ראה חיה רביעית, רמז לגלות הזה [שהוא] משוך יותר מכל הגלויות. 
לעושה נפלאות להשמיענו שעשה נפלאות קודם מעשה בראשית, דהא כתיב בתריה לעושה השמים בתבונה, מבין דבר מתוך דבר, מותר מחכמה, שהרי תיקן השמים מאש וממים. 
לרוקע הארץ נקוט האי כללא בידך, על כל אילו שמתחיל בל' לרוקע וכו' מתחיל בהודו לה' כי טוב, כלומר מענה של שיר. 
לעושה אורים גדולים זהו לשון זכר, אבל בבראשית את שני המאורות הגדולים לשון נקבה, ויש לומר בכל מקום שמזכיר מ' בתחילת תיבות היינו מקדש ומקדש עצמו, הכי נמי איתא מאורות הילכך מאחר דמאחר, שפי' מאורות מקום מאורות, שייך לומר נקיבה, שהרי כשמתמעטת ברוחב אין בה כח להאיר, אבל אורים אינו מתפשט, כדפרישית גבי רוח ואש. 
לממשלת ביום ומשה רבינו כתב היום, חנכ"ל שצ"ם שמשמשין ברקיע אינם כי אם הכוכבים, וחמה, ולבנה, אילו ז', להכי משנה הכתוב וכתב היום. (ו)את הירח והכוכבים ירח בחידושה אבל לבנה כשהיא מלאה, וכשנתמעט הלבנה יצאו הכוכבים ממנה, כאילו אדם מכה הפטיש על הברזל ויוצאין כמה ניצוצות קורא כוכבים, כאילו כבו כאילו נצוצות. 
ונתן ארצם נחלה סמך מ' של ארצם אצל ל' של לנחלה, והוא מל, להודיע שבזכות המילה עברו ישראל את הירדן. 
ויפרקינו מצרינו שיסד דוד המלך הלל הגדול נגד מגילת אסתר, תדע שתמצא כל כך תיבות בהלל הגדול כמו שיש פסוקים במגילת אסתר. קס"ו תיבות בזה המזמור שיש בו ויפרקנו מצרינו, וכן קס"ו תיבות בפרשת ויבא עמלק]. 

פירושי סידור התפילה לרוקח [כג] רננו צדיקים 
========================================== 
[עמוד קטז] [כג] רננו צדיקים 
רננו צדיקים בה' לשון השמעת קול, צדיקים הם עושים אמת, בה' בתשועת ה'. לישרים הם תמימי[ם] הישרים בלבותם. נאוה תהלה נאה הלולו כשיוצא מפי תמים. רננו צדיקים בה', לפי שבטחו בשמו הנכבד. לישרים נאוה בגימ' כמש"ה רבינ"ו ודו"ד, כמו שאז"ל שלא שלטו גויים במעשיהם. 
רננו צדיקים ו' תיבות בפסוק, כנגד ו' מזמורים מתהלה לדוד עד תהלל י-ה הללויה. וכן בפסוק כל הנשמה תהלל י-ה ו' תיבות. ד"א, נותן לחם יש בו כ"ד אותיות כנגד כ"ד ספרים, וכן כנגד כ"ב אותיות שבא"ב וכנגד ב' לוחות. והתורה נקראת לחם שנאמר לכו לחמו בלחמי, ונתנה לתלמיד חכם, כי "לכל בשר" בגמט' לתלמי"ד חכ"ם. ויש בו ז' תיבות כנגד ז' בריות שהקב"ה זן אותן בכל יום, אדם ובהמה עופות וחיות דגים שקצים ורמשים. כ"ו חסדו בזה המזמור כנגד כ"ו דורות מאדם ועד משה, שהקב"ה עושה חסד גדול עד משה שהיו בלא תורה. 
הודו לה' בכנור כך היה מצוה לחיילותיו כשבאים מן המלחמה מודים על ההודיות. בנבל עשור נבל שיש בו י' נימין. זמרו לו בנעים זמירות, בנבל עשור על מעשה בראשית שנברא בעשרה מאמרות, לכך יזכיר מיד מלאכת שמים וארץ. בנבל עשור, עליהם אמר מהולל אקרא ה'. י' הלולים וי' הללויות הללו א-ל בקדשו י' הם, והיה אומר ה' אל באפך תוכיחני י' פסוקים. זמרו לו בכיוון הלב. 
שירו לו שיר חדש חדשו לו שיר בכל יום על תשועה שבכל יום ונפלאותיו. כשיזכיר רננו הודו זמרו שירו יאמר שיר חדש, כי לאחר שישורר האדם הרבה שירות עדיין הוא שיר חדש, כי לו דומיה תהלה, ומתנשא לכל לראש ומרומם על כל ברכה ותהלה, לכך בסוף תהילים אמר דוד שירו לה' שיר חדש. היטיבו נגן לשון מטיב נגן שיודע לנגן בקול נעים. בתרועה בהשמעת קול, הטיבו נגן הרבו בתרועה בפה, להודיענו כמו (ו)יריעו עלימו כגנב. ועוד בתרועה מנגניו בפה, כמו יריעו עלימו כגנב. 
רננו א, תהלה ב, הודו ג, זמרו ד, שירו ה, נגן ו, לפי שמזכיר מעשה בראשית וכתיב כי ששת ימים עשה ה' את השמים ואת הארץ. ד"א בכנור א, בנבל ב, שיר חדש ג, נגן ד, כנגד בדבר ה' שמים נעשו א, וברוח פיו ב, כונס כנד ג, כל הארץ ד. וכל העולם ד' מידות לח ויבש קור וחום. 
[עמוד קיז] כי ישר דבר ה' למה יש להטיב נגן, לפי שישר דבר השם, שעושה באמונה עם הבוטחים, לסבבם חסד. וכל מעשהו באמונה אם ראית רשע מאריך ברעתו, או צדיק בעוני וחלאים, הכל באמת. 
אוהב צדקה ומשפט לעשות עם כל העולם ולא יעוות צדק. חסד ה' מלאה הארץ שנוהג עם הכל, שהרי אהב צדקה לעשות לבריותיו, ומשפט ליפרע מהם, ומייסרם, בזה יודעים הכל שחסדו מלאה, שפורע בעולם הזה, זהו ולך ה' חסד כי אתה תשלם לאיש כמעשהו. כי ישר דבר ה' זה ספר בראשית, וכת' על ספר הישר שנולדו בו אבות. וכל מעשהו באמונה זה ספר שיני, שקיים והאמין בה', ויאמן העם, ויאמינו בה'. וכתיב והקימותי את בריתי, שהיו כחול הים והוציאם ממצרים. אוהב צדקה זה ספר שלישי, שכן הכהנים והקרבנות מטהרים ישראל מעוונותיהם, וישראל נותנים להם במה שיתפרנסו. ומשפט זה ספר רביעי, שכתי' בסופו ויקרב משה את משפטן לפני ה', וכל הפרשה כולה. חסד ה' זה ספר אלה הדברים, שכתו' בו לאלה תחלק הארץ, (ו)שומר הברית והחסד לאוהביו, ומקיים מה שנשבע לאבות. ואותם ה', כנגד ה': שמם, צבאם, מי הים, תהומות, הארץ. 
בדבר ה' שמים נעשו מרוח קדשו יצא אש ומים ופתכן זה בזה. וברוח פיו כל צבאם עושה מלאכיו רוחות, כל צבאם, המלאכים. 
כונס כנד מי הים למה סמך זה אצל צבאם, לומר שצבא השמים שומרים גלי הים שלא יטבעו העולם. באוצרות תהומות כשצריך תהום אל תהום קורא, הקורא למי הים וישפכם, וממשלתו בארץ שכונס בכינוס כל מי הים ונותנם באוצרות. נד הוא כינוס ואסיפה וגובה, וכן ונצבו כמו נד, ויעמדו נד אחד. נותן באוצרות תהומות ויראו מה' כל הארץ, למה סמך, אלא לומר ומה הים הזה שאין לו בן ואח ובת שימות בחטאו ירא מלפניו, האדם הזה לא כל שכן שירא האלקים, זהו האותי לא תיראו נאום ה' [וכו'] אשר שמתי חול גבול לים חוק עולם ולא יעברנהו. 
ייראו מה' כל הארץ לפי שהכל שלו והגביל העולם באוקינוס. ממנו יגורו הוא יותר פחד מיראה, כמו ויגר מואב מפני העם מאוד כי רב הוא, גורו לכם מפני חרב, מגור מסביב, נותנך מגור. חרד זה רך הלבב וחרד מעבירה, וחרד על דברי ירא מן המלחמה. פחד אינו נראה, אל תירא מפחד [עמוד קיח] לילה, פחד קראני, ובפתאום יהלך פתע פתאום, בפחד אביו יצחק, בעקידה נפל פחד ה' עליו שלא דבר דבר, וכאשר אמר איה השה לעולה דבר שאינו נראה ולעשות דבר, מיד נופל פחד עליו כאיש שרוצה ללכת יחידי בלילה ומתפחד מפני רוחין ומזיקין, ומתפחד מהתעסק במתים בלשון אשכנז גרוזינ"ו, ואינו נראה, וכשחפצים בני העיר לעסוק בשום דבר נופל פחד המושל עליהם, דוגמת קול עלה נדף. וגם בפתאום זה ופחדת לילה ויומם ולא תאמין בחייך, מפחד לבבך אשר תפחד זה עונה על ופחדת, וממראה עיניך על ולא תאמין, ויהי פחד ה' על כל ממלכות, ולא נלחמו, יתקבצו כולם יעמודו יפחדו יצרי פסל, ויאמר איש לרעהו בא בעיר מפני פחד ה', וכן פחדו בציון חטאים. כל יושבי תבל כל הארץ [כל יושבי הארץ] הוא אדם ובהמה וחיה, כל יושבי תבל נשים עם אנשים קטנים עם גדולים. 
כי הוא אמר ויהי מפני מלך בשר ודם אין לגור שאם גזר גזירה או ימות או יבא אדם אחר ומעכבה על ידו ומבטלה, אבל הקב"ה אינו כן אלא כי הוא אמר בתחלת העולם גבול יהי אור ויהי כן. הוא צוה גזרותיו, ויעמוד למשפטיך עמדו היום כי הכל עבדיך, כן לגזרותיך עמדו השמים והארץ היום בתחלת העולם, כי הכל עבדיך ויריאים ממך. ועוד כשהוא גוזר ויהי, באשר דבר מלך שלטון, ומי מעכב על ידו, על כן דין לגור מפניו כי אין מבטל גזרתו, אבל הוא בידו להפר ולהניא. 
ה' הפיר עצת גוים שמפר כל סוד גוים כשחפץ. הניא ביטל מחשבות גוים עמים רבים ויועצים עצה ותופר. 
עצת ה' לעולם תעמוד אין מי יפר מחשבות לבו שחושב, יהיה לדור ודור. 
סוד כי הוא אמר ויהי הוא צוה בגמט' ז"ו אש"ה ובני"ם, כדאמר בשבת ה' הפיר עצת למה סמך, אלא לפי שהאשה נודרת בשעת לידתה לא אזקק לבעלי יותר, והקב"ה מפר עצתה ואומר לה שובי לבעלך, זהו ה' הפיר עצת. ועוד סמך הפר עצת למעשה בראשית, לומר מי שיש לו כח בבריאת העולם יוכל לעשות בבני אדם חפצו, כמו הנותן רוזנים לאין אצל בריאת העולם. וכן למכה מלכים גדולים אצל מעשה בראשית. הפיר עצת גוים מה ענין זה לארץ, אלא זה מדבר בדור הפלגה שבלל לשונם, ומשם הפיצם ה' על פני כל הארץ. הניא מחשבות עמים שנתחברו יחד. 
עצת ה' לעולם תעמוד מה שנשבע לאבות חיים והוציאם ממצרים ונהיה להם לאלקים, לכך סמך לו העם בחר לנחלה לו. 
[עמוד קיט] אשרי הגוי קורא לכל האומה הגוי המובחר. העם בחר המובחרים בחר. לנחלה לו כשהיו במצרים, מאחר שהיכולת בידו לעשות מחשבות לבו, אשרי הגוי אשר ה' אלקיו שאלקותו עליו, העם בחר לנחלה לו, אשריו. 
משמים הביט ה' וירא אלקים את בני ישראל, כמו וישקף ה' אל מחנה מצרים. ראה את כל בני האדם את מחשבותם ופורע מהם. ואמר הבטה לאחר ראייה, לפי כי כל הבטה שפונה לכל צד ולאחוריו ולמרחוק, אבל ראייה בקרוב או רק לפניו, כמו וירא את המקום מרחוק, לא פנה לכל צד לכאן ולכאן וראהו לפניו. ואין להקשות ויבט אליהו מראשותיו והנה עוגת רצפים, שחזר לאחוריו לראות מי קורא לו וכשלא ראה פנה לכל צד והביט למרחוק ומתוך שהביט ראה העוגה, וכתיב לקצות הארץ יביט, ותבט אשתו מאחוריו, ותבט עיני בשורי למרחוק, אף כאן הביט למרחוק לכאן ולכאן, ראה בקרוב. הביט ה' ראה את התחלתן וסופן של ד' תיבות הללו בגמט' ז"ה בימ"י פרע"ה רא"ה. 
ממכון שבתו השגיח בשמים, השגיח לשון ראיה קצת. אל כל יושבי הארץ ורואה עלבון עמו ונותן להם תשועתו. ממכון שבתו השגיח התחלת התיבות מש"ה, שבימי משה היה וישקף ה'. 
היוצר יחד לבם רואה לבות בני אדם יחדו לא נאמר, כי אז היה משמע בשוה, אבל עתה שכת' יחד לבם, אין פתרונו בשוה אלא זה כזה, כמו יחד על עפר ישכבו ופתרונו זה כזה, וכן יחד אסורים שאננו. [היוצר יחד לבם] רואה יחד לבם, כמו אם יוצר עין הלא יביט. המבין אל כל מעשיהם הואיל ויוצרם מבין המחשבה, אני ה' חוקר לב ובוחן כליות. 
אין המלך נושע ברוב חיל לפעמים יביא מלך אחד חיל גדול ואיננו נושע בזה ברוב חילו שמביא, להודיע לבני האדם שביד המלך הכבוד להודיע ברב או במעט, כמו פרעה וסנחריב וקסלגס וכיוצא בהם. גבור לא ינצל ברוב כח זה שופך שר הצבא והדר עזר להודיע שממנו העזר. 
שקר הסוס לתשועה לפעמים אדם בוטח בסוסו שיבריחנו אם יצטרך, ופעמים משקר בו שאין תשועה בו. וברוב חילו לא ימלט כוחו של סוס לא ימלט את בעליו, נמצא הכל הבל הגבורה והחיל, כי אם יראת ה'. שקר הסוס לתשועה מלמד שמכוין להרוג את בעליו. שקר הסוס ז' תיבות, כנגד יחפרו בעמק וישיש בכח, ז' תיבות כנגד ז' ימי השבוע. 
הנה עין ה' אל יריאיו מיראת כבודו ליריאיו, היראים מפניו רואה לעזרם. למיחלים לחסדו למצפים במלחמה בעת צרתם לחסדו, ואומר [עמוד קכ] בידך לגדל ולחזק לכל. כת' עין ה' אל יריאיו, וכתי' עיני ה' אל צדיקים. אלא ליריאיו בעין אחת אבל צדיקים העושים מאהבה "עיני", כמו שאז"ל במסכת סוטה ועושה חסד לאלפים לאוהבי, וכתיב לשומרי מצוותיו לאלף דור, האי לדסמיך ליה והאי לדסמיך ליה. 
להציל מה מועיל עין השם ליריאיו, להציל ממות נפשם מחרב המלחמה. ולחיותם ברעב בין במלחמה בין בבית, לא ירעיב ה' נפש צדיק. ממות נפשם ולחיותם ברעב התחלתם בגמ' גהנ"ם, כלומר שמצילם מגיהנם. 
נפשנו חכתה כל אדם צריך להדגיש חי"ת של חיכתה, כדי שלא יקרא והיכתי נמצא מחרף ומגדף, כדאמר במסכת מגילה גבי וחיכיתי לה', נפשינו היתה חוכה לחננה ומחכה לשם לישועתו. עזרינו מן הצרה, ומגינינו הוא לעמוד במלחמתינו לפנינו להגן בעדנו כמגן וסוחרה. 
כי בו ישמח למה אנו מחכים בו לפי שבו ישמח לבנו בעזרתו, ולמה נשמח כי בשם קדשו בטחנו, ואנחנו בשם ה' אלקינו נזכיר ובשם אלקינו נדגול. 
יהי חסדך ה' עלינו כל שעה ושעה, כאשר יחלנו לך כבר, כי עין ה' למיחלים לחסדו. 
י"ח שמות במזמור זה כנגד י"ח ברכות. וכן א' כה תאמר לבית יעקב וי"ז בנביאים הרי י"ח "בית יעקב", על שם הקול קול יעקב, ויפגע במקום, תיקן תפילה. וי"ח מגן את דוד בתילים. וי"ח כנפים כתי' ביחזקאל, לומר לכל ברכה וברכה מגביהין כנף ועולה התפילה ומתעטר בהם, ישראל אשר בך אתפאר, וכתיב הסר מעלי המון שיריך, ממני לא נאמר אלא מעלי מיכן שהשירות עליו, ומזה יהיה לצפירת תפארה. 
[בנבל עשור זמרו באותו כלי שיר ישנו י' חוטין, כנגד י' מלכים שעתידין לבוא (על) [עם] משיח, להכי יסד דוד י' פעמים הללוהו ברקיע עוזו וכו'. 
שירו לו שיר חדש ו' פעמים כתוב זה בתהילים, נגד ו' אוייבים שכתובים בתוכחה ראשונה, וג' גלויות שהגלה נבוכדנצאר וג' נבוזארדן הרי ו', להכי נתקן שיר חדש. ועוד שוי"ו דאליהו נתמשכן ליעקב אבינו, דכתיב הנה אנכי שולח לכם את אליה, חסר ו', ונתמשכן ליעקב דכתיב וזכרתי את בריתי יעקב, להכי נמי כתיב אלוקים מלא דכתיב ארומימך אלוקי המלך. 
[עמוד קכא] אוהב צדקה ומשפט חסד ה' אלמא חסד בימין הקב"ה, ובירמיה כתוב להיפך ממה שכתוב כאן שכתב חסד לסוף, וכתב בירמיה אני ה' עושה חסד ומשפט, וי"ל אם ירבו בגמילות חסדים אז יעמוד גמילות חסדים בימין הקב"ה לזכרון. 
ברוח פיו כל צבאם אילו מלאכים, ויסד צבאם, בין שמים נעשו ובין כונס כנד מי הים, לומר לך שיש מהם שנבראו מאש וממים ויש מהם שנבראו ממים. ה' הפיר עצת הפרה לגמרי אבל הניא אינו כל כך, והניא לשון שבר כמו נא, אע"פ שתרגומו כד חיי. מחשבות בלב איש סופי תיבות ש'ב'ת' דיבור אסור הרהור מותר. עצת ה' היא תקום אע"פ שעצת גוים עלינו.... ומחשבות עמים דאמר לעיל. 
משמים הביט ה' רבותינו אמרו מלמעלה למטה, ענין אחר הביט לשון עיון גדול. ממכון שבתו השגיח אילו התחלת תיבות מש"ה. 
היוצר יחד לבם אין המלך נושע בכל אילו שיזכיר אינם נחשבים לכלום אלא כמו שיחפוץ הקב"ה]. 

פירושי סידור התפילה לרוקח [כד] מזמור שיר ליום השבת 
================================================== 
[כד] מזמור שיר ליום השבת 
(סודות התפילה) 
מזמור שיר, ז' פעמים השם במזמור, כנגדם תקנו ז' ברכות בשבת, ז' בבות במשנה במה מדליקין, [ז'] זכור את יום השבת וגו'. 
במזמור שיר ליום השבת יש קי"ב תיבות, וכן קי"ב פסוקים בפרשת וישב יעקב, וכן במזמור שירו לה' כל הארץ, וכן בראשי המטות. וכן בי"א מזמורי משה, וכן קי"ב מן וימת משה עד סופו, וכן קי"ב אלפי"ן ות"ל עולה ההלל כלו, קי"ב מזמורים עד תפלה למשה איש האלהים וגו'. 
מזמור שיר ליום השבת זה המזמור יסד לאומרו בשבת משה יסדו, לכך מזמור שיר השבת התחלתן משה אך "ליום" הפסיק ענוותו. ולמה שם למ"ד בין שמו יותר מאות אחרת, אלא לפי שכתוב וילמדה את בני ישראל. ועוד א"ב ג"ד ה"ו ז"ח ט"י י"א י"ב י"ג י"ד י"ה י"ו י"ז י"ח י"ט כ' כ"א כ"ב כ"ג כ"ד כ"ה כ"ו כ"ז כ"ח כ"ט ל', בגימטריא תס"ה, תסיר מתס"ה מש"ה נשאר ק"כ, זה משה שחי ק"כ שנים, הרי ל' כנגד משה. לכך שם ל' בין שמו ליום [עמוד קכב] השבת שיסד המזמור כשהודיענו מתן שכרה דכתיב לדעת כי אני ה' מקדשכם. ויסד מזמור שיר על שם לקטו לחם משנה, וביום השבת שני כבשים, שני העומר לאחד, ושתי אכילות חייב ביום השבת לאכול. וסמך ואראהו בישועתי מזמור שיר ליום השבת, שבזכות שבת יגאלו דכתיב את שבתותי תשמרו, וסמיך ליה והביאותים אל הר קדשי ושמחתים, לכך דרשו רבותינו ליום שכולו שבת. 
טוב להודות לה' באמונת הלב, טוב להודות לה' בכוונה, ולזמר בנעים זמירות. לשמך עליון שהוא עליון על כל השמות, הוא שם הנכבד, שהוא לשון הווה. 
ולפי שהתחיל המזמור טוב להודות התחיל יוצר של שבת הכל יודוך. ולמה אמר בראש המזמור ולזמר לשמך, אלא לפי שכנף הארץ כנגד השבת. ועשר פעמים בתילים זמירה אצל השם, אזמרה שם ולזמר שמך, כנגד י' שבראש שם הנכבד. והנה שש כנפים לשרפים כנגד ו' ימי השבת, אבל כנגד השבת יש כנף הארץ. וכתיב מכנף הארץ זמירות שמענו, לכך בשבת ולזמר לשמך עליון, לכך בשבת אומרים נשמת, ובמקהלות, הכל יודוך, כנגד ק' ק' ק'. 
להגיד בבוקר חסדיך להגיד לאחרים בכל בקר חסדיך שאתה עושה עמי. ואמונתך בלילות כמו קדמו עיני אשמורות, וכן חצות לילה אקום להודות לך. וגם אמרו רבותינו אדם הראשון כשגזר הקב"ה עליו כי ביום אכלך ממנו מות תמות, עמדה השבת לפניו כגיבור ובקשה עליו רחמים, מיד התחיל אדם לומר טוב להודות להגיד בבקר חסדיך. ואומר במדרש כשהקב"ה מתעטר קשר של חסד בידוע שהוא בוקר, וכשהוא מתעטר בכתר של אמונה בידוע שהוא לילה, לכך נאמר להגיד בבקר חסדיך ואמונתך בלילות. לכך תיקנו לומר אמת ואמונה בערב. ועוד להגיד בבקר חסדיך בעת אתא בקר לישראל. ואמונתך ששמרתנו בד' גליות שדומות ללילות. בלילות בגמטריא ז"ה הו"א בד' גליו"ת. ולמה הקב"ה מתעטר בחסד בכל בקר, מפני החסד שעושה עם בריותיו יומם יצווה חסדו, ומתעטר באמונה בלילות, על שם אמונה שמחזיר הנשמות לבני האדם, זהו חדשים לבקרים רבה אמונתך. 
[עמוד קכג] עלי עשור עשרה נימין היו לו. ועלי נבל כלי שיר הוא. עלי הגיון בכינור עלי דיבור, לשון הגה היגיון, חזה חיזיון, בעבור היות נשמת המשכיל בששת ימי המעשים מתעסקת בעסקי העולם, על כן מתגברת השבת להבין מעשה היום ונפלאותיו. ובערכין מחלוקת מהו נבל ומהו כינור. 
כי שמחתני ה' בפעליך בפעולתך שפעלת, כמו על דרך שנת השמיטה, שישמעו כל התורה למען ילמדו ולמען יראו. במעשי ידיך שהם ישרים. ארנן רינתי. במעשי ביו"ד כתיב, לשון רבים. ועוד ביו"ד כתיב כנגד העולם הבא שנברא בי'. 
מה גדלו מעשיך ה' שפעלת בעולמך, גדלו ממני, ומחשבותיך מאוד עמקו, והנה גדלו כמו גבהו שהם למעלה למעלה, ודבר זה עמקו. והכל כנגד אדם, כי איש בער לא ידע מעשיך, מי שמבוער מדעת, לא ידע להבין מעשיך. וכסיל לא יבין את זאת הפעולה מה שיפרש בפרוח רשעים. מה גדלו מעשיך מעשה בראשית, שחתום בשם הוי"ה כדאיתא בברייתא של מעשה בראשית. מאוד עמקו מחשבותיך עומק טוב ועומק רע. ועוד מחשבותיך מה שתעשה לצדיקים ולרשעים. איש בער לשון ובערת הרע, בער מיצר הטוב. וכסיל, רשע הבא מן הכסילים. את זאת לרבות מה למעלה ומה למטה ומה לפנים ומה לאחור, זאת המידה הנוהגת בעולם. 
בפרוח רשעים הרשעים פורחים, ויציצו כמו עשב אשר יפרח ויציץ, ולפי שעה ימולל ויבש נכרת ויבש. ואף הרשעים אותם שהם פועלי און פורחים להשמדם עדי עד. ולמה יציצו ויצליחו בעולם הזה, אלא משלם להם טוב בעולם הזה על טובות שעשו, להאבידם מן העולם. מן ציץ ויציצו, כמו מן קם ויקימו. 
ואתה מרום לעולם ה' שהדין עמך שאתה מרומם, לעולם ידך על העליונה, שהרי הנה אויביך יאבדו שאויביך העושים כנגדך ה' יאבדו מן עולם הבא. ואמ' אויביך ה', כנגד איש בער בפרוח רשעים, כי הנה אויביך יאבדו כנגד וכסיל לא יבין את זאת. ויציצו כל פועלי און, יתפרדו כל פועלי און אם שלא יהיו ביחד. 
ותרם כראים קרני כלומר קרני רמה כקרן ראם שיש לו קרנים גדולות, קרן לשון נקבה בכל הקרייה. בלותי בשמן רענן נבללתי בשמן זית כי נמשחתי בו. בלל מן בלותי, סבב מן סבותי, הדגש תמיר אות הנחסרת. ותרם כראם קרני בלותי בשמן רענן הרי ב' מימי"ן וב' יודי"ן וב' נוני"ן כמנין ק"ק, לומר מה שהעמיד אדם הראשון על ק' אמה, כנגדו היכל על ק' אמה, [עמוד קכד] מ'לאים א'ת ה'היכל ראשי תיבות מא"ה, רמז ההיכל מאה על רום מאה. ואומר בשוחר טוב דוד היה רועה צאן ומצא את הראם ישן ועלה ורכב על קרניו ונעשה לו נס וירד ממנו ונדר לבנות בית המקדש גבוה ק' אמה כגובהו של קרני ראם, שנאמר ויבן כמו רמים מקדשו, אל תקרי רמים אלא ראמים, לכך נאמר ותרם כראם קרני. כראים כתיב יו"ד יתירה, כנגד י' קדושות שנתקדשה הארץ. ועוד כנגד י' קרנות שהיו לישראל המנויים באיכה רבתי על פסוק גדע בחרי אף כל קרן ישראל, לכך י' חסר ירושלים ירושלם כתיב, שנגדעו י' קרנות לירושלם, ועתיד הקב"ה להחזירם דכתיב וקרני רשעים אגדע תרוממנה קרנות צדיק, וקרן רשעים לא נאמר אלא וקרני, קרן י', דכתיב וקרנין עשר לה. ועוד י' יתרה כראים, שנטל הקב"ה עישור קומתו של אדם הראשון שהיה אלף אמה, וכשחטא העמידו על ק' אמה, ונתקלל בי' קללות כדאמר בפרק ר' אליעזר. ועוד י' יתירה כראים, שברא אדם בראי, לכך כתיב באיוב הריאשון אדם תולד, הראי ולבסוף אישון. 
ותבט עיני בשורי עיני מבטת נקמה באותן שמצפים לנפילתי. בשורי אשורינו ולא עתה. בקמים עלי מרעים בעת שעומדים עלי מריעים לי. תשמענה אזני העצה. ועוד, ראה נקמה באויביו הרשעים הנמצאים עמו, וגם שמע באויביו שאינם נמצאים עמו. 
צדיק כתמר יפרח לפי שאומר מפלת רשעים, אמר כנגדו טובת הצדיק. צדיק כמו תמר שמתאוים לאכול ממנו כן יפרח בטוב. כארז בלבנון ביער, ישגה יגדיל. ישגה מן שגה, יבנה מן בנה. ודגשות הגימ"ל כדין אותיות בג"ד כפ"ת הבאים בחטיפו ל' פעל יבכה ישבר, הבאים אחר חט"ף, שוכן לך כך כל צדיק וצדיק יהיה כעץ עושה פרי, וגם יפרח וישגא כעץ החזק בלבנון, והוא הארז. 
שתולים בבית ה' נטועים בעזרה, הצדיקים שתולים בבית ה' הם הכהנים והמשוררים. בחצרות אלקינו יפריחו יראו פרח בחצרות ה'. בחצרות שהיתה חצר בתוך חצר, ומשם יוציאו פרח. אר"ז בלבנו"ן ישג"ה, בגמט' כמט"הו ש"ל אהר"ן (הי"ה). 
עוד ינובון בשיבה אותם הצדיקים שבעזרות ילוחלחו ברוב שיבה. מן נב ינובון תנובה, קם יקומון תקומה. דשנים ורעננים בבנים יהיו, מאחר שנמשלו באילנות יאמר רעננים. 
להגיד כי ישר ה' על שהרשעים ישמדו הצדיקים ירעננו. להגיד לעולם. כי ישר ה' ותמים פעלו. צורי ולא עולתה בו אע"פ שהוא תקיף [עמוד קכה] לא בא בטרוניא עם בריותיו, וכן הצור תמים פעלו, כי ישר ה' כשמטיב לטובים, ולא עולתה בו בהאבידו את הרשעים. 
פירוש אחר, צדיק כתמר יפרח סופי תיבות קרח, שיהא כקרח בעשרו, כשם שתמר פורח כך קרח לעתיד, שנאמר מוריד שאול ויעל, קרח ועדתו יעלה. בחצרות אלקינו יפריחו שהמתים יפרחו בעזרה. ד"א כקרח הנורא שעליו כסא הכבוד, כך צדיק שנאמר ויעל מעליו אלקים, וכן אמרו רבותינו האבות הן הן המרכבה. עוד ינובון בשיבה נדרש בבראשית רבה על אברהם בפרשת ויוסף אברהם ויקח אשה ושמה קטורה. עו"ד שנים הוסיפו לו על ק' שנה, ה' פחות נפחתו לו בעבור חטא עשו, בשיבה ב' שיבות הם, הרי ק"מ, וכשנשא אברהם קטורה היה בן ק"מ שנה. שיב"ה בגימט' אברה"ם אבינ"ו. דשנים שיהא דשן ושמן. צדיק כתמר יפרח כארז, התחלתן וסופן בגמ' זה"ו במשי"ח ב"ן דוי"ד. 
[יפרח, כארז בלבנון ס"ת חזן, מכאן שאסור לחזן לסמוך ידו תחת ראשו בשעת התפילה כארז. וכן אסור לכל אדם לסמוך על ספרו שנאמר ואתה על בינתך אל תשען. מצאתי]. כארז הלבנון בגמ' ז"ה משי"ח. 
[בבית ה' בחצרות בגימ' (ב)בי"ת (ה)מקד"ש. צורי ולא עולתה בו ולא עלתה בו כת', לומר מה שלא עלה משה לארץ ישראל לא עולתה בו]. 
צורי ולא עולתה בו ולא עלתה בו כתיב, לכך סיים החומש הצור תמים פעלו. וכשתחשוב ראשי פסוקים ה' של האזינו, י' יערוף, כ' כי שם, ש' שחת לו, ה' הלה' תעשו, ה' הצור תמים, התחלת התיבות הפסוקים בגימ' משה. ז' פעמים ה' בזה המזמור, כנגדם ז' ברכות בשבת, וכן ז' בבות במשנת במה מדליקים, ופרשת שבת התחיל ז' זכור את יום השבת. 
[מזמור שיר השבת אילו ג' תיבות בהתחלתן משה, שהרי משה יסד י"ג מזמורים, ועוד הל' של ליום ול"א ול"ב ול"ג ול"ד ל"ה ל"ו ל"ז ל"ח ל"ט יעלו בחשבון משה]. 
טוב להודות לה' בבריית' דבראשית הק' ברא מלך והושיבו על כסא וקרא שבת, וסיבבו אותו המלאכים, והתחיל המלאך לומר ששמו שבת טוב להודות לה', כי לא נאמר טוב במעשה בראשית בשבת, וענו המלאכים העומדים סביביו ולזמר לשמך עליון, להכי אנו קוראין בו לאל אשר שבת וכו', ויום השביעי, ואומ' מזמור שיר ליום השבת. 
להגיד בבקר חסדיך כשישראל מתפללים תפילת השחר עולה תפילתן למעלה ונעשת עטרה [להקב"ה], ואותה עטרה נקראת חסדיך, ותפילת ערבית [עמוד קכו] נקראת אמונתך, ובאותן שתי עטרות היה מבחין משה מתי היה יום ומתי היה לילה. וכסיל לא יבין את זאת רשע במחשבת הכסילים, ובער לא מדעת. 
ותרם כראם קרני בלותי בשמן רענן סופי תיבות מאתי"ם, מדרש שעלה דוד על קרני ראם, ומדרש שהיו גבוהים ק' אמה קרניים שלו, על שנדר לבנות היכל ק' אמה אם היה עוזרו הקב"ה, רמז ק' מראם ק' של היכל. 
צדיק כתמר יפרח היינו קרח, והיינו דכת' מוריד שאול ויעל, כמו שאמרו רבותינו שעתיד הק' להוציא קרח מגיהנם לימות המשיח, ויושיב אותו בהיכלות, להכי כת' בסמוך בחצרות אלהינו. 
צורי ולא עולתה בו חסר ו', אע"פ שלא עלה משה לארץ ישראל הצדיק עליו את הדין, ואמר צורי ולא עולתה בו. 
נכון כסאך מאז אלפים [שנה] קודם בראשית נברא כסא מאש של ו' נהרות, להכי סמוך ישאו נהרות דוכיים, כמו דוכתא. 
צדיק כתמר יפרח סופי תיבות קרח, שממונו טמון לצדיקים לעולם הבא, א"ר שמעון זה הרקיע שמיני, וכת' יזהירו כזוהר הרקיע, שיש בו קרח. ינובון לשון לח]. 

פירושי סידור התפילה לרוקח [כה] ה' מלך גאות לבש 
============================================== 
[כה] ה' מלך גאות לבש 
ה' מלך גאות לבש בעבור היות משפט המלכים ללבוש בגדי מלכות, אמר דוד דרך משל, כי השם גאות לבש, הגאות סביבותיו, וכן וילבש צדקה. לבש ה' עוז התאזר משקל חזק, אע"פ שלבש גאות ונאזר בגבורה ועוז. אף תיכון תבל הכין הארץ. בל תמוט ברוב כחו, אע"פ שבידו למוטטה, שבגאותו עומדת. 
נכון כסאך מאז אשר יסדת העולם, בעבור שהזכיר כי הארץ עומדת בכח השם, אמר נכון כסאך מאז, שעלה במחשבתך ליסד העולם. ולפי שהזכיר הכסא אמר, מעולם אתה ראשון בלי ראשית וקדמון לכל, ומעולם אתה יושב על הכסא. 
נשאו נהרות ה' אחר שהזכיר השמים והארץ הזכיר הימים כי היא עומדת על המים, וכן הנהרות שהם הולכים תמיד, זהו נשאו נהרות קולם [עמוד קכז] לשורר להקב"ה. ישאו נהרות דכים אחר היותם רבים ינשאו בחפץ הבורא, בשלוח מלאכיו שהם הרוחות. דכים, גליהם לפי עניינו ומשברי ים. 
מקולות מים רבים מרוב קולות ושירות של מים, אדירים משברי ים אנו יודעים כי ה' אדיר במרום שהכל משבחים לשמו. 
עדותיך נאמנו מאוד עדות שכל העולם מעידים בשירתם כי אתה אלקים. נאמנו מאוד, העדיות. ולביתך נאוה קדש נאוה הקדושה לביתך, לשורר לך בו ולעובדך ה'. לאורך ימים ישוררוך ויעבדוך בו. 
דבר אחר, מקולות מים רבים שהם אדירים שהם משברי ים, יותר אדיר השם במרום, וזה אות לגלגלים, קולות, וכן כתיב ביחזקאל כקול מים רבים, ואלה הקולות לא ישמעו החרשים, כאשר לא יביטו העורים מעשה שם הנוראים. עדותיך כדרך השמים מספרים כבוד א-ל, כי יותר נאמנים הם [עדיך] שהם מעדות השמים והארץ והים, על כן הוסיף מאוד. והטעם כי עדות אלה הנוראים נאמנים, ועדותיך יותר. וטעם לביתך שהוא כנגד כסא הכבוד מרום מראשון מקום מקדשינו. ה' לאורך ימים בעבור כי כסא הכבוד עומד לנצח, המשורר הארץ בית השם ימים רבים. 
פנים אחרים, ה' מלך גאות לבש ואומר במדרש שוחר טוב שבעה לבושים לבש הקב"ה, אחד במלחמת הים, ה' מלך גאות לבש, זה מלבוש כנגד מלחמת הים, שנאמר אשירה לה' כי גאה גאה. ואחד בסיני, שלבש שם ה' עז לעמו יתן, ה' כנגד עוז שנתן השם [לעמו] בסיני. ואחד כנגד בבל, שנאמר וילבש בגדי נקם תלבושת, וכן הוא אומר כי נקמת ה' היא נקמת היכלו. ואחד כנגד מדי, שנאמר וילבש צדקה כשריון, וכן הוא אומר ומרדכי יצא מלפני המלך מלבוש. ואחד כנגד יון, דכתיב ויעט כמעיל קנאה, כך היו בני חשמונאי לבושים בגדים של קנאה. ואחד כנגד אדום, דכתיב מי זה בא מאדום חמוץ בגדים. והשביעי לימות המשיח, שנאמר לבושיה כתלג חיור רישיה כעמר נקי. ומה שפייט הפייט מלך בעשרה לבושים לפי שמצא בפסיקתא שהם מצויים שם. 
ה' מלך גאות לבש סמך אל ה' צורי ולא עולתה בו, לפי שזה גאותו שמשפיל רשעים כמו שאמר השם לאיוב עדה נא גאון וגובה, והדוך רשעים תחתם, וראה כל גאה והשפילהו. 
גאות לבש לבש סופי תיבות ששת, לומר ששת ימים ברא העולם, וביום השביעי עלה ונתעטף, זהו שיסדו: ביום השביעי נתעלה וישב על כסא [עמוד קכח] כבודו. נכון כסאך מאז כסא הכבוד הוא אחד מן הקדומים שנבראו קודם העולם, והכסא הוא חלוק לשנים, אחד גבוה קצת מחבירו כמו מקום גבוה שבאגוז, ויגבה ה' צבאות במשפט והוא גבוה מאוד ועומד באויר רום העולם, שהרי מן החיות הקדש לכסא הכבוד שלשים רבוא פרסאות, ומרגל כסא הכבוד עד מקום שהוא יושב על כסא רם ונשא מ' אלפים רבוא פרסאות, ושמו הגדול מתקדש שם. וחשבון כל פרסה ופרסה ה' מילין, וכל מיל ומיל ד' אלפים אמה, וכל אמה ואמה ד' אלפים זרתות, וכל זרת מסוף העולם ועד סופו, דכתיב מי מדד בשעלו מים ושמים בזרת תכן. והכסא אש ספירות, וכסא הכבוד על כסא אבן הספיר גובהה אלף אלפים ריבוא מדה ופרוס על כסא הכבוד, כנגד כל מיני מאורות שאין כיוצא בו. מעולם אתה כי אתה בורא ולא נברא. 
נשאו נהרות ולמה סמך נהרות לכסא, אלא מודיענו כי נהרות הולכים סביב לכסא, ד' נהרות של אש נמשכים לפניו ויוצאים מזיעתן של חיות, ונעשים לים הגדול של אש, וים הגדול מוקף סביב כסאו, ונהרות של להבה מקיפים את ים של אש, ועננים גדולים מקיפים את נהרות של להבה, ועוד קודם בריאת העולם היו ז' נהרות ועליהם הוד השכינה, זהו שיסד הקלירי הכין שבעה בריאות עד לא [ארץ] שמים, לכך קול ה' על המים, וכן אין טהרה כי אם באש ובמים כי מרוח קדשו יצאו, לכך לא נאמר בהם איך נבראו. מעולם אתה נשאו נהרות לפי שהנהרות היו ראשונים ששבחוהו. אדירים משברי ים סופי תיבות מים שהמים אומר אדיר. 
עדותיך נאמנו מא(ו)ד בגימ' שב"ת. נאמנו מאוד בתחלת התיבות מ"ן שבת לא יהיה בו. עדותיך אלו הן חובות שאינם מעלים אותן בשבת. עדותיך בגמ' בעל"ת או"ב, לכך סמך את שבתותי תשמרו, וסמיך ליה אל תפנו אל האובות. עדתיך נאמנו מאד לביתך בגמ' עדות"ו בבי"ת לח"ם (ה)פני"ם. עדותיך נאמנו מאוד לביתך נאוה התחלתן בגמט' זה"ו מדינ"י גיהנ"ם. עדותיך נאמנו מאוד לביתך התחלתן בגמ' ז"ה סמבטיו"ן. אבנים שחקו מים תשטף ספיחה עפר ארץ בגמט' ז"ה נה"ר סמבטיו"ן המוש"ך אבני"ם יו"ם השב"ת אינ"ו מוש"ך. דבר אחר ז"ה נה"ר סמבטיו"ן המוש"ך אבני"ם שש"ה ימי"ם ול"א ביו"ם השביע"י, וכתיב נשאו נהרות נשאו נהרות דכי"ם, מים ים, הרי ששה, וכתיב עדותיך נאמנו מאוד, עדות היא לכל באי העולם שנהר סמבטיון אינו מושך אבנים ביום השבת. ועוד עדותיך נאמנו [עמוד קכט] לביתך נאוה, שהרי לחם הפנים מאריכים וחם עד השבת האחר. וכתיב את שבתותי תשמורו ומקדשי תיראו, וממה שאתם רואים במקדשי לחם הפנים חמים, אתם מכירים כח השבתות. ה' לאורך ימים וסמך בתילים נקמות ה', נתנבא לאורך ימים יהיה קודם שינקם הקב"ה מאדום הרשעה. 
[מלך גיאות לשון שררה, שהרי הקב"ה משפיל גאים, והותיר גאותו ושררה שלו, אז מלובש הק' שררה, שהרי העולם נותנים לו השררה, הכי איתא נמי כי גאה גאה, היינו דכת' כאויב צרה בא גאון וגובה, כלומר אז הסדרת לשום אדם גאוותו וגבהותו, כך אמ' הק' לאיוב. 
עדותיך נאמנו מאד היו מעידין ששבת היה ולא יורד בו. ולביתך נאוה קודש שלחם היה חם משבת לשבת. לאורך ימים בתילים כת' בתריה אל נקמות, להכי רמוז אריכות של זה הגלות, ואם ישראל יעשו תשובה זכו ופרצת ימה וקדמה, סימן, ואם לא שישובו כראוי תביאמו ותיטעמו, ואם לא שבו כלל בעל כרחם ישראל נושע בה']. 

פירושי סידור התפילה לרוקח [כו] יהי כבוד 
======================================= 
[כו] יהי כבוד 
(סודות התפילה) 
יהי כבוד ה', י"ח פעמים ה' עד שה' אלקיו, וכן י"ח פעמים ה' בויושע. מ"ה תיבות במזמור ה' מלך, וכן מ"ה תיבות בשם אחד, וכן מ"ה בשם מ"ב תיבות, כן מ"ה תיבות באלקי נשמה כמו אד"ם. קי"ח תיבות מן יהי כבוד ה' לעולם ישמח ה' במעשיו עד כי לא יטוש ה' את עמו ונחלתו לא יעזוב, וכן קי"ח פסוקים בפרשה ואלה המשפטים אשר תשים לפניהם עד סוף הסדר. וב' פסוקים שאחריו והוא רחום יכפר עוון ולא ישחית והרבה להשיב אפו ולא יעיר כל חמתו, וה' הושיעה המלך יעננו ביום קראנו, יש בהן תשעה עשר תיבות, וכן תשעה עשר סליחות בחומש לבד מן לא יאבה ה' סלוח לו, וכן מתענין תשעה עשר תעניות בשנה לבד מתשעה באב. 
יהי כבוד וכו', מנין כל תיבות פסוקים אלו קנ"א, יש שכתוב קנ"ב, ואולי היה רגיל בפסוק לקרות זה "את עמו", אכן לא כן הפסוק, אך פסוק אחר כי לא יטוש ה' את עמו בעבור שמו הגדול, ומאותו פסוק הורגלו רבים לומר את עמו, ובפסוק זה אלא עמו במזמור זה כ"א, והמנין מן יהי כבוד עד שה' אלקיו צריך אדם להוסיף קודם אשרי [אזכרות]. 
[עמוד קל] ואחר מזמור לתודה אומר בחול יהי כבוד ובשבת אומר יהי כבוד אחר ה' מלך גאות לבש, ומסדרים עם יהי כבוד פסוקים אחרים, ויש בהם כ"א אזכרות כנגד כ"א פסוקים שבתהלה לדוד. 
מכאן ואילך ליקוטי פסוקים: 
יהי כבוד ה' לעולם יהי כבוד השם מתכבד לעולם. ישמח ה' במעשיו לפי שאומר לפניו שבח על מעשיו. ורבותינו ז"ל אמרו בשחיטת חולין פסוק זה שר העולם אמרו כשיצאו הדשאים למינם, וכן סמכו בתהילים במזמור ה' אלקי גדלת מאוד, ותחדש פני אדמה יהי כבוד ה' לעולם, לומר כשחדשה פני אדמה בדשאים, נאמר יהי כבוד ה' לעולם. ישמח ה' במעשיו לפי שעל כל מין ומין טעון ברכה, ז' תיבות בפסוק זה ישמח ה' במעשיו, ז' רקיעים, ז' ימי השבת, ז' ארצות, ז' ימים. 
יהי שם ה' מבורך שיתברך לעולם, מעתה ועד עולם בעולם הזה ובעולם הבא, שם ה' מבורך בז' עולמות, לכך ז' תיבות בפסוק. 
ממזרח שמש מעת זריחת השמש, עד מבואו במערב, מהולל שם ה' שמהללים שמו לכך נאמר שמש ידע מבואו, בגמט' ג"ם שלשי"ם יו"ם, הם ל' יום בחדש. מהלל כתיב, שמהלל בהלוכו. 
רם על כל גויים ה' הוא מתרומם על כל שרי האומות, לכך ע' פסוקים בחומש שסופן אלקים, שהוא מושל על ע' שרי מעלה. על השמים כבודו עיקר כבודו מתראה בשמים. ובספר היכלות אומר כל אבר ואבר שבחיות כנגד ז' תהומות, וכנגד ז' מעונות, וכנגד בנתים, וכנגד מן הארץ עד לרקיע. לכך נאמר רם על כל גויים ה', אל תקרי גויים אלא גאים, ואין גאים אלא חיות הקודש שהם מתגאות מפני גובהן על כל הבריות שבשמים ובארץ, והקב"ה מתגאה על כלם, לכך נאמר רם על כל גויים ה'. ועל השמים כבודו, הראה כבודו בגבהי מרומים. 
ה' שמך לעולם זה שמי לעולם ההוה עם בריותיו. ה' זכרך לדור ודור זה שקוראים אדוני בלשון אדון. 
ה' בשמים הכין כסאו כסא בשמים למעלה, הכין כסאו בשמי השמים. ומלכותו בכל משלה בארץ, בשמים הכין כסאו כדי להודיע לבני האדם שמלכותו בכל משלה, שבכסא מלכותו ד' מלכים: שור, אריה, נשר, אדם, ויושב עליהם כמו שבספר היכלות אומר גאה בבריות אדם, דמות אדם בכסאך [עמוד קלא] קבעת ואימתך מלך עליהם. גאה בבהמות שור, דמות בכסאך קבעת ואימתך קדוש עליהם. נאה בחיות ארי, דמות אריה בכסאך קבעת ואימתך אריה. גאה בעופות נשר, דמות נשר בכסאך קבעת. 
י'שמחו ה'שמים ו'תגל ה'ארץ השם בתחלת התיבות, כי בשמו חתם שמים וארץ. ויאמרו בגויים בכל אומות. ה' מלך כי הכל מודים שהוא מלכך גדול. ה' מלך ה' מלך ה' ימלוך לעולם ועד אינו פסוק בכל הקריה, כי אם מספר המרכבה הועתק כי חיה אחת ששמה ישראל עומדת באמצע הרקיע וצועקת בקול [ואומרת בכל יום] ה' מלך ה' מלך. יבין השומע שעכשיו מלך ובתוך זה הדיבור אין להבין אם מלך קודם, לכך ה' מלך. ועדיין אין להבין אם מלך עכשיו או אם ימלוך, כשהוא אומר ה' ימלוך, יבין השומע שימלוך, אבל אין יודע אם מלך עכשיו או מלך קודם לכן, כי באלו הדיבורים יש תחילה וסוף וחקר, אבל בדבור שאין סוף וחקר ראוי להאמר ברצוא ושוב, כי בתוך כדי דיבור שיאמר מלך השם היקר, וירוץ המדבר לפסקו טרם תכליתו ישוב ויאמר ימלוך, ובתוך כדי דיבור שיאמר ימלוך וירוץ המדבר לפוסקו טרם תכליתו, ישוב באין הפסק וחקר והתחלה, כך עיקר צירוף השם לצרפו וגם לפרשו במאמר ה' מלך ה' מלך ה' ימלוך. 
ושם היקר של ד' אותיות שנכתב ואינו נקרא ככתיבתו, לפי שאי אפשר לקרותו כי אם בלא תחלה חקר ותכלית ברצוא ושוב. לכך כשמצרפים אלו ג' הפסוקים ויסע ויט ויבא בין מחנה, ומצרפין להיות תיבות שם היקר, לוקחים מראש תיבת פסוק הראשון אות אחת, ורץ והולך ולוקח עד סוף כל אותיות של אותו פסוק, וגם לוקח מסוף תיבת פסוק השני אות אחת, ושב והולך לאחור ולוקח עד ראש פסוק השני, וגם לוקח מראש תיבת פסוק השלישי, ורץ והולך ולוקח עד סוף כל האותיות פסוק השלישי, ומצרף אות ראשון הלקוחה מפסוק ראשון להיות אות ראשון בתיבה. וגם יצרף עם אות השני הלקוחה מסוף פסוק שני היות שניה בתיבה, ויצרף אות שלישי הלקוחה מראש תיבות פסוק השלישי, עם שתים הלקוחות מפסוק ראשון להיות אות שלישי בתיבה. 
וזה לך השם הגדול ככתיבתו על מטה האלהים: 
והו ילי סיט עלמ מהש ללה אכא כהת הזי אלד לאו ההע יזל מבה 
הרי הקם לאו כלי לוו פהל נלך ייי מלה חהו נתה האא ירת שאה ריי 
אום לכב ושר יחו להח כוק מנד אני חעם רהע ייז ההה מיכ וול 
ילה סאל ערי עשל מיה והו דני החש עמם ננא נית מבה פוי נמם 
ייל הרח מצר ומב יהה ענו מחי דמב מנק איע חבו ראה יבמ היי מום 
[עמוד קלב] והרי לך תבנית אחרת של השם הגדול של ע"ב תיבות, וג' אותיות זו תחת זו הם תיבה אחת מן השם: 
ו י ס ע מ ל א ך ה א ל ה י ם ה ה ל ך ל פ נ י מ ח נ ה י ש ר א ל ו י ל ך מ 
ה ל י ל ה ל כ ה ז ל א ה ז ב ר ק א ל ו ה ל י ל ה ת א ר א י ו ך ש ח ה ו ן 
ו י ט מ ש ה א ת י ד ו ע ל ה י ם ו י ו ל ך י ה ו ה א ת ה י ם ב ר ו ח ק ד 
א ח ר י ה ם ו י ס ע ע מ ו ד ה ע נ ן מ פ נ י ה ם ו י ע מ ד מ א ח ר י ה ם 
נ ע ה י ה י ו ל א ר ש י ה נ ח מ ן י ב ו מ י ר צ מ ה נ ח מ ן י ב א ב י ו 
י ם ע ז ה כ ל ה ל י ל ה ו י ש ם א ת ה י ם ל ח ר ב ה ו י ב ק ע ו ה מ י ם 
באלו ג' פסוקים ויסע ויבא ויט תמצא בהם כל אותיות של א"ב חוץ מן ג', מגיד שצריך לשלש האותיות ולחברם יחד. ועוד מגיד אין דורשין מעשה מרכבה לג' כדאמ' במסכת חגיגה. בפסוקי י"ג שיש בחומש לאהבה את ה', ואהבת את ה', כל האותיות בהם חוץ מג', לומר אין לומדין השם לא לגס רוח א', ולא לאץ רגלים ב', ולא לרגזן ג', דכתיב לא ברוח ה' - הגאה. ולא ברעש ה' - ממהר, ולא באש ה' - רגזן, ועוד אין מוסרין השם לרגזן א' לשונא הבריות ב'...., ומלאומרו ערו ב', ומלהשביעו ג'.... ובג' דברים צריך לזוכרו במקום טהור א', ובמלבושיו טהורים ב', ובשרו טהור ג'. 
בהתחלת שורות והו אני, זהו אני והו הושיעה נא והם בגולה עם ישראל, וסימניך [ואני] בתוך הגולה, והוא אסור בזיקים, זהו אני ה' הוא שמי, י' עם ה' י' עם ו' י' עם ה', הרי מו' ה' עם ו' ה' עם ה', וה' עצמו הם כ"ו, הרי בגלגול שם הנכבד ע"ב, לכך העובר על נבואתו הכהו הארי, דכתיב בפרשת ירבעם לנביא אשר השיבו וילך וימצאהו אריה בדרך וימיתהו, וכתיב בפרשת אחאב גבי נביא אחד וילך מאצלו וימצאהו האריה ויכהו. לכך צווי ליטהר בט' קבין שכתוב קול ה' על המים בטהרה להזכירו, וקב ד' לוגין הרי ט' קבין הם ל"ו לוגין, לוג ו' ביצים, הרי ו' פעמים ל"ו רי"ו ביצים, וכן טפח בלוחות הלוחות [עמוד קלג] על ו' בעובי ג' ו' פעמים, הם ג' פעמים ל"ו הם ק"ח, וכן לוח השני ח"ק הם רי"ו פעמים. 
כתב דוסא בן אלעזר במסורת ב' זה אל זה, חד ולא קרב זה אל זה, תנינא וקרא זה אל זה ואמר, לומ' בקשו מלאכי השרת לומר קק"ק וכמו וקרא זה אל זה ואמר קק"ק, אלא לא הניחן הק' אמ' מעשה ידי טובעים בים וכו' כדאיתא בערבי פסחים. ועוד מה שם שרפים עומדים אף כאן מיכאל וגבריאל באו לעזור לישראל, ומה שם וינועו אמות הספים אף כאן הרעיש כל עולמו, שנבקעו המים העליונים והתחתונים כדאיתא במכילתין. ולפי שרצו לומר קק"ק ג', לכך עולם ג' מג' פסוקים אלו. ויולך ה' מלא ו', לומר ביום ו' התנה הק' עם הים שיקרא לישראל ע"מ שיקבלו התורה בו' בסיון, דכתיב יום הששי, כדר' שמעון בן לקיש בע"ז ובמסכת שבת. כל הלילה ג' פעמים באלו ג' פסוקים לומר ביום ג', ולמקוה המים קרא ימים אז התנה לים ליקרע כמו כן כדאיתא בב"ר. וכנגד אלו ג' פסוקים ויסע ויבא ויט תקנו ג' מלכיות כאן ה' מלך א', ה' מלך ב', ה' ימלוך לעולם ועד ג', ואין לפרש יותר אלא לצנועים. 
ה' מלך עולם ועד שמלכותו מראה תמיד. אבדו גויים מארצו שהאביד ז' עממים מארץ ישראל לכך ז' תיבות בפסוק זה. 
ה' הפיר עצת גוים שביטל עצת[ם]. המון גדול קרוי גוים, כמו נינוה שיש הרבה ביחד. הניא מחשבות עמים מדינה אחת כשבאים ביחד או כפר אחד, קראוי עמים. 
רבות מחשבות בלב איש חושב לעשות כך וכך. ועצת ה' גזירתו. היא תקום ולא של האדם. מחשבות בלב איש סופי תיבות שב"ת. לומר בשבת דיבור אסור הירהור מותר, שנאמר ודבר דבר כדאמר במסכת שבת. אבל בירושלמי אומר שבת לה' אלקיך מה הקב"ה שבת מדיבורו אף אתה שבות מדיבורך, לכך רמז כאן שב"ת. יכול לפסוק צדקה או לשדך יתום ויתומה או להשכיר מלמד וסופר יכול יהא אסור ת"ל ועצת ה' היא תקום. 
עצת ה' לעולם תעמוד הוא יעץ ומי יפר. מחשבות לבו לדור [עמוד קלד] ודור ולא יתכן כלפי מעלה לומר מחשבה, אלא משמיעין לאזן מה שיכול להבין. וגם אין לומר לבו ממש. 
כי הוא אמר ויהי יהי אור ויהי כן, וכן כל דיבור ודיבור. הוא צוה ויעמוד ויהי כן. 
כי בחר ה' בציון היתה עיר המלוכה וקרוב לירושלים, ושוכן שכינתו בתוכה. אוה למושב לו נתאוה לישב בה ולשכן שכינתו בתוכה, שהרי נתאוה הקב"ה לשכון בתחתונים, לכך נאמר כי יד על כס י-ה, מן כס נחסר א' ומן י-ה נחסר ו-ה, הרי מן כס י-ה נחסר אוה, לפי שטיטוס החריב האיווי מה שאיוה למושב לו, וכת' פה אשב כי איויתיה. 
כי יעקב בחר לו י-ה ובך בחר ה' אלקיך, רק באבותיך חשק ה'. ותלה ביעקב, כמו כה תאמר לבית יעקב, וכן מורשה קהילת יעקב, לפי שמיטתו היתה שלימה וכל ישראל יצאו ממנו, וכתיב יעקב איש תם יושב אהלים, לכך נאמר יעקב. ועוד י' דברות עק"ב תיבות. 
ישראל לסגולתו לחבבו מכל גוי. ג' בספר תילים ה' מנת חלקי, חלקי אלקים לעולם, חלקי ה' אמרתי, כנגד ג': והייתם לי סגולה מכל העמים, בך בחר ה' אלקיך להיות לו לעם סגולה, ובך בחר ה' להיות לו לעם סגולה, כנגד כהנים לוים וישראל. ואתה תומיך וגורלי כנגד ה' האמירך היום, להיות לו לעם סגולה כנגד גרים. כי יעקב ז' תיבות בפסוק, ומתחיל בכ' ומסיים בוא"ו, זה משה, שהיה מאברהם עד משה ז' דורות, והיה מאדם בדור כ"ו. 
כי לא יטוש לא יניחם ה' את עמו המחוברים בתורתו. ונחלתו יעקב חבל נחלתו לא יעזב. 
והוא רחום יכפר עון ולא ישחית והוא הקב"ה רחום ועושה לפנים משורת הדין, יכפר עון כששבים אליו, ולא ישחית לא יחבל. והרבה להשיב אפו מלאך אף משיב מלהשחית. ולא יעיר כל חמתו מכל חמתו לא יעיר, כמו מי א-ל כמוך נושא עוון ועובר על פשע לשארית נחלתו, למי שמשים עצמו כשירים. והוא רחום י"ג תיבות, אם יעברו על י"ג בריתות שנכרתו על המילה, או על י"ג מידות שהתורה נדרשת, וחוזרים בתשובה ומתחננים י"ג מידות ה' ה' א-ל רחום, מיד מרחם ומכפר. 
ה' הושיעה המלך רבונו של עולם שלח לי ישועה גמורה. המלך [עמוד קלה] יענינו ביום קראינו אליך, שתהיה קרוב לנו כאשר נקראך בעת צרתינו, לכך אומר ה' הושיעה בסוף פרקי סליחות. ה' הושיעה ו' תיבות כל ו' ימים, אבל בשבת אסור לשאול צרכיו. 
[ישמח במעשיו לימות המשיח. יהי שם י-י באילו פסוקים שאינו מזמור אלא מפוזרין, מזכיר בהן י"ח פעמים השם, והשם שהוא ב"והוא רחום" בסופו אינו מונה, והכי נמי איתא י"ח בויושע, וי"ח פסוקים שאנו לוחשים אחרי שומר עמו ישר' לעד במעריב, והשם של ד' אותיו' הוא י"ח פעמים בכאן, נמצא הרי ע"ב, והוא שם של שבעים ושתים אותיות, ומניין זה איתא בפסו' ויסע מלאך האלהים, ובפסוק ויבא בין מחנה מצרים, ובפסוק ויט משה את ידו, ואני והו של השם, כל אחד ג' תיבות, כשיצטרף אילו ג' פסוקים נמצא ע"ב שמות בהם, וי"ח שאמרנו נגד י"ח ברכות. 
ממזרח שמש כל מקום מ"ם ברישא, מקום הוא. מהולל מהלל כתיב חסר ו', פי' כל זמן שהשמש מהלך, משבח הקב"ה, אבל כל זמן שהוא עומד דומם, שמש בגבעון דום, כלומר עמוד, ואמר לו הקב"ה בלשון דום. והכי נמי אמר ויקרא לאור יום, ביו"ד יש במילוי יש בו דל"ת מצינו בו דום. 
רם על כל גויים אל תקרי גוים, אלא גיים. ה' שמך לעולם שם של ד' אותיות. ה' זכרך לדור ודור השם של א-ד-נ-י. 
ה' בשמים הכין כסאו ובתהילים אין "הכין", זה הפסוק ליתא אלא לימות המשיח, כשיבנה בית המקדש אז יכינו כסאו נגד בית המקדש. ה' מלך ה' מלך ה' ימלוך הראשונה אנו קוראין מלך, אדרבה היה לנו לקרות הראשונה מלך ואחר כך מלך, כלומר היה, הוה ואח"כ ימלוך, אלא להכי איתה השם בראשונה מלך, כשאדם אומר השם מלך ומחשב מה היה קודם לכן, ימנע ויכלה מחשבתו ויחשוב ויאמר מלך, להכי ניתקן מלך בראשונה. וכשהוא רוצה לחשוב ולירד בעומק יאמר ויחשוב בימלוך, ואם יעמיק ויחשוב יותר מדאי, לכן יתחיל במלך וחזר הענין. להכי ניתקן פסוק האמצעי ויבא בין מחנה לאומרו מסופו לראשו, והוא פסוק אמצעי בין פסוק ויסע מלאך ובין ויט משה את ידו. 
מארצו כי הארצות של הקב"ה. אוה חסר י', כס י-ה חסירים, ומה חסר בכם א', ומה חסר בי-ה וד' אותיות ו' ה' הרי לך אוה אלוה, להכי לעתיד כי בחר ה' בציון אלוה אוה. 
והוא רחום מאחר שהוא רחום דין הוא שיכפר. ה' הושיעה אילו ב' תיבות י"ה [ב]התחלתן. המלך יענינו להיפך י"ה. 
ישמחו השמים ותגל הארץ פירשתי לעיל, השם של ד' אותיות בהתחלתן. ועוד שמעתי מאילו סופי תיבות צלמו שיחבב הקב"ה הצדיקים. וישראל לסגולתו כאדם שמחבב את אשתו]. 

פירושי סידור התפילה לרוקח [כז] אשרי 
=================================== 
[עמוד קלו] [כז] אשרי 
(סודות התפילה) 
מצאתי כתוב בתפילה ישן נושן וז"ל: 
כאן נהגו אנשי צרפת לומר אשרי תמימי דרך, וכתב רבנו החסיד זצ"ל דטעות גדול הוא בימינם ובשמאלם, כי מן יהי כבוד עד תהילה לדוד תמצא י"ט אזכרות ואחד שה' אלקיו, וכן תמצא י"ט אזכרות בויושע עד ושמו אחד, כשכופלין ה' ימלוך לעולם ועד, ואחד מקדש ה' כתוב באל"ף דל"ת, וכן בתפילת ערבית בברוך ה' לעולם אמן ואמן י"ט אזכרות, ואחד א-ל אמת. וכן תמצא י"ט אלקים בפ' ואלה שמות, וכן תמצא י"ט אלקים בפ' וישמע יתרו, וכן תמצא י"ט עי"ן בפרשת יום השישי בראשית, וכן תמצא י"ט פעמים שהקב"ה נקרא אב, וי"ט פעמים סליחה בחומש, לבד מאחד (ו)לא יאבה השם סלוח לו. וכן תמצא י"ט תיבות בפסוק מי יתן והיה לבבם זה, וכן תמצא י"ט אמרות בתמניא אפי, וי"ט שבחות בישתבח כשתחשוב שיר וזמרה לאחד, וי"ט למצרים בפורענותם בספר יחזקאל. וכן תמצא י"ט אזכרות במשלי בספר ראשון, וכן תמצא י"ט לשון ייחול בספר תהילים כגון מיחלים יחלנו הוחלנו. וכן תמצא י"ט לשון קיווי בספר תהילים כגון קוה קויתי וכיוצא בהן. וכן תמצא י"ט פסוקים בחומש שבהם אברהם יצחק ויעקב כסדר, וכן תמצא י"ט ברכות בפרשת והיה עקב מושמר ה' אלקיך לך עד ואכלת את כל העמים, וכן תמצא י"ט כ"ף בדברות שניות, וכן תמצא י"ט פעמים נקראו ישראל בנים, לבד ולא בניו מומם, וכן עוד הרבה. 
וכל אלו י"ט י"ט מחוברים יחד בקרסים ובלולאות, ויש בהם טעמים וסודות הרבה מאד מחזיקים יותר משמונה קונטרסים גדולים. על כן כל ירא השם לא ישמע אל דברי הצרפתים המוסיפים פסוק אשרי תמימי דרך, כי לפי תוספת טעותם תמצא כ' אזכרות לבד מאחד שה' אלוקיו, וזהו טעות גדול. ועוד מן יהי כבוד עד שה' אלקיו תמצא קנ"ב תיבות, ואם תוסיף אשרי תמימי דרך תמצא קנ"ח תיבות, גם זה הבל ורעות רוח, כי גם זה סוד גדול וטעם גדול למה יש קנ"ב תיבות מן יהי כבוד עד שה' אלקיו, אבל לא יכול גויל אם גומד ארכו. 
ועוד לדברי צרפתים שמוסיפים אשרי תמימי דרך תמצא ד' אשרי, אשרי תמימי דרך, אשרי יושבי, אשרי העם, אשרי העם, וזהו טעות ושקר גדול, שהרי [עמוד קלז] לא תמצא כי אם ג' אשרי, כנגד ג' יום הכיפורים בחומש, וכנגד ג' [ה'] אלקי ישראל בחומש, וכנגד ג' חליפת חסרים א', חלפת כתי', וכנגד ג' ה' אלקי אברהם יצחק וישראל, וכנגד ג' ה' אלקי ישראל בתהילים, וכנגד ג' ה' בפרשת אשה כי תזריע, וכנגד ג' קדוש ישראל בתהילים, וכנגד ג' אלקי צבאות [אלהי] ישראל בירמיהו. וכנגד ג' קדישי עליונין בדניאל, וכנגד ג' מעלות לכסא, וכנגד ג' ירום ונשא וגבה מאוד. וכנגד ג' קשת בנח. וכנגד ג' מעלות לפני המנורה, וכנגד ג' כסא בשלמה, וכנגד ג' דמות הכסא, וכנגד ג' ה' אלוקינו ה' אחד, וכנגד ג' כמראה אבן ספיר אבן ספיר לבנת הספיר, וכנגד ג' כעין החשמל כעין חשמל כעין החשמלה, וכנגד ג' ומתוכה מתוך האש ומתוכה, וכנגד ג' ויפגע במקום המקום במקום ההוא, וכנגד ג' תפלות ביום ובלילה שחרית מנחה ערבית, וכנגד ג' ימים בשבוע שקורין בתורה, וכנגד ג' כהן לוי וישראל. וכנגד מלכותו מלכותך מלכות כל העולמים, וכנגד ג' ה' אלקינו בחומש בסוף פסוק, וכנגד ג' אני ה' אלקיכם בחומש בסוף פסוק, וכנגד ג' אל [ה'] אלקי ישראל בדברי הימים, וכנגד ג' ויברך אלקים, וכנגד ג' ק"ז בהלל, וכנגד ג' ו' ז' במזמור ברכי נפשי, וכנגד ג' שלום מלאים בנביאים, וכנגד ג' צור בהאזינו וא' הצור וב' צורם. וכנגד ג' אוהבי שמו בתהילים, וכנגד ג' כבוד שמו, וכנגד ג' ושמעת השמים בתפלת שלמה, וכנגד ג' פעמים שנקרא הקב"ה מקוה, וכנגד ג' ח' בוהיה אם שמוע, וכנגד ג' דרכים האשה נקנית, וכנגד ג' בכל לבי בתהילים, וכנגד ג' על יריאיו בתהילים. וכנגד ג' ילוד אשה באיוב. וכנגד ג' אלף שנה מהלך הגן, וכנגד ג' פעמים שמסיימים קדיש ביום. כל אלו מחוברים יחד בקרסים ובלולאות, ועליהם סודות גדולים ועצומים המחזיקים כמה וכמה קונטריסים, ולכן כל ירא השם יתפלל תמיד ויאמר בסודם של צרפתים אל תבא נפשי ובקהלם אל תחד כבודי, הבודים מלבם ומוסיפים בתפלתם כמה וכמה תיבות שלא לצורך, וגורמים גלות לרש ולבניהם עד סוף כל הדורות, והמונעים מלהוסיף עליהם אמר החכם בספר משלי ושומע לי ישכון בטח, בעולם הזה ובעולם הבא. 
[עמוד קלח] אלקי המלך, ואברכה. וי"ו יתירה, שראה דוד שעתיד לצאת ממנו בן שיש בו ששה דברים: רוח חכמה, בינה, רוח עצה, גבורה, רוח דעת, יראת ה'. 
בכל יום אברכך, משום שהצדיקים אפילו במיתתן קרויים חיים, ודוד יסד המזמורים שעתיד לשבח בהם הקב"ה הרי כאלו היום מברך הקב"ה. ד"א על שם שפתיו דובבות בקבר. 
טוב ה' לכל, אפילו ביסורים שהוא ממרק בזה העונות, ואם כן הוא טוב אפילו לרשעים אם מייסר אותם. 
ורחמיו על כל מעשיו, אפילו בהמה חיה, וכמו שאמרו חז"ל צער בעלי חיים דאורייתא. 
בעתו, ר"ת בשר, עצים, תבשיל, יין. 
אשרי יושבי ביתך לפי שהכל נכספים לבא אל בית ה', לפי שנכבדות מדובר בה, הכל באים ומרבים בנדרים ונדבות, אמר אשרי יושבי ביתך, שמתנדבים להיות שם ואוכלים ושבעים בשלמים ותודות ומעשר שני ושבעים ומהללים, שהרי הקרואים משבחים עם הקורא אותם שמה, שנא' עוד יהללוך סלה, לפי שהם הקרואים שהרי אין מביאין הקדשים לידי נותר, שנא' אשלם לך נדרי, ואספרה כל יראי אלקים אשר עשה לנפשי, ומהללים עם הקרואים. 
יושבי ביתך והלא אין ישיבה בבית ה', אם תחפץ על המלך אמרו לכך אמר מלכי, וכתי' ימים על ימי מלך תוסיף, ישב עולם לפני אלהים, חסד ואמת מן ינצרוהו אכילת זבחים, כן אזמרה שמך לעד לשלמי נדרי יום יום, זהו עוד יהללוך סלה עוד מימים ימימה היה הנודר אומר אם יושיעיני הקב"ה אז אני אביא לו כך וכך קרבנות ביום פלוני בכל שנה ושנה, זהו ובימי אקרא וכת' נדרי לה' אשלם, זהו עוד לשנה הבאה, מדי שנה בשנה ליום שנדר, ואם ביום חדש נדר להביא בכל חדש, הכל כ[פ]י הנודר אשר ידור. סלה סלסל הדבר, באלקים אהלל דבר בה' אהלל דבר. 
אשרי יושבי ביתך לא בעזרה אלא בירושלים, וכן הוא אומר אגורה באהלך עולמים, כדי לשלם נדרי תמיד. אשרי יושבי, מעכבים שם, כמו שבו לכם פה עם החמור, וישב עמו חדש ימים עיכב. וכן אשב בהר לפי שאומר... שכלתה נפשו. אבל אשרי יושבי ביתך שמרננים תמיד ומתענגים, ולא היו אוכלים בשר משחרבה שילה אלא דרך שלמים. 
[עמוד קלט] ביתך לשכות היו בנויות אצל עזרה בחול ושם אוכלים קדשים, שנ' ויאמר אלי זה המקום אשר יבשלו שם הכהנים את האשם ואת החטאת, וכתי' ויאמר אלי אלה בית המבשלים אשר יבשלו שם משרתי הבית את זבח העם, והנה מים מפכים לשתות, וכתי' נשיא הוא יושב בו לאכל לחם לפני ה', זהו יושבי ביתך. 
לאכול עוד מימים ימימה כפי נדרו, עוד לאחר שאוכלים ושביעים כמו שאנו עושין בלילי פסח אחר אכילה, וזהו ואכלתם אכול ושבוע והללתם את שם ה' אלקיכם אשר עשה עמכם להפליא, זהו עוד יהללוך, לאחר אכילה זהו קודש הילולים לה', עוד לפני אכילה שנ' כי הוא יברך (את) הזבח, עם הזבח יברך להקב"ה. ועוד לאחר אכילה זהו הילולים ב' הילולים, זהו עוד יהללוך סלה. סלה פעמים רבות רגילים. 
אשרי יושבי ביתך שמשם הוראה יוצאה, כי מציון תצא תורה ומלמדין תורה. עוד יהללוך סלה ישא ברכה מאת ה'. עו"ד יהללו"ך סל"ה בגימ' ז"ה עו"ד לעול"ם הב"א, מי שמהלל להקב"ה בכוונת לבו בעולם הזה זוכה לעתיד לבא. 
[אשרי יושבי ביתך אשרי יושבי בסף ביתך תמיד, עוד יהללוך סלה וכשהולכים לביתם עוד חוזרים לבית הכנסת, ויהללוך סלה בסילסול לעולם. אשרי יושבי ביתך בעולם הזה, ועוד יהללוך סלה לעולם הבא. יהללוך סלה בגמטריא ז"ה לעול"ם הב"א, כן כל מנהג שאדם עושה בעולם הזה הוא עושה לעולם הבא, כי בלעם שרצה לקלל את ישראל בעולם הזה, הנה בתוך גיהינם אומר לאונקלוס הגר לא תדרוש שלומם וטובתם כדאיתא בסנהדרין בפרק חלק, אבל הצדיקים ירננו על משכבותם. סלה לשון קיום. 
אשרי העם שככה לו הברכות שכתוב במזמור לדוד ברוך ה' צורי אין פרץ ואין יוצאת ואין צוחה, ואין פרץ בחומת העיר, ואין יוצאת חוץ מהשערים הגדולים והידועים, ואין צוחה ברחובותינו, כך היה מנהגם בבא שמועה רעה כי נגף ישראל לפני אויביהם. 
אשרי העם שה' אלקיו ולמה באה לו כל זאת הטובה בעבור שה' אלקיו, אשרי העם שככה לו שבחרם להיות לו לעם סגולה כיום הזה. אשרי העם שה' אלקיו, שאלו-ה אמת ויחיד הוא אלקיו, כי אין אלוה מלבדו, והוא חי וקיים אין כמוהו, ואין כל לדמותו ברוך הוא. 
[עמוד קמ] הרי אמרינן ג' אשרי, כי אשרי בא"ת ב"ש תבג"ם בגימטריא הרי תמ"ה עולה, וג' פעמים תמ"ה הם אלף של"ה כקץ דניאל של משיח, זהו כל האומר תהילה לדוד בכל יום מובטח לו שהוא בן העולם הבא, ועוד ת'ב'ג'ם' אשרי בא"ת ב"ש, תאמר א' פעמים ת', ש' פעמים ב', ר' פעמים ג', י' פעמים מ', הם אלפיים, כאלפיים שקדמה תורה לעולם, הרי ג' פעמים אשרי ו' אלפים כו' אלפים שהוה העולם. להכי צריך יכוון לבו ולא יסיח בנתיים. ואם תאמר הלא ג' פעמים אנו אומרים אשרי הרי ט' פעמים והם י"ח. וי"ל נגד י"ח ברכות שצריך אדם שיכוון לבו]. 
אשרי העם שככה לו כל אותה הטובה שהזכיר אין פרץ ואין יוצאת ואין צווחה ברחובותינו, מאושר העם המובחר יחד לעובדו. שככה לו בטוח, כמו אשרי אדם עוז לו בך, שבוטח שתענה לו בנביאים ובאורים ותומים, כמו אשרי תבחר ותקרב ישכון חצריך, שכשעולים לרגל בוחרים יראי אלקים שיהו קבועים שם ויהיו מן הקרואים על הזבחים, שנ' מי יעלה בהר ה' ומי יקום במקום קדשו נקי כפים ובר לבב, מי ישכון בהר קדשו הולך תמים ופועל צדק, וכתי' זה דור דורשיו מבקשי פניך יעקב סלה, זהו שמעה תפילתי האזינה אלקי יעקב סלה, כי ברגלים היו מבקשים צרכיהם וצורכי אנשי עירם הטוב שבהם, אלקי יעקב הכהנים. ולפי שהיו מתפללים והקב"ה עונה להם, אמ' אשרי העם המבורר שככה לו אשרי העם שה' אלקיו ובוטח בו וחוסה בו, ה' אלקי יגיה חשכי כי בך ארוץ גדוד ובאלקי אדלג שור. 
והנה אמרנו ג' פעמים אשרי יושבי אשרי העם אשרי העם, וכן במזמור למנצח על הגיתית מה ידידות משכנותיך ג"פ אשרי, אשרי יושבי, אשרי אדם עז, אשרי אדם בוטח בך, כנגד ג' רגלים, וכנגד ג' נפשי לבי ובשרי במזמור מה ידידות, וג' נכספה וגם כלתה וג' ירננו, וג' פעמים ביום היו מהללים ערב ובקר וצהרים, וג' מצאה בית, יושבי ביתך, בבית אלקי, וג' כהנים לוים וישראל. אשרי יושבי, אשרי העם, אשרי העם, ג' אשרי נגד ג' רגלים. וכן ג' נפשי לבי ובשרי, ג' כהנים לוים וישראלים, על כן אין לומר אשרי תמימי דרך. 
מן יהי כבוד עד כאן שה' אלהיו לקוטי פסוקים הם שאינן סמוכין זה אצל זה, אך נתייסדו מן המזמורים: 
א יהי כבוד ה'. ב ישמח ה'. ג יהי שם ה'. ד מהולל שם ה'. ה רם על גויים ה'. ו ה' שמך. ז ה' זכרך. ח ה' בשמים. ט ה' מלך. י ה' מלך. יא ה' מלך. יב ה' ימלוך. יג ה' מלך. יד ה' הפיר. טו ועצת ה'. יו עצת ה'. יז כי בחר ה'. יח כי לא יטוש ה', הרי י"ח אזכרות קודם אשרי. 
וכן בערב תקנו לומר י"ח שמות מן ברוך ה' לעולם: א ברוך ה' לעולם. ב [עמוד קמא] ברוך ה' מציון. ג ברוך ה' אלקים. ד יהי כבוד ה'. ה ישמח ה'. ו כי לא יטוש ה'. ז יהי שם ה'. ח כי הואיל ה'. ט ה' הוא האלקים. י ה' הוא האלקים. יא והיה ה' אחד. יב והיה ה' אחד. יג יהי חסדך ה'. יד לפניך ה'. טו ברוך ה' ביום. יו ברוך ה' בלילה. יז ברוך ה' בשכבנו. יח פדית אותי ה'. 
וכן י"ח אזכרות בויושע, ובג' פסוקים שתקנו אחריו: א ויושע ה' ביום ההוא. ב אשר עשה ה'. ג העם את ה'. ד ויאמינו בה'. ה ויאמינו בה'. ו אשירה לה'. ז ה' איש מלחמה. ח ה' שמו. ט ימינך ה'. י ימינך ה'. יא באלים ה'. יב עמך ה'. יג פעלת ה'. יד ה' ימלוך. טו כי לה' המלוכה. יו והיתה לה'. יז והיה ה'. יח והיה ה'. 
וכן י"ח מזמורים מתחילים בתלים בשם המיוחד: א ה' מה רבו צרי. ב ה' אל באפך. ג ה' אלקי בך חסיתי. ד ה' אדוננו. ה בה' חסיתי. ו ה' מי יגור. ז ה' בעזרך. ח ה' רועי. ט לה' ארץ. י ה' אורי וישעי. יא ה' אל באפך. יב ה' אלקי תשועתי. יג ה' מלך גאות. יד ה' מלך תגל הארץ. טו ה' מלך ירגזו. יו ה' לא גבה לבי. יז ה' קראתיך. יח ה' שמע תפלתי. יט ה' מעון אתה. כנגדם תקנו י"ח ברכות, ואחד ברכת המינים למשומדים. 
וכן בתורה ט"ז פרשיות שמתחילים וידבר ה' אל משה לאמר, וב' ויאמר ה' אל משה בא אל פרעה, ויאמר ה' אל משה אמור אל הכהנים, הרי י"ח במשה, ואחד ויאמר ה' אל אברהם לך לך. 
וכן י"ח "עולת תמיד" בתורה, ואחד וזה אשר תעשה על המזבח, שיש בו תמיד ולא עולה, ותפילות כנגד תמידים תיקנום. 
וכן י"ח "יראת ה'" במשלי, ואחד חכם ירא וסר מרע. לומר כשהאדם מתפלל יש לו לעבוד ביראה ויתרצה בו כמו "תמיד", ואמרו ז"ל ולעובדו בכל לבבכם וכי יש עבודה בלב אלא זו תפילה, דכתיב אלקך די את פלח ליה בתדירא. ויזכה לחזות מלך ביופיו ששט בי"ח עולמות, ואומר בסידורא רבה דבראשית במרכבה בהתחלתו מנין שיש י"ח אלפים עולמות ושם העיר מיום [עמוד קמב] ה' שמה, מלמד שמיום שהתחיל באמצעיהם שנ' סביב שמנה עשר אלפים ושם העיר, מלמד שמיום שהתחיל וברא הקב"ה את העולם ותיקן מעשה בראשית, קבע הקב"ה שמה של ירושלים ושמה של ארץ ישראל להשרות שכינתו בתוכה, ואחר כך נתעלה וישב ברומו של עולם שנא' רומה על השמים אלקים, זהו וישבע בח"י העולם. 
וכן האדרת והאמונה לח"י עולמים. ובמזמור הבו לה' בני אלים י"ח פעמים ה', ואחד א-ל הכבוד. 
[באשרי תמצא בכל פסוק אחר האתנחתא ו', חוץ מב' פסוקים חנון ורחום וקרוב ה' לכל קוראיו, שאין בהם ו', וסימן ח"ק. וח"ק בגמטריא גהינ"ם, ורמז לך שכל האומרם ג' פעמים בכל יום לא יראה פני גהינם. 
אשרי העם שככה לו "שככה" בגמטריא מש"ה, אשרי העם שזכות משה רבינו עליו השלום עומדת לו. אשרי העם שה' אלקיו פי' העם שיכולין לעשות שיהא הש[ם] של מדת הרחמים, משה רבינו. 
אשרי יושבי ביתך עוד יהללוך סלה נוטריקון אחר ששת ראשונים ימים, יום שביעי [בחר] י-ה, ברכות י-ה תמלא יין כוסי, עופות ובשר דגים, ישלים הפרשיות לבוש (הבדלה) לבנים וחלף כסותך, סליקא לעשות הבדלה]. 
תהילה לדוד הילול נאה ומשובח לדוד. ארוממך אני ארומם בכוונת הלב. אלקי המלך שהוא אלוק ואין עוד מלבדו. המלך, שהוא מלך על כל וכל הגויים תחת כבודו בכס היקר. ואברכה בכל עת, שמך המיוחד נכבד. לעולם ועד כל ימי חיי בימי הבלי. 
השם עם הכינוי בא"ד צ"א כנגד השם כך, אבגד"ה בגימט' ט"ו אבגדה"ו בגימ' כ"א אבגדהוזחט"י בגימ' נ"ה, הרי ט"ו כ"א נ"ה הם צ"א, אדנ-י בגימ' ס"ה הוי-ה בגימ' כ"ו, הרי צ"א, ו"ו כפול על הא' ב' על י', ולפי שחשבון יו"ד ה"א בגימ' ככל השם כ"ו י-ה הוא שם, וכיון שב' ההי"ן בשם, יש למנות האותיות מן י' ואילך כך: יכלמנס עפצקרשת אבגדהוזחטיכלמנסעפצקרשת אבגדה, הרי נמצא השם, הרי כולם יעלו לחשבון ג' אלפים מ' פחות. ועוד מנה כך: יו"ד יכלמנסעפצקרשת אבגדהו זחטיכלמנסעפצקרשת אבגד הרי ג' אלפים מ"ה פחות, ומצאנו יו"ד ונמנה ה"א הוזחטיכלמנסעפצקרשת א' הם אלף תפ"ו, ו"ו ו' זחטיכלמנסעפצקרשת אבגדהו הם אלף ותק"א, ה"א הוזחטיכלמנסעפצקרשת א' הרי ק' אותיות, לכך ק' ברכות חייב אדם לברך בכל יום, וכת' ואברכה שמך לעולם ועד. 
[עמוד קמג] [תהילה לדוד הילול מפואר ונכבד שאמר דוד, כאן מתחיל המזמור ומסיים שם קדשו לעולם ועד. מן ארוממך אלקי המלך עד שם קדשו לעולם ועד ק"נ תיבות, וכשאנו אומרים אותו ג' פעמים יהיה ת"נ תיבות כמניין תהילה מלא כי חסר כתי', לכך קורין אותו "תהילה" ואומרים אותו ג' פעמים. 
ארוממך אלקי המלך בלב ובדיבור אספר רוממות. והתחיל בארוממך כי התהילה שיר נכבד מאד, ובהילול ישראל הכסא מתרומם רם ונישא, והכבוד מתרבה כאשר נבאר לפנינו. ואמר אלקי, שהוא א-ל-ו-ה שלי ואין עוד, המלך, שהוא מלך על הכל, והמליכוהו בראש הילולו כי מלך גדול הוא. ואברכה שמך הואיל ואתה מלך על כל ואלקי, אברכה שמך המיוחד לך לעולם ועד, מכאן כשמברך שצריך להזכיר שם שמים ומלכות שאומר אלקי המלך ואברכה, יכול שלא יאמר כי אם ברוך אתה אלקינו מלך העולם תלמוד לומר ואברכה שמך, איזהו שמו הוא ה', כדכתיב ה' איש מלחמה ה' שמו, סיים התהילה ויברך כל בשר קדשו כי ה' הוא הבורא, ולפי שהוא קרוב אל כל בתוך שער אומרים ארוממך כאילו מדבר אליו, כי הוא כנגדו, שויתי ה' לנגדי תמיד, בקרבך קדוש. לעולם ועד כלומר כל ימיי שאני בחיים שהוא עולמי, אברכה שמך]. 
בכל יום אברכך בכל יום אברך לפניו בכיוון הלב, ואהללה שמך המיוחד לעולם ועד, לכך ניתנה יו"ד בראש השם לשון הודאה, מודים בגימ' ק', וכן י' אטב"ח גזד"ו, אבז, אגו, אדה, בגה, אבגד, הרי ט' תיבות וי' עצמו שהם בגימ' ק', לכך יו"ד וקו"ף הב...., וכל האומר תהילה לדוד בכל יום מובטח לו שהוא בן העולם הבא, ולעתיד יודו לה' חסדו, על כן אמ' דוד ואהללה שמך לעולם ועד. 
[בכל יום אברכך בכל יום ויום אברכך, כי שם ה' אקרא, שם ה' בגימ' שס"ו, כנגד שס"ה יום ורביע שצריך לברכו בכל יום ולייחדו. ואם תאמר ומה צורך לכבוד שיברכוהו בני אדם הטמאים, אמת כי איננו צריך שהרי מלאכים הקדושים מברכין שמו באימה בסוד כל רגע ורגע, אך ה' חפץ למען צדקו לצדק בריותיו, וחפץ שייראו מלפניו ויברכוהו, וכתר הברכות שאומר בכוונת לבו לעתיד יעטר לצדיק, דכתיב יהיה ה' צבאות לעטרת צבי לצפירת תפארה לשאר עמו, זהו אם צדקת צדקת לך, והואיל ואמר ואברכה שמך מה צריך עוד בכל יום אברכך, אלא אם נאמר ואברכה שמך, הייתי אומר רק יברך שם המיוחד בי"ה, אבל לא בכינוי, תלמוד לומר בכל יום אברכך ולא אמר שמך, ואם נאמר בכל יום אברכך לא הייתי יודע שצריך לומר שם המיוחד ה' או כינוי אלקינו, לכך נאמר ואברכה שמך. 
[עמוד קמד] ואהללה שמך לעולם ועד אהיה מן המהללים תמיד, כי המהללים מעלתם יתירה מאד, ואהללה שמך אשבח שמך לעולם ועד, כי שמך לשון היה הוה ויהיה, מ'צ'פ'ץ' י-ה-ו-ה בא"ת ב"ש בגימטריא ש', א-ד-נ-י בגימטריא ס"ה הרי שס"ה, לומר כל שס"ה ימים שבשנה בכל יום אהלל שמך, וכנגד ו' שעות היתירים על שס"ה, כנגד ו' של א-ד-ו-נ-י. ולפי שהזכיר שמך אמר ואהללה, כמו כשמך [אלהים] כן תהלתך]. 
גדול ה' ומהולל מאד כבודו אות בצבאותיו, ואתא מרבבות קודש, דגול מרבבה, והוא גדול ומהולל מאד כפי גדלו, הילולו נאה לו, ולגדולתו אין חקר אף מה שנא' בספר המרכבה שיעור הקומה כפי שיעור הנראה לעינים, אך לגדולתו כמות שהוא לבורא אין חקר. 
[גדול ה' ומהולל מאד לפי שאומר ואהללה שמך אומר גדול ה', כי מי ימלל גודלו והילולו. גדול ה', הוא מלא כל הארץ כבודו, בקרבך קדוש, והוא גדול מאד ומראה כבודו בלב בני אדם, ור"ב כ"ח אלפים רבבות פרסאות שלו, ולמלאכים כבוד גדול יותר מכפי יוכלו לסבול, ולפנימיים עדיין יותר גדול מאד. והסוד פה אל פה בלא כת"ב. גדול ה' ומהולל מאד יש אדם גדול מאד אך אינו נאה לו אך הכבוד נראה גדול ומהולל שנאה לו הגודל, ואם תאמר יש קצבה לגודלו תלמוד לומר ולגדולתו אין חקר, אין קצב[ה] לגודל תפארתו, ולפי גודל תפארת כבודו אשר מראה לבני עליון יהללוהו, זהו גדול ה' ומהולל מאד, ולגדולתו אשר אין ניכר משאר מלאכים בגודל הדרו, אין חקר לחקור גודלו]. 
אשרי יושבי ביתיך בא"ת ב"ש א' פע' ת', ובש' ב' פעמ' ש', שהם ת"ר, וג"ר שהוא ג' פעמים ר' שהם ת"ר, ור' פעמים מ' הם ד' מאות, נמצא אשרי אלפים, להכי אמ' רבותי' מובטח לו שהוא בן העולם, שהרי כת' ג' פעמ' אשרי, הרי שש אלף, נגד ו' אלפי' ב' תוהו ב' תורה וב' ימות המשיח, להכי צריך שיכוין לבו ולא יסח בנתיים. ואם תאמר הלא ג' פעמ' אנו אומ' אשרי הרי ט' פעמים והם י"ח, וי"ל נגד י"ח ברכות שצריך אדם שיכוין לבו כמו בתהילה ומתהילה ואילך מתחיל לכוין. 
ארוממך י-י אמ' דוד מאחר שדיליתני חייב אני לקלסך ולרוממך, ולהכי כת' אלוה מלא, שהרי ו' נסים נעשו לדוד, שסיבבוהו אויביו מו' רוחות, ד' רוחות סיבבוהו בחיילות, ולמעלה מראשו היו יורים חצים, ותחתיו מקום הילוכו היו חופרין חפירות בארץ כדי שיכשל בהן, להכי כת' ו' פעמים בתילים שיר חדש. הכא כת' ארוממך, בכל יום אברכך, וגדול ומהולל מאד, אילו ג' שבחות שכל שבחות של הק' משולשים, ומאן דאמר כל ברכה שאין בה מלכות אין [עמוד קמה] שמה ברכה, להכי כת' אלוה, ומאן דאמ' לא צריך דהא כת' בכל יום אברכך ולא כת' מלכות. 
דור לדור ישבח מעשיך כל דור מגיד שבח מעשיך שאתה פועל עם בני האדם. וגבורותיך יגידו שיגידו גבורותיך שאתה עושה עמנו. 
הדר כבוד הודך כשגבורותיך יגידו ואז הדר הכבוד מתרבה, וגם ההוד מתגדל, ודברי נפלאותיך אשיחה דברים פלאים שאתה עושה עם העולם אשיחה לבני האדם. ועזוז נוראותיך כשאני אשיחה להם עזוז נוראות שאתה עושה יאמרו לבניהם. וגדולתך גודל שבחך אספרנה תמיד. וגדלותך כת' מה שעושה עם דלות, בכל מקום שאתה מוצא ענותנותו שעושה עם דלות, האל הגדול ועושה משפט יתום אלמנה ונכה רוח אבי יתומים ודיין אלמנות, לכך כת' וגדלותך וקרי' וגדולתך עם דלות גדולה. ועוד לפי שאמ' אספרנה לומר לו לבד נודעה גדולתו ולא לבני אדם, עושה גדולות ולא נדע כאילו וגדולותך. 
זכר רב טובך מזכירין רב טובך. יביעו כמעין הנובע, כן יביעו שפתותיהן להזכיר רב טובך וצדקתך שאתה עושה עם בני אדם. ירננו בקול רינה. 
חנון בקול שמתחננים לפניו לובש חנינות. ורחום בשמיעת קול, ה' ארך אפים מאריך אף, וגדול חסד שעושה חסד בכל עת. 
טוב ה' לכל בין לטובים בין לרשעים. ורחמיו על כל מעשיו בין על אדם בין על בהמה וחיה ועוף. 
[דור לדור ישבח מעשיך דור אחד יספר לדור אחר גודלו ומהללו, על כן כל דור ודור ישבח מעשיך, אשר עשית השמים והארץ והים וכל צבאם. וגבורותיך יגידו גבורות שאתה סובל כולם בכחך, יגידו לבניהם ובני בניהם לדור אחר. ועוד דור לדור ישבח מעשיך, שעשית סוכות ועבי שחקים וחשך וערפל סביב כסאך, פן יראו גודלך לאין חקר, וגבורותיך שאתה מראה לבני עליון יגידו להם, הגדה שייך במקום שלא ידע מתחילה. 
הדר כבוד הודיך כשהזכיר וגבורותיך יגידו מיד אמר הדר כבוד הודיך, מלמד כשהצדיקים מגידים נוראותיו וגבורותיו הכבוד מתרבה, לא שיתרבה, כי לגדולתו אין חקר ולהוד הדרו אין סוף, אך מראה לנביאים שיהללוהו וישבחו את מעשיך ה', הכבוד מראה להם כבוד גדול והוד גדול מתחילה, כי אין השכינה שורה אלא מתוך שמחה של מצוה, מזמור לדוד אומר שירה ושרתה עליו שכינה, והיה כנגן המנגן ותהי עליו רוח אלקים, על כן הראה אכתריאל לר' ישמעאל כהן גדול כאילו מתפלל יהי רצון מלפני שיגולו רחמיי על מדותיי, כמו למשה ויעבר ה' על פניו ויקרא שנתעטף כשליח צבור, לא [עמוד קמו] שמתפלל אלא להראות להם איך יתפללו, כי בכבוד מראה רצון הבורא ב"ה כבאספקלריא, זהו הדר כבוד הודיך. 
ודברי נפלאותיך אשיחה ודברי נפלאות שעשית במצרים להראות הדר כבודך ולהודיע שעשית לבניך כי אתה בקרבם אשיחה עם לבבי, ודברי נפלאותיך שעשית ושתעשה לעתיד אשיחה. ודברי נפלאותיך, שהדר כבודך בין המלאכים שנקרא ה', אדון, אדנ-י, ובין הנביאים הנקרא י-ה-ו-ה ובין האבות בא-ל שד-י, זה אשיחה בליבי, ואין מוסרין אלא למבין מדעתו, ודברי נפלאות שלא סיפר דור לדור אשיחה עם לבבי. 
ועזוז נוראותיך יאמרו וחוזק נוראותיך יאמרו דור לדור נוראות שעשית ותעשה. וגדולתך לכל המורא הגדול, וכל הגדולות שעשית אספרנה תמיד ללבבי ולבני, כדכתיב למען תספר באזני בנך ובן בנך, אספר לא נאמר אלא אספרנה תמיד, בכל יום. 
זכר רב טובך יביעו רב טוב לבית ישראל אשר פעלת למען יביעו כל יום, וצדקתך שעשית ירננו ביחד, זכר כשיזכירו רב טובך יביעו שירות. יביעו לשון מעיין הנובע, אדם שמדבר ואינו שותק נקרא יביע. ירננו לשון השמעת קול, כמו ותעבור הרינה, וכן אז ירננו עצי היער, שכשענפי האילן מכין זה על זה ומשמיעין קול ומרננין. 
חנון ורחום ה' הקדוש ברוך הוא מלא חנינות, על כן נקרא חנון, כי כשמשמיעין לפניו קול הוא חונן, ושמעתי כי חנון אני זהו וחנותי את אשר אחון ורחמתי את אשר ארחם. ורחום, אפילו לא ישמיע קול, ואלקינו מרחם, וכן ותעל שוועתם אל האלקים, וכן ואזכור את בריתי. ארך אפים האריך אפו מלפרוע למצרים עד שנתמלאה סאתם, כדכתיב בסאסאה בשלחה תריבנה, כי כל סאון סואן ברעש. וגדול חסד לימות המשיח יגדיל חסדיו עם בניו, וגדול חסד ואחר כן יצאו ברכוש גדול. 
ועוד חנון ורחום ה' ארך אפים שירחם עלינו, וארך אפים מאריך אפו עם בני עשו ומתאפק על חורבן ביתו, ועוד חנון ורחום ה' ומרחם בריותיו בראש וחונן עליהם. ארך אפים כשהקב"ה רוצה לכעוס על בריותיו מביט בשקצים ורמשים ואומר הללו בשר ודם והללו בשר ודם ומרחם על בריותיו, זהו ויזכור כי בשר המה. והוא רחום יכפר עון ומיד ומאריך אפו, זהו חנון ורחום ה' ארך אפים וגדל חסד. ועוד כשכועס מיד עב הענן, יעיב באפו, בענן אשר סביב לו, מיד יבואו המליצים ומניחים כתריהם למטה ואומרים זכור לעבדיך [עמוד קמז] לאברהם ליצחק ולישראל, ויגולו רחמיך על מדותיך, וחוס ורחם על עמך ונחלתך, מיד מאיר פני הענן ויודעים שיגדל חסדיו עם בריותיו. ועוד ארך אפים, שמא יצא מן הרשע צדיק אחד, ומגדיל חסדיו פן יעשה תשובה, או יצא ממנו שום צדיק ומגדיל חסדיו עמו, זהו ארך אפים וגדול חסד. 
טוב ה' לכל מלך בשר ודם אינו טוב כי אם למשרתיו ולסמוכים על שולחנו ואינו טוב לנכרים, אבל הקדוש ברוך הוא טוב לכל ומרחם על הכל. ורחמיו על כל מעשיו כשם שמרחם על בני אדם כך מרחם על שקצים ורמשים, ולפי שמרחם עליהם ומפרנס את כולם מביצי כינים עד קרני ראימים. ועוד טוב ה' לכל, ואם תאמר ואם הוא טוב לכל למה מעני בני אדם וממית בניהם ומייסרם, באמת לטובתם הוא, מלך בשר ודם אם חוטאים כנגדו אוהבם מייסרם, ואם שונאיו כנגדו הורגם, אבל הקדוש ברוך הוא מאריך אם חוטא אדם כנגדו מאריך אפו אם יעשה תשובה, לא עשה מייסרו בשבט פשעו טרם ימיתנו, לא הרגיש ימית בניו ומעני אותו, לא הרגיש ימות, זהו ולך ה' חסד כי אתה תשלם לאיש כמעשהו, וזהו אוהב צדקה ומשפט חסד ה' מלאה הארץ, לפי שאוהב צדקה לצדק בריותיו, אוהב משפט לשלם לאיש כמעשיהו, על כן ולך ה' חסד שמלאה הארץ, לכך נאמר טוב ה' לכל ורחמיו על כל מעשיו, לפי שעשאם מרחם על כולם כי מעשה ידיו וטוב לכולם]. 
יודוך ה' כל מעשיך לפי שאתה טוב לכל על כן יודוך כל מעשיך, וחסידיך יברכוך ביותר, והלא אמרו כל האומר יברכוך טובים משתקים אותו, אלא כיון שאמר יודוך ה' כל מעשיך הרי אינו קשה, אבל כשאומר רק יברכוך טובים אם כן שום אדם לא יברך, כי אם יאמר בלבו איני ראוי לברכו, ואמר ביו"ד יודוך ה' י' קטנה..., שכל מעשיו יודוהו וישתחוו לו שנ' כל גוים אשר עשית יבואו וישתחוו לפניך ה' ויכבדו לשמך, יודוך ה' כל מלכי הארץ כי שמעו אמרי פיך, י' דיברות, י' לפי שנברא בו העולם הבא, לכך לעתיד בי' נימין הכינור, לכך נקרא אות עשירי יו"ד לשון נתן בידו, ולשון יודוך ה' כל מעשיך. י' קטנה כי אין בני אדם זוכרים ואין משימין על לב, אלא זה העולם והנאתו כחיות ובהמות שנא' נמשל כבהמות נדמו. ולמה יו"ד שנבחרה בראש שמו, על שם ניסים שעושה ויודוהו, יודו לה' חסדו ונפלאותיו לבני אדם, עם זו יצרתי לי תהילתי יספרו, למען יזמרך כבוד לעולם אודך. למה י' בתחילת השם, לפי כי מן ההודיות עושה כתר, אם כן היה לו להיות י' גדולה, לפי שכל ההודיות אינם אחד מיני רבבה כמה שהי' ראוי לו וקנוי לו, ובני אדם יודעים מעט אין בשר המת מרגיש באיזמל, כי אין במות זכרך ובשאול [עמוד קמח] מי יודה לך, מה בצע בדמי ברדתי אל שחת היודך עפר היגיד אמיתך, כי נפשו בחייו יברך ויודוך כי תיטיב לך, יודוך עמים אלקים יודוך עמים כולם, יודוך עמים אלקים יודוך עמים כולם, הלמתים תעשה פלא אם רפאים יקומו יודוך סלה, יודו שמך גדול ונורא קדוש הוא, יודו לה' חסדו ונפלאותיו לבני אדם ד' פעמים, יודוך ה' כל מלכי ארץ כי שמעו אמרי פיך, יודוך ה' כל מעשיך וחסידיך יברכוך, שמים פילאך ה' אף אמונתך בקהל קדושים, אך צדיקים יודו לשמך ישבו ישרים את פניך. וחסידיך יברכוכה בה' כתי', שמברכים להקב"ה שברא העולם בה', וחסידיך יברכוך. 
[יודוך ה' כל מעשיך לפי שרחמיך על כל מעשיך, על כן מודים כולם לך ומהללים כל אחד בלשונו. וחסידיך יברכוך חסידים הפרושים אפילו מן המותר ומחמירים על עצמם, וחושבים רק באהבת יוצרם, הם יברכוך כשזוכרים רוב טובותיך ורחמיך, על כן יתנו לך ברכה הראויה לפי כבודך. 
כל שירות שבתורה לפעמים מדבר כמו שמדבר לאחר כמו ורחמיו על כל מעשיו, ולפעמים כאילו מדבר לעצמו, יודוך, וכן עזי וזמרת יה ויהי לי לישועה, מי כמוכה באלים. לפי שרוח הקודש המדבר לפעמים מדבר אל לבו ואומר ורחמיו ומעשיו, וכשמדבר להקדוש ברוך הוא אומר יודוך מעשיך, ועוד בקרבך קדוש, מלא כל הארץ כבודו, אומר יודוך לבורא ורחמיו ומעשיו לכבוד, לכך "ברוך אתה ה'" מדבר לעצמו, "אשר קדשנו במצוותיו" כמדבר לאחר. 
וחסידיך יברכוך והלא האומר יברכוך טובים משתקין אותו ואיך אומר דוד וחסידך יברכוך, אלא לפי שכבר אמר יודוך ה' כל מעשיך הרי כלל צדיקים ורשעים, אבל מיהו וחסידיך החושבים ביראתך יברכוך כל שעה, כי המכיר קצת שבחו לא יהיה לעולם שבע מלברכו בכוונת ליבם בשמחה על כל מעשיו. 
כבוד מלכותך יאמרו החסידים יאמרו שבחות שהם כבוד מלכותך, ויאמרו מעשיך היאך אתה מתנהג עם בריותיך, אף על פי שאתה מלך גדול על כל, אתה מלא רחמים לרחם עליהם, ותחדש בטובך מעשה בראשית, ויאמרו לבניהם ולתלמידיהם ולכל העולם יראו את ה' כי עושה חסד על כל בריותיו, ותמליכוהו בכל מלכותו בכל משלה, והוא רם על כל גאים ומשלם לאדם כמעלליו. וגבורתך שאתה מראה לבני אדם. ידברו כל מעשיך, וחסידיך יברכוך כבוד, מלמד שהוד הכבוד מתרבה בברכות של ישראל, לפי שמראה כאילו מתעטר בשירותיהם כדכתיב הסר מעלי המון שיריך מכלל שהם עליו, זהו ראשו כתם פז קווצותיו תלתלים, תילי תילים של שבחו, זהו שייסד ר' [עמוד קמט] שלמה הבבלי ראשו כתם פז תג עיטור כתרי תחן יוחן עתר, וגבורתך ידברו אל בני אדם. 
להודיע לבני האדם ועתה מפרש וגבורתך ידברו, למה ידברו להודיע לבני האדם גבורותיו, שמתנהג עם בריותיו וגבורות שעשה בעולם. וכבוד הדר מלכותו יגידו לבני האדם החסידים בעבור שיכירו מי בראם ומי עשאם, כמו שאומר דוד לשלמה דע [את] אלקי אביך ועבדיהו, דע אלקי אביך ואחר כך עבדיהו באמת ובלב שלם, זהו להודיע לבני האדם גבורותיו בעבור שיראו מלפניו. וכבוד הדר מלכותו איך מתראה להם כבודו ואיך מראה מלכותו בעולם לאהבה אותו]. 
[יגידו הדר וגדולתיך (ו)בתילים כת' וגדלותך מלא, פי' מה שהקב"ה מגדל דל היינו גדולתו. יביעו מעין הנובע, והכא כ"ג דאיניש מדבר עם השכינה, כמו אברכך ואגדלה שמך, נגד כ"ג כבוד דאית' בתורה, ונגד כ"ג דודי שיסד שלמה דודי צח ואדום ראשו כתם פז, הכי ישנה כ"ג. 
וחסידיך יברכוך אע"ג דאמרי' האומר יברכוך טובה משתיקין אותו, דכת' קודם יודוך הש' כל מעשיך, א"כ לא אמ' על חסידיך לבד. 
כבוד מלכותך וגו' להודיע לבני האדם וגו' מלכותך מלכות אילו ג' פסוקים התחלתן להפך "מלך", וגם מלכותך ישנן בכל הפסוקים, נגד שאמ' רבותי' ג' שמלכו בכיפה]. 
כבוד מלכותך מלמד כשחסידים מברכים שמו אז הכבוד והמלכות מתרבה. כבוד מלכותך יאמרו החסידים, וגבורתך שתעשה בעולם ידברו לעולם, והיאך ידבר כבודו וגבורתו, אלא לפי שמסר בינה לאדם הוא מכיר כבוד מלכותו, שהרי נ' שערי בינה נמסרו לאדם הראשון חוץ מאחת מהן, והם רמוזים בא"ב בו' הברות: אל"ף בי"ת גימ"ל דל"ת ה"י ו"ו זי"ן חי"ת טי"ת יו"ד כ"ף למ"ד מ"ם נו"ן סמ"ך עי"ן פ"ה צד"י קו"ף רי"ש שי"ן תי"ו, הרי מ"ט נקודות: י' פתחין אה, י"ב הברת אי, וב' הברת או, א' הברת או, ה' הברת אי, וי"ט הברת חטף א, הרי רמז שהם מ"ט שערים, וכל אלה תלוין בדיבור שיהגה אותם האדם, וחד לא מסר לאדם זו היא שער שיודע מחשבות אדם ומחשבת העתיד לעלות על לב, ומקצתה ימסרנה למשיח, והריחו ביראת ה' ולא למראה עיניו, ולא למשמע אזניו, כי על אותה החכמה נאמר ונעלמה מעיני כל חי ומעוף השמים נסתרה, מלאכים, אלקים הבין דרכה והוא ידע את מקומה, ויסוד מקומה בלבבו לדעת החדש, ובאותו שער חופש כל חדרי בטן ומבין בה תפילות של כל באי עולם, ברגע אחד מביט לכל המחשבות ועונה וגוזר ברגע אחד, [עמוד קנ] שנא' רגע אדבר על גוי ועל ממלכה, ומה שאמ' עין ה' אל יראיו, לבבו, כמו עיני ולבי שם, זהו וה' יראה ללבב, ומעלה כל יום ומתעלה ומתגדל יום מחבירו מגבורותיו. 
להודיע לבני האדם גבורותיו שמגביר בעולם. וכבוד הדר מלכותו מושל על כל. להודיע לאדם לא נאמר כי אז היה משמע אף לנקבות, אלא לבני האדם הזכרים כי להם ניתנה תורה, כי כל חכם צריך להשים אל לבו למה שחיטה משיפוי כובע ולמטה, אבל משיפוי כובע ולמעלה טריפה, כאמור מלפנו מבהמות ארץ ומעוף השמים יחכמינו, כי למה נברא לבהמה ולעוף טבעת הגדולה, בעבור להפריד לדעת מאיזה מקום יש לשחוט, זהו שאמ' הכתוב אשר הבדלתי לכם לטמא, כשם שהבדיל בהמות וחיות ועופות בסימנין, כך הבהמה בעצמה החלב לבן, והדם כל שהוא תותב קרום ונקלף, מר כדאית ליה ומר כדאית ליה, אף טריפה. ולמה כל זה לפי שכל הגיון הדברים ממקום שחיטה ולמעלה, כי אין מחשבת הלב ניכרת אלא מן הטבעת הגדולה משיפוי כובע מלמעלה, ואמשול לך משל לעשב שהשורש בארץ מכוסה והעשב למעלה, כך אין הרגש למחשבת הלב אלא משיפוי כובע ולמעלה, ולכך נאמר פן יש בכם שורש פורה ראש ולענה. ודע כי הגשם והרוח אין נשמע ואין ניכר עד שינוחו על שום חפץ על הארץ או על הגג והאילנות, כך המחשבת על דברי תורה אע"פ שמקורם מן הלב אין ניכרים עד שינוחו כל אחד במקומו, ב' ו' מ' פ' בין השפתים, ג' י' כ' ק' בסוף הלשון בפנים, ד' ט' ל' נ' ת בראש הלשון ובחיך, ז' ס' צ' ר' ש' בש[י]נים ובלשון, א'ה'ח'ע' בטבעת הגדולה, הרי מן הלב עד שיפוי כובע כ"ב מלא ציפורן קטנה, כי כל אות צריך להיות שנ' בעט ברזל ובצפורן שמיר, וכתי' כתובים באצבע. ומן השפוי כובע עד השפתים י"א, לפי שאין תיבה בתורה גדולה מי"א אותיות, כשתעשנה א"ת ב"ש או א"ל ב"ם או שאר אלפא ביתא יהיו כ"ב, כגון והאחשדרפנים, ו"ף ה"ץ א"ת ש"ב ד"ק ר"ג פ"ו נ"ט י"ם מ"י. ולפי שאין ניכר הגיון הלב עד שיגיע אל טבעת הגדולה לכך אמר יערף כמטר לקחי. וכשם שיש למחשבת דברים ה' מקומות, כך לגשם כי לשלג יאמר הוי ארץ [ו]גשם מטר וגשם מטרות עוזו, דוגמת עז התורה. וה' קול, ברגז קולו, ישאג קול ירעם בקול, ישמע קולו. ירעם א-ל בקולו, וה' קולות אה אי אי או או, ואם תחשב חטף א' כנגדו והגה מפיו יצא, וגם רבותי' דרשו הנה אין יום שאין מחדש בו הלכה, לכך אמר האזינו השמים ואדברה א', ותשמע הארץ אמרי פי ב"ג, לקחי ד', אמרתי ה', כנגד ה' מקומות שהגיון תורה בהם ניכרים, וכנגד ו' קולות כמטר א', כטל ב', כשעירים ג"ד, [עמוד קנא] כרביבים ה"ו, שהרי צריך להיות בין אות לאות כמלא שער, לפי שיש בין טיפה לטיפה כמלא שער, וכשם שנראה קשת בענן כך חכמת אדם תאיר פניו, ולפי ששורש הדבר בלב לכך נאמר עלי עשב ועלי דשא, לכן נאמר ופיהם פערו למלקוש, ורצונו כעב מלקוש, דבריו, ועליו תטף מילתו. ולפי שהגיון הדברים מכוסים עד הטבעת, לכך הכשר שחיטה שם, וכשם שיש לגרגרת חוליא בפני עצמה כך כל אות בפני עצמו, וכשם שאין גשם שב למקומו שנ' כי כאשר ירד הגשם והשלג מן השמים ושמה לא ישוב, כך התורה היוצא מן הגרון יוצאת ואין נכנסת. ולכל טיפת שלג ו' גלגלים (כך), וסימן לה' מקומות שהתורה בהם בגוף כנגד ה' ספרים של תורה, וקולות ו' כנגד ו' סדרים, ולאשה אין נראית טבעת הגדולה אלא לאיש, לפי שהאיש מצוה להגות בתורה ולא האשה, אלא דומה לבהמה שותקת, יודע צדיק נפש בהמתו, אשר הוא תובע בפה והיא בלב כבהמה, וכ"ג דברים כמנין ובתורתו יהג"ה, שרשים נטועים ופריים ניכר למרחוק, כ"ב אותיות והאחד למטה זו תאות ערוה, כ"ב עריות, לכך כ"ב אותיות יהגה, להסיר ממנו כ"ב מיני תאוה, ואל יהי תאותו אלא לאשתו. לכך נמשלה התורה לאשה, לפי שאין אדם נהנה אלא מן המחשבה אלא בפיו, ודומה לאילן שהפרי על הענפים וכת' מפרי פי איש, לכך נקראת מחשבת הדברים בדים, ובדים ענפים, לכך והיה כעץ שתול בפריה ורביה. ולפי שאין לאשה טבעתה ניכרת אינה יכולה לדבר א"ע, וכן הקטנים, וכן הערלים, לכך פתח תילים אשרי האיש ולא אשה וקטן. 
ועוד, להודיע לבני האדם דגים יש להם קשקשים לפי שעולין מן התהום דרך סילונות של ארץ, והולכים למעין, אבל דגים טמאים אין יכולים לעלות דרך התהום, וכיון שאין לה שדרה הרי נחשב כתולעים הנמצאים באגם, וכל דג שיש לו קשקשים זנבו חלוק להעיד עליו שהוא טהור. וכן כל עוף שדורס הרי רגלו אצבעו חזקה כזנב דג טמא, לפי שזנב דג טמא אינו נחלק, הרי תוקפו בזנב. וכן עוף הדורס תוקפו באצבעותיו הרי כחמסן ואסור לאכול, וכן כל הולך על כפיו תוקפו בידו כגזלן ואסור לאכול, וכן כל שפרסותיו קלוטות תוקפו בהן, לכך רוכבים עליהם. אבל על שאין קולטות אין רוכבים עליהם כי אין תוקפו ברגליו, הרי עדות שהוא כשר, אם כן החזיר למה אסור והלא עדות כשרות ברגליו, שהרי עדות לחמסן ברגליו, שנ' ושארא ברגליה רפסה, [עמוד קנב] וכתי' אל תבואני רגל גאוה, אם כן כיון שרגלי חזיר מפריס פרסה ושסע שסע למה לא התירו לאכול, מפני שכחו ותוקפו של חזיר שהיה לו להיות ברגליו ניתן לו בצוארו ירוץ אליו בצואר, כי ב' חזירים בהלחמם ילחמו בצוארם כי עבים בצוארם הרי חמסן, לא נבחר כי הסימן בצוארו לכך איננו מעלה גרה, ולא בחר בחזיר, והארבה אשר לו כרעים זהו אשר הבדלתי לכם לטמא, שבראם לטהורים, סימן שאינו חמסן לא ברגליו לא בצואר לישראל ולאומות החמסנין, והבדלתם בין הבהמה הטהורה לטמאה, מלבד ההבדלה אשר אני הבדלתי, התורה אמרה ב' סימנין מעלה גרה סימן מותר אני להיכנס בפי ישראל, כי אני קלוט ואין לי תוקף ברגליי, וחכמ' אמרו כל שיש לו קרנים, וירם קרן לעמו, זאת תורת הבהמה והעוף להבדיל בין הטמא ובין הטהור והבדלתם בין הבהמה הטהורה לטמאה ובין העוף הטמא לטהור, כל ציפור טהורה תאכלו, כל עוף טהור תאכלו, הרי ד' סימני טהרה בעוף. צפו"ר בגימ' עו"ף טהו"ר. תמונ"ה בגימ' פרצו"ף אד"ם, והבדלת, חכמים נתנו סימן בביצים להכיר, ושיש לו שדרה בדגים, והבדלתם בי"ח טרפות, ושלא יהא סימן פגום, ארץ זבת חלב ודבש, אני ה' אלקיכם אשר הבדלתי אתכם מן העמים במילה, שלא להתחתן בם ומן העריות, ואבדיל אתכם מן העמים להיות לי, ב' הבדלות מן האומות שלא יהיו כאומות שמזמרין בשיריהן מן איש ואשה מן העבירה, ושלא ילכו האנשים עם הנשים במחול, ושלא יראו בשמחת העמים לע"ז, כי ארץ ישראל אינה מכילה זנות, זהו אל תשמח ישראל אל גיל בעמים כי זנית מעל אלקיך, גורן ויקב לא ירעם ותירוש יכחש בה, לא ישבו בארץ ה' וגו', רא.. אשר הבדלתי אתכם מן העמים במילה שלא להתחתן בהם ולפרוש מן העריות, ואבדיל אתכם מן העמים להיות לי, ולמעלה לא אמר להיות לי, כי מדבר בכהנים לעבודה ולוים להללו, וישראל לתת סיפקם. ואבדל חסר י' מקצת, לוי עשירי אפרים בכורי הוא, הבכורה לבני יוסף: א' אפרים ב' מנשה ג' נפתלי ד' דן ה' אשר ו' גד ז' זבולון ח' יששכר ט' יהודה י' לוי הרי י', ועוד לגרשון משפחת הגרשוני א' הקהתי ב' מררי ג' הלבני ד' החברוני ה' המחלי ו' המושי ז' הקרחי ח' וקהת הוליד את עמרם ט' ותלד לעמרם את אהרן [י']. ולעתיד לבא י' מכל לשון, ואבדיל אתכם מכל העמים י' קדושות. י' קטנה, אסור להרבות מעשרותיו, יו"ד לשון הודאה, יודוך, על מעשר שיני אומר עד השקיפה, לכך נאמר יודוך. 
[עמוד קנג] וגבורותיך ידברו להודיע לבני האדם גבורותיו וכבוד הדר מלכותו, מלכותך, מלכות, הרי סיים הפסוק במלכות והתחיל פסוק האחר במלכות, לרבות מלך מלך ימלוך. ועוד מלכותו על כל הגאים, מלכותך מלכות כל עולמים, עולמים הם ב' כל לרבות ג', כנגד העולם הזה והעולם הבא לה' ולימות המשיח, כל עולמים יש לו להקב"ה קצ"ו עולמות כמנין עולמי"ם. 
וממשלתך בכל דור ודור כי הוא היוצר כל והוא בראם, ובאות קטנה י' ברא העולם הבא, כי ב' אלפים שנה קודם העולם, ו' אלפים שנה היה העולם ואלף חרב הרי ט' אלפים, ואחר כך י' כשיכנס העולם הבא, לכך נברא העולם הבא בי'. וי' קטנה, כי באי העולם הבא מועטין. וכפופה, אין זה הדומה לזה זה כחמה זה כלבנה וזה ככוכבים, ומי שמקטין עצמו כי' וכפוף ושפל רוח ויודה (לה') להקב"ה, שהרי א"ר יוסי יהא חלקי עם מי שאומר פסוקי דזמרה ותהילה לדוד בכל יום, זהו יו"ד אם יודה לה' חסדו ויודה על פשעו הרי הוא בן העולם הבא שנברא ביו"ד. ואין בעולם הבא אלא צדיקים יושבין ויודו לה' ונהנין מזיו שכינה, ושם אין כי אם הודיות מי שיודה בעולם הזה עלי עשור לעולם הבא שנברא בי', ואין בו לא אכילה ולא שתי' אלא נהנין מזיו השכינה שנ' ויחזו את האלקים ויאכלו וישתו, וכת' כי טוב חסדך מחיים שפתי ישבחונך, כן אברכך בחיי, כמו חלב ודשן תשבע נפשי, וכת' אך צדיקים יודו לשמך ישבו ישרים את פניך, וקדש הקדשים י' אמות, ואין לבא שם אלא בעינוי נפש לכל, והדביר כ' אמות, י' סביב לארון כמעין יו"ד, מה ארון בנס עומד ועל סביביו י' אמות, כך בין תיבה לתיבה רוח כמו י', לכך י' כל"מ בא"ב להפך מלך, וכן כ'בוד לה'ודיע מ'לכותו הרי להפך מלך. 
ואמר מלכותך ולא אמר נ' באשרי, שראה מאדם עד צדקיה נ' דורות ואז יחרב בית המקדש, וכת' נפלה ולא תוסיף קום בתולת ישראל. 

[מלכותך מלכות כל עולמים מלכות בשר ודם פוסקת במיתתו, אבל הקב"ה מלכותו כל עולמים, כי מלך עד לא עולם וימלוך לעולם, ואין זה פלא כי שנות כל העולם ז' ימים, נמצא מלכותו בסוף כל העולמים. וממשלתך בכל דור ודר ממשלת שלו בכל הדורות ומלכותו בכל משלה. ומה שנאמר כבוד [עמוד קנד] מלכותך עונה על יודוך ה' כל מעשיך וחסידיך שמגידים הדר כבוד מלכותו, ועתה מגיד הילולו. מלכותך אתה מראה בכל דור ודור, שאין האומות יכולות לשלוט בנו להרגינו. כי ממשלתך בכל דור ודור כאשר מלכותו מראה על הגיאים, כדכתיב ה' השמים ישחק הכין כסאו ומלכותו בכל משלה, שבשמים הכין כסאו על הגיאים, זהו כי רם ה' ושפל יראה. להודיע לכל שמלכותו בכל משלה וזהו ממשלתך בכל דור ודור. 
סומך ה' לכל הנופלים אדם שנפל מזלו הק' סומכו, זה ישפיל וזה ירים. וזוקף לכל הכפופים אדם שכפוף מחוליו וקומתו כפופה מרוב תחלואים, הקב"ה זוקפו ושולח לו רפואתו וזוקפו ממיטתו ומעמידו על קומתו, ועוד הכפופים מרוב דוחק קומתם נכפפת והקדוש ברוך הוא זוקפם. בכל מקום שאתה מוצא גדולתו שם תמצא ענוותנותו, כמו בכאן מלכותך וגו' סומך וגו', זהו כי רם ה' ושפל יראה]. 
[נו"ן לא נאמ' בזה המזמור, נגד שיש בה מפלתן של שונאיהם של ישר', ואע"פ כת' לכל הנופלים, ונ' דורות ישנו מאדם הראשון עד צדקיהו, ועל גלות צדקיהו נעשה, ולא יסד דוד נו"ן, ותדע שצדקיהו בגימ' "הנפלים", כי שבע יפול צדיק וקם]. 
סומך ה' לכל הנופלים בשמו הגדול הוא סומך לכל הנופלים, דכתי' ה' זוקף כפופים ה' סומך נופלים, אע"פ שנופלים הוא סומכם, וזוקף לכל הכפופים, ההולך בקומה כפופה השם זוקפו. 
עיני כל אליך ישברו עין כל הבריות ישברו ויצפו אליך ומתחננים לפניך ליתן אוכל להשיב נפשם. ואתה נותן להם את אכלם בעתו לכל אחד ואחד אתה מאכילו בעונתו יש ביום ויש בלילה. את אכלם, לרבות שיקוים ומלבושם ובתים וכל צרכיהם. 
פותח את ידיך מידו הרחבה ומאכילם, את ידיך לרבות יד המלאך, ולרבות יד העשיר הזן את העני, ולרבות אוצרו הטוב. ומשביע לכל חי אף בני מעלה שהם חיים מזוהר הכבוד כמו ויחזו את האלקים ויאכלו וישתו. והתחתונים ניזונין יש בלקיטה יש באסיפה יש בארץ ויש בים יש באש יש באויר. חי רצון מלמד שמרצונו זן מקרני ראמים ועד ביצי כינים, ואף הוולד במעי אמו והאפרוח בביצתו והצב בתוך האבן. 
צדיק ה' בכל דרכיו שעושה משפט צדק וביושר. בכל דרכיו, בין לחיוב [עמוד קנה] בין לזכות. וחסיד לפנים משורת הדין. בכל מעשיו שעושה עם האדם ולך ה' חסד כי אתה תשלם לאיש כמעשהו. 
[עיני כל אליך ישברו עיניך על כל בריותיך בין אדם בין בהמה בין חיה בין עוף בין דגים בין שקצים בין רמשים, כך נותנים (סכר) [שבר] שלהם ומצפים לך, ועורגים אליך לתת למו אוכל. ואתה נותן להם את אכלם בעתו ואתה נותן לכל אחד ואחד אכלם בעתו של כל אחד, וכולם נושאים עיניהם לשמים לבקש אוכל, ואתה נותן להם אכלם בעתו, יש ביום יש בלילה יש בשעה זו יש בשעה אחרת. את אכלם לרבות משקה, יש שאינו חושש באכילה אלא בשתייה, כמעשה אותו שהביאוהו בניו במערה ובלילה הבריחו בני כפר חביות שם ומצא יין. את אכלם, לרבות בתים ובגדים וסוס ועבד וכל צרכיהם. את אכלם, לרבות מן השמים מן האויר ומן כל דבר שאתה נותן להם. אכלם בעתו, יש שצריך להרבה או צריך מעט או בשאר דבים והוא רעב ושואל שובע, הקב"ה נותן שאר צרכיו, לכך נאמר את אכלם בעתו. אי"נ בעתו של מזמין, אם עשרה בני אדם סמוכים על שולחנו הרי בעתו של מזמין, בעתו של הקדוש ברוך הוא שיש עתים שגוזר על המזונות בעתו של מאכל, שיהא דגן בעתו שלא יהא שדפון וירקון ולא מאכל לארבה ולא ישל זיתן, וכת' ולקחתי דגני בעתו, וכת' נתתה שמחה בלבי משעת דגנם ותירושם רבו, זהו בעתו של מאכל בעתו של כל אחד ואחד. את אכלם לרבות מלאכים ששביעים מזיו שכינה. 
פותח את ידיך ז' תיבות בפסוק, שמשביע שבעה: אדם, בהמה, חיה, עוף, דג, שקץ, רמש. פותח את ידיך אתה פותח את ידך שאתה מצוה למלאך הממונה על המזונות ליתן בשופי לרוב, כאדם שפותח ידו ונותן בעין יפה. ומשביע לכל חי רצון לכל חי כשם שמשביע בני אדם כן אפילו שלשול קטן. פותח את ידיך, כשהקב"ה גוזר על אדם שיהא עני אם יש לאותו אדם קרוב או אוהב עשיר מה תועיל הגזירה, אלא יעני אף אוהבו או קרובו או ימסור עושרו ביד אשתו כדי שלא יספיק לזה, וכשחפץ גוזר להספיק לו מזונותיו וצרכיו או יתן לו שלא יצטרך לבריות, או אם יצטרך יספיק לאוהביו לתת להם וימשיליהו כדי להספיק לו, זהו פותח "את" לרבות קרובו ואוהבו, שיתנו לו אם הם עשירים, וגם מצוה לשר העני להתרחק ולשר העשיר להצליחו, זהו את לרבות כל אילו. את לרבות אוצרו הטוב. פותח את, כשגוזר עושר לאדם זכה יבא לו העושר ביושר לא זכה יבא לו בעולה, ואפילו אם לא יעשה עולה יהיה עשיר אלא לטורדו מן העולם עושר שמור לבעליו לרעתו ולא יתן צדקה אפילו לקרובו. את ידך לרבות שיתן בלב הבריות להביא לו מנחות ומתנות. את ידיך, האדם מוציא בשנה אחת יותר ממה שהרויח בשנתיים, אך הקדוש ברוך הוא ממציא לו ומשביע לכל חי רצון באהבה. 
[עמוד קנו] צדיק ה' בכל דרכיו אם תאמר למה נותן לזה בשופע ולזה בצימצום, הואיל ומשביע לכל חי רצון, עתה מפרש הוא צדיק בכל דרכיו הוא מצרף אחד בכור עוני להטיבו באחריתו והכל לטובה, א-ל אמונה ואין עול, יש אדם שמעשירו לטובתו ליתן צדקה ללומדי תורה ולמחזיקים בה אפילו אם יהיה רחוק, ויש לרעתו שישלם מעט מעשים טובים שעשה, ויש עני לרעתו שאיבד עולם הזה כמו עולם הבא, ויש [עני] לטובתו לכפר על עונותיו. וכל מה שעושה עם בריותיו הכל מדה במדה כדי לפשפש במעשיו. וחסיד בכל מעשיו ובכל מעשיו יחשוב אדם כי הקדוש ברוך הוא חסיד בהם ומשפטיו אמת וצדקו ואין בהם עול, ולכל צדיק עושה בארבעים יום שום צער לכפר חטאותיו, ומביא עליהם פורענות או שום צער כדי לזכותם לעולם הבא, זהו אך טוב וחסד ירדפוני כל ימי חיי, יכול שיקבל מעולם הבא בעולם הזה, תלמוד לומר אך למעט, מכאן כל שלא נעשה לו שום צער בתוך ארבעים יום קיבל עולמו, טו"ב וחס"ד בגימטריא ל"ט יום, לא צער שנוהג כגון פרעושין וכינים אלא שינוי, שאם נתרחק אדם מבניו ומתאוה להיות עמהם ואין יכול יהיה שכרו גדול. ואמרו אם נהפך חלוקו והוא מצטער אם צער גדול השכר גדול לפי רוב הכאות, צריך בכל עצב יהיה מותר תחת רוח נכאה מעטה תהילה, זהו צדיק ה' בכל דרכיו, כי ישר ה' לתת לאיש כדרכיו, זהו וחסיד בכל מעשיו]. 
[ואתה נותן להם את אכלם בעתו מלמד שהקד' מפרנס לכל אחד ואחד מה שרגיל לסעוד]. 
גדול י-י ומהולל מאד גדול שייך לומר דאין שום מלאך מצי למעבד, דכת' עתה ידעתי כי גדול י-י. 
פותח את ידיך פעמי' שנותן לאדם אחד מה שעשרה בני אדם מספיקין ופעמים שנותן לי' בני [אדם] שאחד לא מספיק, להכי כת' בסמוך צדיק י-י בכל דרכיו, ואל תהרהר אחריו, להכי צריך שיכוין כל אדם לבו בתפילה דהא כת' לכל אשר יקראוהו באמת, ולא שיהרהר אדם שום דבר בתפילתו. 
[טעם אחר מצאתי מדוע אין נו"ן בתפלה, לפי שהיה מתיירא ממנה דוד, על שאמ' בחנני ה' ונסני, ובכאן לא עמד בנסיון, על כן היא חסרה בתהלה, אך פרעה בהלל בה' יודי"ן מיותרות: המגביהי לשבת, המשפילי לראות, מושיבי עקרת הבית, להושיבי עם נדיבים, מקימי]. 
קרוב ה' לכל קוראיו שעומד לימין אביון, וקרוב לכל אשר יקראו לפניו וזהו כבודו כי הוא בכל, מלא כל הארץ כבודו, ואע"פ שהוא לבדו, מלכותו בכל קרוב בתוך שער, לכך תיקנו לומר ברוך אתה ה' כמדבר אליו פה אל פה, [עמוד קנז] שיויתי ה' נגדי תמיד. אי לכל קוראיו יכול לכל ת"ל לכל אשר יקראוהו באמת, שהם מכוונים בכל לבם וקוראים לפניו באמת, בלב שלם בלשון תחנונים. 
רצון יראיו היראים מפניו, יעשה להם רצון חפצם. ואת שועתם מתוך צרתם. ישמע ויושיעם הושעה גמורה, לרבות צקון לחשם וכוונתם לשמים. וכן י"ח בתהילה ז' לשון יחיד: ארוממך א' ואברכה ב' אברכך ג' ואהללה ד' אשיחה ה' אספרנה ו' ידבר פי ז', וי"א לשון רבים דור לדור ישבח, דור לדור א' זהו לשון רבים יגידו ב' יאמרו ג' יביעו ד' ירננו ה' יודוך כל מעשיך ו' יברכוך ז' יאמרו ח' ידברו ט' להודיע לבני האדם י' ישברו י"א, הרי י"ח, כנגד י"ח ברכות של תפילה של חול, וז' לשון יחיד כנגד ז' ברכות של שבת או של יום טוב. 
[קרוב ה' לכל קוראיו מלך בשר קרובים יכול להציל לאוהביו, אבל אם רחוק לא יוכלו לקרוא אליו, אבל הקדוש ברוך הוא קרוב לכל קוראיו כשיקרא אדם בלחש מיד הקב"ה הוא קרוב אליו. יכול אפילו לא יתפלל בכוונה הוא קרוב כל שעה לעשות חפצו, ת"ל לכל אשר יקראוהו באמת, שקוראים לפניו באמת בכוונת הלב, ומה שכתוב ויפתוהו בפיהם ובלשונם יכזבו לו, אף על פי כן והוא רחום יכפר עוון. מכל מקום אינו קרוב כל שעה כי אם למכווני לבם, לכך בחמשה חומשים אלף ותתי"ח פעמים ה', לומר אלף ות"ת מלאכים יוצאים למתפללים י"ח ברכות בכוונה. לכך ה' כך פעמים שהוא קרוב לכל קוראיו באמת. לכך אומרים בכל הברכות ברוך אתה ה' כאילו השכינה כנגדו, וכתיב שויתי ה' [ל]נגדי תמיד, לכך אמרו רבותינו המתפלל יתן עיניו למטה ולבו לשמים בכוונה, זהו לכל אשר יקראוהו באמת]. 
רצון יריאיו יעשה ואת שוועתם ואת לרבות צקון לחש, ואם אינו יכול לדבר הרהור, ולרבות מזלם ומלאכים המתחננים עבורו, ויקבלו תפילתו מלאכים החיצונים והפנימים, ולרבות מה שיגזור יהיה כחוני המעגל. 
[שומר ה' את כל אוהביו יריאיו כשיגיעם הצרה יושיעם, ואוהביו שומר אותם שלא יגיע להם צרה, כי מעלת אהבי ה' מיראי ה' כיתרון האור מן החושך, כי האהבה כנגד העולה והיראה כנגד החטאת והעולה דורון כליל, מה שאין כן בחטאת. ואת כל הרשעים ישמיד אם השעה משחקת לרשע סופו לאבדון, כי ישמיד אותו השופט צדק. 
ואת כל אוהביו לרבות אף יריאיו, את כל, לרבות זרעו וכל אשר לו ואהבי אהביו ועבדיו, שנ' הלא [אתה] שכת בעדו ובעד ביתו ובעד כל אשר לו. ואת, לרבות העושים רצון אוהביו והנשמעים להם ועושים כדי שיתעסקו [עמוד קנח] אוהביו בצרכי שמים. ואת כל הרשעים מסייעי עוברי עבירה שמחזיקים ידיו, כגון במעשה פילגש בגבעה שלא נתנו עוברי עבירה ליהרג. ואת, לרבות כל אהבי רשעים וזרעו המספיקים להם לחטוא, ויועצו, כגון אחיתופל לאבשלום, וכן במלכי ישראל כתי' גואליו וקרוביו שנהרגו. ואת כל הרשעים ישמיד, לרבות זרעו על ידי חונן ליתומיו, וכתי' בדור אחר ימח שמו, שאפי' לאחר מיתתן אומרים ושם רשעים ירקב. ואת כל, לרבות מי שהיה בידם למחות ולא מיחה, כדכת' ממקדשי תחלו ממקודשי שיודעים מא' עד ת']. 
שומר ה' את כל אוהביו ששומרם מכל צרה. את לרבות אוהביו וזרעם והעושים רצון האוהבים. ואת כל הרשעים ישמיד לעתיד וקצת בעולם הזה. 
[ואת כל הרשעים ישמד חסר י', וגמטריא שנ"ד שהן י"ב חדשים, ולמד מכאן שדין רשעים י"ב חדשים]. ואת לרבות עוברי עבירה, והמסיתים אותם לחטוא. 
תהילת ה' ידבר פי הילול שבחו ידבר פי תמיד. ויברך כל בשר הם הבריות. שם קדשו שם הנכבד. לעולם ועד יהללוהו כל בשר, מי שמשים לבו כבשר רך לבב להתפלל. ואנחנו נברך י-ה על... גבורותיו. מעתה ועד עולם הללויה בזה ולבא. 
ט' פעמים בתהילה שם בן ד' אותיות וא' אלקי המלך, ובהפטרה ותתפלל חנה שאומרים בראש השנה כמו כן יש בה ט' פעמים שם בן ד' אותיות. וט' מלכים עמדו בעולם והוא מונה אותם בתחילת פרקים דר' אליעזר, וכן ט' פעמים מלכות ביראו עינינו, וגם בכל החומש אין כי אם ט' לשכן שמו שם לשום שמו שם. בעמוד ענן יש כמו כן ט' בכל החומש, ט' פסוקים במשנה תורה שבכל אחד ואחד יש בו קול ואש כגון: וידבר ה' אליכם מתוך האש א', קול דברים, מן השמים השמיעך את קולו ליסרך ב', מתוך האש בהר מתוך האש ג', הענן והערפל, קול גדול, ויהי כשומעכם את הקול וכו' בוער באש ד', ואת קולו שמענו מתוך האש ה', האש הגדולה הזאת, אם יוספים אנחנו לשמוע את קול וגו' ו', קול אלקים חיים מדבר מתוך האש ז', לשמע את קול ה' אלק' ואת האש הגדולה ח', קול אלקים מדבר מתוך האש, כאשר שמעת אתה ויחי ט'. 
ואמרו רבותינו כל האומר תהילה לדוד בכל יום מובטח לו שהוא בן העולם הבא, כי הוא שיר נכבד ושבחי שבחים וסודות הרבה יש בזה המזמור, [עמוד קנט] לכך פתח תהילה לדוד וסיים תהילת ה' ידבר פי. ותקנו אותו לאומרו בהשכמה ובסדר קדושה ובמנחה קודם התפילה, והילול נכבד מאד. 
[תהלת ה' ידבר פי ויברך כל בשר שם קדשו הואיל ושומר את אוהביו ועושה רצון יריאיו תהילתו ידבר פי, ויברך כל בשר שם קדשו לעולם ועד. כל בשר יברך "שם קדשו" הוא שם הקודש, שם הנעלם בן ד' אותיות, יברך לעולם ועד. למה נקרא שם קדשו, לפי שזה שם מעיד על הוויותיו שהוא ראשון ואחרון והוה למעלה ולמטה ובארבע רוחות ובאור ובחושך, זהו י-ה-ו-ה לומר י' הוה, ועוד יו"ד ה"א וי"ו ה"א, תסיר השם י-ה-ו-ה ותקח הנעלם יהיה ודא"ו א', לומר בוודאי אחד הוא. ועוד אין לך דיבור בין לשון הקודש בין כל לשון בכל תיבה ותיבה יש יו"ד או ה"א או וי"ו בהברותיו, כי השם בכל הדיבורים, זהו מגיד לאדם מה שיחו, לכן יברך כל בשר שם קדשו, כי לא נברא אדם כי אם לקילוסו, כדכתיב כל פעל ה' למענהו, בשוחר טוב אין למענהו אלא לקילוסו, כמו ותען להם מרים, כל הנקרא בשמי ולכבודי בראתיו יצרתיו אף עשיתיו. הרי התחיל דוד בתהלה וסיים תהלת ה' ידבר פי, כי מזמור זה חביב כי אין שבח כמו מתהלה. ועוד כי התחיל בפסוק ראשון ואברכה שמך לעולם ועד וסיים בפסוק אחרון ויברך כל בשר שם קדשו לעולם ועד. 
ואנחנו נברך י-ה שאנו עמו ובניו נברך י-ה, כמו כי גבר עלינו חסדו ואמת ה' לעולם הללוי-ה. מעתה ועד עולם הללויה מעתה ולעולמי עולמים נברכו הללויה, די לעולם להלל בחצי השם דכתיב כל הנשמה תהלל י-ה. 
י"ב מזמורים מסיימי' בהללויה, וכן אז ישיר משה א', את השירה הזאת ב', אשירה ג', אז ישיר ד', את השירה ה', כתבו לכם את השירה הזאת ו', תהיה לי השירה ז', וענתה השירה ח', ויכתוב משה את השירה ט', דברי השירה י', את כל דברי השירה י"א, ותען להם מרים שירו י"ב, כנגדם אין מוסיפים על י"ב חלילים, ב' אז ישיר אין פוחתין משנים, ב' דברי השירה אין פוחתין מב' נבלים, ו' השירה אין מוסיפים על ו' נבלים, בשמחה ובשירים ב', הרי י"ז, כנגדם אמ' דוד י"ז שיר המעלות, וכנגד שיר למעלות, וירא כל העם וירונו, ואם תחשוב וזמרת י-ה חשוב בשיר השירים באחד. ואם תאמר הרנינו גוים הרי י"ו, כנגדם אין פוחתין מי"ו כלי שיר: ב' [עמוד קס] נבלים ב' חצוצרות ב' חלילים צלצל וט' כנורות, כנגדם ט' פעמים שכת' בדברי הימים כנורות, א' כינור אין לחשוב הו"א תהילתך, כנגדם אמר דוד י"ב הללויות בסוף תילים הללויה לבד מתהלל י-ה, וכן הללו את ה' מן השמים י"ב לבד מן תהילה הוא לכל חסידיו. 
י"ב מזמורים מסיימין בהללויה כנגדם י"ב פעמים החליל מכה לפניהם ואומ' הלל. י"ב הילולים אל תיקרי הילולים אלא הלל אלא חליל, שכן אמרו קודש הילולים חילולים. והמזמורין פותחין בהללויה ומסיימין בהללו, ואין פוחתין משנים, וכ"ד משמרות לוים בדברי הימים כל אחד י"ב. והמשוררים בכלי שיר א', וכלי שיר ב', ובכלי השיר ג', בכלי שיר ד' בהלל, והמשוררים בכלי השיר ה', בכלי שיר ו', כנגד ו' נבלים, ב' כלי שיר ב' נבלים. ד"א כלי דוד ב', ד"א כלי שיר שנים, ו' כלי שיר הרי י"ב. ולא תוכל לומ' נבלים או מצלתים וכינור שכת' שם אלא אילו חלילים. 
ותקעו בהן א', באחת יתקעו ב', ותקעתם תרועה ג', ותקעתם תרועה ד', יתקעו למסעיהם ה', יתקעו בחצוצרות ו', ותקעתם בחצוצרות ז', הרי ז' תקיעות, מיכן א"ר יהודה אין פוחתין מז' תקיעות בכל יום. זכרון תרועה א', יום תרועה ב', והעברת שופר תרועה ג', ותקעתם תרועה ד', ותקעתם תרועה ה', תרועה יתקעו ו', והרעותם בחצוצרות ז', וחצוצרות התרועה בידו ח', קול העם ברעה ט', הרי ט' תרועות. ומניין בכל מקום שכת' תרועה שהיא ג' שנא' קול העם ברעה, ומשה אמר ג' קול ענות קול ענות קול ענות, וכתי' קול מלחמה, שהרי כת' כי תבאו מלחמה והרעותם בחצוצרות, הרי ט' תרועות וז' תקיעות, מיכן אמ' ר' יהודה אין מוסיפין על י"ו ולדברי רבנן על מ"ח, כנגד שהיו י"ו בריתות בסיני י"ו באהל מועד י"ו בערבות מואב, והתורה נקנית במ"ח דברים. קול הקב"ה מתחלק לז', לכך כתב בהבו לה' בני אלים ז' קול, וז' באיוב: ודרך לחזיז קולות א', ברוגז קולו ב', ישאג (ב)קול ג', בקול גאונו ד', ישמע קולו ה', בקולו נפלאות ו', ודרך לחזיז קולות ז'. חלילים נבלים וכנורות חצוצרות [עמוד קסא] צלצל הרי ה' מיני כלי שיר כנגד ה' קולות שלפני מתן תורה. ד"א, ד' מהם לוים אבל הכהנים בחצוצרות, ד' ללוים כנגד שכתוב בפרשת נשא ד' פעמים משאם כמו יסור במשא. עבודת עבודה בגמ' כל"י שי"ר. 
עלי עשור, עלי נבל, עלי כנור, זמרו לה' בכנור, בנבל עשור זמרו לו, הטיבו נגן בתרועה, ואודך בכינור, עורה הנבל וכינור, זמרו בכנור, בכנור וקול זמרה, עורה הנבל וכנור אעירה שחר, תלינו כנורותינו, בנבל (ו)עשור אזמרה, זמרו בכנור, בתוף וכנור יזמרו לו, בתוף ומחול בנבל וכנור במינים ועוגב. ב' בנבל ועשור שאין פוחתין מב' נבלים, ו' נבל שאין מוסיפין עליו מו', ד' מהם אמ' דוד ונשארו ט' שאין פוחתין מט' כינורות, כנגדם ט' קולות של הקב"ה: קול דברים אתם שומעים א', זולתי קול ב', השמע עם קול אלהים ג', השמיעך את קולו ליסרך ד', קול גדול ולא יסף ה', כשמעכם את הקול ו', ואת קולו שמענו ז', לשמוע את קול ח', אשר שמע קול ט', ואמרו רבותינו מניין לשיר מן התורה שנ' והאלהים יעננו בקול, זה קול שיר שנ' קול ה' בהדר, ויהי קול הש(ו)פר כת', והם ישרתוהו, ושרתו אותו, וכלי הקדש אשר ישרתו, שמנה אשר ישרתו לה (בקודש), כלי השרת אשר ישרתו בם בקודש, כליו אשר ישרתו עליו בהם, ושרת את אחיו, ולעמד לפני העדה לשרתם, וילוו עליך וישרתוך, לעמוד לפני ה' לשרתו ולברך בשמו, לבלתי שמוע אל הכהן העומד לשרת שם את ה' אלהיך, כי בו בחר ה' אלהיך מכל שבטיך לעמוד לשרת בשם ה', ושרת בשם ה', ונגשו הכהנים בני לוי כי בם בחר ה' אלהיך לשרתו ולברך בשם ה', ככל אחיו הלוים. אילו בספר שיני על אהרן לשרת ונשמע קולו, בגשתם אל המזבח לשרת בקודש, אל אהל מועד לשרת בקודש, בגשתם אל המזבח לשרת, בגדי השרד לשרת בקדש, בגדי השרד לשרת בקודש, בגדי (הקודש) [השרד] לשרת בקודש, על שולי המעיל סביב לשרת, בגדי השרת לשרת בקודש, הרי כ"ד, כנגד כ"ד [עמוד קסב] משמרות, ולחם הפנים כ"ד עשרונות, כנגד כ"ד משמרות כי ברגלים כל המשמרות שוות בלחם הפנים. 
בוישמע יתרו ויהי קולות וקול שופר, ויהי קול השופר יעננו בקול, רואים את הקולות ואת קול השופר ז', ובהיה עקב תשמעון ט' קולות וא' בשופטים ושוטרים לא אוס(י)ף לשמוע את קול (דברי) הרי י"ו, לכך אין פוחתין מי"ו כלי שיר: ב' נבלים ב' חלילים ב' חצוצרות וא' צלצל וט' כנורות. י"ו קולות כנגד י"ו פסוקים בעשרת הדיברות, וכנגדם אין מוסיפין מי"ו תקיעות. ט' השפר חסר ו', לומ' שאם שמע ט' תקיעות בט' שעות ביום יצא, ואין פוחתין מז' תקיעות כנגד ז' קולות בהבו לה' בני אלים, ואין באותן פסוקים ג' ט' לכל שבט ושבט שביל לקול, שנ' ודרך לחזיז קולות. במזמור אין ט' כמו בי' דברות כנגד ט' קול שבוהיה עקב ט' קול, שאם שמע ט' תקיעות בט' שעות יצא. ט' פעמים בחומש לשכן שמו שם לשום שמו. בותתפלל חנה ט' פעמים שם בן ד' אותיות. בתהלה לדוד ט' פעמים שם בן ד' אותיות, ד"א אותיות. ובמשנה תורה ט' פסוקים שבכל אחד קול ואש: ודבר ה' עמכם מתוך האש קול דברים א', מן השמים השמיעך את קולו וגו' מתוך האש ב', מתוך האש הענן והערפל קול גדול ג', כשמעכם את הקול מתוך האש ד', קולו שמענו מתוך האש ה', האש הגדולה הזאת אם יוספים אנחנו לשמוע את קול ה' ו', קול אלהים חיים מדבר מתוך האש ז', לשמוע את קול ה' אלהים ואת האש ח', קול אלהים (חיים) מדבר מתוך האש כאשר שמעת אתה ויחי ט', לומר כל האומר תהלה לדוד כמקיים התורה שנתנה בט' קולות מתוך האש]. 
מתהלה עד סוף המזמור קנ"ט פחו' אחד מק"ס, וכן ק"ס שנה משנולד אברהם עד שנא' שני גויים בבטנך. בתחילה התחיל תהילה לדוד והכי מסיים, ובתחילה אומ' ואברכה ומסיים ויברך כל בשר לעולם ועד, זהו סיומו הללויה, א"ר שמע' דיי לנו להלל חצי השם, כלומ' שאנו זוכין להלל חצי השם. 
[ואנחנו נברך י-ה י-ה בגמטריא ט"ו, לומר לך ט"ו סעודות אוכלין בשבוע, ב' סעודות בכל יום וג' סעודות בשבת, הרי ט"ו, שנאמר ואנחנו נברך י-ה]. 
[תהלה לדוד חסר יו"ד, כמו תפלה למשה, וכן תחנה, מפני הדגשות אך [עמוד קסג] חסר י' שאין בני אדם יכולין לומ' אפי' תהלה אחת דכתי' מי ישמיע כל תהלתו. תהלה א', ואהללה ב', ומהולל ג', תהלת ה' ד', הרי ד' כנגד ד' שירות: אז ישיר משה א', השירה ב', אשירה לה' ג', שירו לה' כי גאה גאה ד', כנגד ג' גליות שנאמר שירה והלול כשיבא המשיח. ואם לא תחשוב תהלה לדוד ג' שירו לה', וכן ותען להם מרים שירו לה', ישאר ג' הלולין בארוממך אלהי המלך וג' שירו באז ישיר, כנגד קק"ק כל שירותיו משולשים. 
ארוממך אלוהי מלא ו', לומ' שהוא א-ל ואין בלעדו במעלה ומטה וד' רוחות העולם. המלך א' מלכותו ב' מלכותך ג' מלכות כל העולמים ד' הרי ד' מלכיות, כנגד ג' שמלכו בכיפה כדאמר במגילה, וא' כנגד שלמה, להודיעך שמלכותם פוסקת, ומלכות שמים לעולם עומדת. 
ואברכה א', אברכך ב', וחסידך יברכוכה ג', ויברך כל בשר ד', כנגד ד' סדרים ומסכת ברכות בראש, לכך ואברכה שמך בראש התהילה, וכנגד ד' שמים וארץ ים ואויר, שכל בריות שבהם מברכין לפניו. לעולם ועד ג' בתהלה לדוד וא' עולמים, כנגד ד' עולמים: כנגד העולם הזה והעולם הבא ולימות המשיח וא' לתחיית המתים, וכן ד' פסוקים ברוך ה' אלהי ישראל מן העולם ועד העולם. גדול ה' א', ולגדולתו ב', וגדולתך אספרנה ג', וגדול חסד ד', כנגד שיתגדל לסוף שיפלו ד' מלכיות, דכתי' והתגדלתי והתקדשתי ונודעתי לעיני גוים רבים. 
וגבורתיך א', וגבורתך ידברו ב', גבורותיו ג', כנגד ג' ימינך ה' נאדרי בכח א', ימינך ה' תרעץ ב', נטית ימינך ג', וכן ג' ימין ה' עושה חיל א', ימין ה' רוממה ב', ימין ה' עושה חיל ג', וכן ג' בשם ה' כי אמילם, כי כשהולכים למלחמה בוטחים כהנים לויים וישראל בזכות ג' אבות וג' תפלות ביום. הדר כבוד הודך א', כבוד מלכותך ב', וכבוד הדר מלכותו ג', הרי במרכבות יחזקאל החשמל חשמל החשמלה הרי ג'. ואזמרה שם ה' עליון א', אזמרה שמך עליון ב', ולזמר לשמך עליון ג', וכן ג' מילוי כל כבוד בכל הארץ: ואולם חי אני וימלא כבוד ה' את כל הארץ א', וברוך שם כבודו לעולם וימלא כבודו (ה') את כל הארץ אמן ואמן ב', קק"ק ה' צבאות מלא כל הארץ כבודו ג'. הכסא כ והלב יבין משתי הכליות וג' קשת סוד השם ליריאיו. וגדולתך אספרנה י' יתירה, כנגד י' שמות שאינן נמחקין,...... הרי י' שכן גדולתו בי' הוייות, וכן ישבח יגידו יאמרו יביעו ירננו יודוך יברכוך יאמרו יגידו, הרי ט' שבחות מתחילין בי' וא' ויברך כל בשר. זכר רב טובך א' טוב ה' לכל ב', שהוא טוב לעליונים [עמוד קסד] ולתחתונים. ורחום ה' א' ורחמיו ב', שמרחם ומאכיל בריות הארץ ובריות הים. על כל מעשיו א', כל מעשיך ב', ישבח מעשיך ג', וחסיד בכל מעשיו ד', כנגדם שמים וארץ וים ובאויר שהם מעשיו. 
יברכוכה כת', אם היה בך הרי ך' ת"ק, ועתה כתב בה', תקח כ' מן ך' ישארו לך כ"ת וה' של יברכוכה, לומ' ה' ברכות לברך על הפת: המוציא א', הזן את הכל ב', על הארץ ועל המזון ג', בונה ירושלים ד', הטוב והמטיב ה'. 
כבוד מלכותך כי בכבודו מראה הוא הוד מלכותו. יאמרו י"א לשון רבים, אלו הן: דור לדור ישבח מעשיך דור לדור לשון רבים א', וגבורתיך יגידו ב', נוראותיך יאמרו ג', יביעו ד', ירננו ה', יודוך ה' כל מעשיך ו', וחסידיך יברכוכה ז', יאמרו ח', ידברו ט', להודיע לבני האדם י', ישברו יא', וז' לשון יחיד: ארוממך א', ואברכה ב', אברכך ג', ואהללה ד', אשיחה ה', אספרנה ו', ידבר פי ז', הרי י"ח ברכות ז' לשון יחיד ז' ברכות של י"ט ושל שבת. 
וכבוד הדר מלכותו מלכותך הרי מסיים הפסוק במלכות ומתחיל פסוק אחר במלכות, להודיענו שמראה מלכותו למעלה ולמטה, ועוד להביא מלכות מלאכים שמראה (למלאכים) לעליונים כמו מיכאל השר הגדול והפנימיים, ועוד מודיענו מלכותו יראה לישראל לימות המשיח ויסיר המלכות ויתן למלך המשיח דכתי' וליה יהיב שלטון ויקר ומלכו וכל עממיא אומיא ולישניא ליה יפלחון שלטניה שלטן עולם די לא יעדא ומלכותיה די לא תתחבל. מלכותך הרי בפסוק כל"מ יש מלך זה אחר זה, כל"מ להפך מל"ך, על כן יש בהם מלכות. 
אין נו"ן באשרי, שראה מפלתן של ישראל כדכתי' נפלה ולא תוסיף קום בתולת ישראל, וזה היה בדור נ', כי מאדם עד צדקיה נ' דורות, לכך כתי' כי דור תהפוכות המה, הם לא נאמר אלא המה תהפוכות להמ"ה: אדם שם אנוש קנן מהללאל ירד חנוך מתושלח למך נח, הרי י', שם ארפכשד שלח עבר פלג רעו שרוג נחור תרח אברהם, הרי כ'. יצחק יעקב יהודה פרץ חצרון רם עמינדב נחשון שלמה בועז הרי ל', עובד ישי דוד שלמה רחבעם אביה אסא יהושפט יהורם אחזיה הרי מ', יואש אמציה עוזיהו יותם מנשה אמון יאשיה יהויקים הרי נ', נמצא צדקיה היה לנ' דורות, ואין לחשוב יהואחז ויהויכין שלא מלכו שנה תמימה. 
סומך ה' לכל הנופלים חזר דוד וסמכו ברוח הקדש. הנפלי"ם בגמ' צדקיה"ו. וזוקף לכל הכפופים ע"י זרובבל. את אכלם לרבות מלאכים ששביעים מזיו שכינה. 
פותח את ידך ז' תיבות, שמשביע ז' אדם ובהמה וחיה ועוף ודגים ושקץ ורמש. התהילה מתחיל ואברכה שמך ויש בו ט' פעמים ה', כנגדו מסכת ברכות ראש לכל התלמוד, ובה ט' פרקים בפרק ראשון ו' הלכות שקורין בבות, [עמוד קסה] בפ' שני ט' הלכות, בפרק שלישי ז' הלכות, בפ"ד ז' הלכות, בפ"ה ה' הלכות, בפ"ו ח' הלכות, בפרק ז' ח' הלכות, בפרק ח' ט' הלכות, בפר' ט' ז' הלכות, הרי ס"ה בבות שהם הלכות, כנגד אלו ס"ה דברים שבתהלה לדוד רמוזים, ואלו הן: ארוממך, שמך, אברכך, שמך, מעשיך, וגבורתך, הודך, ונפלאותיך, נוראותיך, וגדולתך, טובך, וצדקתך, יודוך, מעשיך, וחסידך, יברכוכך, מלכותך, וגבורתיך, מלכותך, וממשלתיך, אליך, ואתה, ידיך, הרי כ"ג שפונה כנגד הכבוד. ולגדולתו, ורחמיו, מעשיו, גבורותיו, מלכותו, דרכיו, מעשיו, קוראיו, יקראוהו, יראיו, אוהביו, קודשו, הרי י"ב כמדבר על ידי אחר. גדול, ומהולל, חנון, ורחום, ארך אפים, וגדל חסד, טוב, צדיק, וחסיד, קרוב, הרי י'. סומך, וזוקף, נותן, פותח, שומר, ומשביע, יעשה, ישמע, ויושיעם, ישמיד, הרי י'. אלהי המלך, גדול ה', ורחום ה', טוב ה', יודוך ה', סומך ה', צדיק ה', קרוב ה', שומר ה', תהלת ה', הרי י', הרי ס"ה בין כולם, כנגדן תקנו ס"ה בבות. ואם תחשוב התהלה כמו שאנו קורין מן אשרי יושבי ביתך עד לעולם ועד תרי"ג אותיות, לכך כל האומ' תהלה לדוד בכל יום מובטח לו שהוא בן ע"ה, וכאלו קיים תרי"ג מצות. 
מן אשרי יושבי עד שה' אלהיו י"ד תיבות. ואנחנו נברך י-ה מעתה ועד עולם הללויה ח' תיבות, הרי כ"ב, כ"ב אותיות של תורה. כל פסוק ופסוק יש בו באמצע ו' חוץ מן ח"ק, כגון ואהללה ואברכה ולגדולתו וגבורתיך ודברי וגדולתך וצדקתך, וכן כלם, חוץ מן חנון שיש בו ארך, וכן קרוב שיש בו לכל, הרי ח"ק בראש ובאמצע, א"ל לומר חק לומר תהלה לדוד בכל יום. ומתחיל בא' ארוממך ומסיים בד' לעולם ועד, כמשה שהתחיל בשירה אז ישיר וסיים בד' לעולם ועד, והתחיל בתהלה לדוד וסיים בתהלת ה', והתחיל ואברכה וסיים ויברך, התחיל שמך וסיים שם קדשו, התחיל לעולם ועד וסיים לעולם ועד, כלעומת שבא כן ילך, להודיענו כי מאד היתה חביבה על דוד, על כן כל איש חי יכוין מאד מאד בלב לומ' התהלה בכונת לבו ואז מובטח לו שהוא בן ה"ה, כי שכר גדול יהא חלקו ברב טוב הצפון]. 

פירושי סידור התפילה לרוקח [כח] הללויה הללי נפשי 
=============================================== 
[כח] הללויה הללי נפשי 
(סודות התפילה) 
הללויה הללי, ט' פעמים ה' במזמור, נגד ט' מלכים בעולם והקב"ה על כולם לכך סיים ימלוך ה' לעולם. אמר פוקח עורים זוקף כפופים ובכולם לא אמר "את" אלא בגרים לרבות גיורות וכו'. 
[עמוד קסו] הללויה הללי נפשי הנפש שהיא העיקר הללי את ה' אשר בראך, לכך נאמר ואהבת את ה' אלקיך בכל לבבך ובכל נפשך אפילו נוטל את נפשך, הללי ושבחי את שמו הנכבד. 
הנה אנחנו ברחנו בעיר מינצברק בתתקמ"ח באדר השיני מפני הגוים אשר רצו לטבוח אותנו כצאן טבחה, והנחנו כל אשר לנו בין הגוים את ספרי התורה וספרים וערבונות, והשם ישמרנו מכף כל אויבינו, וכל בני העיירות ברחו בעיר מצור, ועל כל זאת אנחנו מהללים שמו, ולמען שמו יראה בעלבון בניו המצפים למיתה וברחו זה לכאן וזה לכאן בערי מצור. 
הללי נפשי את ה' לרבות שם אלקים או שם שד-י ושאר שמות, ולרבות אותם שלא ידעו אלא בלשון אחרת, ידבר בכל לשון ולרבות בכינוי. הללי נפשי את לרבות צדיק, וכתי' עוזבי תורה יהללו רשע, מכלל שאוהבי תורה יהללו צדיק שנ' יהללך זר ולא פיך. הללי נפשי את ה', שתשבחנו. 
[הללויה נפשי שהנשמה כמו מלאך, ויראה לחטוא יותר מן הגוף. אהללה יי' בחיי וכי במותו יהלל השם, ורבותינו וישלחם מעל יצחק בנו בעודינו חי, אלא בעודו בבריאותו]. 
אהללה ה' בחיי בעוד אני בכחי, כל אשר תוכל לעשות בכחך עשה, בחיי פשיטא וכי לאחר מותו יהלל, אלא בחיי בכחי, כמו וישלחם מעל יצחק בנו בעודנו חי, בכחו. אזמרה לאלקי בעודי זמר הוא שבח נעים, כמו ונעים זמירות ישראל, אזמרה בעוד נשמתי בי. הללי, אהללה, אזמרה, כנגד קק"ק כל שבחו משולשה, נפשי בחיי בעודי חי, כנגדו תיקנו שהחיינו וקיימנו והגיענו. 
אל תבטחו בנדיבים אין לכם לבטוח באדם שיכול לעשות נדבת לבו כמו שרים נכבדים. בבן אדם שדומה להבל ולמי שאין לו תשועה. 
תצא רוחו היא נשמתו אשר על המוח שוכנת, והזכיר רוחו לפי שהיא מלבלבת על הלב ובתוכו דופקת, ולאדם בעת יציאת נשמתו יוצאה ממנו. ישוב לאדמתו לאדמה שלוקחה ממנו. ביום ההוא שימות. אבדו עשתונותיו מחשבות הבוטח בו, ומחשבת הנדיב. 
אשרי שאל יעקב בעזרו כי האדם הבוטח בנדיב נופל ומת ואין עזרתו כלום, אבל אשרי האדם שאלקי יעקב בעזרו כל שעה. ואמר בעזרו ולא אמר בישועתו, כי ישועה גמר הישועה, אבל עזר הוא לפי שעה, כמו כי אלקי אבי בעזרי, וכמו מאין יבא עזרי ואמר עזרי מעם ה'. ואמר א-ל יעקב לפי שהוא היה בצרה, לא-ל העונה אותי בעת צרתי, לכך אמר א-ל יעקב בעזרו. שברו [עמוד קסז] סבר שלו. על ה' אלקיו ושם בטחונו בו כי עזרתו לעולם, כמו שאמר בטחו בה' עדי עד כי ביה ה' צור עולמים, שהוא מחסה לעולם. 
עושה שמים וארץ נדיב שהוא חפץ לעזור אינו יכול לעוזרו מקול רעמים וברקים, אבל הקב"ה עושה שמים ויכול לשומרו מקולות וברד וארץ ושומרו בכל מקום. ואת הים ויכול לשומרו בכל מקום שהולך, ואת הים לרבות ימים ונהרות ומים העליונים. ואת כל אשר בם לרבות כל אשר בנהרות וכל אשר באויר, שהרי כת' במלאך המשחית ויעמד בין השמים ובין הארץ. ואשר בגיהנם ובגן עדן ראש לויתן בגן עדן, ואשר עתידים להיות, ושמים וארץ חדשים. 
[אל תבטחו בנדיבים שיש נדבת לב ותאותם. עשתונותיו מחשבותיו. אשרי שאל יעקב בעזרו א-ל לשון חוזק, וכת' רוכב שמים בעזריך, אבל במגילה פרק שני יעקב נקרא א-ל דכת' ויקרא לו אל אלהי ישר', כלומ' שהק' שהוא אלהי ישר', קרא א-ל [ל]יעקב. שברו לשו' ראייה. על השם אלוהיו כי בשמים מושל ובימים ובארץ ובכל מקו', ויכול לעזור לך וליתן לך, אבל אדם אם הוא בכאן אצלך לא יגן לך במקום אחר. 
לעשוקים שכיר העושקו שכובש שכרו, או הגוזל את חבירו, נותן לחם סעודה, וישבו לאכול לחם. יי' מתיר אסורים, מי שאחזו בולמוס יאכילנו אפי' דבר איסור, שסמך רעיבי' לאסורים, ודוד שהאכילהו לחם הפנים לפי שאחזתו בולמוס, שאין לך דבר שעומד בפני פיקוח הנפש. 
וה' [פעמים] השם כת' כאן נגד ה' חומשי תורה, שהגר צריך לשמור תרי"ג מצות, הם רמוזים בכאן עד גרים יש אותיו' בהתחלת התיבות [בגימטריא] תרי"ג, ולהכי כת' "את" גרים, דלא כת' בשום אחר מהם יותר "את" לא באיסורין, וכולם יעודד יחזק. 
ימלוך יי' ומשה כת' יי' ימלוך. וי"ל הכא דכת' רשעים יעות כת' בנתיים והפסק ימלוך בין הק' לרשעים שפונה מהם, להכי צריך אדם חשוב להרחיק בני אינשא דלא מעלו כדי שיהא נשמע תפילתו]. 
השומר אמת לעולם שומר אמת הצדק שעושה לעולם, על כן לא תפחדו שיעשוק אתכם. עושה משפט לעשוקים הוא עושה דין לנעשקים מהונם. נותן לחם לרעבים עונה על אשרי שאל יעקב בעזרו, לפי שהאדם הבוטח בנדיב ובעיר מצור מרעיבין אותו לבסוף, אבל הקב"ה נותן לחם לרעבים כמו שאמ' יעקב ונתן לי לחם לאכול והשיב לו הכבוד כי לא אעזבך. 
[עמוד קסח] ה' מתיר אסורים אדם האסור בכבלי ברזל או בבית הסוהר השם מתירו בגזירתו. ה' פוקח עורים פוקח עין עורים בדבר ופותח עין שלהם. ה' זוקף כפופים זוקף אתם שהולכים בקומה כפופה. 
ה' אוהב צדיקים העושים צדק ושומרם. ה' שומר את גרים לפי שאין להם עזר. 
מתיר אסורים, פוקח עורים, זוקף כפופים, אוהב צדיקים, שומר את גרים, התחלת התיבות בגימ' תרי"ג. ואמ' ה' דברים כנגד ה' ספרים, ובכולם לא אמר "את" אלא בגרים, לפי שאמר שומר ישראל צריך שמירה בגרים. את לרבות גיורת עבדים ושפחות ועבדים משוחררים הכשירים, את לרבות גר תושב. 
יתום שאין לו עזר. ואלמנה שאין לה סומך. יעודד יחזק אותם. ודרך רשעים יעות שמעוות אותם מדרכם ויפלו ממועצותיהם. 
ימלוך ה' לעולם אלהיך הואיל והוא מאבד את דרך הרשעים ומחזק הטובים נאה לו המלוכה, ימלוך ה' אמר דוד, אבל משה אמר בשירת ויושע ה' ה' ימלוך, אלא לפי שאמר דוד ודרך רשעים יעוות, לכך לא רצה לסמוך השם אצל יעות, והפך ואמר ימלוך ה' לעולם שמלכותו היה ויהיה לעד. 
אלקיך ציון לפי שציון עיר המלוכה אמר ציון. לדור ודור כל הדורות. ולעולם במפלת רשעים שייך לומר לאחריו מיד גדולתו ומלכותו. 
בכל הקריה הללויה, כמו שהתחיל המשורר ברוח נבואה המזמור כן סיים עד סוף הספר. ימלוך ה' ט' תיבות בפסוק כנגד ט' תיבות בקק"ק עד כבודו, לומר שירת דוד כמו שירת מלאכי השרת, לכך אמר הפסוק ימלוך עם קק"ק. והזכיר ט' פעמים ה' במזמור, ואילו הן: הללי נפשי את ה' א', אהללה ה' ב', על ה' ג', ה' מתיר ד', ה' פוקח ה', זוקף ו', ה' אוהב ז', ה' שומר ח', ימלוך ה' ט'. כנגד ט' מלכים שמלכו בעולם בתחילת פרקים דר' אליעזר, ח' בשר ודם והקב"ה ראשון ואחרון, לכך סיים ימלוך ה' לעולם. 

פירושי סידור התפילה לרוקח [כט] הללויה כי טוב זמרה 
================================================= 
[כט] הללויה כי טוב זמרה 
(סודות התפילה) 
הללויה כי טוב הרופא לשבורי, תחלתן וסופן בגימ' בגולה. ורב כח, אלפים רבבות פרסאות, כי הוא גדול מכל. 
את המיחלים, בגימ' ישעיהו וחזקיהו עם הקריאה. 
לבהמה לחמה זה הדוב שמוצץ באצבעו, מי שגרונו ניחר שותה מגרגרת הדוב וירפא. 
[עמוד קסט] הללויה כי טוב זמרה אלקינו ונאה לזמר בנעים זמירות (אל) אלקינו. כי נעים נאוה תהילה לפי שנעים ונאה טוב ההילול. 
בונה ירושלים ה' הוא בונה ירושלים עיר האמת. היה לו לומר יבנה ירושלים כמו שאמר נדחי ישראל יכנס, אלא בונה, מלמד בכל יום ויום השם בונה באש צח וכבוד ירושלים של מעלה, ויורידנה למטה בביאת משיח צדקינו במהרה בימינו. נדחי ישראל המפוזרים מפינה לפינה ומפורדים אחד הנה ואחד הנה כאשר אנו עתה בגולה יכנס יחד. 
הרופא לשבורי לב מנהגו שלא כמנהג בשר ודם, מנהגו של עולם רם רואה רמים שר אוהב גדולים ואינו חושש על מדוכאים, אבל הקב"ה רופא לשבורי לב בגולה, הרופא לשבורי לב התחלתו וסופו בגולה. ומחבש לשון רפואה, כמו ולא חובשו. לעצבותם לחוליים לשון עצב. 
מונה מספר לכוכבים מה ענין זה אצל זה, אלא אע"פ שיש כוכבים הרבה ומונה מספרם, כל שכן שמות בני ישראל שהם בניו שיקבצם כאשר יתרפא, עיש על בניה תנחם, כן מחבש לעצבותם. 
מונה מספר לכוכבים ומה צריך למנותם, אלא להודיע לבני האדם גבורותיו הנולדים על פי מזלות הכוכבים, כשמונה אותם רואה כל מעשה בני אדם. מספר קרוי פרוטרוט כמו במספר שמות, אבל מפקד כלל, כמו פקודיהם למטה פלוני. מונה מספר לכוכבים לפי שעל ידיהם תהלוך כל דבר. 
לכולם שמות יקרא כל כוכב יש לו שם בפני עצמו, ואין לך כל כוכב שאין לו כמה אלפים רבבות מלאכים עליו, ולכולם קרא שמות, זה אין שמו כזה, דכתיב לכולם בשם יקרא. 
[בונה ירושלים קודם בניין ירושלים יעלו עשרת השבטים ואחר כך יבנה ירושלים דכת' ושמו להם ראש אחד ועלו וכו' בירמיה, ואחר כך נדחי ישר' יכנס היינו נפוצות יהודה, והכי אנו מוציאין במגילה לגבי שמונה עשרה שאמר ושא נס לקבץ גליותינו קודם בונה ירושלים. 
הרופא לשבורי לב אילו השבטים אותם ששבו בתשובה, ושברו הלב מפשעיהם, אילו יכנס ויקבץ ויעשה תחבושת לעיצבון שלהם. 
[עמוד קע] מונה מספר לכוכבים למה הוצרכו למנות מי יגנוב אותם, אלא כל אדם יש לו מזל בכוכב, ולהכי מונה אותם ורואה במזלו מה טיבו. לכולם שמות יקרא אינו קשה כל כך, אלא מ"מ שמות הרבה יש לכל כוכב וכוכב, ומופלגים זה מזה, להכי כת' בסמוך ולתבונתו אין מספר. 
בונה ירושלים ה' אמר ר' ישראל בר נחמני מסורת אגדה היא שאין ירושלים נבנית עד שיתכנסו הגליות, אם יאמר שכבר נתקבצו הגליות ולא נבנית ירושלים אל תאמין, שכך כתוב בונה ירושלים ה' נדחי ישראל יכנס, אמרו ישראל לפני הקב"ה רבון כל עולמים, לא כבר נבנית ירושלים וחרבה, אמר להם ע"י עוונותיכם חרבה וגליתם מתוכה, אבל לעתיד לבא אני בונה אותה ואיני הורס אותה לעולם שנאמר כי בנה ה' ציון נראה בכבודו]. 
גדול אדונינו ורב כח הוא גדול על כל, כי מראה את כבודו גדולה מכל, להודיע כי הוא המושל על הכל, והכל תחתיו לעובדו, והמלאכים גדולים מאד שהרי מלאך אחד וכל ערבות רקיע פרוס על ראשי אצבעותיו. על כן הכבוד נראה לעין לב נביאיו, ורב כח אלפים רבבות פרסאות שלו, להודיע כי הוא גדול הכי, ורב כח לפי גדולתו כוחו הגדול. ולתבונתו אין מספר שהרי החוזה כוכבים יודע קצות דרכו כפי מזל העולה או יורד או צומח וידע עתידות, וכל שכן המגלגלם ומוליכם בשמו הגדול וקורא שמות לכולם, להודיע לכל כי לתבונת שכלו אין מספר. 
כוכב, לבנה, שבתי, צדק, מאדים, חמה, נוגה, בגימ' אלף רנ"ג, וז' כוכבים חוזרים חלילה בכל שבוע כ"ד פעמים, הרי כ"ד פעמים אלף רנ"ג הם ג' ריבוא וע"ב, לשס"ד ימים קנ"ו ריבוא ג' אלפים ותשמ"ד, ועדיין ל' שעות ד' פעמים חוזרין חלילה, והם אלף וי"ב וב' שעות יעלו לחשבון שנ"ח, הרי קנ"ו ריבוא וג' אלפים ותשמ"ד וה' אלפים וי"ב ושנ"א קנ"א ריבוא פחות תתצ"ח, וי"ב מזלות בכל יום אין חוזרין חלילה אלא ליום מחר, טלה, שור, תאומים, סרטן, אריה, בתולה, מאזנים, עקרב, קשת, גדי, דלי, דגים, בגימ' ג' אלפים ותס"ג לשס"ה ולרביע יום קכ"ו ריבוא וד' אלפים ותתס"ה, הרי חנכ"ל שצ"מ טש"ת סא"ב מע"ק גד"ר לשס"ה ורביע יום רפ"ג רבוא וג' אלפים ותתקס"ז. ליל בגימ' ע', יום בגימ' נ"ו, הרי קכ"ו, שס"ה פעמ' לי"ל יו"ם הם מ"ז אלפים י' פחות לרביע יום חלוק ליל יום לד', וקח חלק רביעי הרי ל"א, ועוד תצרף אותם על רפ"ג ריבוא וג' אלפים ותתקס"ז ומ"ו אלף וכ"א הרי כולם רפ"ח ריבוא חסר י"ב, תמלאם בי"ב מזלות או י"ב חדשים י"ב שבטים, ולמה רפ"ח ריבוא כנגד ישראל שהיו בימי דוד, שהרי בחר כ"ד אלף לכל חדש, הרי רפ"ח אלף והם היו עשירית של גיבורי ישראל, שהרי כתיב ולקחנו י' לאלף ואלף לרבבה, וכתי' [עמוד קעא] היוצאת אלף, תשאיר ק' והיוצאת ק' תשאיר י' וכשמנה דוד ישראל כת' ותהי' ישראל ס' אלף ויהודה ה' אלף, הרי ק"ל ריבוא, וכת' אחר אומר ישראל אלף אלפים וק' אלף ויהודה ת"ע אלף, הרי כולם רפ"ז ריבוא, וכת' כי עתה כמונו י' אלפים, ואותם לא מנה יואב, כי היו מנויין ועומדים אצל דוד, הרי כולם רפ"ח ריבוא, וחצר המשכן ק' אמה על נ' אמה והוא סאתיים, והם ב' אלפים אמות שהם י"ח ריבוא טפחים ובכל טפח ל"ו אצבעות אגודל שהם ל"ו י"ח ריבוא שהם רפ"ח ריבוא אצבע גודל, כנגד רפ"ח ריבוא פרסאות מסוף העולם ועד סופו, וסאתים הם רפ"ח ביצים, וברפ"ח שעות נברא העולם הם ו' ימים כנגד העולם, מצרים מ' יום, כוש אלף ות' יום, ועולם קמ"ד אלף שהם קמ"ד ריבוא פרסאות, הרי אורך העולם ורחבו רפ"ח ריבוא. 
מעודד ענוים ה' מחזק, ענוים הם שפלים מאד. משפיל רשעים עדי ארץ אע"פ שמצליחים לבסוף משפילם ומגיעם עד הארץ. 
ענו לה' בתודה ענו כמו ותען להם מרים, וכן וענית ואמרת לפני ה' אלקיך. ענו לשון שירו לה' בתודה על ההודיות. 
זמרו לאלקינו בכינור להטיב נגן בנעים זמירות. המכסה שמים בעבים כשהוא חפץ מכסה שמים שהם מצוחצחים בטוהר ומכסן בעבי עננים. המכין לארץ מטר מכין בעננים המטר. מטר נקרא על שם כמטרה לחץ שאין רוח עמהם ולא יטה לכאן ולכאן עד שתפל לארץ, כל טיפה וטיפה זה יורה כחץ, לכך כת' מטר ארצך, אבל גשם נקרא כשהרוח מנשב, ובימות החורף נקראו "ימות הגשמים" ולא ימות המטר, כי אין גשם בלא רוח, גשם נדבות, לכך אמר משיב הרוח ומוריד הגשם ולא מוריד המטר, ובגשם כתי' ונתתי גשמיכם בעתם, ולא נאמר גשמי ארצכם כמו מטר ארצך. ועוד גשם לשון מטר כי הנה הסתיו עבר, הגשם בעננים עבים וגשם מטר, עבי שחקים חשרת מים זהו וגשם מטרות עזו, עבים חשוכים מטרות עוזו, הטיפות יורות כחצים זהו כמראה הקשת ביום הגשם, כשהענן בשיפולי הרקיע, חשוך ט"ל, כשהשמש זורחת הוא פורח והשמש נושאו מעל ירק האדמה, וכמו ויטל שאול את החנית, קשת נקרא שהוא קשה מאד כשהוא כפוף ביותר, מטר בלא רוח, וגשם על ידי רוח ואינו יורה כחץ מפני שהרוח משיב הטיפות אחת הנה ואחת הנה. 
המצמיח הרים חציר על ידי מטר מצמיח חציר מאכל אדם ובהמה. [עמוד קעב] נותן לבהמה לחמה יש בהמות שנותן להם לחם ממש כדמשמע בסנהדרין, ועוד לחמה כל סעודה קרוי לחם. נותן לבהמה לחמה זה הדוב שמוצץ מן ציפורני ידיו מתיקה כמו דבש, לפי שהדוב אינו יכול לרוץ כשרואה בהמה ורוצה לתופסה והיא בורחת והדוב אינו יכול לרוץ אחריה, נמצא שהיה מת ברעב, אלא שהקב"ה מזמן לו פרנסתו מוצץ אצבעותיו, לכך לבהמה לחמה בגימ' באצב"ע, והדוב היה אדם בימי דור הפלגה, לכך שונא לאדם וקולו עבה, לכך שער שבין אזניו טוב לקמיע מפני השד המשתנה, ומי שגרונו ניחר שותה מים מגרגרת הדוב. 
לבני עורב אשר יקראו ולמה הזכיר עורב משאר עופות, אלא העורב כשהאפרוח שלו יוצא מן הביצה הוא לבן, והעורב סבור שאינם בניו ומניחם והם משוועים להקב"ה כי ילדיו אל א-ל ישוועו, והקב"ה מצואתם נבראים יתושים ואותם הילדים אוכלים אותם. ואומר בפרקים דר' אליעזר כשהעורב קורא המטר יורד לעולם. 
[מעודד ענוים יי' כשמחזיק ענוים לימות המשיח, יתן נקמתו ברשעים אומות העולם. ענו ליי' היינו בקול רם וענו הלוים. בעבים צריך להתיז העי"ן. המכין לארץ מטר מקום יובש צורכה, מקום לחה כדי סיפוקה. לבני עורב אשר יקראו בעודם קטנים הם לבנים ואמם אינם מכירם, והקב"ה זן אותן כי תולעת רוחשי' מאותה קליפה שיצאו ונשאר בהן ליחלוחית. ירצה ורוצה נדרש לפניו. וכל תאותם של יריאיו ימלא. לחסדו משיח. 
עד מהרה ירוץ דברו השמש והכוכבים והמלאכים כולם רצים ואינם יכולין לעמוד, שהרי ממהרים המלאכים בשליחותן שהן יודעין שיצטוו עוד מצוה אחרת. שלג כצמר שלג אע"פ שהוא לבן המים שיוצאין ממנו מכוערין ושחורין, הכי נמי איניש אע"פ שהוא נאה, מעפר הוא, דבר מאוס הוא. כפור פריזל בלע'. קרחו כפיתים לעני כפי השגת ידו, ואפי' לעשיר יש הפרש בין פניו לשאר גופו, שגופו כל שעה מכוסה ופניו מגולה. ישלח דברו וימסם שלג נמס, יזלו מים תורה נמשלה למים דהא כת' מגיד דבריו ליעקב, והכי אמ' משה תזל כטל אמרתי. ומשפטיו דינים חוקים גזירות. ואני מפר' ימסם ששולח את דברו, כלומר העננים שותים מים על [ידי] הרוח יזלו מים]. 
לא בגבורת הסוס יחפץ אין להשען על הרכב ועל סוס לנוס, ולא בשוקי האיש שהוא קל ברגליו. ירצה כלומר אין לבטוח כי אם ביראתו. [עמוד קעג] ירצה רוצה ה' הפסוק סיים בירצה ופסוק האחר התחיל רוצה, לומר גם רצון החכמים והיראים והישרים באנשים יריאיו, ועוד רצון המלאכים לשמור חסידיו ויראיו, ורצון מידת הדין. 
רוצה ה' לעזר את יריאיו היריאים מלפניו. ואת המיחלים לחסדו שאין בוטחים בגבורתם, כי לא לגבורים המלחמה ולא לקלים המירוץ, את יריאיו לרבות כל הנשמעים להם אע"פ שאינם עושים לשמה. יריאיו, כגון חזקי' וישעיה, את לרבות השרים, את המיחלים בגימ' ישעיה"ו וחזקיה"ו. את ויסמכו העם על דברי חזקיה, וישמן העם, שלא היה ברצונם אלא שבעל כרחם יש לעשות. את יריאיו והוא שיהו אף אוהבין אותו. את המיחלים, המצפים למשיח אל יתיאש מן הטובה. את יראיו לרבות ולחושבי שמו שחשב לעשות. את המיחלים לחסדו לרבות לדברו ולתשועתו, שנא' (ו)טוב ויחיל ודומם לתשועת ה', לדברך יחלתי. את לרבות אע"פ שייחלו ולא הועיל, ומצדיקים הדין ואומרים גם זו לטובה, את המיחלים לרבות גרים, לחסדו וחסד ה' מעולם ועד עולם על יריאיו. 
שבחי ירושלים את ה' אף בירושלים אומרים השם בכינוי. את לרבות תורתו ואת ישראל, שהרי כשבא משה לספר בשבחו של הקב"ה סיפר שבחה של תורה ושל ישראל, שנא' כי מי גוי גדול אשר לו אלקים קרובים אליו כה' אלקינו, וכת' אשר לו חקים ומשפטים צדיקים. וכן אמר דוד ומי כעמך ישראל גוי אחד, וכן אין כא-ל ישורון אשריך ישראל מי כמוך. שבחי ירושלים את ה' לפי שעיניו ולבו שם, לכך וראה בטוב ירושלים וראה בנים לבניך. 
הללי אלקיך ציון כי שם צוה את הברכה, וגם שלום, וראה בנים לבניך שלום על ישראל, וגם עזר ישלח עזרך מקודש ומציון יסעדך, והתורה שם, וקמת ועלית, כי מציון תצא תורה, וגם הצדק, צדק ילין בה, ישאו הרים שלום לעם וגבעות לצדקה, זהו הררי ציון גבעת ירושלים. 
כי חזק בריחי שעריך שהרי חיזק הבריחים של השערים שלא יבא בהם האויבים. ברך בניך בקרבך בגבורה ובחיים טובים. הפסוק מתחיל בכ' ומסיים בכ', לומר בזכות אברהם שהיה בדור כ' והוליד בן כ"ף שנה. 
השם גבולך שלום שלא תפחד מן האויב. חלב חיטים ישביעך חיטים טובים ושמינים וגדולים ככליות שור דכתיב עם חלב כליות, חטה נמצא אפילו אם העיר תשב במצור לא תפחד. 
[עמוד קעד] השולח אמרתו ארץ גזירתו שולח ארץ. עד מהרה ירוץ דברו כמו התשלח ברקים וילכו ויאמרו לך הננו. 
הנותן שלג כצמר כי כשהענן מביא מים הרבה מתקרש ביחד ונעשה שלג, לכך נאמר נותן שלג כצמר, ולכל טיפה של שלג ו' קרנות, לכך אם התרחצתי במו שלג, "במו" כתיב, לומר כל מה שנברא בו' ימים יהיה כמו שלג שהוא לבן ומימיו מכוערים, כך יגוע אדם ואין, לכך כי לשלג יאמר הוא ארץ כת', לומר שלקח שלג מכסא כבודו. וע' ריבוא רגעים ביום, בי"ב שעות ל' אלפים וקע"ז. כל העולם של"ג ריבוון וב' אלף ריבוא וע"ב ריבוא וא' אלפים וקכ"ה מהלך יום רוחב ומהלך יום ארוך, כי לשלג יאמר הוה ארץ, הוא ארץ כתי', כי שלג הוא ארץ. הנותן שלג כצמר, כמו צמר המכסה בני אדם, כך השלג להרים, מעלי תילגא לטורי כחמשה מטרי לארעא. כפור קרח בפירור. כאפר יפזר בעולם. 
משליך קרחו כפתים הוא משליך הקרח שלג כמו פתיתים, הקב"ה הוא רחמן ומשליך הקרח כפי יכולת האדם לסבול לעשיר קרח גדול מפני שיכול ללבוש מלבושים טובים, אבל לעני כפי יכולתו, שאין כסות בקרה, שהרי העני הולך ערום ויחף בקרח גדול ואינו מת בקרה. 
לפני קרתו מי יעמד ונתן זנב כימה בנהר דינור שברקיע שיני שלא יזיק קרתו יותר מידאי לבני אדם, וכן פני החמה יש בו שלג ולצד אחד אש, והופך פני אש בימות הגשמים שלא ימותו בני אדם בקור. 
ישלח דברו וימסם כשרצון הכבוד שולח גזירתו וימס הקרח והשלג. ישב רוחו יזלו מים כשהוא משיב הרוח מפני שימניע הטיפה מחבירתה, מי פלג לשטף תעלה, לכך כת' כשעירים עלי דשא, כשעיר(י)ם כת', אין בין טיפה לטיפה אלא כמלא שער, לכך כשישיב הרוח שנולד מרוח כנפי הכרובים, אז יזלו מים מן העננים. לכך אל תתמה מבן נץ שבכנפיו מעמידו המבינתך יאבד נץ. וכמו שעשה לרוח משקל כן מים תיכן במידה, לכך תיקנו משיב הרוח ומוריד הגשם. יזלו מים מגיד דבריו ליעקב לפי שכת' גשם נדבות תניף אלקים. מגיד דברו כת' חס' י' כנגד י' דברות, מגיד דברו, התורה, שהיא דברו. מגיד דבריו ליעקב, אמר "יעקב" כה תאמר לבית יעקב, לפי שיעקב איש תם יושב אוהלים. 
[עמוד קעה] חקיו יש חילוק בין חוקים לשון זכר לחוקות לשון נקיבה, כל מקום שיאמר חק עולם מדבר ליחידים וחוקת עולם לישראל, לכך באהרן ובניו כת' חוק עולם, וכשישראל מקריבים כת' חקת עולם, כגון ביום הכפורים ובמועדים, כל הקהל חוקה אחת, אבל ביחידים לחק לך ולבניך עד עולם, אבל מה שכת' לחק עולם ולבניך ולבנותיך אתך לחק עולם, אבל אחריו חקת עולם מוסב על ולא יקרבו עוד בני ישראל. וכן בפרשת ויהי ביום השמיני בחלק אהרן ובניו לחק עולם, וכן בפרשת צו ואצלו לחקת עולם שאמר מאת בני ישראל. ומה שכת' ושמרתם את הדבר הזה לחק לך ולבניך עד עולם, ולמעלה וחגותם אותו חוקת עולם, לפי שזה מדבר ליחידים, שהרי שינה בתחילה בלשון רבים ואחר כך בלשון יחיד, שמוסב על ולא יתן המשחית לבא אל בתיכם לנגף, מדבר בבכור אדם שיפדה לכך נאמר לחק לך. חוקות דבר הקבוע, חקת עולם תמיד. חוקיו גזירות, חק חלק, חק לנערותיה ואכלו את חקם, בחוקותיך אשתעשע בימים טובים שכת' בהם חקת עולם תחגוהו, בקול רינה [ותודה] המון חוגג. 
ומשפטיו לישראל במרה. חוקיו איסור והיתר, ומשפטיו דינין ומשפטין לישראל, וכת' יודו משפטיך ליעקב, כל יודעי תורה נקראים יעקב, לכך כל פרשת בלעם נאמר יעקב, אבל כאן אמר חוקיו ומשפטיו לישראל, לכולם, אבל דבריו החמורין ליעקב. אבל במקום שיאמר בית יעקב במקום שבאין בערבוביא יתכן לומר "בית", לכך אמר בית יעקב. כשהם חוזרין מן המלחמה אז יאמר בית ישראל ברכו, לפי שאותן מעט היו שבאו להקריב קרבן ולברך שהיו טהורים וקדושים אצל הארון. אבל ישראל בטח בה' לפי שהיו בציון אחד הרבה ומורה להם מצות המלחמה, בית הלוי מצויינין וניכרין כשמעורבבין בין שאר בית ישראל שאחרים תלויין בהם כמו פינות העם, כה תאמר לבית יעקב אילו המצויינין להקריב קרבנותיהם אציליהם וזקיניהם. א' לבית יעקב בתורה וי"ז בנביאים, הרי י"ח בית יעקב, על שם הקול קול יעקב, ויפגע במקום תיקן תפילה, י"ח ברכות וא' בכתובים בית יעקב מעם לועז כנגד ברכת המינין. בית יעקב אילו השרים. 
לא עשה כן לכל גוי לא הגיד דברו וחוקיו לכל גוי. גוי קורא המון עם רב ביחד. משפטים בל ידעום שלא הודיעם, בל, לומר ב' של בראשית ל' [עמוד קעו] של לעיני כל ישראל, הרי ב"ל. הללוי-ה הוא דברי המשורר שסיים באשר התחיל. 
[לא עשה כן לכל גוי אמר ר' אליעזר אין מוסרין דברי תורה לגוי שנאמר לא עשה כן לכל גוי ומשפטים בל ידעום, ר"ל התורה שמתחלת בב' ומסתיימת בל' אינם יודעים]. 

פירושי סידור התפילה לרוקח [ל] הללו את ה' 
======================================== 
[ל] הללו את ה' 
(סודות התפילה) 
הללויה הללו, הללו ח' כנגד מילה בח'. ויעמידיה לעד לעולם חוק נתן, הללויה. 
הללוהו במרומים שמים הגבוהים. הללוהו כל מלאכיו השלוחים בכל יום, אבל צבאיו הם סביביו. 
והמים אשר מעל השמים שמים שיני, ולמה, חד צריך להזהיר המלאכים לשבח להקב"ה, וכי היה ירא שלא היו משבחים אותו, אלא היה דעתו לשבח עמהם, אע"ג ברון יחד כוכבי בוקר ויריעו כל בני אלהים. והכא ז' דברים כת' שמהללים שמים ומלאכיו שדוד מזהיר אותם להלל, והלל שמיני בעצמו אומרו, אמר דייני בכך שאותו הילול שביעי של הקב"ה, כלומ' חלק שביעי מה שהמלאכים מהללים אותו, ומצינו גבי משה דכת' האזינו השמים וכו' עד כי שם יי' אקרא כ"א תיבות הרי לך שמגיע לחלק משה רבי' אחד (מן) מז' למלאכים כשקרא את השם. וגבי חזון ישעיהו עד כי השם דבר, כ"א תיבות, ועוד גבי משה רבינו ויקרא אליו יי' ביום השביעי, ומלאכיו סביביו בכל יום, ואע"ג חביבין להק' יותר ממלאכים, מכ"מ דיו לצדיקים להללו בכך. 
תנינים וכל תהומות הכי ימנה כ"ג כנגד כ"ג פעמים דאיתא ביצירת בראשית ארץ ויבשה, ונגד כ"ג כבוד בתורה, ודודי צח ואדום כדפר' לעיל. 
הללו את ה' מן הארץ ולפני הכפורת יזה שבע פעמים, למה מדה אחת למעלה ושבע למטה כ... לתחתונים שיהיה א' בעליונים, וכך אמר דוד הללו את ה' מן השמים [אחד] ואתה הללו מן הארץ. 
[עמוד קעז] הללויה הללו את ה' מן השמים במזמור זה סודות מופלאות המכוסות מבני אדם, ה'ללויה ה'ללו א'ת - היה"א, לפי שאמר לא עשה כן לכל גוי ומשפטים בל ידעום. וגם לא ידעו השם, לפי שהם מהפכים התורה ויאמרו לא הוא מגיד דבריו ליעקב, בל י'דעום ה'ללויה י-ה', ויאמרו לא יראה' י-ה' ולא יבין אלק'י יעקב. וסמך מן השמים אצל חוקיו וגשמים, לומר, מה גשמים מן השמים כך התורה, לכך אמר יערוף כמטר לקחי. ורמז אהי-ה להפך שבעולם הכופרים אומרים להפך לא הוא. ועוד לפי שמזכיר שמים וכן ברקיע עזו, שהכבוד בתחתונים והעליונים למטה, ועוד אהי-ה להפך, לפי שהיודע השם מבליעו בנעימה, כדי שלא ירגישו בו. את ה' לרבות שהעליונים אומרים מלא כל הארץ כבודו, ה' צבקות על שם צבאות ישראל. את ה' לרבות שם הכינוי אדנ-י, כי מזכירין אותו למעלה אדנ-י בם סיני בקדש. מן השמים כמו שכתו' ויודו שמים פילאך ה' אף אמונתך בקהל קדושים, וכתו' שמים תכן אמונתך בהם. והקדים השמים לפי שהם נבראו ממים ומאש, ולא נאמר בהם בריאה כי אש ומים נבראו מרוח קדשו. על כן אש ומים מטהרין כל טומאה, כל דבר אשר יבא באש תעבירו באש וטהר, ורחץ במים, לכן נמשלה התורה בהם הלא כה דברי כאש, הוי כל צמא לכו למים, לכך וההר בוער באש, גשם נדבות תניף. ולפי שהם נבראו מרוח קדשו נקראת השכינה כך בנדרים השמים ביני ובינך. ועוד אמר מן השמים, לפי שהם נכבדים והעולם משתוממין שלמה הם השמים הנבחרים לשמן. 
הללוהו במרומים הם הרקיעים העליונים בשמי מרום, ואמר במרומים צבא עליונים. הללוהו כל מלאכיו הם הנשלחים בכל מקום. הללוהו כל צבאיו העומדים סביב לכסאו, כשנשלחים נקראים מלאך, אבל כשהם משרתים הם אש לוהט, ויעף אלי אחד מן השרפים שהיו לפני הכבוד. שרפים הם היועצים. חיה הוא קיבוץ פרצופין, כמו חית פלשתים, אראלים הם המראין הגזירות למלאכים, הן אראלם צעקו חוצה. עיר שמעורר רוח ושולח מלאכים בכל עיר ועיר לחקור מעשה הבריות, ומעיר רוח [עמוד קעח] האדם ומראהו בחלום בגזירת עירין פיתגמא, ומעיר המלאכים לעשות השליחות, קדיש שאינו עושה השליחות והמלאכות אלא מצוה למלאכים, קדיש פרוש, לפי שקרובין לכבוד. אופן האמצעי, גלגל החיצון, חשמל קרוב לכבוד יותר חשוב, בעת הדיבור ממללות בקדושה, וכת' ברכו ה' כל מלאכיו, הם הנשלחים למטה, ברכו [ה'] כל צבאיו שאין נשלחים אלא למעלה עומדים תדיר, כגון שבמעון רקיע חמישי כיתות של שיר. 
הללוהו שמש וירח כי שם אחד מזכיר השמש בהילולו וכן הירח. הללוהו כל כוכבי אור כוכבים המאירים. הללוהו שמי השמים הם כל ז' רקיעים. והמים אשר מעל לרקיע הם מים העליונים, דוד הקדים המלאכים כל מלאכיו כל צבאיו ואחר כך כל כוכבי אור, ואיוב הקדים הכוכבים ברון יחד כוכבי בקר ואחר כך ויריעו כל בני אלקים. לכך אמרו כוכבי בקר אלו ישראל הוותיקים תחילה שנ' ואשמע אחרי קול רעש, וותיקים בגי' ישורו"ן, ישרים ומרננים יישור ורואה דימדומי חמה, ברו"ן יח"ד כוכב"י בק"ר בגי' כאברה"ם יצח"ק יעק"ב, דוד תפס מלמטה למעלה כי המלאכים נשלחים והכוכבים קבועים, והמים אשר מעל לשמים, וכן בבריות הארץ מלמעלה למטה. הללוהו כל מלאכיו א', הללוהו כל צבאיו ב', הללוהו שמש וירח ג', הללוהו כל כוכבי אור ד', הללוהו שמי ה', למדנו שהמקומות בגובהי מרומים. וכנגדם ה' הללויות וב' הללוהו מן השמים הללוהו במרומים הרי ז' הללויות, ועוד א' הללוי-ה, כנגדם ה' אל קנא וב' אל קנוא וא' ה' אל קנא. ואלו הן: כי אנכי ה' אלקיך אל קנא פוקד, כי ה' קנא (הוא) שמו א-ל קנא הוא, אש אכלה הוא א-ל קנא, כי אנכי ה' אלקיך א-ל קנא פוקד, כי א-ל קנא ה' אלקיך בקרבך, ביהושע כי אלקים קדושים הוא א-ל קנוא הוא. א-ל קנוא ונוקם ה' נוקם ה' ובעל חימה, לומר יש לו מהללים למעלה על כן מקנא על האדם העובד ע"ז, ועושה קנאתו על ידי ה' מלאכים: אף וחימה וקצף ומכלה ומשחית, וכתי' ישלח בם חרון אפו עברה וזעם וצרה משלחת מלאכי רעים, וכתי' הנה יום ה' בא אכזרי ועברה וחרון אף בעברת ה' צבקות וביום חרון אפו. לומר אם כועס להקב"ה אז יהיה לו ה' מלבושים רעים: וילבש קללה כמדו א', כבגד יעטה ב', ולמזח תמיד יחגרה ג', ילבשו שוטני כלימה ד', ויעטו כמעיל בשתם ה'. לפי שהנפש יש לה ה' שמות. אבל אם הוא משבח להקב"ה אז זוכה ליקדם לה' [עמוד קעט] הללויות של מלאכים: ברכו ה' מלאכיו א', ברכו ה' כל צבאיו ב', ברכו ה' כל מעשיו ג', ברכי נפשי ד', ברכי נפשי ה'. לכך כת' קודש ישראל לה' ראשית תבואתה בה'. 
הללוהו שמי השמים הם הרקיעים כולם, והמים אשר על הרקיע לא נאמר אלא מעל, לומר באויר הם עומדים, כדאמרינן בבראשית רבא. 
והזכיר ט' דברים: הללוהו מן השמים א', הללוהו במרומים ב', כל מלאכיו ג', כל צבאיו ד', שמש ה', וירח ו', כל כוכבי אור ז', שמי השמים ח', והמים ט', הרי ט', וט' פעמים בתורה לשום שמו שם לשכן שמו שם, כנגד ט' מראות: וכמראה א', המראה ב', אשר ראיתי ג', כמראה ד', אשר ראיתי בבואי לשחת את העיר ה', ומראות ו' ז', כמראה ח', אשר ראיתי אל נהר כבר ואפול על פני ט', וסמיך ליה וכבוד ה' בא, לומר ט' מחזות לכבוד. וט': (ו)מראיהם כגחלי אש א', כמראה הבזק ב', כמראה אבן ספיר ג', כמראה אש ד', ראיתי כמראה הקשת אשר ה', מראה הנוגה ו', ממראה מתניו ומלמטה אש ז', כמראה אש ח', כמראה זוהר ט', הרי ט' מיני מראות. וכן ט': על נהר כבר נפתחו השמים ואראה א', (הבקעה) ככבוד אשר ראיתי על נהר כבר ב', כמראה אשר ראיתי בבקעה ג', החיה אשר ראיתי בנהר כבר ד', החיה אשר ראיתי תחת אלקי ישראל בנהר כבר ה', הפנים אשר ראיתי על נהר כבר ו', וכמראה המראה אשר ראיתי ז', כמראה אשר ראיתי בבואי לשחת העיר ח', ומראות כמראה אשר ראיתי על נהר כבר ט'. ואראה מראות אלקים א', וארא והנה רוח סערה ב', וארא החיות ג', וארא כעין חשמל ד', וארא[ה] ואפול על פני ה', ואראה והנה יד שלוחה ו', ואראה והנה דמות כמראה אש ז', ואראה והנה אל הרקיע ח', ואראה והנה ארבעה (פנים) אופנים ט', וארא והנה מלא כבוד ה' את בית. 
הללוי' א', הללו את ב', הללוהו ג', הללוהו ד', הללוהו ה', הללוהו ו', הללוהו ז', הללוהו ח', כנגד ח' ימי מילה, זהו ויעמידם לעד חק נתן ולא יעבור זה ברית מילה, שנ' אם לא בריתי יומם ולילה חוקות שמים וארץ לא שמתי. 
ח' מזמורין פתח בהללויה כנגד ח' פעמים שנפלו אויביו ביד דוד: ואשמידם א', ולא אשוב עד כלותם ב', ואכלם ג', ואמחצם ד', משנאי [עמוד קפ] אצמיתם ה', ואשחקם ו', אדיקם ז', ארקעם ח'. וכן ח' ישועות: בכל הגוים ישועתך א', יודוך עמים אלקים ב', יודוך עמים כולם ג', וירננו לאומים ד', כי תשפט עמים מישור ה', ולאומים בארץ תנחם ו', יודוך עמים אלקים ז', יודוך עמים כולם ח'. וכן ח': למה רגשו גוים א', ולאומים ב', מלכי ארץ ג', ורוזנים ד', ואתנה גוים נחלתך ה', ועתה מלכים ו', שופטי ארץ ז', אפסי ארץ ח', לכך יסד תמניא אפי. 
יהללו את שם ה' לרבות שם, שכל דבר ודבר יש לו שם שהוא משבח בו, ולרבות הכינויין כגון אלקים אלקינו. כי הוא צוה ונבראו הוא צוה ולא מלאך ושרף. צוה ונבראו, כשהיה גוזר מיד ויהי כן, ונבראו ברייה חדשה. 
ויעמידם לעד לעולם העמיד ברייתם, חק נתן גזירה גזר, ולא יעבור גבול לשמים ולארץ ולים ואינם עוברים. 
הללו את ה' מן הארץ לרבות כינויין, ולרבות בשם ה' אלקים ברוך אתה ה' אלקינו. תנינים הם דגים גדולים שבים, ויברא אלקים את התנינים הגדולים, ואמרו רבותינו זה לויתן. תנינם כת', וכי לויתן מן הארץ משבח והלא במים הבוכים הוא, ולמה אמר מן הארץ תנינם, אלא זה לויתן שראשו בגן עדן הרי ראשו מהלל מן הארץ זהו בצוארו ילין עזו, והזכיר תנינים תחילה כל הקודם לחבירו גדול, שהרי ההרים גדול מגבעות. וכל תהומות התהומות מרובים מן תנינים לכך אמר וכל תהומות הרבה הם, וחתמם בשמו הנכבד י'רעם ה'ים ו'מלואו. תנינים ודגים שבתהומות דומין לתנינים. תהומות אש למה סמך על שם צוציתא דנורא שבגלי הים בבבא מציעא. ועוד מים ואש נבראו יחד. 
אש וברד שהברק והברד יחד הזכירם יחד, בא ברד מקרירות המים. שלג הוא בא תחילה מן המים. ותיקן אוצרות הבאות אל אוצרות שלג, וקיטור כעין עשן וענן ורוח. רוח סערה עושה דברו כששולח הרוח במהירות עושה דברו, ודכותי' אמר בחגיגה ההרים תלויין ברוח סערה לכך סמך רוח ההרים. ועוד לפי שהקב"ה ברא ההרים לשבר כח הרוח, כדכתיב יוצר הרים ובורא רוח, ובכל מקום שיש בו ריוח אויר יש בו רוח אף בחור קטן מאד, לכך רו"ח להפך חו"ר, רוח לשון רוח. 
ההרים וכל גבעות אלו דומין לאלו לכך אמר וכל, אבל במקום שאין [עמוד קפא] דומין לא אמר וכל. עץ פרי שמגדל עליו פירות, וכל ארזים כל מקום שהאחרונים מרובים משלפנים כת' כל בהם, מיהו הראשונים מעולים מן האחרונים. 
החיה וכל בהמה לפי שהחיות ביער וסמך החיה אצל הארזים. רמש וציפור כנף אין דומין זה לזה לכך לא נאמר בו וכל. רמש קורא שיש לו רגלים גבוהים כלבים וכיוצא בהם, רמש רם ומש, אבל שרץ רגלים נמוכים שרץ במהירות. רמש' וציפור' כנף' סופי תיבות שר"ף על שרץ מעופף, ציפו"ר בגי' עו"ף טהו"ר כך אמ' חכמים בשחיטת חולין. כנף עוף טמא וארבה. מלכי ארץ סמך עוף לאדם עוף מהלכי שתים כאדם, וכשפורח ה' נוצות הם נפרדים בה' אצבעות ידים. 
מלכי ארץ מלכים על מלכות אחת, כמו ארץ לגבולותיה, פי' מלכות. וכל לאומים דומין, ומלכו וממלכו תתקף, לאומים דוכסין שראויין למלוכה, ושני לאומים ממעייך יפרדו, ולמה לא נולדו שניהם חלקים, אלא לפי שידע יצחק ששני לאומים ושני גויים יהיו, וישים על לב מה שנ' לו במילה להיות לך לאלקים ולזרעך והארץ ליתן לו, זהו לאותו שנולד מהול, וגם יתן לו הארץ וגם הברכות, ועשו בעל שער שיהיה כאיש פרא וביער מחיתו, ויקרא שמו יעקב זה כיצחק ומעשה יצחק בידו, ויעקב הזכיר השם ולא עשו, כי עשו כפר בעיקר. שרים הם הנגידים, וכל שופטי ארץ ששופטים בעולם, שרים ושופטים דומים זה לזה. 
בחורים וגם בתולות לפי שאלה זכרים ואלה נקיבות ואין אלה פחותים מאלה, לכך לא אמר וכל, כי אין דומין זה לזה. וגם בתולות לרבות נשים, לפי שהזכיר בחורים ובתולות, וכנגד זקנים ונערים היה להזכיר זקנות ונערות או נשים, לכך אמר "גם" לרבות. ובספר יחזקאל כת' ששה אנשים משחיתים והיה לו להזכיר זקינה ובתולה, והזכיר נשים בכלל אנשים כולם, אבל כאן לא הזכיר נשים לכך אמר "גם" לרבות כל מיני אשה. 
גם ריבוי לדומה של מעלה ושל מטה, כמו וגם בתולות, וכן גם בחור (ו)גם בתולה יונק, וכן גם צאנכם גם בקרכם קחו. את לרבות הדומה לו ממש. א"ת בגימ' שדומ"ה אלי"ו, כמו וערלתם ערלתו את פריו לרבות שומר הפרי, ורחץ את בשרו לרבות שערו, ולא יאכל את בשרו לרבות עורו. אף זהו דבר מופלא, כמו אף כי אמר אלקים, תחילה אמר לא מות תמותון אף כי אמר אם כן למה נטעו, וכן [אף] אני בחלומי גוזמא [עמוד קפב] שראיתי כפתרון שפתרת. וכן אף לא אסתר הביאה אע"פ שלא נקראת לבא אל המלך. וכן אף לא אל ארץ זבת חלב ודבש הביאותנו ואיך תשתרר עלינו. וכן [ו]אף את בריתי יצחק אע"פ שביד בני עשו הארץ אזכור הברית לישראל ולא לעשו ולא לבני פילגשי אברהם. וכן אף בשרי ישכון לבטח אפילו לאחר מותו. 
זקנים עם נערים לפי שאין זקנים בלא שמשים שלהם אמר עם נערים. 
יהללו את שם ה' כל דבר שאין לו פה למטה יש לו פה למעלה, כמו הרים וגבעות ועצים וימים, ועוד הכל למעלה דוגמתו גם פרצוף אילן, ואל תתמה כיון שהם של אש ואנו רואים שהשלהבת עולה מן הגחלת לפעמים כמו אילן, וכתי' משרתיו אש לוהט, ויש מלאכים כשאר בני אדם אך יש להם כנפים. וכל פרצוף למעלה מעין של מטה להתפלל על דוגמתו, שהרי ד' חיות במרכבה. את שם ה' לרבות לפי שיש שם שקורין אותו המלאכים, ויש שם שבריות של מטה קורין, ויש שם שהשידים קורין, ויש שם שהעצים קורין, ויש שם שהמים קורין, ויש שם שהאש קורא, וכן כל בריה כמו שכת' בהבדלה דר' עקיבא. 
ד' אתין הללו את ה' מן השמים, יהללו את שם ה', הללו את ה' מן הארץ, יהללו את שם ה', כנגד אש שמים ארץ רוח מים, ולפי שכת' וצבא השמים לך משתחוים בשחר בצאתם ובערב בבואם, לכך כת' ב' את שם ה', שנא' ממזרח שמש ועד מבואו מהולל שם ה', לכך ב' ממזרח שמש ועד מבואו גדול שמי בגויים, גדול שמי ב' פסוקים, הראשון ה' הללויה והשיני י' יהללו שבה"י נברא העולם. הראשון הללו את ה' והשיני את שם כי פותח בהקב"ה וחותם. כמו ה' איש מלחמה ה' שמו, הוא קדוש ושמו קדוש, הוא נעלם ושמו נעלם הוא נכבד ושמו נכבד. את שאומר תחילה, ברוך אתה ה' אלקינו מלך העולם וחותם ברוך אתה (את) ה'. את שם לרבות שאומר אלקינו מלך העולם. ולפי שהוא היה קודם הבריאות והוא עושה כולם לאחר שנהנים מהם צריך שמו את בכינוי אל"ף דל"ת ואחר כך אלקינו. 
כי נשגב שמו לבדו במלחמה היו מביאין ציץ נזר הקודש שאם היו מכשפים לא היו יכולין בכשפיהם לעמוד, או בשם טומאה. שהרי בלעם לימד לה' מלכי מדין לפרוח באויר והראה להם פינחס הציץ ונפלו על חלליהם, הוי כי נשגב בחוזק, שמו לבדו. וכשמזכירין השם אומר ברוך שם כבוד מלכותו שמו לבדו. 
הודו מלמד שהשם מתלבש הוד זוהר כשמזכירין אותו ישראל. הודו על ארץ ושמים זהו כסה שמים הודו, בשעה שתהילתו מלאה הארץ, לכך [עמוד קפג] הקדים ארץ לשמים ברון יחד כוכבי בקר והדר ויריעו כל בני אלקים. 
וירם קרן לעמו קירון פנים. ועוד קרן קומה זקופה, כמו וירם קרן משיחו, הודו וירם קרן שישיב להם עדי שנתנצלו מהר חורב, דכתיב שמחת עולם על ראשם. תהילה לכל חסידיו שהוא שבח להם לבני ישראל. עם קרובו שהם קרוביו, ומי גוי גדול אשר לו אלקים קרובים אליו, הללויה דברי המשורר ברוח נבואה. 
ז' הללויות: הללו את ה' מן השמים א', הללוהו במרומים ב', הללוהו כל מלאכיו ג', הללוהו כל צבאיו ד', הללוהו שמש וירח ה', הללוהו כל כוכבי אור ו', הללוהו שמי השמים ז', הרי ז'. וא' הללו את ה' מן הארץ, הרי ז' הללויות בבני מעלה, ואחד בבני מטה. לומר הרי בריות מטה פחותים אחד מז', לכך ויקרא אל משה ביום השביעי, לכך מלאכים אומרים קק"ק ה' לאחר ג' תיבות השם. אבל משה הזכיר בהאזינו השם לאחר כ"א תיבות, וכן מנעריצך עד השם, וכן מן נקדש עד השם, וכן מן חזון ישעיהו עד השם כ"א תיבות. 
הללוהו כל צבאו כתי', שלפעמים אין יכולין להללו פעם אחת ביובל כדאמרינן בשחיטת חולין. 
הללו את ה' מן הארץ, תנינים, וכל תהומות, אש, וברד, שלג, וקיטור, רוח, ההרים, גבעות, עץ, ארזים, החיה, בהמה, רמש, וציפור, מלכי לאומים, שרים, שופטי, בחורים, בתולות, זקנים, נערים, הרי כ"ג, מן הארץ עומדים בזכות התורה. תורה א', תמימה ב', משיבת ג', עדות ד', נאמנה ה', מחכימת ו', פיקודי ז' ח', ישרים ט' י', משמחי יא' יב', מצות יג', ברה יד', מאירת טו', יראת טז', טהורה יז', עומדת יח', משפטי יט' כ', אמת כא', צדקו יחדיו כב' כג'. וכ"ג פעמים נאמר כתיבה במשנה תורה, וכ"ג שבחות בשיר השירים, ואלו הן: דודי צח א', ואדום ב', דגול ג', כתם ד', תלתלים ה', שחורות ו', כיונים ז', בחלב ח', מלאת ט', כערוגת י', מרקחים יא', שושנים יב', מר יג', זהב יד', בתרשיש טו', שן טז', ספירים יז', שש יח', פז יט', כלבנון כ', כארזים כא', ממתקים כב', מחמדים כג', כנגדם אמר הקב"ה כ"ג שבחות לישראל, ואלו הן: שחר א', כלבנה ב', כחמה ג', כנדגלות ד', יפו ה', חמוקי ו', שררך ז', בטנך ח', סוגה ט', שדייך י', צוארך יא', עיניך יב', אפך יג', ראשך יד', ודלת טו', יפית טז', נעמת יז', קומתך יח', לאשכולות יט', כתרצה כ', שערך כא', שיניך כב', רקתך כג'. וכ"ג פעמים "ספר" במשנה תורה כנגד כ"ג ספרים, אבל המגילה נקראת איגרת, ובקהלת עד אשר לא תחשך השמש, כ"ג דברים לגנאי האדם, וכ"ג פעמים "ארץ" מן ותראה היבשה עד ויפח באפיו נשמת חיים, וכ"ג פעמים בתורה כבוד. 
[עמוד קפד] [קיטור רוח חזק מופלא, להכי סמוך להרים, שהקב"ה משליך אותו קיטור להרים, שאם היה בא למקום יישוב דומה מחריב את העולם. רמש ציפור כנף, סופי תיבו' שר"ף שיש רמש שורף לבני אדם כמלאך. 
מלכי ארץ וכל לאומים בני אדם מיירי בסוף שהם נבראו באחרונה. זקינים עם נערים אבל גבי בחורים יאמ' גם בתולות ולא עם בתולות, בא להשמיענו אילו לבדם]. 

פירושי סידור התפילה לרוקח [לא] שירו לה' שיר חדש 
=============================================== 
[לא] שירו לה' שיר חדש 
(סודות התפילה) 
הללויה שירו, ו' פעמים אמר דוד שיר חדש נגד ו' ימים, באותן ו' שיר י"ב שירות שבתורה. 
[שיר חדש בכוונת הלב ישיר כדי שיראה חדש. בקהל חסידים כדמתרג' והחסיד' וחיורתא, כלומ' שמביישין אותן ואינם משיבין, בעושיו הוא עשך ויכוננך כלומר כל צורכו]. 
הללויה שירו לה' שיר חדש אחר שסיים כל תהילים אמר שיר חדש, זהו והמתנשא לכל ראש, ומרומם על כל ברכה ותהילה, דוד היה אומר לחבורה שלו שירו לה' בכונת הלב. שיר חדש בקהל חסידים שבח הילולו בקהל חסידים. ו' פעמים אמר דוד שיר חדש כנגד באתם נצבים ובסוף האזינו. ו' השירה כנגד ו' ימים, ובאותן ו' שיר חדש יש י"ב שירות כנגד י"ב שבתורה: ישיר, השירה, אשירה, שירו, ישיר, השירה, השירה, השירה, השירה, השירה, השירה, השירה, כנגדם אמר י"ב הללו, אילו הן: הללויה הללי נפשי א', לדור ודור הללויה ב', הללויה כי טוב ג', בל ידעום הללויה ד', הללויה ה', הללו את ה' ו', הללו את ה' ז', קרובו הללו יה ח', הללויה שירו ט', חסידיו הללויה י', הללויה י"א, הללו א-ל י"ב, תהלל י-ה הללויה אם תחשבו אל תחשב הללו א-ל בקדשו. 
שירו לה' שיר התחלתן של"ש כל שבחו משולש, קק"ק. בקהל חסידים מ' פעם "חסיד" בתילים, כשתמנה חסידיו חסידיך לשון רבים, נגד מ' מלאך כת' בחומש, לומר מי ששומר התורה שניתנה למ' יום מלאכיו ישמרהו בכל דרכיו, רגלי חסידיו ישמר. 
ישמח ישראל בעושיו למי שעשאו ועושה לו הגאולות. בני ציון יגילו במלכם בתשועת מלכם. גילה מן לב וקרב, שמחה בעת שנהנה מן [עמוד קפה] מאכל ומשתה וניכר הדבר, וראך ושמח בלבו, שש בלא דבר ניכר לפעמים בפני כל לפעמים בביתו, וראיתם ושש לבכם. 
יהללו שמו במחול וכי מחול היו עושים, אלא הלוים וגם ישראל היו באים בבקר והולכים בעזרה ועומדים כמו במחול ומהללים שמו. בתוף וכינור יזמרו לו להנעים הניגון ונעים זמירות ישראל. 
כי רוצה ה' בעמו עליו מהללים שמו שרוצה השם בעמו. יפאר ענוים בישועה גמורה שעוזרם. 
יעלזו חסידים בכבוד בתוך בתיהם. ירננו על משכבותם על הניסים שעשית עמהם, אבל רבותינו אמרו יעלזו חסידים בכבוד כשיראו רב טוב הצפון ירננו על משכבותם, כשיאמר להם הקב"ה יבא שלום ינוחו על משכבותם, לכך אמר דוד ואזמרה אף כבודי, אף לרבות לאחר מותו. 
יעלזו חסידים בכבוד תחת כסא הכבוד. ירננו על משכבותם ויגל כבודי אף בשרי לרבות עצמותי מפזז ומרקד. יעלזו חסידים, בכבוד בבגדי כבוד מעטה תהילה, כשאומר תהילה ומעיל צדקה יעטני, וכת' יצמיח צדקה ותהילה וכת' ילבשו צדק וחסידיך ירננו, ירננו על משכבותם בשכבך ובקומך. 
רוממות אל בגרונם רוממה שייך לומר כשמהללים אותו והכסא מתרומם. וחרב פיפיות חרב שיש לה ב' פיות בידם, כך התורה שומרת אותו, אבל לפי הפשט רוממות אל בגרון חסידים וחרב פיפיות בידם של חבורתי. 
לעשות נקמה בגוים להרגם. ותוכחות בלאומים בדוכסין. נקמה בהדיוטים ותוכחות מוסר בדוכסין. לאסר מלכיהם של האומות. בזיקים ונכבדיהם בכבלי ברזל הם השרים הנכבדים בכבלים של ברזל ברגלים. לעשות בהם בשרים ובמלכים. משפט כתוב כך היה מנהג דוד, כשהיה בורח והמלכים והדוכסין משיגין אחריו ועושים לו צרה, היה כותב כדי לנקום מהם. 
הדר הוא ולא המלאכים, לכל חסידיו חסיד קורא מי שמחווירין פניו ושותק, כמו ואת החסידה וחיורתא, ולא עתה פניו יחוורו. הללויה כך דברי המשורר. ד' פעמים הללויות כנגד ג' גלויות שנהללו כשיוציאנו לחירות [עמוד קפו] במהרה בימינו. וכן בגוים, בלאומים, מלכיהם, ונכבדיהם. וכן ד' הודו בהלל הגדול. 
[שמו במחול שהיו עומדין בעזרה כמו מחול שנתמלאת העזרה מהם. ענוים שפל וסבלן יותר מן חסיד. ירננו על משכבותם הפשט קרי' שמע. ע"א לאחר פטירותו, אע"ג דאמ' לא המתים יהללו יה, אותו השם אינם מזכירין אבל שמות אחרים מזכירין, כדאמ' י"ג ספרי תורות כת' משה, י"ב נתן בארון ואחת לקח גבריאל ושמר אותה תחת כסא הכבוד כדי שנשמתן של צדיקים יקראו בה, ושם של י"ה אינם קורין, כי עולם נקראו בו דכת' כי בי"ה צור עולמים, תדע מא' עד ד'. ולהכי תמצא כל כך וכמה בתור' ד' עיניינים, וכמו ד' מידות בתלמידים, וד' מדות בהולכי לבית המדרש, ואז ראה ויספרה הכינה וגם חקרה הרי ד', ועוד מצינו שמשה רבי' היה חוזר ד' פעמים לימודו, והעולם הזה נברא בה' דכת' השמים ואת הארץ בה'בראם, תדע באלפא ביתא א' ט' ב' ח' ג' ו' ד' ו' הרי מ', וה' אין לה' זוג הרי מ"ה, וי"צ, וכ"פ, ול"ע, ומ"ס, הרי ה' מאות חסר ה', להכי נטל הק' ה' מן השם ויצר את עולמו, שהוא מהלך ה' מאות שנה. 
וחרב בגימ' רי"ו כמיניין שם של ע"ב אותיות, כדפ' לעי', ויסע ויבא ויט, שיש בהם הש' של ג' אותיות כמו אני והו, שאילו פסוקים רי"ו אותיות. 
לעשות בהם משפט כתוב הפשט הרנינו גוים כי דם עבדיו, אלא דוד היה כותב מה שהאומות עושין הן בגופם הן בממונם לאחר שנפלו בידיו המלכים והאומות, זה מזכיר להם מחמת הכת' כך וכך עשות לי ולישר'. 
שירו ליי' שיר התחלת התיבות ש'ל'ש' פי' שכל שבחות של הק' משולשים]. 

פירושי סידור התפילה לרוקח [לב] הללו אל בקדשו 
============================================ 
[לב] הללו א-ל בקדשו 
(סודות התפילה) 
הללויה הללו א-ל, ו' מיני כלי שיר: נבל, וכינור, תוף, מינים, עוגב, צלצלי, כנגד ו' שיר חדש שבתהילים. 
כל הנשמה תהלל, בגימטריא נשמה הנהנית. 
[עמוד קפז] הללויה הללו א-ל בקדשו הללו השם. בקדשו בעזרה שלו במעון קדשו. ועוד בקדשו בשמי שמי קדם בגובהי מרומים. הללוהו ברקיע עזו ברקיע שהוא תוקפו. ועוד ברקיע מלובן, כמו עזה כשלג. 
הללוהו בגבורותיו שעושה עם בני אדם ומגביר חסדיו עמהם. הללוהו כרוב גודלו גודל חסדיו וגודל טובו שעושה לעולם. 
הללוהו בתקע שופר שהיו תוקעים שופרות להנעים הקול. הללוהו בנבל וכינור נבל הוא כלי שיר אחד ומנעים הזמר, וכינור ממתק הקול. 
הללוהו בתוף ומחול תופים היה להם והיו עומדים בעזרה סביב סביב כאדם שעומד במחול ושוררים המזמורים. הללוהו במינים ועוגב כולם מיני כלי שיר הם. ואמר ששה מיני זמרים: נבל א', כינור ב', תוף ג', מינים ד', עוגב ה', צלצלי ו', כנגדם אמר ו' שיר חדש בתילים, ו' חסיד, ו' שמירות במזמור ה' שומרך, כנגד ו' ימי המעשה. 
הללוהו בצלצלי שמע צלצלים הם ב' ברזלים שמכה זו על זה ומשמיעים קול בניגון יפה. הללוהו בצלצלי תרועה הם צלצלים שמריעין בניגון, והכל היה קול אחד, ויהי [כאחד] למחצצרים ולמשוררים להשמיע קול אחד. כל הנשמה תהלל י-ה על כל נשימה ונשימה יש לו להלל י-ה, דיו לעולם בחצי השם להלל, לכך תרגומו של יה דחילא ה', כמו נורא תהילות, לכך נאמר הללויה אף אם אדם יהלל יומם ולילה די לו הנשימה שהשם נותן באפיו, ואמרו רבותינו מניין שחייב אדם לברך על הריח שנ' כל הנשמה תהלל י-ה. כל הנשמה תהלל בגימ' נשמ"ה הנהני"ת. וכשסיים דוד כל התהילים אמר כל הנשמה, להודיע כל ההילולים שאמרתי כל הנשמה די ההילול עבור הנשימה שנותן באדם. 
ואמר דוד י' הילולים: הללו א-ל בקדשו א', ברקיע עזו ב', בגבורותיו ג', גודלו ד', בתקע ה', בנבל ו', בתוף ז', במינים ח', בצלצלי ט', בצלצלי י', כנגד העולם שנברא בי' מאמרות, וכנגד י' הדיברות, וי' נימין היה לכלי שיר בנבל עשור, כנגד י' אויבים שהציל לדוד, אבל לצלצל היה ג' נימין, בתופים ובשלישים ומתרגמ' בתופיא ובצלצליא. 
ועוד למה אמר י' הללויות א' הללו א-ל וט' הללוהו, כנגד בי' שנברא העולם הבא, לכך הקדים י' בשם הנכבד ואחריו ה', והלא בא"ב הקדים ה', [עמוד קפח] אלא העולם הזה נברא בה' לצרף מי בן העולם הבא שנברא בי', התקן עצמך לפרוזדור כדי שתיכנס לטרקלין, ובעולם הזה צריך לעשות צרכי העולם הבא לייחד השם, ואחר כך צורכי העולם הזה. 
י' קטנה מכל חברותיה, צריך אדם להקטין עצמו אז יזכה לעולם הבא, ועוד י' הויות יש לו: ראשון א', ואחרון ב', הוה בעליונים ג', ובתחתונים ד', ובד' רוחות העולם הרי ח', ועומק רע ט', ועומק טוב י'. וי' פעמים מזכיר הכהן השם ביום הכפורים. ועוד י': ברוך שם כבודו א', ברכו שמו ב', ברכו שמו ג', ברכו שם קדשו ה', שם מבורך ה', ואברכה שמך ו', ויברך שם ז', שמיה מברך ח', ויברכו שם ט', שם מבורך י', לכך אמר י' הילולים. לכך אמר זמירה אצל שם בי' מקומות: על כן אודך ה' ולשמך אזמר, אודה ה' בצדקו ואזמרה שם ה' עליון, (אזמרה) [אשמחה] ואעלצה בך אזמרה לשמך עליון, על כן אודה ה' בגוים ולשמך אזמרה, כן אזמרה שמך לעד לשלמי נדרי יום יום, זמרו כבוד שמו שימו כבוד תהילתו, כל הארץ ישתחוו לך ויזמרו לך זמרו שמך סלה, שירו לאלקים זמרו שמך סולו לרוכב בערבות בי-ה שמו ועלזו לפניו, טוב להודות לה' ולזמר לשמך עליון, הללוי-ה כי טוב ה' זמרו לשמו כי נעים. 
וכן י' שמות שאין נמחקים: א-לוק, אלקים, אלקיך, אלקיהם, אלקיכם, אלקי, אהי-ה, אדנ-י, הוי-ה, שד-י, וכנגדן ברוך ה' אלקי ישראל מן העולם ועד העולם, ברוך ה' אלקים אלקי ישראל עושה נפלאות לבדו, ברוך ה' אלקי ישראל מן העולם ועד העולם ואמר כל העם אמן הללוי-ה, ברוך ה' אלקי ישראל מן העולם ועד העולם ויאמרו כל העם אמן והלל לה', ויברך דוד את ה' לעיני כל הקהל ויאמר דוד ברוך אתה ה' אלקי [עמוד קפט] ישראל אבינו מעולם ועד עולם, ויאמר חורם ברוך ה' אלקי ישראל אשר עשה את השמים ואת הארץ אשר נתן לדוד המלך בן חכם יודע שכל ובינה אשר יבנה בית לה' ובית למלכותו, ויאמר ברוך ה' אלקי ישראל אשר דבר בפיו את דוד אבי ובידיו מלא לאמר, ויאמר דוד לאביגיל ברוך ה' אלקי ישראל אשר שלחך היום הזה לקראתי, וגם ככה אמר המלך ברוך ה' אלקי ישראל אשר נתן היום יושב על כסאי ועיני רואות, ויאמר ברוך ה' אלקי ישראל אשר דבר בפיו את דוד אבי ובידו מלא לאמר, הרי י' פסוקים ברוך ה' אלקי ישראל, וכנגדן י' פסוקים שכתוב בהן ואין עוד, ואלו הן: למען ידעו(ן) ממזרח שמש וממערבה כי אפס בלעדי אני ה' ואין עוד, לא תהו בראה לשבת יצרה אני ה' ואין עוד, הגידו והגישו [וכו'] מי השמיע זאת מקדם מאז הגידה (הלא אני ה' ואין עוד) הלא אני ה' ואין עוד אלקים מבלעדי, פנו אלי והושעו כל אפסי ארץ כי אני א-ל ואין עוד, אני ה' ואין עוד זולתי [אין אלקים] אאזרך ולא ידעתני, וידעתם כי בקרב ישראל אני ואני ה' אלקיכם ואין עוד, אתה הראית לדעת כי ה' הוא האלקים (ו)אין עוד מלבדו, וידעת היום והשבות אל לבבך כי ה' הוא האלקים (ו)אין עוד, למען דעת כל עמי הארץ כי ה' הוא האלקים (ו)אין עוד, הרי י' זמר אצל השם, וי' ברוך ה' אלקי ישראל, וי' ואין עוד, כנגדם אמר י' הללויות. 
ומה שכופלין כל הנשמה לפי ששם סיום כל התהילים, כמו שכופלין ה' ימלוך ששם סיום ויושע, והנשמה היא דומה לכבוד שרואה ואין נראה והיא עיקר הבינה על כן תהללנו. (ה') הללויה א', הללו א-ל ב', הללוהו ג', הללוהו ד', הללוהו ה', הללוהו ו', הללוהו ז', הללוהו ח', הללוהו ט', הללוהו י', הללוהו י"א, תהלל י-ה י"ב, הללוי-ה י"ג, כנגד י"ג מידות שהתורה נדרשת בהן, וי"ג מידות ה' ה' א-ל רחום וגומר, וי"ג אריכות ימים בתורה, וי"ג אור פנים לשם בקרייה, וי"ג דברים נתנו למשכן, וכשתכפול כל הנשמה יהיה ט"ו הילולים, כנגד ט"ו דברים שנתנו למשכן. ואמר ה' יהי שם ה' מבורך מעתה ועד עולם להוא שמיה די אלקא מברך, וה' לקח יהי שם ה' מבורך, יהי ה' אלקיך ברוך, ועוד, וברוך שם כבודו לעולם, לכך בג' ברכות אחר ויושע כת' לעולם, והיה צריך לומר כל סופי חומשים שבתילים לכתוב, וסמך ב' שכת' ברוך ה' יחדיו ואחר כך ברוך ה' וברוך שם שכתובין יחדיו, ואחר כך ויברך דוד שכת' לשם תפארתך, (או) אחר כך ישתבח שמך כר' שמלאי דרש ועל [עמוד קצ] מעשה הים, ובראשית תיקנו מה שבעזרא ושמו אחד ישתבח שמך, לפי שאומר ויברך דוד מעולם ועד עולם, לא היה יכול לומר פסוקים אחרים שבסופי חומשים מעולם ועד עולם, וסמך ברוך לעולם הברכות אצל כל הנשמה תהלל כי בנשמה ה' ברכי נפשי, כנגדם תיקנו ה' ברוך אצל כל הנשמה תהלל י-ה הללוי-ה. 
[הללוהו אל בקודשו יהללו י' נגד י' מעמדות, וי' דיברות במשנה תורה שכת' מדבר מתוך האש, שהקב"ה ניגן י' דיברות ניגונו שראוי לו, להכי דויד כת' מלא בדברי הימים, והקב"ה למד לדוד אילו י' ניגונים, שהרי דוד לא נח יומם ולילה ולא פסק פומיה בשבחות ובזמירות של הק', ולימדו שבחות וניגון כשהיה ישן שאז לא היה דעתו כי אם על יסוד הניגון, ועיקר של חזיונות בישינה, ורעיוני לבך במשכבך סליקו. 
בצלצלי שמע כלים כעין ב' סלעים של נחושת שהיה טוחן זה בזה וקולו נשמע בנעימה. בצלצלי תרועה כעין ב' מקלות מקשה של נחושת ובהם חקוק חריצים כעין סולמו', וטוחנו זה בזה. 
כל הנשמה תהלל י-ה בכל כחו בהרמת קול ובכוונת הלב בכל נשמתו. אמן ואמן באמצע הפסוק הפסיק, אמן בעולם הזה ואמן בעולם הבא, רמז שהוא היה והוה ועתיד להיות, שהרי א' אותיות הגרון, כלומ' שאינו יכול ליגע א' בלא גרון, והמ' בשפתיו, ונ' בלשון, נגד אילו ג' אמר דוד אמן]. 
[הללו א-ל בקדשו מנין שאומרים הלל בר"ח, מצינו שרמז דוד המלך ישראל במזמור של תהילים, הללוי-ה הללו אל בקדשו, מצינו י"ב פעמים הללו כנגד י"ב חדשים. ומשמע הללו א-ל בקדשו על קידוש החדש [הללוי-ה], ולפיכך אנו כופלין כל הנשמה על שנה מעוברת שיש בה י"ג חדשים, ועל חודש [שיש בו] שני ימים. 
ברוך ה' לעולם י"ח שמות מן ה' לעולם, ברוך ה' לעולם עד לעולם ועד כנגד י"ח ברכות וגו'. 
כל הנשמה תהלל י-ה אם אתה עושה ה"א של תהלל חי"ת אתה מחריב את העולם. 
כל הנשמה תהלל ר"ת של ע"ב, (מצאתי). 
כל הנשמה תהלל י-ה ר"ל משחרב בית המקדש תהלל י-ה, עוד (ו)הנשמה מלשון שממה]. 

פירושי סידור התפילה לרוקח [לג] ברוך ה' לעולם 
============================================ 
[עמוד קצא] [לג] ברוך ה' לעולם 
(סודות התפילה) 
ברוך ה' אלקי ישראל עד תפארתך ל"ט תיבות נגד ל"ט שנה שמלך קודם שמלך שלמה בנו, וכן ל"ט תיבות ואלה תולדות פרץ (מצאתי). עד כאן מדברי הימים מכאן ואילך מספר עזרא. 
[ברוך יי' מציון שדוד היה דר בציון שהיה מבצר של ירושלים, ובהר היה שוכן ירושלים שהשכינה היתה שרויה ביניהם שמה. עושה נפלאות לבדו כדאמ' הכל מודים שביום א' לא נבראו מלאכים]. 
ברוך ה' לעולם אמן ואמן השם הוא מבורך בפי כל העולם, לפי שאמר זה שמי לעולם נאמר ברוך ה' לעולם, ומתי יתברך לעולם לימות המשיח שידעו שמו דכתיב לכן ידע עמי שמי. לכך סמך במזמור משכיל לאיתן האזרחי אשר חרפו עקבות משיחך, ברוך ה' לעולם אמן ואמן ששמו יתברך לעולם, ועוד כשראה זרובבל עתיד לבנות הבית בירך שמו הגדול והנכבד. וה' תיבות בפסוק ברוך ה' לעולם, כי זרובבל דור ה' לצדקיה. אמ"ן בגימ' כמו הוי-ה אדנ-י (אדנת), לכן גדול העונה אמן, ועוד אמרו כל העונה אמן בעולם הזה זוכה ואומר אמן לעולם הבא, לכך פסק בין אמן ואמן. 
ברוך ה' מציון לפי שכל הברכות מציון כדכתיב כי שם צוה ה' את הברכה, אומר מציון, וכת' נכבדות מדבר בך עיר האלקים סלה, בגימ' זה"ו ש"ם ככתיבת"ו, ועוד נכבדות מדבר בך בגימ' ש"ם קדו"ש, לכך אמר ברוך ה' מציון כי שם הנכבד נזכר שם. 
שוכן ירושלים שהיתה שכינתו נראית בירושלים, על כן הללויה דיו לעולם להלל בחצי השם, לפי שבחצי השם ברא עולמו כי בי-ה ה' צור עולמים, בי' העולם הבא ובה' העולם הזה, דכתיב אלה תולדות השמים והארץ בהבראם בה' בראם, ועוד י-ה במילוי יו"ד ה"י בגי' ל"ה, כי ל"ה מלאכות ברא ג' בכל יום כדאי' בבראשית רבא, יום א' שמים וארץ ואור, ויום ב' רקיע גיהנם ומלאכים, ויום ג' דשאים ואילנות וגן עדן, יום ד' חמה ולבנה וכוכבים, ויום ה' עופות ודגים ולויתן, ויום ו' חיה ובהמה ורמש אדם וחוה [עמוד קצב] ומריאים, וי' דברים בערב שבת בין השמשות נבראו אף המזיקין וקברו של משה ואילו של אברהם אבינו וצבת. 
ברוך ה' אלקים אלקי ישראל ברוך ה' פתרונו גדול בגבורותיו. ואמר ה' אלקים אלקי ג' שמות, לפי שיתן לו גדולה ג' דורות, ישי בא באוכלוסין, ודוד (לגוי) עם לא ידעתי יעבדוני, ושלמה וישב שלמה על כסא ה'. ועוד לפי שאמר יראוך עם שמש ולפני ירח דור דורים, ג' דורות לימות המשיח, לכך משי"ח בסופי אילו תיבות עם' שמש' ולפני' ירח'. 
ואמר אלקי ישראל לפי שנאמר וידע דוד כי הכינו ה' למלך על ישראל, ועוד לפי שאמרו במזמור לשלמה אלקים משפטיך למלך תן, ד', כנגד על המלאכים וישב שלמה על כסא ה'. אלקים כנגד שמלך על כל האומות. אלקי ישראל שמלך על כל ישראל לכך אמר ג' שמות, וכתי' ויגדל ה' את שלמה למעלה לעיני כל ישראל ויתן עליו הוד מלכות, על כן אמר אלקי ישראל. 
עושה נפלאות לבדו שאין בריה יכולה לעשות, שנ' ויאמר יתרו ברוך ה' אשר הציל אתכם וגו', וסמך לו עתה ידעתי כי גדול ה' מכל האלקים. כך כאן ברוך ה' אלקים אלקי ישראל, וכתי' אתה הראית לדעת כי ה' הוא האלקים (ו)אין עוד מלבדו, לכך נאמר (ו)עושה נפלאות לבדו. והלא החרטומים בלטיהם עשו במצרים דם צפרדעים ותנינים, אלא עושים ולא נפלאות כנפלאותיו שנ' לעושה נפלאות גדולות לבדו, ועוד כינים לא יכלו לעשות. ד"א כשיחפוץ לא יעשה בריה כל פלא אלא הוא לבדו, לכך לא נאמר גדולות, וכן הוא אומר משיב חכמים אחור וקוסמים יהולל נפלאות לבדו. והלא כת' והוא מפליא לעשות, אלא המלאך במלאכות ה', וכל זה הוא פלא שנפלאת בעיני הכל חכמת שלמה, ועוד שהזכיר פלאות יהי פיסת בר בארץ, כמו כתונת פסים סביב האילנות. ועוד נפלאות גלוסקאות יוצאות ותחיית המתים ומשיח. 
וברוך שם כבודו לעולם מה תלמוד והלא כבר בירכו, אלא לפי שהזכיר נפלאות, ומתחילה הזכיר ברכה אחת על שם הנס שנ' ברוך ה' כי הפליא חסדו לי בעיר מצור. ולפי שהזכיר נפלאות ה' ושמו הולך למרחוק, וכן בשלמה הוא אומר שומעת את שמע שלמה לשם ה' ושמו הולך למרחוק, ולפיכך וברוך שם כבודו לעולם. ועוד שבתחילה לא נאמר לעולם והוצרך לחתום לעולם, לכך נאמר עוד וברוך שם כבודו לעולם, שהרי בסוף ד' ספרים [עמוד קצג] אמר כן. שם כבודו פתרונו שמע כבודו, כמו וייקר שמו מאד, וכן יהי שם ה' מבורך וגו' ממזרח שמש ועד מבואו מהולל שם ה', שמעו הולך בכל העולם. 
וימלא כבודו את כל הארץ מנפלאות שעושה, על השמים כבודו ברעמים וברד וקולות וברקים וזוהר, על ידי זה מתמלא כבודו בכל הארץ, והגידו את כבודו באיים, ואומות העולם וישראל מברכים שנ' הריעו לה' כל הארץ. וימלא כבר נתמלא מנפלאות שעשה בעולם, ומעתה והלאה יהיה כמו כן שתעשה נפלאות שיצא שמך בעולם, זהו וימלא כבודו את כל הארץ. את כל הארץ לרבות בימים ובתהומות ואויר ותחת הארץ ובכל מקום, לכן ואולם חי אני וימלא כבוד ה' את כל הארץ, בנפלאות שאעשה בבואם לארץ. וכמו שאמר לשעבר שם כבודו ולהבא וימלא כבודו, לכך אמר אמן ואמן. 
ד"א, ברוך ה' לעולם אמן וברוך שם אמן, ברוך ראשון אילו הקרובים שראו הנפלאות, וברוך שיני אילו הרחוקים השומעים, לכך נאמר תחילה ברוך ה' ואחר כך שם, וחתם הספר אמן לפי שאמרו העונה אמן אחר ברכותיו הרי זה מגונה כי אם אחר כל ברכותיו. 
י"ג ברוך ה' בתילים כנגד י"ג קימות, ואם תחשוב קומה ה' למנוחתיך כנגד יהי שם ה' מבורך. ואם תאמר ב' ברוך אלקים הרי [קומה ה' באפך] הנשא בעברות צוררי, אשית בישע. י"ב ברוך ה' א' ברוך אתה ה', כנגד י"ג כבוד ה' הכתובים בתורה: חי ה' וברוך צורי, ברוך ה' כי שמע, ברוך ה' כי הפליא, ברוך ה' אלקי ישראל מהעולם, ברוך ה' אלקים אלקי ישראל, ברוך ה' לעולם, וברוך ה' אלקי ישראל מן, ברוך ה' שלא נתננו, ברוך ה' מציון, ברוך ה' צורי, וא' ברוך אתה ה' למדני חקיך, הרי י' כנגד י' מאמרות, וא' משונה בדבר ה' שמים נעשו, ועשר הדיברות וא' אנכי, וט' לשום שמו, לשכן שמו, ואזכיר את שמי, וא' ברוך א-ד-נ-י [יום יום] יעמס הרי י"א, ב' וברוך אלקים הרי י"ג, כנגד י"ג קימות, וי"ג מלחמות בעבור ישראל, וי"ג כבוד ה' בתורה, וא' יהי שם ה' מבורך הרי י"ד, וי"ד קימות, וא' הראנו ה' אלקינו את כבודו, וא' ברוך צורי הרי ט"ו, או אם תחפוץ תחשוב י"ב וברוך שם הרי ט"ו ברוך, וט"ו כבוד בספר יחזקאל, וט"ו מיני מוספין חול, שבת, ראש חדש, פסח, עצרת, ראש השנה, יום הכפורים, סוכות ז' ימים, וחג שמיני, הרי ט"ו מעלות כנגדם ט"ו שיר המעלות, וא' יהי שם ה' מבורך, וא' והיה להם לשם יום [עמוד קצד] הנכבד כנגדו יום כבש העומר, על שם ברוך כבוד ה' אמן ואמן כנגד וברוך שם כבודו לעולם, וכנגדו וימלא כבודו את כל הארץ. 
כל הספרים חתם בברוך ה' ובספר חמישי לבד לא הזכיר, לכך אמר פעמים ברוך ה' עושה נפלאות לבדו, מוסב על הללוהו בגבורותיו הללוהו כרוב גדלו, וברוך שם כבודו מוסב על גוים יאשרוהו, וברוך שם כבודו על שלמה שחלק מכבודו, לכך הוצרך להפסיק ברוך ה' יאשרוהו וברוך שם כבודו, יברכו את הקב"ה ואת שלמה. 
לאחר שאומר' כל הנשמה תהלל י-ה, אנו אומרים ברוך ה' לעולם אמן ואמן, שהוא סוף ספר אחד, ואומר ברוך ה' מציון שהוא סוף מזמור, ואחר כך חותמין באילו ב' פסוקים ברוך ה' מציון וברוך שם כבודו, ואחר כך ויברך לפי שהוא כת' למעלה, התפילה שביקש על שלמה לומר שאין כל הנשמה סוף כל הספר, שהרי לא נחתם בברוך, מיכן אמרו שחותמין בברוך מלך מהולל בתושבחות, (חותמין). 
למה נהגו לומר ברוך אחר הלל, ואחר שבחות בבקר ובערב, ואחר ברכות ברוך שאמר ברוך מהולל בתשבחות, שכל ספר מסיים בברוך. 

פירושי סידור התפילה לרוקח [לד] ויברך דוד 
======================================== 
[לד] ויברך דוד 
(סודות התפילה) 
לשם תפארתך, ובימים קדמונים כשהיו מגיעים עד כאן לשם תפארתך, היה שליח ציבור עומד ומתחיל לאלתר ישתבח שמך, וכשבא הגאון רבנא משה מלוקא בן רבנא קלונימוס בימי המלך קרלו למדינת מגנצא היה מנהיג את בני דורו לומר מכאן ואילך עד ושמו אחד, כי גדול היה ואין כל דבר נעלם ממנו, ורבנא משה הזקן שיסד קרובץ "אימת נוראותיך", והוא היה תלמידו של אבו אהרון אבי כל הסודות בנו של רבינו שמואל הנשיא מבבל זכר צדיק וקדוש לברכה ע"כ. 
ויברך דוד את ה' בדברי הימים נאמר למעלה וישתחו העם על המתנדבים כי בלב שלם התנדבו לה' וגם דויד המלך שמח שמחה גדולה. ויברך דוד את ה' על שם בהתנדב עם ברוך ה', ושמח שמחה גדולה ויברך דוד שאין שמחה לצדיק בעולם הזה כי אם בה', וישמחו צדיקים בה', מברכים [עמוד קצה] אותו על השמחה, לפי ששמחה ברוב עם ועל ידי זבחים ומאכל ומשתה ובגלוי. את ה' לרבות שאר שמותיו, א-ה-י-ה, אלקים. לעיני כל הקהל למה נאמר, להודיע לישראל שגדולה נדבתם בעיני דוד, ועוד יאמר למטה עמך הנמצאו פה ראיתי בשמחה להתנדב לך וגם שלמה, זהו וגם דוד המלך שמח לרבות שלמה, ובשמחה כת' נגד כל קהל ישראל שביקש בעדם, וישמחו העם על התנדבתם, כי הרבה מישראל נקבצו שם להתנדב. ודוד אמר כאן אותיות כמנין תיבות שבתפילה. 
ויאמר דוד למה נאמר והלא אמר ויברך דוד, אלא אמר לקהל שישמעו, ששומע כעונה, וגם שיאמרו אחריו, וגם שיאמרו לדורות בכל יום ויום ברוך אתה ה', לפי שכת' שויתי ה' [ל]נגדי תמיד שהבורא הכל בכל. על כן אמר ברוך אתה ה' כמדבר פה אל פה. אלקי ישראל היא כבוד שראה ישראל סבא וכל הנביאים, והיא מראה נכבדה אש צחה בלי דימוי, אך במראה אחר הדמיון פן יתבהל אם יראה בענין אחר, והכבוד מקיף את הנביא בענן כל זמן שמדבר עמו, ואין למסור בכתב כי אם פה אל פה כמו שעשה החסיד, כבוד אלקים אל תחקור פן תמיר לבו תשקור, וכת' כבוד אלקים הסתר דבר. ואמר אלקי ישראל אבינו אלקי ישראל סבא, שהיה תחילה לנודרים, ויעקב נדר לתת מעשר לצורכי הבית ולזבחים שנ' בית אלקים וכל אשר תתן לי עשר אעשרנו לך, ונטע שיטים למשכן, וגם בירושלים קבע בית התפילה ותלמוד, לכך סופי אילו תיבות לומ"ד ישראל' אבינו' מעולם' ועד'. ד"א אבינו אינו מדבר על ישראל סבא אלא שהוא אב לישראל, בנים אתם לה' אלקיכם, בני בכורי ישראל. והזכיר כאן אבינו, שהרי אב בן אדם מת, והקב"ה שהוא אבינו קיים לעולם. אבינו מוסב על אלקי אבינו, מעולם ועד עולם, מקודם העולם ועד תכלית כל. 
למה אומר אבינו בתפילה בב' ברכות השיבנו אבינו סלח לנו אבינו, כי האב מצוה ללמוד את בנו ולמדתם אתם את בניכם, וישראל אומרים רבונו של עולם ציוית לנו ללמוד את בנינו, ואתה שכתוב בך וכל בנייך לימודי ה', וכת' (ה)מלמדך להועיל, ה' אלקים פתח לי אוזן לשמוע בלימודים, וכת' בני בכורי ישראל, לפיכך השיבנו אבינו מלכינו (לעבודתך) לתורתיך, לכך נזכר כאן מידך היא ולך הכל, כבן הנותן לאב ממון שלו, סלח לנו אבינו הרחק ממנו את פשעינו כרחם אב על בנים, מעולם ועד עולם. 
[עמוד קצו] לך ה' הגדולה והגבורה והתפארת פתח בגדולה וגבורה כנגדו תיקנו בתפילה ברוך אתה הגדול והגיבור והנורא, כנגד תפארת נצח הוד, נורא אלקים ממקדשך, וכת' תפארת במקדשו. נצח נוצח, זהו נורא ההוד, על אלוק נורא הוד, הוא תהילתך והוא אלקיך אשר עשה אתך את הגדולות. 
ויברך דוד עד ועד עולם י"ח תיבות, כנגד י"ח ברכות שבתפילה שמתחילין ברוך אתה ה'. וסמך ועד עולם לך ה', להודיענו לעולם אין משנים בתפילה ממטבע זה ב"א ה', ולא ב"א אלקים על שם אני ה' הוא שמי הרחמן. 
לך ה' הגדולה התחיל בגדולה לומר גדול הוא שאין שום אלוק ומכשפים יכול לעשות, כמו עתה ידעתי כי גדול ה' מכל האלקים, גדול אתה וגדול שמך בגבורה, וכן פתח יתגדל ויתקדש בגדולה התחיל. הגדלה חס' ו', לומר אין מראה גדולתו בעולם הזה עד לימות המשיח. וכן ו' פעמים אמר ממשלה: ומושל בגוים א', מושל בגיאות הים ב', מושל ביעקב לאפסי ארץ ג', ומלכותו בכל משלה ד', בכל מקומות ממשלתו ה', וממשלתך בכל דור ודור ו'. ולפי שנתן גדולה לדוד פתח לך ה' הגדולה, וכת' דוד הולך וגדול וה' צבקות עמו, וגדול מלא ו', לך ה' הגדולה כמו להראות את עבדך (ו)את גדלך לגרש גוים גדולים ועצומים, וכת' וירא ישראל את היד הגדולה, כשמגרש המון עמים. 
לך אלקים הגדולה אין כתוב כאן אלא לך ה' הגדולה, חנון ורחום ה' ארך אפים וגדול חסד, גדול שמי בגוים. 
הגדולה לשום לך גדולות ונוראות לגרש מפני עמך, ולקחו שללם ונתנדבו לך, שהרי הזכיר למעלה שרי האלפים והמאות. 
והגבורה גדול אדונינו ורב כח, ועל ידי שמתגבר על אויביו וישראל מתגברים בשמו שמו נודע בגוים, כי בימי דוד ושלמה שנאמר ברוך ה' אלקי ישראל אשר עשה את השמים ואת הארץ אשר נתן לדוד המלך בן חכם, ועל ידי שמתגבר ומגביר ישראל על האומות מתגדל שמו. 
והתפארת שמתפאר שאין כמוהו, כמו ויאמר משה לפרעה התפאר עלי למתי אעתיר לך למען תדע כי אין כה' אלקינו, תפארת שיוצא שמו בעולם שאין כמוהו, שהרי לעולם סמך ולשם ולתפארת לכל הארצות ואלקיך ולתפארתך. והזכירו כאן, לפי שנא' ותפארת במקדשו, וכת' והבית לבנות לה' להגדיל למעלה לשם ולתפארת. 
והתפארת והנצח יש לו להתפארת שלו הניצחון, ואתה מרום לעולם ה', ידך על העליונה לנצח ואין שם מי שינצחו, אפס כי לא תהיה תפארתך [עמוד קצז] וכו' כי ביד אשה, ולא יהיה לך שם הניצחון, כמו שאמר יואב לדוד פן יקרא העיר על שמי, וכל זה לא הזכיר, לפי שהכל היה על ידי המלחמות ושם לקחו השלל, וכשיבנה בית המקדש כת' מכל לשונות הגוים והחזיקו בכנף איש יהודי [לאמר] נלכה עמכם כי שמענו אלקים עמכם, וכתי' בסמוך ובאו עמים רבים וגוים עצומים לבקש את ה' צבקות בירושלים, וכת' למטה ומשלו מים ועד ים ומנהר עד אפסי ארץ. וכן כתו' בשלמה וירד מים (ו)עד ים ומנהר עד אפסי ארץ, משיח ושלמה היו שוין, והריחו ביראת ה' ולא למראה עיניו ישפוט, ונחה עליו רוח, ומשיח נקרא בן אני היום ילדתיך, יבנה בית, כל שתמצא במשיח כת' בשלמה. 
וההוד לפי שנאמר (פה) עוז וחדוה במקומו, הזאת העיר שיאמרו כלילת יופי, וכת' עז ותפארת במקדשו, וכת' על אלוק נורא הוד. 
וההוד כי כל בשמים ובארץ ולפי שכת' ה' אלקי גדלת מאד הוד והדר לבשת עוטה אור כשלמה נוטה שמים, לכך סמך הוד לשמים, וכת' כסה שמים הודו, וכת' תנה הודך על השמים, כי כל בשמים ובארץ שלך הוא. ד"א, כי כל בשמים ובארץ ואתה מושל בכולם, ד"א כי כל בשמים ובארץ בראת לכבודך דכת' (כי) כל הנקרא בשמי ולכבודי בראתיו יצרתיו אף עשיתיו, וכת' ויקרא אלקים לרקיע שמים ויקרא אלקים ליבשה ארץ ולמקוה המים קרא ימים, והכל בלול בם, וכת' לך שמים אף לך ארץ, לה' הארץ ומלואה תבל, וכת' וכל דארי ארעא כלה חשיבין וכמיצבייה עבד בחיל שמיא ודארי ארעא ולא אייתי די ימחא בידיה, זהו כי כל רצונך תעשה בשמים ובארץ. 
כי כל בשמים ובארץ נותן טעם לדבריו למה הנצח וההוד יש לו, שהרי כל בשמים ובארץ הודו בו וניצוחו ותפארתו, ועוד כשבית המקדש בנוי למטה בארץ שכינה למעלה במקדש שבשמים, שנא' השמים כסאי והארץ הדום רגלי, איזה בית, כולו נודע בציון בישראל גדול שמו ויהי בשלם סוכו ה' גדול בציון. והלא כת' מלא כל הארץ כבודו, אלא ממי שעושה שם שמו נודע גדול בגוים, ישמחו השמים ותגל הארץ ויאמרו בגוים ה' מלך, לכך סמכם בשמים ובארץ. 
לך ה' הממלכה לך ה' הממלכה ממשלת העולם, ואימתי מלכותו נודע שהוא מלך, כשעוזר לישראל לשלוט באומות ועושה דין במעניהם, שנא' ה' מלך תגל הארץ צדק ומשפט מכון כסאו ותלהט סבי(בי)ו צריו האירו ברקיו תבל, [עמוד קצח] וישקף ה' על מחנה מצרים בעמוד אש וענן, ולפי שאמר משה מקדש ה' כוננו ידיך ה' ימלוך, על כן אמר דוד לך הממלכה. 
והמתנשא כמו מתנשא לאמר אני אמלוך. לך ה' המלוכה והמתנשא לכל לראש, מתנשא... כן יעשה לכל מלכי האומות, לכך נאמר לכל לראש לכל ראש אין כתי' כאן, אלא לכל לראש, מתנשא לכל המתנשא להיות לו לראש, פסק בין לכל ובין לראש המתנשא לכל, כגון נבוכדנצר שמתנשא לכל שהיה מלך מלכים שמלך בכיפה, וכן סנחריב ותמצא כקן ידי לכל ממלכות הארצות, והקב"ה מתנשא להיות עליו לראש, שהוא הממליך מלכים, והראה לכל שיש להקב"ה הממלכה והממשלה, וכן נבוכדנצר כל העולם היו אומרים אין נבוכדנצר והקב"ה הודיע לכל שהוא ראש שטרדו ממלכותו, ד"א לכל לראש פסק, כי בכל מקום שנקוד בפסק כאילו שם סוף הפסוק, לכך נקרא פסק. 
והמתנשא לכל וכל המתנשא לכל דבר אפילו ריש גרגותא שר האופים ושר המשקים ושר העיר. לראש הקב"ה ממ(ה)נהו לראש, ופעמים שהוא בכל ואין נאה להיות ראש והקב"ה נותן לו עושר, ועל ידי עושר הכבוד לכך ממנין אותו לראש, לכך סמכם לו ה' הגדולה. 
י"ז תיבות בפסוק כנגד י"ז מזמורין איתן האזרחי לשבח, ואילו הן שויתי הרימותי וכולן י"ז הם. 
והמתנשא לכל לראש אמר דוד הרבה דברים יכול אני לדבר, לומר שלך הם, לך יום אף לך לילה, והרבה כיוצא בהם, אלא שאתה מתנשא לכל שבח, ולסוף כל שבחות שהייתי משבח והייתי לראש כאילו לך שבחתי. ועוד המתנשא לכל דבר של שבח לכל דבר להיות לראש שנ' אין חכמה ואין תבונה ואין עצה לנגד ה'. ד"א, לראש אני ה' ראשון. ד"א, לכל מחשבה כבר גלויה לפניו, ואני ראש גוזר ומהקם מלכין, אף אני בכור אתנהו עליון למלכי ארץ. לכל לראש רם על כל גוים ה'. 
והעושר לי הכסף ולי הזהב, ונותן למי שחפץ. והעשר כת', עשר בשביל שתתעשר דכתיב עשר תעשר, לכך המעשר עד עשר, וכת' זה ירים וזה ישפיל, בשתי אותיות ש"ר ר"ש, כשחפץ ממליך ר' ר'ש' ומיד יהיה עני, ר"ש בגימ' ת"ק כרחוק מזרח ממערב וארץ משמים, וסימן לרש ר' פונה לש' וש' [עמוד קצט] למעלה צופה עינים שלו למרום. וכשיחפוץ להמליך האדם המליך ש', ש"ר בגימ' ת"ק, וסימן כגבוה שמים על הארץ ש"ר, ויושיבם לנצח ויגבהו, המגביהי לשבת המשפילי לראות בשמים ובארץ מקימי מעפר דל ומאשפות, צופה למעלה שמתנשא לכל ראש שגוזר על כל מי ראש ושר עליהם, חוץ משנים, מלך אין לארבה נמלה אין לה קצין שוטר ומושל. ולמה ר"ש ר' קודמת לש', כי רש צריך לשר שנ' תחתונים ידבר [רש] ועשיר יענה עזות. שר ש' קודמת שצריך לרש, יותר העני עושה עם בעל הבית מן העשיר לעני, וסימן שר' רש', ש'בעים בלחם נשכרו ור'עבים חדלו. והקדים ר' אל ש' באותיות, אשכון את דכא ואחר כך ושפל רוח, ועוד זה ירים וזה ישפיל ש'פל ר'וח ר'וח ש'פלה. 
והכבוד שחולק מכבודו ונותן לבשר ודם, כמו לשלמה שכתו' בו ויתן עליו הוד מלכות, כמו (ו)הדר כבוד הודך, שנתן בלב השרים והעם ואומות העולם לכבדו בכבוד גדול שלא כיבדו שאול ודוד כשלמה, ושולחים לו מנחה וכל מיני נכבדות מכבדים אותו. 
מלפניך לפניך לא נאמר אלא מלפניך, כגון עושר של אחשורוש מלפניך נגזר, מלפניך נגזר לעושרו, אם כן אל יתהלל העשיר בעושרו. ולפי שרוצה לומר כי ממך הכל ומידך לכך הקדים ואמר מלפניך. ואם תאמר הואיל והקב"ה נותן עושר לאדם והכבוד, אין לו רשות בו לתת צדקה, יתן, ואם רצה שלא לתת יהא רשאי, והרי כבר נאמר ואהבת את ה' אלקיך בכל לבבך בכל נפשך ובכל מאדך, וכת' כבד את ה' מהונך. אתה מושל בכל, אע"פ שאתה נותן עושר לאדם אינו יכול לומר העושר לי אתה. 
ואתה הוא מושל בכל אפילו בכעס למשל בו, דכתיב חימה אין לי, וכת' ובעל חימה. ובידך כח וגבורה והלא כבר אמר לך ה' הגדולה והגבורה, אלא בתחילה אמר ברוך אתה, כלומר לך נאה לשבח לך הגדולה והגבורה כי כל בשמים ובארץ, מן לך הממלכה והלאה מדבר ודאי כן הוא כמו שאמרתי, לך נאה לשבח לך הממלכה לך נאה לך הגדולה, כי מלך גדול אני אמר ה' צבאות במלאכי, והמתנשא לך נאה לך הגדולה והעושר והכבוד ואתה מושל בכל לך נאה לומר לך, והתפארת לך היא ואתה מושל בכל ובידך כח וגבורה לך נאה לומר לך הנצח, ובידך לגדל ולחזק לכל, ויתן עליו הוד מלכות, לך נאה לומר לך ההוד, ועתה הואיל ונאה לשבח לך מודי"ם אנחנ"ו ל"ך ע"ל הניסי"ם ומהללי"ם ואומרים אי"ן כמו"ך. 
לשם תפארתך לשם א-ד-נ-י, לומר כל מיני שבח, שמו אדוני אדון לכל, [עמוד ר] שבח שאומר לו הווה לו ונאה לו. לשם תפארתך (נאמר) בגימ' לש"ם ארב"ע האותיו"ת. השם של י-ה כתוב על מצח הכרובים של מעלה, זהו שכת' אשר נקרא שם ה' צבקות יושב הכרובים, וכת' בדברי הימים ה' יושב הכרובים, והשם מפאר בהוד והדר. וכל שמות המפורשות על כסא הכבוד שנ' זה שמי לעולם אילו שמות המפורשות, וזה זכרי לדר דר אילו חותמות השם, הרוצה להבין תפארת שלפניו למעלה יבין מן תפארת במקדשו למטה, פרוכת בין קדש הקדשים, ופרגוד לפני כסא כבודו שנ' (י)פרשז עליו עננו מאחז פני כסה, ואין אלקים עמדי, כך אין כהן נכנס לפני לפנים, וארון וכרובים כנגד כסא הכבוד, וכרובים, במופלא ממני לא אדרוש, בשם המפורש היו מלובשים זהו לשם ולתפארת, וכת' ומהללים לשם תפארתך. 
ט"ו שבחות מנה כאן: ברוך ה' א', הגדולה ב', והגבורה ג', והתפארת ד', והנצח ה', וההוד ו', הממלכה ז', המתנשא ח', והעושר ט', והכבוד י', מושל י"א, כח י"ב, וגבורה י"ג, לגדל י"ד, ולחזק ט"ו, כנגדם ט"ו מעלות, ז' רקיעים וז' אוירים, ולמעלה כסא הכבוד ושכינה עליו. לכך היו סומכים בימים קדמונים ישתבח שמך לעד אצל לשם תפארתך. 
וט"ו שבחות: לך נאה ה' אלקינו ואלקי אבותינו שיר א', ושבחה ב', הלל ג', וזמרה ד', עז ה', וממשלה ו', נצח ז', גדולה ח', וגבורה ט', תהילה י', ותפארת י"א, קדושה י"ב, ומלכות י"ג, ברכות י"ד, והודאות ט"ו, לכך היו סומכים אצל לשם תפארתך ישתבח שמך. 
[עמוד רא] מן ברוך עד לשם תפארתך ל"ט תיבות, כנגד ל"ט שנה שמלך, ושנת מ' לא קא חשיב שמלך שלמה עמו, וכן ל"ט תיבות בפרשת ואלה תולדות פרץ. ד"א, כנגד ל"ט מלאכות שבמשכן דגמרי ל"ט אבות מלאכות משם. וט"ו דברים באו למשכן: זהב א', וכסף ב', נחשת ג', ותכלת ד', וארגמן ה', ותולעת שני ו', ושש ז', ועזים ח', שמן ט', ובשמים י', שהם י"א, מילואים י"ב, עורות אלים י"ג, ועורות תחשים י"ד, ועצי שיטים ט"ו, לכך אמר דוד ט"ו שבחות לנדבת המקדש, ושלמה היה מן אברהם דור ט"ו, ובחגיגה מזכיר בערבות ט"ו דברים, זהו לרוכב בערבות בי-ה שמו, ובברכת כהנים ט"ו תיבות, וט"ו שמות בדיברות עם וידבר אלקים בדברי הימים, בפרשת ארון ט"ו, וכן בשמואל ט"ו שמות, וט"ו לימודים בחומש, ובן ט"ו לתלמוד, וט"ו דברים שיבח דוד על התורה: תמימה א', משיבה ב', נאמנה ג', מחכימת ד', ישרים ה' ו', משמחי ז' ח', ברה ט', מאירת י', טהורה י"א, עומדת י"ב, אמת י"ג, צדקו [יחדיו] י"ד ט"ו. וצריך ללמוד ט"ו שעות, ביום י"ב שעות ובלילה ג' שעות הרי ט"ו, וט"ו שנים היו ג' אבות ביחד, שהרי אברהם בן קע"ה שנים, וכת' ואברהם בן מאת שנה בהולד לו את יצחק בנו, וכת' ויצחק בן שישים שנה בלדת אותם, הרי כשנולד יעקב היה אברהם בן ק"ס שנים, נשארו עליו ט"ו שנים, לכך ט"ו תיבות בפסוק וזכרתי את בריתי יעקב, ולכך ט"ו מראות כתובים באבות: וירא ה' אל אברם א', לה' הנראה אליו ב', במחזה לאמר ג', וירא אליו ד', וישא עיניו וירא ה', ב' פעמים מלאך שראה בשכינה, וירא אליו ה' בלילה ח', לה' הנראה אליו ט', נגלו אליו האלקים י', וירא אלקים אל יעקב י"א, עוד במראות י"ב י"ג, א-ל שד-י נראה אלי י"ד, וארא אל אברהם ט"ו. 
וכל הקרבנות בט"ו זמנים: קרבני לחמי שנים ליום א', וביום השבת ב', ובראשי חדשיכם ג', ובפסח ד', וביום הבכורים ה', ובחדש השביעי ו', ובעשור ז', ובחמשה עשר ח', וביום השני ט', וביום השלישי י', וביום הרביעי י"א, וביום החמישי י"ב, וביום השישי י"ג, וביום השביעי י"ד, ביום השמיני ט"ו, הכל בזכות אבות. וכן א' אחד, ב' שנים, הרי שלשה, ג' שלשה הרי ו', ד' ארבעה הרי י', ה' חמשה הרי ט"ו, וסמך לו ו', הרי אבגדהו, בגימ' י-ה-ו הוא השם המתגלגל יצירה, ולפי שיש הוד כסא הכבוד על שמות החתומים באש צח למעלה, אמ' לשם תפארתך. 
[והמתנשא לכל לראש אע"פ שיש כח ויקלס איניש להקד' העושר, שהרי דוד נדב עושר לצורך בית המקדש, להכי איני מחזיקיני טובה, שהרי של הקב"ה הוא. בידך כח וגבורה כח בגופו וגבורה בלבו שאינו ירא לב. 
[עמוד רב] והכא אמ' י"ו שבחות להקב"ה, אם תמנה בשמים אחד ובארץ אחד. והכי נמי איתה בביניין בית המקדש י"ו זהב וכסף ונחושת אם תמנה ולקטורת הסמים כאחת, אבל אם תמנה שמן המשחה ולקטורת הסמים כאחת, (אבל אם תמנה שמן המשחה ולקטורת הסמים אחת), הכא נמי תמנה. 
והכי תמצא ט"ו ז' רקיעים הם וז' אוירים הרי י"ד, ועוד יש רקיע למעלה מראשם של ז' רקיעי' ששמו שהריאל הרי ט"ו, או י"ו עם האויר, ובאותו רקיע גנוז אורה של צדיקים, כדפרי' לעיל יזהירו כזוהר הרקיע, ועל אותו רקיע אומ' דוד הללוהו ברקיע עוזו. (כשלג) לשם תפארתך היינו שם של ד' אותיות שהוא בשמו של הק', ותפארתך בגימ' ארב"ע אותיו"ת. 
עד כאן לשם תפארתך היה סיום של הזמירות מקד' עד שבא אחד ר' יהושע אדם גדול וקיבלו ממנו הסדר שאנו מסיימין, מכאן ואילך כת' בעזר'. 
אתה הוא כת' וקרינ' אתה, להכי שה' נטל הק' משמו של ד' אותיו' כדפר'. וצבא השמים לך משתחוים להכי סמך אשר בחרת באברהם שנמלך מנשמתו. וא"ת כל הקורא אברהם אברם עובר בלאו. וי"ל שדוד היה קורא מה שהיה אז קודם שנקרא אברהם. נאמן קיים באמונתו]. 
[ויברך דוד את י-י ר"ת ודא"י, וכן יסד הפייט הודאי שמו כן תהלתו. לך ה' הגדלה, חסר ו', כי אין הקב"ה מראה כל גדולתו עד משיח, מצאתי. כי כל בשמים בגמטריא יסו"ד]. 
אתה הוא ה' לבדך שאין אלוה וחרטומים וכשפנים שיכולים לידע כל העתידות כי אם אתה לבדך, בחלום ליוסף ובחלום לדניאל. ועוד אתה לבדך בעולם, כי גדול ה' מכל האלהים, אין כמוך בכל בריותך, וסמך בעזרא ומרומם על כל ברכה ותהילה, אשר הוא ה', לומר מה שהוא מרומם ומנושא על כל ברכה אין אדם כי אם אתה הוא לבדך. את הוא כתיב וקרינן אתה, כביכול קודם שבא אברהם אבינו, [אין אלוק ולא בורא העולם עד שבא אברהם אבינו] והגיד בחכמתו שיש לעולם אלוק בורא, שנא' ברוך אברם לאל עליון קונה שמים וארץ, כאילו כתי' אברהם קונה שמים וארץ לא-ל עליון, לכך אמר בחרת באברם, אמר הקב"ה, קודם שבאתה הייתי בלא ה', את הוא, ובאתה והוספתה ה', גם אני אוסיף ה' על שמך, לא היה מושל בה' איברים עד שהוסיף לו ה' איברים, ה' אבר, ולמה בלא ה', כי בה' ברא את העולם, ולא נודע עד שתיקן אברהם אבינו ספר יצירה והגיד לעולם. 
[עמוד רג] ז' פעמים קרא אברהם להקב"ה אדנ-י, כשהיה מדבר אליו בפנים אל פנים אז לא דבר אליו אלא באדנ-י, אבל כשדבר לאחרים על הקב"ה אמר ד' פעמים ה' ביו"ד ה"י, וז' א-ל אלק-י אלקים הרי י"ח, כנגד י"ח ברכות שתיקן, וכנגד ז' רקיעים וז' ארצות, זהו קונה שמים וארץ. וז' א-ל אלקי אלקים כנגד ז' רקיעים וז' ימים וז' כוכבים, ז' אדנ-י כנגד ז' ארצות(י), וא' אלקי כל הארץ יקרא, או מלפני אדון חולי ארץ הרי ז', וא' אדנ-י אמר עבד אברהם אנכי, וד' אשר התהלכו אבותי לפניו אברהם כנגד ברכת המינין. 
את הוא הרי תה"ו וב' אלפי"ן, לומר אלפים שנה תהו עד שאברהם התחיל לעסוק, שנא' וישמור משמרתי מצותי חוקותי ותורותי. אבל שם ועבר בקיאין בז' מצות ולכך לא קחשיב תורותיו. 
אתה הוא ה' לבדך מידת הדין היתה אומרת על מה אתה עומד לבדך, כלומר אין לעולם תורה זכות שיסמוך, אתה לבדך ואין צריך יסוד עולם עומד. אתה לבדך, כלומר מוטב היה לבדך ולא לבריות העולם, אמר לה, הרי אברהם שלומד תורה ועמד בי' נסיונות ויקרא בשם ה', ובזכותו העולם יעמוד על כל ברכה ותהילה. את הוא כלומר בכינוי ולא בשם המפורש. את הוא שהיו מבליעין בנעימת השיר, ומרומם את הוא, כשהיית לבדך, מי מרומם ומברך ומשבח לך, מי שהיית אתך זו תורה, ולכך אומרים המרומם לבדו מאז מימות העולם. 
ומרומם על כל ברכה ותהילה את הוא ה' לבדך ידעת ברכה ותהילה הראויה לך, המלאך מטבע הברכות והתהילות והולכות בראש הכבוד שנ' קווצותיו תלתלים, וכתי' ברכות לראש צדיק. אתה הוא לבדך יודע, ואפילו קושר קשרים אינו יודע. על כל ברכה ותהילה אתה הוא ה' לבדך בלבו של מבורך ומהולל, שאסור להרהר בשום דבר כשאדם מברך ומהלל להקב"ה, אתה לבדך שומע ולא אחר. את כת', אתה הוא לבדך בתוך ד' אמותיו, אבל באמת איש ה' יכול לעבור. את כתי' ונאמר אמר לחכמה אחותי את, רמז "את" על התורה שקדמה לעולם והיית מהללת ומברכת ומרוממת את שם כבודו, שאם לא תאמר כן הרי בפרקים דר' אליעזר קודם העולם לא היה כי אם הוא ושמו, והלא מי שיקרא למה הוצרך, אלא לפי כי ז' דברים עלו במחשבה ליבראות, וב' מהם נבראו תורה. את הוא אחותי. [עמוד רד] את את כת' חסר ה', כי אין נודע שאתה לבדך עד שתעשה אתה ה' דברים: ובאו עמים א', ויושבי ערים רבות ב', והלכו יושבי אחת אל אחת ג', ובאו עמים רבים ד', גוים ועצומים ה'. 
הוא ה' הוא ממעט, שלא יזכירו על כל ברכה ותהילה אלא שם ה'. לכך בי"ח ברכות אין מזכירין אלא שם יו"ד ה"י ולא שד-י ולא אלקים וא-ל ואלוקה, וכן בקרבנות, זהו ומרומם על כל ברכה ותהילה, אתה הוא ה' לבדך. ועוד רמז להפך בסוף התיבות על' כל' ברכה' ותהילה' את הוא ההלל. 
ויברכו ברוך מהולל בתשבחות. ויברכו שם כבודך אתה הוא, כיצד יברכו תחילה ברכו ברוך אתה ואחר כך הוא אשר בחר ה' לבדך, ואחר כך חותמין ברוך אתה. את כת' ה' חסר, לומר את' הוא ה' לבדך מעידים ה' פעמים ביום בהתחלת הברכות שמע ישראל ה' אלקינו ה' אחד, אתה עד שלא נברא העולם א', ביום ההוא יהיה ה' אחד ושמו אחד ב', בקרית שמע בבקר ה' אלקינו ה' אחד ג', וכן בערב אומרים ה' אלקינו ה' אחד ד', ועל המיטה אומרים ה' אלקינו ה' אחד, ה' אתה הוא ה' לבדך. 
אתה עשית את השמים הכל מודים שלא נברא ביום ראשון כלום, כשברא השמים עשית בדבר ה' שמים נעשו, שדבריו חיים ועושים ממשות. 
את השמים לרבות רקיע שעל החיות, ולבושו, ולרבות עננים וטל אורות, ד"א את השמים לרבות האור, ולרבות המים אשר מעל השמים, ולרבות רקיע שתחת כסא הכבוד, והחיות שתחת כסא, ולאחר שנברא העולם, ולרבות שמים חדשים, ושמי השמים הם רקיעים הבלולים בז' רקיעים, והם ש"צ כמנין שמים. 
וכל צבאם חילי מעלה השרים ומשרתיהם והכוכבים והמזלות שמש וירח. הארץ וכל אשר עליה בהמה וחיה ושקץ ורמש ועוף ואדם. הימים וכל אשר בהם דגים ונפש חיה אין מספר. כת' והימים וכת' ואת הים, כי כשהזכיר הים עם שמים וארץ אמר ואת הים, וכאן הימים בלא את, וכן כי שומע אל אביונים ה' ואת אסיריו לא בזה יהללוהו שמים וארץ ימים וכל רומש בם, בלא את מרבה ימים, והזכיר שמים תחילה כי בריות שמים נכבדים מבריות ארץ כיתרון האור מן החשך, ובריות ארץ אדם נכבד מבריות המים. 
ואתה מחיה את כולם המלאכים מזוהרי שכינה, ויחזו את האלקים ויאכלו, ובריות ארץ וים באכילה. את כולם לפי שדיבר באותם בזה העולם, אבל לויתן ראשו בגן עדן, לכך אמר את לרבות לויתן, ולרבות את אשר באויר שנהנין מאויר העולם, ולרבות אף שבגיהנם, כשכלה נשמתן נותן כח [עמוד רה] לחיות, מחיה את כולם, את לרבות לעתיד לבא אם כלו אם נשרפו רהיטיו עציו ואבניו וכן בהמה וחיה שנטרפו, ואדם וכבר מת ואיך יתקיים בו (ו)מיד כל חיה אדרשנו, אלא לעתיד לבא אפילו מקל ורצועה יבאו לדין ויראו לעולם כל שהיו בימיו. 
וצבא השמים לך משתחוים כי הם יודעים מוראו ושבחו וכבודו ומשתחוים יותר מבריות ארץ וים, על כן הזכיר שמים. 
ואומר בשוחר טוב במזמור השמים מספרים, מניין היה יודע משה רבינו אימתי הוא לילה, ואומ' הרבה ענינים כמו שפירש לשם במזמור, וגם אומר כשהיה רואה גלגל חמה בא וכורע לפני הקב"ה היה יודע שהוא לילה, וכשהיה רואה המזלות והכוכבים והלבנה באין ומשתחוין לפני הקב"ה היה יודע שהוא יום, שנא' (וכל) צבא השמים לך משתחוים, והיאך המלאכים שאין להם קפיסים משתחוים, אם אדם משתחוה שיש לו איברים ועצמות ובין פרק לפרק יכול לכוף, אבל מלאך שהוא כעמוד ברזל היאך יכול לשחות, אלא אמשול לך משל למה הדבר דומה לשפוד ברזל שהנפח משימו באש ומתלבן ומתרכך ומהפכן במלקחין וכופפו, כן הדבר הזה אם משרתיו אש לוהט נאמ' בו אש אכלת אש, ומרוב יראה משתחוים בנהר. 
כ"א תיבות בזה הפסוק אתה הוא ה' לבדך, כנגד שברא הקב"ה ביום שברא שמים וארץ מידת יום ומידת לילה כדאמרינן בחגיגה, ובשבוע כ"ח עתים, מתחילת הלילה עד חצות מחשיך והולך ואור מחצי היום ועד הערב מחשיך והולך ואור מחצי היום, הרי ביום ובלילה ד' עתים, נמצא בז' ימי השבוע כ"ח עתים, לכך כ"ח עתים בקהלת, והם ז' פסוקים ובכל פסוק ד' עתים. כן ז' ניגונין בזה הפסוק, ובכל אחד ד' תיבות, כך: אתה הוא ה' לבדך, אתה עשית את השמים, ושמי השמים וכל צבאם, והארץ וכל אשר עליה, הימים וכל אשר בהם, ואתה מחיה את כולם, וצבא השמים לך משתחוים, וכ"ח פעמים בקהלת תחת השמש, וכן מחזור החמה כ"ח שנה שנה שחמה בשבת כמו שנוצרה בלילה. 
לך משתחוים אתה ה' האלקים כך אומר על צבא השמים בהשתחוייתו, כמו אנו אומרים בכפיפית י"ח חוליותינו מודים אנחנו לך שאתה הוא ה' אלקינו, אתה הוא ולא אלהי נמרוד ולא כל אלהי האומות, ואע"פ שנתן רשות לכשפים להכחיש פמליא של מעלה, כשחפץ אז אין יכולין לעשות, אז אומרים הוא אלקים ולא א-ל אחר, כמו שאמרו החרטומים אל פרעה אצבע אלקים היא, היאך ידע כי הוא ה' אלקים ולא אחר, אלא הוא יושב על כסא רם [עמוד רו] ונישא וכל צבא השמים עומדים לפניו כפופים, וכולם מלובשים באש לבנה, ומשתחוים לו ומכסים פניהם, ומזלות וכוכבים פניהם לגבי אחריהם כדי שלא יראו זיו היוצא מלפני כסא הכבוד, לכך סמך לך משתחוים אתה הוא ה' האלקים. 
ולמה אמר ה' האלקים, אלא לפי שבמעשה בראשית נברא בשם אלקים ולא נודע מי בראו, עד שבא אברם ברוך אברם לא-ל עליון קונה שמים וארץ, ה' היה שמו בתחלה קודם העולם, כאשר הבין אברהם כשלמד עם שם ג' שנים בספר יצירה וחקר מחכמתו כי שמו הוי-ה, לכך הזכיר כאן ה' אלקים. וסוד שם הנכבד ידעו אברהם, וכן כתיב אני ה' אשר הוצאתיך מארץ מצרים וכו' אשר לקחני, וכן ליעקב אני ה' אלקי אברהם, ולפי שהשם נראה לאברהם בשם, גם פעמים רבות בא-ל שד-י, על כן לא נודע זה השם דעת ברורה, זהו כי לא נודעתי לאבות בו כראוי להם, עד שבא משה והוא הודיעו לכל העולם כמו שנא' לו לכן אמור לבני ישראל אני ה', וכל הבריות ידעו כי יש אלקים אבל לא ידעו שם הנכבד, לכך אין זה השם במעשה בראשית ולא בספר קהלת. ומה שאמר ה' האלקים כי אין שם עצם גולמי במקרא כי אם זה לבדו. ונשגב ה' לבדו, כי נשגב שמו לבדו על כן לא נזכירהו בכל מקום כי אם בכינוי אדנות או אלוק, וכמו שאם יספר אדם לחבירו רבינו חכם גדול היה, והנה חבירו לא ידע מי הוא רבינו אם לא יזכיר משה רבינו, כי כן אלקים הוא שופט ולא ידע מי הוא אם לא יזכיר ה', זהו ה' אלקים, ה' הדיין, הנה לאברהם וליעקב נאמר אני ה' א-ל שד-י כמו כן, אבל ביצחק לא נאמר אני ה' כי אם אלקי אברהם, שנאמר אנכי אלקי אברהם אביך ולא נאמר לו בא-ל שד-י, ונאמר באברהם ויעל אלקים מעל אברהם, ונאמר ביעקב והנה ה' נצב עליו, ולא ביצחק. אלא לפי שאברהם ויעקב ראו את הכבוד מתרחב מאד ונתרחב על ראשם, כעניין ה' צילך על יד ימינך, אמרו בלבבם למה הכבוד הגדול מתרחב ומתגדל, אמר להם אני א-ל שד-י פרה ורבה ואהיה לצל לישראל, ואברהם הוליד ישמעאל ויצחק ובני קטורה ויעקב י"ב שבטים, לכך אמר יצחק ליעקב כשבירכו בשנייה וא-ל שד-י יברך אותך ויפרך וירבך, ויצחק אמר לרבקה ולא תוליד כי אם פעם אחת, לכך לא הכניסה לו רבקה צרתה כמו שעשו האימהות, זהו לנוכח אשתו, שאותה לידתה תהא מן אשתו, לכך לא לקח יצחק אשה אחר מות רבקה. ואע"פ שאמר הפסוק וארא אל אברהם ואל יצחק ואל יעקב בא-ל שד-י, מכל מקום ראה הכבוד אבל לא כנגד ראשו שלא יוליד אלא פעם [עמוד רז] אחת, לכך אמר לו ויתן לך את ברכת אברהם. וכל השמות לא נבחרו בשם הנכבד, לכך נאמר אתה הוא ה' האלקים אשר בחרת באברם, בעודו נקרא אברם בחרת בו כי היה צדיק אז, זהו שנ' בדברי הימים אברם הוא אברהם, הוא בצדקתו מתחילתו ועד סופו. 
והוצאתו מאור כשדים מאיים כשדים, כמו כן באורים כבדו ה', ורבותינו אמרו מאור אש כשדים. ואומר בתנא דבי אליהו שכפתו את אברהם ועשו סביביו אש ת' אמות למזרח ות' אמות למערב ות' אמות לצפון ות' אמות לדרום וירד השם בכבודו והצילו והוציאו משם. 
ושמת שמו אברהם הטעם של נגינתו בשי"ן לשון שעבר, ולא יקרא שמך עוד אברם כי אם אברהם, לכך לא כתב בדברי הימים אדם הוליד את שת ושת הוליד את אנוש, כמו ורם הוליד את עמינדב, לפי שמנה בקוצר אדם שת אנוש עד אברהם, כי היה ראוי אברהם שיהיה ראש לנביאים כדאיתא בבראשית רבא כי בעבורו נברא העולם, דכת' אתה עשית את השמים וכו' אשר בחרת באברם ושמת שמו אברהם, וכת' השמים והארץ, בהבראם באברהם, וכת' ויקרא את שמם אדם ביום הבראם, אברהם, וכת' האדם הגדול בענקים הוא, ביום שנולד אברהם בראש השנה, ולפי שנברא העולם באברהם ולכך לימד לו הקב"ה ספר יצירה, ולפי שנועץ בו כשברא העולם ואיש עצתו יודיענו תרגומו אברהם. ולמה לא נברא אברהם מראש, כי גלוי לפני הקב"ה שאם יהיה אברהם בתחילה, יהיה עומד בציווי העץ ולא ימות אדם בעולם. ואי אפשר לעולם בלא מיתה מפני שנותיהם, שהרי חירם מפני שחי שנים רבות עשה עצמו אלוה, ועוד שהקב"ה צפה מראש באיזה דור כל צדיק לבראות, אברהם זמנו בימי נמרוד שהשליכו באש, ובאלפים שנה אחר שנברא העולם כן ראוי היה לבראות תחילה, אמר הקב"ה הואיל ולא נברא תחילה בסוף אלפים שנה תהו, כי היו כלא היו כאילו העולם נברא מעתה, כי הוא ראשון ללמוד תורה וספר יצירה ומלמדה לאחרים ובתורה, ובשבילו נברא העולם, ושם ועבר לא למדו תורה אלא היו יודעים תורה של ז' מצות, ונאמר בדברי הימים אברם הוא אברהם, כשנקרא היה צדיק, אשר בחרת באברם ואחר שנקרא אברהם היה צדיק, ולמה ניתוסף ה' בשמו שבעבורו נברא העולם בה', שהיה לומד ה' חומשים דכתיב בקולי א', וישמר משמרתי ב', מצותי [עמוד רח] ג', חוקותי ד', ותורתי ה', ולכך קע"ה פרשיות שכת' בתורה אמירה וציווי כשנותיו לאברהם. ואומר בשוחר טוב במזמור למנצח על איילת השחר אמר ר' יהושע בן לוי תבא עלי כך וכך אם נסתכלתי בספר אגדה מימי, אלא פעם אחת מצאתי ספר אגדה וראיתי בו קע"ה פרשיות שכת' בתורה אמירה וציווי כנגד קע"ה שנותיו של אברהם אבינו, מה טעם לקחת מתנות באדם, באדם זה אברהם דכתיב האדם הגדול בענקים הוא, וקמ"ז מזמורים שבספר תהילים כנגד שנותיו של יעקב, מה טעם א"ר אבא בר כהנא ואתה קדוש יושב תהילות ישראל, וקכ"ג פעמים שעונים אחר הקורא את הלל הללוי-ה כנגד שנותיו של אהרן, ומה טעם יראי ה' הללוהו, וכת' יראו את ה' קדושיו, ואהרן נקרא קדוש דכתי' לאהרן קדוש ה'. 
לכך יש בתמניא אפי קע"ו פסוקים ואברהם אבינו שנותיו קע"ה, לומר שקיים הכל, לכך רמז בסופי תיבות של ה' חומשים ב"מ של ויישם בארון ב'מצרים', מ"מ בכל מ'סעיהם', ס"י של ס'יני', י"ו של י'ריחו', י"ל של י'שראל', בגימ' אברה"ם, לכך כל הפסוקים מדבר כנגד הקב"ה כפונה אליו או כמדבר לבני אדם מן הקב"ה, חוץ מפסוק אחד על כן כל פיקודי כל ישרתי כל ארח שקר שנאתי, שאין מדבר כלפי הקב"ה ולא מן הקב"ה, הרי קע"ה מדבר כלפי מעלה או ממנו, על כן כל פקודי ישראל ישרתי, כל מה שהיו חכמי הדור מחדשים היה הוא מיישר, לכך לא רמז זה על הקב"ה. 
ומצאת את לבבו נאמן לפניך שהיה עובד בלב נאמן לפניך, כאדם שחושב איך אעבוד לאדוני ביראה ובאהבה ובלב שלם. את לבבו לרבות יצחק ויעקב בחיי אברהם את נפשו ומאודו. את, לרבות שרה ולרבות משרתין שנ' עיני בנאמני ארץ לשבת עמדי, עבד אברהם היה אומר ברוך ה' אלקי אדוני אברהם שגיירני. את לבבו לרבות מחשבות שלא חישב אברהם, אפילו אם אומ' לו מחיים לחתוך אותו איברים היה עושה. א"ת אף דברים שלא עלה עדיין על לבבו כגון לסרסו או לעויר בכל יכול לעמוד, חשב אברהם בכל דבר שינסיני אף דברים שאיני יכול לעשות. את לבבו יצר טוב ויצר רע, בירושלמי בפרק הרואה אברהם עשה יצר הרע טוב. 

פירושי סידור התפילה לרוקח [לה] וכרות עמו 
======================================== 
[לה] וכרות עמו 
[וכרות עמו הברית על עיסקי המילה, דכתי' ביום כרות. החיתי והאמורי תימ' לי דהא מחסר החוי מז' עממים. וזעקתם שמעת זעקה של קבלה וקובל, ולא צעקה לבדה בלא קבלה. 
[עמוד רט] אותות ומופתים פלוגתא מאן דאמ' אותות היינו מופתים, ומאן דאמר אותות דאתא ומופתים נפלאות. כי הזידו כי בדבר אשר זדו עליהם. שם כהיום הזה בדניאל כת' שם כיום הזה חסר ה', לומ' שיצאו ממצרים ביום ה', ולילה עברו בים. 
בתוך הים ביבשה ובפר' כתי' וישם את הים לחרבה, וי"ל בשפתו של הים היתה רקק ומשם התחלת הליכתן, אבל כשנכנסו היה יבש, שכן מצינו ויקרא ליבשה ארץ]. 
וכרות עמו הברית בעוד שהוא שמו אברם, ביום ההוא כרת ה' את אברם ברית לאמר לזרעך נתתי. ואומ' במדרש מלמד שהקב"ה כרת עמו הערלה, אילמלא מקרא כתוב אי אפשר לאומרו. וכרות עמו הברית לתת את ארץ הכנעני "את" לרבות חיוי, ולא נכתב חיוי כאן לפי שבאותה פרשה ביום ההוא כרת ה' את אברם ברית לאמר, אז לא נכתב חיוי, ולפי שכרתו להם הנשיאים ברית ולעריהם לא הזיקו. לתת את ארץ ולא פירש למי לתת, אם לו אם לזרעו. לתת את ארץ "את" אף סוריא, ופלשתים לכנעני תחשב ה' סרני פלשתים מקצת לו מקצת לזרעו, שהרי לא הורישו הכל אלא לעתיד. את לרבות וירשו בית ישראל את מורשיהם, והיה אדום ירשה, והיה ירשה. את ארץ עמון ומואב טהרו בסיחון. החתי האמורי והפרזי והיבוסי והגרגשי אע"פ שגרגשי פינה, קצת נשארו במקומן. לתת לזרעו בימי יהושע, ומה שאמר לתת את ארץ הכנעני, זה יהיה לעתיד שיתן הארץ לאבות. 
ותקם את דברך מה שדבר לתת לזרעו הקים דבריו הטובים, כמו שאמר יהושע וידעתם בכל לבבכם ובכל נפשכם כי לא נפל [ממנו] דבר אחד מכל הדברים הטובים אשר דבר ה' אלקיכם עליכם הכל באו לכם ולא נפל דבר אחד. כי צדיק אתה ולא בצדקתינו באנו לארץ דכתיב כי לא בצדקתך וביושר לבבך אתה בא לרשת את הארץ כי אם צדיק אתה. ותקם את דבריך לרבות ארץ סיחון ועוג, ולא נשבע לאבותינו כי לא היה זבת חלב ודבש, ובזבת חלב ודבש כת' נשבע לאבותיך, ולא נשבע אלא מן הירדן, שהרי לא דבר לאברהם על הארץ עד שעבר את הירדן. את דבריך לרבות דברי המלאך וירש זרעך את שער אויביו. את דבריך, את לרבות ברכות יעקב ומשה. את כמו לרעה, אמר חשב עליכם רעה, כך מחשבה טובה אע"פ שלא דבר, יום נקם [עמוד רי] בליבי, יש דברים שעדיין לא דיברו כמוס עמדי וחתום באוצרותי. את דבריך לרבות דברי המלאכים, שנ' ועצת מלאכיו ישלים, שמלאך קרא לו מן השמים כי צדיק אתה. 
ותרא את עוני לא היו ישראל כדי להנצל ממצרים, אך כי זכר את דבר קדשו. ותרא את עוני אבותינו שהיו מענים אותם. את לרבות את עמלינו ואת לוחצינו, ועוני יעקב ויגיע כפיו, ואת עני הנשים והיו בניהם, והיו נותנים בחומה תחת האבן. במצרים צען, אשר היו בצוען שריו, ואת זעקתם זעקה קורא כשאדם קובל מה מזיק לו. ואת לרבות נאקתם ושוועתם וצעקתם. ג' אותיות עק"ן משולשים, שועה זעקה צעקה, נהק נאק אנק, צעק נאק זעק, ולא נאמר אלא בעק"ן. ואת זעקתם צעקתם שנ' מה תצעק אלי, ויצעקו בני ישראל, וכמה נדרים נדרו לבנות בית המקדש, לכך בשירת ויושע מקדש ה' כוננו ידיך. שמעת על ים סוף הה"ד מה תצעק אלי דבר אל בני ישראל וגו'. את עני לרבות עני הנשים ואת פרישות דרך ארץ והשלכת ילדים ליאור, ויכו שוטרי בני ישראל. ואת זעקתם לרבות זעקת מלאכים הממונים עליהם. 
ותתן אותות ומופתים בפרעה ובכל עבדיו למה היפך שאמר על ים סוף ואחר כך ומופתים בפרעה, אלא כך אמר ותרא את עוני אבותינו ואת זעקתם שמעת במצרים ואת זעקתם שמעת על ים סוף, הרי הצעקות שבמצרים ושעל ים סוף, ותתן אותות דבר שאתא מיד ובא האות, ותתן אותות בגופן ומופתים לאחר זמן. בפרעה ובכל עבדיו הוא פתח בקלקלה ויאמר אל עמו, לכך המכות היו מתחילין בו. ובכל עבדיו, העובדים אותו בביתו. ובכל עם ארצו בכל אומה שבמלכותו. 
כי ידעת כי הזידו עליהם שהרשיעו עליהם כי בדבר אשר זדו עליהם, בקדירה שבשלו בה נתבשלו. עליהם ולא על שאר אומות שישבו בשביה. ותעש לך שם כהיום הזה שאני מזכיר שם ככתיבתו אז כן, זהו ה' שמו. כהיום הזה בעזרה ולא בגבולין. ותעש לך שם כהיום הזה, וכת' כיום לומר ביום ה' יצאו ממצרים. כיום כהיום, ה' פעמים ביום מזכירין יציאת מצרים: המעלך מארץ מצרים קודם ויושע, באמת ויציב, ובקרית שמע, ובאמת אמונה, אבל של לילה כיון שמתחיל אינו פוסק, לכך אין למנותו, כנגד ד' פעמים כתוב וזכרת כי עבד היית בארץ מצרים, לכך ד' פעמים ביום מזכירין זכור את יצאתם ממצרים מבית עבדים, כנגדו באמת ובאמונה. וה' זכירות [עמוד ריא] באבות העולם: ויזכר אלקים את בריתו את אברהם ואת יצחק ואת יעקב, ואזכור את בריתי, זכור לאברהם ליצחק ולישראל, וזכרתי את בריתי יעקב ואף וגו', זכור לעבדך לאברהם וגו', כנגדם מזכירין כך אבות ביום. כהיום הזה אנחנו חייבין להזכיר בשבתות וביום טוב בקידוש. הזה ולא בתפילה לפי שכבר הזכיר אצל קידוש על היין התחלה. ועוד לפי שכת' גפן ממצרים תסיע. 
כיום פעמים "יום" נ"ו, פעמים כהיום נ' קידושין לנ' שבתות, ופסח ב' ימים ועצרת א', וראש השנה א', וסוכות ב' ימים הרי נ"ו, זהו ותעש לך שם כיום הזה, ולא יום הכפורים וראש חדש ופורים וחנוכה. פעמים ס"א "כהיום" ד' לילות של חג המצות, וב' עצרת, וב' ראש השנה, וב' סוכות, וב' עצרת שמיני, הרי שבת אחת לכל הפחות ונ' שבתות הרי ס"א, לכך אמר כהיום הזה, על היין בלבד בלילה, כי בלילה שותין יין ולא ביום, אברהם לא נתן יין למלאכים ולוט בלילה נתן יין. 
והים בקעת לפניהם לי"ב בקעים נבקע הים לי"ב שבטים. ויעברו בתוך הים ביבשה וכת' ביבשה עבר ישראל, סבא, וכן נעשה לישראל. ואת רודפיהם השלכת במצולות אפילו אותם שהיו על שפת הים ויריאים ליכנס, זהו רמה בים. ואת רודפיהם אפילו בשאר מקומות שאר מים נקרעו ואותם שהיו שם כמו בירדן טבעו, זהו הים ראה וינוס הירדן יסוב לאחור, הרי כל בני אדם שבשאר מים השליך במים כא(י)לו. ואת רודפיהם לרבות שר של מצרים, ואת אותם שלא באו שם לרדפם אלא לאחר שינוס מצרים שישללום ויבוזו ביזה. השלכת במצולות כמו אבן הם הבינוניים שירדו במצולות כמו אבן. במים עזים הם מי מים. 

פירושי סידור התפילה לרוקח [לו] ויושע 
==================================== 
[לו] ויושע 
(סודות התפילה) 
ויושע י"ח שמות בן ד' אותיות, הם ע"ב אותיות כנגד ע"ב תיבות משם ויסע. ואין ד' בהתחלת ויושע, רמז כשיפול מלכות ד' אז ימלוך לעולם ועד, ולכך סיים השירה בד'. 
[עמוד ריב] [ויושע יי' תשועה נוצחת ושלימה. מיד מצרים מלאך שרו של מצרים הליץ על מצרים לפני הקב"ה מקום מעמד גבריאל, היאך תשא לישר' והלא אמרת ד' מאות שנה עבדום ועתה אתה משלח אותו לרד"ו שנה, נשתתק גבריאל שלא מצא תשובה, עד שאמר לו הק' רד ותביא בנה [של רחל] בת בתו של מתושלח, והלך מיכאל ומצא בנה של רחל מת, כי רחל הייתה מעוברת ושקעו אות' בביניין של חומר וטחו אותה בחומר עד שהפילה, והביאה לפני הק', אמ' הק' לעוזא שר של מצרים וכי אמרתי להמית את ישר', וענו אותם אמרתי, היינו דכת' וישאו בני ישר' את עיניהם, שהק' נצח את עוזא על שפת הים שהים הקיאו. 
את היד הגדולה לכוף אזנים ולשמוע כדרך בני אדם והגדול נוצח, אלא יש לו גבורות ונוראות, ראו ישר' בים וכל כלי מלחמו מצרים. תדע איש מלחמה ה' תיבות יש בפסוק הזה נגד ה' כלי מלחמתו. ועוד מצינו אמר אויב ארדוף אשיג אחלק, הרי ה' כלי מלחמה. 
ויראו העם עד עכשיו קרא אותם "ישראל" ועכשיו קורא אותם "עם", אלא ישר' סתם היינו בין אנשים ובין נשים, אלא "עם" אילו הצדיקים. ויאמינו ביי' ואע"ג דכתיב ויאמן העם, אחר מיכן אמ' אשר הבאשתם את ריחינו, אבל עכשיו האמינו]. 
ויושע ה' ביום ההוא כשנטבעו צריהם ולא פחדו יותר, אזי נושעו ישראל מיד מצרים. ויצל לא נאמר, כי ויצל לפי שעה ומזה לזה, כמו ויצל אלקים את מקנה אביכן ויתן לי, הרי מיד ליד. ויצלני מחרב פרעה, אשר הציל אתכם מיד מצרים, לפי שעה מעבודתם, אבל הושעה גמר הצלה מן הצרות, ותשועה ברוב יועץ. ביום ההוא ולא קודם לכן, כי צרה היה להם לאחרי כן. את ישראל לרבות האספסוף שנתגיירו, כי הרבה היו מתייראין שלא ימיתון ישראל. ישראל מיד מצרים מלמד שהיו מסורין ממש תחת ידיהן. אילו נאמר ויושע ממצרים היה משמע שלא משלו כל כך בהם לעשות בהם [עמוד ריג] כרצונם, אבל כשיאמר "מיד" ממש מסורין בידן, ואב בניין שאמר חזקיהו הושיענו מידו, וכת' ותמצא כקן ידי לכל ממלכות הארץ לחיל העמים. 
וירא ישראל אנשים ונשים וטף, ולפי שכת' וירא ישראל לשון יחיד, דרשו רבותינו ישראל סבא. את מצרים לרבות עזריו ומצרים סבא. שכת' מת לשון יחיד על שפת הים מת, ראו מת כל אחד ואחד, כשהיו ישראל על שפת הים ונבלת מצרים צפה על המים, ועוד דרך גלי הים שמשליכין הפגרים על שפת הים כך בכאן, וכן פרע מה שמשה נטמן בשפת הים. וירא ישראל את היד הגדולה והלא כבר אמר וירא ישראל את מצרים ולמה נאמר פעם שנית וירא ישראל, על כן דרשו רבותינו ישראל סבא. את היד לרבות ענייני שכינה היאך מחליף סוס זכר לנקבה. הגדולה יותר ממה שראה יחזקאל יד ה', כי ראתה שפחה על הים יותר ממה שראה יחזקאל. 
אשר עשה ה' במצרים לאותם שנשארו. ויראו העם עד עתה אמר ישראל וכאן העם, אלא העם והצדיקים ניתוסף יראה על יראתם, כמו ועמך כולם צדיקים. את ה' לרבות נביאיו וכהניו ותלמידי חכמים. ויאמינו בה' כי הרבה היו סבורים שהיה מעשה כשפים, ועתה ידעו בברור והאמינו כי מעשה האלקים הוא, שהרי החרטומים שבמצרים (ו)לא היו יכולים להנצל, ומשה הוליכם ביבשה. ובמשה עבדו כי על התפילה הכל. ולא הזכיר אהרן, כי ידעו שאהרן המציל ומשה מוריהו כי הוא עבד השם, כי כל אשר ידבר בא יבא. 

פירושי סידור התפילה לרוקח [לז] אז ישיר 
====================================== 
[לז] אז ישיר 
אז ישיר משה אז שיבח לאחד ששוכן על ז' רקיעים. ישיר כל דבר שאדם חושב לעשות מימי קדם כשיבא העת יום שקיוינוהו יאמר כן, כמו אז יבנה יהושע, שהיה בלבו משעה שציוהו משה, וגם אמר מובטח אני מה שאמר כאשר הייתי עם משה אהיה עמך. אז ישיר, במצרים קדם ואמר להם דעו כי אתם עתידים לומר שירה, תתקנו כלי שיר להוציא עמכם, דכתיב ויוצא עמו בששון ברנה את בחיריו, עתה אמרו זה [ה]יום קוינו נאמר שירה נאה. 
משה ובני ישראל משה היה אומר תחילה כדאמרינן במסכת סוטה. ובני ישראל עד כאן אמר ישראל ולא בני וכאן אמר בני ישראל, אלא לפי [עמוד ריד] שממעט כאן בני ישראל ולא הנקיבות בני ישראל, אלא אחר כך אמרו מרים וכל הנשים. אבל בבאר נאמר אז ישיר ישראל ולא בני, מודיענו כי האנשים אמרו שירה במקומן והנשים במקומן הכל בפעם אחת. 
את השירה לרבות שאמרו שיר השירים, השיר ים, כדאמרינן במדרש חזית, ולרבות שאמרו הלל הגדול, כדכתיב בסדר עולם. 
הזאת ולא אחרת, מלמד שישראל שניצלו מן המכות תיקנו ביניהם כל אחד על צרתו ונגעו ומכאובו, אבל זאת מיוחדת לבדה. 
הזאת אומ' בכל יום ולא אחרת, על שם למען תזכור את יום צאתך מארץ מצרים כל ימי חייך. הזאת, מכלל שיש אחרות דאמ' במכלתין ביד רמה שאמרו רוממות אל בגרונם. לה' אמרוהו בכוונת הלב. ועוד הזאת לה' אבל שירה שעל הבאר לא הוזכר השם. כי לא נזכר משה שלקה במי מריבה. 
ויאמרו שירה שצריכה לאומרה בכל יום, וגם ויאמרו לאמר לבניהם ולמשרתיהם. לאמר עמהם. ויאמרו לאמר, כשליח ציבור שאומר ברכו ומשיבין הציבור ברוך ה'. בכל הקרייה שכת' לאמר הם דברים הרבה. אשירה ומי מוחה בידו שאומר אשירה, אלא לזרזם שכולם ישירו. ועוד הממונה אומ' אשירה לה' כי גאה גאה והם משיבין מי כמוכה באלים ה', ועוד הממונה אומ' אשירה לה', והם משיבין עזי וזמרת י-ה, וכן על כל פסוק מתחיל אשירה לה' כי גאה גאה וישראל עונים מי כמוכה. 
כי גאה גאה שייך לומר במלחמה כשעושה גבורה, רוכב שמים בעזרך ובגאוותו שחקים שמשפיל את הגאים, ה' מלך גאות לבש לבש ה' עוז התאזר כגיבור מזויין. גאה גאה בכל מקום שחזק יותר ויותר ואין שקט בנתיים עד שיעשה חפצו. אז כפל התיבה, כמו לבש כלי זיין ולא הושקט עד שהעולם אומר גאה גאה. סוס ורוכבו רמה בים כששב הים לאיתנו הגלים נגבהים, ומפני תוקף המים לא נשקע הסוס והרוכב שהגלים עולין ומרוממין, זהו רמה בים. 
עזי כל תיבה שיש בה י' יתירה בסוף תיבה שעוסק בדבר בכל כחו, עוז אחר עוז מתגבר עד שנוצח ולא יכול קום, מגדל עוז שם ה' בו ירוץ צדיק [עמוד רטו] ונשגב, משליך חצים אבנים עד שבורחים, זהו אלקים לנו מחסה ועוז עזרה בצרה נמצא. וזמרת י-ה זמר שייך בכלי שיר, ונעים זמירות ישראל. י-ה בחצי השם די לכל ברייה דכתיב כל הנשמה תהלל י-ה, זהו ומי ישמיע כל תהלתו. וזמרת י-ה, זמירות תוקף. וסמך לו מי כמוכה נאדר בקדש, וכן מי כמוך חסין י-ה, וכן כי יד על כס י-ה, שהרים ידו בכסא שהתוקף שלו, על כן תרגום דחילא דה', שאפילו בחצי שמו הוא נורא ומפוחד. ויהי לי לישועה לגמר דבריו. כי כשהיו באים על ישראל ומתפחדין ואחר כך נופלין שאין רואים מהן יותר זהו ישועה, אבטח ולא אפחד שנטבעו, לכך לא אמר היה לי לישועה כי קודם הישועה היו הזמירות, כמו כן עתה העיקר. 
זה אלי שעשה עמי הישועה, על כן אשירה ואנוה לו הזמר, כך אמר כל אחד ואחד זה אלי, מלמד שראתה שפחה על הים כעין לבן מן הכבוד מכל הנביאים. ואנוהו נדרו נדרים בעת שבא פרעה אליהם אם יושיענו נביא לו קרבנות, זה התפללתי לנוה שלו נוה קדשו מקדש ה', נדרי אשלם ואביא לו תודות על זו הישועה, לכך הוצרכו להזכיר המקדש בזו השירה, וגם תרגום ואנוהו ואבנה ליה בית מקדשא. אלהי אבי אמר משה כי אלקי אבי בעזרי, וגם העוברים אמרו אלקי אבי וגם הקטנים עם הגדולים. 
וארוממנהו ברומימות, כאדם שאומרים שבחו לבו מתרומם למעלה, כן הכסא מתרומם בזמירות ישראל, זהו רוממו ה' אלקינו, והכבוד מתרחב ומתגדל וגבורותיך יגידו הדר כבוד הודיך, יודוך ה' כל מעשיך, כבוד מלכותך, זהו שיסד הפייט ויזרח הפאר ברוב מאור, עת שיר בעת יעלה בהוד מוצהב, הדר כבוד הודיך ברוב נפלאות זכר בעת אומר באף וילהב, וארוממנהו רוממות אל בגרונם. 
ה' איש מלחמה כאיש מלחמה לא נאמר אלא כאיש מלחמות יעיר קנאה, שלא ניכר העושה וידעו שהקב"ה העושה, אבל איש מלחמה שנראה הכבוד זוהר בענן בעת ששפך חרונו על האויב, וכל איש מלחמה לפניו באים. ה' שמו בשמו הוא נלחם, והודיע לכל כי הוא אדון שחרטומי מצרים ומכשפים לא יכלו כנגדו. כשהים שב לאיתנו נודע שמו, כדכתיב כי שמענו את אשר הוביש ה' את מי ים סוף מפניהם, עתה ידעתי כי גדול ה' מכל האלקים, מסיר לב ראשי עם הארץ, ותעש לך שם כהיום הזה. 
מרכבות פרעה רכב שהאופנים מן הצדדים, אבל מרכבה תחת המרכבה האופנים, וכשחפצים מסירים האופנים ומגביהים למעלה וסוסים למטה מן [עמוד רטז] המרכבה, זהו דוהר ומרכבה מרקדה, זהו ויסר את אופן מרכבותיו. י"ב פעמים רכב כתוב עד סוף השירה, ואילו הן: ויאסור את רכבו א', רכב בחור ב', וכל רכב מצרים ג', וכל סוס רכב פרעה ד', ברכבו ובפרשיו ה', ברכבו ובפרשיו ו', רכבו ופרשיו ז', ויסר את אופן מרכבותיו ח', על רכבו ועל פרשיו ט', ויכסו את הרכב ואת הפרשים י', סוס ורכבו רמה בים י"א, מרכבות פרעה וחילו י"ב, לומר שנקרע הים לי"ב קרעים. 
סוס ורכבו רמה בים א', וחילו ירה בים ב', טבעו בים סוף ג', תהומות יכסיומו ד', ירדו במצולות ה', נערמו מים ו', נצבו כמו נד נוזלים ז', קפאו תהומות בלב ים ח', כסמו ים ט', במים אדירים י', רמה בים י"א, מת על שפת הים י"ב. ובמזמור נגד אבותם עשה פלא י"ב דברים: ראוך מים אלקים א', ראוך מים יחילו ב', אף ירגזו תהומות ג', זורמו מים עבות ד', קול נתנו שחקים ה', אף חצציך יתהלכו ו', קול רעמך בגלגל ז', האירו ברקים תבל ח', רגזה ט', ותרעש הארץ י', בים דרכך י"א, ושבילך במים רבים י"ב. ועוד י"ב רמה בים א', ירה בים ב', טבעו בים סוף ג', תהומות יכסיומו ד', ירדו במצולות ה', נערמו מים ו', כמו נד ז', קפאו תהומות בלב ים ח', כסמו ים ט', במים אדירים י', את מי הים י"א, רמה בים י"ב. 
מרכבות פרעה כל דבר שנושא על ידי דבר אחר או עומד על דבר נקרא רוכב ואשר תחתיו מרכבה, כגון המרכבה על האופנים, כך הכפורת על הארון הוא המרכבה. וחילו הם רוכבי הסוסים והולכים ברגל, ורבותינו אמרו לג' כיתות נחלקו המצריים: וישובו המים ויכסו את הרכב ואת הפרשים לכל חיל פרעה הרי כת אחת, מרכבות פרעה וחילו הרי כת שנייה, כי בא סוס פרעה ברכבו ובפרשיו הרי כת שלישית, לכך בפסוק כי בא סוס ג' פעמים ים כנגד ג' אבות, נגד אבותם עשה פלא. 
שלישיו בגימ' ז"ה אברה"ם יצח"ק ויעק"ב, שזכותם יגין עליהם מפני שלישיו, וכנגד ג' כיתות שבאו כוש ומצרים. ירה בים על ידי הגלים. ומבחר שלישיו הגיבורים המה המזוינים בכל כלי מלחמה, וברוב גבורתם הולכים לבתי ישראל ולוקחים הילדים וטובעים אותם ביאור, עתה נפרע להם מידה במידה. טבעו בים סוף ולמה נאמר ירה בים ואמר טבעו בים סוף, אלא הלכו עד ב' כיתות של ישראל שעברו את הים, כי הטף והנשים עברו תחילה ואחר כך אנשי המלחמה וחמושים עלו, לכך נאמר ב' פעמים והמים להם חומה, זהו וירא ישראל, הטף והנשים בכלל ראתה שפחה על הים וכו'. ויראו העם, הם אנשי המלחמה, לכך נאמר ב' פעמים ראוך מים ראוך מים. תהומות מלמד [עמוד ריז] שכל התהומות באו לטובען, תהום אל תהום קורא, והיו המים מתלחמין בהם בכל מכה. יכסיומו המובחרין שבהם השלישים. ירדו במצולות מלמד שגלי הים מגביהין עד לשמים ומשליכן במצולות הים. וסמך ים סוף אל מצולות לומר ים סוף העולם הוא אוקיינוס נפרץ לתוכו כדאיתא במכילתא. כמו אבן שאינו נופל בפעם אחת לתהום כי אם מעט מעט, כך נטבעו, לשלם גמול וראיתם על האבנים. 
ימינך ה' נאדרי בכח קורא לימין משה, ימינך שהוא שליח ה' וטובע אותם, ועוד הראה באור צח כמו ימין אחת לוחמת בכח. נאדרי נאדרת לא נאמר אלא נאדרי, על השם עונה כמו השם נאדר, ועוד י' יתירה לומר מתחזקת יותר ויותר בכח זה אחר זה. ימינך ה' אמר פעם שנית לומר זה אחר זה פעם אחר פעם, ואין שייך ימין למעלה אלא משמיעין לאזן מה שיכול לשמוע. תרעץ אויב ושבר את האויב נחבטת ושוברת ראשיהם על המים, דכתיב אתה רצצת ראשי לויתן שבהם שברת ראשי תנינים על המים. תרעץ כמו וירעצו וירצצו, שכל אויבי נפשינו תרעץ אותם באבני ברד, שכת' וחילו ירה בים עליהם ברד, וכן בכל המלחמות, וכת' ה' תמצא ידך לכל אויביך. בויושע ג' ימינך, וכן בהלל ג' ימין ה' וג' בשם ה' אקרא וג' בשם ה' כי אמילם, בג' כיתות שוחטין הפסח. וכן ג' ויושע ה' ביום ההוא את ישראל, וירא ישראל את מצרים, וירא ישראל את היד הגדולה. 
וברוב גאונך שנגלית בחגור חרב ואשר חרב גאותך, חגור חרבך על ירך גיבור, לנוגה ברק חניתך, והרק חנית וסגור, עריה תעור קשתך, צנה וסוחרה אמתו, זהו גאות. תהרוס קמיך קמים כנגד בניך, הלא משנאיך ה' אשנא קמיך, כל זמן שהיו בגלות מצרים כביכול כעין לבינה בכתף, אבל כשייצאו ותחת רגליו כמעשה לבנת הספיר, הרבה פעמים ראו ולא פי' מה ראו וכאן פי' ותחת רגליו, אלא רמז להם איך ישכון בישראל להתחזק לבם של ישראל. תשלח חרונך מלאכי חרון יאכלימו המובחרים כקש שיבולת. יאכלמו כקש בגימ' ז"ה לעתי"ד. וכן נדרש במכילתא והיה בית יעקב אש ובית יוסף להבה ובית עשו לקש, כקש כמו קש שנשרף באש, זהו ולשונו כאש אוכלת, כי אש קדחה באפי', לכך נקרא שד-י ששודד בני עולה, כשוד משד-י יבא, כשכועס מלאכי אף מתגברים לפניו כך חרונו אוכלם כקש. 
[עמוד ריח] וברוח אפיך הוציא רוח מפיו כאדם שהוא כועס, ולא שיש אפים למעלה אלא כמנהג בני אדם מדבר, כי וברוח אפך זהו ויבקעו המים ברוח קדים עזה. אפך הם מלאכי אף, פתח ה' את כלי זעמו. אפיך מלא י', וכן בזעת אפיך תאכל לחם, כי י' ענינין עד שיבא לידי לחם כמה יגע אדם עד שיאכל לחם: חורש, זורע, וקוצר, מעמר, דש, זורה, טוחן, מרקד, לש, ואופה, וכן במכילתא י' מידות נהפך הים [עשאן כמין] ערימות חומר כסלעים, וכולם נערמו ערימות, מים מי ים סוף. נצבו עמידת קיום. כמו נד חומה, כמו קמו נד אחד. נוזלים אע"פ שהים עומד קורא ים סוף נוזלים על שם שהגלים רצו לטובעם, וגם מים נוזלים באו שם לפרוע מהם. קפאו כמו נקרשו, כמו וכגבינה תקפיאני וקפאון כמו קרח. ואז נקרע הים ושמעו בכל העולם שנאמר כי שמענו את אשר הוביש ה' את מי ים סוף, ולפי שכל התהומות באו שם כדאמרינן במכילתא לכך נאמר תהומות. בלב ים בשני חלקים. 
ה' ים בשירה: רמה בים א', ירה בים ב', טבעו בים ג', בלב ים ד', כסמו ים ה', הרי ה' ים, כנגד ה' אצבעות כל אחת י' מכות הרי י"ם מכות, לפי שאמר מ"י ה' אשר אשמע בקולו. 
אמר אויב כשראה (כ)שיצאתי בשלום במים מפני שנקרע, ארדוף מי מוחה בידו שאומר ארדוף, אלא אני בעצמי אאסף מרכבתי וארדוף אחריהם, יש רודף ואין יכול להשיג להידבק בשונאו אבל אני ארדוף ואשיג, יש משיג ואינו יכול ליקח ממונו, אבל אני אחלק שלל אסיפת ממונם נקרא שלל, כמו שלל ביצים, שלל כובסים, יש מדביק שונאיו ולוקח ממונו ואינו יכול לעשות בו כרצונו, אבל אני לאחר אחלק שלל. תמלאמו נפשי כי נפשי תהיה מליאה מהם לקחת ממונם ולכלותם וליסרם. אריק חרבי אזיז תערי אשלוף חרבי, תורישמו ידי כלומר ידי תוריש מהם לגרשם, כמו להוריש גוים, לכן אם לא תורישו תמלאמו. תורישמו, המיוחדים שבהם שנצולו ממצרים. נפשי רצוני, כמו אם יש את נפשכם, וכן בכל נפשך. אריק חרבי לפי כשהחרב חוץ מתערה היא ריקה לכך אמר אריק חרבי, כמו כדוב שכול שוכל, כמו א-ל חנון שחונן האדם. תורישמו אנשי המלחמה. 
אמר אויב ארדוף אשיג אחלק, ה' תיבות שתחילתן א', לפי שה' עינויין עשו לישראל: עינוי א', מרד ב', פרך ג', לחץ ד', עבודה קשה ה', כנגדן את היד [עמוד ריט] הגדולה בה' אצבעות כל מכה ה' ידות, וכן ה' רמה, ירה, תערץ, תהרס, תשלח. 
נשפת ברוחך נשף דיבורך במים, על כן כסמו השלישים לובשי השריונות כסה אותם ים ברוחך, מה שאמר למשה נטה ידך וישובו המים. צללו בתוך המצולות. כעופרת כקו המשקולת שנופל לתוך שעה למטה, כך צללו במים אדירים חזקים בגל אחר גל כן סוער, וזה היה פלא שהרוח עושה המים ערימות להתיבש לעבור גאולים, וגם הרוח בא לטובעם, לכך יזכיר מיד עושה פלא. 
מי כמוכה באלים הם המלאכים הנשלחים, ואמרו הנה כל החרטומים ומכשפים רצו לעשות כנגד(ן) הים ולא יכלו כנגד גזרותיך, ומלאכי מצרים רצו לעוזרם ולא יכלו מפני דיבר כבודך. מי כמוכה באלים, כמו אילי מואב, חזקים. ולא יאמר ליוצר אין בכליך כמוך, אך לכבודו אמרו מי בכבודך כאותם שנקראו אלים, מיכאל וגבריאל וכיוצא בהם, שאם יבואו כל המלאכים ניכרת בצבאותיך כבוד ה', הכל לפי הגזירות. מי כמוכה באלים בכל שמותיך, כמו ה' השם הנכבד בן ד' אותיות, בכל ההויות. 
מי כמוכה נאדר בקודש נהדר בקדושה ומדוגל נורא ואדיר בקודש, כי המלאכים לובשים אש לבנה וטובלים באש להקדישך בקדוש קדוש קדוש. נורא תהילות נאזר להללך, כמו מי ישמיע כל תהילתו. תהילותיו לא נאמר אלא תהילתו אלא אפילו הילול אחד, אפילו אם יבואו כל בריותיו לא יוכלו לספר אחד מריבוי רבבות הילול אחד, זהו ומרומם על כל ברכה ותהילה, זהו כי נשגבו מהכיל. למה נורא תהילות כי עושה פלא, שטיבע מצריים אשר היו טובעים ילדי ישראל, והוא עושה פלא תמיד, וכל חרטומי מצרים לא עמדה להם חכמתם. ט"א על דגל יהודה במלחמות חשמונים שנצחו ליוונים כתי' מי כמוך באלים ה', שעזרת לנו לנצח הרשע, זהו שיסד הפיוט מכבי יהודה, מכב"י נוטריקון מי כמוך באלים ה'. 
נטית ימינך לערוץ אותם. תבלעמו ארץ בלע מהם המיוחדים שבהם הארץ. נטית ויט משה ידו על הים, תבלעמו ארץ כשפלטם הים ונקברו שם ואז קנה השם, וכן כשיקברו גוג וכל המונו כת' וקברו כל העם הארץ והיה להם לשם יום הכבדי, זהו ותעש לך שם כהיום הזה. 
[עמוד רכ] נחית בחסדך בענני כבוד בתוך הים. בחסדך, בחסד גדול שכל מיני פירות מצאו בים וכל מיני מתוקים. נחית לשון מנהיג לך נחה את העם, זהו נהגת בחסדך ביבשה. עם זו ולא ערב רב, כי אם עם זו החשוב והקדוש אשר גאלת בכחך הגדול. נהלת נהגת אותם בענן כבודך עד אשר יבואו אל נוה קדשך ארץ זבת חלב ודבש. ומה שאמר נהלת לשון לשעבר, לפי שכבר היה מנהל אותם בעמוד אש וענן, והוא לשון הווה. בעזך בכחך ינהגם אל ירושלים שהוא נוה הקודש, ותחילה יביאם אל הר סיני ששם יעבדון את השם ובו ניתנה תורה לישראל. ורמז בחסדך גמילות חסדים, בעזך תורה ה' עז לעמו יתן, אל נוה קדשך עבודה, מיכן על ג' דברים העולם עומד. וכן בבקר אנו אומרים גומל חסדים טובים, וידבר ה' אל משה לאמר צו את בני ישראל זו תורה, איזהו מקומן של זבחים מדבר בעבודה, הרי תורה ועבודה וגמילות חסדים שהעולם עומד בזכותם. 
שמעו עמים ירגזון גבורותיך שעשיתה עם מצרים ואת אשר עברנו ביבשה. ירגזו פחד פתאם בא עליהם ודבר שמעו ירגזו. חיל כיולדה. אחז יושבי פלשת והזכיר פלשתים אדום ומואב שהם בין ארץ מצרים וארץ כנען. ואמר "עמים" כשבאין מן המדינות יחד המחוברין יחדיו. ואמר ירגזון, כי כשאדם בשלוה גדולה ופתאום באתה שמועה ויבא רגז ובטוחות למרגיזי א-ל. אז נבהלו אלופי אדום פן יעזרוהו, וישטום עשו את יעקב, כך יבאו עליהם בבהלה אלופי אדום היושבים בדרום הארץ. אילי מואב חזקים וגבורים ישרים ונכבדים של מואב היושבים אצלם למזרחם כמו כן בדרום, יאחז אותם רעד באיבריהם שיתפרקו אבל לא יהיה פחד כל כך, אבל מלכי כנען אשר ישראל באים עליהם נמוגו ונימסים כשומן לפני האש וימס לבבינו. כל יושבי כנען הם המלכים והעשירים, כמו שאמרה רחב כי שמענו את אשר הוביש ה' את מי ים סוף, והמים להם חומה וידעו שיכול להפיל החומה. 
תפל עליהם אימתה משה מתפלל ידעתי שלבשו אימה כן יהיה תמיד. תפל עליהם אימתה, אימה היה יכול לומר והכניס בו ה', כמו תבואתה לראש יוסף, וכן אין ישועתה לו, וכן ארץ עיפתה. ובא אחד ולימד על כולם תבואתה לשון רבים, כאילו אומר כל שאמרתי למעלה ממגד וממגד, כמו תהיינה לראש יוסף כן תבואתה, וכן אימתה לשון יחיד ופתרונו [עמוד רכא] לשון רבים. כל אחת ואחת האמורים למעלה. רגז, חיל, בהל', רעד, נמוגו, הרי ה', ואחר כך אימתה אימת ה', אחר כך ופחד ו' פחד. וכן ארץ חשך א', וצלמות ב', עיפתה ג', אופל ד', צלמות ה', ולא סדרים ו', ותופע כמו אופל ז', וכולם ו' בכלל אימתה, וכן כולם ו' בכלל אימתה עיפתה. כן כאן ירגזון א', חיל ב', נבהלו ג', רעד ד', נמוגו ה', אימתה ו', פחד ז', ופחד הזכיר עד כאן ופחד השביעי כנגד ז' עממים. 
בגדול זרועך שתראה להם זרועך כחך שתגביר עליהם, כמו ה' תמצא ידך לכל אויביך, וכן שב לימיני עד אשית אויביך הדום לרגליך, כמו שאמרו ליהושע כי נתן ה' בידינו את כל הארץ, וכתי' לא יתיצב איש בפניכם, הגיבורים, ולא יהיה להם עמידת רגל כי ינוסו מפני גודל זרועך הנטויה עליהם, ידמו הגיבורים ויהיה לבם כאבן. 
עד יעבר עמך ה' את הירדן. עד יעבר ב' פעמים כי ב' מעברות עברו, תחילה הירדן ואחר כך נהר שיצא מן הירדן שנכרת לפניהם ולא היה עמוק כמו הירדן, וזהו עד המעברות. ועוד ישראל עברו ואחר כך ויעבור ארון ה' והכהנים, ארון נשא את נושאיו. עד יעבר הים, עד יעבר ארנון. עם זו קנית ממי קנאם אלא שנפלו בחלק גורלו, ואמר יעבר יעבר לומר נחלי ארנון. וגם בימי דוד ארם נהרים בהצותו ויראו אפיקים ויגלו מוסדות תבל. ועוד יעבור יעבר, לב', כי ב' כתות נחלקו ישראל על ים סוף אנשי המלחמה וחמושים עלו, הטף והנשים עברו לפניהם, זהו שכת' ב' פעמים והמים להם חומה, זהו וירא ישראל ויראו העם, העם אילו אנשי המלחמה, ישראל אילו השאר, לכך נאמר ראוך מים ראוך מים לב' כיתות, בים דרכך ושבילך במים רבים, ועוד כת אחת ביד משה וכת אחת ביד אהרן. קנית בתורה לשמור מצות וחוקים. 
תביאמו הביא המיוחדים שבהם ומובחרים, ולא ביקש על ערב רב ופושעים. ותיטעמו כינה אותם לנטיעה, וכן דוד אמר וכנה אשר נטעה ימינך. בהר נחלתך בית המקדש תביא נחלתך, וכן ארץ ישראל נחלתך הקדושה. מכון לשבתך מכוון נגד ירושלים של מעלה וכסא הכבוד. פעלת ה' כל המעשים במצרים, ועוד פעלת שאתה כוננת לך מקד(י)ם להיות מכון לך, פעלת ה' משעה שפעלת העולם. ה' כוננו ידיך מציון מכלל [עמוד רכב] יופי, זהו מכון לשבתך עולמים, עולם לא נאמר אלא עולמים, קודם העולם איוה לשכון בתחתונים ולימות המשיח ולעולם הבא, זהו חופף עליו כל היום. כוננו ידיך מלא י', כנגד בי' קדושות נתקדשה ירושלים, וכן י' מלכים עמדו בעולם כדאמרינן בפרקי דר' אליעזר. בה"ר נחלת"ך שנים עיכבו י' שבטים בארץ. לשבתך בגימ' ירושלי"ם ציו"ן. 
מקדש ק' דגושה, כמו ויקץ יעקב משנתו ש' דגושה כמו ממשנתו. וכן מקדש כמו ממקדש, לומר ממקדש התחיל להשתית העולם. זהו שאמר ישעיהו השמים כסאי והארץ הדום רגלי, וכת' מציון מכלל יופי, וכת' ה' בשמים הכין כסאו ומלכותו בכל משלה, לכך סמך ה' ימלוך. 
ה' ימלוך אז תיראה מלכות השם. לעולם ועד עולם כי תאתה לו המלוכה שעושה פלא בתוך פלא, ולעתיד ימלך שיראה מלכותו לכל חי לימות המשיח ואין צרה יותר, ואז מלכותו לעולם ועד. לעלם ועד חסר כת', לומר כי שמו (העולם) [הנעלם] לעתיד יזכירוהו ככתבו, דכתיב יהיה הוי-ה אחד ושמו אחד. 

והא לך סוד מנין תיבות הפסוק ויושע: בפסוק ויושע ט"ו פעמים ה', כנגד ט"ו תיקנו שיר ושבחה מישתבח, לכך תיקנו ושמו אחד ישתבח שמך, ובשבת נשמת כל חי תברך את שמך, שאסור לספר בין ויושע לישתבח, ואם תחשוב י"ד שם כתוב ביו"ד ה"י, וחשוב ד' לה' המלוכה, והיתה לה', והיה ה', יהיה ה', הרי י"ח ה' וא' אדנות כנגד י"ח ברכות ולמשומדים. וי"ו פרשיות בתורה מתחילין וידבר ה' אל משה לאמר, וב' ויאמר ה' אל משה בא אל פרעה, ויאמר ה' אל משה אמור אל הכהנים, וא' ויאמר ה' אל אברם לך לך. וט"ו שמות ביושע, וכן ט"ו אותיות בפסוק ה' ימלך לעולם ועד, מי שמכוין לומר שיר ויושע יתברך בט"ו תיבות שבברכת כהנים, וכן תיקנו בישתבח ט"ו שיר ושבחה וכו', וכן דוד יסד ט"ו שיר (השירים) המעלות. 
ויושע י"ו תיבות כנגד י"ו חיים בתמניא אפי, לקבל תורה שנכרתו עליה י"ו בריתות עץ חיים הי"א, לכך נושענו. וירא ישראל י"ז תיבות כנגד י"ז שעמדו על הים, הקב"ה וג' אבות וי"ב שבטים ומצרים סבא. 
אז ישיר ב' תיבות, י' ניסים במצרים וי' על הים. והתחיל בא"ז בזכות ח' [עמוד רכג] ימי המילה נקרע הים. ועוד בא"ז נתפרשה זאת השירה, וכן שיר השירים. ישיר בגימ' [ו]לעתיד. ישיר השירה אשירה, כל שבחותיו משולשות קדוש קדוש קדוש. גא"ה מעלות מזכיר בחגיגה עד כסא הכבוד, עזי י"ב תיבות ונ' אותיות, כנגד י"ב שבטים ונ' אותיות בהם, לכך נגד אבותם עשה פלא, מתחיל בנ' ומסיים בפסוק בנ'. 
ה' איש מלחמה ה' תיבות כנגד ה' מיני כלי זיין הנזכרים במשנה לא יצא האיש לא באלה ולא בתריס וכו', וראו את היד בה' אצבעות. 
והפסוק מתחיל בי' ומסיים בו' שמו, הרי י"ו פנים יש לחרבו של הקב"ה. וי"ו קרבנות בשבוע, וי"ו קרבנות ביום הכפורים לינצל מן החרב, וי"ו אנשים קורין בשבוע, וי"ו עץ מן כל עץ נחמד עד דרך עץ החיים. 
מרכבת י' תיבות נגד י' מכות על הים, ונהפך הים לי' דברים המנויין במכילתא. מרכבת חסר ו', כל ו' מאות רכב ברזל היו לפניו כמרכבה אחת. תהומות ו' תיבות, שהתהומות כיסו ו' מאות רכב ברזל. תהומות חסר ו"ו, שהתהומות כיסו פרעה וסיעתו וניצלו ו"ו שבטים. 
ימינך ח' תיבות, כנגד ח': רמה, ירה, טבעו, יכסיומו, ירדו, תרעץ, תהרס, תשלח, הרי ח' עד חרונך, שבא להראות בימין קדשו לעשות נקמה בחרון. וברוב גאונך ח' תיבות, כנגד ח' מיני גיאות הראה כבודו: ירה, רמה, טבעו, ירדו, תערץ, תהרס, כסמו, צללו. 
וברוח אפך י"ב תיבות, כנגד י"ב שבילים שהלכו י"ב שבטים. וכת' ויט משה את ידו על הים א', ויולך ה' את הים ב', וישב את הים ג', ויבואו בני ישראל בתוך הים ד', אל תוך הים ה', נטה את ידך על הים ו', ואת ידו על הים ז', וישב הים ח', מצרים בתוך הים ט', אחריהם בים י', ביבשה בתוך הים י"א, מת על שפת הים י"ב. נצבו כמו נד וקפאו לישראל. 
אמר אויב י"ב תיבות, כנגד י"ב שבטים שרצה לרדפם ולהרגם ובאו עליהם בי"ב רכבים: שש מאות רכב א', וכל רכב ב', סוס רכב ג', חילו ברכבו [עמוד רכד] ד', בפרעה וברכבו ה', פרעה רכבו ו', על רכבו ז', את הרכב ח', סוס ורכבו ט', מרכבות י', פרעה ברכבו י"א, סוס ורכבו י"ב. 
נשפת ח' תיבות שנשף הקב"ה, כסמו ים לח' אומות: מצרים א', לודים ב', ענמים ג', להבים ד', נפתחים ה', פתרוסים ו', כסלוחים ז', וחם ח'. 
מי כמוך י"ב תיבות, כי פרעה אמרו על י"ב חדשים שהיו מכותיו, וי"ב שבטים אמרוהו על הים. 
נטית ימינך ד' תיבות, כנגד ד' הודאות: ה' הצדיק א', אני ועמי הרשעים ב', חטאתי לה' אלקיכם ג', ולכם ד'. תבלעמו ארץ לפי שאמרו במיטב הארץ. 
נחית בחסדך י' תיבות כנגד נוה קדשך, בי' קדושות נתקדשתה. נחית בגימ' על יד"י מש"ה. 
שמעו עמים ז' תיבות, כנגד ז' עממין שרגזו לפני ישראל. אז נבהלו י"ב תיבות, שנבהלו ז' עממין ועמון ומואב ואדום וארם ופלשתים. תפל י"ז תיבות, שקנאם בלקח טו"ב י"ז בגימ', זהו עם זו קנית. קנית בפשוט ובא"ת ב"ש בגימ' תרי"ג א' יותר, כנגד היראה שקנאה בתורה, ה' קנני ראשית דרכו. 
תביאמו י"ב תיבות, כנגד י"ב שבאו למקדש, ודוד קנה מקום המקדש מממון כל י"ב שבטים. תביאמ"ו אותיות בי"ת אמ"ו, זהו שאמר שלמה עד שהבאתיו אל בית אמי זו ירושלים שנקרא אם לישראל, כאיש אשר אמו תנחמנו, ואל חדר הורתי משם הרת העולם. במכילתא ד' דברים נקרא נחלה, לכך ד' דברים כאן נחלתך א', לשבתך ב', פעלת ג', מקדש ה' כוננו ידיך ד'. 
פעלת ה' מקדש ה' ומפרש למה לפי שכוננו ידיך, בית ראשון ובית שני שנעשו על ידי בני אדם באו בני אדם והחריבום, מקדש שלישי שפעלת ה' בעצמך ותקרא אותו על שמך לפי שכוננו ידיך לא יחריב עוד. ה' מקדש ה' למה בין ב' שמות, לפי שעתיד הקב"ה לקרוא למשיח ה' דכתיב זה שמו אשר יקראו ה', וישליטו בירושלים ששמה ה' דכתיב ה' שמה בסוף יחזקאל. 
ה' ימלך ד' תיבות, לומר שימלך כשתפל מלכות רביעית. אלו נאמר ה' מלך הייתי אומר מיכן ולהבא, ולכך פסק בינתיים ה' ימלך, כלומר ה' מלך ה' מלך ה' ימלך. ד' פסוקים שיש בהם ב' פעמים ה': אז ישיר, ה' איש מלחמה, ימינך ה', תביאמו, לשמר מן ד' גליות גאלת, שהם ח': בבל, כשדים, פרס, ומדי, יון, ומוקדון, אדום, ושעיר, לכך לעתיד למנצח על השמינית. 
י"ח פסוקים באז ישיר: א'ז בים', ע'זי וארוממנהו', ה' שמו', מ'רכבות סוף', ת'הומות אבן', י'מינך אויב', ו'ברוב כקש', ו'ברוח ים', א'מר ידי', נ'שפת [עמוד רכה] אדירים', מ'י פלא', נ'טית ארץ', נ'חית קדשך', ש'מעו פלשת', א'ז כנען', ת'פל קנית', ת'ביאמו ידיך', ה' ועד', התחלת פסוקין וסופן תקח האותיות ויהיה בגימ' ג' אלפים ות"ר, כי מבריאת העולם עד שעשו פורים ג' אלפים ות"ר שנים. ולמה י"ח פסוקים באז ישיר, לפי שכת' בהוציאך את העם ממצרים תעבדון את האלקים על ההר הזה, ויש י"ח פסוקים בי' דברות מן וירד עד לא תחמד, כנגדן תיקנו י"ח ברכות בתפילה, וכן בא דרך אורח נתיבה בתמניא אפי י"ח פעמים. וי"ח פעמים צדיקים בספר תהילים, זהו תפילת צדיקים רצונו. ותפילות כנגד תמידין תיקנו, וכן י"ח פעמים בחומש עולת תמיד א' באתה תצוה וי"ז פעמים בפרשת פנחס, וי"ח יראת ה' בספר משלי, זהו עבדו את ה' ביראה זהו תפילה, כמו ולעובדו בכל לבבכם וכי יש עבודה ב"בכל" אלא זו תפילה. 
וכן י"ד שם י-ה בויושע, כי לה' המלוכה והיתה לה' המלוכה, והיה ה' למלך, יהיה ה' אחד, הרי י"ח שמות. וכן י"ח מאות וי"ח פעמים ה' בה' חומשים, כנגד המתפלל י"ח ברכות בכוונת הלב יצאו י"ח מאות מלאכים לקבל תפילה. ומצאתי בספר המרכבה: אלף ות"ת עומדין לפניו צדק ומלמדים מישרים והוא יושב בעבה של (לקבל תפילה להפיל) מרכבה בדרומו של ערבות מפני שהוא עשוי מישור וכו' (עד), וכשראה משה כיתי צבאות סביבותיו לשורפו התפלל וביקש רחמים על ישראל ואחר כך ביקש רחמים על עצמו, ופתח היושב על המרכבה את החלונות אשר על ראשי הכרובים, ויצאו אלף ושמונה מאות סניגורין ומט"ט שר הפנים עמהם, וקיבלו תפילות מישראל ונתנו אותו בראשו של הקב"ה שמע ישראל ה' וגומר, צהלו ושמחו פניה של שכינה. 
בויושע י"ד שמות בי"ה, והן בגימ' שס"ד לפי שמכת מצרים י"ב, וכשכופלין ה' ימלוך יהיו ט"ו שמות בד' אותיות. וכן ה' ימלך ט"ו אותיות, כנגדן בתילים י"ב ברוך ה' וא' ברוך אתה ה' וא' ברוך ה' יעמס, וא' יהי שם ה' מבורך או ב' ברוך אלקים, וכן י"ג קימות בתילים, וא' קומה ה' למנוחתיך, וא' והנשא בעברות צוררי. וט"ו כבוד בספר יחזקאל, כן י"ד הויה יש בויושע, וא' מקדש אדנ-י, וט"ו שיר המעלות כנגדם, זהו לרוכב בערבות בי-ה שמו, ערבות הוא לט"ו דברים כמו שמרו שבת שבו צדק ומשפט וצדקה וגנזי חיים וגנזי שלום וגנזי ברכה ונשמתן של צדיקים ורוחות ונשמות שעתידות ליבראות וטל שעתיד הקב"ה להחיות בו מתים שנ' גשם נדבות תניף. ושם חיות אופנים [עמוד רכו] ושרפים ומלאכי השרת ומלך רם ונישא שוכן עליהם, שנ' סולו לרוכב בערבות בי-ה שמו ט"ו דברים, ועוד רקיע אחד יש למעלה מראשי החיות. 
בויושע י"ח שמות בן ד' אותיות הם ע"ב אותיות, כנגד ע"ב תיבות משם ויסע, ויש כל אלפא ביתא בהתחלת התיבות שבויושע חוץ מד' שאין בשום תיבה מתחלת, נגד כשיפול מלכות רביעית אז ימלך. ימלוך ה' בפסוק פעם אחת ה', כשיפול מלכות ה' אז יהיה ה' אחד, ובו ד' תיבות כנגד [ד'] בני אדם שמלכו בכיפה עם שלמה כדאמרינן במגילה, אבל ה' ימלוך כופלין, הקב"ה מלך בתחילה למלך בסוף כל, ועל כן סיים השירה בה' [ימלוך] לעולם ועד. 
כי לה' המלוכה לפי שאמר למעלה מן העניין יזכרו וישבו אל ה' כל אפסי ארץ וישתחוו (לה') לפניך כל משפחות גוים כי לה' המלוכה, נותן טעם לדבריו למה ישתחוו לו לפי אשר לו המלוכה שהוא ממליך מלכים, וכת' והפכתי כסא ממלכות, וכת' מי לא יראך מלך הגוים וגו' ובכל מלכותם מאין כמוך, וה' אלקים אמת הוא אלקים חיים ומלך עולם, ומלך גדול על כל אלקים. 
ומושל בגוים הואיל ואמר לה' המלוכה למה אמר ומושל, אלא לפי שלא נודע המלכות בעוד שמושל עשו על עמו אע"פ שהמלוכה לפניו, אבל ממשלתו בגוים מסיר מלכים ומושיב מלכים לכסא, אבל כשהיה ביום ההוא ישליכו איש אלילי כספו ונשגב ה' לבדו ביום ההוא, ומלכותה לעם אחר לא תשתביק והיא תקום לעלמיא, וכל עממיא אומיא ולישניא (ו)ליה יפלחון (ו)שלטניה שולטן עלם די לא יעדה ומלכותיא די לא תתחבל, ויקבלון מלכותא קדישי עליונים ויחסנון מלכותא מלכות עלם. 
וה' תיבות כי לה' המלוכה, כי לאחר ד' מלכיות וגוג אז תהיה לו המלוכה, לכך אומר ה' ימלך א', ה' ימלך ב', כי לה' המלוכה ג', והיתה לה' המלוכה ד', והיה ה' למלך ה', וכן במזמור לה' הארץ ומלואה יש ה' פעמים מלך הכבוד, וישח אדם וישפל איש א' כנגד בבל וכשדים, עיני גבהות אדם שפל ב', ושח רום אנשים ונשגב ה' לבדו כנגד פרס ומדי ג', ושח גבהות ושפל רום אנשים ונשגב ה' לבדו כנגד יון ומוקדון ד', וישח אדם וישפל איש ה' כנגד אדום ושעיר, ועיני גבוהים תשפלנה כנגד גוג ואגפיו. ולא אמר ונשגב ה' לבדו לא בפסוק ראשון ולא באחרון כי אם בב' אמצעיים, לפי שנבוכדנצר שהוא על בבל וטיטוס על אדום הם החריבו הבית כביכול לא נשגב, אבל בימי פרס ויוון היה הבית אז נשגב. 
ועלו מושיעים בהר ציון כשיעלו ישראל על ידי מושיעים שלהם מגלותם ויבאו בהר ציון, וגם המושיעים יעלו ויבאו בהר ציון ששם עיר [עמוד רכז] המלכות. לשפט במשפטים אכזרים. את הר עשו על כל אשר עשו עם ישראל אז והיתה לה' המלוכה, אז תיראה מלכותו לכל. מושיעים משיח בן אפרים ומשיח בן דוד, ומושיעי"ם בגימ' ז"ה הו"א מל"ך המשי"ח, בהר ציון בגימ' המשי"ח, בהר ציון לפי כי אוהב ה' שערי ציון, וכת' נכון יהיה הר בית ה' ונשא הוא מגבעות, בכל מקום שהיתה שכינה היתה, בהר מקום אויר נאה וקדוש, ובציון היו סנהדרין על כן נאמר בהר ציון. לשפט את הר עשו לרבות שדה אדום וכל השפלה ורומי חייבת וקיני וקניזי וקדמוני. 
והיתה לה' המלוכה והתגדלתי והתקדשתי ונודעתי ועלו מושיעים י"א תיבות, וכן משא דומה אמר שומר ובהר ציון תהיה פליטה י"א, וכן את עשו שנאתי, וכן ויך שאול את עמלק, וכן וישלח יעקב מלאכים, וכן ויתלו את המן, כנגד י"א פסוקים המתחילין ומסיימין בנ' נגע צרעת שעתידה מלכות הרשעה ליפרע ממנה בנגע צרעת כדאית' בספר היכלות, וכנגד ח' אלופים באדום אגג והמדתא והמן וכנגד המן וי' בניו, וכנגד ט' מלכים בני אדם שמלכו בכל העולם המנוין בפרקים דר' אליעזר וגוג הרי י', ואז והיתה לה' המלוכה הרי י"א. 
והיה ה' למלך על כל הארץ שמלכותו תהיה ניכרת לכל, ויבאו לפניו כל הגוים בקרבנות ולעבדו (ו)שכם אחד. ביום ההוא יהיה ולא קודם לכן יהיה. ה' אחד כי ישליכו איש אלילי כספו ונשגב ה' לבדו. ושמו שלא יקרא גוי לאלהיו כי אם לשם ה' וישתחוו לפניו כל הברואים. בשוחר טוב במזמור ל"א בך ה' חסיתי ואל אבושה זהו שאמר הכתוב יבושו כל עובדי פסל, א"ר יודן בשם ר' נחמיה עתיד הקב"ה ליתן ממש מעט בע"ז והיא באה ומשתחוה להקב"ה שנ' והשתחוו לו כל אלהים, ומזקקת בפני עובדיה והיא בושה לעובדיה, א"ר פנחס עתיד הקב"ה ליתן פתחון פה לע"ז להיות מדברת בפני עובדיה, ואומרת להן אוי לכם שהנחתם לחי עולמים שהוא קונה שמים וארץ והשתחויתם למי שנ' עליו פה להם לא ידברו. א"ר יוחנן כשנגלה הקב"ה בסיני נתן כח בע"ז והשתחוה לו, א"ר תחליפא והכתוב מסייע לר' יוחנן שנ' והשתחוו לו כל אלהים, ישתחוו אין כתיב כאן אלא והשתחוו שכבר נשתחוו לו, הרי שלעתיד יהיה הוא אחד ושמו אחד. 
ה' ימלך, כי לה' המלוכה, והיתה לה' המלוכה, והיה ה' למלך הרי ד', וכופלין ה' ימלך הרי ה'. כנגד ד' מלכיות וא' גוג שהראה מלכותו עליהן, כנגדן ד' פעמים בספר ישעיה בראש הפסוק האדון ה' צבאות, לכן ישלח האדון ה' צבאות במשמניו רזון, הנה האדון ה' צבאות מסיר מירושלים, וא' בסוף הפסוק [עמוד רכח] ומלך עז ימשל בם נאום האדון ה' צבאות, ואומר בשוחר טוב (צבאות) במזמור ה' מה רבו צרי קומה ה' הושיעני אלקי, ר' פנחס בשם ר' אושעיא אמר ה' קימות אמר דוד בספר ראשון בתהילים, ד' כנגד ד' מלכיות וא' כנגד מלחמת גוג, ה' ימלך א', כי לה' המלוכה ב', המלוכה ג', למלך ד', הרי ד' מלכיות. וכן ה' ימלך (א') לעולם ועד ד' תיבות כנגד ד' מלכיות, וכנגד במזמור כל העמים תקעו כף נאמר מלך גדול על כל הארץ, כי מלך כל הארץ, מלך אלקים על גוים, זמרו למלכינו, כי לה' המלוכה, והיתה לה' המלוכה והיה ה' למלך, כנגדן ג' מלך גדול א', כי מלך ב', מלך אלקים על גוים ג', כנגד ג' פסוקים מלכות שצריך להזכיר. ובתורה ג' מלכות א' שמע ישראל ה' אלקינו אחד כנגד זמרו למלכינו, וכאן כנגד יהיה ה' אחד ושמו אחד, או כנגד ה' ימלך, וכן בתהילה לדוד כבוד מלכותך, הדר מלכותו, מלכותך מלכות כל עולמים יהיה ה' אחד, שידעו הכל כי אין אחר כי אם הוא לבדו, ולא יתחברו אליו שום אלקות כמו שכתוב ונשגב ה' לבדו. ושמו אחד לא יקרא בא"ד כי אם ביו"ד ה"י, ולשמו הנכבד והנורא יברכו. 
מן והיה ה' למלך עד ושמו אחד י"ג תיבות כמניין אח"ד, כנגדם י"ג קימות בספר תהילים, וכנגדם י"ג ישיבות, וי"ג בחומש בין לאהבה לאהבי ואהבתי, וי"ג פעמים אריכות ימים במשנה תורה, וי"ג מידות ייחודין בתורה, וי"ג ברוך ה' בתילים, וי"ג כבוד ה' כת' בתורה, וי"ג תורה במשלי, וי"ג מידות התורה נדרשת, וי"ג אור מבראשית עד ויכולו, ולומר לעתיד ייחדוהו וילמדו תורתו, אח"ד בגימ' י"ג, לכך כשיאמרו ושמו אחד יאמר החזן מיד ישתבח שמך. 
אני אלעזר הקטן קבלתי תיקון תפלות מאבא מארי יהודה ב"ר קלונימוס ב"ר משה בן רבנא יהודה בן רבנא קלונימוס בן רבנא משה בן רבנא קלונימוס בן רבנא יהודה, וגם קבלתי מרבי' יהודה החסיד כאשר קיבל מאביו רבינו שמואל הקדוש החסיד כאשר קבל מרבי' אלעזר החזן משפירא, כי רבינו קלונימוס בשעת פטירתו היה רבי' שמואל החסיד בנו היה נער ומסרו לרבינו אלעזר חזן משפירא, וכשגדל רבי' שמואל החסיד קבל ממנו כאשר צוהו רבי' קלונימוס הזקן, ורבי' קלונימוס הזקן קבל מאביו רבינו יצחק ור"י קבל מאביו רבי' אלעזר הגדול בר' יצחק בר' יהושע בר' אבון הוא ר' אבון זקנו של רבי' שמעון הגדול ממגנצא, ורבי' אלעזר הגדול למד תורה לפני רבי' שמעון הגדול, [עמוד רכט] כי ר"י אבי' של רבי' שמעון הגדול ור' יהושע זקנו של ר' אלעזר הגדול היו אחים על כן גדלו רבינו שמעון, כי כשנפטר ר"י היה רבי' אלעזר הגדול בנו נער קטן וגדלו בביתו ולמד לו תורה הוא ורבי' גרשם מאור הגולה. וגם רבי' יהודה הכהן מסר לו לרבי' אלעזר הגדול, והוא רבי' יהודה הכהן שעשה "ספר הדינין" הוליד רבי' אברהם הכהן ורבי' אברהם הכהן הוליד רבי' מאיר הכהן, ורבי מאיר הכהן הוליד ר"א הכהן ור"א הכהן הוליד לרבי' אלעזר הכהן, ורבי' אלעזר הכהן הוליד לרבי' יהודה הכהן ורבי' יהודה הכהן (הוליד לרבי יהודה הכהן, ורבינו יהודה הכהן) הוליד לר' אלעזר הכהן חסיד, ור' אלעזר הכהן חסיד הוליד ר' יעקב הכהן החסיד הבחור. 
וקבלו סוד תקון התפלות ושאר סודות רב מרב עד אבן אהרן בנו של ר' שמואל הנשיא אשר עלה מבבל משום מעשה שהיה והוצרך לילך נע ונד בארץ, ובאו בארץ לומברדיאה בעיר אחת ששמה לוקא, ושם מצא רבי' משה שפייט "אימת נוראותיך" ומסר לו כל סודותיו, והוא רבי' משה בן רבי' קלונימוס [בן רבינו משלם בן רבנו קלונימוס] בן רבי' יהודה, הוא היה הראשון שיצא מלומברדיאה, הוא ובניו רבי' קלונימוס ורבי' יקותיאל וקרובו רבי' איתיאל ושאר אנשים חשובים, הביאם המלך קרלא עמו מארץ לומברדיא"ה והושיבם במגנצא, ושמה פרו וישרצו וירבו במאד מאד, עד אשר פקדה שם חרון אפו על קהלות הקודש בשנת תתנ"ו ושם גוענו אבדנו כולנו אבדנו זולתי מתי מספר שנשארו מקרובינו הזקן, והוא מסר לרבי' אלעזר החזן משפירא כאשר כתבנו לעיל, ורבי' אלעזר חזן מסר לרבינו שמואל חסיד, ורבי' שמואל חסיד מסר לרבי' יהודה החסיד, וממנו קבלתי אני הקטן סוד התפלות ושאר סודות. 
ואכתוב סוד התפלות למען ידע כל אדם מה סוד בברכות ויכוין לבו לעבוד להק' ביראה ואשריו. והנה עדי וסהדי במרומים שלא דברנו בדברים האלו לא לכבודינו ולא לכבוד בית אבותינו אלא שלא יחלוק עלינו החוטא בנפשו, כי החולק על זה כחולק על דברי תורה שניתנה מסיני, כי סוד התפלות קבלנו רב מרב עד נביאים וזקנים וחסידים ואנשי כנסת הגדולה שתקנוה, והמוסיף והמגרע אות אחת או תיבה אחת אוי לו בזה ולבא, כי אין להוסיף ואין לגרוע, כי לא יסדו בחנם תיבה אחת ואפילו אות אחת כאשר נבאר בעזרת הבורא המלמד לאנוש בינה. 
[עמוד רל] [אז ישיר משה ש(י)ר לא נאמר אלא ישיר, לעתיד. ע"א ישיר זה נוהג כל שעה, כמו אז ידבר יהושע, וככה יעשה. ע(ו)זי עוז אחר עוז, אבל אם היה כת' "עוזי" אז היה תוקפי, עוז שלי. 
כי גאה בגימ' ט', נגד ט' שיש עד כסא הכבוד ז' רקיעים וערפל תחת רגליו, שלא יראו המלאכים את כבודו, וכסא הרי ט'. 
רמה בים [רמה] בגימ' פס"ל מיכ"ה, ועבר בים צרה סופי תיבות רמה, היינו דאמ' המים להם חומה. ואל יעלה בלבך שמיכה פסל הוליך, אלא מעות עלה בדעתו להוליכן לצורך פסל. ע"א שני בניו של בלעם היו קוסמי קסמים וצערו את ישר' במצרים, וכשבאו בים אמרו שם עלו ופרחו עד לרקיע, שהרי מכחישין פמיליא של מעלה, עד שבא הק' וירה אותם בים. 
ואנוהו במצות. אלהי אבי עוברין שבמעי אמן אמרו שירה דכתי' מפי עוללין ויונקים יסדת עוז, זה אל(ה)י (ועתה) שפחה בים ראתה מה שלא ראו נביאים אחרונים. 
פסוק אחד אומר רמה, ופסוק אחר אמר ירה, אילו שאמרו ה' הצדיק זכו ומתו מיד, כדכת' צללו כעופרת היו טובים שבהן, ואותן ששקעו כאבן היו הבינוניים, ואילו ששטו כקש היו רשעים. 
ימינך י-י כשהקב"ה מרחם על ישראל (ד)כת' נאדרי בכח, ובאותו ימין [עמוד רלא] תרעץ אויב, דכת' כי ברוגז רחם תזכור. אויב שונא להקב"ה. וברוב גאונך סררה. קמיך כל הקם על ישראל כאילו קם על הקב"ה. 
נערמו מים [כמו] ערימת חיטין (חומרין) [עומרי] חומרין. כמו נד נוזלים שנהרות היו עוברין בהן ומהן היו שותין תינוקות ויונקי שדים. תמליאמו מיוחדים שבהן, הכי נמי תורישמו. 
ד' פסוקים שכתוב בהן ב' פעמים השם, ואילו הן: אז ישיר משה, ה' איש מלחמה, ימינך ה', תביאמו, להכי יסד דוד למנצח על השמינית, כלומ' ח' שמות נגדלות, בבל וכשדים פרס ויוון ומקדון אדום ושעיר, יש אומ' אדום וישמעאל. 
מי כמוך מדת הקב"ה כשאדם פושע (ב)[ה]הקב"ה מחכה לו עד יום מותו. נורא תה(י)ל(ו)ת כתי', כלומ' בתהילה אחת נורא להלל דכת' מי ימלל גבורות ה'. 
נטית ימינך תבלעימו ארץ כשקילל הקב"ה את האדמה שבלעה את דמי הבל, וכשבלעה אילו מצריים שאמ' ה' הצדיק מחל לה הק', והתיר לה הקללה. 
נחית בחסדך זו גמילות חסדים. בעוזך זו תורה, אל נוה קדשיך זו עבודה, היינו דכת' על התורה ועל העבוד' ועל גמילות חסדי'. ירגזון אבל חיל טפי מירגזון, דכת' חיל כיולדה. אז נבהלו כדפר' רש"י שלא היו יריאים לא מגופם לא מממונם אלא משום כבוד ישראל. 
תיפול עליהם אימתה כיון ששמע משה שנפל פחדם עליהם, ביקש בתפילה שיהא קיים, ויוסף הקב"ה אימה ויראה, וי"ד ה' כתיב בויושע שקבעו ישראל שירה לדורות, כמו שמצינו ויאמרו לאמור לאמר לעולם, [עמוד רלב] וכנגד י"ד השם ואלהיך באנכי, אבל השם דמקדש באד(ו)נות. ובכל מקום דכתיב "מו" כמו תביאמו, אילו הטובים או הצדיקים. תביאמו מתחיל בת' ומסיים בת', להודיעך שארץ ישראל ת' על ת' רחבה ואורכה. ה' ימלוך מלך אינו כתוב אלא ימלוך, לעולם לעתיד בימינו אחר גאולתינו, שהרי זה גלות רביעית. להכי כתוב בזה הפסוק ד' תיבות, וסיים וחתם בד' דכתיב בסיומו "ועד". 
לכך אנו אומרים ה' ימלוך שני פעמים, לפי שבפרשת הנס מן ויהי באשמורת הבוקר עד ימלוך יש י"ח אזכרות, וכל שם ושם יש בו ד' אותיות שהם נגד שם של ע"ב אותיות, ובפסוקי דזמרא אנו מתחילין ויושע, ונחסרו ד' שמות בפסוקים של מעלה מן יהי באשמורת הבקר, ולכך אנו כופלין פעם אחרת ה' ימלוך, ואומר אחריו פסוקים אחרים ד' שמות כדי להשלים ד' שמות החסרים, וכשאומר ב' פעמים ה' ימלוך ואומר אחריו [כי לה' המלוכה] הרי חמש. וניחא לא תיקשי שכן הוא אומר לעתיד לבא יהיו כל הני השמות אחד כדאיתא במסכת מכות. והשם החמישי, לא לשם חשבון אלא למלך על כל הארץ, אלא ביום ההוא יהיה ה' אחד. 
ועלו מושיעים אילו ב' משיחים משיח בן דוד ומשיח בן אפרים. 
ושמו אחד שם של ד' אותיות שאנו קורין בה', אז נקרא בכתיבתו בד' אותיות. ואין לפרש, שסתום ונעלם ממנו עתה עד כי יבא שילה. סיימתי מטבע של רקח]. 

פירושי סידור התפילה לרוקח [לח] ישתבח 
==================================== 
[עמוד רלג] [לח] ישתבח 
(סודות התפילה) 
יש בישתבח ט"ו לשונות שבח כנגד ט"ו שיר המעלות שבתהילים, וכנגד ט"ו תיבות של ברכת כהנים, וכן ביתגדל ויתקדש יש בו ט"ו לשונו' שבח, וכן באמת ויציב כלם מטעם זה. ויש לומר שהאחד כנגד שיר המעלות, והשני כנגד ברכת כהנים, והשלישי כנגד ט"ו הודו, סופי תיבות דו"ד, ויש לומר פירו' כשיבוא משיח בן דוד אז יודו לו כל האומות שהוא מלך אחד לבדו. 
ג"ן תיבות בישתבח נגד ג"ן פרשיות שבחומש, וכל האומרו בכוונה כאילו קיים ה' חומשי תורה, וכל המתפלל בכוונה כאילו בנה בית המקדש. ישתבח נ"ג תיבות, וכן י"ג פרשיות בחומש שיש בהם נ"ג תיבות כמנין ג"ן השומרים יבואו בגן. 
אסור לאישתעויי בין ישתבח לפריסת שמע מילי דלאו צרכי צבור נינהו. 
[גיליון, ישתבח שבח שלמה וסידרן ביום שעלה לישב על כסאו של שן וציפהו זהב ומפז, ובאו כל ישראל לפניו לראות היאך יעלה עליו, והיו משבחים ואומרים למלך כזה נאה לשבח שנתן לו הקב"ה חכמה ודעת תבנית כסא כזה, ושומע [שלמה] המלך דבריהם ואמר להם וכי עלה [על] דעתכם שהשבח של כסא שלי, שבחו והודו לשום של מלך מלכי המלכים שהחכמה והגבורה שלו, ופתח ואמר ישתבח ש'מך ל'עד מ'לכנו ה'מלך וחתם שמו בראשי תיבות, ומרוב ענותנותו הקדים ישתבח שלא ירגישו. 
בישתבח נ"ג תיבות, וכן מן קרבנו קערת כסף עד כבשים בני שנה חמשה נ"ג תיבות. 
כתב רבינו אלעזר מוורמייזא בשם רבנו החסיד כשמתחיל שליח ציבור לומר יתגדל יכוין בכל לבו ויתן עיניו בארון הקודש. וגם כתב המדבר בין יתגדל ליהא שמיה פוסק השם, כי אילו ג' אותיות יתגדל ישתבח יהא, שם המפורש הוא היוצא מויסע, והוא יוצא נמי מברכת כהנים יברכך יאר ישא]. 
ישתבח שמך לעד מלכינו האל המלך לפי שסיימנו הזמירות ביום ההוא יהיה ה' אחד ושמו אחד, עומד שליח ציבור ואומר ישתבח שמך. ובסדר תפילות דרב עמרם אומר הללויות ואומר ויברך דוד את ה' עד ומהללים לשם תפארתך, ועומד שליח ציבור וחותם ישתבח שמך. ולפי שאמרנו בויושע עד [עמוד רלד] ושמו אחד י"ח פעמים ה', אילו הן: ויושע ה' אשר עשה ה' וכו' עד ה' אחד י"ח פעמים בי"ה והם ע"ב אותיות, והם כנגד ע"ב תיבות בשם המפורש בויסע בויבא בויט כמו שסדור כל תיבה בת ג' אותיות כנגדן ה' בי-ה הם י"ח, אבל מקדש ה' כוננו ידיך כת' ביו"ד, לפיכך מיד אומר ישתבח שמך, וכן בשבת אומר ושמו אחד נשמת כל חי תברך את שמך, וכן י"ח אזכרות בהבו לה' בני אלים, וישעיה אמר בסופו ה' י"ח פעמים, וי"ח יראה בחומש, וי"ח יראת ה' במשלי, וי"ח ה' אמר מלאכי בסופו, כנגד כל אלה י"ח ברכות. וי"ח עולמות כמו שכתוב בדניאל וישבע בחי העולם, וי"ח אזכרות באלה פקודי, וי"ח אזכרות בקרית שמע, וי"ח אזכרות בשיר השירים, לכך י"ח פעמים השם כת' בי-ה שהם ע"ב אותיות, כנגד השם הקדוש שיש בו ע"ב תיבות ושם הוא קודש הקדשים, זהו ישתבח שמך שכת' בו ומהללים לשם תפארתך. 
תפארת"ך בגימ' ארבע"ה אותיו"ת, כי שם הקודש אשר בלול באש(ה) לבנה ושחורה ושלג לפני כסא הכבוד ומעוטר בענן זיו זוהר. הדר תדע בין שם שמי שמו בחומש נ"ב כנגד נ"ב ענן בחומש, זהו זכרון שם כבודו ויברכו שם כבודך, ובשם הקודש מכבדין עליונים וגם תחתונים ומשתחוים לו, זהו לשם תפארתך שם כבוד מלכותך, ואנחנו נברך י-ה זהו ישתבח שמך, אותו שכת' ושמו אחד זהו שם המיוחד הקדוש. 
ישתבח שמך לעד מלכינו, ה' פעמים מלכות בישתבח, כנגד חמש רוממות להקדוש ברוך הוא, ארום בגוים אחד, ארום בארץ שנים, ארום בגוים שלש, ארום בארץ ארבע, עתה ארומם חמש. ה' אחד במקרא אצל השם: ה' אלקינו ה' אחד ב', הלא אב אחד ג', ושמו אחד ד', הלא א-ל אחד ה'. וכן ה' נוגה ביחזקאל, וב' פעמים אמר יחזקאל כבוד אלקי ישראל, ודוד אמר ה' פעמים מלך הכבוד, וה' מראות: כמראה הלפידים א', כמראה בזק ב', כמראה אבן ספיר ג', כמראה אש ד', כמראה הקשת ה'. ובמשלי ה' תועבת מלכים עשות רשע כי בצדקה יכון כסא א', מלך יושב על כסא דין מזרה בעיניו כל רע ב', חסד ואמת יצרו מלך וסעד בחסד כסאו ג', הגו רשע לפני מלך ויכון בצדק(ה) כסאו ד', מלך שופט באמת דלים כסאו לעד יכון ה'. וה' כונן למשפט כסאו א', ה' בהיכל כסאו ב', נכון כסאך מאז ג', צדק ומשפט מכון כסאך ד', ה' בשמים הכין כסאו ה'. ואע"פ שכת' ענן וערפל סביביו [עמוד רלה] צדק ומשפט מכון כסאו, הנה מפני כבר הדומה לו צדק ומשפט מכון כסאך, אם תחשבו אל תחשב ה' בהיכל כסאו. וה' כי רם ה' ושפל יראה א', רם על כל גוים ה' ב', ה' בציון גדול ורם הוא על העמים ג', רם ונישא שוכן עד ד', יושב עד ה' יושב על כסא רם ונישא ה', נגדן ה' מלך בישתבח, מלכינו המלך ומלכות מלך מלך ה'. 
האל המלך החזק, לשון אילי הארץ, זהו אל עליון על כל החזקים. הגדול שכת' גדול ה' ומהולל מאד ולגדולתו אין חקר. ג' גדולות בישתבח נגד ג' עתה ידעתי כי גדול ה' מכל האלהים א', כי אני ידעתי כי גדול ה' ואדונינו מכל אלהים ב', והבית אשר אני בונה גדול כי גדול אדונינו מכל האלהים ג'. וכן ג' כי ה' אלקיכם הוא אלקי האלהים ואדוני האדונים וגו' א', הודו לאלקי האלהים הודו לאדוני האדונים ב', הוא אלוק אלהיכון ומרי מלכין ג'. וג' שמע ישראל ה' אלקינו ה' אחד א', ביום ההוא יהיה ה' אחד ושמו אחד ב', הלא אב אחד לכולנו אל אחד בראנו ג', וכן האל המלך הגדול א' נצח גדולה ב' אל מלך גדול ג'. 
ופירוש האל המלך הגדול שהוא מעלה ומגדיל בני אדם ומסירם מגדולתם, ולו הגדולה כדכתי' לך ה' הגדולה, וכת' גדול אדונינו ורב כח. והקדוש בשמים ובארץ, למעלה אומ' קק"ק ולמטה כשאומ' קק"ק ועיניהם נשואות למרום הקב"ה רואה בעיניהם ומחבק דמות יעקב המכונה ישרא"ל ומנשקו דכת' שמאלו תחת לראשי וימינו תחבקיני, וכן בספר היכלות. 
ב' קדושות כאן והקדוש א' קדושה ומלכות ב', לפי שהמלאכים אמ' קק"ק, ונתן לישראל ב' קדושים קדושים תהיו כי קדוש אני, וכת' והתקדישתם והייתם קדושים כי קדוש, ועתה אנו מודים לו על ב' קדושות שנתן לנו כי קדושתו בשמים ובארץ, בשמים כת' כסה שמים הודו, ובארץ מלא כל הארץ כבודו, אבל בים לא נאמר בו כבוד לפי שהים גבוה מן הארץ דכת' הקורא למי הים וישפכם, ואין אדם שופך אלא מלמעלה למטה, ואע"פ שהשמים למעלה אין בו כי אם מלאכים הטהורים והקב"ה מואס גבוהים דאמ' סבר למיבנייה בעין עיטם א"ל בן כתפיו שכן, בזבחים. 
כי לך נאה ה' אלהינו ואלהי אבותינו למלך בשר ודם אין נאה לשבח שאין שבחו מתקיים שמת, ועוד אין בו כל המידות, כי אם לך נאה וכו', [עמוד רלו] במכילתי' בפסוק עזי וזמרת יה. שיר כנגד ויושע שכת' בו עזי ואשירה לה'. ושבחה כנגד לך ה' הגדולה והגבורה. הלל כנגד הללויה הללו אל בקדשו. וזמרה כנגד שירו לה' שיר חדש שכת' בו בתוף וכינור יזמרו לו, וכנגד כי טוב זמרה אלהינו. עז כנגד תהילה לדוד שכת' בו ועזוז נוראותיך יאמרו. וממשלה כנגד ד' פסוקי' יהי כבוד ה' לעולם שכת' בהם ומלכותו בכל משלה. נצח כנגד מזמור לתודה שכת' בו עד דור ודור אמונתו. גדולה כנגד אל נקמות, כשינקום אז יתגדל כדכת' והתגדלתי והתקדשתי. וגבורה כנגד רוממו שכת' והרבה להשיב אפו, וכת' טוב ארך אפים מגיבור, זהו תנו עז לאלהים. תהילה כנגד שירו לה' שיר חדש, שכת' בו גדול ה' ומהולל מאד ולהשתבח בתהילת(י)ך והלל לה'. ותפארת כנגד הודו לה' קראו בשמו. כל תפארת פירושו מתפאר ומשתבח, בלע"ז פורוונטי"ר, כמו התפאר עלי, לכבוד ולתפארת ליקר ולתושבחן, כאדם שמשתבח שעושה פלאות גדולות, זהו שיחו בכל נפלאותיו זכרו נפלאותיו אשר עשה, וכנגד ברוך שאמר משובח ומפואר ונפארך ונמליכך, מלך משובח ומפואר. קדושה כנגד י"ג מידות שנתקדשו בו ישראל, וכנגד איזהו מקומן שהוא מדבר בקרבנות קדשי קדשים וקדשים קלים. ומלכות כנגד ברכת התורה, וכנגד כי אתה אלהים לבדך לכל ממלכות הארץ. ברכות כנגד כל הברכות מב"א אשר נתן לשכוי בינה עד מקדש שמך ברבים. והודאות כנגד אשר יצר את האדם בחכמה, שאנו מודים לו את החסד אשר הפליא עמנו, וכנגד אלהי נשמה מודה אני לפניך ה' אלהי ואלהי אבותי, לכך סדורים (ל)כך. 
שיר, בשירי, זמרה, הרי ג' כמו שיר השירים ג', וכן אז ישיר השירה אשירה הרי ג', ושבחה הרי ג' ישתבח ושבחה בתושבחות, כי שבחיו משולשין קק"ק. וג' והשבות אל לבבך, כי ה' הוא האלקים בשמים ממעל ועל הארץ מתחת. ג' הלל, ב' הלל וזמרה א' תהילה ב', כנגד הללי נפשי את ה' אהללה ה' בחיי א' אזמרה ב', הלל וזמרה א' בשירי זמרה ב' כנגד כי טוב זמרה אלקינו א' זמרו לאלקינו בכינור, ברכות ב' ברוך א' הרי ג', כנגד ברכו ה' מלאכיו א', ברכו ה' כל צבאיו ב', ברכו ה' כל מעשיו ג', ולשון ברכה ב' כנגד ב' ברכה אצל שם וכבוד: וברוך שם כבודו א', ויברכו שם כבודך ב'. ורוב ההודאות אל ההודאות ה' כנגד ד' הודו לה' [א'], הודו לאלקי האלקים ב', הודו לאדוני האדונים ג', [עמוד רלז] הודו לאל השמים ד', וד' יודו לה' חס(י)דו, ד' צריכין להודות, מעתה ועד עולם באים השבחות. 
ט"ו שבחות הוזכר כאן, שיר ושבחה הלל וזמרה עז וממשלה נצח גדולה וגבורה תהילה ותפארת קדושה ומלכות ברכות והודאות, כנגד ט"ו תיבות שאמר הקב"ה לישראל דבר אל כל עדת בני ישראל ואמרת אליהם קדושים תהיו כי קדוש אני ה' אלקיכם, ומשה אמר לישראל הוא תהילתך והוא אלקיך אשר עשה אתך את הגדולות ואת הנוראות האלה אשר ראו עיניך הרי ט"ו, את ה' האמרת היום להיות לך לאלקים וללכת בדרכיו ולשמר מצותיו וחוקותיו ומשפטיו ולשמוע בקולו, וט"ו להזכיר לנו זכות ג' אבות וי"ב שבטים, ובחומש ט"ו פעמים לשון שירה, וט"ו שמות בויושע, והקב"ה יושב על ט"ו בין אוירים ורקיעים, וט"ו למידות במשנה תורה: מלמד, למדתי, ילמדון, ילמדון, ללמד, ולמדתם, ללמד, ולמדתם, תלמד, ילמד, ילמדו, ילמדו, ולמדו, ולמדה, וילמדם, ללמד, לכך בן ט"ו שנים לתלמוד, וט"ו מעלות במקדש שעליהם עומד הממונה לראות אם האיר המזרח, והקב"ה מברכם בט"ו תיבות שבברכת כהנים, ומזכיר להם זכות אבות שהיו ט"ו שנים בעולם כי ביום שמת אברהם היה יעקב בן ט"ו שנים, וט"ו שיר המעלות אמר דוד, וט"ו ברוך אתה ה' לך ה' הגדולה והגבורה והתפארת והנצח וההוד והממלכה והמתנשא והעושר והכבוד ומושל כח וגבורה לגדל ולחזק שיר ושבחה ט"ו, י"א מהם לשון נקבה וד' לשון זכר שיר הלל עד נצח, כנגד ט"ו מעלות שאמר דוד כשכרה השיתים וצפו מים ובקשו לשטוף העולם, כמו בדור המבול שכת' חמש עשרה אמה מלמעלה גברו המים והתיבה היתה שוקעת במים י"א אמות וד' אמות אויר בין התיבה לארץ. 
א-ל מלך גדול בתושבחות על כן אגדלה ה' כי אין כמוך ואין אלקים זולתך. אל ההודאות שהכל יודו לך ומודים לך על חסדך. אדון הנפלאות כי גדול אתה ועושה נפלאות. הבוחר בשירי זימרה ונעים זמירות ישראל. מלך א-ל חי העולמים למה לא תיקנו "העולם" כמו שכת' וישבע בחיי העולם, מפני שתיקנו כנגד המינים שהיו אומרים אין עולם אחר, וכת' מלכותך מלכות כל עולמים, וכת' חי אנכי לעולם. ואומר עולמים כמו שתיקנו מן העולם ועד העולם. 
בישתבח נ"ג תיבות, וכן מן קרבנו קערת כסף עד כבשים בני שנה חמשה [עמוד רלח] נ"ג, וכאן ט"ו שבחות כנגד אילים חמשה עתודים חמשה כבשים בני שנה חמשה, על כן שליח ציבור יתפלל בכוונת לבו כל הברכות, וכן כל יחיד כל הברכות יסוד עולם. ובכל יום אנו אומרים ז' פעמים חי להקב"ה, ברוך חי לעד וקיים לנצח, אלקינו יחיד חי העולמים, ומלך אל חי העולמים, דברי אלקים חיים, למלך אל חי וקיים, והודאות למלך אל חי וקיים, אל חי וקיים תמיד ימלוך עלינו ז', כנגד ו' אלף שנה היה העולם אלף ז' חרב העולם ואחרון על עפר יקום, כנגדן ז' חי אנכי לעולם, ואולם חי אני, חי אנ(כ)י נאם ה', קול אלקים חיים מדבר, באר לחי ראי ז', כנגד שבע ביום היללתיך. 
וכתוב בסדר תפילות דרב עמרם גאון אסור לאישתעויי בין ישתבח לפרשת שמע, והני מילי דלאו צרכי ציבור נינהו אבל צרכי ציבור או לצורך למי שבא להתפרנס מן הציבור ובעו למיפסק להו צדקה מותר, אבל בתר דמשתמעו צרכייהו קאים חזנא ומקמי דלימא ברכו פתח הכי יתגדל ויתקדש כו'. 
[שיר ושבחה שיר היינו ויושע וגם ויברך דוד, הלל היינו הגדול. ב"א ה' א-ל מלך וכו' והוא סיומו של כל הזמירות שהרי התחיל בברו' שאמ' ולהכי מסיים וחותם בברוך, ומפסקינן בין ישתבח ליוצר להודיע שעל פסוקי דזמר' קבעוה כמו ברכת הלל לאחריו לאלתר מיבעי ליה לאתחלה בפר' ש"מ ביוצר אור. 
ואסור לאישתעויי בין ישתבח לפרשת שמע, הני מילי דלאו צורכי ציבו', אבל צורכי ציבו' או צרכי מי שבא להתפרנס מן הציבו' ובעא למיפסק לו צדקה איסורא ליכא. 
ישתבח שמך לעד מלכינו על כן אנו משבחין כי בויושע יש י"ח פעמ' השם הנכבד עולה לשבעי' ושתי' אות' לבד השם כוננו ידיך כי הוא נכתב בא"ד, על כן אנו כופלין ה' ימלוך לעולם ועד, כדי להשלים על אותו שם שאנו אומ' ישתבח שמך. ובשבת שאין אומ' ישתבח במקומו אנו אומ' מיד נשמת כל חי תברך את שמך, על כן אסור לדבר בין ויושע לישתבח לעד מלכינו שאנו מקבלין מלכותו לעד עלינו. ולמה אינו אומ' ישתבח, אלא בכל שיש להכניס הת' מתפעלת אחר הצד"י כמו נצטדק. 
הא-ל באותן אלפי' שנה שקדמה התור' והכסא היה הוא ושמו לבדו, אמ' [עמוד רלט] הקב"ה איני רוצה שיהא שמי א-ל, כי אז היה הכל גלוי וידוע לפניו כל מה שהיה עתיד לבראות, כדכת' קורא הדורו' מראש, על כן שמו א-ל חזק לומ' א-ל כל כפול אדם, לומ' אל"ף ה"א אומ' בבית הבליעה והלמ"ד בחיך והפ' בפה, על שם כי הוא ראשון ואמצעי ואחרון, וכמו כן הלמ"ד היא גדולה וארוכה מכל האותיו' אעפ"כ היא כפופה בראשה, שאינו חפץ כי אם עשה דכת' את שפל ואת דכא. 
הגדול דכת' גדול אדונינו ורב כח, תנו עז לאלהים וגו', וכת' לך ה' הגדולה. והקדוש פי' בשמי' ובארץ, ישר' משבחין ומקדישין אותו בארץ ומלאכיו בשמים. 
ה' אלהינו כי שם של ד' אותיו' מעולה על כל השמות, ואלהינו כינוייו. שיר כל מקום שנ' שיר מספר שום מעשה, כמו ויושע מספר מפרעה מה שנעשה לו, וכמו כן ותשר דבורה מספר מעשה סיסרא. ושבחה הלל שבח מעולה, כמו ויהללו אותה אל פרעה כלום אין כמו' בכל העולם וכו' עד. ותפארת לשון התפאר עלי. 
ברכות והודאות כל מקום שנ' הודאה כלומ' עשה עמי הק' לפנים משורת הדין, כמו אודה את ה' גבי לאה, האימהות היו נביאות והייתה יודעת שהיה לצאת מיעקב י"ב שבטים, וכשילדה את הרביעי אמרה אודה את ה'. 
ובכאן נאמ' ט"ו מיני שבח כנגד הקב"ה שהוא מעולה למעלה מט"ו, ז' ארצות, (והן) [וכן] ז' רקיעין הן, ואמ' בחגיגה עוד יש רקיע למעלה מראשי החיות ועליה מתראה כבודו, וכנגד האבות וי"ב שבטים הקבועים סביב כסא הכבוד, וכנגד ט"ו מיני עניינים שבאו למשכן, וכנגדו אמ' דוד ט"ו הילולים בדברי הימים לאחר שהתנדבו ישר' למלאכת המקדש, וכנגד ברכת כהנים ט"ו תיבו', וכנגד ט"ו שיר המעלות שאמ' דוד בספ' תילי', וכנגדן ט"ו מיני יופי בשיר השירים, ט"ו תמימים. וה' פעמ' מלכות כשתכפול ה' ימלוך לעולם ועד עד הסוף, כנגד שני לוחות שחקוק בהן י' הדברו' ובכל אחת יש ה' דברות, שמי [ש]אומ' שבחו של הק' בירא' כאילו קיים שני לוחות. 
ברוך אתה ה' מה מועיל להק' כשמברכין אותו, אלא כך הוא כמצינו לאדם שמשבחין אותו שהוא מתגא', כך הק' כשמברכין אותו ומשבחין אותו [עמוד רמ] הוא מתראה כמתרומם ומתנשא, אם לא תאמ' כן מי היה יכול לישא אותו, כי הוא היה הווה וכן יהיה לעולם אלא כך וכו' עד. מלך א-ל חי העולמ' אין שייך כנגד הק' לומר אלא חי אבל כנגד בשר ודם שייך לומ' חי וחי, כי עתיד חי למחר ימות מחיה אותו הק'. וא"ת והלא כת' וישבע בחי העולמים בחיי העולם. ט"ו אמה מלמעלה גברו המים ואמרו חכמ' ז"ל שי"א אמה היתה משוקעת במים, וכנגדו אנו אומ' ד' מיני שבח בלש' נקיב' שבחה וזמרה גדולה וגבורה, על כן אנו אומ' בישתבח ט"ו מיני שבח וד' מהן בלש' נקיב', כדי שיצילנו הק' מכל גזירו' רעו'. 
ובזה השבח ט' תיבו' נגד ט' פרשיו' שבחומש, לומ' לך כל מי שאומ' התפיל' בכוונת הלב מעלה עליו הכת' כאילו קיים חמשה חומשי תור', וכנגד ט' ימים שעסקו אבותינו במשכן וגמרו אותו, מלמד מי שמכוין לבו בשבחו של הק' מעלה עליו הכתוב כאילו עסק במלאכת המשכן]. 

פירושי סידור התפילה לרוקח [לט] קדיש 
=================================== 
[לט] קדיש 
(סודות התפילה) 
יתגדל ויתקדש יש בו כ' תיבות עד יהא שמיה רבא, נגד י' דברות ראשונות ושניות, ונגד י' פעמים אני בפרשת קדושים תהיו. בעלמא' דברא' כרעותיה' זהו שם אא"ה, י'תגדל כרעותיה' ו'ימליך מלכותיה' זהו שם ד' אותיות הנכבד והנורא. 
ואסור לספר בין יהא שמיה רבא ליתברך, פי' עד שמיה דקודשא בריך הוא, שזהו סוף המליצה של יתברך, כדאיתא בירושלמי פעם אחת פגע אליהו ז"ל למלאך אחד ועמו שמונים גמלים טעונים אף וחמה, א"ל הללו למי א"ל לאלו שמדברים בקדיש ולמספרים בין ויושע לישתבח. ועל קדיש אנו יוצאין ידי חובותינו משום שנאמר שבע ביום הללתיך, ערבית ד' ושחרית ג'. 
יתגדל ויתקדש יתברך וישתבח ויתפאר ויתרומם ויתנשא ויתהדר ויתעלה ויתהלל הרי י' תיבות שהן לשון הקדש, נגד י' דברות, וי' מאמרות. ולמה יתגדל ויתקדש בפני עצמם ואינו עם השאר, נגד ב' דברות שדבר הקב"ה בעצמו [עמוד רמא] אנכי ולא יהיה לך, אבל לא תשא וגו' אינו אומר "שמי" אלא "שם" שמע מינה משה אמרם, ופסוק זה יוכיח תורה צוה לנו משה, תור"ה עולה שנים פחות מתרי"ג, אותן שנים לא אמ' משה אלא הקב"ה בעצמו, וכן אצבעות של אדם י' והגודלין משונים משאר אצבעות, כלומר שאין אדם יכול לתפוש כלום באגרופתו בלא גודל, כך הקב"ה אמ' אותן דברות לומר שבידו נפש כל חי. 
שמיה רבא, פירוש שם י-ה רבא, רבא אותיות ברא, לומר בשם י-ה ברא הק' עולמים, העולם הזה בה' והעולם הבא בי'. 
י'תגדל י'הא י'תברך, אלו ג' יודי"ן שם אחד בשם המפורש שם ויסע, והוא יוצא נמי מפסוקי' אלו יברכך יאר ישא, לפיכך כל המדבר בקדיש בין אותן ג' יודי"ן כאילו עושק את השם. יתגדל ויתקדש לפי מה שמגדילים שמו של הק' מתקדש. וימליך מלכותי' בחייכון וביומיכון ובחיי דכל בית ישראל, לפי שאין שמו וכסאו שלם עד שימחה זרעו של עמלק, ומתי יהיה זה כשיראה מלכותו עלינו. 
וכאן יש ג' פעמים בחייכון וביומיכון ובחיי, כך ג"פ הללי נפשי, בחיי, בעודי, והטעם נגד העולם הזה ולימות המשיח ולעתיד לבא. 
אמ"ן בגי' א-ד-נ-י י-ה-ו-ה, לכן גדול העונה מן המברך. 
יתגדל כ' תיבות עד ואמרו אמן, נגד כ' ה' אלהים בבראשית, כ' מיני כוונות אמר דניאל בתפילתו. יהא שמיא רבא כ"ט אותיות, ואמרינן ז"פ ביום הם ר"ג וצירוף ג"פ אמן יהא הרי ר"י, ואנו משבחין שהצילנו מרד"ו. יתברך וישתבח עד ואמרו אמן כ"ב תיבות, כנגד כ"ב אותיות בשם המיוחד אנקת"ם פסת"ם פ"ספ"סי"ם דאנסי"ם, וזהו שמיה דקודשא, והיודע ומזכירו בטהרה בצרה נענה. 
ברכו יתברך וישתבח ויתפאר וכו' ל"ה תיבות, נגד ל"ה מלאכות שנבראו בה' ימים, בכל יום ג' וביום ו' ו', ויו"ד בין השמשות, ואיל, וקבר של משה, וצבת ומזיקין, ול"ה אלהים בבראשית עד ארץ ושמים. 
[עמוד רמב] יתגדל שליח ציבור היורד לפני התיבה ישים נפשו בכפו ויתפלל בכל כוונת לבו, וכשיאמר יתגדל יתן עיניו בארון הקודש שהשכינה שרויה בו שנ' שיויתי ה' [ל]נגדי תמיד, והקדיש הוא שיר השירים. יתגדל גדול, פירושו זהו שיותר מכל עושה, כמו שכת' עתה ידעתי כי גדול ה' מכל האלקים, שהתרפים מגידים עתידות ועתה השם הגדול והאלילים כליל יחלף, זהו גדול שמי בגוים. ועיקר התפילה מתחלת ביתגדל אבל ישתבח סיום הזמירות, לכך החזנים מנמיכין קולן בישתבח כדי שיאמרו כל אחד בסיום הזמירות, ומה שהחזן אומרו כדי שיענו אמן אחריו, אבל ביתגדל התפילה מתחלת כמו בלילה שמתחיל ביתגדל על שם הבו גודל לאלקינו, ואתם תאמרו יגדל ה', וכת' יגדל נא כח ה'. ומתי יתגדל שמו כשינקום מגוג שכת' ועלו מושיעים בהר ציון לשפוט את הר עשו והיתה לה' המלוכה, וכת' והתגדלתי והתקדשתי ונודעתי לעיני גוים רבים, לכך מיד אחר יתגדל אומר ויתקדש. 
יתקדש כשינקום מגוג, שמו, עתה בגלות אומר איה נא אלקיכם, וכתי' וקדשתי את שמי הגדול, כשינקום מאומה הרשעה יתקדש שמו בעולם, וכשישראל מגדלין שמו של הקב"ה קדושתו של הקב"ה מתרבה בעולם, שהמלאכים מקדישין למעלה בקול נעים וטוב שמהנים לכבוד כביכול כאדם ששומע קול כינור, וקדושתו גדולה בשמי שמים ויתקדש שמיה, כדכתיב וקדשתי את שמי הגדול, וכתי' וכל קרביי את שם קודשו, כל השבחות מגידים לשעבר אז יתגדל להבא, וכולן לשון תחנונים לפי שהיא תחילת התפילה וכן התפילה להבא. שמיה רבא למה תיקנו בלשון ארמי, כדי שיתנו לבם האנשים והנשים והטף ויתפללו בכל לבם ובבבל היו מדברים ארמית, אבל התפילה אין לומר ארמית כי מלאכי השרת אין מבינים אלא לשון הקודש כדמשמע במסכת שבת, ובסוטה. ועוד לפי שאומר ונחמתא שינחם הקב"ה מן הגלות, כי הקב"ה סופק כפיו כשזוכר עיר קדשו שממה והולך בחדר הנקרא "מסתרים" וקול נהי משמיע שם, אבל עוז וחדוה לפניו, ואין אנו רוצים שידעו הצער מלאכי השרת ואומר בלשון ארמית. שמיה רבא שם י-ה הוא גדול כי מפניו יראים [עמוד רמג] עליונים כי הוא שם המיוחד, ועתה הוא חסר כי יד על כס יה, נשבע הקב"ה שאין הכסא שלם ואין השם שלם עד שיפרע מאומה הרשעה, שנ' האויב תמו חרבות לנצח וה' לעולם ישב כונן למשפט כסאו, ועתה אנו מבקשים שיתמלא בימינו, נמצא מי-ה חסר ו-ה ומן כס חסר א' הם י"ב, כשיחזרו י"ב שבטים יתמלא ויפיל גו"ג שעולה לי"ב וכתי' והוא אסור בזיקים, וכשיצאו מן האומות ידעו שמו הקדוש, דכתיב אשגבהו כי ידע שמי אז יקראני ואענהו, וכת' וקדשתי את שמי הגדול. 
שמיה רבא, שם י-ה הגדול יתגדל ויתגדל ויתקדש בעולם שברא כרצונו, וזהו בעלמא דברא כרעותיה כי בשם י-ה ברא עולמו, העולם הבא ברא קודם זה העולם בי' והעולם הזה בה', לכך קדמה י' לה' בשם הקודש כי אבג"ד עולה לי' וה' אחריו, שעולם הזה נברא בה' שנ' אלה תולדות השמים והארץ בהבראם, בה' בראם, הרי אבגדה"ו עולה יה"ו, בה"א אחרונה של הויה ברא העולם לשמור ה' חומשים. ועתה אנו מבקשים שיתגדל ויתקדש שמו הגדול בעולם אשר ברא כרצונו וימליך מלכותיה בחייכון הרי יתגדל, ואחריו שמיה רבא וימליך לפי שכת' גדול אתה וגדול שמך בגבורה, ואחריו מי לא יראך מלך הגוים ובכל מלכותם מאין כמוך, ואחריו וה' אלקים אמת הוא אלקים חיים ומלך עולם, ואחריו כדנה תאמרון להום, ואחריו עושה ארץ, ואחריו לא כאלה חלק יעקב כי יוצר הכל הוא, לכך אומר בעלמא דברא כרעותיה וימליך מלכותיה. 
בחייכון שברא העולם עבור ישראל, עם זו יצרתי לי תהילתי יספרו. וביומיכון הם הבחרות, כמו שכת' וכימיך דבאך וכיומי עולמותך. ובחיי דכל בית ישראל צריך לשתף, כמו שכת' זוכריני ה' ברצון עמך, "דכל" בית ישראל אף הנשים בכלל. בעגלא בפתאום, כמו שכת' פתאום יבא אל היכלו, וכת' בעתה אחישנה. ובזמן קריב כמו שכת' כי קרוב יום ה' על כל הגויים, וכן אני מרעיש וכו' והפכתי כסא ממלכות, ומה שאנו מתפללין שיקרב מלכותו לפי שכת' והתפללו אל העיר, וכת' ציון היא דורש אין לה. 
[עמוד רמד] ואומר ג' בחייכון וביומיכון ובחיי, נגד ג' דורות ימות המשיח, דכתיב יראוך עם שמש ולפני ירח דור דורים, עם' שמש' ולפני' ירח' סופן משי"ח, דור א' דורים ב' הרי ג', וכתי' וראה בנים לבניך, וכת' ולמען תספר באזני בנך ובן בנך, וכת' והודעתם לבניך ולבני בניך. וכן אומר ג' חיים שהחיינו וקיימנו והגיענו, וכן ביקום פורקן ג' יפיש חייכון, ויסגי יומיכון, ויתן ארכא לשניכון. 
ואמרו אמן שליח ציבור מזהיר לציבור אמרו אחרי אמן לקבל מה שאמרתי לכם, כמו ואמרה האשה אמן אמן, וענו כל העם ואמרו אמן, וכת' פתחו שערים ויבא גוי צדיק שומר אמונים שאומר אמן, כי הוא א' אל מ' מלך נ' נאמן, אל חזק קודם העולם מלך בעולם ונאמן אתה להחיות את המתים, אמ"ן בגימ' הויה אדנות, וכת' בנים לא אמן בם, אמן כת' לכך צריך אדם לענות אמן. יהא שמיה רבא מברך מיוסד אחר יהי שם ה' מבורך מעתה ועד עולם, וההלל לאחר ב' מזמורים שמיוסדים בא"ב אשרי (ה)איש ירא את ה' במצותיו חפץ מאד, אודה ה' בכל לבב, ואחר כך ההלל שכת' יהי שם ה' מבורך מעתה ועד עולם ז' תיבות, וכן לאחר יתגדל ויתקדש שאומרין ז' תיבות יהא שמיה רבה מברך. וג' פעמים אומר שמיה, ואילו הן שמיה רבא, יהא שמיה רבא, שמיה דקודשא, כנגד ג' הללו את שם ה', יהי שם ה' מבורך, מהולל שם ה', ג', כנגד ג' שמות שיסד העולם בהם אהיה אהיה אהיה כדאיתא בספר יצירה, וכנגד ג' א-ל אלקים ה' דבר ויקרא ארץ. שמו הגדול הוא שם המיוחד, יהא מבורך בפי כל הנשמה בהיגדלו בהיקדשו יברך כל בשר שם קדשו. 
לעלם ולעלמי עלמיא לדורי דורות של ימי המשיח, המה ובניהם ובני בניהם עד עולם. ועולמות הרבה שיש לכל צדיק וצדיק יהא מבורך בהם, ולפי שכת' ויתקבלון מלכותא קדישי עליונין ויחסנון מלכותא (מלכות עלם) עד עלמא ועד עלם עלמיא, לכך תיקנו וימליך מלכותיא יהא שמיה רבא מברך לעלם ולעלמי עלמיא. 
ביהא שמיה רבא ז' תיבות, וכן בבראשית [ברא], וכן בוידבר אלקים את כל הדברים, שאם לא ישמרו ישראל את התורה לא יתקיימו ז' הימים, וכת' אם לא בריתי יומם ולילה חוקות שמים וארץ לא שמתי, וכת' אנכי תיכנתי עמודיה, וז' תיבות ביהא שמיה רבא, וז' פעמים אומר יהא שמיה ביום כנגד שבע ביום היללתיך. יהא שמיה רבא מברך לעלם ולעלמי עלמיא הרי [עמוד רמה] כ"ט אותיות, ואומר ז' פעמים ביום הם ר"ג, וצרף ז' אמן עם ר"ג הרי ר"י, כי אנו משבחין להקב"ה על משפטי צדקו שהצילנו מרד"ו, זהו חצות לילה אקום להודות לך על משפטי צדקך, שנ' ויהי בחצי הלילה, ועתה אנו אומרין יתקרב בימינו, מה שכת' אז אהפוך אל עמים שפה אחת לקרוא כולם בשם המיוחד, כשיקיים והיה ה' למלך אז יתברך שמו בפי כל, על כן כל אדם יכוין לבו כשאומר יהא שמיה רבא מברך לעלם ולעלמי לעלמיא. עלמיא ג', כנגד עולם הזה וימות המשיח ועולם הבא. 
יתברך יתקדש, שכת' ויברך כל בשר שם קדשו, ברכי נפשי את ה', וגם אמרנו יהא שמיה רבא מברך. מתחיל יתברך ות' מתפעלת תמיד בתיבה, כמו ישתבח והתגדלתי והתקדשתי. לאחר יתברך ישתבח, לפי שכת' שפתיי ישבחונך כן אברכך בחיי. ויתפאר לאחר ישתבח, כי פארי המגבעות תרגומ' שבח כובעיא, פאר הוא שבח של פאר הנראה לעינים, ולתפארת תרגום ולתושבחן, זהו ישראל אשר בך אתפאר, ושבח פאר זהו בשבח ישראל, עטרת כבודו מתפאר בזיו זוהר קירון פנים. 
ויתפאר ויתרומם כשמתפאר הכתר כסא הכבוד מתרומם, כאדם שמשבחין אותו ולכן מגביה ומתרומם, ורומם שייך עם פאר כדכת' ברוך ה' אלקי אבותינו אשר נתן כזאת בלב המלך לפאר את (ה)בית ה', וכת' לתת לנו מחיה ולרומם את בית אלקינו, וכת' ועל תפארת רום עיניו. ויתרומם ויתנשא בשיר ישראל מתרומם ומתנשא הכסא, זהו כה אמר (האל ד') רם ונישא על כסא, רם ונישא, וכת' עתה ארומם עתה אנשא. ויתנשא ויתהדר כנשיאת כסאו מתהדר הדר מלכותו, וכת' מתנשא לאמר אני אמלוך, וכת' וכבוד הדר מלכותו, וכת' מרומם ומהדר למלך שמיא. ויתהדר ויתעלה שכת' השתחוו לה' בהדרת קודש, ובמזמור שאחריו מאד נעלית על כל אלקים. ויתעלה ויתהלל שסמך למאד נעלית ומהולל מאד, ועוד לפי שכת' ומהללים לשם תפארתך, סמך ויתהלל עד שמיה דקודשא בריך הוא. ועוד הילול העשירי יתגדל ויתקדש יתברך וישתבח ויתרומם ויתפאר ויתנשא ויתהדר ויתעלה ויתהלל, הרי י' כנגד י' הללו אל בקודשו ברקיע בגבורה גודלו בתקע בנבל בתוף במינים בצלצלי שמע תרועה כל הנשמה תהלל י-ה. שמיה דקודשא בריך הוא כדכתיב ויברך כל בשר שם קודשו. 
[עמוד רמו] לעילא מכל ברכתא ושירתא תושבחתא ונחמתא כדכתי' ומרומם על כל ברכה ותהילה. שירתא ותושבחתא, שיר תרגום ושבחו. ולמה אומר שניהם, אלא שירתא שיר לשון שירות הוא כמו לשור במחולות, ושיר בקול רם לשון זמרים, ושבח מנעימים ומרננים בנעימת קול, הקב"ה למעלה מכל הברכות והשירות, ותושבחתא, וכל הנחמות שעתיד לנחמינו על כל השבחות האמורים בעולם הוא מרומם, זהו דאמירן בעלמא. ונחמתא אנו מנחמין להקב"ה שמתחרט על חורבן ביתו, כדאיתא בפרק קמא דברכות ואומר אילו היה ביתו קיים היו משבחין בנעימת קול, על כן שליח ציבור צריך למשוך ונחמתא ויחשב בלבו שיתנחם הקב"ה וינחמינו מהרה. ואמרו אמן כך אומר לקהל, כמו לאלכסנדריא של מצרים שהיו מניפין בסודרין כדאיתא במסכת סוכה. 
ואומר יתגדל ויתקדש ואחר כך יתברך ח', כנגד י' דברות ב' שמעו מפי הקב"ה (אמן) [וח'] מפי משה, וכן י' אצבעות ב' גודלים מחזיקים ח' אצבעות (ב' גודלים), וכנגד י' מאמרות ח' על בריאת העולם וב' על אדם וחוה נעשה אדם, לא טוב היות האדם, וב' א"ב אשרי איש ירא ה' אודה ה' בכל לבב, ואחר כך ח' א"ב בתמנייא אפי, לפיכך ביתגדל עד אמן כ' תיבות וביהא שמיא רבא ז' ביתברך כ"ב, נגד התורה ב' דברות ראשונות ושניות, ומתחלת בבראשית ז' תיבות ויש בה כ"ב אותיות, ועוד בברכת התורה כ' תיבות אשר בחר בנו וז' חומשים וכ"ב מאמרות וי"ב מזלות. ועוד אברהם שכת' האדם הגדול היה בדור כ', וכת' חוקותיי ותורותי, מאברהם ועד משה ז' דורות, ומאדם ועד יעקב איש תם יושב אהלים כ"ב דורות. 
מיתגדל עד דאמירן בעלמא ואמרו אמן מ"ט תיבות, על שם התורה נדרשת במ"ט פנים כמנין ודגל"ו עלי אהבה, וכת' מזוקק(ת) שבעתים, וכת' כמטמונים תחפשנה מ"ט מונים, על כן יזהר החזן שיאמר בריך הוא לעילא שלא יענו אמן בינתיים הציבור, כי אין לענות אמן בקדיש כי אם ה' פעמים כנגד ה' חומשים וכנגד ה' קולות. והחזן כורע ד' פעמים ביתגדל א' ובחיי דכל ב' [עמוד רמז] יתברך ג' תתקבל ד', כנגד ד' שמות שיש בפסוק כי ממזרח שמש גדול שמי א' לשמי ב' שמי ג' ה' ד', ואם לא תחשוב ה' כנגד תתקבל חשוב גדלו לה' אתי ונרוממה שמו יחדיו. 
[יתגדל ויתקדש ב' תיבות בלשון הקודש, יתברך וישתבח ויתפאר ויתרומם ויתנשא ויתהדר ויתעלה ויתהלל ח' תיבו' הרי י', וכנגד אנכי ולא יהיה לך מפי הגבורה שמענון, ואותן ב' דברו' מחזיקין השאר כמו האגודלין. והתקדישתי, ונותנין י' שבחו' כנגד י' מאמרות שבהן נברא העולם. ואינו אומ' יתגדל בעבור האורה שתהא מתגדלת על כסא הכבוד, ויתקדש שיהא שמו מקודש, שמיה רבא שיהא שמו הגדול מתגדל בביאת משיח, דכת' ועלו מושיעים בהר ציון לשפוט וגו', בעלמא די ברא כרעותיה כשעלה רצון לפניו לבראות עולמו ובראו כרצונו. וימליך מלכותיה והיתה לה' המלוכה וגו'. 
בחייכון וביומיכון ובחיי דכל בית ישראל כנגד מי שאמ' הללי נפשי את ה' אהללה ה' בחיי ואזמרה לאלהי, וכנגדן אנו אומ' שהחיינו וקיימנו והגיענו, בעולם הזה, ולימות המשיח, ולעולם הבא. בעגלא במהירות כמו לעגל. וחתם שמו בקדיש י'תגדל י'הא י'תברך וגם בברכת כהנים י'ברכך י'אר י'שא, ועל כן חתם שמו כאן על שם ה' יברך את עמו בשלום. 
יהא שמיה רבא מברך לעלם ולעלמי עלמיא ז' תיבו' כ"ח אותיו' כנגד כ"ח שמות בהבדלה של ר' עקיבא, זה שבח הנותן לך כ"ח לעשות חיל, וז' תיבו' כנגד שבע ביום היללתיך, וגם אנו אומ' ז' פעמ' בכל יום, ואמרו חכמי' כל האומר יהא שמיא רבא בכל כחו מובטח לו שהוא בן העולם הבא, וכנגדן ז' תיבו' בפרוע פרעות בישראל בהתנדב עם ברכו ה'. ואמרו אמן ויאמרו הכל אמן ויקבלו עליהם אמנה, וגדול העונה אמן מן המברך, לפי שאין השטר מתקיים אלא בחותמיו שאומ' אמן אז מודה שהקב"ה היה והוה ויהיה. 
יתברך וישתבח זה שבח מעולה. יתפאר ויתרומם כביכול שישראל משבחים לפניו מתרומם השכינה ומתנשא, כך נרא' כדכתיב שמו מרומם [עמוד רמח] על כל ברכה ותהילה, עד שמיה רבא דקודשא בריך הוא, ואין לומ' אמן אלא מיד לעילא מכל בירכתא ושירתא וכו' עד ונחמתא, שאנו מנחמין ממה שאמ' בפ"א דברכו' אוי לי שהחרבתי את ביתי, ועל כן אנו אומ' בלשון תרגום כדי שלא יבינו מלאכי השרת, ויאמרו מה נחמה שייך בשכינה. דאמ' בעלמא ואמרו אמן אומ' לישראל תקבלו עליכם אמנה, כי אמן בגי' שם של י-ה-ו-ה ושם של אדנ"י, וגדול העונה אמן מן המברך כי אין השטר מתקיים אלא בחותמיו, כך שאומ' [אמן] הוא מודה בהקב"ה שהוא היה והוה ויהיה. 
תמצא בקדיש עד דאמירן בעלמא ואמרו מ"ט תיבות, כנגד מ"ט ימי העומר, וכנגד מ"ט מינין כל תיבה שכתיבה נדרשת, דרב ושמואל דאמ' תרויהו נ' שערי בינה וכולן נמסרו למשה חסר אחד, ומעלה עליו כאילו קיים כל התורה כולה שניתנה למ"ט ימים לאחר הגאולה. וכ' תיבות יש בו עד בעגלא ובזמן קריב ואמרו אמן, כנגד ברכת התורה שיש בה כ' תיבות, וברכ' שאחר קריאת התורה כמו כן. וכ"ב תיבו' יש מיתברך עד דאמירן כנגד א"ב בלא הכפולים, ומ"ב אותיות יש בו עד דאמירן בעלמא כנגד שם של מ"ב אותיות, ומי שיודע אותן כהילכתן מובטח לו שהוא בן העולם הבא, וסימניך וה' ב"ם סיני בקודש, ואותו שם שומר ישראל בגלות. ולמה יש בו כך תיבות, לומ' לך כל מי שמכוין לבו עם החזן אותו שם שומרו מכל הפורענות. ביתגדל מסיים השבחות שאמר, על כן אסור לדבר בינתים]. 
ברכו את ד' המבורך אומר שליח ציבור במשך לפי שבכל בקר עומדת חיה אחת ושמה ישראל ועולה על השרפים וצועקת בקול גדול ובמצחה חקוק ישראל, מיד כל מלאכי מרום טובלים שס"ה פעמים ומתכסים באש לבנה, ומלאך אחד עומד באמצע הרקיע ואומר בקול רם בנעימה ברכו את ה' המבורך, וכל מלאכי השרת עונין ברוך ה' המבורך לעולם ועד, ה' מלך ה' מלך ה' ימלוך לעולם ועד, שמע ישראל ה' וגו', קק"ק, ברכו כת' (ו)ברכו את ה' אלקיכם מן העולם ועד העולם, על כן אומר ברכו את ה' המבורך בפי כל נשמה, דכתיב יברך כל בשר שם קדשו. ובעוד שמושך בנעימה שליח ציבור ברכו אומר בנחת הציבור יתברך וישתבח ויתפאר שמו של מלך מלכי המלכים הקב"ה. לפי שכת' ברכו ה' כל מלאכיו א', ברכו ה' כל צבאיו ב', ברכו ה' כל מעשיו ג', אומר יתברך וישתבח ויתפאר, וג' שם בפסוק כי ממזרח שמש, [עמוד רמט] וכת' זכר צדיק לברכה, כשמזכירין צדיקו של עולם יש לברכו, לכך אומר הקב"ה שהוא מרומם על כל ברכה ותהילה וכת' מרומם על כל ברכה ותהילה, ובסוף ספר תילים נאמר שירו לה' שיר חדש, וכת' והמתנשא לכל ראש, והוא ראשון והוא אחרון ומבלעדיו אין אלקים שכ' אני ראשון ואני אחרון ומבלעדי אין אלקים, סולו לרוכב בערבות בי-ה שמו, תסלסלו להקב"ה ששכינתו ברום ערבות בסילסול נעים, רכיבה שייך למעלה כמו רוכב שמים בעזרך, ירכיבהו על במתי ארץ, ערבות הוא מישור כל הרקיעים ככיפה אך ערבות מישור, כמו הארון שהוא מגביה השפל והשפל מגביה, וכמו כל גיא ינשא וכל הר וגבעה ישפלו. 
ברוך שם כבוד מלכותו לעולם ועד, כשישראל מברכים את השם מרבה כבוד, וכל המלאכים מכבדים ומשתחוים לפניו. ול"ה תיבות בו כנגד ל"ה מלא(י)כות שנבראו בעולם ג' בכל יום, וי' בין השמשות, ואיל וקבר וצבת ומזיקים, ול"ה אלקים בבראשית עד ה' אלקים ארץ ושמים. וכך תופס יסוד הברכה על כל ברכה ותהילה, והוא ראשון והוא אחרון ומבלעדיו אין אלקים, סולו לרוכב בערבות בי-ה שמו, ברוך שם כבוד מלכותו לעולם ועד. 
ג' ברוך בשבח זה כנגד ג' ברוך אצל שם: ברכו שמו א', ברכו שמו ב', ואברכה שמך ג', וכנגדן יתגדל ויתקדש שמיה א' יהא שמיה ב' ויתקדש שמיה ג', וג' במודים ויתרומם שמך א' ויהללו את שמך ב' הטוב שמך ג'. לרוכב בערבות בי-ה שמו, י"ז דברים מונה בחגיגה שיש בערבות כמניין בי-ה, זהו ערבות בי-ה. 
לאחר שיסיים ברכו את ה' המבורך יענו הקהל ברוך ה' המבורך לעולם ועד, ה' תיבות כמו בפסוק ברוך, ברוך ה' לעולם אמן ואמן. 
[ברכו וברכו מתחיל התפילה, וחיה עומדת אחת באמצע הרקיע ושם של ד' אותיות חקוק לה במצחה כמו לכהן גדול הציץ והיה כתוב עליו קודש לה' וישראל שמה, ואומ' למלאכים ברכו את ה' המבורך, ומושכת בשם עד שטובלין שס"ה פעמים ולאחר הטבילות בודקי' את עצמן ז' פעמ' כשלובשין אש לבנה לאחר הטבילה שטובלין בנהר דינור והבדיקו', אומ' ה' מלך ה' מלך ה' ימלוך לעולם ועד ושאר שבחות הרבה, אבל הענייה ק' ק' ק' ה' צבאות מלא כל הארץ כבודו, על כן הקהל כופפין הקומה בשעה שהחזן אומ' ברכו על שם ע(י)בדו את [עמוד רנ] ה' ביראה, אבל אנו אומרים ברוך ה' המבורך לעולם ועד, כמו שאמר משה לישראל בשעה שאני מזכיר השם אתם הבו גודל לאלהינו, וז' מלאכים בפנים מן הפרגוד ששומעים את הדיבור מפי הבורא והם משמיעים לשאר מלאכים שחוץ לפרגוד, וכנגדן ז' תיבות באמן יהא שמיה רבה. 
בברוך ה' המבורך לעולם ועד כ"ב אותיות כנגד כ"ב אלפים מרבבות העומדי' ואומרי' שירה לפני הק', וזה שאמר הכתוב ריבותים אלפי שנאן. וכל מי שאומר ברכו וכל העונה ברכו בכוונת לבו מעלה עליו כאילו קיים כ"ב אותיות של אלפא ביתא. 
וי"ט הברות ברוך יהו' המבורך לעולם ועד, נגד י"ח ברכות ולמשומדים ביבנה תיקנוה, וי"ח עולת תמיד בחומש ואחד באתה תצוה וזה אשר תעשה על המזבח וגו' שנים ליום תמיד, וכן בתילים י"ח מזמו' מתחיל י-ה-ו-ה ואחד מתחיל א-ד-נ-י תפילה למשה איש האלהים אדני מעון אתה וגו'. לפעמ' אין מונין את החטף וכשמונין אותו נגד זה לעומת זה עשה האלהים, במזמור הבו לה' בני אלים י"ח פעמים י-ה-ו-ה ואחד א-ל הכבוד הרעים, ובהפטרה י"ח פעמ' ה' ואחד אלהיך, ועתה הסמוך נמצא בתורה ובנביאים ובכתובים. 
והחזן כשהוא מזהיר את ישראל אומר "את" והקהל ברוך ה' ואין אמ' את, אבל הוא אומר את לרבות הכינויים, והקהל אינם אומרים את כי אם השם המיוחד שנאמר שיויתי ה' לנגדי תמיד, וכמו כן ברוך ה' כדכתיב אשר אזכיר את שמי אבוא אליך וברכתיך, נמצא שהשם המיוחד מברך את ישראל. 
וה' תיבות בברוך ה' המבורך, כנגד שמיחדין אותו למעלה ובד' רוחות, וגם אנו אומ' ה' פעמים המבורך בפי הכל מן העליונים ומן התחתונים, וכן בעזרא אומר ומרומם על כל ברכה ותהילה (כי) אתה הוא ה' לבדך, נמצא שנ' ששמו עצמו היה מברכו, כדכתיב או מי ירה אבן פינתה ברון יחד כוכבי (יחד) בוקר, מי היה משבחו הלא כל מודים שביום ראשון לא נברא כלום, אלא כך הוא הפירוש כמו כוכבי בוקר שמרננים בכל יום כך היה שמו הנכבד לשבחו במענה. ויען איוב מן הסערה ויאמר אזור נא כגבר חלציך ואשאלך והודיעני, וסוף הפסוק לאחריו ידעת בינה, האחד עליה קו ואחריו אבן פינתה, וסמיך ליה ברון יחד כוכבי בקר, ואמר שהשם הנכבד היה מרנן לפניו ובו חתם עולמו. 
ברכו את השם מלאך אחד עומד באמצע רקיע ושמו ישראל ועונה ברכו כעין חזן שלנו, וכשענה את ה' מאריך בשם כל כך שמכינין עצמן המלאכים וטובלין שס"ה פעמים ואחר כך ז' פעמים באש, כלומר טבילות אילו עיטוף מלבוש של אש, וקול של ישראל המלאך נשמע בכל ז' רקיעים, והם [עמוד רנא] המלאכי' עונין אחריו כמונו ברוך ה' המבורך וכו', ועוד עונין אחר שבחות שלהן, וזה שמע משה למעלה ולימד לישראל שיאמרו אותו למטה בלחש שאמר שיעקב אמרו, ומשום כבוד משה נאמר אותו בלחש]. 
יתגדל ויתקדש על שם המקרא הוסד כדכת' והתגדלתי והתקדשתי ונודעתי לעיני העמים וידעו כי אני ה', ובמלחמת גוג ומגוג הכתוב מדבר, [שאז] יתגדל שמו של הקב"ה, שכתוב ועלו מושיעים בהר ציון לשפוט את הר עשו, וכתיב בתריה והיה ה' למלך על כל הארץ ביום ההוא יהיה ה' אחד ושמו אחד, כלומר השם מד' אותיות הנחלק לשנים על השבועה שנשבע בעמלק להלחם בו שנאמר כי יד על כס י-ה, השם מד' אותיות לא נאמר כי אם י-ה, כסא לא נאמר כי אם כס חסר אל"ף, כלומר (ו)נשבע ה' בימינו ובכס שלו שלעולם לא יתמלא שמו וכסאו עד שיתנקם מאותו עמלק. משל למלך שפדה בנו מבית האסורים, והיה הבן הולך אצל אביו, ובאמצע הדרך פגע (לו) [בו] לסטים אחד והכהו עד נפש, כששמע המלך חרה לו מאד, ואמר די לצרות שהיו לבני בבית האסורים, נתנו לאחוריו ובא לסטים עליו, נתנו על זרועותיו ובא הנשר ובקש להורגו ולאוכלו, עמד המלך על רגליו והשליך מידו חותמו ונשבע כי לעולם לא יקרא שמו שלם עד שינקם מאותו צורר, ולא יהיה כסאו שלם עד שינקם מעמלק, ועל שם מד' אותיות אנו אומרי' שיתגדל ויהיה שלם, ובאותו גידול וקידוש עתידה גאולתינו לבא, דכתיב ועלו מושיעים בהר ציון וגו', ובאותו גידול וקידוש ימלוך מלכותיה, שכן כת' בסוף הפסוק והיתה לה' המלוכה. 
והכי משמע לשון קדיש יתגדל ויתקדש שמיה רבה כלומר שם י-ה יהא נחשב גדול ורב בשם מד' אותיות. ביום ההוא יהיה ה' אחד ושמו אחד, שיהא שם מד' אותיות הנחלק לב' שמות שלו י-ה ו-ה יתחבר יחד. שמיה רבה וכי אפשר לומר חלק משם דד' אותיות וזהו י-ה שנקרא רבה, ובו אינו לבד חצי השם מד' אותיות. אלא כל דבר דקאי כלפי מעלה שנתחלק או נתמעט, אין נאה לומר לא לשון מיעוט ולא לשון קטן, ולכך קרינן שם דד' אותיות הנחלק לשנים של י-ה ו-ה שמיה רבה, וכמו כן מצינו על רוח הקדש שהי' על משה, כי לאחר שלקח הקב"ה מרוחו ליתן על שבעים זקנים, מצינו לשון רבוי על הרוח, [עמוד רנב] דכתי' ואצלתי מן הרוח אשר עליך, ות"י ואירבי מן רוחא. וי"א שמיה רבה הכי, כשנסמוך תיבה מרבה ונשים הבי"ת קודם הרי"ש יהיה נקרא התיבה ברה, ומשתמעא כמו ברא באל"ף, כשנכתב תג הראשון מן הה"א מברא אלא מעט נמשך למטה, ומן המותר מתג הראשון ישים להיות תג שיני מה"י, ומעט מהמותר יהיה לעיל גג ה"ה בסמוך כזה: א, ובזה הענין יהיה הה"י סברא באל"ף, והכי אמרינן יתגדל ויתקדש שמיה, וזהו שם יה שבו ברא עולמו. 
בחייכון וביומיכון לכך מתפללים ישראל כשהן בחיים, לפי שבאותה גדולה לא ישארו כי אם אחד מעיר ושנים ממשפחה, והדא היא דכתיב אני משיחא לא אמשיחיניה, [כי כמה] צרות העתידות לבא באותו הזמן, וכך הם מתפללין יהי רצון לפני הקב"ה להמית לאבד זכרו של עמלק ויהיו ישראל לחיים, ויהיה גידול של הקב"ה להמליך משיח על ישראל. 
יהא שמיה רבה מברך חייב אדם למשוך בכל כחו בתיבת רבה, כדי שיחשוב במחיית עמלק כאשר נשבע הקב"ה, ולהשלים שמו של ד' אותיות ויהיה שמיה רבה, וכשישמע הקב"ה שישראל מערימים לחשוב בלבם השבועה שנשבע על עמלק לאבד זכרו, ומתפללין בכל כחן אילו ד' תיבות (ו)יהא שמיה רבה מברך, כנגד ד' אותיות של שם, כדי לגדל שמו של ד' אותיות (ויהא שמיה רבה מברך) אומר אוי לבנים שגלו מעל שולחן אביהם, ואוי לאב שכך מקלסין לו בניו ורחקם מעל שולחנו, ועל כן רב עצבון שבשמים באותה שעה שמזכירין ישראל בלבם את עמלק שהכעיס כלפי מעלה, וגרם לשם מד' אותיות להחלק כדאי' לעיל, כי השם מב' אינו אלא חצי השם מד' אותיות, וכששומעין ורואין המלאכים השרת את העצבון שהיה לפניו לפני הקב"ה נזדעזעין ומתחלחלין מפני שאינם יודעין על מה העצבון, לפי שאינם מבינים בלשון ארמי, כשאנו מתחילין קדיש יתגדל ויתקדש הוא לשון עברית על שם הפסוק והתגדלתי והתקדשתי, ומתיבה שלישית ולהלן דזהו שמיה רבה לשון ארמית, ואילו היו אומרים שמיה רבה בלשון עברית והיינו אומ' שם רב, יהיו מבינים המלאכים כי העיצבון הוא על עסק עמלק, שהיה הקב"ה נשבע שלא יהא שמו של ד' אותיות שלם עד שימחה זכר עמלק, ויהיו המלאכים מבלבלין התפלה של קדיש מלעלות למעלה, ולא יהיו ישראל משבחין שבח מעולה כזה, ויהיה קדיש בטל, ולכך אנו אומרים משמיה רבה ולהלאה בלשון ארמית, שלא יבינו המלאכים על מה העיצבון. וכן מצינו במס' ברכו' דיש עצבון לפני הקב"ה כשישראל אומ' יהא שמיה רבה, והמלאכים מזדעזעין ותומהי' זה לזה [עמוד רנג] על העצבון. ומיד חוזרים הקהל משבח זה בלשון עברי ואומ' יתברך וישתבח ויתפאר ויתרומם ויתנשא ויתהדר ויתעלה ויתהלל, אילו השבעה שבחות כנגד שבעה רקיעים, וצריכין להאריך בכולן כדי ליפות את השבח ונגונו, ובאילו השבחות אין בהם שום תבה שיש בהם שום רמז שיכול שום בריה להבחין על מה העצב שבא למעלה. 
שמיה דקודשא בריך הוא הכי משמע שם של ד' אותיות שהיו הכהנים קורין במקדש ככתבו מבורך הוא, ועכשיו אנו צריכין לנחם הקב"ה מעצבונו וחוזרין אנו למימר בלשון ארמית הכי. לעילא כי השבח הזה משובח ומעולה, לעילא בשמים. מכל ברכתא שירתא ותושבחתא ונחמתא קאי עצבון של מעלה לנחמו מאותו עצבון. 
תתקבל צלותהון ובעותהון לפי שהתיבות שבקדיש שהם בעברי אין בהם לשון תפלה אלא לשון שבח, כגון יתברך וישתבח וכל ז' תיבות, ואילו התיבות של ארמית כגון שמיה רבה בעלמא דברא כרעותיה וימליך מלכותיה בחייכון וביומיכון וכו', והן לשון תפלה, ומפני שלא יבינו המלאכים שיעשו ישראל תפלה, אנו אומ' תתקבל צלותהון בלשון ארמית, שאם היינו אומ' בעברי תהא תפלתם מקובלת, יתמהו המלאכים ויאמרו וכי מה הם אומרי' שתהא מקובלת, והלא אינו אלא שבח שאמרו יתברך וישתבח, לכך אנו אומ' בלשון ארמית. 
יהא שלמא רבה הקב"ה שהוא אדון העולם ואדון השלום, תן לנו שלום בדבר דמשתמע שמיה רבה, דזהו השבועה שנשבע הקב"ה שלא יבינו המלאכים הדבר ויבלבלו תפלתן. ולכן שלום באחרונה דזהו עושה שלום, לפי שהקב"ה חשוב הוא בכל העולם, כשברא הקב"ה עולמו אילו לא נתן שלום בין מים לאש, יהיו המים מכבין לאש והאש (לא) מלחיך המים, והוא עשה שלום בין מים לאש, כשעשה הקב"ה מלאכים מאש וממים, עשה שלום בין מים ליבשה דכתי' יקוו המים אל מקום אחד ותראה היבשה, וכתי' עד פה תבא ולא תוסיף, וכן עשה שלום בין האור לחשך, שלא שמש האור בגבול החשך והחשך בגבול האור, וברא הכל בשלום בשעה שברא עולמו, לא אלו על אלו ולא החריבו אלו את אלו, ולא נכנסו אלו בגבול אלו, סליק. 

פירושי סידור התפילה לרוקח [מ] יוצר אור 
====================================== 
[מ] יוצר אור 
(סודות התפילה) 
יוצר אור רס"ח תי' עד יוצר המאורות. מן ברוך אתה ה' עד ובורא את הכל ט"ו תיבות נגד ט"ו מן במעשה יום ו' בבראשית. 
[עמוד רנד] המאיר לארץ י"ב תיבות עד מעשה בראשית נגד י"ב שעות וכן בלילה, י"ב מנהיגים לנפש, לכן י"ב כנפים למלאך המות, ושולט על כל איבריו של אדם, ולכך יסדו ולדרים עליה ברחמים. מה רבו מעשיך ה' י' תיבות עד קנייניך נגד י' ספירות בלי מה, י' יצירה בריאה לאדם בתורה. המלך המרומם לבדו ט"ו תיבות עד מימות עולם, נגד ט"ו רקיעים בו' ימי בראשית. ברוך אתה עד משגב בעדינו ס' תיבות נגד ס' ריבוא ישראל, ס' אמות עובי המן לישראל. אל ברוך עד וקדושתו כ"ו תי' נגד י-ה-ו-ה שם הנכבד והנורא והקדוש. 
תתברך י"ג תיבות יפארוך סלה נגד י"ג אותיות החקוקים על לב שמש. תתברך צורינו עד ביראה פ"ב תיבות, שהתפלה עריבה להקב"ה. 
בשפה ברורה בגימט' בלשו"ן הקוד"ש. כלם כאחד, כתב הר"ר אליעזר שיש מלאך אחד ממונה על המלאכים ובידו שרביט של אש, ובו מפחידם ומייראם שלא ימהרו קדושתן ושירתן יותר מאחרים כדי להשמיע קול אחד, לכך נאה וראוי לומר כל שירות ותהלות של הק' כאחד, שנ' ונרוממה שמו יחדו. 
קדוש קדוש קדוש, הווה והיה ועתיד, וכל שבחותיו משולשין. קדוש קדוש קדוש ה' צבאות וגו' ט' תיבות נגד מחנות שלפני השכינה, פסוק הוא בישעיה והנה ה' עובר. (ויש אומרים) ויש י"א תיבות עד ואומרים, כנגד י"א פנים במרכבה ראשונה וכן י"א פנים במרכבה שנייה. מלאל ברוך עד יוצר המאורות כ"ט תיבות. 
ברוך כבוד ה' ממקומו ד' תיבות ד' מחנות סביב הכסא כרוב חיה אופן וגלגל. ובברוך כבוד ה' ממקומו ח"י אותיות נגד ח"י אלפים עולמים נעלמים מבני אדם, לכך י"ח פעמים בקריאה לעולם חסר ו' לעלם כתיב. 
לאל ברוך עד יוצר המאורות נ"ט תיבות נגד השמים מספרים [עד] מחמתו נ"א תיבות, וח' תיבות בפסוק קומי אורי לפי שמדבר מעניינו. 
ויש שכתבו על רב סעדיה שאין לומר אור חדש, ושקר הם דוברים כי הוקשה בעיניהם שהברכה נתיסדה על אור של כל יום, והם דוברים על צדיק עתק, כי אנו מתפללים על אור שנברא ביום ראשון וגנזו הקב"ה לצדיקים [עמוד רנה] כדאיתא בבראשית רבה. ראיתי כתוב בשם רב סעדיה גאון שאין לומר אור חדש על ציון תאיר, ורוב צרפתים הלכו בעקבותיו ודרכו שבילותיו ולא נהגו לאומרם, וכתב רבינו החסיד זצ"ל שאין רוח חכמה נוחה בהם בזה הדבר, כי חסירי ידע וחסירי בינה בדו מלבם וכתבו בשם הגאון כההוא דאמר הרוצה לתלות יתלה באילן גדול, ואוי להם שכתבו שקר על אותו צדיק, כי רב סעדיה גאון אין כל דבר נעלם ממנו ובקי בסודות הרבה מאוד וחלילה שפה קדוש יאמר דבר כזה, שהרי מן לאל ברוך עד יוצר המאורות נ"ט תיבות, ומן השמים מספרים כבוד אל עד ואין נסתר מחמתו נ"א תיבות, ופסוק קומי אורי כי בא אורך וגו' לבד מן האזכרה שבו ח' תיבות, לפי שאין השם שלם עד שיבא אור המשיח, ולפי שהשמים מספרים כבוד אל הוא מספר ממעשה אורה של כל יום, וברכה זו לאל ברוך היא מספרת כמו כן ממעשה אורה של כל יום, ובסופה יסדו מעין אורה של לעתיד לבא, כגון אור חדש על ציון תאיר לפי שהאורה שנבראת ביום ראשון גנזה הקב"ה לצדיקים לעתיד לבא כדאית' בבראשית רבה, וכדכתיב והיה (ה)אור הלבנה כאור החמה שבעתים, וזהו שיסד רבינו שמעון הגדול האור בגיהו כשלמה עטה, הבהיק זיו במעלה ומטה, הכהות גלגל חמה במבטה, וראהו אדון כי טוב, והצפינו לישרים נוחלי לקח טוב, ואור צדיקים ישמח בטוב, על כן יסדו בסוף ברכה זו מעין אורה של לעתיד לבא. 
ובברכה זו ה' מיני אורה: לעושה אורים גדולים א', אור חדש ב', על ציון תאיר ג', במהרה לאורו ד', יוצר המאורות ה'. ואותן ה' אורות תקנו נגד ה' אור שבפרשת בראשית עד יום אחד, אלו הן ה' אור שבבראשית: יהי אור א', ויהי אור ב', וירא אלהים את האור ג', ויבדל אלהים בין האור ד', ויקרא אלהים לאור ה', וכנגדן ברא הקב"ה ה' מיני אור בעולם ואלו הן: אש, אבנים, לבנה, כוכבים, חמה. וכנגדן תמצא ה' הודאה במזמור ראשון של ספר שני בתהילים, וכנגדן מתחילין ה' מזמורין הודו, וכנגדן ה' כבוד ה' אלהי ישראל בספר יחזקאל, וכנגדן ה' נוגה ביחזקאל, וכנגדן ה' כבוד וכרובים ביחזקאל בפסוק, וכנגדן ה' בדבר ה' בכל התורה. ובברכת יוצר אור תמצא י"א מיני אור עד יוצר המאורות כנגד י"א פנים במרכבה ראשונה וי"א פני אור במרכבה שנייה. 
ואין פנאי להאריך יותר על זה, ונחזור לראשונות מעט ולחדש בו דברים שלא פרשנו, מה שיסדו נ"ט תיבות בברכת לאל ברוך שמדבר מעין אורה של כל [עמוד רנו] יום כנגד נ"ט עדן יותר מגן ונ"ט גן יותר מזה העולם, לומר שלא נברא גן אלא לעוסקים בתורה שיש בה ה' ספרים שמאירים לעולם, אבל עדן שהוא כמו כן נ"ט יותר מגן עליו נאמר עין לא ראתה אלהים זולתיך יעשה למחכה לו, ועוד הביא רבינו החסיד הרבה ואין פנאי להאריך, על כן כל ירא השם יזהיר שלא יחטיא את בשרו לגרוע או להוסיף תיבה אחת מכל תפלה שטבעו חכמים ז"ל. 
ברוך אתה ה' אלהינו מלך העולם יוצר אור דכתיב יוצר אור ובורא חושך עושה שלום ובורא רע, גבי אור שייך יצירה, כי יצירה פירושו שמדביק ביחד כמו עם זו יצרתי לי, שדבקתים יחד כהנים לויים וישראלים, וכמו יוצר כלי חרס שמדביק האדמה יחד, וכן יוצר אור שדיבק האורה יחד שנבראית מאור לבושו, וברא ממנו נהר דינור אשר אצל המזלות, כדמשמע בסוף מסכת ברכות אילמלא זנב כימה בנהר דינור אין ברייה יכולה לעמוד בקור, תדע שכל המזלות הולכים לצד אחד כמו קדירה רותחת שזורקת הבל לאחוריה, ומאותה אורה יצר חמה, וזהו יוצר אור שדיבק יחד והקפה האורה ויצר האורה לכבודו. 
ובורא חושך בריאה שייך בחידוש מופלא שלא נעשה מעולם, כמו ברא ה' חדשה בארץ, עד מתי תתחמקין הבת השובבה כי ברא ה' חדשה בארץ נקבה תסובב גבר, ואם בריאה יברא ה' ופצתה האדמה, כך החושך הם עננים היתה ברייה חדשה, כי רק אורה הייתה עם הקדוש ברוך הוא דכתיב ונהורא עימיה שרי. 
עושה שלום תיקן שלום, כי עשייה שייך (תיקון) אחר תיקון, כמו לאחר ש(נ)ברא החושך לבהמות ולחיות והאור לבני אדם תיקון השלום בארץ. וכמו ויעש אלהים את הרקיע שתיקן בו עליות להילוך המזלות, וכן בגדעון ויעש אלהים כן כתי' גבי יהי נא חורב על הגיזה לבדה, שבלילה ראשונה לא ירד שנייה ירד כפלים, בכל מקום שכת' עשייה שתיקן יותר לאחר ברייתו כמו תיקון אחר תיקון. ובורא את הכל בין טוב בין רע. בכל יום אנו אמ' יוצר אור ובורא חושך להזכיר מדת לילה ביום, עושה שלום בפמליא של מעלה ומטה. ובורא את הכל, לישנא מעליא אנו אומרים, אבל הפסוק אומ' ובורא רע כדאית' במסכת ברכות. 
המאיר לארץ לדרים עליה ברחמים הקדוש ברוך הוא מאיר לארץ ברחמים שלא תהבל בחום הארץ ותבקע האדמה שלא היתה ראוייה לזריעה, [עמוד רנז] וגם תבואת האדמה מתגדלת באור השמש וירח וצמחי האדמה, וגם מאיר לבני אדם הדרים עליה ברחמים לא בקור ולא בחום, כי רבים רחמיו. ובטובו מחדש בכל יום מעשה בראשית שגולל וילון רקיע בכל יום כדאיתא במסכת חגיגה. 
מה רבו מעשיך ה' כולם בחכמה עשית פי' מה גדלו מעשיך ה' מנהג בני אדם בונה בית חלון או שום דבר אין עושה בחכמה, אבל מעשיך כולם בחכמה, וירא אלהים את כל אשר עשה והנה טוב מאוד. מלאה הארץ קנייניך ממעשיך, ועוד מלאה הארץ קינייניך מעשיך, כמו בונה שמים, עושה שמים. 
המלך המרומם לבדו מאז קודם קנייניך. מאז לפני ברוא העולם היה מתרומם על שבע נהרות אש ומים. המשובח בשבחותיו. והמפואר בפאר הודו. והמתנשא בגבהי מרומים. מימות עולם לפני כמה ימים קודם ברוא עולמו. ד' שבחות כאן: המרומם א' המשובח ב' והמפואר ג' והמתנשא ד', ובשבת אנו אומר' הכל יודוך א' והכל ישבחוך ב' והכל יאמרו ג' והכל (יאמרו) ירוממוך ד', כנגד ד' בריות שמים וארץ ים ורוח, וד' משמרות ביום וד' משמרות בלילה כדמשמע בפרק קמא דע"ז, ואז המלאכים מתחלפים לשורר שיר. 
המלך המרומם כדכתיב ארוממך אלהי המלך, וכתיב רוממו ה' אלהינו. וכתיב ומרומם על כל ברכה ותהילה, ומהדר למלך שמיא, הרי רוממה אצל מלכות. המרומם לבדו כדכתיב ומרומם על כל ברכה ותהילה. מאז מאז שברא הכסא שכת' נכון כסאך מאז, וכתיב כסא רם ונישא. המרומם והמשובח כי סמוך גדול לרם עם גדול ורם, וסמך גדול לשבח גדול ה' דור לדור ישבח. המשובח והמפואר תפארת תרגום תושבחן. המפואר והמתנשא מימות עולם ונשיאות שייך יחד, יקר תפארת גדולתו, עטרת תפארת, לך ה' הממלכה והמתנשא לכל לראש, מתנשא לאמר אני אמלוך. והמתנשא מימות עולם יום ליום יביע אומר ולילה ללילה יחוה דעת, כל הנברא מימות עולם לכבודו לשבחו. 
אלהי עולם ברחמיך הרבים רחם עלינו כדכתיב זכור רחמיך ה' וחסדיך כי מעולם המה. מתחילת העולם היו רחמיו שבמידת רחמים ברא [עמוד רנח] עולמו, כאדם שיש לו מים קרים ביותר השותה אותם שיניו קהים ומעיו מתחתכין ויש לו מים חמים ביותר פותך ומערבן יחד, כך ביום עשות ה' אלקים ארץ ושמים עירב רחמים ודין יחד וברא עולמו, זהו אלהי עולם, פי' ששיתפנה רחמים ודין לרחם עולמך. רחם עלינו אדון עוזינו מגדל עוז שם ה'. (ה) אדון עוזינו צור משגבינו צור מעוז. מגן ישעינו מגן ישעך. משגב בעדנו אדון, צור, מגן, משגב ד', וכן בשבת אין כערכך א', ואין זולתך ב', אפס בלתך ג', ומי דומה לך ד', כנגד עולם הזה א', עולם הבא ב', ימות המשיח ג', תחיית המתים ד', וכן ד' כבוד מלכותך, מלכות, הדר מלכותו, מלכותך יאמרו הרי ד', וד' אז ישיר, את השירה, אשירה לה', שירו לה' ד'. וכן מי כמוך באלים, מי כמוכה, נורא [תהילות, עושה] פלא. 
אל ברוך הכל אומר' ברוך אלהים. גדול דיעה שגדול עיצה כתיב. וברוב גודל דעתו, הכין ופעל זוהרי חמה ויברא אלהים את שני המאורות הגדולים, כי הקפיא הקב"ה אש הגדול וברא חמה והיא אש וברא לפני השמש בריכה לקרר חומו, וזוהר השמש שואבת מנהר דינור שברקיע שיני. טוב יצר כבוד לשמו הקב"ה שנקרא טוב, ה' לקח האור כי טוב ויישר בעיניו וייצר חמה בפתיכת אש לבנה אשר מלא בכף ימינו, והוא כבוד לנוגה שמו הבלול כנגד כסאו, כי השמש בלול באש ושלג כדמשמע בפרקים דר' אליעזר, כך שמו בלול באש ושלג נגד כס היקר והוא זכר עשה לנפלאותיו, זהו על כן באורים כבדו את ה' באורים כדאיתא בפסיקתא. 
מאורות נתן סביבות ד' פעמים מאורות ביוצר, ראה כתוב ויקרא אלהים לאור יום ולחושך קרא לילה, להבדיל בין היום ובין הלילה, את המאור הגדול לממשלת היום והמאור הקטן לממשלת הלילה ולמשול ביום ובלילה. הרי ד' ימים יום ולילה והאחד משונה כמו לחושך קרא לילה, וכן בירמיה גבי ישראל אם תפרו את בריתי היום ואת בריתי הלילה לבלתי היות יומם ולילה בעתם, כה אמר ה' אם לא בריתי יומם ולילה חוקות שמים וארץ לא שמתי. והרביעי חלוק כה אמר ה' נותן שמש לאור יום חוקות ירח וכוכבים לאור לילה רגע הים ויהמו גליו ה' צבאות שמו, הרי ד' לילה. וכן במעריב תקנו חכמים ומעביר יום ומביא לילה ומבדיל בין יום ובין לילה ובהם נהגה יומם ולילה, והרביעי [עמוד רנט] חלוק בורא יום ולילה גולל אור, זהו כמו ויקרא אלקים לאור יום, וכן וחושך מפני אור כמו ולחושך קרא לילה. וכנגד כן באהבת עולם תורה א' ומצות ב' חוקים ג' ומשפטים ד', וביום הרביעי יש ג' מאורות ואחד המאור הגדול המאור הקטן, וכנגדן ביוצר לשון רבים ד', מאורות נתן סביבות עוזו א', ועל מאורות שעשית ב', לעושה אורים ג', יוצר המאורות ד'. ויש אומ' מאורי אור שעשית, שים מאורי הרי ד', ולהבדיל בין האור כנגד אור, הרי חשבנו ביוצר המאורות א' מאורי ב' אורים ג' המאורות ד', כנגד בפרשת יום רביעי מאורות א' למאורות ב' המאורות ג' מאור הגדול ומאור הקטן ד', ונשארו ביום רביעי להאיר א' להאיר ב' האיר ג', ובבראשית אור א' אור ב' האור ג' האור ד' לאור ה', הרי ה' אורות (ה'), כנגדן ביוצר יוצר אור א' המאיר ב' אור שעשית ג' אור חדש ד' תאיר ה' לאורו ו', במעריב גולל אור ז' מפני אור ח'. ולמי שאומ' מאורות שעשית חסר לך מאור שים כנגדו זהרי חמה, זהרי זהו אור, וביוצר שבת יוצר אור א' ומאיר לעולם ב' המאיר ג' ויזרח אור ד' אור שעשית ה' אור חדש ו' ותאיר ז' לאורו ח'. וד' לשון רבים, טובים מאורות א', ועל מאורי ב', לעושה אורים ג', יוצר המאורות ד', ואותם שאומר' ועל מאורות שעשית חסר לך אור אחד ואין אומ' זהרי חמה, שים כנגדו ומפיקים נוגה שכת' ונוגה כאור תהיה, לכך אין להוסיף לאדם תיבה ולא לגרוע ולא לשנות על המטבע שטבעו לנו בברכות חסידים ונביאים הראשונים. 
טוב יצר כבוד לשמו יותר אורה סביבו שג"מ ידות מזוהרי חמה, וכתיב ממזרח שמש עד מבואו מהולל שם ה', כל הנקרא בשמי לכבודי בראתיו יצרתיו אף עשיתיו. מאורות נתן סביבות עוזו והלא ברקיע המאורות וכסא כבודו רם ונישא, אלא האורה שנחסרה מן המאורות כשלקו נתן סביבות כס היקר, וכתיב כסאו כשמש נגדי. 
פינות צבאיו מלאכים שרים הראשונים, כמו היתה לראש פינה, וכתיב ממנו פ(י)נה ממנו יתד, פינות העם, הם אלף אלפים שהם שרי מאות שכת' אלף אלפין ישמשוניה אינו אומר ישמשון כמו יקימון. קדושים רוממי שדי הם מלאכים הפנימיים המקודשין משאר המלאכים, לפי שרואין מחנה שדי באיספקלריא המאירה לכך נקראו קדישין, וכתיב ויאמר אחד קדוש. רוממי [עמוד רס] שדי הללוהו במרומים כקול שדי בלכתם. תמיד מספרים כבוד אל כדכתיב השמים מספרים כבוד אל. וקדושתו ויודו שמים פילאך ה' אף אמונתך בקהל קדושים. 
אל ברוך גדול מיוסד בא' ב' שיש בו מאורות נתן, והמאורות נמשלו לתורה שכתיב ולשמש שם אהל בהם ואין נסתר מחמתו. תורת ה' תמימה, ה' חומשים, ה' אור בבראשית, וה' הוא כחתן א', ישיש כגיבור ב', מוצאו ג', ותקופתו ד', ואין נסתר ה', שס"ה ימים וכן שס"ה לאוין, ותורה אורה. 
תתברך ה' אלהינו על שבח מעשה ידיך שבראת בעולם רקיע וארץ. ועל מאורי אור פסוק הוא (ו)כל מאורי אור בשמים אקדירם, וכתיב בר(א)ן כוכבי בקר ויריעו כל בני אלהים, כי עלה השחר הגיע זמני לקלס. תתברך צורינו מלכנו וגואלינו תתברך צורינו חי ה' וברוך צורי. צורינו א' מלכינו ב' גואלינו ג' לאחר ג' אומר בורא קדושים, ובמלאכים ג' דברים ברכו מלאכיו א' ברכו צבאיו ב' ברכו כל מעשיו ג'. בורא קדושים הם המלאכים המקודשים. 
ישתבח שמך לעד מלכינו שמך המיוחד יהא ברוך בשבח. והיאך ברא מלאכים המקודשים, לקח הקב"ה שם אחד ועצר בכוחו הגדול אש לבנה וברא בו המלאכים, כמו שכת' במדרש כת' ה' בחכמה יסד ארץ, חכמ"ה חשבונו ע"ג כי יש להקב"ה ע"ג שמות. ע"ג נכתבו בתורה ולקח ג' הקדושים שבהם, מאחד עצר אש ומאחד מים ומאחד אור, ומן השם האחד הוציא ג' טיפי אש [עמוד רסא] וחלק האש לג' חלקים, מתוקף האש ברא כס' היקר וחיות הקודש היא טיפה ראשונה, מטיפה שנייה ברא את המלאכים, ומטיפה שלישית ברא הפתה, לקח השם השני והוציא ג' טיפי מים מטיפה ראשונה לקח תוקף האור וברא שמים, מטיפה ב' ברא כיפה יפה ושם בה את המים פלג אלהים מלא מים, מטיפת ג' הניח בז' תהומות אשר מתחת לארץ, לקח השם השלישי והוציא ג' טיפי אור, מטיפת א' תוקף אור עימיה שרי וגם לעולם הבא אור צדיקים ישמח, מטיפת ב' לימות המשיח, מטיפת ג' בעולם הזה. נמצא בשמו של הקב"ה ברא ה' המלאכים באש ומים ואור, על כן רצים לקראת השם ומשתחווים לו, לכך אומר' בורא קדושים. 
ישתבח שמך לעד מלכינו יוצר משרתים בלל אש ומים ואויר ובראם, על כן הם צחים כתרשיש. 
יוצר משרתים אותם שבורא בכל יום, משרתים בכל דבריו שיוצאים מפיו, וזהו דברי אלהים חיים, ודבריו חיים פירוש המלאכים. ואשר משרתיו הם השרים הראשונים מיכאל וחביריו. כולם עומדים ברום עולם בשמי השמים. ומשמיעים ביראה יחד המלאכים הראשונים והנבראים בכל יום אומרים בקול נעים. דברי אלהים חיים ומלך עולם ובכל דיבור ודיבור שיוצא מפי הקב"ה נברא בו מלאך, נמצא דבריו הם חיים, הרי המלאכים נבראו יש משמו הקדוש ויש מדבריו חיים. ה' אלהים חיים בקרייה, וה' נוגה ביחזקאל, וה' מלך הכבוד. וה': ה' אחד א', אל אחד ב', אב אחד ג', ה' אחד ד', ושמו אחד ה'. נגדם ה' ברכי נפשי את ה'. בקול דברי אלהים חיים בלשון הקודש מזמרים, זכר עשה לנפלאותיו, היוצא לשדה באדר וניסן ישמע באויר העולם עופות קטנים שישמח בשומעו, זהו עת הזמיר הגיע. 
ומשמיעים ביראה יחד מלאך אחד יש בידו שבט של אש, ומכה המלאכים ושורפם אם ירוצו או יאחרו שירתם לומר יותר מן האחרים, וזהרי שד-י מפחדם ומבהלם ומייראם. ומלך עולם מולך על העולם לעולם ועד. 
כולם אהובים להקב"ה, שאין בהן יצר הרע, וכל אחד אוהב לחבירו וכבודו. ומה שנראים נלחמים שרי נוא וים ויון ופרס, מראין למלאכים לרוחין ולשידין ולנשמות כדי שלא יעזרו לאומה שכנגד אומה שלהם. כולם ברורים כשאומרין שירה מתבררין באש כדאמרינן בספר היכלות, ונבררין בשירם כי [עמוד רסב] כולם ברורי לב. כולם גבורים גיבורי כח עושה דברו, מתגברין בשיר ובשליחותם וימהרו כגיבור לרוץ אורח. כולם עושים באימה רצון קוניהם עושיהם, לכל ישים בהם תהילה. וכולם פותחים את פיהם המלאכים קצת אין להם דמות אדם כדמשמע במסכת ע"ז, ובפיהם ובכנפיהם משוררים. 
כולם אהובים א', כולם ברורים ב', כולם גיבורים ג', כנגד ברכו ה' מלאכיו א', ברכו ה' כל צבאיו ב', ברכו כל מעשיו ג'. מלאכיו הם השלוחים, צבאיו הם העומדים למעלה, כל מעשיו הם דמויות של מעלה שדומה לבריות מטה בפנים. כולם עומדים א', כולם אהובים ב', כולם ברורים ג', כולם גיבורים ד', כולם עושים ה', כולם פותחים ו', כנגד מלאכיו א' עושי דברו ב' גיבורי כח ג' צבאיו ד' משרתיו ה' עושי רצונו ו', כנגד ו' רקיעים שהן משמשין ווילון אינו משמש כלום כדאמרינן במסכת חגיגה. 
בקדושה א' ובטהרה ב' בשירה ג' ובזמרה ד', כנגד אז ישיר א' השירה ב' אשירה ג' שירו ד', וכנגד הללו ה' כל מלאכיו א', הללוהו כל צבאיו ב', ויריעו כל בני אלהים ג', הללוהו כל כוכבי אור ד', וכן מלך גדול על כל הארץ א', זמרו למלכינו ב', כי מלך על כל הארץ ג', מלך אלהים על גוים ד'. וכן ד' ה' ימלוך א', כי לה' המלוכה ב', והיתה לה' המלוכה ג', והיה ה' למלך ד'. וכן ומברכין א' ומשבחין ב' ומפארין ג' ומעריצין ד' ומקדישין ה' וממליכין ו' כנגד ו' כנפים לשרפים, וכנגד ו' השם עם מלך: ה' מלך גאות א', כי אל גדול ה' ומלך ב', ה' מלך אף תכון ג', ה' מלך תגל הארץ ד', הריעו לפני המלך ה' ה', ה' מלך ירגזו עמים ו', כנגדן אומרים בשבתות ובימים טובים על הכל יתגדל א' ויתקדש ב' וישתבח ג' ויתפאר ד' ויתרומם ה' ויתנשא ו' שמו של מלך מלכי המלכים הקב"ה. האל א' המלך ב' הגדול ג' הגיבור ד' והנורא ה', כנגד ה' זמרו אלהים א' זמרו ב' זמרו ג' למלכינו זמרו ד' זמרו ה' בהיכל קדשו ה'. 
וכולם עומדים ברום עולם א', כולם עושים ב', כולם פותחים ג', כולם מקבלים ד', כולם עונים ה', כנגד ה' תרועות נריעה לצור ישעינו א', ובזמירות [עמוד רסג] נריע לו ב', הריעו לה' כל הארץ ג', הריעו לפני המלך ה' ד', מזמור לתודה הריעו לה' ה'. 
בקדושה ובטהרה אמרינן בספר היכלות כשבא עת לשורר שיר מתאספים מלאכי השרת כיתות כיתות שורות שורות מחנות מחנות חבורות חבורות חיילות חיילות צבאות צבאות ומטבילין ז' פעמים בנהרי אש ונחלי אש ורוחצין באש ומסככין ומנקין ומציינין ומטהרין (ומקדשין את עצמם באש) ומקדשין את עצמם באש לבנה ושס"ה פעמים טובלים, זהו בקדושה ובטהרה, ותופסין כינוריהן ועוגביהן ומנגנין בנעימה. 
ומעריצין ומקדישין כתיב יקדישו שמי והקדישו את קדוש יעקב ואת אלהי ישראל יעריצו. ומקדישין וממליכין כתיב אני ה' קדושכם בורא ישראל מלככם. וממליכין את שם ברוך שם כבוד מלכותו, כי בשיר ישראל הכתר אשר שם הקודש עליו ובראשה אבן יקרה הנקראת "עמילי ישראל", בעליית הכתר רצים ומשתחוים ומניחים את כתריהם בקרקע ערבות ונותנין לו המלוכה ואומרים קדוש קדוש קדוש, זהו ממליכין את שם. האל הקדוש הוא, וכתיב כי קדוש אני. 
וכולם מקבלין עליהם עול מלכות שמים לעשות רצון מלכם באהבה. ונותנין רשות זה לזה הרי מתחלקין לג' כיתות וכל אחד שואל לכת חבירתה נאמר קדוש ויאמר אחד קדוש לפלמוני, ואשמעה אחד קדוש מדבר ויאמר אחד קדוש לפלמוני. ונותנין רשות זה לזה וקרא זה אל זה ואמר קדוש קדוש קדוש, ענוה גדולה יש ביניהם ששואלת כת אחת אל חבירתה נאמר קדוש, משיבה כן נאמר קדוש, וחבירתה השלישית מתחלת קדוש ה' צבאות, וכולם אומרין עמה קדוש קדוש קדוש ה' צבאות, לכך ג' ניגונין קדוש קדוש קדוש. 
להקדיש ליוצרם בנחת רוח שיקדישו לעשות נחת רוח למלכם שמכוונים להמתק לו השיר, זהו ברכו ה' כל צבאיו משרתיו עושי רצונו. [עמוד רסד] בשפה ברורה לשון הקודש המבוררת, ויהי כל הארץ שפה אחת. בשפה ברורה בגי' לשו"ן הקוד"ש. בנעימה נעים זמירות. קדושה כולם כאחת עונים זהו ויריעו כל בני אלהים, שמקדישין אומ' ממליכין כולם כאחד, אבל הילולים כל אחד לבדו. עונים מכריזין, כמו וענו הלוים, וגם עונים זה לזה. ואומרין ביראה קדוש קדוש קדוש לפי שזיו השכינה מייראם ועומדין באימה, תדע דכתיב והחיות רצוא ושוב מפחד רם ונישא. 
קדוש קדוש קדוש השרפים הם אומרים קדוש קדוש קדוש, כמו שכתוב שרפים עומדים ממעל לו. וקרא זה אל זה ואמר קדוש קדוש קדוש והשרפים אש שלהם לוהטת כל מלאכים אם היו מתקרבים לכבוד, זהו משרתיו אש לוהט, והם עומדים ל"ו אלפים רבבות פרסאות שלו מרוחקים מן השכינה זהו חצירו, דכתיב שרפים עומדים ממעל לו. ובשחקים תתרי"ח מחנות שאומרים קדוש וברוך. והשרפים מרוחקים זה מזה כי לכל אחד גוף בפני עצמו אך החיות גוף אחד, והשרפים משתלחים לבני האדם דכתיב ויעף אלי אחד מן השרפים, וצריכין טבילה אבל לא החיות. ומרוב תוקף אש הכבוד סוגרים פיהם ומרננים בכנפיהם כאדם שסוגר פיו במרחץ ומניף הרוח כך בכנפיהם מצננין עצמן, ומרוב חיצי זיו שדי אומרים ביראה קדוש קדוש קדוש. 
ג' פעמים קדוש קדוש קדוש כנגד ג' פעמים בתורה כי קדוש אני, וג' מחיצות לפניו חושך ענן וערפל, וכתיב יושב הכרובים א', ויעמד על הכרובים ב', וירכב על כרוב ג', הרי ג' ישיבה, עמידה, רכיבה, לכך קדוש קדוש קדוש ה' צבאות. וג' מראות לכסא, וג' מראות לקשת, זכר עשה לנפלאותיו, לכך קדוש קדוש קדוש. 
ה' צבאות הוא אות בצבאו, כי אשו הגדולה, ורב כח, מוצהרה [עמוד רסה] מוזהרה ומלובנת מכל. מלא כל הארץ כבודו כמו שכת' והנה כבוד אלהי ישראל בא והארץ האירה מכבודו. תוקף הזוהר האיר בארץ כמו במערת משה ואליהו, לכך בני אדם מייחדים בלילה ברוך המאיר לעולם בכבודו, כי אין נקב בהר ובכל הארץ שאין כבודו שם, וסימן לדבר נר אלהים נשמת אדם. 
מלא כל הארץ כבודו אע"פ שמקבלין טומאה הכבוד בכל הארץ, וראייה לדבר השמש, לכך נבראו [כל] המלאכים מאש ומים ומרוח אבל לא מעפר, וקדושתו וכבודו בארץ כמו בשמים, ומתחת זרועות עולם. וט' תיבות בקדוש קדוש קדוש כנגד ט' פסוקי' קדוש, אלו הן: והאל הקדוש נקדש בצדקה א', קדוש קדוש קדוש ה' צבאות מלא כל הארץ ב', והשתחוו להר קדשו כי קדוש ג', קדושים תהיו כי קדוש אני ד', והייתם לי קדושים כי קדוש ה', כי קדוש אני ה' מקדשכם ו', לא תוכלו לעבוד את ה' כי אלהים קדושים הוא ז', אין קדוש כה' ח', מי יוכל לעמוד לפני ה' האלהים הקדוש ט'. וכן ט' מראות זוהר: כגחלי אש א', כמראה הבזק ב', כמראה אבן ספיר ג', כמראה אש ד', ראיתי כמראה אש ה', כמראה הנוגה ו', ממראה מותניו ולמטה אש ז', כמראה אש ח', כמראה זוהרו ט'. וט' וכמראה המראה אשר ראיתי כמראה אש אשר ראיתי בבאי לשחת את העיר ומראות כמראה אשר ראיתי על נהר כבר ואפול על פני. וט' מיני מלאכים: חשמל, כרוב, שרף, חיה, אופן, אריאל, עיר, קדיש, מלאך או גלגל, ומקיפים סביב כס היקר. ט' מראות האמורים ביחזקאל. 
והאופנים וחיות הקודש אופנים ומלאכים המתגלגלים כאופן באגוז, אופן בתוך אופן האמצע אופן והחיצון גלגל. והנה אופן אחד בארץ אינו ממש בארץ כי אם כמשמים לארץ גבוה מחביריו, והם מליאות עיניים לא במקום גילגולם. וחיות הקודש (חיות) למה אומ' בחיות הקודש יותר מאופנים ושרפים, לפי שהקב"ה מתגאה עליהם ואומר להם בכל יום אשריי שבראתי אתכם כדאיתא בספר היכלות. ולמה נקראו חיות והלא דמות אדם ונשר יש בהן, אלא חיות זריזות, כמו בן איש חי זריז, שממהרות רצוא ושוב, וגם לשון זה קיבוץ שיש להם כמו חית פלשתים, חיה בפשוט ובא"ת ב"ש בגימ' הקיבו"ץ, גוף החיות אש אדמדמת שנאמר ומן האש יוצא ברק וגביהן וצדיהן אש מעורבת, ועל ראשם סוכה אש לבנה שנאמר ודמות על ראשי החיות רקיע כעין הקרח, ואש רכה וחלשה הם, והם קדושים מאד, ומפני [עמוד רסו] תוקף זהרי שכינה אש אוכלה, החיות רצים ושבים כי הם יודעים מוראו וקדושתו. 
ברעש גדול מתנשאים לעומת שרפים לקול כנפי החיות וקול האופנים. לעומתם וקול רעש כדרך אופנים שהולכין על הארץ מרעישין הכל וכנפי עופות בעפופתן מצלצלין, כך האופנים וחיות הקודש ברעש גדול, זהו אז בקול רעש גדול אדיר וחזק משמיעים בקול. מתנשאים ינשאו האופנים לעומתם. לעומת שרפים ולא לעומתם ממש אלא לעומת קולם, שהרי שרפים עומדים ממעל לו, ל"ו אלפים רבבות פרסאות שלו מרוחקים החיות תחת הכבוד, שנאמר וכבוד אלהי ישראל עליהם מלמעלה, אלא לעומת שרפים אינו לעומתם ממש שאין יכול להיות, אלא לעומת קולם. לעומתם והלא כבר אמר לעומת שרפים, אלא לפי שהחיות מרבעות הכסא ככסא מלכים פלדשטו"ל ד' ראשים וגוף אחד, כן החיות, כמו כן השרפים מקיפין הכסא לעומתם לכל צד. 
משבחים ואומרים פני וכנפי החיות לעומתם של השרפים, ולכל צד משבחים בהדר ואומרים. ברוך כבוד ה' ממקומו בישיבה אנו אומרים משבחים ואומרים, אבל בעמידה שמספרין מן החיות והן אין אומרות שירה עד ששומעות קול שנותן להם רשות לומר ברוך, הקול אומר ברוך יאמרו שנאמר ואשמע אחרי קול רעש גדול, וסדר ברכות ברוך כבוד ה' ממקומו, כשישראל מברכין לפני כבודו הזוהר מתרבה שנאמר וחסידיך יברכוך כבוד מלכותך יאמרו וגבורתך ידברו הדר כבוד הודך, וכשרואה בח"י אלפים עולמים כבודו מתרבה, והקב"ה מברך כבודו וכבודו מברכו. לכן האופנים י"א תיבות כנגד י"א תיבות בפסוק ותשאני רוח ואשמע אחרי קול רעש גדול וכו' שממנו הוסד. וד' מחנות לפניו אש, רוח, רעש, דממה. לכך ברוך כבוד ה' ממקומו ד' תיבות י"ח אותיות כנגד ד' מחנות וח"י אלפים עולמים זהו ממקומו. כשרואה הזוהר מתרבה, לכך אומרין ברעש וקול ברוך כבוד ה' ממקומו. 

לאל ברוך נעימות יתנו מהתחלת היוצר עד קרית שמע ח' פעמים ברכות, ואילו הן: ברוך אתה א', אל ברוך ב', תתברך ה' אלהינו ג', תתברך צורינו ד', ברוך כבוד ה', לאל ברוך ו', ברוך אתה ז', ברוך אתה ח', כנגד ח' ברוך ה' אלהי ישראל בקרייה, אבל ב' יש בהן שינוי ברוך ה' אלהים אלהי ישראל, ברוך אתה ה' אלהי ישראל, הרי אילו ב' שינוי, אבל ח' ברוך ה' אלהי ישראל, [עמוד רסז] וח' דברים בקרית שמע: בשבתך בביתך א', ובלכתך ב', בשכבך ג', ובקומך ד', וקשרתם לאות על ידך ה', לטוטפות בין עיניך ו', ביתך ז', ובשעריך ח'. שמונה פעמים בקריה ברוך ה' אלקי ישראל, וא' ברוך ה' אלקים אלקי ישראל, ואחד ברוך אתה ה' אלקי ישראל, כנגד י' הוויות, וי' מלבושים, וי' דברות, וי' מאמרות, וי' דברים בקדיש, ובאדם י' אצבעות, וי' גליות, וי' ישועות, וי"ח ברכות וי' מלך בי"ח ברכות. 
עומק ראשית א', י-ה-ו-ה א', הוד והדר לבושו א', גלות מצרים א', 
עומק אחרית ב', אדני ב', גאות לבש ב', סנחריב, גלות ראובן ב', 
עומק מעלה ג', אלקים ג', עז התאזר ג', גלות נפתלי וזבולון ג', 
עומק מטה ד', אל ד', לבושיה כתלג חיוור ד', וגלות השאר ד', 
עומק מזרח ה', אלהי ה', וילבש בגדי נקם ה', וכן נבוכדנצר הגלה ראובן ה', 
עומק מערב ו', אלקיך ו', ויעט כמעיל קנאה ו', והגלה נפתלי וזבולון ו', 
עומק צפון ז', שדי ז', וילבש צדקה בשריון ז', והגלה השאר ז', 
עומק דרום ח', אהיה ח', וכובע ישועה בראשו ח', גלות פרס ח', 
עומק טוב ט', אשר אהיה ט', מדוע אדום ללבושיך ט', גלות יוון ט', 
עומק רע י', צבאות י', זה הדר בלבושו י', גלות אדום י', 
הרי אמרינן י' עומק ח' עומקים שהם ייחוד, וב' עומק שאינם דומין להם, עומק טוב עומק רע שאינם על הייחוד, ולכך י' שמות שאינם נמחקים, ח' אינם דומים וב' דומים, אהי"ה מה שכתבנו ב' פעמים לפי שכתוב אהיה אשר אהיה, ולכך י' ברוך, ח' ברוך ה' אלקי ישראל וב' ה' אלקים אלקי ישראל, ברוך אתה ה' אלקי ישראל, ולכך יש לו להקדוש ברוך הוא י' לבושים, ח' לבושים כבר לבוש, וב' יהיה לבוש לימות המשיח, אחד כשיראה נקמתו באדום מדוע אדום ללבושיך, אדום כמו אדום, ואחד כשיהיה פריעת גוג, ומה שלא מנינו הוד והדר לשנים, לפי שכשברא הקדוש ברוך הוא את העולם לבוש הוד דכתיב הוד והדר לבשת עוטה אור כשלמה נוטה שמים, מה אורה גנז לצדיקים כך גנז לבוש הדר עד זה הדור בלבושו, ואותו מלבוש היה מעולה מכולם, זה הדור הרי הוד והדר וזה הדור הכל אחד, לכך לא מנינו הוד והדר לשנים, הרי י' לבושים. ולכך י' דברות, ח' אמרם משה וב' נתן הוא בעצמו [עמוד רסח] אנכי ולא יהיה לך. ואותם ב' דברות מחזיקות את ה' דברות, לכך ברא י' אצבעות ב' מחזיקים ח' אצבעות. ועשה י' מאמרות, ח' כתב מן ויאמר אלקים שאומר יהי אותו דבר יהי אור, יהי מאורות, וב' שאינם דומים להם שאינם לשון מאמר כגון בראשית ברא זה אינו לשון מאמר, ואף על פי כן הוא מאמר דכתיב בדבר ה' שמים נעשו. ואחד ויאמר אלקים הנה נתתי כל המאורות, יהי אור, או תוצא, לשון ציווי יהיה דבר זה, אבל זה המאמר אינו כן ויאמר אלקים הנה כבר נתתי עשיתי. לכך בקדיש י' דברים, ח' הם ביחד ביתברך וב' הם ביתגדל. ולפי שעברו עשר(ו)ת גלויות, ו' גליות הגלן סנחריב ונבוכדנצר וכן פרס ויוון הרי ח' גלויות שהם דומים, וב' גלויות שאינם דומים להם, גלות מצרים לא הגלום מארצם וגלות אדום גדולה מכולם, צורינו יראינו נקמה מהם ויקרב במהרה בימינו ויושיענו מצרותינו. ולכך בי"ח ברכות עשירית תקע, וכן בי"ח ברכות י' ישועות שיושיענו מי' אומות, וכשיושיענו ביום ההוא והיה ה' כשיעשה משפטים מהם אז והיתה לה' המלוכה. ח' ברוך מיוצר עד קריאת שמע נגד [ח'] גלויות בבל, כשדים, פרס, מדי, יוון, מקדון, אדום, ושעיר, זהו שאמר דוד למנצח על השמינית, ח' אלפים תורה, ח' תמנייא אפי', וח' העידות בחומש, וח' ספרים בנביאים, ונקראת התורה חכמה שנ' ה' בחכמה יסד ארץ, כלומר ח' כמה, בח' דברים קונה אדם את התורה להבין ולהשכיל ללמוד וללמד לשמור ולעשות ולעשות ולקיים. 
ותאלמנה שפתי שקר כגון בני אדם שמוסיפים עד באהבה רבה ברכה אחת שאומרים והבא עלינו ברכה ושלום מארבע כנפות הארץ, ועליהם ועל כיוצא בהם נאמר כי את כל מעשה האלהים יביא במשפט. כי אין להוסיף תיבה אחת [ואין לגרוע תיבה אחת] מכל שתיקנו לנו בברכות חסידים ונביאים ראשונים, כי לא יסדו תיבה אחת בחנם, והמשנה עתיד ליתן את הדין. 
לאל ברוך נעימות יתנו בקול נעים מזמרים בכינורות ובנבלים, למלך אל חי וקיים שכל החיות שלו ואחרון על עפר יקום. זמירות יאמרו בכנפיהם. ותושבחות ישמיעו נעימות יתנו א', זמירות יאמרו ב', [עמוד רסט] תושבחות ישמיעו שלש, כנגד קדוש קדוש קדוש, ושלש כתות הם והם חוץ לשלש מחיצות חשך ענן וערפל, ובשלש דברים אומרים שירה בפה ובכנף ובכלי שיר. 
כי הוא לבדו פועל גבורות עתה מזכיר דברים שעושה עם השמש, גבורות ישיש כגבור לרוץ אורח, והקדוש ברוך הוא קשרו בשס"ה חבלים בלי ירוץ מהרה, וכתיב כצאת השמש בגבורתו. עושה חדשות שמחדש בכל יום, וכתיב עושה חדשה עתה תצמח, ובכל יום הולך בחלון חדש. בעל מלחמות דכתיב בשמש שמש וירח עמד זבולה לאור חיציך יהלכו לנוגה ברק חניתיך, כדאיתא בנדרים. זורע צדקות בשמש כתיב, במשלי אור זרוע לצדיק, זרעו לכם לצדקה. מצמיח ישועות שמש צדקה [וגו'] ויצאתם ופשתם כעגלי מרבק. עתה תצמח ואוהביו כצאת השמש בגבורתו, הרי השמש ישועה צדקה לישראל כדאיתא בעבודה זרה. 
בורא רפואות וזרחה לכם יראו שמי שמש צדקה ומרפא בכנפיה היא אבן המרפאה אשר תלה בה אברהם. נורא תהילות ממזרח שמש עד מבואו מהולל, מהלל כתיב, כי מהלל השמש בהילוכו. 
אדון הנפלאות עושה פלאות עם שמש שמחדשו בכל יום, צ"ו מלאכים מנהיגים אותו בכ"ד שעות ביום ובלילה, ז' מלאכים מנהיגים אותו בחבלי אש, וכשהמלאכים משתחוים לו רצונו לחזור כדי שלא יפרעו ממנו, ומלאכים מנחמים אותן עשה שליחותך ומורים בו חיצים, לאור חיציך יהלכו, ובפנות היום מרפים החבלים לבא למערה דכתיב כי רפה היום, [עמוד רע] רפו החבלים, ובבוא השמש מטבילין אותו באוקיינוס מפני ריח בני אדם אשר קיבל וטהרו, מתקפל והולך למעלה מן הכיפה או למטה כמחלוקת חכמים בפסחים, ומשתחוים לבוראו ואומר עשיתי כאשר ציוותני, וכמו השחר עלה עולה טובל בנהר דינור ושלהביות פאר זוהר מתפאר כחתן ורץ בשמחה עשות מצות בוראו, כך עושה הקדוש ברוך הוא פלאות עם השמש ומחדשו בכל בקר, זהו המחדש בטובו בכל יום, ב' פעמים מחדש בטובו בברכה זאת בראש ובסוף, כנגד יום ולילה. 
כי הוא לבדו ואין עמו אל נכר, ואין עוד מלבדו, ולבדו עושה גבורות במלחמה ה' שמו. עושה חדשות חדשים לבקרים עם כל העולם. בעל מלחמות לה' התשועה. זורע צדקות לעמו, וזרעתי את בית ישראל. ומצמיח ישועות לבניו, בורא רפואות לכאב ילדיו, ואז אומרים מי כמוך נאדר בקודש. נורא תהילות מפואר להללו, ולו דומיה תהילה. אדון הנפלאות אין בעל הנס מכיר בניסו. ומחדש בכל יום (ובקופיל) [בקיפול] ווילון. תמיד תדיר. מעשה בראשית בכל עת משנה עתים ומחדשם ומזריח השמש. 
כאמור לעושה אורים גדולים וכתיב את שני המאורות הגדולים, כאן אורים לשון זכר, וכן השמש יצא על הארץ, וכן כצאת השמש בגבורתו, לשון נקבה אם זרחה השמש עליו, לפי שכשהשמש יוצא מתפשט בעולם כנוגה ברוחב כנקבה שהיא רחבה, ובדמדומי חמה מתפשט הזהורית בשמים זהו אם זרחה ברוחב, אבל כשכלה הזהרורית קצת זהו השמש יצא על הארץ כצאת השמש בגבורתו, לכך נקראו אורים ומאורות. 
אורים גדולים החמה גדולה לעולם, אבל הלבנה בחצי החדש גדולה מליאה זה[ו] גדולים, אבל בראש חודש מתחדש(ו)ת בקטנה אז נקראת המאור הקטן. כי לעולם חסדו שמאיר לארץ בהם ועשה לשמש בריכה לפניו בלי לשרוף העולם, כי השמש אש, וברא כוכבי אש עם הירח שהוא שלג, זהו עשה אורים ולעולם חסדו. אור חדש שנתחדשה ביום ראשון. על ציון [עמוד רעא] תאיר שנזכה כולנו לאורו של הקדוש ברוך הוא ותקיים ה' אור לי. 
ברוך אתה ה' יוצר המאורות שיצרתה אותם להאיר על הארץ. מה ענין אור ציון ושכינה אצל המאורות, אלא חדשים לבקרים, שמתחדש אור השמש והירח בכל (ה)יום, רבה אמונתך לחדש אור ציון והלכו גוים לאורך, עוד בפסיקת' בהפט' קומי אורי כי בא אורך, על כן באורים כבדו ה', במה מכבדין אותו באילין פנסיא, ר' אבהו אמר בשני מאורות הגדולים, כשחמה זורחת מברכין עליה [וכו'], רבנין אמרין אמר הקדוש ברוך הוא לישראל, בניי הואיל ואוריי אורכם ואורכם אורי נלך אני ואתם ונאיר לציון, שנאמר קומי אורי כי בא אורך, לכך אמר עם המאורות, אור חדש שנברא ביום ראשון אדם צופה בה מסוף העולם עד סופו על ציון תאיר. 
יוצר המאורות יוצר זהו כמו יוצר חרש שמדביק הרגבים, כך לקח העולם הקב"ה מנהר דינור שברקיע אש גדול שברקיע כדאמרינן בהרואה ודיבק ותיאר השמש דמות אדם, ונהר דינור שברקיע השני נבראת מאור מעטה לבושו, וברא אהל לשמש יפה מאד וקורות בכיפה שלו, שנאמר המקרה במים עליותיו, והקורות מזכוכית וחלונות שפ"ו יש בו, זהו מליאים האוהלים זיו ומפיקים נוגה לעולם, לכך נקראו מאורות מקום אורות. בכל שם דבר בתחילתו הוא מקום, כמו מאור מקום אור, מקום מקום קימה, מושב מקום שיבה, מזבח מקום זבח, מנורה מקום נר, מזמור מקום זמר כלי שיר, כמו זמרו לאלהינו בכינור, משמרה מקום שמירה, משכן מקום שכן. 
וט' כאן: פועל א', עושה חדשות ב', בעל מלחמות ג', זורע צדקות ד', מצמיח ישועות ה', רפואות ו', תהילות ז', נפלאות ח', המחדש ט', כנגד ט' הללו את ה' מן השמים א', במרומים, ב', מלאכיו ג', צבאיו ד', שמש ה', וירח ו', כוכבי ז', שמי ח', והמים ט'. וט' רקיע בבראשית, וט' אש ביחזקאל כלפי מעלה, וט' מראות. 
יוצר א', ובורא חושך ב', עושה שלום ג', ובורא את הכל ד', גבורות ה', חדשות ו', מלחמות ז', צדקות ח', ישועות ט', רפואות י', תהילות י"א, נפלאות י"ב, המחדש בטובו י"ג. וכן במעריב י"ג: המעריב ערבים א', פותח שערים ב', משנה ג', מחליף ד', מסדר ה', בורא יום ו', ולילה ז', גולל אור ח', וחושך ט', ומעביר י', ומביא י"א, מבדיל י"ב, המעריב ערבים י"ג, כנגד ה' אור בבראשית, וח' ביום ד' הם י"ג, וי"ג מזלות עם התלי, וי"ג חדשים עם העיבור, וי"ג האירה פניך כתובים, ושם של י"ג אותיות כת' בלבו של שמש, ובכנף [עמוד רעב] ציצית ה' קשרים וח' חוטים הרי י"ג. ודורות הראשונים היו אומרין כשמתעטפין ברכי נפשי את ה' ה' אלהי גדלת מאד הוד והדר לבשת עוטה אור כשלמה נוטה שמים כיריעה, ואחר כך מברכין להתעטף, לאחר אלו י"ג אותיות אומרים אהבה רבה. 
[יוצר אור הקב"ה נטל מאורו קצת הפסולת, להכי שייך ביה יצירה, אבל עוד של אורו גנוז לצדיקים לעתיד לבא. [עושה שלום] שמלאכים (עוש' שלו') חציים של אש וחציים של מים, ועוד שכל המלאכים עולים דרך אחריהם ואינן רואין דרך לפניהם, א"כ אותו מלאך שהולך לפנים אותו שהולך אחריו אינו רואהו, להכי יש שלום ביניהם ובלא קנאה הם. 
המאיר לארץ כל שעה מוסיף האורה מעט מעט, שאם היתה פעם אחת לא היו יכולין לסבול הבריות. ברחמים כשברא הק' את עולמו יס(ו)ד שם של ד' אותיו' בבראשית. מה רבו מעשיך ה' שיש ברייה שאינו יכול להחיות בלא מים ויש מהם כולו אש, ברייה שנברא מאש סלמנדרא וכמה גוונים. המשובח והמפואר להכי משבחי' אותו כי היה לבדו וברא את הכל. רחם עלינו כי הש' של ד' אותיות יסדה בבראשית. 
אל שהוא ברוך גדול מיוסד באלפ' בית'. טוב אמ' הקב"ה, נתן מאורות לא יסד באלפ' בית' אלא בעבור המאורות, אילו מאורות של הק' ולא מאורות שלנו. פינות צבאיו אילו שרי', כדכת' פינות העם שרי העם, וכן היתה לראש פינה מדמי השררה, לא כן פינתה. ומאורות יסד נגד ד' שבחו' הסמוכין. ואילו צבאיו רוממי שדי את עולמו שמהלך ה' מאות שנה, תמיד מספרים. 
תתברך צורינו מלכינו עד בורא קדושים מלאכים בשפה ברורה בגימ' לשון הקודש. קדוש קדוש קדוש היה והוה ועתיד, וכל שבחות שלו משולשין. והאופנים אין להם פני אדם. וחיות הקודש קיבוץ מלאכים, כדכת' כי חיות הנה בטרם תבא. מתנשאים לעומת שרפים נגד קולם של שרפים שאומ' ק' ק' ק' מתנשאים האופנים וחיות הקודש. 
לאל ברוך לשם מברכין. נעימות שהרי בכל יום מה שנוהג הקב"ה הן [עמוד רעג] מידת חסד או מידת רוגז, ומיסוד הק' נבראים מלאכים לפי מה שהוא נוהג. יוצר משרתים מה שיצר כבר מלאכים. ואשר משרתיו שעדיין הוא בורא, או נאמ' להפך כי דבר לשון הווה, ואשר משרתיו למפרשי. כולם עומדים ברום עולם באויר, כמו שאנו רואים שהעופות שטים ועומדים במקו' אחד. יחד בקול שאם יקדים או יאחר מלאך מחבירו כחוט השערה, יכוהו חביריו בשיטת' דנורא, שיטי' יתיר גיטר' דיד', ויחד בקול זמירו' ושבחות נותנין בכנפיהן שטוחני' זה לזה ונותנין בזה שבח ובפיהם מבסמים קלא. 
כולם אהובים כולם ברורים כולם גיבורים כולם עושים הרי ד' חיו' שיש להם ד' כנפיים ועושין שיר' בהן. קדושה כולם כאחד שאינן רשאין להתחיל שום אחד מהן עד שיתן להם רשות מלאך הממונ' עליהם שלא יקדים ושלא יאחר אחד מהן, וזהו מיכאל שר הגדול שנותן להן רשות כדאמ' בדניאל ואשמע אחד, ועוד מצינו ויעף אלי אחד מן השרפים ובידו רצפה, אילו ד' תיבו' בסופיהן בגימ' מיכא"ל. קוממיות קומ' זקופ'. וליחדך באהבה בגימ' אח"ד, מי שכיון לבו באחד היינו אהבה, כמיניין אהב"ה נהרות של אפרסמון נותנין לו בשכר. 
ב"א ה' אלהינו מ"ה יוצר אור כשעלה רצון לבראות את עולמו, קודם שנברא הוציא נוגה מזיו שכינה והאיר, ועברה אותה אורה והחשיך מיד י"ב שעות, זהו ויהי ערב ויהי בקר, אז יצר האורה מנהר דינור ברקיע כמו קדירה רותחת כך אותו נהר דינור מנהיג אותם, וגם החמ' והלבנה והמזלות נבראו ממנו והקיפו אותן יחד, מן האורה הגדולה תיקן החמה ומן השאר הלבנה, על כן יש לעולם קדירות בעלה מפני שהלבנה משמשת בלילה, ומן השאר תיקן הכוכבים. והמדר' אחר שמלא כפו שלג וברא בו את הלבנה והיתה האורה י"ב שעות ואז חשכת מים עבי שחקים, וזה היה קודם שנתלו המאורות. 
יוצר אור שנותן לנו בכל יום. ובורא חושך בכל מקום שנ' בורא בירייה חדשה, שבכל ערב היה מחשיך מחשכת מים עבי שחקים, ועתה מחשיך מקום ירוק שמזין את העולם וממנו יצא חושך. חשך על שם ואחשוך אותך מחטוא [עמוד רעד] לי, שמונע את האורה. עושה שלום המלאכים אינם עולי', כולם יש לנו לראות למעלה ולמטה כדי שלא יפול, אבל המלאכים עולים דרך אחורים ואינם רואים כי אם למטה, על כן כל אחד סבור שאין שום מלאך למעלה ממנו, זהו עושה שלום במרומיו. ובורא את הכל מששת ימי בראשית ברא הכל, אף עתה בורא מלאכים בכל יום מנהר דינור ההולך למעלה מזיען של חיות שנ' חדשי' לבקרים, ואומ' שירה וחוזרי' לנהר דינור, כמו גלי הים שמגביהין אותן הרוח וחוזר מיד לים, וגם כל דיבור ודיבור היוצא מפיו של הקב"ה נברא מלאך, ומאותו עיניין שהדיבור יוצא אותו מלאך ממונה על אותו דבר והם קיימים, וזה מה שאנו אומ' ודבריו חיים וקיימי'. 
המאיר לארץ על שם שרצין בעולם הזה ורצין עליה, ועל תשיבי' בארץ (אשר) לא עבר בה איש אבל חיות ועופות עברו, שכך על כן אמ' לשם ארץ. המאיר לארץ ולדרים עליה ברחמים, שמאיר להם מעט מעט, שאם היה מוציא האורה בפעם אחת היו העולם מתעוורים כי היה כל הלילה חושך. ובטובו מחדש בכל יום תמיד מעשה בראשית שבלילה יוצא וילון בפני האור' וביום נכנס בתוך נרתיקו. ומחדש מעשה בראשית בכל יום, מה רבו מעשיך יי' כולם בחכמ' עשית מלאה הארץ קיניינך, ג' עיניינים יש כנגד שמים וארץ ויום. 
המלך המרומם לבדו מאז מלך בשר ודם שמקלסין שריו כי הוא אינו מועיל בלא השרים, אבל הק' הוא מרומם לבדו מאז. המשובח והמפואר והמתנשא ד' שבחו' נגד השם הנכבד, כי הוא ד' אותיות. אלהי עולם מלכינו ברחמיך הרבים רחם עלינו אדון עוזינו צור משגבינו מגן ישעינו משגב בעדינו, ד' שבחות נגד ד' חיות הקודש שיש להם ד' כנפים]. 
א-ל הקב"ה לקח א' תחילת אלפ' בית' והל' באמצע ועשה שם, לומ' שהוא ראשון ואמצע והוה בהוויתו לעולם. ברוך גדול דיעה בדעת מיושבת ברא עולם, הכין ופעל העול', זוהרי חמה טוב יצר כבוד לשמו, מאורות נתן סביבות עוזו, ונהורא עימיה שרי. פינות צבאיו קדושי' רוממי שדי כמו שרי צבאו. קדושים רוממי שדי תמיד מספרים כבוד אל וקדושתו, ויש אומ' שמיכאל תיקן זה השבח, והעד מ'ספרים כ'בוד א'ל ראשי תיבו' בא-ל שלם זהו מיכאל, ואין לחוש אם אין (לחוש) שם י', כי לפעמ' נכתב כך. למה כתוב אורה באלפ' ביתא לומ' השמש שם אהל בהם עד ואין נסתר מחמתו וסמיך ליה [עמוד רעה] תורת יי' תמימ', כמו השמש מקיף בין יום ובין לילה בכל ד' רוחות וכל רוח מהלך ת"ק שנים זה אלפים שנה, כך התור' קדמה לעולם אלפים שנה, על כן ה' פעמ' אור בבראשי' עד ויהי ערב ויהי בקר יום אחד כנגד ה' חומשי תורה, על כן אל אדון שאנו אומ' בשבת יש בו טובי' מאורו' כמו כן הולך באלפא בית'. 
תתברך ה' אלהינו על שבח מעשה ידיך ועל מאורי אור ריבוי אורות באור', ובישעיה הוא פסוק כל מאורי אור בשמים אקדירם. תתברך צורינו מלכינו גואלינו כנגד השבחות של הק' שהוא משולש קדוש קדוש קדוש, שירו לה' שיר חדש תחילת[ן] וגם בהתחלת התיבות שלש, ובויושע אז ישיר השירה אשירה, גדול ה' ומהולל מאד ולגדולתו, תנו עוז לאלהים על ישראל גאותו ועוזו בשחקים. 
ישתבח שמך לעד מלכינו יוצר משרתים בכל יום מלאכים נבראים מנהר דינור ואומ' שירה כדפרי' לעיל, ולמה חוזרין לנהר דינור, לפי שאינו יודעין לכוין שירה עם המלאכים מאחרין או מקדימין. 
יוצר משרתים ואשר משרתיו זהו של י"ו של השם וא"כ של אף ב"ע גם דן הם, נמצא שם של ד' אותיות יוצא מיכן, על כן אין להוסיף ואין לגרוע בכל התפילות אות אחת, כי מורי אומ' שיותר שמות יוצאין מן היוצר מן התהילים, ה"ה משאר תפילות ושבחו' שישראל אומרים, ואם היה מחסר אות אחת [מחסר] מן השם, על כן אומ' שלא להוסיף ולא לגרוע. ואשר משרתיו הנבראים מששת ימי בראשית, משרת כמו לעמוד לשרת, וכמו יהושע משרת משה. 
כולם עומדים ברום עולם ומשמיעים ביראה יחד בקול זכר עשה לנפלאותיו, כמו כציפורים קטנים שפורחות ומזמרים בחצי אדר וניסן שכל ימות החורף נכווין... מפני הקור ועתה נפתח ושמחים ומזמרים לבורא, שנ' כנף רננים נעלסה. דברי אלהים חיים ומלך עולם לפי שהוא חי לעולם, דכת' חי אנכי לעולם. 
כולם אהובים שאין שנאה ביניהם. כולם ברורים ברי לב. כולם גיבורים לעשות... עושים באימה רצון קוניהם כמו עושיהם. 
כולם פותחים את פיהם על כן אנו אומר' א' ב' ג' כשהם רוצים להזכיר [עמוד רעו] שם של מ"ב אותיות כי הוא מתחיל א' ב' ג', על כן אומ' לאחריו עושין פותחין, זהו (עם) ה' בם סיני בקודש, (על) בפרש' ויקהל מאת אשר ציוה ה' את המשכן ואת אהלו עד ויצאו מלפני משה תמצא מ"ב אותיו', וכנגדן מ"ב משאות, ומ"ב חנויות, ומ"ב מקומו' פותחים את פיהם, והא דאמ' ביחזקאל ואשמע את קול כנפיהם לבסומי קלא, כמו שאומ' בחלק סנהדרין שמע קדושה מפי החיות. בקדושה ובטהרה בשירה ובזימרה ד' מיני שבח כנגד ד' כנפי החיות. 
ומברכי' ומשבחי' ומפארין ומעריצי' ומקדישי' וממליכי' ו' כנגד כנפי השרפי', וה' פעמ' וכולם זה אצל זה, כנגד המלאכי' שמשבחי' להק' בד' רוחות וברומו של עולם והששי. וכולם מקבלין עליהן כנגד שמשבחי' בו' כנפי' ובו' ימי' והשביעי ניתן לישראל לשבחו שנ' מכנף שמענו זמירות, ועל [כן] אומ' בשבת ובמקהלות והכל יודוך שלש שבחות כנגד ק' ק' ק', לכך בסופי תיבו' של אתה' קדוש' יושב' תהילות' השב"ת, רמז ששבת ניתן להם להללו לשבחו. 
את שם האל המלך הגדול והגיבור והנורא ד', נגד השם הנכבד והנור' קדוש הוא. וכולם מקבלי' עליהם עול מלכות שמים בגימ' השכינ"ה, זה כמו וקרא זה אל זה ואמר, וכמו מקבלין דין מדין. להקדיש ליוצרם בנחת רוח בשפ"ה ברור"ה בגימ' בלשו"ן הקוד"ש. ובנעימה בנעימות, כמו נעים זמירות ישראל, כמו שאומ' בשחיט' חולין]. 

פירושי סידור התפילה לרוקח [מא] אהבה רבה 
======================================= 
[מא] אהבה רבה 
(סודות התפילה) 
אהבה רבה, י"ג אהבה בשיר השירים, אהב"ה בגימטריה אחד. באהבה ג' אבות אבינו מלכינו, אבינו, אב, כנגד ג' אבות שיזכור לנו כי בחר בנו עבורם, ותחת כי אהב את אבותיך ויבחר בזרעו אחריו, לכך באו כאן ג' רחמים הרחמן, המרחם, רחם, וב' חמלה וא' חנינה. 
[עמוד רעז] אהבה רבה, בברכה זו נחלקו רבינו שמואל החסיד ובנו רבינו יהודה החסיד. לדברי האב יש בו ק"ב תיבות, ולדברי הבן ק' תיבות, עכ"מ. 
להבין לשמוע ללמוד וללמד, הבוחר בעמו ישראל באהבה, כדכתיב לא מרובכם מכל העמים חשק ה' בכם ויבחר בכם וגו', כי מאהבת ה' אתכם ומשמרו את השבועה, וזהו הבוחר בעמו ישראל באהבה. 
יש שאין קורין ליראה את שמך, ואז יש להם להוסיף הגדול, ופסוק הוא יחד לגבי ליראה שמך ע"כ. 
אהבה רבה, ק"ב תיבות נגד ק' ברכות ותורה שבכתב ותורה שבעל פה, וזהו שיסד כל דברי תלמוד תורתיך באהבה. עוד מצאתי וז"ל בברכת זאת אהבה רבה ק' תיבות כנגד ק' ברכות וכנגד ק' אותיות בפסוק ועתה ישראל מה ה' אלהיך שואל מעמך עם הקריאה, וכן בן ק' שנה היה יעקב כשנולדו כל השבטים, וכן ק' אותיות בפסוק ה' אלהי אבותיכם נראה אלי, וכן עוד הרבה ואין פנאי להאריך כאן. 
ולדברי צרפתים שמוסיפים מדעתם ואומרים כן תחנונינו ותלמדינו גם בזה אין רוח חכמה נוחה בהם, שהרי נעלם מעיניהם וטחו עיניהם מראות מה שכתב רבינו החסיד זצ"ל שבברכת אהבה רבה יש בה ארבעה מיני לימודים, ואלו הן: ותלמדם א', ללמוד ב', וללמד ג', תלמוד ד', וכנגדן תמצא ארבעה למדי"ן באלפ"א ביתא במילוי, ואלו הן: אל"ף, גימ"ל, דל"ת, למ"ד, ובארבע מקומות נצטוה משה ללמוד לישראל, וארבעה פעמים תמצא בחומש שבכתב שיש לו ללמוד לאדם את בנו התורה, וארבע קניין תמצא בספר משלי, וארבע יצירות, וארבע שמירות, וכן בתמניא אפי תמצא ארבע שמירות אצל תורה, וארבע פעמים בשבוע(ה) קורין בתורה, וארבע תמצא בחומש בשבתך א' ובלכתך ב' ובשכבך ג' ובקומ(י)ך ד', וארבע בתורה בספר מלאכי בארבע [עמוד רעח] פסוקים, וארבע גן עדן בפרשת בראשית, ועוד הרבה טעמים מאד חיב(ו)ר רבינו הקדוש וכתב טעמים וסוד על כל אחד ואחד, על כל ירא השם יזהור מלהוסיף ולגרוע אפי' אות אחת בתפילה. 
והחבר ר' אברהם גיסי אמר לי בשם רבינו שמואל הנביא והקדוש והחסיד זצ"ל שיש בברכת אהבה רבה ק"ב תיבות ק' כנגד מאה ברכות והשנים הנותרים תורה שבכתב ותורה שבע"פ, וזהו שיסדו באהבה רבה את דברי תלמוד תורתיך, ולפי דבריו צריך לומר כי בשם קדשך הגדול והנורא בטחנו, אבל לפי דברי רבינו החסיד בנו אין לומר הגדול והנורא שהרי הפסוק כך הוא כי בשם קדשו בטחנו, ועוד לפי דבריו אין בברכה זו כ"א מאה תיבות, נמצא בין לדברי האב בין לדברי הבן אין לומר כן תחנינו ותלמדינו, אלא כך תחנינו אבינו אב הרחמן, שהרי אין בברכה זו כ"א ארבעה מיני לימודים כאשר פירשנו לעיל, וכל אחד ואחד מהם כתבו סמך וראיה לדבריהם, ואין פנאי להאריך. 
אהבה רבה אהבתנו ה' אלהינו דכתיב כי מאהבת ה' אתכם, באהבת ה' את ישראל. חמלה גדולה ויתירה חמלת עלינו אבינו מלכינו באב שייך חמלה ורחמנות. ובכל מקום שכתב חמלה שהורגין וחומל על זה, כמו ותחמול עליו ותאמר מילדי העברים זה, ויחמול שאול והעם על אגג, בחמלת ה' עליו, כמה פעמים חמלת עלינו והצלתנו. 
אבינו מלכינו בעבור אבותינו שבטחו בך באברהם והאמין בה', וכשנאמר לאברהם לך לך, וליצחק גור בארץ הזאת, וליעקב אל תירא מרדה מצרימה, חמלת אותם ובטחו בך, ויתהלכו מגוי אל גוי. ותלמדם חוקי חיים [כלומר לפי שבטחו בך למדתם חוקי חיים] עץ חיים היא, כי חיים הם למוצאיהם, עקב אשר שמע אברהם בקולי וגו' חוקותי ותורותי, מן ויעקב איש תם יושב אהלים. כן תחונינו כאשר חננתם. 
אבינו אב הרחמן גבי אב שייך רחמים כרחם אב על בנים רחם ה' על יראיו. והמרחם ואתה הוא המרחם. רחם עלינו וג' אבות בכאן, אבינו מלכינו א' אבינו ב' אב ג' כנגד ג' אבות, שיזכור לנו כי בחר בנו עבורם שנא' ותחת אשר אהב את אבותיך ויבחר בזרעם אחריהם, לכך כאן ג' רחמים, הרחמן המרחם רחם, וב' חמלה וא' חנינה. ותן בליבנו להבין שנבין דבר מתוך דבר בהלכה. ולהשכיל להצליח בדברי תורה. ולשמוע בדברי תורה. [עמוד רעט] ללמוד בעצמינו. וללמד אחרים. לשמור כל התורה. ולעשות אותה ולקיים מצוותיה. 
להבין א' ולהשכיל ב' לשמוע ג' ללמוד ד' וללמד ה' לשמר ו' ולעשות ז' ולקיים ח', כנגד ח' מיני תורה, ועל הר סיני ירדת (ל)[ו]דבר עמהם [משמים] ותתן להם משפטים ישרים א', ותורות אמת ב', חוקים ג', ומצות טובים ד', ואת שבת קדשך ה', ומצות ו', וחוקים ז', ותורה ח', וכן ח' בתורה קנני א', נסכתי ב', חוללתי ג', חוללתי ד', אני ה', ואהיה ו', ואהיה ז', ושעשועי ח', לכך אשרי תמימי דרך בח' אל"ף בי"ת, כי התורה ח' אלפים ב' אלפים קודם העולם, ו' אלפים הווה העולם, וח' שעשועים בתמניא אפי. וח' תורתיך א', עדותיך ב', מצותיך ג', חוקיך ד', פיקודיך ה', משפטיך ו', אמרתך ז', דברתך ח', וכן ח' עדותיך, וסימניך פר"ץ בן דמ"ה. 
את כל דברי תלמוד תורתך [בפינו] באהבה ד' למידות כאן, ותלמדם א' ללמד ב' וללמוד ג' תלמוד ד', כנגד ד' מידות ביושבים לפני חכמים, ד' מידות בלמידים, וד' פעמים ביד כל ישראל בעירובין, וד' אז ראה א', ויספרה ב', הכינה ג', וגם חקרה ד', ד' סדרים בגמרא, ד' פעמים קורין בתורה בשבוע שני וחמישי שבת שחרית מנחה. תלמוד תורתיך א' בתורתיך ב', כנגד ב' תורות תורה שבכתב ושבעל פה. 
והאר עינינו במצוותיך פניך האר בעבדיך ולמדיני את חוקיך. ודבק לבינו בתורתך לעשותה לבל תשכח מלבינו. ויחד לבבינו לאהבה וליראה את שמך ואז לא נבוש לעולם ועד. כי בשם קדשך בטחנו כדכתיב הנה אלהינו זה קיוינו לו. נגילה ונשמחה בישועתיך [היינו סיפא דקרא דהנה אלהינו זה קיוינו לו ונגילה ונשמחה בישועתו]. ד' ישועות עד קרית שמע נגד ד' גליות שיושיענו מהרה. 
והביאנו לשלום מארבע כנפות הארץ שאנו מפוזרין בד' פינות העולם. ותוליכנו קוממיות לארצינו כמו שכתוב ואולך אתכם קוממיות. כי אל פועל ישועות אתה בכל יום ויום. ובנו בחרת מכל עם ולשון שכתוב ואבדיל אתכם מן העמים להיות לי, בך בחר ה' אלהיך, כי יעקב בחר [עמוד רפ] לו יה. וקרבתנו לשמך הגדול סלה באמת ונתת לנו את התורה והודעת לנו שמך הגדול וקרבתנו אליך. באמת כלומר התורה שנקראת אמת שנא' אמת קנה ואל תמכור. א' ראש האותיות מ' אמצע ת' בסוף וזהו סלה באמ"ת. ג' שם כאן וליראה את שמך א', כי בשם קדשך בטחנו ב', לשמך הגדול ג', נגד ג' שמות שאמר למשה ג' אהיה אשר אהיה, ובהם חתומים שמים וארץ, וג' אל אלהים ה' דבר ויקרא ארץ, וג' ה' ה' אל רחום וחנון, וג' שמי בפסוק כי ממזרח שמש עד מבואו גדול שמי וגו', וג' יתגדל ויתקדש שמיה א', יהא שמיה ב', שמיה דקודשא ג'. להודות לך עם זו יצרתי לי תהילתי יספרו. ולייחדך באהבה את ה' האמרת היום אתם עשיתוני חטיבה אחת, שאתם אומרים ה' אחד, זהו האמרת באמירה יפה, חטיבה חטובות אטון צורה יפה, זהו וליחדך באהבה. 
ברוך אתה ה' הבוחר בעמו ישראל באהבה רק באבותיך חשק ה', כי מאהבת ה' אתכם חשק ה' בכם ובאבותיכם. אהב"ה בגמטריא אח"ד, זהו חטיבה אחת. ק' תיבות באהבה רבה כנגד ק' ברכות שחייב אדם לומר בכל יום, וכנגד ז' פסוקים שיש בחומש שבהם ברוך ויש בהם ק' תיבות. אהבה א' אהבתנו ב' באהבה ג' אהבה ד' באהבה ה' באהבה ו' הרי ו', (אחד ו' אחד ו') כנגד ו' אביר בקרייה, ה' אהבה וא' לאהבתנו כנגד ה' ה' אחד וא' והוא באחד, ה' אביר יעקב וא' אביר (אלפי) ישראל. ביוצר ו' שם ו' שבח, המשובח א' שבח ב' ומשבחין ג' משבחין ד' ישתבח ה' תושבחות ו'. ו' שם לשמו א' שמך ב' שם ג' שמך ד' בשם ה' לשמך ו', ו' שבח כנגד ו' שיר חדש בתילים. ובשמואל ובדברי הימים ו' שם כנגד שירו לה' ברכו שמו א', הודו לו ברכו שמו ב', ויברך כל בשר שם קודשו ג', ויברכו (את) שם כבודך ד', יהי שם ה' מבורך מעתה ה', וה' לקח יהי שם ה' מבורך ו'. וכן י' פעמים מלך בי"ח ברכות [עמוד רפא] כשתאמר שלום רב בבקר ובערב, כנגד י' שמלכו בכיפה והקב"ה ראשון ואחרון, לכך היה מורי רבינו יהודה החסיד זצ"ל מתפלל שחרית וערבית שלום רב, לפי שיש בו כי אתה הוא מלך אדון כל השלום, ושים שלום תקנו לשליח ציבור לומר אחר ברכת כהנים, וג' תפילות ביום הרי ל' מלכיות, לכן המלכות בל' מעלות, וכנגדן אמר דוד שיר למעלות אשא עיני. י' פעמים מלך ביוצר כנגד י' מלכים שמלכו בעולם כדאיתה בפרקי' דרבי אליעזר, לכך י' פעמים (לכך) מזכיר כהן גדול השם ביום הכיפורים. 
ביוצר ג' פאר כנגד ג' דמויות של פאר כסא, לכך ג' דמות כסא, וג' כמראה אבן ספיר א', כאבן ספיר ב', לבנת הספיר ג', וכתיב ונהורא עימיה שרי. וביוצר ג' רם כנגד ג' והשבות אל לבבך כי ה' הוא האלהים בשמים ממעל א', כי ה' אלהיכם הוא האלהים בשמים ממעל ב', אין כמוך אלהים בשמים ממעל ג', וג' אל ידרשהו אלוה ממעל א', ומה חלק אלוה ממעל ב', כי כחשת לאל ממעל ג'. וג' הלא אלוה גובה שמים א', ויגבה ה' צבאות ב', המגביהי לשבת ג'. וג' ואזמרה שם אלהים עליון א', אזמרה שמך (אל) עליון ב', ולזמר לשמך עליון ג'. לכך ג' רם וג' שיר וג' פאר ג' קדושים קדושים הקודש, כנגד ג' מלאכיו צבאיו משרתיו. 
ביוצר י' פעמים קדוש כנגד י' ברכה אצל השם כתיב בקרייה, וה' אלהים אלהי ישראל בקרייה, בי' אומר קדושה. ביוצר ה' גדול כנגד ה' כבוד ביחזקאל, וה' מלך הכבוד, והם ה' רם כתיב בקרייה להקב"ה, לכך ביוצר ה' כבוד כי כבוד גודלו בה' מעלות, ה' אהבה וא' אהבתנו, כבוד ה' אחד ואחד והוא באחד, וכמנין אהב"ה אח"ד אהבה בשיר השירים. 

פירושי סידור התפילה לרוקח [מב] שמע ישראל 
======================================== 
[עמוד רפב] [מב] שמע ישראל 
(סודות התפילה) 
שמע בנוטריקון ש'או מ'רום ע'יניכם. ולמי, לש'די מ'לך ע'ולם. אימתי, ש'חרית מ'נחה ע'רבית, כך מצאתי. 
רמ"ח תיבות נגד רמ"ח איברים שבאדם, ובכלם ירגיש כשאומר ה' אחד. 
אמן אל מלך נאמן אומרים קודם קרית שמע ולאחר מיכן אמת, א"ל נאמ"ן אמ"ת בגימטריא תרי"ג, ומלך אין לחשוב לפי שר"ת האל הנאמן, וכת' אל אמת, אמת באחרונה לאחר קרית שמע אני ה' אלהיכם אמת, וה' אלהים אמת. ועוד לאחר שקרא צריך לומר אמת שחותמו אמת, לומר מה שלמעלה קראתי אמת ועוד (קראתי) כת' תורת אמת, וכת' וה' אלהים אמת, וכתי' ללא אלהי אמת וללא תורה, מכלל כשקרא בתורה מודה באל האמת, לכך לאחר שיקראו בתורה אומר אשר נתן לנו תורת אמת. 
אמן אל מלך נאמן כל האומר אמן פותחין לו שערי גן עדן דכתיב פתחו שערים ויבא גוי צדיק שומר אמונים, שאומרין אמן. מאי אמן אל מלך נאמן כדאמרינן במסכת שבת. אמ"ן בגימטריא אדנ"י יהו"ה, על כן גדול העונה אמן מן המברך כדאמרינן בשילהי נזיר. 
[עמוד רפג] אל מלך נאמן, אל שם זה היה קודם העולם שהרי ישראל קדמו לעולם ושם אל משותף בהם, ועוד א"ל פעמים שם ה' בתפילה כי המלכות בל' מעלות, שו"ם תשי"ם עלי"ך מלך בגימטריא שלשי"ם מעלו"ת, וכת' ותחסרהו מעט מאלהים זהו אל עליון, מלך בעולם הזה מלך גדול על כל אלהים, ומלכותיה לעם אוחרן לא תשתביק והיא תקום לעלמייא. 
נאמן לתחיית המתים לפי שכת' חדשים לבקרים רבה אמונתך, ממה שתחדש לבני אדם בכל נקראת נאמן, כן רבה אמונתך לתחיית המתים. 
שמע ישראל ה' אלהינו ה' אחד פירוש שמע אומה של ישראל כך אמר משה לישראל, ודרשו חכמים שמע השמיע לאזניך מה שאתה מוציא מפיך, שמע בכל לשון. שמ"ע ישרא"ל יהו"ה בגימטריא השמ"ע לאזני"ך ובכ"ל לשו"ן. יעקב אמר לבניו כשרצה לגלות להם את הקץ ונסתלקה שכינה ממנו אמר איני מוצא בשמכם אותיות ק"ץ שמא חטא ע"ז יש בכם, אמרו לו כשם שאין ק"ץ בשמותינו כן לא תמצא חט(א) (אין) אין בנו [חטא] ע"ז, ואמרו שמע ישראל אבינו ה' אלהינו ה' אחד, אמר יעקב בלחישה ברוך שם כבוד מלכותו לעולם ועד, על כן יזהרו בני אדם שיאמרו ברוך שם בלחישה בלי נשמע קולם, שהרי יעקב אמרו בלחישה, ומשה לא כתבו בתורה. 
שמע ש'די מ'לך ע'ולם. שמע, ע' גדולה, לומר לך שם ע' ישראל כנגד ע' שמות ה' אלהינו, אעפ"כ ה' אחד. ה' אלהינו ה' אחד כנגד אברהם יצחק ויעקב. והתחלתן של ג' שמות אילו כהתחלת ג' אבות והוא כמנין אהי"ה, וכמנין א"ך טוב לישראל. אחד דל"ת עבה כנגד כדי שתמליכוהו בד' רוחות העולם, כל עצמותי תאמרנה וגומ', כשאומרים ה' אחד ירגיז כל רמ"ח איבריו. 
ברוך שם כבוד מלכותו לעולם ועד כשישראל מברכין אותו כביכול הזוהר מתרבה והכבוד, לכך אומ' ברוך כבוד ואף השם מתכבד, וזהו וברוך שם כבודו לעולם, כי אין מזכירין השם כי אם כשמלובשין בבגדי כבוד [עמוד רפד] שכת' הבו לה' כבוד שמו וכת' אצלו בהדרת קודש, וכת' יברכוך כבוד מלכותך יאמרו, וכשישראל מברכין השם עולה עם העטרה כל המלאכים משתחוים, כי שם ה' מכבדין עליונים ותחתונים, ונופלין על פניהם ואומרין ברוך שם כבוד מלכותו, ושדים לא מפקי שם שמים לבטלה, ושם הכבוד הבלול באש ומים מכבדין העליונים והשם יתברך לעולם ועד. 
מאל מלך עד לעולם ועד ט"ו תיבות, כנגד ט"ו תיבות בפסוק את ה' האמרת. 
ואהבת את ה' אלהיך אל תאמר אשנה שיהו קורין אותי ר' אלא לשם שמים, לכך נאמר ואהבת כדאיתא בנדרים. ואהבת את לרבות תלמידי חכמים העוסקים בתורה לשמה ומקיימין אותה. ואהבת, עשה מאהבה. 
ואהב"ת שנים אהבו ישראל להקב"ה בארץ, כי ש"צ חטאו ישראל ויהודה מ' שנים כדכתיב ביחזקאל, ו' שנים משנדבר זה ליחזקאל הרי תל"ו, נשאר תי"ד, כי ב' שנים פחות מונושנתם היו בארץ תת"ן אמת ליעקב. ואהבת אותיות האבות, כלומר אהוב השם כמו האבות. 
ואהבת בכל לבבך אל תתחסר בעבור בני האדם, כי אדם עבורו אהבהו בכל לבבך שיהא לבך שלם עמו ונאמן. בכל לבבך בשני יצריך. ובכל נפשך בכל רצונך, כמו אם יש את נפשכם פי' רצונכם. בכל נפשך, בכל כחך, אפילו קשה לך לעשות הדבר. 
בכל לבבך בשני יצרים יצר טוב ויצר רע. של"ם בכ"ל בא"ת ב"ש בגימטריא יצרי"ם. היה יכול לכתוב בכל לבך וכתב לבבך ב' יתירה, ב"ש בגימטריא ביצ"ר. בכל לבבך, בלבב שלם בלי עקף. 
ובכל נפשך אפילו נוטל את נפשך, כך יש לך לחשוב אם היה לך המלך מצוה לילך למלחמה היה לך לעשות אע"פ שמא יהרגוך, כן כל מצוה ומצוה יש לך לעשות כאשר צוך הקב"ה מלך שלטון, ואפילו הורגים אותך עשה המצוה. 
בכ"ל לבב"ך ובכ"ל נפש"ך בגימטריא בתור"ה או תרי"ג, א' יותר נגד יראה השקולה ככל המצות, דכת' את האלהים ירא כי זה כל האדם, וכתיב יראת ה' היא אוצרו. ובכל מאוד"ך בגימטריא ג"ם בהונ"ך. ד"א ובכ"ל מאוד"ך בגימטריא ז"ה[ו] בכ"ל מיד"ה, כי בכל מידה ומידה שמודד לך צריך אתה לאהבו [עמוד רפה] כדכת' חסד ומשפט אשירה, וכת' ה' נתן וה' לקח יהי שם ה' מבורך. ובכ"ל מאוד"ך בגימטריא ז"ה[ו] הו"י מוד"ה ל"ו, כיעקב קטנתי מכל החסדים ומכל האמת. 
ואהבת י' תיבות בפסוק המתחיל בו' ומסיים בכ', נגד י' דיברות שניתנו לכ"ו דורות, שיש לך לאוהבו ולקיים י' דברות ואז תדבק בה' אלהיך. 
והיו הדברים האלה בכל מקום שכתוב והיו לאחר גמר המעשה, כמו והיו תאמים. וכן לאחר שתאהבהו אז והיו הדברים. הדברים התורה, ומתוך שתדע התורה תכיר בוראך ללכת בדרכיו. 
האלה למעט כל חכמת התורה תחקור כי היא תלוך [עמך] בקבר, ולא חכמת יוונית וכשפים וחכמת גלחים ניגון ניבוח(י)ם ולא דברים בטילים. 
אשר אנכי מצוך היום שתהא לך התורה חדשה בכל יום כאילו אנכי מצוך אז, זהו היום. 
על לבבך תהי תמיד כחותם על לבך, תשביע יצרך שלא תחטא כאברהם ובועז ודוד ואלישע. ט' תיבות בוהיו הדברים כמו באנכי, ובויקרא, ובזאת התורה לעולה ט' תיבות. אשר אנכי מצוך אינו אומר אשר אני מצוך, אז היה הקב"ה בעצמו, כמו אני ה' ולא השליח, אלא אנכי אינו מייחד כי אם על ידי משה צויתיך, כך היה משה מלמד לישראל. 
יש ליזהר לכל אדם כמו שאמרו רבותינו ז"ל בברכות בפרק היה קורא ליתן ריוח בין הדבקים: ועל לבבך, בכל לבבך, עשב בשדך, ואבדתם מהרה, על לבבכם, הכנף פתיל, אתכם מארץ. וירושלמי מוסיף אשר נשבע ה'. צריך ליזהר עוד להפסיק בין תיבה לתיבה, דאמרינן בפסחים במקום שנהגו כיצד [היו] כורכין את שמע אומ' שמע ישראל ה' אלהינו ה' אחד ולא היו מפסיקין, ובירושלמי אומ' שלא היו מפסיקין בין תיבה לתיבה, ר' יוסי ור' זעירא אמרי שלא היו מפסיקין בין אחד לברוך, ואמרינן במקום שנהגו גבי אנשי יריחו רבה אמר מפסיקין היו אלא שהיו אומ' היום על לבבך ביחד, על כן ירא שמים יהא [עמוד רפו] מזהיר אע"פ שלא מיחו מאנשי יריחו. ולפי לשון הירושלמי שיפסיק מעט בין אחד לברוך שם לאחר שיבא פסוק ראשון יבא ויאריך באחד בדל"ת ובלבד שלא יחטוף חי"ת, ולא יקרא ד' כמות שהוא, יפסיק ויאמר בלחש בכל כוונת לבו ברוך שם כבוד מלכותו לעולם ועד, וגם אשר אנכי מצוך היום, יפסיק ויאמר על לבבך, וכן אשר אנכי מצוה אתכם היום, ויפסיק ויאמר לאהבה את ה', שאם יאמר היום על לבבך היום לאהבה משמע היום ולא מחר, אע"ג דפסקינן בפסחים ולא מיחו בידם ובסוכה אפסוקי מילתא לית לן בה, ירא אלהים יצא את כולם ואשריו. 
ושננתם שינונך תם, חיציך שנונים שיהו מחודדין בפיך קשרם על לבך. לבניך ולא לבנותיך, לבניך תלמידך, כמו ויצאו בני הנביאים אשר (ב)בית אל אלישע, ואלישע רואה והוא מצעק אבי אבי. ודברת בם שתהא עוסק בהם ואל תערב בהם דברים בטלים, זהו בם ולא בדברים בטילים, כל דיבורך יהא בתורה. בשבתך בביתך זהו בלילה, יש לך להגות בתורה. ובלכתך בדרך ביום, אפילו כשתלך [בדרך] תהרהר בדברי תורה. ובשכבך על מיטתך תחשוב בתורה, כמו ויקץ יעקב משנתו. ובקומך הוי רץ לתורה. 
בד' מידות הללו כל אדם עיניינו: שבת, לכת, שכיבה, קימה. בכל אלה ד' מידות רץ לבך וללמד תורה, כנגד ד' למידות ראה למדתי אתכם א', ואותי צוה ה' ללמד אתכם ב', והמשפטים אשר תלמדם ג', וזאת המצוה וגו' אשר צוה ה' אלהיכם ללמד אתכם ד'. וכן הפוך בה א' והפך בה ב' ובה תהוי ג' ומינה לא תזוע ד'. ואם תחשוב ודברת בם הרי ה', וכן חשוב כנגדו ולמדה את בני ישראל הרי ה', וכן דכולה בה הרי ה'. וכן אז ראה א' ויספרה ב' הכינה ג' וגם חקרה ד', ואם תחשוב וגם הרי ה'. ובד' מקומות צוה הקב"ה לישראל ללמד בניהם: והודעתם לבניך א', ושננתם לבניך ב', ואת בניהם ילמדון ג', ולמדתם אותם את בניכם ד', ובא"ב ד' למדי"ן: אל"ף גימ"ל דל"ת למ"ד, למ"ד כנגד ד' זוגות שהתקינו התורה, משה ואהרן תורה שבכתב, ר' ור' נתן המשנה, ר' חייא ור' אושעיא הברייתא, ורבינא ורב אשי התלמוד, לכן ד' תאמי צביה [עמוד רפז] בשיר השירים, וד' מידות בלמידים, וד' מידות ביושבי' לפני חכמים, לכך ד' דלתי"ן בא"ב דל"ת יו"ד למ"ד צד"י, לשקוד על דלתות ה' מבית הכנסת לבית המדרש ילכו מחיל אל חיל. וד' אריכות ימים לו ולבניו: למען יאריכון א', למען יאריכון ב', למען יאריך ימים על ממלכתו ג', למען ירבו ימיכם ד', כנגד ד' בנים דברה תורה חכם, רשע, תם, שאינו יודע לשאול, וד' פעמים נקראו ישראל סגולה, וד' אחותי, רעייתי, יונתי, תמתי, וד' פעמים ביד כל אחד מישראל בעירובין בפרק הדר, וד' פעמים בשבוע קורין בתורה שיני וחמישי ובשבת שחרית ומנחה, וד' הנחמדים מזהב ומפז מדבש ונופת, וד' חלקי כפרה, ד' סדרים גמרא. כך היא דרכה של תורה פת במלח תאכל א', ומים במשורה תשתה ב', וחיי צער תחיה ג', ועל הארץ תישן ד', ואם אתה עושה כן בהתהלכך תנחה אותך בעולם הזה א', בשכבך תשמור עליך בשעת מיתה בקבר ב', והקיצות לימות המשיח ג', היא תשיחך לעולם הבא ד'. 
וקשרתם לאות על ידיך וקשרתם שתהא קשירה תמה, שאם ניתקה הרצועה של התפילין אין יכול לקשור הרצועה או לתופרה יחד, שאין זה קשירה של קיימא, כי (ה)צריכה הרצועה להיות שלימה כדאיתא במנחות בפרק הקומץ רבה. לאות כאדם שנותן אות על זרועו לזכור מצות המלך, כן צוה המלך הגדול לעם קרובו לקשור, וטוטפות אחד ביד לאחר שתקשר בגובה היד תשים בגובה הראש בבין העינים, לכך נאמר והיו לטוטפות, והיו לאחר גמר מעשה. 
לטוטפות נקרא בלשון ארמי תפילין. והיו לטוטפות בגימ' תפילי"ם ג' יותר כנגד ב' תפילין יד וראש. ולמה צוה תפילין על הלב ובין העינים, זכר לארון שבאמצע כמו הלב וכרובים וביניהם הקול, כבין העינים התפילין [ובין העיניים] פרצוף אדם, זהו כי שם ה' נקרא עליך. וכל האדם אשר על ראשו תפילין יחשוב כאילו שכינה על ראשו, שהרי כמו שכת' בתפילין כי שם ה' נקרא עליך, כדכתיב אשר נקרא שם שם ה' צבאות יושב הכרובים עליו, לכך תפילין בראש כי הוא בראש מרומים ישכון. 
וכתבתם שתהא כתיבתך תם, שלא יהא הקלף נקוב כדי שתהא הדיו עוברת עליו. על מזוזות ביתך מדלא כתיב שתי מזוזות כדכת' על שתי המזוזות ועל המשקוף, שמע מינה במזוזה אחד יש להשים מזוזה כדכת', [עמוד רפח] כדמשמע בהקומץ רבה. ביתך דרך ביאתך הוא ימין דעקר איניש ריגלא דימינא ובתר הכי דשמאלא, ביתך א' פחות מביאתך. ובשעריך בין בשער בין בפתח בית צריך לקבוע מזוזה. ביתך ובשעריך, זהו בית כבוד והראוי לדירה וחול וכדמשמע בפרק קמא דיומא. 
שמע, ואהבת, והיו, ושננתם, וקשרתם, וכתבתם, באילו ו' פסוקים מ"ח תיבות כנגד אברהם, שהרי ואת הנפש אשר עשו בחרן היה בן נ"ב שנים כדאמרינן בפרק קמא דע"ז, נשאר לך (על ידי) עד שנולד יצחק מ"ח שנה, לכך כל פרשה ראשונה בלשון יחיד. ואהבת, מצוה, מצוך, לבניך, על ידך, ובשעריך, לומר אחד היה אברהם, שלא היה יהודי בעולם כי אם אברהם וגייר גרים כשהיה בן נ"ב שנה, וסימן בן ישמח אב ב"ן שנים היה, לכך וימת תרח בחרן ק' הפוכה לנ'. 
שמע אחד, ואהבת מאדך, והיו לבניך, ושננתם ובקומך, וקשרתם עיניך, וכתבתם ובשעריך, אות שבתחילת אילו ו' פסוקים ואות שבסופי פסוק ג' ד' לכך כותבין מזוזה לדלת. ה' פסוקים סופן ך' כדאמרו רבותינו ז"ל אחד צריך להמשיך כדי שתמליכוהו בשמים ובארץ ובד' רוחות העולם, מרקיע לארץ מהלך כ' שנים וכל רוח מהלך כ', לכך ה' פעמים ך'. בו' פסוקים מ"ח תיבות, ואברהם משגייר גרים עד יצחק בן מ"ח שנה, ומ"ח פעמים אזהרת גר בה' חומשים, ומ"ח פעמים אזהרת ע"ז בה' חומשים, ומ"ח ענפים גדולים בעץ חיים. 
פרשה ראשונה כנגד אברהם, לכך בלשון יחיד כל הפרשה על שם אחד היה אברהם, פרשה שנייה כנגד יצחק, לכך בלשון יחיד כגון בשדך, דגנך, תירושך ויצהרך, בשבתך, בביתך, שצדיק אחד יצא ממנו. וגם בלשון רבים, אתכם, אלהיכם, לבבכם, לכם, ושמתם, ימיכם, על שם וילכו שניהם יחדיו ששניהם צדיקים היו. פרשה שלישית כולה לשון רבים, אליהם, ועשו, בגדיהם, אני ה' אלהיכם, לפי שכל זרע יעקב צדיקים היו, כולך יפה רעייתי. 
[עמוד רפט] ובפרשה ראשונה אסור לקרוץ בעיניו ובשפתיו ובאצבעותיו, ואם עושה כן עליו הכתוב מכריז ולא אותי קראת יעקב, וצריך לכוין בכל לבו בלי עקף קרית שמע. 
והיה אם שמע תשמעו בישרם הקב"ה ששכר מצוה מצוה, אם שמוע תשמעו יותר אל מצותי, מצות מלך בשר ודם לילך עמו במלחמה שמא יהרגו, אבל מצוותי אשר יעשה האדם וחי בהם, כי הוא חייך ואורך ימיך. 
אשר אנכי מצוה אתכם היום שיהיו המצוות בעיניך כאילו היום ציויתיך. ואם תשמע חכם מקטן שבישראל כאילו שמעת מפי. ולא תאמר אלמד כדי שיקראוני רבי וכדי שאהיה עשיר וכדי שאקבל שכר לעולם הבא, ת"ל לאהבה עשה מאהבה, וסוף הכבוד והעושר והשכר לבא, כי כל אדם שעובד רבו מיראה אם עושה לו רבו רעה עוזבו והולך לו, אבל אתה עשה מאהבה, אפילו יפגע בך מידת הדין תן לו תודה, זהו לאהבה את ה'. 
את לרבות צדיקים ואת יראי ה' יכבד, ותלמידי חכמים ותמימים הישרים בלבותם. ה' לשלם שכר. אלהיכם דיין אם לא תשמעו לו. 
ולעבדו ללמד בתלמוד, כדכתי' ויניחהו בגן עדן לעובדה זהו תלמוד ולשומרה אילו המצות, כשם שעבודת מזבח קרוי עבודה כך התלמוד קרוי עבודה. ולעבדו בא"ת ב"ש פכ"ז שק"פ בגימטריא ללמו"ד בתלמו"ד. ד"א, ולעובדו בכל לבבכם זו תפילה שהיא בלב, כדכתיב בדניאל וזימנין תלתא ביומיה הוא בריך על ברכוהו וגו', די אנת פלח ליה ליה בתדירא, הרי התפילה נקראת עבודה כעבודת מזבח. ולפי שהמלאכים בזמן בית המקדש היו עולין בלהב הקרבנות השמימה, כמו שכתוב ויהי בעלות הלהב מעל המזבח השמימה ויעל מלאך ה' בלהב המזבח, ועכשיו שאין בית המקדש קיים עולים בתפילה שיוצאה מן הלב שהתפילה כסולם, ואם אין מתכוין בשום ברכה הרי שם פסק הסולם, על כן איש האלהים יכוין בכל התפילה, וכת' תיכון תפילתי קטורת לפניך. ו"ו דו'לעובדו' ב"ל דב'כל' א"ת ב"ש שלהם פ"פ ש"כ, הרי ו"פ ו"פ ב"ש כ"ל בגימטריא תפיל"ה. 
ולעובדו בכל לבבכם שלא יהא לבבכם גס בעבודתו כי אם בלב שלם יעבדוהו. ובכל נפשכם בכל רצונכם, בכאן לא דיקדקו אפילו נוטל נפשך, ויש [עמוד רצ] לך אדם שממונו חביב עליו מגופו אמר ובכל מאדך, בכאן אין כתיב ובכל מאודכם על כן לא דיקדקו, אתם שמעתם לעשות מה שעליכם אף אני אעשה זאת לכם ונתתי מטר ארצכם בעתו. מטר על שם שיורה כמטרה לחץ על כן נקרא מטר, וכן יורה, וכן רביבים כמו ורבו. 
ונתתי אני בעצמי, כדכתיב הנותן מטר על פני ארץ. מטר ארצכם מתמצית ארץ ישראל שותה העולם כדאיתא בתענית, לכך אנו מתפללין בגולה מן המטר ומן הטל הקרובות, שהרי כשהקב"ה נותן מטר על פני ארץ אז ושולח מים על פני חוצות ביד מלאכים. בעתו בגימ' בלילו"ת, לילי רביעיות ולילי שבתות שאז אין בני אדם הולכין. בעתו בגימ' להטי"ח גגות. מטר ארצכם בעתו יורה סופן מור"ה, שמורה הבריות להטיח גגותיהן, את המורה לצדקה. יור"ה אותיות ירו"ה שמרוה את האילן ומשקה את התהום. יורה בגימטריא זה"ו בל"י הזע"ף, שמתכוין לארץ בלי זעף. מלקוש שיורד על המלילות ועל הקשין. 
ואספת דגנך אם אין דרך ארץ אין תורה. אמר רבא לתלמידיה במטותא מינייכו לא תיתו ביומי ניסן וביומיה תשרי. דגנך ולא דגן גוי. תירושך יין, כדכתיב כאשר ימצא התירוש באשכול. ויצהרך שמן, לפי שמאיר כצהרים. 
ונתתי עשב בשדך לבהמתך שיגדלו עשבים שיאכלו הבהמות, זהו שחת תבואה שלא הביאה שליש וכרתי וכיוצא בהן, ונקרא עשב שהוא משביע הבהמה, זהו מצמיח כמו תבן חציר לבהמה ועשב כמו כרתי לעבודת האדם וכשיגדל ירקות ככרתי, ואספסתא הוא שחת שיתנו לבהמה אז ואכלת ושבעת מתבואתך אבל כלה לבהמתך סימן רעב. וצריך אדם ליתן לבהמתו לאכול ואחר כך ואכלת ושבעת בברכות ובגיטין, ואע"פ שתגוז ותשליך לבהמתך כל ימות הגשמים מן התבואה לא תפחות עבור זה. ואכלת ושבעת למה כשהבהמה שביעה [ו]רב תבואות בכח שור. 
[עמוד רצא] השמרו לכם פן יפתה לבבכם לאחר שתשבעו כדכתי' פן תאכל ושבעת ורם לבבך ושכחת, וישמן ישורון ויבעט, ואכל ושבע ודשן ופנה. השמרו לכם לנפשותיכם. פן יפתה לבבכם לאחר שתשבעו ולא תלמדו התורה מעלה אני עליכם כאילו סרתם מדרך הטובה. ועבדתם אלהים אחרים כדכת' בדוד כי גרשוני היום מהסתפח בנחלת ה' לאמר לך עבוד אלהים אחרים. [אלהים אחרים] אחרים ממש, שמאחרים הטובה לבא לעולם, והם אחרים לעובדיהם וכשצועקים לפניהם ואין עונין, כאילו צועקים אחרים כדכתי' אף יצעק אליו ולא יענה. 
והשתחויתם להם על ההשתחוואה חייב אפילו ע"ז שאין דרכה לעבוד בהשתחואה, כמו בעגל וישתחוו לו. וחרה אף ה' בכם חרה לשון חמימות, כמו חרה נחשתן אף, כשהאדם כועס חרה מנשם באפו, כך כשהקב"ה כועס הוא בעצמו אינו כועס כי לפניו אין שייך חרון אף ולא שחוק, כי באדם כעס ושחוק לפי שיש לו שינוי, אבל המלך הגדול אני ה' לא שניתי, אינו כועס ושוחק כי אם מראה בזוהר הכבוד, כשחוק ה' ישחק למו פנים של שחוק, וכשכועס מראה בענן כעין כעס, איכה יעיב באפו, עלה עשן באפו, ואש קדחה באפו, עד מתי עשנת בתפילת עמך. 
ועצר את השמים מלך בשר ודם עוצר ספוג מלא מים יוצאין המים, אבל הקב"ה הן יעצור במים ויבשו. ועצר את השמים ולא יהיה מטר שאע"פ שתראה השמים מכוסים בעננים לא יריקו על הארץ, ולפי שהעננים קרובים לשמים אמר ועצר את השמים. ועצר את השמים את לרבות אוצרות גשמים. את, לרבות טללים ורוחות. את, לרבות שמש אחר המטר, ואיד שלא יעלה על הארץ ולא יהיה מטר כלל ועצר בכם, אבל אומות העולם שליוים ושקטים. 
והאדמה הם שדות, כמו והאדמה לא תשם, אדמתכם לנגדיכם זרים אוכלים אותה, ונקראת אדמה שמשבעת [את] האדם. את יבולה את לרבות ועץ השדה לא יתן פריו, ואפילו מה שאתה מוביל לה לא תתן האדמה, וכשאין גדילה התבואה הרי בני נח אבודים, זהו ואבדתם מהרה מעל הארץ הטובה אע"פ שנתן לכם ארץ טובה הרי אתם אבודים ממנה גולה אחר גולה, ואינכם נכנסין לארץ טובה. מעל הארץ הוא יישוב ערים, הטובה [עמוד רצב] ארץ זבת חלב ודבש. אשר ה' נותן לכם ליתן תרומות ומעשרות, ואתם חטאתם ותקיא הארץ אתכם. 
ושמתם את דברי אלה על לבבכם זכה שלמד התורה לשמה התורה סם תם לו. ושמתם שתהא התורה שומה בפיך ובלבבך כשולחן ערוך. את דברי את לרבות תלמוד הלכות ואגדות, ולרבות מצוות הנתונות באמירה. את לרבות טעמים וסודי תורה ומעשה בראשית ודיקדוקי סופרים. אלה ולא חכמת דברים בטילים כגון יוונית. אלה בגימטריא ל"ו, ועליהם תלמוד שלשים וששה, זהו הליכות עולם לו, אל תיקרי הליכות אלא הלכות ל"ו מסכתות הם, זהו הל"א כה דברי כאש, כמנין הל"א טפחים בלוח כי הלוח ל"ו טפחים, כי לוח ו' טפחים על ו' טפחים חלקהו לרצועות ויהי ל"ו טפחים, וטהרתה בט' קבין שהן ל"ו לוגין. 
על לבבכם כחותם, כלומר שלא תזוח דעתך מן התורה, ואמרו רבותינו שיהו תפילין כנגד הלב. ועל נפשכם וקשרתם אותם לאות על ידכם כמו העבד יוצא בחותם שבצוארו להודיע שהוא כפוף לו, וכן התפילין ביד ובראש להודיע שהם עבדי ה'. לאות כרך אחד, בית אחד אתה נותן על ידך בגובה היד שכת' על לבבכם וקשרתם, ידך ושמאל דכתיב (ו)ידה ליתד תשלחנה וימינה, אף ידי יסדה ארץ וימיני. לאות על ידכם אות, כמו זה לך האות, כי אתה עבד מלך שלטון בתתו אות תפילין בידך. ולמה תפילין שביד (אחד) בית אחד על שם אברהם שנאמר אחד היה אברהם, וכת' בו הרימותי ידי אל ה' אל עליון, לכך י' ביד י' א"ת ב"ש של מ' של אברהם. 
והיו לטוטפות בין עיניכם בבין העינים במקום שמוח תינוק רופס ששם שכן הנשמה שם התפילין, כמו על הארון מקום שכינה. בד' מקומות מזכיר פרשת תפילין בקדש, בו(י)היה כי יביאך, בשמע, בוהיה אם שמע, כנגד ד' פרשיות שהן בתפילין. 
ולמדתם שתהא לימודך תם, שתדע הכל ולא תלמד עבור גיאות. אתם ולא גוים, משפטים בל ידעום. את בניכם לרבות בני בניכם, כדכת' והודעתם לבניך ולבני בניך. את לרבות תלמידכם, בני הנביאים [עמוד רצג] תלמידיהם, וכת' אלה תולדות אהרן ומשה, אלעזר ואיתמר. בניכם ולא בנותיכם. 
לדבר בם ולא בדברים בטילים כדכת' כל הדברים יגיעים ולא יוכל איש לדבר, יכול הזקן ילמוד בן בנו אבל לא הבן, כגון יעקב ילמד חנוך בן ראובן אבל לא ראובן ת"ל ולמדתם אותם את בניכם, שניכם יעקב וראובן חייבין ללמוד חנוך, הא כיצד, בעוד שראובן עוסק צורכו וצורכי אביו מכניס ומוציא, יעקב הזקן שבבית ילמד חנוך, זהו לדבר בם בשבתך בביתך. 
בשבתך בביתך ובלכתך בדרך ובשכבך ובקומך הרי סופן ו' פעמים ך' הם ג' אלפים, כנגד וידבר שלשת אלפים משל, על כל מצוה ג' אלפים משלים. כנגד הגן מהלך ג' אלפים שנים, שהרי העולם מהלך ת"ק והעולם מס' לגן, הרי גן ל' מאות שנה, לכך בכל מקום שיר המעלות ואחד שיר למעלות ל' מעלות לגן. 
ב'ניכם לדב'ר ב'ם ב'שבתך ב'ב'יתך וב'לכתך ב'דרך וב'שכבך וב'קומך, הרי י"ב ביתי"ן זה אחר זה הם כ"ד, כנגד כ"ד ספרים, כ"ד שעות, וי"ב מזלות משמשין כ"ד שעות כל מזל ב' שעות. 
וכתבתם כתיבה תמה, שלא יכתוב ביתי"ן כפי"ן דלתי"ן רישי"ן, כך יתאר האותיות אב גד הו זח טי כך למם נן סע פף צץ קר שת. 
על מזוזות ביתך חובת הדר היא. בית"ך בגימ' ביאת"ך. ובשעריך שלפני חצר ביתך. 
למען ירבו ימיכם בעולם הזה. וימי בניכם לעולם הבא בימות המשיח. כימי השמים על הארץ לעולם הבא. למען ירבו בעולם שכולו ארוך וטוב, כמו שאומ' בשילהי שחיטת חולין ובפרק קמא דקידושין. והארכ"ת ימי"ם בגימ' בעול"ם שכ(ו)ל"ו ארו"ך. למע"ן ירב"ו ימיכ"ם בגימ' ז"ה בעול"ם שכול"ו ארו"ך כול"ו טו"ב. ימיכם וימי בניכם כי בעולם הזה אין אדם רואה ריבוי ימים בבניו עד לעתיד לבא כשתלד בכל ימים ובלע המות לנצח. 
על האדמה מלמד שכל הברכות תלויין כשישראל על אדמתם, אבל בגלות ואכלה אתכם ארץ אויביכם. אשר נשבע ה' לאבותיכם לתת להם לעתיד יתן הארץ לאבות העולם. כימי השמים על הארץ יעמד שמכם וזרעכם, וגם תהיו בארץ כמנין ימי השמים על הארץ א' פחות [עמוד רצד] מונושנתם. ע' אותיות בפסוק עם הקריאה. למען ירבו שירבו ימיכם מע' שנה, ובחרת בחיים לפי שתבחרו בתורה הנדרשת בע' פנים, ונקראת עץ חיים. 
ויאמר ה' אל משה לאמר בכל מקום כתיב וידבר וכאן ויאמר, כי ויאמר שייך לומר במקום שיש מחשבה גדולה, לכך בכל מעשה בראשית כתי' ויאמר שבלילה חושב זהו אמרי דעת, כמו כן בכאן. מה ראה הקב"ה לתת לישראל ציצית, אלא כל ימות החול אדם מצווה בתפילין וזוכר את בוראו זהו לאות על ידך, אבל בשבת ובימים טובים אין אדם נושא תפילין שהן עצמן נקראו אות אדם שכח בוראו, אמר הקב"ה אל לבו אתן להם אותם בכנפי כסותם כמו העבד בחותם שבכס(א)ותם ויזכרו יראתי וזכרתם את כל מצות ה', לכך נאמר ויאמר. לכך סמך מקושש לציצית, כי בשבת לא היה לו שום זכירה וחטא נתן להם ציצית לזכור המצות. לאמר לישראל. 
דבר אל בני ישראל ולא אל העבדים ונשים. ואמרת להם להזהיר הגדולים על הקטנים, קטן שיודע להתעטף ב' ציציות לפניו וב' ציציות לאחריו כדאמר בסוכה ובאבכיר אביו לוקח לו ציצית. 
דבר ואחר כך ואמרת, (כדשייך) [כך שייך] אליהם ואחר כך להם. אליהם שייך במקום שלא דיבר עדיין מן הענין לאחר שכבר דיבר יאמר להם, כמו צו אל בני ישראל ואמרת אליהם, לאחר כך ואמרת להם זה האשה. 
ועשו להם ציצית אין ציצית אלא דבר היוצא, כדכתיב ויקחני בציצית ראשי. על כנפי סימן ואשא אתכם על כנפי נשרים. ציצי"ת בגימ' נשרים. בגדיהם בגד חשוב ג' אצבעות, לכך החוטין בתוך ג' אצבעות לכנף. על כנפי בגדיהם לדורותם מצוה זו נוהגת. ונתנו על ציצית הכנף כי צריך כעין כנף, צריך להיות הציצית במקום ארוך, ולא במקום פתיל. ונתנו ולא שיארגנה עמה. 
פתיל צריך לפותלו שליש ושני שלישי ענף. תכלת לפי שדומה לים [עמוד רצה] וים דומה לרקיע ורקיע דומה לכסא היקר, על כן צוה בהיות מוצא צבע תכלת שיקח פתיל תכלת וישים עם הלבן, לפי שיש בו כעין צמר ופשתים למעלה, ולא ממש אלא כחזיון הנביאים נדמה להם כן, ושער רישיה כעמר נקי, והאיש לבוש הבדים, על כן צמר ופשתים אסור אם לא בציצית. 
מן ועשו להם ציצית עד סוף הפסוק ז' תוי"ן, אבל ואמרת להם אין לחשוב, שעיקר המצוה אין מתחלת כי אם מן ועשו, ז' תוי"ן הן כ"ח מאות, כנגד כ"ח מאות שיעבדו למי שהיה זריז במצות ציצית כדאמ' בשבת דכתיב בימים ההם יחזיקו עשרה אנשים מכל לשונות הגוים בכנף איש יהודי, הרי מע' אומות מכל אומה י' הם ת"ש לכנף אחד, הרי לד' כנפות כ"ח מאות לכנף אחד ת"ש, זהו על ציצית הכנף כמניין ע"ל ציצי"ת יקבצו אל הכנף. 
ציצית הכנף פתיל תכלת בגימ' התכל"ת דומ"ה א"ל הי"ם וי"ם דומ"ה א"ל הרקי"ע ורקי"ע הו"א דומ"ה א"ל כס"א הכבו"ד. 
והיה לכם לציצית המצוה הזאת תהיה לכם מה שיוציא מכנפיכם, כמו תנו ציץ למואב. וראיתם אותו הסימן שבכסותכם כעבד כחותם שבכסותו. וזכרתם את כל מצות ה' שתאמרו אנו עבדים להקב"ה דין הוא שנעשה אותם. וראיתם אותו הקב"ה, הואיל ותכלת דומה לציצית לכסא הכבוד. אתו בגימ' זה"ו השכינ"ה. וראיתם א(ו)תו בגימ' פר"ט לכסו"ת ליל"ה אבל סומ"א הו"א חיי"ב. 
וזכרתם את כל מצות את לרבות חוקים ומשפטים ואהבת את ה' ויראת שדי. את, לרבות גדר המצוות כגון עירובי חצירות ותבשילין ונטילת ידים. את, לרבות מצוות סופרים. והאיך יזכרו, אלא ח' חוטים כנגד כל מצות, והעבירות בח' מקומות הם באזנים א', באף ב', בעיניים ג', בלשון ד', בוושט לאכול ה', בידים ו', ברגל ז', בערווה ח', הלב גומר עם כל אחד לכך ח' חוטין. ציצית בגימט' ת"ר וח' חוטין וה' קשרים הרי תרי"ג. וזכרתם ועשיתם לא המדרש הוא עיקר כי אם המעשה. ועשיתם אותם ולא עבור גיאות כדי שיקרא חסיד, כי אם מאהבת ה' ומרשפי אש הבוער בלבו לעבוד לבוראו. 
ג' פעמים ציצית בפרשה וד' פעמים ה' וד' פעמים אלהות, כי מצות ציצית ד' חוטין בתוך ג' אצבעות. כ"ל מצו"ת ה' בגימ' תרי"ג. 
ה' קשרים לכנף אחד הרי לד' כנפות כ' קשרים, כנגד העולם מהלך ה' [עמוד רצו] מאות לרוח אחד, הרי לד' רוחות כ' מאות שנים. ל"ב חוטין נגד ל"ב נתיבות שבהם נברא העולם. ד' כנפות חייב בציצית כנגד ד' כנפים לחיה, והטלית צמר לבן על שם ושער רישיה כעמר נקי, וישראל קדושים הם. ועוד על ארבע כנפות כסותך כנגד הוד והדר לבשת, גיאות לבש, לבושיה כתלג, הרי ד' מלבושי הוד, אבל וילבש צדקה אין לחשוב ולא וילבש בגדי נקם, שאינם כאילו מלבושי הוד. 
ג' פעמים ציצית בפרשה כנגד ג' אבות, וכנגד ג' שבטים בכל דגל, ד' ציצית בד' דגלים, וכנגד ד' דגלים סביב כס יקר כדאיתא בריש פרקין דר' אליעזר. וד' חוטין לכנף הרי לד' כנפים י"ו, כנגד י"ו פנים לחיה, על כן הנושא טלית צריך להכיר בוראו. 
וזכרתם את כל מצות ה' ועשיתם אותם ולא תתורו אחרי לבבכם ואחרי עיניכם לא תלכו אחרי מראית לב ועין. תתורו כמו תרתי בלבי, וגם לשון ויתורו, לתור להם. ל"א תתור"ו אחר"י לבבכ"ם בגימ' ל"א תת(ו)ר"ו אחר"י מי"ן. לבבכם ואחרי עיניכם בגימ' כ"ל הזנו"ת, כשם שזנות ממש נקרא נואף כך הנואף בעיניו, כעין כי היא ישרה בעיני, ועין נואף שמרה נשף, על כן הירא את דבר ה' אל יראה פני אשה כי אם פני אשתו ודיו. אתם ז[ו]נים בגימ' לאח"ר עבוד"ה זר"ה, כדכתיב ויזנו אחרי הבעלים. אחרי לבבכם ואחרי עיניכם העינים הולכות אחר מחשבת הלב. אשר אתם זונים אחריהם כשם שהאשה מזנה מבעלה והולכת אחר מחשבה כך ההולך מהקב"ה לילך אחרי התוהו. 
למען תזכרו על כן צויתי לכם ציצית למען תזכרו המצות ועשיתם אותם. תזכרו צריך להתיז ז' של תזכרו, בירושלמי שלא יהא כאומר תשכרו דמשמע עשו בעבור שכר. ב' זכירות וזכרתם תזכרו, כנגד תורה בכתב ובפה, וכן ב' פעמים מצוותי, וזכרתם את כל מצוותי את כל מצוותי, תזכרו ועשיתם זכרון כמעשה. 
את כל מצותי לרבות משמרת למשמרת, קבלת [מלכות] שמים בכל יום. את לרבות מצות נביאים, אפילו לעבור כאליהו בהר הכרמל, וכשמואל טלה חלב, וכגדעון. 
[עמוד רצז] תזכרו ועשיתם חישב לעשות מצוה ונאנס ולא עשאה מעלין עליו הכתוב כאילו עשאה ולחושבי שמו. את כל לרבות מצוה שעשה הקב"ה גמילות חסדים ביקור חולים קובר מתים, ולרבות המזכה רבים. את כל מצותי והייתם קדושים הא השומר מצוה נקרא קדוש, כי איש אלהים קדוש הוא, וכשתתעטפו בלבן הרי אתם קדושים כאלהים לבוש הבדים. 
אני ה' אלהיכם אשר הוצאתי אתכם מארץ מצרים על מנת כן הוצאתי אתכם להיות לכם לאלהים, ויחוגו לי במדבר, ואנחנו לא נדע מה נעבד את ה', אנכי ה' אלהיך אשר הוצאתיך, כי לי בני ישראל עבדים, למה אשר הוצאתי אותם. וכשם שבמצרים הבחנתי בין טיפה של בכור לשאינה של בכור כך אני מבחין בין תכלת לקלא אילן. אני ה' אלהיכם ב' פעמים, נאמן אני לשלם שכר ואני דיין מי שלא חשש עליה. 
ג' אלהיכם, לאלהים, אלהיכם, נגד ג' קשרים למטה לאחר שגודלין הכל, ב' פעמים ה' נגד ב' קשרין למעלה טרם יגדיל. ה' ב' פעמים גימ' נ"ב נגד כ' קשרים לב' חוטין. ב' קשרים למעלה כנגד ב' מלך הכבוד בשאו שערים הראשון, וג' למטה כנגד ג' מלך הכבוד בשאו שערים אחרון. שני שלישי ענף שליש גדיל, כל גדיל השליש להקב"ה וימי המעשה ב' ימים קורין בתורה, קדוש קדוש קדוש נתן ב' לישראל ונשאר לו השליש, לכך הידור מצוה עד שליש. 
רמ"ח תיבות בקרית שמע עם אמן אל מלך נאמן ועם ברוך שם נגד רמ"ח איברים, שבכל איברים ירגיז כשיאמר ה' אחד, כל עצמותי תאמרנה ה' מי כמוך. 

פירושי סידור התפילה לרוקח [מג] אמת ויציב 
======================================== 
[מג] אמת ויציב 
אמת ויציב צריך לומר אני ה' אלהיכם אמת כדכתיב וה' אלהים אמת (כדכת') כדאמרי' בברכות. ולא יאמר אני ה' אלהיכם אמת אמת ויציב, ב' פעמים אין לומר אמת דתפשיה כל אמת להאי, אלא שליח ציבור יאמר אלהיכם ומיד אמת ויציב יתחיל. ואם אחד מן בני הקהל שגמר קריאת שמע קודם שליח צבור, יאמר ה' אלהיכם אמת וימתין עד ששליח צבור יאמר אמת, [עמוד רצח] וגם הוא ישמע מפי שליח צבור, ויכוין כל תיבה שישמע או יאמר עם שליח צבור כל תיבה ותיבה כדי שיכוין לסיים עמו. 
ולפי שהקדוש ברוך הוא שומר אמיתו לבני האדם שהרי בכל לילה מפקידין נשמותם בכפו דכתיב בידך אפקיד רוחי, מיד באין מלאכי מידת הדין ואומרים לפני הקדוש ברוך הוא, רבונו של עולם אל תחזיר לו רוחו כי כך וכך הרבה למעול היום, וזהו ותפקידנו לבקרים, משיב הקב"ה הם נתנו לי פקדון רוחם לא אחזיר את אשר הופקד אתי, מיד מחזיר להם רוחם בתוך גופם, על כן התקינו נביאים שביניהם וחכמים שעם כנסת הגדולה לומר אמת ויציב בשחרית ואמת ואמונה בלילה כדכתיב ואמונתך בלילות. 
ראיתי במעשה הגאונים מאמת ויציב עד הדבר הזה לעולם ועד אגרת אחת היתה, לפי כשיסדו מאה ברכות שלחו לגולה רצונכם לקבל עליכם לומר בכל יום מאה ברכות, שלחו להם אמת ויציב עד הדבר הזה עלינו לעולם ועד. ט"ו וויי"ן זה אחר כגון ויציב ונכון וקיים וישר ונאמן ואהוב וחביב ונחמד ונעים ונורא ואדיר ומתוקן ומקובל וטוב ויפה. ט"ו ווי"ן הם תשעים, ה'דבר ה'זה ב' ההי"ן הם י', הרי ק' כנגד ק' ברכות. וכן מן אמת ויציב עד עוד זולתך מאה תיבות, כנגד מאה ברכות. 
ט"ו ווי"ן כנגד ששכח משה מן הכסף שעשה לווין, אמר בלבו אנה שמתי את הכסף, ובאילו ט"ו ווי"ן הוזכר. ט"ו ווין כנגד ט"ו ממי"ן, אתה הוא ה' לבדך אתה עשית את השמים ושמי השמים וכל צבאם והארץ וכל אשר עליה הימים וכל אשר בהם ואתה מחיה את כולם וצבא השמים לך משתחוים, ונגדן שיר ושבחה בישתבח ט"ו, וכן ט"ו שיר המעלות, וט"ו דברים באו [עמוד רצט] למשכן, וט"ו דברים מיוסדים בא' ב' בתילים. וט"ו לך ה' הגדולה והגבורה והתפארת והנצח וההוד והממלכה והמתנשא לכל ראש והעושר והכבוד מושל כח וגבורה לגדל ולחזק מודים תפארתך. אבל גבורה אין לחשוב שכבר חשבנו והגבורה, וכן לגדל אין לחשוב שכבר חשבנו הגדולה, וכך ט"ו ווי"ן באמת ויציב. 
ט"ו ווי"ן הם צ' זהו שמעה ה' צדק אומר בשוחר טוב זו קרית שמע. וכן בקרית שמע צ' דברים בין לשון יחיד בין לשון רבים: שמע, ואהבת, אלהיך, לבבך, נפשך, מאדך, מצוך, לבבך, ושננתם, לבניך, ודברת, בשבתך, בביתך, ובלכתך, ובשכבך, ובקומך, וקשרתם, ידיך, עיניך, וכתבתם, ביתך, ובשעריך, תשמעו, אתכם, אלהיכם, לבבכם, נפשכם, ארצכם, ואספת דגנך, ותירושך, ויצהרך, בשדך, לבהמתך, ואכלת, ושבעת, השמרו לכם, לבבכם, וסרתם, ועבדתם, והשתחויתם, בכם, ואבדתם, לכם, ושמתם, לבבכם, נפשכם, וקשרתם, ידכם, עיניכם, ולמדתם, בניכם, בשבתך, בביתך, ובלכתך, ובשכבך, ובקומך, [וקשרתם], וכתבתם, ביתך, ובשעריך, ימיכם, בניכם, לאבותיכם, להם בני ישראל, אלהיכם, ועשו להם, בגדיהם, לדורותם, ונתנו לכם, וראיתם, וזכרתם, ועשיתם, ולא תתורו, לבבכם, עיניכם, אתם, זונים, תזכרו, ועשיתם, והייתם קדושים, לאלהיכם, אלהיכם, אתכם, לכם, אלהיכם, הרי צ' דברים, תקנו לכך ט"ו ווי"ן שעולין לצ'. 
וט"ו דורות מאברהם שכתוב בו זרע אברהם אוהבי עד שלמה שכתוב בו וה' אהבו. לכך לאחר קרית שמע שכתוב בו ב' אהבות ואהבת לאהבה ט"ו ווי"ן, על כן ירא השם יזהר לקרותם לבל יוסיף ויפחית מפילפולו, כי אות אחת יוצא לכמה טעמים כל שכן תיבה אחת ומילה אחת. 
אמת ויציב יציב הוא לשון קיום, ונכון הדבר. וקיים לקבל עלינו עול מלכותו. וישר הדבר. ונאמן קיום, כמו מים נאמנים. ואהוב וחביב בעינינו. ונחמד ונעים לקבל מוראו. ונורא ואדיר אהבתו. ומתוקן הדבר. ומקובל לנו. וטוב ויפה הדבר הזה לומר ה' אלהינו ה' אחד. עלינו לקבל לעולם ועד כמו שאמרו על הים ה' ימלוך לעולם ועד. 
אמת אלהי עולם מלכינו אמת הוא שאתה מלכינו אלהי עולם, כי בראת עולמך להודיע לבני האדם כבוד מלכותך בכל מקום. צור יעקב חוזק של יעקב שהיה נס אליך לעזרה. מגן ישעינו שאתה שומרינו מן האומות. מגן עזרך ואשר חרב גאותך, ולפי שמצאו ותתן לי מגן ישעך, עם נושע בה' יסדו מגן ישעינו. לדור ודור הוא קיים ושמו קיים ה' אחד ושמו אחד, כאשר [עמוד ש] היה טרם העולם הוא ושמו בעולם לבדו. וכסאו נכון נכון כסאך מאז, כי מדיבור כבודו יצא אש מרחפת על (פני) המים. וברא כסא הכבוד מתוקן בהוד והדר, שלהבת אש במעלות שלש כאשר כתוב במקרא כמה פעמים, והכסא לא נברא כי אם שידעו בני האלהים איזה מקום ישתחוו באימה, כאשר היו ישראל משתחוים במקום הארון כאשר עושין מן היום ההוא והלאה עד היום הזה. ומלכותו ואמונתו לעד קיימת כי הוא אלהים חיים. 
ודבריו חיים שהרי מכל דיבור שיוצא מפי(ו) הקדוש נברא בו מלאך, אם מדבר ברחמים אתו מלאך נקרא מלאך רחמים, אם מדבר באף הרי הוא מלאך אף, אם מדבר מתורה הרי הוא ממונה על התורה, כך כל דבר לפי מה שהוא, זהו ודבריו חיים, שהרי כל דיבור בעצמו היה הולך ונכתב מעצמו על הלוחות חרות ומעצמו נקרא, כמו שפייט הפייטן ויפתח ספר זכרונות ומאיליו יקרא, ויהיו נקראים לפני המלך, זהו ודבריו חיים וקיימים מגיד מראשית אחרית, וכן הוא נאמנים, מלך בשר ודם מדבר דבר מת איה דבריו, אבל אלהים חיים דבריו נאמנים כי שנותיו אין חקר. 
ונחמדים דבריו הנחמדים מזהב ומפז רב. לעד ולעולמי עולמים דבריו נאמנים כי שנותיו אין חקר, על כן לעד ולעולמי עולמים נקבל מלכותו. על אבותינו ועלינו ועל בנינו ועל כל דורותינו ועל כל דורות זרע ישראל עבדיך כמו והנגלות לנו ולבנינו עד עולם, כך אנו מקבלים מלכותך עלינו ועל בנינו ועל דורותינו, והודעתם לבניך ולבני בניך. 
על אבותינו א', ועלינו ב', ועל בנינו ג', ועל דורותינו ד', ועל כל דורות זרע ישראל עבדיך ה', נגד בית אהרן א' בית הלוי ב' בית ישראל ג' יראי ה' ד' ברוך ה' מציון ה'. וכנגד ויבן משה (שם) מזבח (לה') ויקרא שמו ה' ניסי א', המזבח אשר עשה שם בראשונה ויקרא ב', ויטע אשל בבאר שבע ויקרא שם בשם ה' אל עולם ג', ויבן שם מזבח ויקרא בשם ה' ד', מזבח ויקרא לו אל אלהי ישראל ה', לכך אנו מזכירין ה' דברים לזכור לנו אילו ה' מזבחות וקריאות. 
על הראשונים ועל האחרונים דבר טוב וקיים לעולם ועד (ב)אמת ואמונה חוק ולא יעבור בין בריתות ברית ראשונים בין אחרונים נעשה בין דורות ראשונים בין אחרונים. אמת שאתה הוא ה' אלהינו מלכינו מלך אבותינו כי הם קיבלוך עליהם ואמרו ה' ימלוך לעולם ועד. [עמוד שא] גואלינו גואל אבותינו ולא את אבותינו גאל הקב"ה בלבד, כי אם אותנו גאל עמהם שנאמר ואותנו הוציא משם. יוצרינו בוראינו. צור ישועתינו צור ישע, כלומר כשם שהאדם חוסה בצור אחד כי אם חוסים בו, צור חסיו בו, עם נושע בה'. פודינו מכל צרה. ומצילנו ממנה, כי הוא מעולם מצילנו בשמו הגדול. אין לנו אלהים עוד זולתך ה' אין כמוך ואין אלהים זולתך בכל אשר שמענו באזנינו. 
ולפי שיש מן אמת ויציב עד זולתך ק' תיבות כנגד ק' ברכות מפסיקין בכאן ואומ' זולתות שפייטו הפייטים, ולפי שאיגרת היתה מן אמת ויציב מהפכין אותו כשאומ' קרובות ואומ' אמת ויציב ונכון וקיים וישר ונאמן וטוב הדבר הזה, אין פוחתין מז' כנגד ז' רקיעים. באמת ויציב עד זולתך ז' עניני אמונה: אמת ויציב א', אמת אלהי עולם ב', ואמונתו ג', נאמנים ד', באמת ה', ובאמונה ו', אמת ז', כנגד ז' אלפים שנה ו' אלפים הווה העולם ואלף שביעי חרב הוא אמת בכולם. ואם לא תחשוב אמת ויציב כי מוסב הוא על אני ה' אלהיכם אמת כמו וה' אלהים אמת הרי ו', וכן באמת ויציב ועזרת ו' אמת, אילו הן: אמת ויציב א', אמת אלהי עולם ב', אמת שאתה הוא ג', אמת אתה הוא אדון ד', אמת אתה הוא ראשון ה', באמת ובאמונה הרי ו', כנגד שהקב"ה אמיתי בו' אלפים שהווה העולם. וכן בבראשית רמז ו' אמת בסופי תיבות: בראשית ברא אלהים את אמת א', וירא אלהים את האור אמת ב', ויברא אלהים את התנינים אמת ג', ויברא אלהים את האדם אמת ד', וירא אלהים את האור אמת ה', ברא אלהים לעשות אמת ו'. 
ד' מלכות מלכינו א' ומלכותו ב' מלכינו ג' מלכינו מלך ד', כנגד ג' מלכו בכיפה והקב"ה במגילה. ב' צור צור יעקב א' צור ישועתינו ב', כנגד ב' שהחריבו ביתו והגלונו והושיענו, צור יעקב בבבל צור ישועתינו באדום, וב' פעמים שמך וב' ושמך קיים מעולם שמך כנגד וה' אלהים, וכנגדן שני כרובים. 
י' שבחות, אמת שאתה הוא ה' אלהינו א', מלכינו ב', מלך אבותינו ג', גואלינו ד', גואל את אבותינו ה', יוצרינו ו', צור ישועתינו ז', פודינו ח', ומצילנו ט', אין לנו אלהים עוד זולתך י', כנגד י' ברוך ה' אלהי ישראל וי' אין עוד, אילו הן: [עמוד שב] א' ברוך ה' אלהי ישראל מן העולם ועד העולם, ב' ברוך ה' אלהים אלהי ישראל עושה נפלאות לבדו, ג' ברוך ה' אלהי ישראל מן העולם ועד העולם ויאמרו כל העם אמן הללויה, ד' ברוך ה' אלהי ישראל מן העולם ועד העולם ויאמרו כל העם אמן והלל לה', ה' ברוך אתה ה' אלהי ישראל אבינו מעולם ועד עולם, ו' ברוך ה' אלהי ישראל אשר עשה את השמים ואת הארץ, ז' ברוך ה' אלהי ישראל אשר דבר בפיו את דוד אבי, ח' ברוך ה' אלהי ישראל אשר שלחך היום הזה, ט' ברוך ה' אלהי ישראל אשר נתן היום יושב על כסאי, י' ברוך ה' אלהי ישראל אשר דבר בפיו את דוד אבי. וי' כי אפס בלעדי אני ה' ואין עוד א', לא תוהו בראה לשבת יצרה אני ה' ואין עוד ב', הלא אני ה' ואין עוד ג', ואין עוד אלהים מבלעדי ד', אני ה' ואין עוד ה', אני ה' ואין עוד זולתי ו', ואני ה' אלהיכם ואין עוד ז', כי ה' הוא האלהים (ו)אין עוד ח', כי ה' הוא אלהים [וגו'] ואין עוד ט', כי ה' הוא האלהים ואין עוד י'. וי' שמות אין נמחקין: יי, אדני, שדי, אלוה, אלהים, אלהינו, אלהיך, אלהיהם, אלהיכם, אלהי, אהיה, וכנגדן י' יתגדל, ויתקדש, ויתברך, וישתבח, ויתפאר, ויתרומם, ויתנשא, ויתהדר, ויתהלל, ויתעלה. וגם העולם נברא בי' מאמרות, וי' דברות נתן הק' לישראל. 

פירושי סידור התפילה לרוקח [מד] עזרת אבותינו 
=========================================== 
[מד] עזרת אבותינו 
(סודות התפילה) 
אמת ויציב עד גאל ישראל רע"ב תיבות. צור ישראל י"ד תיבות וס' אותיות, כנגד ס' ריבוא שהציל הקב"ה בי"ד בניסן ובי"ד גאלנו, כאשר ישמע למצרים יחוש ג"כ כשמע צור. 
ומצאתי כתוב וז"ל: גם בזה שגו צרפתים הרבה מאוד ששמעתי שמוסיפים בצור ישראל ואומרים (בצור ישראל ואומרים) גואלינו ה' צבאות שמו קדוש ישראל, וסמך שלהם על מה שנמצא כתוב שר' מאיר ש"ץ זצ"ל היה אומרו, וטעות הוא בידם, כי חלילה שעלה על לבו אותו צדיק מעולם לאומרו, כי בקי היה ר' מאיר ש"ץ זצ"ל בסודות [ובמדרשים] וטעמים, שהרי בצור ישראל י"ד תיבות וששים אותיות, כנגד ששים רבוא שנגאלו ממצרים בי"ד בניסן, וכן תמצא י"ד אזכרות בוישע, וכן י"ד אזכרות באנכי, לומר שלא נגאלו ממצרים [עמוד שג] אלא בזכות שאמרו שירה בי"ד אזכרות ו(י)קבלו התורה בעשרת הדברות שיש בו י"ד אזכרות, וכל תרי"ג מצות כלולים בעשרת הדברות, ורבינו סעדיה גאון פרשה באזהרות שלו שיסד לכל דבור ודבור מצות התלויות בו, וכנגדן תמצא י"ד ה' אלהי ישראל בספר ירמיהו, לומר שאמר להם ירמיהו למה בגדתם באלהיכם ותשליכו את דבריו אחר גאיכם, דעו לכם שלא הייתם כדאי להיגאל ממצרים בי"ד בניסן כ"א בזכותו של ישראל סבא, לקיים הבטחתו שהבטיחו הקב"ה, וזהו וירא ישראל את היד הגדולה, ואמרו רבותינו ישראל סבא נחלקו בו חכמי ישראל, יש מהם אומרים ישראל סבא זה אברהם אבינו, ויש אומרים יעקב אבינו. וכן תמצא י"ד אלהים בי"ט פסוקים בחומש שיש בהם ג' אבות יחד, לומר שבזכות האבות נגאלו ממצרים. 
וכיון שראה שלמה המלך כוחן וחיבתן של אבות העולם, כיון בתפלתו וקבע י"ד שם שמי לשמך לשם בדברי הימים. וכן בספר יהושע י"ד ה' אלהי ישראל, אמר להם יהושע דעו לכם שלא הייתם כדאי ליגאל ממצרים וליכנס לארץ ישראל אלא בזכות שתקבלו מלכותו עליכם, וזהו שכתוב לשם ויאמר יהושע אל כל העם כה אמר ה' אלהי ישראל בעבר הנהר ישבו אבותיכם וגו'. ועוד האריך רבינו החסיד הרבה מאוד אבל אין פנאי להאריך כאן. 
וששים רבוא שנגאלו ממצרים, כנגדם יסדו ששים אותיות בצור ישראל, לומר לך שלא נגאלו משם כי אם בזכות שיקבלו את התורה שנתנה בששים אותיות כך של אל"ף בי"ת במילוי, ואלו הן: אל"ף, בי"ת, גימ"ל, דל"ת, ה"א, ו"ו, זי"ן, ח"ת, טי"ת, יו"ד, כ"ף, למ"ד, מ"ם, נו"ן, סמ"ך, עי"ן, פ"ה, צד"י, קו"ף, רי"ש, שי"ן, תי"ו, וכנגדן תמצא ששים מסכתות, לומר לך כשם שקבלו מסיני תורה שבכתב שנתנה בששים אותיות, כך קבלו מסיני תורה שבע"פ שיש בה ששים מסכתות, וכנגדן תמצא ששים זרתות של מעלה בגן, לומר לך שלא [עמוד שד] נברא גן [עדן] אלא להוגים בתורה שבכתב שנתנה בס' אותיות ובתורה שבע"פ שניתנה בששים מסכתות, וכנגדן תמצא בחומש ששים תורה ותורות, וכנגדן תמצא ששים איברים בידים וששים איברים ברגלים, לומר לך שלא נבראו ידים ורגלים אלא לעשות בהם דברי תורה, וכן תמצא כנגדן ששים עי"ן במעשה בראשית עד יום הששי וגו'. עוד חיב(ו)ר רבינו החסיד זצ"ל הרבה מאוד אבל אין פנאי להאריך כאן. 
עזרת אבותינו אתה הוא מעולם שעזרת להם מעולם, לאברהם ולישראל ממצרים, וכמה פעמים מגן ומושיע לבניהם אחריהם בכל דור ודור, אשריך ישראל מי כמוך עם נושע בה', מגן עזרך, זהו מגן ומושיע שהוא מגן ישעך, אתה הוא לבניהם של אבות בכל דור ודור. ברום עולם מושבך כדכתי' כה אמר רם ונשא שוכן, יושב על כסא רם ונשא. ואע"פ שברום עולם מושבך ה', משפטיך וצדקתך עד אפסי ארץ, שבכל קרנות הם אפסים בארץ יש משפטיך וצדקתך טררייטורא בעל"ז, עיני ה' המה משוטטים בכל הארץ, ותעשה משפט וצדקה בארץ. 
אשרי איש שישמע למצוותיך זש"ה אשרי איש ירא את ה', איש ולא אשה, אלא אשרי הירא את דבר ה' כשהוא איש בכוחו, כך אשרי האיש שהוא בבחרותו, וישמע לדבריך שציויתו. תורתך שבכתב, ודברך שבעל פה, ישים תמיד, על לבו לעובדך בלב נאמן ושלם. 
עזרת מגן ומושיע, כנגד עם נושע מגן עזרך. או נושע בה' א' מגן עזרך ב' ואשר חרב גאוותך ג'. ברום עולם מושביך א' ומשפטיך ב' וצדקתך ג', כנגד כי אני ה' עושה חסד משפט וצדקה, על ג' דברים העולם עומד, וכל שבחו משולש. למצוותיך א' ותורתך ב' ודברך ג', כנגד תורה נביאים וכתובים, מקרא משנה תלמוד, ורמז הלא כתבתי לך שלישים. 
אמת אתה הוא אדון לעמך האדון ה' אלהי ישראל הם מכירים אדונותך, לכך קראו אברהם ראש לעבריים אדני. ומלך גיבור לריב ריבם במצרים, בבבל, ביון, ובאדום. אמת אתה הוא ראשון ואתה הוא אחרון אני ה' ראשון ואת אחרונים אני הוא. פירש רב סעדיה גאון אני ראשון, [עמוד שה] כלומר מראשית המעשה הגדתי לכם הכל. ואני אחרון לאחר פעולתו. וכן מפרש לפני לא נוצר אל, לפני שולחי נביאי ואחר שלוחי אותם לא נוצר אל, כמו ואני אבא אחריך ומלאתי את דבריך, שתדברי כך לפני עבדי אשר בחרתי. לא נוצר אל, ואין (אלהים זולתך) אלוה זולתי. אחרי עבדי אשר בחרתי, גם מיום עמידתי בהר סיני אני הוא המצוה אתכם. ונראין דברי אמת, כי אין שייך זה לשון לפני ואחרי ממש הלא אין לפניו ואחריו לא קם, שהרי ו' אלפים שנה ו' ימים לפניו. זהו אמת אתה הוא ראשון לכל פעולתך ויצירתך, ואתה הוא (אדון) אחרון לכל שתגיד מראשית אחרית. 
ומבלעדיך אין לנו מלך גואל ומושיע לנו כי אתה גואלנו ומושיענו, שהרי ממצרים גאלתנו ומבית עבדים פדיתנו. אדון א' מלך ב' גואל ג' ראשון ד' אחרון ה' מלך ו' גואל ז' ומושיע ח', הרי ח' שבחות כנגד ז' רקיעים ודמות על ראשי החיות רקיע וגאוותך עליהם, וח' שבחות כנגד תשמע השמים מכון שבתך ח' בשלמה. 
ממצרים גאלתנו ה' אלהינו יש לך להזכיר את יום צאתך מארץ מצרים. מבית עבדים פדיתנו ויפדך ה' אלהיך. כל בכוריהם הרגת ס' ריבוא, ויהרג ה' כל בכור בארץ מצרים. ובכורך גאלת בני בכורי ישראל. וים סוף בקעת ויבקעו המים. 
וזידים טיבעת וידידים העברת ויכסו מים צריהם אחד מהם לא נותר למה אנו אומ' שתי טביעות טיבעת ויכסו, ועוד למה אומרים וזידים טיבעת ואחר כך וידידים העברת, והלא ישראל עברו תחילה ואחר כך מרכבות פרעה וחילו טבעו, כדכתיב לגוזר ים סוף והעביר ישראל וניער פרעה, וכן אומרים במעריב המעביר בניו בין גזרי ים סוף ואחר כך בתהומות טיבע. אלא כשבאו ישראל והמצריים לים מיד יצא הים וטיבע הנשאר בעיר מצרים, כדכתי' כי ה' נלחם להם במצרים, ועברו ישראל הים ואחר כך וניער פרעה וחילו בים סוף. 
ויכסו מים צריהם אחד מהם לא נותר כך הפסוק בתילים. ואין אומ' "עד" אחד מהם לא נותר כי אין בתילים עד, וכת' לא נשאר בהם עד אחד, אלא בתחילה נטבעו כל חיל פרעה ולבסוף פרעה, עד אחד פרעה נשאר, כמו ויפל כל מחנה סיסרא לפי חרב לא נשאר עד אחד, וסיסרא לבסוף נהרג. [עמוד שו] כך כל חיל פרעה נטבעו ולבסוף פרעה כי בא סוס פרעה, לכך לא נאמר בתילים "עד" כי גם פרעה נטבע במכילתי'. 
על זאת שבחו אהובים ישראל שהם אהובים להקב"ה. ורוממו לאל במכילתי' ובני ישראל יוצאים ביד רמה, מרוממים ומפארים ומשבחים ואמרו על הים רמה בים. 
ונתנו ידידים זמירות שירות ותשבחות ברכות והודאות למלך אל חי וקיים הרי כנגד מתיר אסורים, פוקח עורים, זוקף כפופים, אוהב צדיקים, שומר את גרים. ולפי שאמר ר' יוחנן בכל מקום שאתה מוצא גדולתו של הקב"ה שם אתה מוצא ענוותנותו, בכאן רם ונישא כנגד כה אמר רם ונישא רם ושפל יראה אשכון את דכא ושפל רוח, לכך צריך לומר ופודה ענוים, רם משפיל גאים. נישא כנגד מגביה שפלים, פודה ענוים כנגד מתיר אסורים, מתיר אסורים כנגד סומך נופלים ופודה ענוים, סולו לרוכב בערבות גדולתו, וסמך לו אבי יתומים ודיין אלמנות, וסמך מוציא אסירים, לכך ופודה ענוים ומוציא אסירים ועוזר דלים, וכתי' כי עם ה' החסד (החסד) והרבה עמו פדות והוא יפדה את ישראל, וסמך לו לא גבה לבי ולא רמו עיני, וכתי' אשר פדה את נפשי מכל צרה, קרוב ה' לנשברי לב, לכך תיקנו ופודה ענוים ואת דכאי רוח יושיע, פודה ה' נפש עבדיו, יען מש(י)ח ה' אותי לבשר ענוים ולאסורים פקח קוח, לקרוא שנת רצון, לכך פודה ענוים מוציא אסירים. 
זמירות א' שירות ב' תושבחות ג' ברכות ד' והודאות ה', כנגד רם ה' ושפל יראה א', רם על כל גוים ב', ורם הוא על [כל] העמים ג', רם הוא שוכן עד ד', כסא רם ונישא ה', וה' נוגה ביחזקאל, וה' כבוד אלהי ישראל ביחזקאל, וה' מלך הכבוד בתילים, ואם תוסיף על אילו ה' שבחות שבחו ורוממו הרי ז', כנגד ז' יושב הכרובים עליו, וז' רקיעים, שבע ביום היללתיך. 
[עמוד שז] למלך אל חי וקיים ד' פעמים אומרים בו ביום, ברוך חי לעד וקיים לנצח א', למלך אל חי וקיים זמירות יאמרו ב', ברכות והודאות למלך אל חי וקיים וגו' ג', אל חי וקיים (ו)תמיד הוא ימלוך ד'. כנגד ד' ושנותיך לא יתמו א', בדור דורים שנותיך ב', אם שנותיך כימי גבר ג', מספר שניו לא חקר ד'. כנגד ד' אורך ימים ושנות חיים ושלום יוסיפו לך א', וירבו לך שנות חיים ב', ירבו ימיך ויוסיפו לך שנות חיים ג', יראת ה' תוסיף ימים ושנות ד'. 
אל חי כל החיות ממנו הוא. וקיים בדבריו. רם ונישא כה אמר רם ונישא, שהכסא כל כך רם ונישא הוא ביותר באין שיעור, זהו וממעל לרקיע אשר על ראשם כמראה אבן ספיר. על הרקיע לא נאמר אז היה משמע ממש הכסא על הרקיע, אלא ממעל זהו מאד למעלה. מראה אבן ספיר לא נאמר אלא כמראה, שכך הכסא רם, שהנביא אמר כמראה כך נראה לי מפני גובהו אינו יכול לראות, ועל אותו דמות הכסא שאני רואה דמות כמראה אדם, לפי שהכבוד אינו על הכסא כי הוא רם ונישא ביותר. זהו כי רם ה', רם על כל גוים ה', [רם] על כל גאים ה'. וכסא הדין הוא הנברא קדם נכון כסאך מאז, וכתי' יושב על כסא רם ונישא, וכתי' ויגבה ה' צבאות במשפט, והכבוד למעלה מנושא מאד מאד. 
גדול ונורא האל הגדול הגיבור והנורא, וכתי' האל הגדול הגבור [ו]הנורא שומר הברית, ולא כתי' גיבור. וכת' גדול ה' ומהולל מאד, הרי גדול אצל הילול. וכת' נורא תהילות, הרי נורא אצל הילול. לכך ס(ו)מך גדול ונורא, כי גודלו אשר מראה לנביאים לפי ראות עינים נותן קץ לגודל כבודו, אשרי היודעו ומכירו ורב כח, אבל גודלו אין חקר לפי מה שהוא אך רץ, לכך אמר זאת המעלה והשתחוה לו, וכן נורא אלהים בתהילותיו, מי ימלל גבורות ה' ישמיע כל תהילתו תהילותיו לא נאמר אלא תהילתו אחת מי ישמיע, גדול ונורא מי יכילנו. 
משפיל גאים לפי ששונא(י)ם, ראה כל גאה (ו)הכניעהו. ומגביה שפלים לשום שפלים למרום, במסילה העולה. מוציא אסירים דכתיב מוציא אסירים בכושרות. ופודה ענוים הם ישראל. ועוזר דלים הם, בכל מקום שכתו' דל ועני [ואביון] בישראל הכתוב מדבר, שדלים הם בגלות. [עמוד שח] ועונה לעמו בעת שוועם אליו כמו ותעל שוועתם אל האלהים, וישמע אלהים את נאקתם, ויזעקו בני ישראל אל ה'. 
רם א', ונישא ב', גדול ג', ונורא ד', משפיל ה', ומגביה ו', מוציא ז', ופודה ח', עוזר ט', עונה י', כנגד י' הוא אלהי האלהים א', ואדוני האדונים ב', האל הגדול ג', הגיבור ד', והנורא ה', אשר לא ישא פנים ו', ולא יקח שוחד ז', עושה משפט יתום ח', ואלמנה ט', ואוהב גרי' י', וכנגד י' שירות שנאמרים להקב"ה והם מנויים במכילתי', ובויכולו, ובמדרש שיר השירים. 
תהילות לאל עליון ברוך הוא ומבורך לפי שהצילנו אנו אומרים נורא תהילות לאל עליון שהוא עליון על כל, ברוך הוא ומבורך בפי כל נשמה. תהילות א' ברוך ב' ומבורך ג', ואחר כך משה ובני ישראל לך ענו שירה, אז ישיר משה א', את השירה ב', אשירה ג', כנגד ג' כי קדוש אני ה' בתורה, ואלו הן: קדושים תהיו כי קדוש אני ה' אלהיכם א', כי קדוש אני ה' ואבדיל אתכם ב', וקדשתו כי את לחם אלהיך הוא מקריב, כי קדוש אני ה' מקדשכם ג', וכל שבחו משולש קדוש קדוש קדוש. 
לך ענו לך הכריזו, כמו עלי באר ענו לה, וכן וענו הלוים, ויען הראשון דאיוב. בשמחה רבה על הים. ואמרו כולם (וכולם אמרו) בעלז לבם. 
מי כמוכה באלים ה' מי כמוך באלים אחרים כמוך שהרי עשית בהם שפטים, ועוד מי כמוך באלים, בכל בני מעלה שנקראו אלים. מי כמוך נאדר בקודש ונערץ. נורא תהילות מפוחד בתהילה מי ישמיענה. עושה פלא נגד אבותם עושה פלא. לעושה נפלאות בים, לפי שפרעה היה בים מ"י ימים, לפי שהיה אומר מי ה' אשר אשמע בקולו, היה צועק בים נ' ימים מי כמוך, לכך קבעוהו לומר בכל יום. וכל האומות כפרו בע"ז במכילתין ואמרו מי כמוכה באלים. מי כמוכה באלים ה' כת', מי כהקב"ה שמכה מצרים באלים היה רד"ו שנה ואחר כך הכם, ולפי שעשה נוראות בים דכתיב נוראות על ים סוף, על כן אמרו נורא תהילות. מי כמוכה באלים [עמוד שט] כי רואה עלבון בניו ונעשה אלם, החשיתי מעולם אחריש אתאפק. מי כמוכה באלים כי מי בשחק יערוך לה' ידמה לה' בבני אלים. מי כמוך באלים ה', מי בכל שמותיך אל כשם המובחר ה'. 
מי כמוך נאדר בקודש נאה ואדיר בקודש. נורא תהלת תהלת חסר יו"ד וו"ו אפילו תהילה אחת נורא היא שאין לה סוף, מי ישמיע כל תהילתו. עושה פלא בכל דור ודור נפלאים מעשיך, ונפשי יודעת מאד. י"ב תיבות במי כמוכה לפי שאמרוהו י"ב שבטים כשגזר מים לי"ב גזרים, זהו נגד אבותם עושה פלא. 
שירה חדשה שבחו גאולים היא ויושע שאמרו כשגאלם, שוררו. לשמך על שפת הים יחד כולם גדולים וקטנים הודו להקב"ה והמליכוהו עליהם בים. ואמרו ה' ימלוך לעולם ועד ה' מלך לא אמרו אלא ימלוך, לעתיד, ואז היתה לה' המלוכה לעולם ועד. ה' ימלוך לעולם ועד ד' תיבות, לאחר ד' (תיבות) תיסוב לו המלוכה, לכך סיימו בד' ועד', לכך תמצא כל אותיות שבא"ב בהתחלת תיבות שבויושע חוץ מד', כי נתנבאו על מפלת מלכות רביעית, ואמרו ימלוך כמו שכת' ורבותא די מלכות (ד)תחות כל שמיא יהיבת לעם קדישי עליונים מלכותא מלכות עלם, לכך אין ד' בשיר ויושע בהתחלת תיבות, ואין ד' במזמור עלמות, לכן ראש פסוק וסיים בד', גערת גוים אבדת רשע שמם מחית לעולם ועד, וסמך לו האויב תמו, ואחר כך וה' לעולם ישב. 
צור ישראל קומה לעזרת ישראל כאשר עשית כבר במצרים. ופדה כנאומך יהודה וישראל כאשר דברת בפיך, כי פדה ה' את יעקב. ברוך אתה ה' גאל ישראל וגואלו מיד חזק ממנו. 
צור ישראל א', לעזרת ישראל ב', יהודה וישראל ג', גאל ישראל ד', כנגד ד' דגלים שיציל מד' גליות. בצור ישראל י"ד תיבות וס' אותיות כנגד ס' ריבוא שהציל ביום י"ד בניסן, וכן בי"ד בניסן יגאלינו כאשר שמע למצרים יחילו כשמע צור. 
[עמוד שי] בעזרת ה' פעמים מלך: ומלך גיבור א', מלך גואל ב', למלך אל חי ג', והמליכו ד', ימלוך ה' כנגד ה' מלך הכבוד בשאו שערים, וה' אלהים חיים בקרייה, לאחר שיכלו ד' מלכים ד' גליות והיה ה' למלך. נגדם ה' ימלוך א', ה' ימלוך ב', כי לה' המלוכה ג', המלוכה ד', למלך ה'. עזרת אבותינו א', עוזר דלים ב', לעזרת ישראל ג', כנגד ג' פעמים שעזרנו והביאנו לארץ, ממצרים א' מבבל ב' מאדום ג', מגן ומושיע א' גואל ומושיע ב' כנגד ב' ישועות שהושיענו מבבל ואדום שהחריבו הבית, לכך אומר בחרז ראשון ובחרז רביעי נא אל תשכחינו בכל שני וחמישי, לפי שבבל הראשון ואדום הרביעי החריבו בתים. לכך ב' ישועות, ישראל נושע א' תשועת עולמים ב', וכן הנה אלהינו זה קיוינו לו ויושיענו זה ה' קיוינו לו נגילה ונשמחה בישועתו, וסימן הראשון ושיני החריבו בית (וסימן) וא'ד' יעלה מן הארץ, וא'ד' נכון לצלעו. 
ברכות והודאות א' כולם הודו ב', כנגד ב' הודאות אצל שם עליון, אודה ה' בצדקו ואזמרה שם אלהים עליון א', טוב להודות לה' ולזמר לשמך עליון ב'. ברום עולם א' ורוממו ב' רם ונישא ג', הרי ג' רם א' נישא ב', כנגד ג' רם וא' רם ונישא, רם ה' ושפל יראה א', רם על כל גוים ה' ב', ה' בציון גדול ורם הוא ג', וא' רם ונישא שוכן עד. ואין לחשוב יושב על כסא רם ונישא, כי על הכסא אומר רם ונישא. 
אמת א' אמת ב', כנגד ב' תורות אמת, וב' קח נא מפיו תורה, טוב לי תורת פיך ב', וב' ואש מפיו תאכל [וגו'] בערו א', ואש מפיו תאכל גחלים ב', וב' גחלים בערו ממנו א' בערו כגחלי אש ב', מלך גואל א' גאלתנו ב' ובכורך גאלת ג' גאולים ד' גאל ישראל ה', כנגד מצרים בבל מדי יון אדום, ואם תוסיף פדיתנו א' פודה ענוים ב' ופדה כנאומך ג', הרי ג' פדיות וה' גאולות הם ח' כנגד בבל, כשדים, מדי, פרס, יון, מוקדון, אדום, שעיר, הרי ח'. לכך ח' אויבים בתוכחה בפרשת ואם בחוקותי. ולעתיד מאשור א', וממצרים ב', ומפתרוס ג', ומכוש ד', ומעילם ה', ומשנער ו', ומחמת ז', ומאיי הים ח', וכן כבש א' גדי ב' עגל ג' מריא ד' פרה ה' בקר ו' יונק ז' גמול ידו הדה ח', ג' פדויות כנגד לתת להם פאר תחת אפר א', שמן ששון תחת אבל ב', מעטה תהילה תחת רוח כהה ג', ג' פדויות וה' גאולות, כנגד רוח אדוני ה' עלי א', ונחה עליו רוח ה' ב', לבשר ענוים שלחני ג', לחבוש לנשברי לב ד', לקרוא לשבויים דרור ה', ולאסירים פקח קוח ו', לנחם כל אבילים ז', לשום לאבילי [עמוד שיא] ציון ח'. ג' פדויות כנגד [ג'] בפרשת בהר סיני, ובכל ארץ אחזתכם גאולה תתנו לארץ א', גאולה תהיה לו וביובל יצא ב', אחרי נמכר גאולה תהיה לו ג', הרי ג' גאולה. וג' בפסוק אחד או דודו או בן דודו יגאלנו א' יגאלנו ב' ונגאל ג', כנגד ג' פדיות שכבר פדאנו מבבל ומדי ויוון, וגלות אדום כנגד כולם, לכך ג' הודו בהלל הגדול וא' בסוף הודו לאל השמים כי לעולם חסדו. 
ברכות א' ברוך הוא ב' ומבורך ג' ברוך אתה ד', הרי ד' ברכות, כנגד ד' ברוך ה' אלהי שם א', ברוך ה' אלהי אדוני ב', ומבורך ג', ברוך ה' אשר הציל ד'. אבל וברכת את ה' אין לחשוב שהיא ציווי, ברוך [ל]אל עליון אין לחשוב שאין שם ברוך ה', וכן אין לחשוב ברוך מרחיב גד שאין בו שם, כנגד ד' ברכות ד' צריכין להודות, כן יעשה הקב"ה ויצילנו מהרה מאדום גלות רביעי ונודה לו ונשבחו. 
שירות א' שירה ב' שירה חדשה ג', הרי ג' שיר, וג' שבחו א' ותושבחות ב' שבחו ג', כנגד רומה ה' בעוזך נשירה א', ואני אשיר עוזך ב', ה' עוזי ומגיני ומשירי אהודינו, וכל שבחו ושירו משולש. תהילות לאל עליון א' נורא תהילות ב', הרי ב' תהילות כנגד הללי נפשי את ה' א' אהללה ב', כנגד שבחי ירושלים הללי אלהיך ציון. 
י"ד תיבות בצור ישראל, כנגד באם בחוקותי י"ב לשון גאולה וב' לשון פדייה הרי י"ד, לפי שי"ד שבטים יגאלו ראובן שמעון לוי ויהודה יששכר זבולון יוסף בנימין דן נפתלי גד ואשר אפרים ומנשה, וסימן כל גי"א ינשא. 
מיד שיסיים גאל ישראל יסמוך גאולה לתפילה שהרי סמך ה' צורי וגואלי יענך ה' ביום צרה. כ"ל אד"ם סומ"ך גאול"ה לתפיל"ה בגימ' י"ש ל"ו חל"ק לעול"ם הב"א ובעול"ם הז"ה. ביבמות בפרק מצות חליצה צריך המתפלל שיתן עיניו למטה ולבו למעלה כדי שיקיים שני המקראות הללו נשא לבבינו אל כפים אל אל בשמים, וכת' והיו עיני ולבי שם כל הימים. וכן עיני ולבי שם בגימ' בתפיל"ה. 
[עמוד שיב] צריך אדם לדבק איזורו על מותניו כשמתפלל, שנאמר כי כאשר ידבק האזור אל מותני איש כן הדבקתי אלי [את כל] בית ישראל, לא יאמר לירמיה כאשר ידבק האזור אל מותניך אלא אל מותני איש, זהו כשמתפלל, וכן היו עושין הזקינים וכן צריך לעשות כל חסיד כשמתפלל בכוונה. האבות הן הן המרכבה יקבלו התפילה שהם תיקנוה, והתפילה נקראת עבודה ולעובדו בכל לבבכם, ובדניאל זימנין תלת בריך על ברכוהי די אנת פלח ליה בתדירא, ומה עבודה לרצונכם אף תפילה תכין לבם תקשיב אזנך, ותכף לגאולה תפילה. 
נחזור על הראשונות למנות כל תיבות היוצר, כי למעלה לא ביארנו כל הצורך, כי היה מחובר בפתרונו כקרסים בלולאות. 
מתחילת היוצר עד משגב בעדנו ס' תיבות, כנגד נ' תורה בחומש וי' תורות הרי ס'. וסימן כי נר מצוה ותורה אור, לומר מי שמכוין בברכות כקיים כל התורה...... בס' תיבות...... וזהו ששים המה מלכות, וכנגדם ס' מסכתות בו' סדרים, והמקיים והמכוין בשבחות ובברכות כאילו קיים ו' סדרים משום שיש בהם ס' מסכתות, וכן ס' שיטות בס"ת. 
מאל ברוך גדול דעה עד עונים ואומרים ביראה קכ"ה תיבות, כנגד קכ"ה פסוקים בואתחנן, לפי שבואתחנן יש פרשת גלות כי תוליד בנים וגו', ופרשת עשרת הדברות ופרשת שמע, שהם כנגד כל התורה, לומר מה גלות מכפר אף תפילה מכפרת, וראשי תיבות של עשרת הדברות עולין לתרי"ג, לומר שכל תרי"ג מצות כלולות בעשרת הדברות, ופרשת שמע כנגד כל התורה כמו שאז"ל, ואין לומר יותר מפני עמי הארצות. 
מן קדוש עד ממקומו כ"ד תיבות, כנגד כ"ד רבוא פרסאות בין נהרי שלג לנהרי ברד, וכמו כן בין אופנים לחדרי חדרים, וכן בין חדרי חדרים לחיות הקודש, ובין כ"ד ה' בתמניא אפי, וכ"ד אלהי ישראל בנביאים, וכ"ד פעמים אומ' קדושה בו' ימים ביוצר ובעמידה ובסדר קדושה ובערב, והקב"ה מתקדש בכ"ד שעות ביום ובלילה. 
[עמוד שיג] מן לאל ברוך נעימות יתנו למלך עד יוצר המאורות נ"ט תיבות, כנגד נ"ט שם הנכבד בפרשת ויקרא, לומר מי שאו' סדר ברכות בכונה מעלה עליו כאלו הקריב קרבנות שנא' ונשלמה פרים שפתינו, מה קרבנות מכפרים ומביאים לעולם הבא, אף תפילה מכפרת ומביאה לעולם הבא. ובברכה זו חר"ס אותיות לפי שמדברת מן החרס, כי החמה בבקר ובערב שמה חרס לפי שאינה מתגברת כמו ביום, וכתו' האומר לחרס ולא יזרח וגו', בטרם יבא החרסה וגו', ולחמה יש ג' שמות שמש' חרס' חמה' סופי תיבות שס"ה, על שם שס"ה ימות החמה. 
מן אהבה רבה עד הבוחר בעמו ישראל באהבה ק"ב תיבות, כנגד ק' ברכות שאנו חייבין לברך בכל יום, ולקיים ב' תורות תורה שבכתב ותורה שבע"פ, לומר כשם שחייב אדם ללמוד כך חייב בתפילה. 
מן אמת ויציב עד אין אלהים עוד זולתך ק' תיבות כנגד ק' ברכות, כמו שאז"ל שבימי דוד היו מתים בכל יום ק' נפשות, באו והודיעו לדוד ונתיישב בדבר וראה שלא היו נזהרים בק' ברכות, עמד ותקן להם ק' ברכות ותעצר המגפה, וכשהלכו בגולה נשתכחו מהם וחזרו ויסדו ק' ברכות אחרים. 
מן עזרת אבותינו עד ואמרו כלם ק"ל תיבות, לומר מי שמכוין בו כאילו הקריב קערת כסף אחת שלושים ומאה משקלה, שהתפילה כנגד העבודה תיקנוה. 
בשירה חדשה י"ג תיבות, כנגד י"ג שאמרו שירה על הים, י"ב שבטים ומלאכי השרת, והיינו שאז"ל שיר השירים מלאכי השרת אמרוהו על הים, וכתי' קדמו שרים אחר נוגנים. 
בצור ישראל י"ד תיבות כנגד י"ד שנגאלו, הק' בעצמו כביכול כדכתיב עמו אנכי בצרה, וי"ב שבטים וערב רב שהיו משועבדים לפרעה ויצאו עתה לחירות הרי י"ד. 
מן אמת ויציב עד גאל ישראל רע"ב תיבות, כנגד פרשת העגל שרמוז בה כי בר"ע הוא בר"ע להפך ער"ב רב, כי ערב רב הטעו את ישראל שבאו לידי העגל, וכן רע"ב תיבות מן ויאמר ה' למשה לך רד עד לשמצה בקמיהם, והמכוין בברכות מכפר על מעשה העגל. וכן אברהם יצחק ויעקב חיו רע"ב אלפים יום, כי בזכותם כיפר הק' על מעשה העגל, ואנו מיחדים אותו בכך [עמוד שיד] תיבות, ומודים לו שהוא אל, לכך אמת ויציב מתחיל באל"ף ומסיים בלמ"ד גאל ישראל הרי אל. 
מן עזרת אבותינו עד גאל ישראל קע"ב תיבות כנגד עשרת הדברות שיש בהם קע"ב תיבות, וקע"ב תיבות יש מבראשית עד יום הששי, לומר מי ששומר עשרת הדברות כראוי בזכותו עומד כל מה שנברא בששת ימי בראשית. ומי שאומ' אותו בכוונת לבו מעלה עליו הכתוב כאילו קיים עשרת הדברות, וכן יחוד שמים ויראת שמים, על כן מעלה עליו כאילו בזכותו עומד כל מה שנברא בו' ימים, והיינו דכתיב את האלהים ירא ואת מצותיו שמור כי זה כל האדם. 
כך קיבלנו מרבינו יהודה חסיד זצ"ל אב החכמה באותה שנה שנפטר בו שנת תתקע"ז לפרט. 


 *   *   *   *   *   *   *   *   *   *   *   *   *   * 
פירושי סידור התפילה לרוקח [מה] תפילת שמונה עשרה - מגן אברהם 
=========================================================== 
[מה] תפילת שמונה עשרה - מגן אברהם 
(סודות התפילה) 
אדני שפתי ו' תיבות נגד ברוך שם כבוד מלכותו לעולם ועד. ו' רקיעים, וילון אינו משמש כלום. ואין אומרים שומע תפלה, ואין אומרים כי שם ה' וכו'. 
מגן אבות מ"ב תיבות, כנגד מ"ב אותיות בפסוק ואברכה מברכיך ומקללך אא(ו)ר ונברכו בך כל משפחות האדמה (ובזרעיך), וברכותיה בשם מ"ב אותיות. וכל אותיות בברכה זו לבד מן הפ"ה, לפי שאברהם לא שאל והלא אמרת כי ביצחק יקרא לך זרע. 
בברכה זו מ"ב תיבות ובברכה שניה נ"א תיבות ובברכת אתה קדוש י"ד תיבות, הרי ק"ז תיבות באילו ג' ברכו', לפי ששלשתן מיוסדים אחר המזמור הבו לה' בני אלים ובו צ"א תיבות, ובפסו' כי בראותי ילדיו יש בו י"ו תיבות, הרי ק"ז, נגד ק"ז תיבות שבאותן ג' ברכו', ועכשו יש לנו להודות להק' שהוא בעצמו עושה ולא השליח, ואילו הן תחיית המתי' ומזון ויולדת וגשמים. 
ה' שפתי תפתח ופי יגיד תהילתך אנו מבקשין לפני המלך הגדול ה' שפתי תפתח כמו שכתוב ושפתי רננות יהלל פי, שמנענע בשפתיו, כך [עמוד שטו] האדם ישים לבו בכפו ומכוין ואומר שפתי תפתח שלא אשגה בתפילתי, ואז פי יגיד תהילתך. יסדיר אדם שבחו [של הקב"ה] ואחר כך יתפלל, זהו ה' שפתי תפתח ופי יגיד תהילתך. 
ו' תיבות בפסוק, כמו בברוך שם כבוד מלכותו לעולם ועד, וכנגדו ו' רקיעים ווילון אינו משמש כלום כדאית' בחגיגה, וכנגד ו' ברוך אצל שם בחומש, ואילו הם: ברוך ה' אלהי שם א', וברוך אל עליון אשר מגן ב', ברוך ה' אלהי אדוני ג', ואברך את ה' אלהי אדוני ד', ברוך ה' אשר הציל אתכם ה', וברכת את ה' אלהיך ו', נגדם ו' תיבות אומרין לפני התפילה. ואין לומר שומע תפילה וגו', ולא כי שם ה' אקרא, כי אין בהלכה מתיר כי אם ה' שפתי תפתח ופי יגיד תהלתך. ועוד במשנה תורה בפסוקי המקום והשם, כגון כי אם אל המקום אשר יבחר ה', כך פעמים ה' כמו בתפילה ה' שפתי מגן ומחיה ונקדש עד האל הקדוש, וכל הברכות וברכו בברכה, לכך אין להוסיף כי שם ה' אקרא. ולמה כנגד פסוקי המקום, לפי שכתו' ויפגע במקום אין פגיעה אלא תפילה דכתי' אל תפגע בי. וג' מקום בפסוקי' ויפגע במקום, כנגד ג' תפילות ביום, וכתי' שויתי ה' לנגדי תמיד. לכך יכוין בתפילתו כי המלך הגדול עומד כנגדו, ולכך אומר ברוך אתה ה'. ומה שאין אומר מלך העולם, כי אין לומר מלך העולם אלא במקום שנהנה, אבל התפילה ספק אם תתקבל תפילתו (אין לומר מלך העולם אלא מקום שנהנה), ובכל מצוה אומ' מלך העולם שציונו זה, ובישתבח סיום הזמירות, ובברוך שאמר לפי שכבר אמר מרחם על הארץ, הרי הוהנה, ואין מתחיל ברוך כי אם בראשונה, שהיא ברכה הסמוכה לחבירתה. ועיקר נסיון האדם בכל יום היא כוונת תפילה, שמדבר למקום פה אל פה, על כן יכוין הירא את דבר ה'. 
ברוך אתה ה' אלהינו לפני שכינה כנגדו אומר ברוך אתה ה' אלהינו ואלהי אבותינו אלהי אברהם אלהי יצחק ואלהי יעקב לפי שהם תיקנום אומר האבות. אברהם תיקן תפילת השחר מי העיר ממזרח צדק, זרע אברהם אוהבי, ואוהביו כצאת השמש בגבורתו, והוא תלה אבן [עמוד שטז] מרפא, לשמש מרפא בכנפיה, לכך אומר האיר המזרח שבחברון. אמ' יצחק אין תפילת אבי מועלת כי אם עד תוקפה של חמה, יושב פתח האהל כחום היום, ואוהביו כצאת השמש, ואורח' צדיקים' תשמר' רמ"ח, סופן בגימ' אברה"ם, נוגה והולך ואור עד נכון היום, אתקן תפילת צהרים שעקדני והיה חפץ לשוחטיני בצהרים, לכך ביום צוותו להקריב קרבנותיהם ביום ולא בלילה, ויועיל כל זמן שחמה בעולם, עמד יצחק ותיקן תפילת המנחה. אמר יעקב תפילת אברהם עד גבורת השמש תפלת יצחק עד שקיעתה, אתקן תפילת ערבית הכוכבים עם הירח בלילה, כי יעקב ובניו עוסק בלילה ותדד שנתי מעיני, ויקץ יעקב משנתו, ותפילת ערבית כל הלילה. ולפי שהאבות תיקנו התפילות הזכירום בראש כל הברכות. ולפי שכתוב ואעשך לגוי גדול ואברככה, ואומ' בבראשית רבה ואברככה קובע אני לך בי"ח ברכות אבל אין אתה יודע אם שלך קודמת אם שלי קודמת, א"ר חייא בשם ר' זעירא שלך קודמת כשאומרים מגן אברהם ואחר כך מחיה המתים. א"ר יודן ואברככה רמ"ח אף אותיותיך אברהם רמ"ח, לכך אומ' ברכת אבות מיד, ולפי שכתוב הבו לה' בני אלים כדאמ' במגילה אומר תחילה ברכת אבות. 
האל הגדול הגיבור והנורא האל החזק, כמו אילי הארץ, אילי מואב. ואומר הגדול על שם אברהם האדם הגדול בענקים. הגיבור על שם יצחק גיבורי כח עושי דברו שנעקד, וכת' ויחפור את בארות המים. והנורא על שם יעקב מה נורא המקום הזה ששכב במקום בית אלהים, שכת' נורא המקום אלהים ממקדשיך. משה ועזרא אמרו האל הגדול הגיבור והנורא, על כן תיקנו בתפילה האל הגדול הגיבור והנורא. אל עליון שהקב"ה עליון על כל, וכת' וברוך אל עליון אשר מגן צריך. גומל חסדים טובים כאשר עשה לאברהם בדלוק המלכים. קונה הכל ואז אמר ברוך אברם לאל עליון קונה שמים וארץ, וכן גומל חסדים טובים לעניי עמו הדלים בגלות בין האומות. וזוכר חסדי אבות ומביא גואל לבני בניהם ויזכור אלהים את בריתו את אברהם, וכן [עמוד שיז] וזכרתי את בריתי יעקב. למען שמו באהבה ואעש למען שמי. באהבה מביא הגואל. מלך עוזר ומושיע ומגן כאשר עשה לאברהם כשחלק עליהם לילה. ברוך אתה ה' מגן אברהם אנכי מגן לך. 
בפרקים דרבי אליעזר כשהכה אברהם את המל(א)כים עמד אברהם והיה מתפלל לפני הקב"ה ואומר רבונו של עולם לא בכח ידי ולא בכח ימיני עשיתי את כל זה, אלא בכח ימינך שאתה מגן לי בעולם הזה ובעולם הבא, שנאמר ואתה ה' מגן בעדי כבודי ומרים ראשי, מגן בעדי בעולם הזה כבודי ומרים ראשי לעולם הבא, ופתחו עליונים ואמרו ברוך אתה ה' מגן אברהם. ואתה ה' מגן בעדי כבודי ומרים ראשי בגימ' במלאכי"ם מרי"ם ראש"י. 
במגן ב' פעמים חסד חסדי אבות א' גומל חסדים ב', כנגד ב' חסדים שעשה לאברהם שהשיב את הרכוש והרג המלכים, לכך ב' רדיפות וירדוף עד דן א' וירדפם עד חובה ב', לכך וירדפם הפ' הפוכה כנגד ב' רדיפות, לכך הותש ב' מקומות עד דן משום פסל מיכה ומשום והאחד נתן בדן. וגם לישראל זוכר חסדי אבות ועושה לנו ב' חסדים: א' ששומרינו מעלילות פן יתעוללו בנו הערילים, ב' בכל (צרתינו) [צרתם] לו צר, לכך ב' חסדים במגן, וב' חסדים בזה הפסוק, חסדי ה' אזכיר ומסיים כרוב חסדיו. 
אלהי אברהם א' מגן אברהם ב', נגד והיה ברכה א' ואברכה מברכיך ב'. וב' פעמים נאמר לו לך לך אחד מארצך ואחד בעקידה, וכן ב' פעמים מגן: ומושיע ומגן א', מגן אברהם ב', נגד ב' ניסים זורק בהם עפר ונעשה חיצים וחרבות, וזהו מי העיר ממזרח צדק יקראהו לרגלו יתן [וכו'] בעפר חרבו כקש נדף קשתו, וכנגד שהצילו מפרעה א' ומן אבימלך ב'. עוזר א' ומושיע ב' ומגן ג', שעזרו מכבשן האש דכתיב אני ה' אשר הוצאתיך מאור כשדים א', והושיע מפרעה שלקח אשתו ב', והיה מגינו במלכים אנכי מגן לך ג', לפי שג' פעמים אמר לו הקב"ה שילך לו, לך לך מארצך א', קום התהלך בארץ ב', לך לך אל ארץ המוריה ג', כך מוליך הקב"ה ישראל לארץ ג' פעמים ממצרים מבבל ומאדום. וג' פעמים עולים לרגל. וג' פעמים ויסע מלאך האלהים ההולך א', כי ילך מלאכי ב', הנה מלאכי ילך ג'. וג' פעמים ה' אלהיכם ההולך עמכם א', ה' אלהיך ההולך עמך ב', הלא בלכתך עמנו ג', הרי ג' הליכות. כנגד ג' [עמוד שיח] הליכות באברהם, וג' ישועות שהצילו, לכך ג' עוזר ומושיע ומגן, וכן אתה ה' מגן בעדי א' כבודי ב' ומרים ראשי ג'. 
האל הגדול א', הגיבור ב', והנורא ג', אל עליון ד', גומל ה', קונה ו', זוכר ז', מביא ח', מלך עוזר ט', ומושיע י', ומגן י"א, מגן אברהם י"ב, הרי י"ב שבחות. כנגד י"ב מחנות שסביב הכבוד, וי"ב כת' ראיית הכבוד ומחזה באבות, אילו הן: וירא ה' אל אברם א', הנראה איליו ב', במחזה לאמר ג', בן צ"ט שנים וירא ד', וירא אליו ה' ה', וירא אליו ויאמר ו', וירא אליו ה' בלילה ז', מזבח (לאל) [לה'] הנראה אליו ח', וירא אלהים אל יעקב ט', אל ישראל במראות י', אל שדי נראה אלי בלוז יא', מראות חשוב בשנים, או וארא אל אברהם ואל יצחק ואל יעקב יב', כן י"ב פעמים נאמר כבוד ה' נראה, ואילו הן: ובוקר וראיתם את כבוד ה' א', ויפנו אל המדבר והנה כבוד ה' נראה בענן ב', ומראה כבוד ה' כאש אוכלת ג', הראיני נא את כבודך ד', וירא אליכם כבוד ה' ה', ויברכו את העם וירא כבוד ה' אל כל העם ו', וכבוד ה' נראה באהל מועד אל כל בני ישראל ז', כי כל האנשים הרואים את כבודי ח', ויקהל עליהם קרח את כל העדה וירא כבוד ה' ט', והנה כסהו הענן וירא כבוד ה' י', ויפלו על פניהם וירא כבוד ה' אליהם יא', ותאמרו הן הראנו ה' אלהינו את כבודו יב'. 
ב' פעמים ה' במגן כנגד ה' ה' אל רחום וחנון, ב' מידות רחמים לפניו, קודם שיחטא האדם ולאחר שיחטא אם חוזר בתשובה, וב' ברכות כנגדם כמו ואהיה ברכה ואברכ(כ)ה. 
ז' אלהות: אלהינו א' ואלהי אבותינו ב' אלהי אברהם ג' אלהי יצחק ד' ואלהי יעקב ה' הרי ה' אלהי, האל הגדול ו', אל עליון ז', הרי ה' אלהי כנגד ה' מלך הכבוד, וב' כבוד מלכותך יאמרו א' וכבוד הדר מלכותו ב', וכן ה' הדום רגליו בקרייה וכן מקום רגלו, אילו הן: לבנות בית מנוחה לארון ברית ה' ולהדום רגלי אלהינו א', והשתחוו להדום רגליו ב', ונשתחוה להדום רגליו ג', והארץ הדום רגלי ד', ולא זכר הדום רגליו ה', וב' מקום רגליי אפאר ו', ביחזקאל ואת מקום כפות רגליי ז', הרי מנינן. 
ה' פעמים אלהי כנגד ה' מלך הכבוד, וה' פעמים נאמר ראייה באברהם: וירא אליו א', הנראה אליו ב', במחזה לאמר ג', ויהי אברם בן תשעים ותשע שנה [עמוד שיט] וירא ד', וירא אליו ה' ה'. וה' דברים עשה מצוותו: עקב אשר שמע אברהם בקולי א' וישמור משמרתי ב' מצותי ג' חוקותי ד' ותורתי ה'. ונקרא ה' פעמים עבד: והרביתי את זרעך בעבור אברהם עבדי א', לעבדך לאברהם ב', זכור לאברהם ליצחק ולישראל עבדיך ג', כי זכר את דבר קדשו את אברהם עבדו ד', זרע אברהם עבדו ה', ולכך תיקן בברכתו ה' אלהי. וכל מה שראה יחזקאל ראה אברהם הנה מנינו ה' עבדים באברהם, וביחזקאל ה' פסוק' שכתוב בהם ה' פעמים כבוד אלהי ישראל, לכך ה' אלהי אברהם בברכה זו. וכנגד ה' פני: (את) [אל] פני האדון ה' א', את פני האדון ה' אלהי ישראל ב', לראות את פני ה' אלהיך ג', את פני ה' אלהיך בחג המצות ד', בבא כל ישראל לראות את פני ה' ה', לכך ה' אלהי במגן. 
וג' שבחות האל הגדול א' הגיבור ב' והנורא ג', וכן עוזר א' ומושיע ב' ומגן ג', כנגד ג' אני לדודי ודודי לי א', דודי לי ואני לו ב', אני לדודי ועלי תשוקתו ג'. וג' פעמים נתברך השם על ידי אברהם: וברוך אל עליון אשר מגן א', ברוך ה' אלהי אדוני אברהם ב', ואברך את ה' אלהי אדוני אברהם ג'. וג' פעמים קראו הקב"ה אברהם: כי אם אברהם יהיה שמך א', והוצאתו מאור כשדים ושמת שמו אברהם ב', אברם הוא אברהם ג', ובאברהם ג' פעמים ויקרא אברהם בשם ה'. 
מ"ב תיבות יש בברכה זו, כנגד מ"ב אותיות בזה הפסוק ואברכה מברכיך ומקללך אא(ו)ר ונברכו בך כל משפחות האדמה, וברכו בשם שיש בו מ"ב אותיות היוצא מבראשית עד חשך והוא על פני תהום, וסימן ה' ב"ם סיני בקודש. וכל האותיות בברכה זו חוץ מן הפ', לפי שאברהם היה לו פה בעקידה לומר הלא אמרת כי ביצחק יקרא לך זרע ואלם פיו להשיבו, האבות בפה הקול קול יעקב, ויעתר יצחק, ויתפלל בעדך וחיה. 

פירושי סידור התפילה לרוקח [מו] אתה גיבור 
======================================== 
[מו] אתה גיבור 
(סודות התפילה) 
אתה גיבור נ"א תיבות, כנגד ד' מפתיחות ביד הקב"ה. במפתח של גשמים [עמוד שכ] יפתח השם לך את אוצרו כ"ג תיבות, ומפתח של מזונות פותח את ידך ז' תיבות, ומפתח של יולדת ויזכור אלהים את רחל ויפתח את רחמה י' תיבות, ובמפתח של תחיית המתים בפתחי את קברותיכם י"א תיבות, הרי נ"א תיבות. [כל האותיות באתה גבור חוץ מז"ט, לפי שאחר ז' אלפים שנה יחיו המתים]. 
אתה גיבור לעולם ה' כדכת' לך ה' הגבורה, בשר ודם הולך ויחלש לעת בא גויעתו אבל לפניך הגבורה לעולם, ואין זה פלא שאין זקנה לפניו כי לפניו אלף שנים יום אחד כדכתיב כי אלף שנים בעיניך כיום, הרי ימות עולם ששת ימים לפניו, לפניו אין שינוי כח אני ה' לא שניתי. מחיה מתים אתה כדכתי' וידעתם כי אני ה' בפתחי את קברותיכם [וכו'] ונתתי רוחי בכם וחייתם. וסמך מחיה המתים אצל אתה גיבור, לפי שכת' מחצתי ואני ארפא ואין מידי מציל, מי גיבור כגיליך להציל כשתמית או תחיה אם לא יפדה איש. 
רב להושיע כי לך הישועה. ואחר מחיה יסד רב להושיע, לפי שכתב אני אמית ואחיה וסמיך ליה אשיב נקם לצריי, וכן והעליתי אתכם מקברותיכם עמי והבאתי אתכם אל אדמת ישראל. 
משיב הרוח ומוריד הגשם סמך אצל מחיה המתים, לפי שעל ידי גשם ישיב רוח לעולם, גשם נדבות תניף אלהים, וכן כי טל אורות טליך שהרוח מוריד הגשם, כמו יפיץ ענן אורו, וכן הוא לעולם, כן ישב רוח אלו מים, כדי שיפזר ויפרד הגשם טיפה מן טיפה אחרת כחוט השערה, לכך כתי' כשעירים עלי דשא, כשעירים כתיב כשער בין טיפה לטיפה וזהו משיב הרוח ומוריד הגשם. ואין אומ' משיב הרוח מיום טוב של פסח עד יום ז' של סוכות, בימות החמה אין אומרין אותו שאינו עת גשמים, יעק"ב ימים אין אומרין אותו. ובימות החמה אומרים מחיה מתים ורב להושיע. 
מכלכל חיים בחסד כשם שתחיית המתים המפתח בידו כן מפתח גשמים ומפתח כלכלה. מכלכל חיים בחסד, זהו חסד ה' כל היום, שפותח [עמוד שכא] ידו נותן לחם לכל בשר חנם ואינו נותן בעין רעה כי לעולם חסדו, וגם מעין אחד תחת הלשון שאם [לא] היה נובע ולא כל שעה היה יבש ומת, וכן הרוח אם לא ינשום כל שעה מת, לכך על כל נשימה ונשימה כל הנשמה תהלל יה, וכתי' על כל מוצא פי ה' יחיה האדם. 
מחיה מתים ברחמים רבים כגון קושר העצמות בגידים ואחר כך מעלה הבשר עליהם וקורה עליהם עור, ונותן בהם רוח וחיים ברחמיו הרבים. וסומך נופלים דכת' סומך ה' לכל הנופלים. ורופא חולים אני אמית ואחיה מחצתי ואני ארפא. ותיקן סמיכת נופלים בין ממית לרופא, שסומך הנופלים המתים ברוחו ומרפאם לאחר מיכן בפני כל הבריות. מתיר אסורים ה' מתיר אסורים. ומקיים אמונתו לישיני עפר ואמונתך בלילות, חדשים לבקרים רבה אמונתך. ממה שמחזיר לבני האדם נשמותם בכל בוקר ובוקר, רבה אמונתך. להחיות מתים רבים מישיני עפר יקיצו זהו מתיר אסורים. בבקר ידענו שמקיים אמונתו לישיני עפר. 
מי כמוך בעל גבורות שכל הגבורות שלך ומוריד הגשמים בגבורה. ומי דומה לך כי מי בשחק יערוך לה' ידמה לה' בבני אלים. מלך ממית ומחיה שאתה ממית ומחיה ואין מידך מציל. ומצמיח ישועה ונתתי רוחי בכם וחייתם והנחתי אתכם על אדמתכם. ונאמן אתה להחיות מתים לימות המשיח ולתחיית המתים. ברוך אתה ה' מחיה המתים יחיו מתיך נבלתי יקומון. 
באתה גיבור ט"ו שבחות: אתה גיבור א', מחיה מתים ב', ורב להושיע ג', מכלכל חיים ד', מחיה מתים ה', סומך נופלים ו', רופא חולים ז', מתיר אסורים ח', ומקיים אמונתו ט', מי כמוך י', מי דומה לך יא', מלך ממית יב', ומחיה יג', ומצמיח ישועה יד', ונאמן אתה טו'. ואם תחשוב משיב הרוח א' ומוריד הגשם ב', חשוב מלך ממית ומחיה ומצמיח כאחד הרי ט"ו. כנגד ט"ו תיבות בפסוק יחיו מתיך נבלתי יקומון הקיצו ורננו שוכני עפר כי טל אורות טלך וארץ רפאים תפיל. וט"ו שבחות הרבה אמרנו בישתבח. אתה גבור א' בעל גבורות ב', כנגד ב' גבורות תחיית המתים וירידת גשמים. וכנגד ב' גבורות כשם שהביא עזרא מגלות בבל שהחריבה בית לארץ ישראל כך עתיד להביאנו לארץ ישראל מאדום שהחריבה בית, לכך ב' כתי' והעליתי אתכם מקברותיכם עמי והבאתי אתכם אל אדמת ישראל, והחייתי אתכם על אדמתכם. ורב להושיע א' מצמיח ישועה ב', הרי ב' כנגד ב' במזמור אלהים באוזנינו שמענו [וכו'] צוה [עמוד שכב] ישועות יעקב א' כי הושעתנו מצרינו ב', כי כל ד' גליות כפולות בבל, כשדים, מדי, פרס, יון, מוקדון, שעיר, אדום. 
ומקיים אמונתו לישיני עפר לימות המשיח, דכת' ורבים מישיני עפר יקיצו. ומקיים אמונתו א' ונאמן אתה ב' כי ב' תחיות יהיו. ונאמן אתה להחיות מתים זהו לאחר אלף שנים שיהיה העולם חרב אז יחיו המתים לכך ב' אמונות. וכן בפתחי את קברותיכם א' אני פותח את קברותיכם ב'. 
(ה') מחיה מתים אתה א' מחיה מתים ברחמים רבים ב' להחיות מתים ג' מחיה מתים ד', כנגד ד' שהחיו אליהו ואלישע ויחזקאל ולעתיד. וכן ד' שאינו לשון ציווי חיות ביחזקאל: ג' וחייתם וחייתם וחייתם, ויחיו וא' יש ויחיו וא' התחיינה, וכן א' בכאן מחיה וא' מכלכל חיים, כנגד ו' נפש בויקרא אל משה. וכן ו' דבקה לעפר נפשי א', כלתה לתשועתיך נפשי ב', נפשי בכפי תמיד ג', על כן נצרתם נפשי ד', שמרה נפשי עדותיך ה', תחי נפשי ותהללך ו', וכן במכתב ל(י)חזקיהו בארץ החיים א', באר חיי ב', יחיו ג', חיי רוחי ד', והחיינו ה', חי חי ו'. ואין לחשוב והחייני כי אם כל ימי חיינו, לפי והחייני פירושו כמו עד חיותם, זהו ותחלימיני והחייני חיזקתני ורפאתני. וכן הלמתים תעשה פלא א', אם רפאים יקומו ב', בקבר ג', באבדון ד', בחושך ה', בארץ נשיה ו'. 
נ"א תיבות באתה גיבור, כנגד ד' מפתיחות: במפתח של גשמים יפתח ה' לך את אוצרו הטוב כ"ג תיבות, ומפתח של מזונות פותח את ידיך ז' תיבות, ובמפתח של יולדות ויזכר אלהים את רחל וגו' ויפתח את רחמה י' תיבות, ובמפתח של תחיית המתים בפתחי את קברותיכם יא' תיבות, הרי נ"א תיבות. 
בפרקים דרבי אליעזר ר' יהודה אומר כיון שהגיע החרב לצואר של יצחק פרחה ויצאה נפשו של יצחק, וכוון שהשמיע קולו מבין שני הכרובים ואמר לו אל תשלח ידך אל הנער חזרה נפשו לגופו והתירו, ועמד יצחק על רגליו וידע שכך המתים עתידים להחיות ופתח ואמר ברוך אתה ה' מחיה המתים. 
כל האותיות באתה גיבור חוץ מן ז' ט' לפי שלאחר ז' אלף יחיו המתים, וז' חי בחומש, וז' בחזקיה בארץ החיים א' חיי ב' יחיו ג' חיי ד' והחייני ה' חי חי ו' והחייני ז', לכך אין ז' וט', לאחר ט' אלף יחייה המתים אלפיים קודם [עמוד שכג] העולם וז' אלף הרי ט'. ועוד נעלם ז' וט' וכן בכל פסוק שבתורה שכתוב בו וענן נעלם בו ט', לומר אין ענן נושא פחות מט' קבין, לכן אין ט' קבין לבעלי קיריים, ומתחילה ענן טפח דכתיב עב קטנה ככף איש עולה, וכת' במטר והולידה והצמיחה, לכך אין שיליא פחות מכטפח, וכת' בשומי ענן לבושו, וידמה השיליא לענן. וכת' ושכותי כפי עליך עד עברי, אהל המת טפח, והענן שותה טפח. מט' מקומות מלקט הגשם, ויסך בדלתים ים א', בשומי ענן לבושו ב', וערפל חתולתו ג', ואשבור עליו חוקי ד', ואשים בריח ה', ודלתים ו', עד פה תבא ז', ולא תוסיף ח', (ופה אשית) [ופוא ישית] בגאון גליך ט'. כי הענן מן הים שנאמר עב קטנה ככף איש עולה מים, באותו פסוק נעלם ז'. והפייט יסד שבע גשמים שבטל, ועת הגשם ליל ז', וז' גשמים בתורה, וז' טל, לכך נעלם ז' ט'. 

פירושי סידור התפילה לרוקח [מז] אתה קדוש 
======================================= 
[מז] אתה קדוש 
(סודות התפילה) 
אתה קדוש י"ד תיבות, כנגד י"ד תיבות בפסוק וקרא זה אל זה ואמר, וכן י"ד תיבות בנעריצך, וכן בנקדש את שמך, כשתאמר וכן כתוב על יד נביאך. 
מן נקדש עם קק"ק עד השם או מן נעריצך עד השם כ"א תיבות, ולכך יש לומר ככתוב על ידי נביאך. וכן מן האזינו עד השם, וכן מן חזון ישעיהו עד השם. והמלאכים מזכירין השם אחר קדוש קדוש קדוש וישראל אחר כ"ב תיבות, הרי ישראל פחותים ממלאכים ז' ידות, לכך ז' הללו מן השמים ואחד [עמוד שכד] הללו את ה' מן הארץ. לכן היה הכהן מזה ז' למטה ואחד למעלה. ואל תשיבני ישראל מזכירין השם אחד ב' תיבות שמע ישראל, בקדושה הם פחותים בעולם הזה מהם. מנקדש עד השם כ"א תיבות כמנין אהי"ה, ומן השם עד הללויה כמנין יהו"ה. 
מנקדש עד האל הקדוש ע"ב תיבות, כנגד שם המפורש החקוק על המטה. לכך יש לומר ככתוב, ולא וכן כתוב, והללויה תיבה אחת. ובתשובת הגאונים איכא כיון שהתחיל נקדש אסור לספר עד שמסיים האל הקדוש. 
אתה קדוש דכתי' כי קדוש אני ה'. ושמך קדוש דכתי' מרום וקדוש שמו, כי אפילו שמו אסור לומר במקום הטנופת, זהו אמרות ה' אמרות טהורות שהאמירות שלו אסור להרהר במקום הטנופת. וקדושים בכל יום יהללוך סלה ישראל שנקראו קדושים, קדושים תהיו וגוי קדוש, [וגם מלאכים שנקראו קדושים שנ' ואשמע אחרי קדוש], ובמאמר קדישין. 
ברוך אתה ה' האל הקדוש הפרוש מבני מעלה. בפרקים דרבי אליעזר כשבא יעקב כהרף עין לחרן וישא יעקב רגליו, וכתי' ויצא יעקב, האל הקדוש נקדש בצדקה, ענו העליונים ואמרו ברוך אתה ה' האל הקדוש. 
אתה קדוש א' ושמך קדוש ב' האל הקדוש ג', ג' קדושות למעלה כנגד קדוש קדוש קדוש, וכן יקדישו את שמי א' והקדישו ב' את קדוש יעקוב ג', וכן ג' רוח ג' אש ג' רעש באליהו, וג' דמות כסא וג' חשמל ביחזקאל. 
ושליח ציבור אומר בכל יום נקדש את שמך בעולם כשם שמקדישין [עמוד שכה] אותו בשמי מרום וכן כתוב על יד נביאך וקרא זה אל זה ואמר קדוש קדוש קדוש וגו', כלומר נקדש אנו שמו המיוחד הקדוש בעולם, כשם שמקדישין את השם בשמי מרום, למעלה אותם מלאכים שבערבות במעון אין נחלפין ומשבחין בהדר קדושה, ותתרי"ח אלף מחנות שבשחקים אומרים קדוש יום ולילה, והם עומדים ברום עולם באימה ונופלין על פניהם ואומרים קדוש קדוש קדוש בכל גמר שבח פאר שלהם, כמו כן אנו מקדישין. 
וכן כתוב על יד נביאך ישעיה. וקרא זה אל זה ואמר המלאכים חולקין לג' כיתות כת אחת אומרת נאמר קדוש ונופלת על פניה מרוב אימה וכן כת שניה ושלישית ואומר' כולם קדוש קדוש קדוש, כי ענוה גדולה יש ביניהם שנוטלין רשות זה מזה, וקרא שרף לחבירו ואומר תאמר קדוש אם רצונך גם אני אעשה כן, ולובשין אש לבנה המצוחצחת כדרך הכבוד למלך הכבוד ואומ' קדוש קדוש קדוש ה' צבאות. 
קדוש קדוש קדוש י"ב אותיות, כמנין אהיה אהיה אהיה, כי י"ב פיאות הן ד' רוחות מעלה מטה ובאמצע וחתום בחותם המלך לעולם לא ימוט. קדוש קדוש קדוש אברם יצחק ויעקב, אבל בה' של אברהם ברא עולמו. ג' קדוש קדוש קדוש כנגד קדוש בשמים קדוש בארץ קדוש בים. קדוש קדוש קדוש יהו"ה, י"ו אותיות כנגד י"ו מחנות שסביב לכסא כבודו. 
ה' צבאות שם ה' הוא צבא ואות בכל שמותיו. יהו"ה שם הויה שהווה בעולם. צבאות ניכר בצבאו, שכינת כבודו ממלאה את כל הארץ ונקרת הסעיפים, ואין הטנופת מזיק לו [שהרי השמש זורח בכל מקום ובטיט וחוצות ואין הטנופת מזיק לו] זכר עשה לנפלאותיו, כי כבודו ממלאה כל הארץ. א"ת ב"ש של יהו"ה הוא מצפ"ץ בגימ' הבור"א הו"א הוו"ה בכ"ל. ויראה אדם כשאומר קדוש קדוש קדוש יכוין מאד מאד, כי אומר במעשה מרכבה ובהיכלות כשישראל אומ' קדוש קדוש קדוש אני יורד מכסא כבודי ומנשק ומחבק דמות [עמוד שכו] קלסתר יעקב שחקוק במרכבת כסא כבודי, ואומר לו אשריי ואשריך שבראתיך בעולם שבניך מקדישין אותי כמלאכי השרת שפניהם נשואות למרום בעיניי ועיניי בעיניהם והנם לפני כמלאכים המקודשין, לכך ט' תיבות קדוש קדוש קדוש ה' צבאות מלא כל הארץ כבודו כנגד ט' מראות, וט' פעמים בקרייה עבדי יעקב. זהו שאמר המשורר בשירתו ברוח הקודש שמאלו תחת לראשי וימינו תחבקיני, לראשי אותיות ישראל, על כן כל איש אשר נשאו חכמה לדעת דרכי בוראו, יתן אל לבו מי אנכי בשר ודם טמא באתי להקדיש המלך הגדול, על כן אשורר בכל עוז בכוונת לבו, שהרי המלאכים טובלין שס"ה פעמים טרם יקדישו קדוש יעקב, כל שכן אני מכוין ואקדיש קדוש ישראל. 
מלא כל הארץ כבודו אע"פ שהוא בשמי מרום שכינת כבודו ממלאה הכל. לעומתם האופנים והחיות לעומתם של השרפים. ברוך יאמרו אומרים בוקר וערב ברוך כבוד ה' ממקומו. ברוך כבוד ה' ממקומו ברוך כבוד השם הגדול המאיר ממקום כסאו בקדושתו על החיות, זהו ברוך כבוד ה' ממקומו, שבא ממקומו כי הכסא רם ונישא, ושכינת כבודו רם במקום שהוא למעלה למעלה כנגד הכסא, זהו דמות כמראה אדם עליו [מלמעלה], למעלה אין כתיב כאן אלא מלמעלה, גבוה לאין חקר. אין לפרש יותר כי אם לאוהבי השם בלב שלם. ד' תיבות בפסוק כנגד ד' מחנות בכל צד הכסא, וד' כנפים לחיות. 
ובדברי קודשך כתוב לאמר דוד המלך אמר בהללויות. ימלוך ה' לעולם בירושלים לעתיד כי לא יחרב בעוד אלהיך ציון יהיה כך לדור ודור על כן ישראל הללויה שבחו להקב"ה. בימלוך ט' תיבות, כנגד ט' ימלוך ה' צבאות בקרייה, כגון המלך ה' צבאות שמו, וכגון ה' צבאות הוא מלך הכבוד [עמוד שכז] סלה, וכגון ה' צבאות מלכי, כך ט' צבאות אצל מלך, כנגד ט' מלכים בעולם ח' בשר ודם והקב"ה ראשון ואחרון בפרקים דרבי אליעזר, לכך תיקנו ט' מלכיות ביראו עינינו. (ואומ') [ומה שאמר] ימלוך ה' לעולם, כי דוד אמר שירותיו לשם שמים ולא היה אדם בעולם שקילס להקב"ה כדוד הרי היה כמלאכי השרת, על כן קבעו ימלוך בעמידה ולא בישיבה, לומר כמו שרפים עומדים ממעל ואומ' קדוש קדוש קדוש, על כן כל אדם ישורר בכוונה לשם שמים. 
לדור ודור נגיד גודלך שם גודלך. ולנצח נצחים קדושתך נקדיש כל ימי חיינו נקדישך. ושבחך אלהינו מפינו לא ימוש לעולם ועד כי כל ימינו נאמר שבחך. למה נגיד גודלך וקדושתך כי אל מלך גדול וקדוש אתה דכתי' כי אל מלך גדול אני כי קדוש אני נאם ה'. ברוך אתה ה' האל הקדוש דכתיב ויגבה ה' צבאות במשפט והאל הקדוש נקדש בצדקה. 
מן נקדש עד האל הקדוש י' קדושות, אלו הן: נקדש א' שמקדישין ב' קדוש ג' קדוש ד' קדוש ה' קדשך ו' קדושתך ז' נקדיש ח' וקדוש ט' הקדוש י' הרי י' קדושות, כנגד י' ברוך ה' אלהי ישראל בקרייה, וי' ואין עוד בקרייה, וי' ברוך אצל שמו, ואילו הן: וברוך שם כבודו א', ברכו שמו ב', ברכו שמו ג', ברכו שם קדשו ד', שם מבורך ה', ואברכה שמך ו', ויברך שם ז', שמיה מברך ח', ויברכו שם ט', שם מבורך י'. ואין אומר קדושה כי אם בי' שהוא בן יג' שנה, לכך י"ג יודי"ן זה אחר זה: י'ברכך י'הו-ה וי'שמרך י'אר י'הו"ה פני'ו אלי'ך וי'חונך י'שא י'הוה פני'ו אלי'ך וי'שם. ג' ברוך, לעומתם ברוך יאמרו א', ברוך כבוד ה' ב', ברוך אתה ה' ג', כנגד ג' פסוקים שהוזכר כבוד אצל כרובים, ואלו הן: ויצא כבוד ה' מעל מפתן הבית ויעמד על הכרובים א', וישאו הכרובים את כנפיהם וירומו מן הארץ לעיני בצאתם והאופנים לעומתם [וכו'] וכבוד אלהי ישראל עליהם מלמעלה ב', וישאו הכרובים את כנפיהם והאופנים לעומתם וכבוד אלהי ישראל עליהם מלמעלה ג'. וכן ג' ואשמע את קול כנפיהם [אצל] ב' כבוד כל הארץ. כבודו א' ברוך כבוד ב', כנגד ב' מראות אלהים ה' פנים רחמנות ופנים זעומות. וג' כבוד אצל כרוב ולא כתב כרובים, וכבוד אלהי ישראל נעלה מעל הכרוב א', וירם כבוד ה' מעל הכרוב ב'. 
[עמוד שכח] נקדש את שמך בעולם עד וכן כתוב על ידי נביאך י"ד תיבות, כמן מן וקרא זה אל זה עד כבודו, ויש אומר' ככתוב על יד נביאך, וכן אני אלעזר הקטן עושה. הרי מן נקדש עד ככתוב על יד נביאך וקרא זה אל זה ואמר קדוש קדוש קדוש כ"א תיבות, הרי מן נקדש עד השם או מן נעריצך עד השם כ"א תיבות, וכן מן האזינו השמים עד השם כ"א תיבות, ומן חזון ישעיהו עד השם כ"א תיבות, כי המלאכים מזכירין את השם לאחר ג' תיבות קדוש קדוש קדוש וישראל פחותים מהם ז' ידות, שהרי משה רבינו לא יכול לבא לפנים עד יום ז', דכתיב ויקרא (ה') אל משה ביום השביעי אע"פ שהמלאכים נכנסין בכל יום, הרי המלאכים לאחר ג' תיבות וישראל לאחר כ"א, הרי ישראל פחותים ז' ידות ממלאכים, לכך ז' הללו מן השמים וא' הללו את ה' מן הארץ, לכך היה הכהן מזה א' מלמעלה (ואחד) [וז'] מלמטה. ואל תשיבינו שישראל חביבין לאחר ב' תיבות מזכירין שמע ישראל, שהרי בקדושה הם פחותים מהם בעולם הזה מהם. 
קדוש בגימ' שמ"ע, לכך קדוש קדוש קדוש ג' תיבות ואחר כך ה' נגד בשמע ג' מצות, ברוך כבוד ב' תיבות קודם השם נגד והיה אם שמוע ב' מצות. ימלוך ה' כנגד פרשת ציצית שהיא מצוה אחת. 
מנקדש עד האל הקדוש ע"ג תיבות, כנגד ע"ג שמות [שלו] כמנין חכמ"ה, לקח הקב"ה ג' שמות מאחד ברא אש ומאחד ברא מים ומאחד ברא רוח נשאר ע' שמות הכתובים בקרייה. מנקדש עד השם כ"א תיבות כמנין אהי"ה תיבות מן השם עד הללו י-ה כמנין אהיה יהו-ה תיבות. ומן לדור ודור עד האל הקדוש כמנין יהו-ה תיבות. במגן ומחיה ואתה קדוש ק"ז תיבות, כנגד הבו לה' בני אלים [עמוד שכט] צ"א תיבות כי בראותו י"ו תיבות הם ק"ז וממנו מיוסדים לדור ודור נגיד גודלך כ"ו תיבות, כמו בפסוקים וקרא זה אל זה ברוך כבוד ה' ממקומו. ימלוך ה' לעולם. 
[ד"א יש שעומדין על אצבעות רגליהם ואומ' קק"ק, וכן צריך לעשות, וכן אמ' רבי' יצחק שצריך לעמוד על כל שם ושם. ומייתי ראיה מעגלון מלך מואב כשבא אליו אהוד וא"ל דבר ה' אליך, מיד קם מכסאו כשהזכיר לו שם. וכ"ש ישראל, כי זהו כבוד שמו שיעמוד בפניו שנא' לתת כבוד לשמו לעמוד לפני. ולפי שאין ישראל עושין כל כך הקב"ה קובל על ישראל, הכשרים שבאומות לא עשו כמו עגלון מלך מואב כשר במקולקלין שבהן עשו שנא' ויתנו את הילד בזונה ואת הילד ביין. וכן היא באבות דר' נתן ובירושלמי דפר' הרואה כשעלה ר' אלעזר בן ערך למרום א"ל הק' אלעזר בני אתך יודע כמה חביבין בני לפני בשעה שאומ' קק"ק ותולין עיניהם כנגד עיני ומרימין את גופם בעקבותיהם, אז אני מחבק ומנשק קלסתר פניו של יעקב אביהם שחקוק בכסא כבוד. וכל שהיה צריך בישיבה לעמוד וכן היה ר"ש עומד בשעה שהיו אומ' ה' אלהי ישראל. 
הגה"ה אני שמחה מעיד על ארץ יון שכך עושין בין בקדושה של יוצר בין בקדושה שבתפלה, ושניהם מעומד ובאצבעות רגליהם כמו בכאן]. 

פירושי סידור התפילה לרוקח [מח] אתה חונן 
======================================= 
[עמוד של] [מח] אתה חונן 
(סודות התפילה) 
אתה חונן י"ז תיבות, כנגד י"ז תיבות בפסוק ואתה תדבר אל כל חכמי לב אשר מלאתיו רוח חכמה, ובקהלת י"ז חכמה, י"ז קורין בכל שבוע עם המפטיר, י"ז אמירות בתמניא אפי, וי"ז עולות תמיד בפנחס. 
אתה חונן לאדם דעת למה אומרים אתה חונן לפני כל הברכות, לפי שכל אדם שאין בו דעת אסור להקריב קרבן אם הוא כהן, והתפילות כנגד תמידים תיקנום, לכך תיקנו אתה חונן בראש. ולפי שכתו' והקדישו את קדוש יעקב וידעו תועי רוח בינה סמכו אחר קדוש אתה חונן, ולשון המקרא כי לא עם בינות הוא על כן לא ירחמנו עושהו ויוצרו לא יחוננו, על כן תפס אתה חונן שאתה מרחם בני אדם ותן לו דעת יותר מבהמה. דעת שיודע דעת מיושבת לחשוב מחשבות. 
ומלמד לאנוש בינה לאחר שיש לו לאדם דעת מלמד לאנוש בינה שיודע להבין דבר מתוך דבר. וחונינו מאתך דיעה ובינה והשכל רחם עלינו ותחונינו מחכמה אשר אתך. ותן לנו דיעה שנדע לחשוב, בינה שנבין דבר מתוך דבר, השכל חכמה מוצלחת. ברוך אתה ה' חונן הדעת שאתה חונן לאדם להודיעו דעת. 
אתה חונן א' וחונינו ב' חונן הדעת ג' הרי ג' חנינות, כנגד חכמה ותבונה ודעת. וג' נבון בתורה, ואילו הן: איש נבון וחכם א', אין נבון וחכם כמוך ב', עם חכם ונבון ג'. וכן ג' את מי נועץ ויבינהו א' וילמדיהו דעת ב' ודרך תבונות ג', כנגדן דיעה א' בינה ב' והשכל ג'. וג' חכמה תבונה בחומש, ואילו הן: בחכמה ובתבונה ובדעת א', בחכמה בתבונה ובדעת ב', חכמה ותבונה ג'. לאדם דעת א' דיעה ב' הדעת ג', נגד ג' דעת בחומש, ואילו הן: בתבונה ובדעת א' בתבונה ובדעת ב' ויודע דעת עליון ג', או ולא נתן ה' לכם לב לדעת ג', וכן ג' החכמה בקהלת וג' לחכם וג' דעת וג' חכמים בקהלת, [עמוד שלא] כנגד תורה נביאים וכתובים, מקרא משנה תלמוד, הלא כתבתי לך שלישים, ג' סודות הן לכך תיקנו ג' דעת. 
לאנוש בינה א' דיעה בינה ב' הרי ב' בינות, נגד משנה תלמוד תורה בכתב ותורה בפה, אין חכמת בינה כי אם תורה ובתוכה ב' נבון וחכם, ירא פרעה איש נבון וחכם א', אין נבון וחכם כמוך ב', אין לחשוב עם חכם ונבון כי אם נבון ואחר כך חכם. וב' ידועים בחומש: אנשים חכמים וידועים א', אנשים חכמים ונבונים וידועים ב'. וב' בינה הלא היא חכמתכם ובינתכם א', יבינו לאחריתם ב', וב' ישכילו זאת א' למען תשכילו ב'. בקהלת ב' מחכמה ב' מחכם ב' ושחכמתי. את מי נועץ ויבינהו א' ודרך תבונות ב', וכן וילמדהו באורח משפט א' וילמדהו דעת ב'. 
י"ז תיבות באתה חונן, כנגד י"ז תיבות בפסוק ואתה תדבר אל כל חכמי לב אשר מלאתיו רוח חכמה, ובקהלת י"ז חכמה, כגון ד' החכם ג' לחכם וב' חכם ו' חכם א' (ב)החכם א' מחכמה הרי י"ז חכם, לכך תיקנו באתה חונן י"ז תיבות. וי"ז קורין בשבוע ג' בשני ג' בחמישי ז' בשבת שחרית ג' במנחה והמפטיר הרי י"ז, וי"ז אמירות בתמניא אפי', וי"ז עולת תמיד בפנחס. 
ו' עניני חכמה באתה חונן, ואילו הן: לאדם דעת א' לאנוש בינה ב' דיעה ג' בינה ד' והשכל ה' הדעת ו' נגד ו' סדרים, לכך (כנגד) בקהלת ו' פעמים חכם. אתה חונן לאדם דעת א', ומלמד לאנוש בינה ב', וחונינו מאתך דיעה בינה והשכל ג', כנגד ג' תפילות, וג' בחכמה ובתבונה ובדעת, וג' דבר בתמניא אפי, וג' מקרא משנה ברייתא, וג' משנה תלמוד אגדות, וג' רוח חכמה ובינה א', רוח עיצה וגבורה ב', רוח דעת ויראת ה' ג'. 
בפרקים דר' אליעזר כשמסר הקב"ה למשה רבינו שם המפורש אהי"ה אש"ר אהי"ה ענו הלוים ואמרו ברוך אתה ה' חונן הדעת. 

פירושי סידור התפילה לרוקח [מט] השיבנו אבינו 
=========================================== 
[מט] השיבנו אבינו 
(סודות התפילה) 
השיבנו אבינו ט"ו תיבות, כי התשובה מגעת עד כסא הכבוד ז' רקיעים ו' אוירים ואויר בין שמים על הארץ ורקיע על החיות, הרי ט"ו. וט"ו תיבות בפסוק [עמוד שלב] יעזוב רשע דרכו, וכנגד ט"ו תיבות בפסוק חטאתי אודיעך ועווני לא כיסיתי, וכנגד ט"ו תיבות בפסוק ובשוב רשע מדרכו, וכנגד ט"ו פעמים נקרא אב לישראל. 
השיבנו אבינו לתורתך השיבנו ה' לעשות תורתך, לפי שעל האב ללמד לבנו תורה תיקנו השיבנו אבינו לתורתך. וקרבינו מלכינו לעבודתך לעשות מצותיך במצות מלך שלטון לעובדך בכל לב. והחזירנו בתשובה שלימה לפניך שנעזוב רשעינו לבל נשוב לדרכינו הרעה. ברוך אתה ה' הרוצה בתשובה דכתיב החפץ אחפץ במות הרשע כי אם בשובו. 
השיבנו א' בתשובה ב' בתשובה ג', כנגד ג' פסוקים ביואל תשובה בכל אחד, ואילו הן: וגם עתה נאם ה' שובו עדי א', וקרעו לבבכם ואל בגדיכם ושובו אל ה' ב', מי יודע ישוב ג'. כנגד המבקש מטו מחבירו אל יבקש יותר מג' פעמים, וג' אנא, לכך אומ' הוידוי ג' פעמים בכל יום בימים י' של תשובה, ובערב יום כיפור פעם אחת בשחרית ולפני אוכלו פעם שנית, ובערב פעם שלישית. וג' נושא עון א' ופשע ב' וחטאה ג'. וג' אל קשי א' אל רשעו ב' ואל חטאתו ג'. וג' שובו א', והשיבו מכל פשעיכם ב', והשיבו וחיו ג'. וכן ג' בקשות: השיבנו אבינו לתורתך א' וקרבינו מלכינו ב' והחזירנו בתשובה ג'. 
בברכת השיבנו ט"ו תיבות, כנגד תשובה שמגעת עד כסא הכבוד, ז' רקיעים ו' אוירים ואויר בין השמים לארץ ורקיע על החיות הרי ט"ו. לכך ט"ו תיבות ביעזוב רשע דרכו, ט"ו תיבות בחטאתי אודיעך ועוני לא כסיתי, וט"ו תיבות בשמע שמעתי אפרים, וט"ו תיבות בשוב רשע מדרכיו, וט"ו תיבות בועוד בה עשיריה, וט"ו תיבות בזכרינו לחיים מלך חפץ בחיים. וט"ו פעמים נקרא הקב"ה אב על ישראל, ואילו הן: הלא מעתה קראת לי אבי א', ואומר [עמוד שלג] אבי תקראי לי ב', הייתי לישראל לאב ג', (ואומר אבי תקראו לי ב' הייתי לישראל לאב ג') כי אתה אבינו ד', אתה ה' אבינו ה', (ואתה) [ועתה] ה' אבינו אתה ו', ואם אב אני ז', אב אחד לכולנו ח', אבי יתומים ט', הלא יקראני אבי י', ואני אהיה לו לאב יא', ואהי אהיה לו לאב יב', ואני אהיה לו לאב יג', ואני (לא) אהיה לו לאב יד', הלא הוא אביך קנך טו'. לכך תיקנו בתשובה "אבינו" על שם כרחם אב על בנים שמוחל לו, כן רחם ה' על יריאיו. 
בפרקים דר' אליעזר אין ישראל עושין תשובה גדולה עד שיבא אליהו, דכתיב והשיב לב אבות על בנים, ברוך אתה ה' הרוצה בתשובה. 

פירושי סידור התפילה לרוקח [נ] סלח לנו 
===================================== 
[נ] סלח לנו 
(סודות התפילה) 
סלח לנו כ' תיבות, כנגד ברכי נפשי עד הסולח לכל עוונייכי כ' תיבות. ובתורה י"ט לשון סליחה ואחד לא יאבה ה' סלוח לו, הרי כ'. 
סלח לנו אבינו כי חטאנו לא תיקנו אבינו כי אם בתשובה ובסלח וברכת כהנים, לפי שחייב האב ללמד לבנו לכך תיקנו השיבנו אבינו לתורתך, ברכינו אבינו כולנו כאחד באור פניך כי באור פניך נתת לנו ה' אלהינו תורת חיים, והאב סולח סרחון בנו, וישוב אל ה' וירחמהו ואל אלהינו כי ירבה לסלוח, וכתי' כרחם אב על בנים, לכך סלח לנו אבינו כי חטאנו זהו שוגג כמו וחטאה בשגגה, מחל לנו מלכינו כי פשענו במזיד במרד. ואומרים סלח לנו אבינו כי חטאנו מחל לנו מלכינו, לפי שכתו' ואם אב אני איה כבודי ואם אדונים אני איה מוראי. כי מוחל וסולח אתה כדכתיב הסולח לכל עוונייכי. ברוך אתה ה' חנון המרבה לסלוח כמו שכת' ואל אלהינו כי ירבה לסלוח. 
[עמוד שלד] סלח א' וסולח ב' לסלוח ג', כנגד נושא עון א' ופשע ב' וחטאה ג'. וכן ג' אשרי האיש אשר לא הלך א', ובדרך חטאים לא עמד ב', ובמושב ליצים לא ישב ג'. ובישעיה ג' פעמים ושאר ישוב, וג' אשר שב אל ה' בכל לבבו א' ובכל נפשו ב' ובכל מאודו ג', ובתורה ג' ישוב מחרון אפו א', שוב מחרון אפך ב', וישוב חרון אף ה' ג', לכך תיקנו ג' סליחות לסלוח לבני ג' אבות. מחל לנו א' מוחל ב', הרי ב' מחילות למחול על שוגג ומזיד. בנביאים ב' שוב חרון אף יחד, שב מחרון אפו א' ושב מחרון אפו ב'. 
בברכת סלח לנו כ' תיבות, וכן מן ברכי נפשי עד הסולח לכל עוונייכי כ' תיבות, ובתורה י"ט פעמים כתי' לשון סליחה וא' לא יאבה ה' סלוח לו, הרי כ' סליחות. וי"ט בנים ואחד או' לא בניו מומם הרי כ' בנים, לכך תיקנו כ' תיבות. בפרקים דר' אליעזר כשאמר משה סלח נא לעוון העם הזה, השיבו סלחתי כדבריך, ופתח משה ואמר ברוך אתה ה' חנון המרבה לסלוח. 

פירושי סידור התפילה לרוקח [נא] ראה בעניינו 
========================================== 
[נא] ראה בעניינו 
(סודות התפילה) 
ראה בעניינו י"ז תיבות, נגד י"ז גאולות בפרשת בהר סיני, ואין לחשוב לא יגאל. [בברכת ראה בעניינו י"ז תיבות לפי שאנו מתפללים שיגאל אותנו כמו ממצרים, ובפסוק ונצעק אל ה' אלקי אבותינו י"ז תיבות]. 
ראה בעוניינו וריבה ריבינו ראה בעניינו בגלות וריבה עבור ריבנו. וגאלינו מהרה למען שמך וכת' ראה עוניי וחלציני, וריבה ריבי. וגאלינו למען שמך המחולל בגויים כי אומ' מבלתי יכולת ה', וכת' ואעש למען שמי. כי גואל חזק אתה דכתי' גואלם חזק הוא. ברוך אתה ה' גואל ישראל וגאלו מיד חזק ממנו. 
[עמוד שלה] וגאלינו א' גואל חזק ב' גואל ישראל ג', כנגד ג' גאולה הכתובים בפרשת בהר סיני, כנגד ג' גליות אשור בבל אדום, וג' גאולות בבל אדום מדי, שנגאלו מהם. וג' גאולות בפסוק או דודו או בן דודו יגאלנו. למה גלו על ידי ג' אומות אשור בבל אדום, כנגד ג' ותשא כל העדה א', ויתנו את קולם ב', ויבכו העם ג'. נגדם בכה א' תבכה בלילה ב' על אלה אני בוכיה ג'. נגדם ויקרא ה' לבכי א', במסתרים תבכה נפשי ב', ותרד עיני דמעה ג'. וג' כלו בדמעות א' ב', הורידי כנחל דמעה ג', זהו ותשקמו בדמעות שליש. 
ראה א' ריבה ב' וגאלינו ג', הרי ג' בקשות וג' גאולות, כנגד סנחריב שהגלנו ג' פעמים וכן נבוכדנצר ג' פעמים. לא זורו א' ולא חובשו ב' ולא רוככה ג', וג' עמנו אל, וג' והיה שם מסלול ודרך א', ודרך הקדוש וקרא ב', הולך דרך ג', וג' ותגל ערבה א' תפרח ותגל ב' אף גילת ורנן ג', לכך ג' גאולות. 
בברכת ראה בענינו י"ז תיבות, כנגד בפרשת בהר סיני י"ז גאולות ואין לחשוב לא יגאל, ואילו הן: גאולה א', גאלו ב', וגאל ג', גואל ד', גאולתי ה', גאולתי ו', גאולתו ז', גאולה ח', גאולת ט', יגאל י', גאולה יא', יגאלינו יב', יגאלינו יג', יגאלינו יד', ונגאל טו', גאולתו טז', גאולתו יז', הרי י"ז גאולות. 
הג"ה ויש לבעל הסוד שיש להיות י"ח תיבות כנגד י"ח תיבות שבפסוק ראה ראיתי את... כי אנו מבקשי' שיראה את... כאשר ראה..., על כן י"ל ראה נא וגם תהיה... עם הגאולות...... כשתחשוב לא יגאל. עכ"ה. 

פירושי סידור התפילה לרוקח [נב] רפאינו 
===================================== 
[נב] רפאינו 
(סודות התפילה) 
רפאינו ה' ונרפא כ"ז תיבות, כנגד כ"ז אותיות בפסוק הסולח לכל עוונייכי הרופא לכל תחלואייכי, וכ"ז אותיות בפסוק רפאות תהי לשרך ושקוי לעצמותיך. כ"ז פסוקים בפרשת מילה, וכ"ז תיבות בפסוק והיה אם שמוע תשמע עד רופאיך. 
שימו על לב אנשי צרפת ים ואיי הים, ששקר בימינכם ובשמאלכם שאתם בודים מלבכם כמה וכמה תיבות בתפלתכם, שלא עלתה על לבם של חכמים [עמוד שלו] הראשונים שתיקנו להו התפילה במקום קרבנות, וכל ברכה ותפילה שתיקנו הכל הוא במדה ובמשקל באותיות ובתיבות. שאם לא כן, אז היה חס ושלום את תפילתנו כעין זמר של גויים הערלים, לכן שימו על לבבכם ואל תוסיפו עוד לעשות כדרככם הרעה הזה, להוסיף ולגרוע תיבות ואותיות בתפילתכם, כי שמעתי אומרים שאתם מוסיפים תיבות הרבה בברכה זו, יש מכם אומרים רפאינו ה' אלקינו, וזהו טעות גמור שהרי פסוק מלא הוא בירמיהו רפאיני ה' וארפא. ועוד יש מכם שאומר והעלה רפואה שלימה לכל מכותינו ולכל תחלואינו, גם בזה נצנצנה רוח עועים לפי שמצאתם בפסוק הסולח לכל עוונייכי הרופא לכל תחלואייכי, על כן הוספתם הברכה זו ולכל תחלואיכי. כי גם זה הבל ורעות רוח ורעה רבה, שהרי כתב רבינו החסיד זצ"ל שאין בברכת רפאינו כי אם כ"ז תיבות וק"י אותיות, כ"ז תיבות כנגד כ"ז תיבות שבפסוק ויאמר אם שמע תשמע עד כי אני ה' רופאיך, וכן כ"ז תיבות בפסוק הרופא לכל תחלואייכי, וכנגד כ"ז אותיות שבאלפא ביתא עם הכפולים, לומר לך אם תשמור התורה שניתנה בכ"ז אותיות אז כי אני ה' רופאיך. הוי"ה שם המיוחד הוא ויוצא ממנו שם אחד שהוא כ"ז אותיות, ובו ריפא אלישע את המים, ואף משה רבינו רפא בו את מי המרה, על כן סמיך למי המרה כי אני ה' רופאיך. וכן תמצא כ"ז סמכי"ן בהלל, וכן תמצא כ"ז תוי"ן בפרשת ציצית, וכן תמצא כ"ז שם ה' בפרשת קדושים, וכ"ז חקים במשנה תורה, וכ"ז ו' במעשה יום שלישי דבראשית, וכ"ז ק' מבראשית עד אשר ברא אלקים לעשות, וכ"ז נ' בקרית שמע, וכ"ז תי"ו בתהילה לדוד. וכן תמצא בחומש כ"ז פסוקים שסופן ה' אלקיכם, וכן תמצא כ"ז דורות מבריאת עולם עד שנכנסו לארץ, וכן תמצא כ"ז ה' אלקי ישראל בתורה ובנביאים. 
עוד חיבר רבינו החסיד זצ"ל הרבה מאוד אבל אין פנאי להאריך, ולכל אחד ואחד כתב בו כמה טעמים וסודות מופלאים, כדי לאמת דבריו שלא יוכלו הצרפתים למצוא מען על אודות תוספותם. 
רפאינו ה' ונרפא שהרי כתיב בירמיה רפאיני ה' וארפא, לפיכך אין לומר רפאינו ה' אלהינו ונרפא. [רפאינו ה'], לפי שישראל חולים בגלותם והם [עמוד שלז] מבקשים רפואה, וגם הם מבקשים רפואה לחולים שיש ביניהם שירפאם. הושיענו ונושעה כי תהילתינו אתה כך אנו מתהללים ומתפארים. והעלה רפואה שלימה לכל מכותינו כי לך נרתיק הרפואות. כי אל מלך רופא נאמן ורחמן אתה רופא נאמן לכל אתה כי רפואתיך בדוק ומהימן, ורחמן לפי שאתה מרחם על בריותיך אתה מרפאם. ברוך אתה ה' רופא חולי עמו ישראל הרופא לכל תחלואיכי. 
רפאינו א' ונרפא ב' רפואה ג' רופא ד' רופא ה', נגד ה' בהנה ישכיל עבדי חולי א' חוליינו ב' מחולל ג' החלי ד' מוכה ה', וה' לוקח ממנו: מראה א' ותוארו ב' תואר ג' ונראהו ד' מראה ה', כנגד ה' מצרים א', בבל ב', מדי ג', יוון ד', אדום ה'. לכך השיבנו ה' אליך ונשובה ונשוב כת' ה' רפואות. ובפרשת מילה ה' פעמים בשר ערלתו, וביחזקאל בפרשת גיהנם ה' פעמים נופלים, שמילה מצלת מאבן של פני גיהנם, שלא יפל ה' פעמים. וה' פעמים מילה בפרשת מילה זרעך אחריך וא' ולזרעו אחריו, כנגד ו' פעמים ביחזקאל ארץ (ה)חיים, כי המילה מביאה לארץ החיים. ובמזמור אל תתחר ה' פעמים ירשו ארץ, כנגד ה' פעמים לזרעך אחריך נתתי את הארץ, ואחד שכון בארץ כנגד לזרעו אחריו. וביחזקאל כת' ה' שאול, ודוד אמר ה' פעמים אבשלום בקינתו, ומילה ה' בשר ערלתו מצלת מגיהנם, לכך תיקנו ברפאינו ה' רפואות. ב' ישועות הושיענו א' ונושעה ב', כנגד קיוינו לו ויושיענו א' נגילה ונשמחה בישועתו ב'. רופא א' נאמן ב' ורחמן ג' הרי ג' שבחות, כנגד ג' חטאים עון א' ופשע ב' וחטאה ג', וג' חולי בהנה ישכיל עבדי חלי א' חליינו ב' החלי ג', וג' לוקח ממנו מראה א' ונראהו ב' מראה ג', נגד בבל אשור אדום שהגלנו וירפאנו מהרה, לכך תיקנו ג'. ואם תחשוב כי אל מלך הרי ד', נגד ד' גליות שירפאינו, לכך תיקנו ד' שבחות. 
בברכת רפאינו כ"ז תיבות, כנגד כ"ז אותיות בזה הפסוק הסולח לכל עווניכי הרופא לכל תחלואיכי, וכ"ז אותיות כי חיים הם למצאיהם ולכל בשרו מרפא, וכ"ז אותיות [בפסוק] רפאות תהי (לשוררך) [לשרך] וש(י)קוי לעצמותיך, אמר ר' חייא בר אבא מפני מה ברכת חולים בשמינית נגד מילה לח' ימים. וכ"ז פסוקים בפרשת מילה, וכ"ז תיבות בפסוק והיה אם שמוע תשמע עד כי אני ה' רופאיך, וכ"ז אותיות בא"ב עם הכפולים. 

פירושי סידור התפילה לרוקח [נג] ברך עלינו 
======================================== 
[עמוד שלח] [נג] ברך עלינו 
(סודות התפילה) 
ברך עלינו ל' תיבות, כנגד ל' אותיות בפסוק המשביע בטוב עדיך תתחדש כנשר נעורייכי, וכנגד ב' פסוקים אלו יפתח ה' לך כ"ג תיבות, ופותח את ידיך ז', הרי ל' תיבות. 
[בברכה זו ל' תיבות לפי שיש באותו פסוק יפתח ה' לך את אוצרו כ"ג תיבות והוא מדבר מן הגשמים שעל ידיהם התבואה והשיחים גדלים ומתברכים, ופותח את ידיך ז' תיבות, הרי ל' תיבות]. 
ברך עלינו ה' אלהינו את השנה הזאת שתברך השנה ונצליח בה. ואת כל מיני תבואתה לטובה כל חמשת המינין תהיה לטובה עלינו, לכך כת' שש שנים תזרע שדך ואספת את תבואתה, תבואתם לא נאמר אלא תבואתה תבואת ה', זהו כל מיני תבואתה לטובה. ותן טל ומטר על פני האדמה שתרד טל ומטר על פני השדה לברכה, כי אדמה בכל הקרייה פירושו שדה, והאדמה לא תשם, וכן אדמתכם לנגדיכם זרים אוכלים אותה. ושבעינו מטובך מפתיחת ידך, יפתח ה' לך את אוצרו הטוב את השמים לתת מטר. וברך שנותינו כשנים הטובות כשני אלישע. ברוך אתה ה' מברך השנים בכל שנה. 
אין שואלין ותן טל ומטר מיום טוב הראשון של פסח עד ס' בתקופת תשרי, ומן יום ששים ואילך עד ערב יום טוב שואלין, ובמסכת תענית יום ס' מזכיר כך פוסק שם. למה עד ס' בתקופה כנגד ס' עשרונות נבללות בכלי אחד, וסימן א"ז ב"ו ג"ה ד"ח, לפר ג' עשרונים, יום א' י"ג פרים ויום ז' ז' פרים הרי כ' פרים להם ס' עשרונים, יום ב' י"ד יום ו' ח' הרי כ' פרים, יום ג' י"א יום ה' ט' הם כ' פרים. בכל יום כת' ומנחתם חוץ מן ד' ח' וסימן ד' ח' מנחתם בלא ו', יום ד' פרים י' הם ל' עשרונים, אלים ב' הם ד' עשרונים, כבשים י"ד הם י"ד [עמוד שלט] עשרונים, הרי יום ד' יש מ"ח עשרונים חוץ משעיר חטאת. יום ח' פר אחד ג' עשרונים, איל אחד הם ב' עשרונים, כבשים ז' הם ז' עשרונים הרי י"ב עשרונים, הרי ד' ח' עשרונים ס', לכך ס' עשרונים נבללין בכלי אחד, לכך עד ס' בתקופה. 
ברך א' לברכה ב' וברכה ג' מברך השנים ד', כנגד ד' טל וד' מטר בחומש, ואילו הן: ויתן לך האלהים מטל א', יהיה מושבך ומטל ב', ממגד שמים מטל ג', אף שמיו יערפו טל ד', וכנגד ברוך אתה תזל כטל אמרתי. למטר השמים תשתה א' ונתתי מטר ארצכם ב', למטר ארצך ג', יערוף כמטר לקחי ד', כנגד ברוך ונתתי גשמיכם בעתם, וכנגד ד' טל וד' מטר יש בזאת הברכה. 
ברך עלינו ד' לשון ברכת השנים. וד' ענייני שנה, השנה א' שנותינו ב' כשנים ג' השנים ד'. לפי שד' שנים היו אוכלים לפעמים מה שגדל בשנה אחת, כגון שנת מ"ח מה שגדל בה היו אוכלין שנת מ"ח ושנת מ"ט שהיתה שמיטה שנת נ' יובל שנת נ"א עד שגדלה התבואה, לכך ד' שנים. 
ג' טובות בה, לטובה א' מטובך ב' כשנים הטובות ג', הרי ג', כנגד ואכלתם ישן א' נושן ב' וישן ג', ועשת את התבואה לשלש השנים. וג' נתינה במטר, ונתתי גשמיכם א', ונתתי מטר ארצכם ב', לתת מטר ארצך ג', לכך היו מנסכין בג' לוגין, וכן ג' רביעיות, אין לך טיפה שהיא יורדת מן השמים כנגדו עולה מן הארץ ב' טיפין, תהום אל תהום קורא. 

פירושי סידור התפילה לרוקח [נד] תקע בשופר 
======================================== 
[נד] תקע בשופר 
(סודות התפילה) 
תקע בשופר כ' תיבות, נגד כ' תיבות בפסוק וביום שמחתכם ובמועדיכם. [בברכת תקע כ' תיבות לפי שבפסוק של גאולה כתיבה תקיעה שנאמר והיה ביום ההוא יתקע בשופר גדול, ויש בו כ' תיבות ומסיים בירושלים, ומה נעשו בירושלים קרבנות, ובפסוק של קרבנות יש בו כ' תיבות ויש בו תקיעה שנאמר וביום שמחתכם ובמועדיכם ובראשי חדשיכם ותקעתם בחצוצרות]. 
[עמוד שמ] תקע בשופר גדול לחירותינו והיה ביום ההוא יתקע בשופר גדול ובאו וגו', שעתיד הקב"ה לתקוע בשופר בקרן איל יצחק, או בכפל גלילת השמים כספר ויתקע לכנס גליות, ועתה אנו מתחננים לפני חנון ורחום ואומ' תקע בשופר גדול לחירותינו, וה' בשופר יתקע, וכתי' כשופר הרם קולך, וכתיב הרימו נס על העמים, הרי הרמה אצל שופר ואצל נס, לכך תקע בשופר גדול לחירותינו. ושא נס לקבץ גליותנו כמו שכת' ונשא נס לגוים ואסף נדחי ישראל ונפוצות יהודה יקבץ מארבע כנפות הארץ, כאדם שמרים נס שיהא נס של כל הרואהו, כך שא נס לקבץ נידוחינו בכל מקום שנידוחינו שם קובץ מעט מעט, כי קביצה כאן מעט וכאן מעט ומקבץ יחד כמו וקובץ על יד ירבה, וכן בזרועו יקבץ טלאים, ונפוצות יהודה יקבץ. וקבצינו יחד לא כעזרא כל הקהל כארבע רבוא, אלא קבצינו יחד מארבע כנפות הארץ. ברוך אתה ה' מקבץ נדחי עמו ישראל. 
ג' קיבוצים לקבץ א', וקבצינו ב', מקבץ ג', כנגד ג' ונשא נס לגוים א', ואסף נדחי ישראל ב', ונפוצות יהודה יקבץ ג'. וג' נכון יהיה הר בית ה' א', ונישא ב', ונהרו אליו ג'. וג' והלכו עמים רבים א', לכו ונעלה אל הר ה' ב', ונלכה באורחותיו ג'. וג' ואמרתם ביום ההוא הודו לה' קראו בשמו א', הודיעו בעמים עלילותיו ב', הזכירו כי נשגב שמו ג'. וג' ועתה אקום אמר ה' א', עתה ארומם ב', עתה אנשא ג'. וג' ותפרח כחבצלת א', פרח ב', תפרח ג', וג' ותגל ערבה א', פרח תפרח ותגל ב', אף גילת ורנן ג'. וג' הנה ישכיל עבדי ירום א' ונישא ב' וגבה ג' כנגד ג' קביצות שיש בתקע, כי י' שבטים נקבצו ויאשיהו מלך עליהם א', ונקבצו בימי עזרא ב', ומשיח יקבצם מארבע כנפות הארץ, הרי ג' קביצות. לכך ג' בקשות תקע בשופר א' ושא נס ב' וקבצנו ג'. 

פירושי סידור התפילה לרוקח [נה] השיבה שופטינו 
============================================ 
[נה] השיבה שופטינו 
(סודות התפילה) 
השיבה שופטינו כ"ד תיבות, נגד ואשיבה שופטיך י"ב תיבות, ומן [עמוד שמא] ואירסתיך לי לעולם עד באמונה י"ב תיבות, הרי כ"ד תיבות. ונגד כ"ד ספרים, [וכן כ"ד שמות בתפילין], וניצול מכ"ד קללות, וכ"ד שעות, וכ"ד ברכות בחומש. 
כל האותיות בהשיבה לבד מן הז', נגד ז' משפטים: ד' מיתות בית דין, ומכניסין לכיפה, ומלקות, ומכת מרדות. ונגד ז' רועים. 
השיבה שופטינו כבראשונה ויועצינו כבתחילה כדכת' ואשיבה שופטייך כבראשונה ויועציך כבתחילה. ואומ' בפסיקתא ואשיבה שופטייך כבראשונה כמשה ואהרן, ויועציך כבתחילה כדוד ושלמה בנו. וכן ואשיבה שופטיך כבראשונה בגימ' כמ"ו מש"ה וכאהר"ן למבראשונ"ה. ויועציך כבתחילה בגימ' הנ"ה כדו"ד מל"ך יהוד"ה (ו)כשלמ"ה בנ"ו. 
השיבה שופטינו כבראשונה לשופטינו בצדק ויועצינו לטובה כבתחילה. והסר ממנו יגון ואנחה ומלוך עלינו אתה לבדך כי (עתה) [אתה] בעלונו (אלקים) [אדונים] זולתך, אך ונשגב ה' לבדו כשיעלו מושיעים לשפוט את הר עשיו והיתה לה' המלוכה. בחסד וברחמים ואירשתיך לי בצדק ובמשפט ובחסד וברחמים. וצדקינו במשפט צדקינו בדינך, ציון במשפט תפדה ושביה בצדקה. ברוך אתה ה' מלך אוהב צדקה ומשפט דכת' אוהב צדקה ומשפט חסד ה' מלאה הארץ. 
בהשיבה שופטינו כ"ד תיבות, כתיבות ואשיבה שופטיך [כבראשונה] י"ב תיבות, ומן וארשתיך לי לעולם עד באמונה י"ב תיבות, הם כ"ד תיבות. וכן כה אמר ה' שמרו משפט עד וצדקתי להגלות י"ג תיבות, ציון במשפט תפדה ה' תיבות, וארשתיך לי באמונה ו' תיבות, הם כ"ד תיבות. וכן אוהב צדקה ומשפט ז' תיבות, ואשיבה שפטיך י"ב תיבות, ציון במשפט תפדה ה' תיבות הם כ"ד תיבות, וכל הדן דין אמת לאמיתו כאילו עושה משפט, כ"ד שעות מן הבוקר ועד הערב, וכאילו לומד כ"ד ספרים, וניצול מכ"ד הוי ואבוי שבישעיה ומן כ"ד קללות שאמ' דוד, ויתברך בכ"ד ברכות שבחומש. 
וצדקנו במשפט צדקה ומשפט, נגד ב' ציון במשפט תפדה ושביה בצדקה, ושפט בצדק דלים, והיה צדק אזור מותניו א' והאמונה אזור חלציו ב'. 
[עמוד שמב] כל האותיות בהשיבה שופטינו חוץ מן ז', נגד ז' רועים, וז' חושה לי בתילים, וז' בין העירה ובין הקיצה, וז' משפטים הם: ד' מיתות ב"ד, ומכניסין לכיפה, ומלקות ומכת מרדות [הרי ז', וכתי'] שבע ביום הללתיך על משפטי צדקך, לכך נעלמה [ז' בברכה זו]. 

פירושי סידור התפילה לרוקח [נו] למשומדים 
======================================= 
[נו] למשומדים 
(סודות התפילה) 
למשומדים כ"ט תיבות, כנגד כ"ט פורעניות שעתיד הקב"ה לפרוע מאדום כי קצף לה' על כל הגויים עד ונטה עליה קו תוהו וכו'. 
[ג' מהירות נגד ג' גלויות שהגלנו סנחריב נבוכדנצר טיטוס הרשע. ועוד טעם אחר מצאתי כ"ט תיבות ולמשומדים, כנגד כ"ז אותיות שבאלפא ביתא וב' תורות תורה שבכתב ותורה שבע"פ, וכולן המשומד כופר בהן]. 
למשומדים אל תהי תקוה לאותם החוטאים בנפשותם ומשתמדים ועושים כגויי הארץ, אל תהי להם תקוה, כמו שכתו' מקוה ישראל ה' כל עוזביך יבושו, אבל לצדיקים וקווי ה' יחליפו כח, גם כל קוויך לא יבושו, אבל למשומדים אל תהי תקוה. וכל המינים כרגע יאבדו מיני ישראל הפוקרים בתלמוד ומיני האומות כרגע יאבדו מעל פני הארץ, כמו שאמר דוד משנאך ה' אשנא, הם מיני האומות. וכל אויבי עמך כל האומות, מהרה יאבדו ומלכות זדון אדום הרשעה, מהרה תעקר ותשבר ותמגר תגדריה, כמו [עמוד שמג] מיגרת לארץ. ותכניע תשפילה במהרה בימינו. ברוך אתה ה' שובר אויבים אויבי ישראל הם האומות, ומכניע זדים לפני בני ישראל. 
למשומדים א', וכל המינים ב', וכל אויבי עמך ג', ומלכות זדון ד', כנגד ד' מלכויות. וכן תעקר א' ותשבר ב' ותמגר ג' ותכניע ד', לגדע ד' קרנות הגוים, ד' חיות. אל תהי תקוה א' כרגע יאבדו ב' מהרה יכרתו ג' תעקר ד' ותשבר ה' תמגר ו' ותכניע ז' שובר ח' ומכניע ט', כנגד ט' שאמרו על ישראל בפרשת הנה ישכיל עבדי: ותוארו א' לוקח ממנו ב' תואר ג' הדר ד' ונראהו ה' מראה ו' ונחמדהו ז' נבזה ח' ושפל ט'. וכן ט' עונות שם בפרשת הנה ישכיל עבדי: מפשעינו א' מעוונותינו ב' עון ג' מפשע ד' ועוונותם ה' פשעים ו' חטא ז' ולפשעים ח' אשם ט'. וביחזקאל כתי' ט' ערלים. וישראל אומ' ט' פעמים שוב מחרון אפך, ב' בוהוא רחום וז' בה' אלהי ישראל, שישיב חרון אפו ויצילנו מט' גלויות: מצרים, בבל, כשדים, פרס, מדי, מוקדון, יון, שעיר, אדום. 
ב' שבירות בו תשבר א' שובר ב', וכן אויבי א' אויבים ב', וכן תכניע א' ומכניע ב', כנגד ב' שהחריבו בית, בבל ואדום, שישברם ויכניעם מהרה, זהו על נהרות בבל שם ישבנו, זכור ה' לבני אדום את יום ירושלם. ג' מהירות, מהרה אחד מהרה ב' במהרה ג', נגד ג' שהגלונו סנחריב א' נבוכדנצר ב' טיטוס ג', והחריב אשור ויצא מלאך ה' ויך במחנה אשור, יום בואו לירושלם בלילה הוכה, וכן בבל ביה בלילייא קטיל בלשצר, וכן אדום אם שודדי לילה, הרי אשור ובבל איבד במהרה כן ימהר לאבד בימינו שארית אדום. 
כ"ט תיבות בלמשומדים, כנגד כ"ט פורעניות שעתיד הקב"ה לפרוע מאדום הרשעה: כי קצף [ל]ה' על כל הגוים א', וחימה על כל צבאם ב', החרימם ג', נתנם לטבח ד', ישלכו (הם) ה', ב(ר)אשם ו', ונמסו ז', על אדום תרד ח', עם חרמי ט', כרים י', ועתודים י"א, אלים י"ב, זבח י"ג, [ו]טבח י"ד, ראמים ט"ו, ופרים י"ו, מדם י"ז, מחלב י"ח, נקם י"ט, שלומים כ', לזפת כ"א, לגפרית כ"ב, לזפת כ"ג, לא תכבה כ"ד, עשנה כ"ה, תחרב כ"ו, אין עובר בה כ"ז, וירשוה כ"ח, ונטה כ"ט, הרי כ"ט דברים לכך כ"ט תיבות. 
[ב' לטבח א' וטבח ב' נגדן ב' שבירות במלשומדים, ב' לקצף וחימה, ב' לזפת, נגדן ב' הכנעות בלמשומדים] ומלכות זדון, לכך נקראת מלכות זדון אומה הרשעה חייבת. 
[עמוד שמד] אומר בספר היכלות כשנהרגו עשרה הרוגי מלכות התנו עם סמאל אילו התנאים. וכתוב שם: מה עשה ה' אלהי ישראל באותה שעה לא הספיק לומר לסופר כתוב גזירות ומכות גדולות עזות וקשות ונוראות ומבוהלות כבידות ומנוולות על רומי הרשעה, מפני חימה שנתמלאה על סמאל שקבל עליו כל התנאים הללו אלא מיד נטל נייר וכתב על הנייר כך ליום נקמה שעתיד ושמור לרומי הרשעה תעלה ענן אחת ותעמוד למעלה מרומי ותוריד שחין לח ששה חדשים על האדם ועל הבהמה ועל הכסף ועל הזהב ועל הפירות ועל כל כלי מתכות, ואחר כך תעלה ענן אחרת ותדחה את חבירתה ותעמוד במקומה ששה חדשים אחרים ותוריד נגע צרעת ספחת ובהרת וכל מיני נגעים כולם על רומי הרשעה, עד שיש שעה אחת שיאמר אדם לחבירו הא לך רומי הרשעה וכל אשר בה בפרוטה אחת, ויאמר(ו) לו אין מתבקשת לי, ולפי שאומר שם מלכות הרשעה אנו אומרים מלכות. 
זדון א', ומכניע זידים ב', נגד אדום ושעיר ונגד בבל ואדום. 

פירושי סידור התפילה לרוקח [נז] על הצדיקים 
========================================= 
[נז] על הצדיקים 
(סודות התפילה) 
על הצדיקים מ"ב תיבות כמו בברכת מגן מ"ב כמו שפרשנוה, ונגד שם של מ"ב אותיות. וכל א' ב' בעל הצדיקים לפי ששומרין כולו, [בברכת על הצדיקים כל האלפא ביתא לומר שעשה עמנו חסד למען הצדיקים והחסידים העוסקים בתורה. מ"ב תיבות בברכה זו וכן מ"ב שמות בתפילין של ראש ושל יד]. 
על הצדיקים אותם ששומרים המצות ואינם חוטאים. ועל החסידים הם בעלי מעשים, שהן שומעים חרפתם ואינם משיבים. ועל זקני עמך בית ישראל הם זקנים ההגונים הטובים. ועל פליטת סופריהם הם החכמים המלמדים תינוקות. ועל גירי הצדק המתגיירים לעשות ולשמור התורה. ועלינו יהמו [נא] רחמיך ה' אלהינו מדי יום ויום זכור תזכרינו ויהמו המון מעיו לרחם עלינו. 
[עמוד שמה] ותן שכר טוב לכל הבוטחים בשמך באמת הנה שכרו אתך, שכל הבוטח בך באמת ובלב שלם, ואנו מבקשים שיתן לבוטחים בו בלב נאמן שכר טוב בזה ולבא. ושים חלקינו עמהם עם הבוטחים בך, ואז לא נבוש לעולם כי בך בטחנו ויבטחו בך יודעי שמך כי לא עזבת דורשיך ה', גם כל קוויך לא יבושו. ברוך אתה ה' משען ומבטח לצדיקים. 
ג' צדיקים יש כאן בזאת הברכה: על הצדיקים א' גירי הצדק ב' לצדיקים ג', כנגד ג' לב טהור ברא לי אלהים ורוח נכון חדש בקרבי א', ורוח קדשך אל תקח ממני ב', ורוח נדיבה תסמכיני ג'. וכן ג' לא גבה לבי א' ולא רמו עיני ב' ולא הלכתי בגדולות ג' כנגד ג' אבות, לכך ג' צדיק בעל הצדיקים. גם שלא יתהלל בחכמתו [א'], ולא בגבורתו ב', ולא בעושרו ג'. 
על הצדיקים א', ועל החסידים ב', ועל זקני עמך ג', וסופריהם ד', גירי ה', ועלינו ו', הרי ו' כנגד שבפרשת מילה ו' לזרעיך אחריך, כנגד ו' דורות מאברהם ועד משה שנתן להם ו' סדרים, לכך זכרו לעולם בריתו בדברי הימים ובתילים זכר לעולם בריתו, לכך ו' זכרונות לאחר ו' דורות נתן להם ברית התורה, דבר צוה לאלף דור דר כתי' לאלף דר בגימ' מש"ה. 
ותיקנו ו' דברים בעל הצדיקים גירי הצדק הוא החמישי, צדיקים א', חסידים ב', זקני ג', סופריהם ד', גירי ה', כנגד ה' [דברים]: מתיר אסורים א', פוקח עורים ב', זוקף כפופים ג', אוהב צדיקים ד', שומר את גרים ה', לפי שנדבק לה' חומשי תורה לכך תיקנו גירי בחמישי. תדע, אינו אומר מתיר את אסורים כמו את גרים אלא "את" להשלים תרי"ג, כגון מ'תיר א'סורים, פ'וקח ע'ורים, ז'וקף כ'פופים, א'והב צ'דיקים, ש'ומר א'ת ג'רים התחלתן בגימ' תרי"ג, לכך נקראו גירי הצדק שנדבקין לתרי"ג מצות ולה' חומשים, וחביבין הגרים שקדמו לישראל [בתחלה] גרי הצדק ואח"כ ועלינו. 
הבוטחים א' בטחנו ב' מבטח ג' כנגד ג' אבות שבטחו בהקב"ה. וג' מאהבת ה' אתכם א', ואהבך וברכך והרבך ב', לברכה כי אהבך ה' אלהיך ג'. 
מ"ב תיבות יש בעל הצדיקים כמו בברכת מגן. מ"ב תיבות כנגד מ"ב אותיות בפסוק ואברכה מברכיך, ושם מ"ב אותיות, לכך התחיל בב' [עמוד שמו] ב'ראשית וסיים במ' במצרים' נגדם מ"ב תיבות בעל הצדיקים, וכל א"ב יש בעל הצדיקים נגד צדיקים ששומרין כ"ב אותיות שבתורה. 
מן אדני שפתי תפתח עד על מזבחך פרים מ"ב תיבות, וכן מן נער הייתי וגם זקנתי עד וישכנו לעד עליה מ"ב תיבות. 

פירושי סידור התפילה לרוקח [נח] ולירושלים עירך 
============================================= 
[נח] ולירושלים עירך 
(סודות התפילה) 
ולירושלים כ"ד תיבות, נגד פסוק ביחזקאל וישבו על הארץ אשר נתתי לעבדי ליעקב אשר ישבו בה אבותיכם וישבו עליה(ם) המה ובניהם ובני בניהם עד עולם ודוד עבדי נשיא להם לעולם כ"ד תיבות. וכנגד רני עקרה לא ילדה י"ז תיבות, ראשון לציון ז' תיבות, הרי כ"ד תיבות. וכן למען ציון לא אחשה ט"ו תיבות, והיית עטרת תפארת ביד ה' ט' תיבות, הרי כ"ד תיבות. 
[בברכת ולירושלים כ"ד תיבות, נגד כ"ד אותיות שבאותו פסוק בונה ירושלים ה' נדחי ישראל יכנס]. 
ולירושלם עירך ברחמים תשוב ותשכון בתוכה כאשר דברת לירושלם שהיא עיר קדשך תשוב, [ותשכון בתוכה] ברחמים גדולים תשוב ותשכון לעולם בתוכה, כאשר דברת לכבוד אהיה בתוכה. ובנה אותה בונה ירושלם ה'. בקרוב בימינו בנין עולם שלא תחרב. וכסא דוד מהרה לתוכה יכון כלפי כסא שייך נכון כמו נכון כסאך מאז, צדק ומשפט מכון כסאך, ברוך אתה ה' בונה ירושלים. 
ב' פעמים כאן ירושלם: ולירושלם א' בונה ירושלם ב', כנגד ירושלם של מטה כשיבנה אז יבנה ירושלם של מעלה, אבל עתה בגלות בקרבך קדוש ולא אבא בעיר, לכך סיים פסוק ירושלם, ופסוק אחר ירושלם מתחיל בשעריך ירושלם ירושלם הבנויה כעיר שחוברה לה יחדיו. ובנה א' בנה ב' בניין ג', נגד בית ראשון א' ושני ב' ולעתיד ג'. לכך בשיר המעלות לדוד שמחתי באומרים לי בית ה' נלך ג' פעמים ירושלם, וג' פעמים מקום בפסוק ויפגע במקום וילן שם. 
[עמוד שמז] תשוב א', תשכון ב', ובנה ג', יכון ד', בונה ה', נגד ה' את פני האדון ה' א', את פני האדון ה' ב', את פני ה' אלהיך ג', את פני ה' אלהיך ד', ליראות את פני ה' אלהיך ה'. 
בברכת ולירושלם כ"ד תיבות, כנגד ביחזקאל: וישבו על הארץ אשר נתתי לעבדי ליעקב אשר ישבו בה אבותיכם וישבו עליה המה ובניהם ובני בניהם עד עולם ודוד עבדי נשיא להם לעולם הרי כ"ד תיבות. וכנגד רני עקרה לא ילדה י"ז תיבות, ראשון לציון הנה הנם ולירושלם מבשר אתן ז' תיבות, הרי כ"ד. וכן בצפניה כתי' רני בת ציון הריעו ירושלם שמחי ועלזי בכל לב בת ירושלם, הסיר ה' משפטיך פנה אויבך מלך ישראל ה' בקרבך לא תיראי רע עוד, הרי כ"ד תיבות. וכן למען ציון לא אחשה ט"ו תיבות, והיית עטרת תפארת ט' תיבות, הרי כ"ד תיבות. וכן בישעיה כ"ד דברים: יען משח ה' אותי לבשר ענוים שלחני א', לחבוש לנשברי לב ב', לקרוא לשבויים דרור ג', ולאסירים פקח קוח ד', לקרוא ה', ויום נקם ו', לנחם ז', לשום ח', לתת ט', שמן י', מעטה י"א, אילי י"ב, מטע י"ג, ובנו י"ד, יקוממו ט"ו, וחדשו י"ו, ורעו י"ז, אכריכם י"ח, וכורמיכם י"ט, כהני כ', משרתי כ"א, חיל כ"ב, משנה כ"ג, זרע ברך ה' כ"ד. לכך לירושלם כ"ד תיבות שיתברכו בכ"ד ברכות, והאכלתיך נחלת יעקב אביך. 

פירושי סידור התפילה לרוקח [נט] את צמח דוד 
========================================= 
[נט] את צמח דוד 
(סודות התפילה) 
את צמח דוד כ' תיבות, וכן בישעיה רוח ה' אלקים עלי יען משח ה' אותי לבשר וגו' כ' תיבות, כנגד כי נחם ה' ציון כ' תיבות, וכן כה אמר ה' רני ליעקב כ' תיבות, וכן בבכי יבואו (לך) כ' תיבות, וכן על הר גבוה עלי לך מבשרת ציון כ' תיבות. 
את צמח דוד עבדך מהרה תצמיח אצמיח קרן לדוד, והנה איש צמח שמו ומתחתיו יצמח, צמ"ח בגימ' מנח"ם, הוא מנחם בן עמיאל, ודוד עבדי נשיא להם לעולם. וקרנו תרום בישועתך קרנו תרום בכבוד, וקרן [עמוד שמח] ישעי. כי לישועתך קיוינו כל היום קיוינו לו ויושיענו. ברוך אתה ה' מצמיח קרן ישועה. 
את צמח א' תצמיח ב' מצמיח ג', כנגד ג' ויצא חוטר מגזע ישי א', משרשיו ב', שורש ישי ג', וג' רני עקרה א' רינה ב' וצהלי ג'. וקרנו א' קרן ישועה ב', נגד משיח בן אפרים ומשיח בן דוד. בישועתך א' לישועתך ב' ישועתך ג', כנגד (ו)קנאתי לציון א' קנאה גדולה ב' וחימה גדולה קנאתי ג', כנגד ג' שהגלו את ישראל מארצם סנחריב, בבל, אדום. 
באת צמח כ' תיבות, כנגד כי נחם ה' ציון נחם כל חורבותיה כ' תיבות, וכן כה אמר ה' רנו ליעקב שמחה וצהלו בראש הגוים כ' תיבות, וכן בבכי יבואו ובתחנונים אובילם כ' תיבות, וכן על הר גבוה עלי לך מבשרת ציון כ' תיבות. 

פירושי סידור התפילה לרוקח [ס] שמע קולינו 
======================================== 
[ס] שמע קולינו 
(סודות התפילה) 
שמע קולינו ל"ה תיבות, כמו מליצי יושר אשר לישראל. וכן תפילה לדוד שמע ה' צדק עד זמותי בל יעבור פי כ"ט תיבות, שומע תפילה עדיך ו' תיבות, הרי ל"ה תיבות. 
שמע קולינו ה' אלהינו כשאנו מתפללים לפניך ושמעת את תפילת עבדך ועמך ישראל אשר יתפללו. חוס ורחם עלינו תחוס עיניך ורחם עלינו כאב על בנים. וקבל ברחמים את תפילתנו כשאנו מבקשים ברוב כלל. כי אל שומע תפילתינו אתה, ותחנונינו שאנו מתחננים לפניך, כי אתה שומע וריקם אל ישוב מלפניך, כי אתה שומע תפילת עמך ישראל ברחמים, ברוך אתה ה' שומע תפילה. 
ד' שמיעות: שמע קולנו א', שמע תפילתינו ב' שומע תפלה ג', שומע תפלה ד', כנגד ד' שמיעות בשלמה: ואתה תשמע אל (מכון) [מקום] שבתך א', ואתה תשמע השמים מכון שבתך ב', (ו)אתה תשמע השמים מכון שבתך ג', ושמעת השמים מכון שבתך ד'. וד' שמיעות בלא מכון שבתך: ואתה תשמע השמים ועשית א', ואתה תשמע השמים וסלחת ב', ואתה תשמע השמים וסלחת ג', [עמוד שמט] ושמעת השמים את תפילתם ד'. הרי ג' ואתה תשמע והרביעי ושמעת, כנגדם ג' שמיעות אצל תפילה והרביעי שמע קולנו. וכן ד' שמיעות השמים בדברי הימים, ובאהרן ד' נפילות, וכן ביחזקאל בן בנו כתובים ד' פעמים בפסוק(י) מראה ואראה ואפול על פני, נגד תפילת ערבית שחרית מוסף ומנחה ד', נגדן תפילתנו א' תפילתינו ב' תפילת ג' תפילה ד', וכן חוס א' ורחם ב' ברחמים ג', ברחמים ד'. 

פירושי סידור התפילה לרוקח [סא] רצה 
================================== 
[סא] רצה 
(סודות התפילה) 
רצה ל"ד תיבות, נגד מן אבוא ביתיך בעולות עד אשר עשה לנפשי ל"ד תיבות, וכן ל"ד כהנים מביאים פר ושעיר, וכהן המקריב נגד החזן. 
בי"ט אומרים שאותך לבדך ביראה נעבוד, לפי שכתוב והשתחויתם למלך תרגומו ואודית, והשתחואה הודאה, לכן משתחוה במודים מה ה' שואל מעמך, ק' ברכות, כי "מה" בא"ת ב"ש ק' במודי"ם ברכות, זהו כי אם ליראה את ה' אלקיך. 
רצה ה' אלהינו בעמך ישראל ובתפלתם רצה עמך ישראל ורצה תפילתם, כי אין להם קרבן כי אם שילום שפה תמור' פרים. והשב העבודה לדביר ביתיך השב עבודת קרבנות לביתך. ואישי ישראל ותפילתם מהרה [באהבה] תקבל ברצון אישי ישראל מיכאל מקריב בכל יום [עמוד שנ] נשמות הצדיקים, וגם העוסקים בקדשים כאילו מקריבין אישים [ו]בכל מקום מוקטר ומוגש לשמי. ותהי לרצון תמיד עבודת ישראל עמך. 
ותחזינה עינינו בשובך לציון ברחמים [כדכתי'] כי עין בעין יראו בשוב ה' ציון. ברוך אתה ה' המחזיר שכינתו לציון ונגלה כבוד ה' וראו כל בשר יחדיו כשיחזיר שכינת כבודו לציון. 
רצה א' ברצון ב' לרצון ג', כנגד ג' תפילות ערב ובקר וצהרים שיהיו לנו לרצון. ובתפלתם א' ותפלתם ב' נגד ב' תפלות ביום, לכך במזמור למנצח שיר מזמור הריעו לאלהים כל הארץ זמרו לה' כבוד שמו ב' פעמים תפלתי: הקשיב(ה) בקול תפילתי א' אשר לא הסיר תפילתי ב'. וכן ב' שימו כבוד תהילתו א', והשמיעו קול תהילתו ב', וכן ב' זמר אצל שם זמרו לה' כבוד שמו א' זמרו שמך סלה ב', וכן ב' אמרו לאלהים מה נורא מעשיך א' מפעלות אלהים נורא עלילה ב', וכן ב' ודבר פי א' אליו פי קראתי ב'. עבודה א' (ב)עבודת ישראל ב' נגד ב' אילים אעשה א' עם עתודים ב', וכן אבוא ביתיך בעולות א' עולת מחים ב'. בעמך ישראל א' ואשי ישראל ב' עבודת ישראל ג', הרי ב' עמך ישראל נגד כהנים לוים וא' ואשי ישראל נגד ישראל. 
ברצה ל"ד תיבות, כנגד מן אבא ביתך בעולות עד אשר עשה לנפשי ל"ד תיבות, וכן ל"ד כהנים מביאין פר ושעיר והכהן המקריב כנגד החזן. ביום טוב אומר' שאותך לבדך ביראה נעבוד, לפי שרוצה לומר מודים ומשתחוה לפי שכתוב והשתחויתם למלך ותרגומו ואודיתי למלכא, הרי השתחואה הודאה לכך משתחוים במודים. מודי"ם בגימ' ק', כלומר על ק' ברכות שבקשת ממנו מה ה' אלהיך שואל מעמך מה מאה ברכות, מה בא"ב ב"ש בגימ' ק', זהו שאותך לבדך ביראה נעבוד במודי"ם ברכות זהו כי אם ליראה, אם תוסיף שאותך לבדך יהיו ל"ה תיבות כפי מליצי על ישראל. 

פירושי סידור התפילה לרוקח [סב] מודים - וכל החיים 
================================================ 
[סב] מודים - וכל החיים 
(סודות התפילה) 
במודים פ"ז תיבות, וכן מן למנצח על מות לבן מזמור לדוד אודה ה' בכל לבי עד הגידו בעמים עלילותיו, פ"ז תיבות. מודים כגון אודה ה'. 
[עמוד שנא] [וכל החיים רמז ארבע' צריכים להודות, חולה ונתרפא, יורדי ימים, יסורין באין עליו, והולכי מדברות, ולכן יש ד' פעמים הודאה במודים]. 
מודים אנחנו לך שאתה הוא ה' אלהינו ואלהי אבותינו לעולם ועד אנחנו מודים לך שאתה הוא ולא אחר, ה' אלהינו ואלהי אבותינו לעולם ועד. צריך החזן לשאת נפשו בכפו להשתחוות בכל חליות שבשדרה, ויכוף ראשו וגופו בפעם אחת, וכשיאמר מודים יכוין בכל כוחו לעבוד ביראה לשם, וימשוך מודים אנחנו לך, כי ההודאה אין לה שיעור. 
מודי"ם הוא ק' כנגד ק' ברכות, ק' אותיות בפסוק מה ה' אלהיך שואל מעמך. וכשיאמר "שאתה הוא ה'" יכוון מאד מאד וימשוך עד לעולם ועד, וימשוך שם ה' מאד ויזקוף מעט מעט ה' זוקף כפופים, כדי שיסמכו הקהל מודים דרבנן כדאמ' בסוטה שצריכין לומר. ויראה שלא ישתחוה יותר מדאי כדי שלא יהא ראשו כנגד ערותו כדאמר בירושלמי דברכות המשתחוה במודים יותר מדאי נקרא הדיוט, והטעם כאשר פירשתי, ויכוין לשם שמים כל מעשיו באהבה. 
מודים אנחנו לך אנו מודים שאתה אלהינו ואלהי אבותינו לעולם ועד. מן מודים אנחנו לך עד לעולם ועד י"א תיבות, כנגד י"א דברים להודות במזמור ארבעה צריכין להודות: הודו לה' א', יאמרו גאולי ב', יודו לה' ג', יודו לה' ד', יודו לה' ה', ויזבחו ו', ויספרו ז', יודו לה' ח', וירוממהו ט', יהללוהו י', ויתבוננו י"א. וכנגד י"א נחומים וי"א רחמים בספר ישעיה. וי"א אמר דוד מי יעלה בהר ה' נקי כפים ובר לבב י"א הם, לכך י"א תיבות במודים עד לעולם ועד. 
צור חיינו חוזק חיינו, אתה אלהי צורי. מגן ישעינו אתה הוא. לדור ודור נספר תהילתך כמו שכתוב יודו לה' חסדו, ובמושב זקנים יהללוהו. על חיינו המסורים בידך שבידך להחיותינו ביום הזה. ועל [עמוד שנב] נשמותינו הפקודות לך בידך אפקיד רוחי, ופקודתך שמרה רוחי, בלילה ובמות. כי בכל לילה נותנים לך יצירותיך נשמתם ואז אומרת לך כל פעולותיו אשר פעל, וחולם מה שהירהר ביום, להודיע לבני האדם כי הוא בוחן כליות וחוקר עשתונות הלב, זהו משוכבת חיקך שמור פתחי פיך. אומ' מלאכי השרת בכל בוקר, רבונו של עולם אל תחזיר הרוח לנדן הגוף כי היום עשה כך וכך, אומר הקב"ה הפיקדון אשר הופקד אתי לא אשיבנו, לא כן, ויושב עליו בדין ותפקדנו לבקרים ולרגעים תבחננו, זהו בידך אפקיד רוחי פדית אותי משחת כל, זהו על נשמותינו הפקודות לך. אשרי העם שה' אלהיו שהרי בכל יום ויום עושה עמנו ניסים שמצילנו מכל האומים, זהו על ניסיך שבכל יום עמנו. 
ועל נפלאותיך וטובותיך שבכל עת ערב ובקר וצהרים נפלאותיך ומחשבותיך אלינו, ורב טוב לבית ישראל, נפלאות וטובות שבכל עת אתה עושה עמנו, על כן ערב ובקר וצהרים אשיחה ואהמה. 
הטוב כי לא כלו רחמיך יזהר החזן וכל אדם שלא ימהר לקרות הטוב (ו)ברפה שאז היה תמוה כמו הטוב אתה, וכי טוב אתה, אלא יקרא הה"א בפת"ח והט' דגושא הטוב, כלומר אתה הטוב. כי לא כלו רחמיך המרחם כי לא תמו חסדיך מעולם קיוינו לך יש קורין הטוב כי לא כלו חסדיך המרחם כי לא תמו רחמיך מעולם קיוינו לך, כדי שיאמרו המרחם רחמיך, וטעות הוא בידם שהרי כתוב חסדי ה' כי לא תמנו כי לא כלו רחמיו. הטוב יקרא דגש, וכן מדגיש המ"ם תמו, אתה הטוב כי לא כלו רחמיך כי מעולם המה, ולא תמו חסדיך ולא נכרתו מבני אדם מעולם, כמו מי הירדן תמו ונכרתו, על כן מעולם קיוינו לך. 
על כולם הניסים שאתה עושה עמנו כי גברו עלינו חסדיך. יתברך וישתבח ויתרומם שמך מלכנו לעולם ועד אינו אומר תתברך תתרומם כי אם יתברך ויתרומם השם, כי בשם קדשו בטחנו, ה' שמו עושה הכל, על כן אין ע"ז נקראת ה' ולא שום שלטון כי אם אלהים, כגון אשר ירשיעון אלהים, אבל ה' הוא שמו הקדוש, זהו אני ה' הוא שמי וכבודי שם קדשי לאחר לא אתן, כי ה' הוא הקדוש היה והוה ויהיה ברוך שם כבוד מלכותו לעולם [עמוד שנג] ועד, ואין לפרש יותר. יתברך ויתרומם שמך שיתרומם בורא עולם שמך מלכינו תמיד לעולם ועד. 
וכל החיים יודוך סלה מכל החי בין למעלה בין למטה. יודוך סלה לנצח בסילסול. ויהללו את שמך באמת וכ"ש אנו כי גבר עלינו חסדו. האל ישועתינו ועזרתינו סלה אשריך ישראל מי כמוך עם נושע בה' מגן עזרך. ברוך אתה ה' הטוב שמך ולך לכל טוב ה' לכל. ולך נאה להודות כי לך דומיה תהלה דומה לך. 
מודים א', נודה ב', יודוך ג', להודות ד', כנגד ד' שצריכין להודות. ד' יודו לה' חסדו ונפלאותיו לבני אדם במזמור, וכן בהלל הגדול ד' הודו הם: הודו לה' א', הודו לאלהי ב', הודו לאדוני ג', הודו לאל השמים ד', וכן במזמור לתודה כתוב ד' פעמים ה': הריעו לה' כל הארץ א', עבדו את ה' ב', כי ה' ג', כי טוב ה' ד'. ישעינו א' האל ישועתינו ב', כנגד ציון וירושלם וכנגד ישראל ויהודה. וכן ויצא חוטר א' ונצר משרשיו יפרה ב', וכן איש צמח א' ומתחתיו יצמח ב'. וכן ובנה את היכל ה' א' והוא יבנה את היכל ה' ב', וכן ומשל על כסאו א', ועצת (ה)שלום תהיה בין שניהם והיה כהן על כסאו ב'. וכן ב' חיינו במודים וב' תהילתך ויהללו וב' רחמיך המרחם וב' יתברך ברוך, כנגד ה' אלהים. 
שמך מלכינו א' שמך באמת ב' הטוב שמך ג', הרי ג' שמך, כנגד ג' שמות ה' אלהינו ה' אחד. וג' אל אלהים ה' דבר ויקרא ארץ, וג' אהיה בפרשת שמות, וג' קדוש קדוש קדוש. ג' שמך וג' טובות: וטובותיך א' הטוב ב' הטוב שמך ג', כנגד ג': חסדי ה' א', ורב טוב לבית ישראל ב', אשר גמלם כרוב רחמיו ג', וכן שמחו את ירושלם א', וגילו בה כל אהביה ב', שישו אתה משוש ג'. וכן וכבוד ה' עליך זרח א', ועליך יזרח ה' ב', וכבודו עליך יראה ג', לכך הכל ג'. 
במודים פ"ו תיבות, וכן מן למנצח על מות לבן מזמור לדוד אודה ה' בכל לבו עד הגידו בעמים עלילותיו, פ"ו תיבות. מודים כגון אודה ה'. במודים ג' שמך, במזמור אודה עד עלילותיו ג' זמירות מזמור לדוד א' אזמרה שמך עליון ב' זמרו לה' ג'. במודים ב' ישועות, באודה ב' דינים משפטי ודיני א' ידין לאומים ב'. במודים ב' רחמים ובאודה ב' צדק. במודים ב' הלל באודה ב' משגב. במודים ב' ברכה באודה ב' כסא. במודים ג' הטוב באודה ג' אבידות לאומות. [עמוד שנד] ויאבדו מפניך א', אבדת רשע ב', אבד זכרם ג', נגדם ג' טוב, אך טוב לישראל, אבל לאומות ואך אותו ואת על עמו. במודים ד' הודאות, באודה ד': משפטי א' שופט ב' למשפט ג' ישפוט ד', כשישפוט האומות ד' גליות יתנו לו הודאות ד'. לכך במזמור אלהים יחננו ויברכנו ד' הודאות, יודוך עמים אלהים א', יודוך עמים כולם ב', יודוך עמים אלהים ג', יודוך עמים כלם ד'. 

פירושי סידור התפילה לרוקח [סג] שלום רב 
====================================== 
[סג] שלום רב 
(סודות התפילה) 
שלום רב ל"ג תיבות, נגד ל"ג תיבות זבחו זבחי צדק ובטחו עד כי אתה ה' לבדך תושיבני. וכן מן שלומי לא תמוט עד ורב שלום בניך, ל"ג תיבות. וכן ל"ג תיבות בוישא אהרון את ידיו, ובהביטו אל אברהם אביכם, ובה' עוז לעמו יתן. 
שלום רב על ישראל עמך תשים לעולם לפי שהם עמך ונחלתך תשים שלום ביניהם. כי אתה הוא מלך אדון כל השלום ועמך השלום. וטוב בעיניך לברך את עמך ישראל בכל עת ובכל שעה בשלומך כדכתיב ה' [עוז לעמו יתן ה'] יברך את עמו בשלום. ברוך אתה ה' המברך את עמו ישראל בשלום. 
בשלום רב ד' שלומות: שלום רב א' כל השלום ב' בשלומך ג' בשלום ד', כנגד ד' שלום בפסוק אחד עתה רוץ נא לקראתה ואמור לה השלום לך השלום לאישיך השלום לילד ותאמר שלום. לפי שהביאנו בד' גליות ויעשה לנו שלום מהם תיקנו ד' שלומות. ובאיכה ממרום שלח אש א', כאש להבה ב', כאש חמתו ג', אש בציון ד', וזהו שיסד הקלירי וארבע גחלים בדביר מהלכות. וד' יקידות בצו את אהרן. לכך כשיתקיים לחיה רביעית ויהיבת ליקדת אשתא יעשה לו שלום. 
[עמוד שנה] ג' שלום בשלום רב, כנגד כהנים לוים וישראל. וטוב בעיניך לברך א' המברך ב' כנגד יהודה וישראל, וכן ב' או יחזיק במעוזי יעשה שלום לי א', שלום יעשה לי ב'. 
בשלום רב ל"ג תיבות, כנגד ל"ג תיבות זבחו זבחי צדק ובטחו אל ה' רבים אומרים מי יראינו טוב נסה עלינו אור פניך ה' נתתה שמחה בלבי מעת דגנם ותירושם רבו, בשלום יחדיו אשכבה ואישן כי אתה ה' לבדד לבטח תושיבני, הרי ל"ג תיבות. וכן מן שלומי לא תמוט אמר מרחמיך ה' עד וכל בניך למודי ה' ורב שלום בניך, ל"ג תיבות. וכן ל"ג תיבות בוישא אהרן את ידיו [אל העם ויברכם וגו'], ובהביטו אל אברהם אביכם, ובה' עוז לעמו יתן [ה' יברך את עמו בשלום]. 
בבוקר מדלגים שלום רב ואומר ברכת כהנים. 

פירושי סידור התפילה לרוקח [סד] ברכת כהנים 
========================================= 
[סד] ברכת כהנים 
(סודות התפילה) 
אלוהינו ואלוהי אבותינו עד ואני אברכם מ"ד תיבות, וכן מן אשרי [כל] ירא ה' עד שלום על ישראל מ"ד תיבות. וכן מן שיר המעלות הנה מה טוב ומה נעים עד הברכה חיים עד העולם ל"ח תיבות, ושאו ידיכם קדש ו', הרי מ"ד. 
יברכך ג' תיבות וט"ו אותיות, ג' אבות ואברהם חי ט"ו שנים משנולד יעקב. וישא ז' תיבות וכ"ה אותיות, משה ז' לאברהם וכ"ה דורות עד משה. 
[באלהינו ברכנו פ"ז תיבות, והיא מיוסדת על אלו פסוקים וישא אהרן את ידיו אל העם ויברכם וירד וגו' ויש בו י"ב תיבות, כה תברכו יש בו י"ג תיבות, ה' עוז לעמו יתן יש בו ט' תיבות, ומציץ מן החרכים יש בו י"ד תיבות, והביטו אל אברהם אביכם יש בו י"ב תיבות, ובאלו ג' פסוקים יברכך יאר ישא ט"ו תיבות סך הכל פ"ז. והביטו אל אברהם אביכם נדרש בפסיקת' על אותה ברכה, [עמוד שנו] ובאותו פסוק יש בו כי אחד קראתיו ואברכהו, וזהו שאנו אומרים ברכנו אבינו כלנו כאחד כאברהם שנקרא אחד]. 
אלהינו ואלהי אבותינו ברכינו בברכה המשולשת בתורה תברכינו בברכה המבוררת והיא ג' פסוקים: יברכך, יאר, ישא. הכתובה על ידי משה עבדך בתורה כתובה. האמורה מפי אהרן ובניו וישא אהרן את ידיו אל העם ויברכם. כהנים עם קדושיך לאהרן קדוש ה' וכהנים עם קדושיך, והברכה על פיהם, כאמור יברכך ה' וישמרך יברכם כל הברכות המפורשות ברוך אתה בבואך וכלם, ובאו עליך כל הברכות. 
יברכך ה' בגימ' בנכסי"ם ובגו"ף. וישמרך בגימ' יצ"ר הר"ע, וכן הוא אומר כי ה' יהיה בכסלך ושמר רגלך מלכד. וישמרך בגימ' ל"א ישלט"ו עלי"ך גוי"ם, וכן הוא אומר יומם השמש לא יככה, הנה לא ינום ולא ישן שומר ישראל, ה' שומרך ה' צלך, ה' ישמורך מכל רע ישמור את נפשך ה' ישמור צאתך ובואך. וישמרך בגימ' מזיקי"ם ושידי"ם, וכן הוא אומר כי מלאכיו יצוה לך לשמרך בכל דרכיך. 
יברכך ה' וישמרך בגימט' יזכ"ר הברי"ת, כדכתיב ושמר ה' לך את הברית ואת החסד אשר נשבע לאבותיך. ה' ישמרך בגימט' ז"ה א"ת ק"ץ, וכן הוא אומר משא דומה אלי קורא משעיר שומר מה מלילה אמר שומר. וישמרך בגימ' ה"ן נפש"ך בחיי"ם, וכן הוא אומר והיתה נפש אדוני צרורה בצרור החיים, זהו לצדיקים, אבל לרשעים ואת נפש אויבך יקלענה. וישמרך בגימ' ממשפ"ט גיהנ"ם, וכן הוא אומר רגלי חסידיו ישמור. וישמרך בא"ת ב"ש פמביג"ל בגימ' ז"ה עול"ם הב"א, וכן הוא אומר וקויי ה' יחליפו כח. 
יברכך ה' וישמרך כלומר יברכך וישמור לך הברכות שלא יפסיקו, יברכך בעולם הזה שתשמור מצותיו, וישמרך ישמר לך רב טוב הצפון. 
[עמוד שנז] יברכך ג' תיבות וט"ו אותיות, כנגד ג' אבות, והאבות היו יחד ט"ו שנים, שהרי אברם בן ק' כשנולד יצחק, ויצחק בן ס' בלדת אותם. הרי אברם כשנולד יעקב היה בן ק"ס שנים, הרי כשהיה יעקב בן ט"ו שנים מת אברם כי חי קע"ה שנים, וג' אבות וי"ב שבטים הרי ט"ו, לכך ט"ו יפות בשיר השירים. 
יאר ה' פניו אליך בגימ' זה"ו מאו"ר עיני"ם. יאר ה' פניו אליך בגימ' ה"ן השכינ"ה, וכן הוא אומר קומי אורי כי בא אורך, יחננו ויברכנו אתנו סלה, אל ה' ויאר לנו. יאר בפשוט ובא"ת ב"ש בגימט' ג"ם תור"ה, וכן הוא אומר כי נר מצוה ותורה אור. פניו אליך ויחנך בגימ' ז"ה חפצי"ך ימל"א, וכן הוא אומר וחנותי את אשר אחון. ויחנך בגימ' וחינ"ך, וכן הוא אומר ויהי ה' את יוסף ויט אליו חסד ויתן חנו, ותהי אסתר נושאת חן, ומצא חן ושכל טוב בעיני אלהים ואדם. ויחנך בגימ' ז"ה הו"א בבינ"ה. ויחנך בגימט' זה"ו בחכמ"ה. ויחנך בגימ' הלימו"ד, וכן הוא אומר תתן לראשך לוית חן, כי לוית חן הם לראשך. אליך ויחנך בגימ' ה"ן בחנ"ם, וכן הוא אומר הנה כעיני עבדים אל יד אדוניהם, חנינו ה' חנינו, ה' חונינו לך קוינו. יאר ה' פניו אליך כשאדם אוהב את חבירו מביט פניו בקירון פנים בסבר פנים ומדבר עמו, אבל כשאינו אוהבו מביט לצד אחר ומדבר עמו בזעף, לכך הכרובים ופניהם איש אל אחיו, באהבת ה' את ישראל, וישמע את הקול מדבר אליו מבין שני הכרובים, זהו הקב"ה ידבר אליך, ויאר פניו אליך שידבר עמך בסבר פנים יפות, ויחנך וירחם עליך. 
יאר כ' אותיות וה' תיבות, כנגד אברהם שהיה בדור כ', ושמר ה' חומשים, עקב אשר שמע אברהם בקולי א', וישמור משמרתי ב', מצותי ג', חוקותי ד', ותורתי ה'. 
וישמרך בגימ' יצ"ר הר"ע, ושמר רגלך מלכד בגימ' ושמ"ר מיצר"ו. ישא ה' פניו אליך בגימט' זה"ו בתפיל"ה, וכתיב ויאמר אליו הנה נשאתי פניך, אם ללוט נשאתי פנים בעבור אברהם לך לא אשא פנים מפניך ומפני אבותיי'. [עמוד שנח] ישא ה' פניו אליך בגימ' כ"י א"ם בעול"ם הז"ה אב"ל ל"א לעול"ם הב"א, זהו ישא ה' פניו אליך בעולם הזה אשר לא ישא פנים לעולם הבא. 
ישא ה' פניו בגימ' בז"ה ה' יעבו"ר כעס"ו. פניו אליך וישם לך שלום בגימ' ה"ן מלכו"ת בבי"ת דו"ד, וכן הוא אומר למרבה המשרה ולשלום אין קץ. וישם לך שלום בגימ' הנ"ה ביציא"ה ובכניס"ה ובבית"ך. וישם לך שלום בגימ' ה"ן ללמו"ד תור"ה, וכן הוא אומר ה' עוז לעמו יתן ה' יברך את עמו בשלום. שלום בגימ' זה"ו משי"ח. 
ישא ה' פניו אליך בחיבה כאדם הנושא פנים לחבריו ומביט בו ומדבר עמו. וישם לך שלום בכל מקום שתלך, שלא תירא מפחד פתאום, וחית השדה הושלמה לך, כי מלאכיו יצוה לך לשמרך בכל דרכיו. 
בישא ז' תיבות וכ"ה אותיות, נגד משה שהיה שביעי לאברהם, שהרי אברהם יצחק יעקב לוי קהת עמרם משה. וכ"ה דורות מאדם עד משה ולא משה בכלל, ואז נתן להם ה' התורה והשלום ה' עוז לעמו יתן ה' יברך את עמו בשלום, ונאמר ושמו את שמי על בני ישראל שתברכם בשמי המיוחד, ואני אברכם כי אסכים על ידכם. ואני אברכם בגימ' ומסכי"ם ע"ל יד"ם. ואני אברכם בגימ' כ"ל הכהני"ם בכל"ל, כלומר הכהנים בכלל הברכה, וכן מחלוקת באילו טריפות. 
ושמו את שמי על בני בגימ' במקד"ש מפר"ש בכינו"י כדאמר בסוטה. ושמו את שמי על בני ישראל בגימ' הנ"ה מיכ"ן ברכ"ה לישרא"ל לכהני"ם וללוי"ם ולנשי"ם ולגרי"ם ולעבדי"ם. ואני אברכם בא"ת ב"ש בגימ' ג"ר עבדי"ם ישרא"ל נשי"ם. 
ושמו את שמי לכן שאו' ידיכם' קדש' וברכו' סופם ושמו, כי בסוטה על ברכת כהנים. שאו ידיכם קדש וברכו בגימ' בלשו"ן הקד"ש ברכ"ו. 

פירושי סידור התפילה לרוקח [סה] שים שלום 
======================================= 
[עמוד שנט] [סה] שים שלום 
(סודות התפילה) 
שים שלום עד בשלום נ"ג תיבות, וכן בלמנצח בנגינות מזמור שיר אלקים יחנינו עד כל אפסי ארץ נ"ג תיבות. וג"ן פרשיות יש בחומש, לומר כל שומר זאת התורה יבא בגן ויבשרוהו יבא בשלום. 
הגה"ה יש אומרים ברכת כהנים למנחה, ושקר גדול הוא בימינם ובשמאלם, כדברי רבינו אליקים זצ"ל, שהרי אין נשיאות כפים במנחה, וגזרו יום הכפורים אטו כל (ה)שבת. וגם מה"ר שמואל מבבנברק כמו כן לא היה אומר ברכת כהנים במנחה. ואפילו שים שלום לא היה אומר במנחה בשבת, אך שלום רב כדרך כל השנה כולה, כי שים שלום מחובר הוא לברכת כהנים כדברי רבינו החסיד זצ"ל, ויש ראיה וטעם גדול בדבר, אך מהר"ם זצ"ל כתב שיש לומר שים שלום במנחה בשבת. 
יש צרפתים שאומרים בסיום תפילתם ונאמר אמן, וטעות הוא בידם, כי למלאכים התמידים אצלו להם הוא אומר ואמרו אמן, רבינו החסיד זצ"ל. 
כשתמנה כל חתימת של תפלת י"ח, עולה לקי"ג תיבות, נגד תפלת חנה מן עלץ לבי עד משיחו קי"ג תיבות, וכן קי"ג לב בחומש, לכוין התפלה מלב. 
שים שלום א' טובה ב' וברכה ג' חן ד' וחסד ה' ורחמים ו', ו' דברים כאן כנגד ו' שמירות במזמור שיר למעלות אשא עיני אל ההרים. לכן יברכך א' וישמרך ב' יאר ג' ויחנך ד' ישא ה' לך שלום ו'. 
ברכינו אבינו כולנו כאחד באור פניך כלומר ברכינו כאברהם שנקרא אחד [שנאמר אחד] היה אברהם, שברכת אותו וה' ברך את אברהם בכל. באור פניך כלומר בסבר פנים [יפות], כמו באור פני מלך חיים. כי במאור פניך נתת לנו ה' אלהינו תורת חיים, [כי בסבר פניך באורה [עמוד שס] נתתה לנו ה' אלהינו תורת חיים], כי הוא חייך ואורך ימיך, עץ חיים היא למחזיקים בה. לכן ב' בראשית, ל' לעיני כל ישראל, ו' ויהי אחרי מות משה, ל' וה' אלהיו עמו ויעלה, עולה חיי"ם, כי התורה חיי האדם היא, מחייתו לעתיד לבא בשלהי כתובות, וכתיב כי חיים הם למוצאיהם. 
ואהבת חסד וצדקה וברכה ורחמים וחיים ושלום התורה נתן לנו במאור פנים כי אהב אותנו אהבת עולם אהבתיך על כן משכתיך חסד, ונתן לנו תורת חסד על לשונה, וצדקה תהיה לנו כי נשמור לעשות, וצדקה וברכה ורחמים וחיים ושלום יהיה לנו. 
וטוב בעיניך לברך את עמך ישראל בכל עת ובכל שעה בשלומך על כן נקרא ה' שלום. ברוך אתה ה' המברך את עמו ישראל בשלום ה' יברך את עמו בשלום. 
ברכנו א', בברכה ב', יברכך ג', אברכם ד', וברכה ה', ברכנו ו', וברכה ז', לברך ח', המברך ט', הרי ט' ברכה לישראל בברכת השלום, כנגד ט' ברכה שסמוך ברכה אל שם, ברוך שם כבודו לעולם א', שירו לה' ברכו שמו ג', יהי שם השם מבורך מעתה ד', ואברכה שמך לעולם ועד ה', ויברך כל בשר שם קדשו ו', ויברכו שם כבודך ז', וה' לקח יהי שם ה' מבורך ח', ליהוי שמיה די אלהא מברך ט', כנגד ט' ברכה לישראל. וט' היו ששמע הקב"ה את צעקתם, ובפסוקים של אילו ט' אנשים יש בהם ט' צעקה ונאקה, ואילו הן: בהגר כתי' וקראת שמו ישמעאל כי שמע א', באברהם כתיב ולישמעאל שמעתיך ב', בישמעאל כתיב וישמע אלהים את קול הנער באשר ג', בלאה כתיב כי שמע ה' כי שנואה אנוכי ה', וגם שמע בקולי וישמע אלהים אל לאה ה', ברחל כתיב ויזכור אלהים את רחל וישמע אליה ו', בישראל כתיב וישמע אלהים את נאקתם ושמיעות הרבה ז', בעני כתיב והיה כי יצעק אלי ושמעתי ח', במשה וישמע ה' אלי ט', ביהודה כתיב שמע ה' קול יהודה ואל עמו תביאנו י', ואם תחשוב של אברהם וישמעאל אחד, חשוב של ישראל במצרים ושל ישראל במדבר ויהיו ט'. לכך תקנו ט' ברכות בברכנו בברכה. 
[עמוד שסא] ולפי שיש מברכי' השם בט' מקומות נגדן ט' עבדי יעקב בקריה. ובישראל ט' דברים נאמרו: אהיה כטל לישראל א', כשושנה ב', כלבנון ג', יונקותיו ד', כזית הודו ה', כלבנון ו', בצילו יחיו דגן ז', ויפרחו כגפן ח', זכרו כיין לבנון ט'. 
המשולשת בתורה א' תורת חיים ב' הרי ב' תורות, נגד ב' תורה שבכתב ותורה שבעל פה. ובתחלה נקראת התורה על שמו של הקב"ה ולבסוף על שמו של אדם, דכתיב כי אם בתורת ה' חפצו ובתורתו יהגה יומם ולילה. 
האמורה א' כאמור ב' ונאמר ג' הרי ג' אמירות, כנגד ג' ברכות יברכך א' יאר ב' ישא ג'. וכן ג' אמירות: וידבר ה' אל משה לאמר א', דבר אל אהרן ואל בניו לאמר ב', אמור להם ג'. ויש שאין אומר' "ונאמר" חשוב ואל בניו לאמר א' אמור להם ב', ואם לא תאמר ונאמר הרי צ"ו תיבות, כנגד אלו פסוקים וישא אהרן את ידיו י"ב תיבות, כה תברכו י"ג תיבות, ברכת כהנים ט"ו תיבות, ושמו את שמי ח' תיבות, ה' עוז לעמו יתן ט' תיבות, הנה מיטתו י' תיבות, מציץ מן החרכים י"ז תיבות, הביטו אל אברהם אביכם י"ב תיבות, הרי צ"ו תיבות. 
אבל אני אלעזר הקטן אומר "ונאמר" כנגד ג' אמירות שכתבתי למעלה, הרי צ"ז תיבות, כנגד זבחו זבחי צדק רבים אומרים מי יראנו טוב נתתה שמחה בלבי וגו' בשלום יחדו וגו', הרי מן זבחו עד תושיבני ל"ג תיבות, ומן שיר המעלות לדוד (לדוד) שמחתי באומרים לי עד אבקשה וטוב לך יש ס"ד תיבות, הרי צ"ז תיבות. וכן מן מזמור לדוד הבו לה' בני אלים עד יברך את עמו בשלום צ"א תיבות. וראה בנים לבניך שלום על ישראל ו' תיבות, הרי צ"ז תיבות. וכן מן ירושלם הבנויה עד טוב לך נ' תיבות, הבוטחים בה' עד על ישראל שלום מ"ז תיבות, הרי צ"ז. [וכן מן הבוטחים בה' עד על ירושלם מ"ז תיבות], ומן אשרי איש ירא ה' עד שלום על ישראל מ"ד תיבות, חסד ואמת נפגשו צדק ושלום נשקו ו' תיבות, הרי צ"ז תיבות. וכן מן רצית ה' ארצך עד צדק לפניו יהלך וישם לדרך פעמיו צ' תיבות, סור מרע ועשה טוב בקש שלום ורדפהו ז' תיבות, הרי צ"ז תיבות, לכך תיקנו צ"ז תיבות. 
מן אלהינו ואלהי אבותינו ברכינו בברכה עד ואני אברכם מ"ד תיבות, וכן מן [עמוד שסב] אשרי איש ירא ה' עד שלום על ישראל מ"ד תיבות, וכן מן שיר המעלות הנה מה טוב עד הברכה חיים עד העולם ל"ט תיבות, שאו ידיכם קדש וברכו את ה' ו' תיבות, הם מ"ד תיבות. מן שים שלום עד בשלום ג"ן תיבות, וכן בלמנצח בנגינות מזמור שיר אלהים יכונינו ויברכינו עד כל אפסי ארץ ג"ן תיבות, וכן ג"ן פרשיות בחומש, השומר תורה יבא בגן ויבשרוהו יבא שלום. 
יאר ה' פניו א' באור פניך ב' במאור פניך ג', הרי ג' אור פנים, כנגד במזמור רועה ישראל ג' האר פניך, ובמזמור כאיל תערוג ג' ישועות פניו ג' אור פניו, כנגד תורה נביאים וכתובים, וכתיב ותורה אור, ובמזמור כאיל תערוג ג' מה תשתוחחי נפשי. 
פניו אליך א' פניו אליך ב' באור פניך ג' במאור פניך ד', הרי ד' פנים, כי פני השכינה בכל ד' רוחות העולם בפעם אחת, עיני ה' המה משוטטים בכל הארץ. וד' מחנות לפניו: לא ברוח א' ולא ברעש ב' לא באש ג' דממה דקה ד', וד' ראש בשכינה לשון עברי: שראשי נמלא טל א', ראשו כתם פז ב', וכובע ישועה בראשו ג', אם לא אעלה את ירושלם על ראש שמחתי ב'. אם לא תחשוב ראש שמחתי חשוב ושער רישיה כעמר נקי. וישראל שבמזרח משתחוים למערב בצפון לדרום בדרום לצפון, שכל ישראל מכוונין לאביהם שבשמים, לכך אמ' ישעיה נדרשתי ללא שאלו א', נמצאתי ללא בקשוני ב', אמרתי הנני הנני ג', פרשתי כל היום ד', לכך תיקנו ד' פנים עיני ה' אל צדיקים. 
(עם כל) [על] בני ישראל א' ישראל עמך ב' עמך ישראל ג' עמו ישראל ד', כנגד כהנים א' לוים ב' ישראל ג' גרים ד'. בית אהרן א' בית הלוי ב' בית ישראל ג' יראי ה' ד', ובמזמור כאיל תערוג נפשי תערוג א', צמאה נפשי לאלהים ב', ואשפכה עלי נפשי ג', עלי נפשי תשתוחח ד', וכן ג' תשתוחחי וא' תשתוחח. 
תורת חיים א' וחיים ב', כנגד ב' ויחי במתן תורה: מתוך האש כמונו ויחי א', (מתוך האש כמונו ויחי) [כאשר שמעת אתה ויחי] ב', כנגד לימות המשיח ולעולם הבא. וחסד א' וחסד ב', כנגד חסדי ה' א' ומסיים הפסוק וכרוב רחמיו ב'. ורחמים א' ורחמים ב' כנגד כרחם אב על בנים א', רחם ה' על יראיו ב'. וטוב בעיניך א' שים שלום טובה ב', כנגד ב' טובות בתהלה לדוד. זכר רב טובך א' טוב ה' לכל ב'. וכן ב' גילה וב' משוש וב' לשכינה, כי אם שישו וגילו עדי עד [עמוד שסג] אשר אני בורא א', הנני בורא את ירושלם גילה ועמה משוש ב'. וב' לשכינה וגלתי בירושלם וששתי בעמי. 
בברכינו ה' שלומות: לך שלום א' שים שלום ב' ושלום ג' בשלומך ד' בשלום ה', ובמזמור שמחתי באומרים לי בית ה' נלך ג' שלום וא' שלום וא' ישליו הרי ה'. ובמזמור אלהים יחנינו ויברכינו ה' פעמים אלהים, וה' פעמים עמים, וה' קול כקול ידי בפסוק אחד, כי הדיבור בה' מידות יוצא פעמים במזרח א', פעמים במערב ב', פעמים בדרום ג', פעמים בצפון ד', פעמים באמצע ה'. ויברך ישראל בה' שלומות מן ה' מקומות, ובאליהו בפסוק אחד ה' פעמים ה'. 
בברכת כהנים ט"ו תיבות, כנגד ט"ו יום שהלבנה בהם מתגדלת, ואומר בסנהדרין מקדשין החודש תחילה בג' ואחר כך בה' ואח"כ בז', כן יברכך ג' תיבות, יאר ה' תיבות, ישא ז' תיבות, חצבה עמודיה שבעה. כשויהי בנסוע הארון חומש בפני עצמו הרי לך ז' חומשים. 
בברכת כהנים ט"ו תיבות כנגד ט"ו למידות יש במשנה תורה, ואילו הן: מלמד א', למדתי ב', ילמדון ג', ילמדון ד', ללמד ה', ולמדתם ו', ללמד ז', ולמדתם ח', תלמד ט', ילמד י', ילמדו י"א, ולמדו י"ב, ולמדה י"ג, וילמדה י"ד, ללמד ט"ו. בן ט"ו לתלמוד. ט"ו לשון שירה בחומש, וט"ו מזמורים בא"ב: על מות לבן א', אליך ה' נפשי אשא ב', בשנותו את טעמו ג', אל תתחר במרעים ד', אודה ה' בכל לבב ה', אשרי איש ירא את ה' ו', ותמניא אפי הרי י"ד, ותהילה לדוד הרי ט"ו. והחזן כופל ברכת כהנים הרי ל' תיבות, כנגד מן תורת ה' תמימה עד צדקו יחדיו ל' תיבות, ו' שמות: תורת ה' א', עדות ה' ב', פקודי ה' ג', מצות ה' ה', יראת ה' ה', משפטי ה' ו', וכן ו' סדרים, כנגד יברכך א' וישמרך ב' יאר ג' ויחנך ד' ישא ה' לך שלום ו', לכך לאחר ברכת כהנים תורת חיים. 
תורת חיים א' אהבת חסד ב' צדקה ג' וברכה ד' ורחמים ה' וחיים ו' ושלום ז', כנגד ו' אלפים שהווה העולם ואלף חרב, וכנגד ז' ימים שיתברכו ישראל, לכך הכהנים מהפכין [פניהם] ז' פעמים לכאן ולכאן, מי ששונא שש ושבע [עמוד שסד] תועבות נפשו יתברך בהן. ובתורה כת' חצבה עמודיה שבע, לכך זכרו תורת משה עבדי ז' גדולה זכרו תורת משה. שים שלום א' טובה ב' וברכה ג' וחן ד' וחסד ה' ורחמים ו' כנגד ו' סדרים אילו ו', ואילו ז' הרי י"ג, כנגד י"ג מידות שהתורה נדרשת בהן, וי"ג אור פנים בקריה. 
ג' ברכות בברכת כהנים כנגדן במזמור אלהים יחונינו ויברכנו ג' יברכינו [וג' עמים] במזמור, וכנגדן כה תברכו א' יברכך ב' ואני אברכם ג'. 
יברכך כנגד אברהם כי הם זרע ברך ה', וה' ברך את אברהם בכל, ברך ה' בגימ' אברה"ם. וישמרך אמרו חכמים מיצר הרע, ואמרינן בנדרים בתחילה השליטו הקב"ה לאברהם על רמ"ג איבריו כמי' אבר"ם, ולבסוף השליטו על רמ"ח איבריו. וישמרך מיצר הרע הרי יברכך כנגד קרבן חטאת הבאה על חטא. 
יאר כנגד יצחק, שראה מאור שכינה וכהו עיניו, ויצחק עולה, הרי יאר כנגד קרבן עולה [ולא יראו פני ריקם]. 
וישם לך שלום כנגד יעקב, ושבתי בשלום אל בית אבי. (ישא) [וישם] כנגד שלמים, שהיה שלום הכל, חלב ודם למזבח חזה ושוק לכהנים והשאר לבעלים, לכך וירד מעשות החטאת והעולה והשלמים, וישא אהרן את ידיו על העם ויברכם. 
י'ברכך י'אר י'שא ג' יודי"ן, כנגד יעקב ישראל ישורון. יברכך יאר ישא בא"ת ב"ש משגל"ל מת"ג מב"ת יעקב ישראל ישורון. יברכך יאר ישא ג' יודי"ן כנגד י' ספירות י' מאמרות י' דברות, לכך ג' יודין בשם ה' וב' סביב הרי ל"ב, כנגד ל"ב נתיבות נברא העולם, לכך פתח בב' בראשית וסיים בל' לעיני כל ישראל. 
כשתמנה כל הברכות מן ברוך עד סוף הברכה כגון ברוך אתה ה' מגן אברהם, ברוך אתה ה' מחיה המתים, ברוך אתה ה' האל הקדוש, וכן כולם יהיה קי"ג תיבות כנגד מן עלץ לבי בה' עד קרן משיחו קי"ג תיבות, וקי"ג פעמים לב בחומש, לכיון התפלה מלב. 

פירושי סידור התפילה לרוקח [סו] אלהי נצור 
======================================== 
[עמוד שסה] [סו] אלה-י נצור 
אלהי נצור לשוני רשות לומר. אין צריך לומר יהיו לרצון אמרי פי והגיון לבי לפניך ה' צורי וגואלי. ונותן שלום לשמאלו ולימינו, ומשתחוה בכל חוליותיו לפני המלך הגדול ברוך הוא. [וכשפוסע ג' פסיעות לאחריו (ו)נותן שלום לשמאל תחלה שהיא ימינו של הקב"ה ואח"כ לימינו שהיא שמאלו של מקום. ולכך טועה האומר' שלום בשמאלו שאינו אלא בשביל ימינו של מקום שהוא נגדו כשמתפלל, דכתי' שויתי ה' לנגדי תמיד, אמר רב הונא בריה דרב חייא חזינא להו לאביי ורבא דאזלי הני תלתא בכריעה אחת]. 
אשרי איש ירא ה' ומשים נפשו בכפו ומתפלל בכוונת לבו י"ח ברכות, כי ק"כ זקנים תיקנוהו ומהם כמה נביאים ואבות העולם תקנוהו. 
ועתה אכתוב לך כנגד מה תיקנו י"ח ברכות: 
י"ח קולות במתן תורה י"ג קול ה' קולות הרי י"ז ואחד בקול הרי י"ח, ואחד במשכן וישמע את הקול מדבר אליו, כנגדו למשומדים י"ט ברכות. 
י"ח נקודות למטה אֻ אָ אַ אִ אֶ אֵ אֲ אוּ הרי י"ח למטה, ואחד למעלה כנגד י"ט. 
י"ח מועדים הם: מצות ז', עצרת א', ראש השנה א', יום כיפור א', סוכות ז', שמיני א', הרי י"ח מן התורה ואחד בקבלה פורים. 
כתיב וזה שער השמים, מקדש עליון גבוה י"ח מילין מן התחתון. בפסוק ואתחנן חוץ מן השם יש בו י"ח אותיות. י"ח שנים מחזור התלי. [עמוד שסו] כתיב וזה מעשה המנורה, מלמד שגובה המנורה י"ח טפחים, לכך ג' המנורה מליאים בו', וג' ווי"ן הם י"ח. בשדרה יש בה י"ח חליות ואחד קטנה לוז שמה. בתילים בין למדיני בין מלמד כלפי השכינה י"ח לימודים, וכנגד למשומדים ועידותי זו אלמדם כנגד גאולת מצרים י"ח ברכות, לכך צריך לסמוך גאולה לתפלה גאל ישראל ה' שפתי תפתח. י"ח חיזוקי לב וכבידות לב פרעה, וא' ואני אקשה את לב פרעה, או מחזק את לב מצרים. י"ח פלאים נעשו: [דצ"ך עד"ש באח"ב, הרי] י' מכות, מטה [נהפך] לנחש י"א, ידו מצורעת [כשלג] י"ב, שפך מי היאור והיו לדם י"ג, ומטה לתנין י"ד, וגזר הים לגזרים ט"ו, והעביר ישראל לחרבה י"ו, וניער פרעה וחילו י"ז, וישב הים לפנות בוקר לאיתנו הרי י"ח. 
י"ח ה' במזמור הבו לה' בני אלים, ואחד א-ל הכבוד הרעים. וי"ח פעמים בתמניא אפי בין דרך בין אורח בין נתיבה. וי"ח פעמים צדיקים בתילים, וזהו ותפילת צדיקים ישמע מרצונו. י"ח פעמים בתורה עולת תמיד א' באתה תצוה וי"ז בפנחס. י"ח פסוקים מאז ישיר [משה] עד ה' ימלוך לעולם ועד. הקב"ה נקרא לשון אב י"ט פעמים בקרייה, וישראל נקראו י"ט פעמים בנים בקרייה, וי"ט סליחה בקרייה. י"ח לשון עצה בישעיה. ג' אבות י"ב שבטים ד' אמהות הרי י"ט. י"ח בחומש כגון ה' חכם לב, ב' נבון וחכם, א' חכם ונבון, א' חכמים נבונים וידועים, א' חכמים וידועים, א' חכמי, א' החכם, א' ולא חכם, הרי ח' חכם ד' לשון רבים ג' נבון א' נבונים ב' ידועים הרי י"ח, א' ולא חכם כנגד למשומדים. י"ח שם קדשי בקרייה וא' והודו לזכר קודשו. בתורה י"ז מלאך ה' א' מלאך אלהים. י"ח ה' מלך בקרייה. וי"ח שמות בוידבר דוד. וי"ח שמות בדברות ראשונות ואחרונות. י"ט שמות במזמור לעבד ה' לדוד, שכל המכוין בתפילתו נקרא עבד כדכתיב בדניאל עבד אלוה די אנת פלח ליה בתדירא, ולעבדו [בכל לבבם] זו תפילה. י"ט המקום, י"ו בראה אנכי, ג' בשופטים ושוטרים. ובשלמה יש י"ח בין תפילה ותחינה. י"ח שמות ביונה [עמוד שסז] עד ויקא [את] יונה. בתפילת דניאל י"ח שמות של ייחוד. בהפטרת מלאכי י"ח שמות. י"ח שמירות במדבר סיני. י"ח פעמים אלהי יעקב אלוה יעקב א-ל יעקב בקרייה. אברהם יצחק יעקב יחד י"ח פעמים וא' אברהם יצחק וישראל. תפילה לחבקוק י"ט פסוקים יש בו. י"ח פעמים אשר צוה ה' באלה פקודי. י"ח שמיעות בחומש, ואחד לא שמע אלי, (ואחד ליראה את השם הנכבד). י"ח פעמים כנפים ביחזקאל. מגילת [רות] י"ח שמות בי-ה, י"ח שמות בהלל. י"ח פעמים יראת השם בחומש, [ואחד ליראה את השם הנכבד], וי"ח יראת ה' במשלי וא' חכם ירא בלא שם. י"ח פעמים אהבה בשיר השירים. 
שכל המתפלל בכל כוונת לבו י"ח ברכות חשוב כמלאכי השרת, ויצאו לקבל תפילתו י"ח מאות מלאכים, וניצל מדינה של גיהנום שהוא י' אלפים רבבות וח' מאות רבבות שנה, על י' אלפים רבבות וח' מאות רבבות שנה, ויזכה לבא בעדן שהוא י"ח מאות אלף שנים מהלך על י"ח מאות אלף שנים, ובסוף יחזקאל י"ח אלף סביב, וישבע בח"י העולם להקב"ה, י"ח עולמות להקדוש ברוך הוא שרואה בהם. 
סוף דבר הכל נשמע את האלהים ירא ואת מצוותיו שמור כי זה כל האדם. חזק אלעזר ב"ר יהודה הקטן 

פירושי סידור התפילה לרוקח [סז] והוא רחום 
======================================== 
[עמוד שסט] [סז] והוא רחום 
(סודות התפילה) 
מן והוא רחום עד כי אל מלך חנון ורחום אתה שס"ז תיבות, כנגד ה' אלהינו ה' (אחד) כוז"ו במוכס"ז כוז"ו עולה שס"ז, לומר לך כל האומרו בכוונת הלב כאילו קורא ק"ש באותיותיה והק' מקבל תפלתו ברחמים, שהרי א"ת ב"ש שם המיוחד עולה בגי' ברחמים. וי"א שס"ה תיבות נגד שס"ה תיבות בדברות ראשונות ושניות. 
ג' פעמים עשה למען שמך נגד ג' אוהבי שמו בתהילים. 
מצינו בתשובת הגאונים: 
תיקון והוא רחום שאנו קורין בחמישי ושני ובחמישי מעומד יסדו אנשי השם שהוגלו מירושלים בשעת חורבן הבית והגלה אותם אספסיינוס שחיק עצמות, וצוה לעשות להם אניות והכניסן בתוכם בלא רב החובל ובלא שום מלח והגרישם בים, ועמד עליהם הרוח והשליכם ליבשה בכל פלך ופלך, ספינה אחת נתיישבה במדינת ליידון והאחרת במדינת ארלדו והשלישית במדינת בורדיל, אותה שנתישבה במדינת בורדיל יצאו מן הספינה ונתיישבו שם וקיבלם שר העיר בסבר פנים יפות ונתן להם שדות וכרמים, והיו שם ימים רבים עד שמת אותו שר וקם עליהם מלך חדש, מה שתיקן להם מלך הראשון סתר השני, וזה מחדש עליהם גזירות רעות שלא היה להם צד להפנות, כי גבר עליהם יד המציק וכח אין ללידה. והיו שם ב' אחין יוסף ובנימין ובן דודם היה ביניהם ושמואל שמו והם היו בעצמם מאנשי ירושלם, ויצעקו אל ה' בצר להם וממצוקותיהם הוציאם, וישבו בצומות ובתעניות ולבשו שקים על בשרם ושיחרו לאל, ויסדו והוא רחום שלשתן, יוסף יסד והוא רחום עד כי אל מלך חנון ורחום אתה, ובנימין אחיו יסד מן אנא מלך רחום וחנון עד אין כמוך, ושמואל בן דודם יסד מן אין כמוך עד שמע ישראל ה' אלהינו ה' אחד. לאחר שהושיעם וגאלם גואל ישראל מחמת המיצר שלהם במיתה מרה וקשה, כתבוהו בכתב ועל ידי המעשה שלחו בכל מקומות ישראל לקבל עליהם לומר והוא רחום בשני [עמוד שע] ובחמישי, וכל קהילה שקיבלה על עצמה לאומרו בשני ובחמישי עדיין היא רגילה ומתמדת בו. וכמו שהושיעם צור ישראל וקדושו כן יושיענו מכל צרתינו האל המושיע. 
ואומרים הקהל ביחד בכל כוונת לבם והוא רחום כי תחינה טובה היא, וכל האומרה בכוונת לבו הוא נענה, והיא מליאה פסוקים טובים חמודים. 
והוא רחום יכפר עון ולא ישחית לפי שבשני ובחמישי בתי דינין קבועין בין למעלה בין למטה, על כן אומר' תחינה זו אז. ומצינו בתנחומא בפרשת וירא אליו מה שנהגו להתענות בשני ובחמישי לפי שנענשו ישראל על אותו מעשה של העגל עלה משה בחמישי וירד בשני, מניין א"ר לוי עלה בחמשי ומחמישי לחמישי [ולחמישי הרי] ט"ו, ומערב שבת לערב שבת [ולערב שבת] ט"ו הרי ל', ומשבת לשבת ח', ואחד בשבת ושיני בשבת הרי מ', לכך התקינו חכמים שיהו מתענין בשני ובחמישי בעלייתו של משה ובירידתו, ובסוף מ' יום נתענו והיו בוכין כנגד משה על הסרחון, וביקש עליהם רחמים, מיד נתמלא אלהים רוח רחמים ועשה להם אותו היום יום כפרה לכפר עונותיהם, איזה זה, זה יום הכפורים, דכתיב כי ביום הזה יכפר עליכם. לכך תיקנו חכמים להיות קורין בתורה שיני וחמישי ולא בשאר ימי המעשה, ולפי שכתוב יכפר עליכם והוא יום כפרה נהגו לומר והוא רחום יכפר, זהו אלה תולדות השמים והארץ בהבראם בה' בראם, ראם הקב"ה לה' וב' ונתנם לבריות להתכפר בהם, זהו דרשו ה' בהמצאו ב"ה מצאו, לכך נהגו לומר יום ב' וה' והוא רחום. והוא רחום מרחם על בריותיו, יכפר עון ימחה העון, כמו אכפרה פניו במנחה, וכן כפורי זהב. עון, שעושה במזיד. ולא ישחית ישראל. והרבה להשיב אפו מרבה להשיב מלאך אפו, כי "אף" מלאכי אף, כי אין כעס ושחוק לפניו אך מלאכים הם. ולא יעיר ולא יעורר, כל חמתו ביחד, כי חנון ורחום הוא, ונחם על הרעה. 
[עמוד שעא] והוא רחום י"ג תיבות כנגד י"ג מידות שהתורה נדרשת בהם, שיזכר וירחם על ישראל. ועוד י"ג אותיות באברהם יצחק יעקב, וי"ג למידות בתמניא אפי חוץ מן מכל מלמדי, וי"ג בוהחכמה מאין תמצא, לכך קרא דוד עצמו עבד י"ג פעמים בתמניא אפי חוץ מן עבדיך, וי"ג פעמים לב בתמניא אפי וא' לבם על שם ולעבדו בכל לבבכם. וי"ג פעמים נקרא הקב"ה אב מלבד מה שנקרא בתורת משה, וכן י"ג פעמים קרא לישראל בניו, וי"ג אהבות בתורה שישראל אוהבים את הקב"ה. וי"ג לימוד בספר ישעיה, וי"ג תורה במשלי. ובי"ג עניינים יש לך להתלמד, אילו הן: יתמך דברי לבך א', שמר מצותי ב', קנה חכמה ג', קנה בינה ד', קנה חכמה ה', קנה בינה ו', סלסליה ז', תחבקנה ח', שמע בני ט', וקח אמרי י', אל תשכח יא', אל תט יב', אל תעזבה יג'. ואין לומדים התורה הנדרשת בי"ג מידות ירחם עלינו, לכן בוהוא רחום י"ג תיבות. 
והוא רחום אומ' ג' פעמים בבקר, א' לפני מזמור לתודה ואחד לפני תהילה לדוד ואחד בסדר קדושה, כנגד ערב ובקר וצהרים הרי ג' תפילות, וכן ג' מה תשתוחחי נפשי עוד אודנו ישועות פניו הוחילי, וב' באלהים אהלל דברו וא' בה' אהלל דבר(ו), וג' ימלא פי תהילתך כל היום תפארתך, פי יספר צדקתך כל היום תשועתך, תרננה שפתי כל היום תהגה צדקתך. הרי ג' כל היום וב' פי וא' לשוני, כנגד ב' תפילות ביום וא' בלילה. וג' בתמניא אפי משפטי פיך תורת פיך עדות פיך, כי קודם תפילה יאמר הלכה פסוקה או מקרא משנה, ואומר כל היום תפארתך לומר לך הקובע תפילותיו בזמנה כאילו כל היום עוסק בהם. 
והוא רחום בחומש ח' רחמים וא' חנינות וא' בחמלת, כנגדם בתמניא אפי' י"ו חיים וא' קיימיני, כנגד בחומש ט"ו למידות וא' ושננתם לבניך וא' והודעתם לבניך, וי"ו יפות בשיר השירים וא' מה נעמת, וי"ו קורין בתורה בשבוע ואחד המפטיר. 
וחילוק בין רחום לחנון, כי רחמים מחמת דברים ומעשים, כגון נפלה נא ביד ה' כי רבים רחמיו, כי נכמרו רחמיו אל אחיו בעל כרחו ולא יכול להתאפק, כרחם אב על בנים בלא תחנונים בעבור שנכמרים רחמיו עליהם. חנינות כנגד הצועקים, כי יצעק אלי ושמעתי כי חנון אני, חנון יחנך לקול זעקך, כי יחנן קולו. ובבכיה ותבך ותתחנן לו, ועל ידי תחנונים חמלה שמכלה הכל וחומל על זה, ותחמל עליו ותאמר מילדי העברים, בחמלת ה' [עמוד שעב] עליו, אבל באיכה ולא חמל לפי שבצע אמרתו, וכן ויקנא ה' לארצו ויחמל על עמו. חוס במקום שחביב ויקר בעיניו, ועינכם אל תחוס על כליכם, חוסה ה' על עמך. עון הוא מזיד. בכל דבר שאדם רוצה לאמת שקריו שייך טפל, כמו טפלו עלי שקר, טחו תפל, ואע"פ שכת' ת', לפי שלגבי בניין שייך ב[ת'] או לדבר ממש היאכל תפל, טופלי שקר מחברי שקר. כזב במקום שאמת מדבר תחילה מעתה שיהיה כן ומכזב בסוף, אל תכזב בשפחתך, יפיח כזבים, אשר לא יכזבו מימיו, כזב מחדש. שקר כל מעשיו שקר. רשע ועושה פעולת שקר. פיתוי אינו מרמה אלא מבקש דבר לאחר וקשה לו לעשות, פיתיתני ה', בקשתני וקשה לי עד שנדרת להיות לי לעזרה. כי יפתה איש בתולה קשה לה, ויפתוהו בפיהם מבקשים הרבה פניו, ובלשונם יכזבו לו, ימרוהו במדבר, והוא רחום יכפר. חבר שניתק מן מקומו ונתחבר במקום אחד או נפרדים ומתחברים יחד. עמית שבא ואינו תדיר אצלו. ריע תדיר אצלו ומגלה לו סודו. בחירה במקום שיש שנים ומואס באחד ובוחר באחר, מאוס ברע ובחור בטוב, ובחרת בחיים, שהדעת שקול ובוחר באחד. דביקה במקום שיש שנים ואין לבו שקול ונוטה לצד אחד, דבקתי בעדותיך, ואתם הדבקים בה', ותדבק נפשו בדינה. שמחה כשהנהנה בין ממאכל ומשתה ומרוב שמחת רננות וניכר הדבר. שש במקום שאינו ניכר, אפילו יחידי בביתו לבו שש, ששון בלב תלוי. טרם בסיפור הדבר בתחילה ואחר כך מפרש, בטרם אז המעשה קדמו. 
והוא רחום ולא המלאך, כי לא ישא לפשעכם. והוא רחום יכפר עון מרוב דברים שיזכירו לפניו עד שיכמרו רחמיו עליהם ולא ישחית אתם. והרבה להשיב אפו משיב מלאכי אף, ולא יעיר חמתו מלאכי חימה. 
(ו)אתה ה' לא תכלא רחמיך ממני לא תמנע רחמיך ממנו. חסדך ואמתך תמיד יצרוני חסד, שאתה עושה עם כל, ואמתך, חסד אמת של קיום. תמיד יצרוני, שמירה בכל עת נקרא "נוצר", כמו (אוצר) [אצור] פיקודיך, וכן נוצרי עדותיו, וכן נוצר תא(י)נה יאכל פרייה, אני ה' נוצרה לרגעים אשקנה, מכל משמר נצר לבך, נצר בני מצות אביך, וכת' למטה קשרם על לבך תמיד. אבל "שמירה" לפי שעה. 
הושיענו אלהי ישענו כל מקום שנאמר "הושע" זהו הצלה גמורה, [עמוד שעג] כמו ויושע ה' ביום ההוא כשנטבעו בים סוף, אבל "הצלה" זהו לפי שעה, כמו אשר הציל אתכם מיד מצרים לפי שעה שיצאתם משם. ועתה אנו אומרים רבונו של עולם "הושיענו" הושעה גמורה. אלהי ישעינו שעשה לנו כמה ישועות, וקבצינו נקרא מעט מעט, כמו וקובץ על יד ירבה, כך קבצינו יחד מן כל המקומות. והצילנו מן הגוים מן האומות, להודות לשם קדשך כי לעתיד נדע השם הקדוש כדכת' לכן ידע עמי שמי, וכתיב כי ידע שמי יקראני ואענהו, ואז יודו לשם קדשו. ולהשתבח בתהילתך כל שעה נשתבח עצמינו כמה ישועות עושה לנו הקב"ה, ונתננו לו הילולים שבח נאה, כמו ויהללו אותה אל פרעה שנשתבח בתהילתך. 
לשם קדשך ה' פעמים בתילים, אילו הן: כי בו ישמח לבנו כי בשם קדשו בטחנו א', לדוד ברכי נפשי את ה' וכל קרבי את שם קדשו ב', התהללו בשם קדשו ישמח לב מבקשי ה' ג', הושיענו ה' אלהינו וקבצינו והצלינו מן הגוים להודות לשם קדשך ולהשתבח בתהילתך ד', תהילת ה' ידבר פי ויברך כל בשר שם קדשו לעולם ועד ה', כנגד ה' שמות הכתובים בתורה אל, אלהים, י-ה-ו-ה, אדני, שדי. וא' יודו שמך גדול ונורא קדוש הוא, וא' פדות שלח לעמו צוה לעולם בריתו קדוש ונורא שמו הרי ב', כנגד י-ה אלוה ממעל וז' רקיעים, וח' כבוד שם, אלו הן: כבוד שמו א', כבוד שמו ב', שם כבודו ג', כבוד שמך ד', ויכבדו לשמך ה', ואכבדהו ו', כבוד שמו ז', לשמך תן כבוד ח', כי כהן גדול שנכנס לעבוד [ביום] הכפורים ולא היה יודע השם היו מלמדין אותו ביום השמיני לטהרתו. ג' כבוד שמו ג' בתורה הכהן המשיח, וא' כבוד שמך וא' והכהן המשיח. ויכבדו ואכבדה תן כבוד וג' הכהן הגדול, א' שם כבודו וא' והכהן הגדול. בתילים ג' אוהבי שמו כנגד ודודי לי ואני לדודי אני לדודי, וג' דורות שימשו בשם המפורש, וג' עמדה להם חמה וכתיב ואהביו כצאת השמש, וג' דורות ימות המשיח, כנגד אברהם יצחק ויעקב. וג' בית שבנה שלמה, ובית זרובבל, ובית לימות המשיח לאהבי שמו. וג' פעמים קורין [עמוד שעד] ואהבת את ה' אלהיך בבקר ובערב ועל המיטה. וג' בכל לבבך ובכל נפשך ובכל מאדך. ובג' יהרג ואל יעבר ע"ז רציחה וניאוף. וג' פעמים נקרא הקב"ה חלקי: ה' מנת חלקי א', צור לבבי וחלקי ב', חלקי ה' ג'. וג' ולקחתי אתכם לי לעם וידעתם כי אני ה' א', והתהלכתי בתוככם והייתי להם לאלהים ואתם תהיו לי לעם ב', למען הקים אתך היום לו לעם והוא יהיה לך לאלהים ג'. וג' מעלות להקב"ה: וידעת היום והשיבות אל לבבך כי ה' הוא האלהים בשמים ממעל ועל הארץ מתחת ואין עוד א', ונשמע ונמס לבבינו וגו' הוא אלהים בשמים ממעל ועל הארץ מתחת ב', ויאמר ה' אלהיו אלהי ישראל אין כמוך אלהים בשמים ממעל ועל הארץ מתחת שומר הברית ג'. וג' מעלות להקב"ה על הארץ: כי ה' עליון נורא מלך גדול על כל הארץ א', וידעו כי אתה שמך ה' [לבדך] עליון על כל הארץ ב', כי אתה ה' עליון על כל הארץ מאד נעלית על כל אלהים ג'. וג' אודה ה' כצדקו ואזמרה שם אלהים עליון א', אשמחה ואעלצה בך ואזמרה שמך עליון ב', טוב להודות לה' ולזמר לשמך עליון ג'. כנגדם ג' ולתתך עליון על כל הגוים א', ונתנך ה' אלהיך עליון על כל גויי הארץ ב', והיית רק למעלה ולא תהיה למטה ג'. וג' ייחודין: עתה ידעתי כי גדול ה' מכל האלהים א', כי אני ידעתי כי גדול ה' ב', והבית אשר אני בונה גדול כי גדול אלהינו מכל האלהים ג'. כנגדם רק עם חכם ונבון הגוי הגדול הזה א', כי מי גוי גדול אשר לו אלהים ב', ומי גוי גדול אשר לו חוקים ג'. וג' כי ה' אלהיכם הוא אלהי האלהים ואדוני האדונים א', הודו לאלהי האלהים הודו לאדוני האדונים ב', די אלהכון הוא [אלהי] אלהון ומרא מלכין וגלה רזין די יכלת למגלא רזא דנא ג'. וג' אתם עדי נאם ה' ועבדי אשר בחרתי למען תדעו(ן) ותאמינו לי ותבינו כי אני הוא לפני לא נוצר א-ל ואחרי לא יהיה א', אנכי הגדתי והושעתי והשמעתי ואין בכם זר ואתם עדי נאם ה' ואני א-ל ב', אל תפחדו ואל תרהו הלא מאז השמעתיך והגדתי אתם עדי היש אלוה מבלעדי ואין צור בל ידעתי ג'. וג' ה' אלהינו ה' אחד א', ביום ההוא יהיה ה' אחד ושמו אחד ב', הלא אב אחד לכולנו הלא אל אחד בראנו ג'. וג' עולם הזה ולימות המשיח ולעולם הבא. והתורה משולשת, וניתנה בסיני באהל מועד ובערבות מואב. וג' רגלים, וג' תפילות ביום, וג' הוחילי לאלהים, וג' ימינך ה' נאדרי בכח ימינך ה' נטית ימינך, וג' ימין ה' עושה חיל ימין ה' רוממה [עמוד שעה] ימין ה' עושה חיל, וג' בשם ה' כי אמילם, וג' בית אהרן בית ישראל יראי ה', וג' יענך ה' ביום צרה יענהו המלך יעננו, וג' ישגבך עזרך יסעדך, וג' כלבבך עצתך משאלותיך, וג' שם אלהי יעקב ובשם אלהינו (נגדול) [נדגול] ואנחנו בשם ה' אלהינו. וג' הליכות בתמניא אפי, וג' רגלי, וג' דרישות, וג' קדוש קדוש קדוש. ד' גדול שמו בתילים, ונכנס הכהן הגדול בד' בגדי לבן ללבן עונות פשעים וחטאים טומאות, וד' חלוקי כפרה, וד' פוקד עון על רבעים, וד' שמירות בתורה, ג' שמירה וא' נצירה בתמניא אפי, וד' פעמים תורה בד' פסוקי' במלאכי, ובשיר השירים בד' פסוקים זה אחר זה שאהבה נפשי, ובמשלי ד' עץ חיים, וד' קנינין (א') קנה חכמה, (ב') קנה בינה אל תשכח ואל תט מאמר פיך, (ג') ראשית חכמה קנה חכמה, (ד') ובכל קניינך קנה בינה, ובמשלי ד' תחבולות לטובה, וד' נצירות בתורה, וד' שמירות, וד' פעמים קורין בתורה בשבוע. שרי אלפים ושרי מאות שרי חמשים ושרי עשרות הרי ד', וכן אז ראה ויספרה הכינה [וגם] חקרה, ביד כל אחד מישראל ד'. וצוה למשה ללמד לישראל בד' מקומות: ראה למדתי אתכם כאשר צווני א', ואתי צוה ה' ללמד אתכם ב', את כל המצוה והחוקים והמשפטים אשר תלמדם ג', וזאת המצוה אשר צוה ה' אלהיכם ללמד אתכם ד'. וד' לישראל ללמד לבניהם: והודעתם לבניך ולבני בניך א', ואת בניהם ילמדון ב', ושננתם לבניך ג', ולמדתם אתם את בניכם ד', וד' אריכות ימים לו ולבניו: א' אשר ייטב לך ולבניך אחריך ולמען תאריך, אתה ובנך ובן בנך כל ימי חייך למען יאריכון ימים, למען ירבו ימיכם וימי בניכם, יאריך ימים על ממלכתו הוא ובניו, כנגד ד' בנים דברה תורה, וד' פעמים קראן בתורה סגולה, וד' אחותי רעייתי יונתי תמתי, וד' מזמורין מתחילין הודו כי לעולם חסדו, וד' צריכין להודות, וד' הודאות במודים, וד' לשון בקשה בכל לבי בתילים, וד' גדול שמו בתילים, כנגד ד' הכהן הגדול בחומש. לומר מה כהן גדול השם חקוק במצחו כך למעלה מראה הכבוד השם בלול במצחו באש וברד כדאיתא בפרקים דר' אליעזר. ולמה אין נכנס בציץ לפנים, לפי שכתוב אשר נקרא שם שם ה' צבאות, והשם במצח הכבוד ה' אחד ושמו אחד, ולא יתכן שהכהן שהשם עליו יבא לפניו, כי לא יתכן לעבד בעטרת המלך. 
[עמוד שעו] אם עונות תשמר י-ה ה' מי יעמוד אם תחפץ לשמר עון מרד בני האדם אם כן מי יעמוד בעולם, כי אין איש אשר יעשה טוב ולא יחטא. ולמה אמר י-ה, אלא לפני כי י-ה בארץ החיים, י-ה מעיד בני האדם יו"ד באיש ה"י באשה, לכך כל הנשמה תהלל י-ה. זהו בקרבך קדוש, כי השכינה יודעת הכל כי בגזירתה יתקיים הכל, מפי עליון לא תצא הרעות והטוב. 
תשמר לשון המתנה עד שתפרע ממנו, מי יעמוד אפילו עמידה שאינה של קיום. כי שמירה ממתין עד שיבא העת ואז יעשה הדבר, כמו ועלי שומר את פיה ממתין עד שתפסוק (מלמנוע) [מלהניע] שפתיה, כמו שמר לי על הפתח המתן, וכן ושמרת את החוקה הזאת למועדה מימים ימימה תמתין עד שיגיע הזמן, זהו ושמרת לעשות ככל אשר יורוך. עמידה שייך במקום שאינה של קיום, אבל ניצב במקום קיום, לכך אמר "מי יעמד" אפילו בעמידת כל שהוא. 
כי עמך הסליחה למען תיורא עמך ממש היא הסליחה ולא עם מלאך, דכת' אל תמר בו כי לא ישא לפשעכם. סליחה זהו שמוחק העון כמו שלא היה בעולם. למען תיורא אם היה ביד מיכאל וגבריאל הסליחה היה אדם מבקש מהם לסלוח עון, אבל עתה שאין ביד מלאך הסליחה כי אם ביד הכבוד, נמצא הכל יראים ממך, שאם יחטאו כנגדך מי יסלח להם. ולמה הסליחה עמו, לפי שברוגז רחם יזכר, ואומ' מה אנוש וכול', כי יצר לב האדם רע מנעוריו מיד מרחם, זהו ויזכר כי בשר המה, שנבראים מבשר המסריח ורוח הולך מהם ולא ישוב לחטוא, והוא רחום יכפר. 
לא כחטאינו תעשה לנו חטא זהו שגגה, אל תדקדק אחר מעשינו. ולא כעוונותינו תגמול עלינו עון הוא מזיד, אל תגמל כגמול ידינו הואיל ועמך הסליחה. עונינו לא נאמר לשון זכר אלא עוונותינו לשון נקיבה, שיולד מעשים רעים. כי חילוק בין עוונינו לעוונותינו כמו שיש חילוק בין חוקים לשון זכר לחוקים לשון נקבה. כל מקום שנאמר "חק עולם" מדבר ליחידים, באהרן ובניו נאמר חק עולם למשחה ולבניך לחק עולם, ולבנותיך אתך לחק עולם. חק נאמר במתנות כהנים בפרשת ויקח קרח, ואחריו ואני חלקך ונחלתך, כי "חק" פתרונו חלק, וכן וישם אותה יוסף לחק לפרעה לחומש, כי חק לכהנים ואכלו את חקם אשר נתן להם פרעה ותרגומו חולקיהון, וכן טרף נתן לביתה וחק לנערותיה. אבל "חקת עולם" לכל ישראל, לכך ביום [עמוד שעז] הכפורים ובמועדים כתיב חקת עולם, לפי שישראל עומדים על קרבנם. "חוקות" הוא הדבר הקבוע תדיר, כמו חוקת עולם תמיד, לכך אמר דוד בחוקותיך אשתעשע. ב"חוקות" הלכות ימים טובים שכת' חוקת עולם תחגוהו ובהילכות שאר דברים, אבל ב"חוקיך" קצת חוקים, כמו כן עונותינו שאנו חוטאים במזיד ומחטיאים. 
אם עונינו ענו בנו ה' עשה למען שמך אם העוונות מעידים בנו שעשינו במזיד. ענו לשון עדות, תמיד. בכל מקום שכת' ענייה שייך לומר ב' אצלו, לא תענה ברעך, פיך ענה בך. ענו בנו כי העונות עצמן עולות למעלה ונרשמות בעב אשר לפניו, כמו שכת' עד מתי עשנת בתפלת עמך. כמו שמצינו שהראה הכבוד ליהושע גם שמו בכליהם. וכת' שתה עונותינו נגדיך, "שת" כת', לומר השטן שת עונות ה' נגד הכבוד חטא, פשע, עון, אשמה, רשע. עונותינו לשון רבים ואומרים אם עונינו, לומר אפילו עונות הרבה אם תשמר אותם מי יעמד, על כן ה' עשה למען שמך ורחם עלינו. למה מבקשים עבור השם, אלא לפי כי יהוה לשון הוה עם כל ברואיו במידה שיכולים להיות בעולם, זהו עשה למען שמך המיוחד. 
זכור רחמיך ה' וחסדיך למה אומ' כלפי מעלה זכור והלא אין שכחה לפניו, אלא לפי שמידת דין מקטרגת לפני הכבוד, אנו מבקשים שיכנס לפניו מידת רחמים כשמו יהו-ה הממונה על הרחמים, וינצחו מידת רחמים למידת הדין כמו ברוגז רחם יזכור, על כן מיכאל מימין הכסא וגבריאל משמאל הכסא, כי גבריאל שופט והם היועצים לפני הכבוד שרפים עומדים ממעל לו, וסימן לדבר שני לחיי האיש מהם מדבר והם סמוכים למוח והם המדברים רצון נשמה שעל המוח, וכן הכרובים ביניהם דיבור הכבוד. שמים ומקדש ואדם שוים, במקדש כת' מקדש ה' כוננו ידיך, ובאדם ידיך עשוני ויכוננוני, בשמים ידי נטו שמים, והתורה מימינו אש דת למו, כתובים באצבע אלהים, וכת' כי אראה שמיך מעשה אצבעותיך ירח וכוכבים אשר כוננת, והאדם למד התורה הכתובה באצבע וכת' ותשת עלי כפיך. י"ב מזלות, ומקדש י"ב לחם הפנים, ואדם י"ב: כפות ידים וזרועות וקנה, וכן לרגלים י"ב. שמים ז' כוכבים ומקדש ז' נרות, ואדם ז' נקבים בפניו ב' אזנים ב' נחירים באף ב' עינים ופה, וכתיב וחצבה עמודיה שבעה. שמים ואלהינו בשמים כל אשר חפץ עשה, ומקדש ועשו לי מקדש ושכנתי ודברתי אתך, אדם נשמתו במוח [עמוד שעח] המנהגת אותו במקום חפצה ותפילין למעלה. שמים וכל צבא השמים עומד(ים) עליו מימינו ומשמאלו, מקדש שרי האלהים שרי קודש, באדם רוח ה' דבר בי. שמים שמש וירח, מקדש יכין ובועז, אדם ב' עינים. שמים כי מן השמים דברתי עמכם, מקדש ודברתי אתך מבין שני הכרובים, ויען את איוב מן הסערה, והנה ה' נצב עליו. 
וחסדיך כי מעולם המה החסדים הם מימי קדם, שהרי נברא העולם בחסד דכתיב אמרתי עולם חסד יבנה, ולכל הדורות נוהג בחסדו, והחסד היא רגל הכסא. 
זכור רחמיך למה אומר זכור, אלא לפי שהפנימיים מתדיינים יחד זה אומר ככה וזה אומר ככה, ועתה אנו אומרים זכור האבות שהן הן המרכבה, יתחננו (עליהו) ויכמרו רחמיך עלינו, ומפני מידת הדין יכמרו הרחמים ויכנסו לפנים מן הפרגוד לפני כבוד הגדול הנקרא י-ה, שהרי הוא מתפלל כן יהי רצון מלפני שתיכנס מידת הטוב ויגולו רחמיי על מידותיי. מה צורך לו להתפלל על זה, אלא להורות לבני מעלה שגם הם יבקשו רחמים על ישראל. והדבר צריך למסור איש לתלמידו המיוחד מהו יהי רצון מלפניי מי' המתפלל אין מוסרין אלא לצנועין. 
רחמיך ה' כי ההויה של השם הקדוש ברחמים. וחסדיך חסד שעושה עם בריותיו, אפילו לא היה עושה חסד אלא שממציא להם רוח שיוצא ובא בפיהם דיי בזה, כל שכן מאכילם ומשקה אותם. כי מעולם המה אינם מעתה כי אם מיום ברא אלהים אדם על הארץ נוהגים בעולם. כשהכבוד מאיר באור צח אז מתמלא רחמים כדכתיב באור פני מלך חיים, וכתיב פתח דבריך יאיר, אין פתח בלא הקף כגון בית או חצר, זהו לשמש שם אהל בהם יוצא מחופתו. פתח דבריך יאיר שבדברו מאיר, זהו אשר בדברו מעריב ערבים בחכמה פותח שערים, הפותח בכל יום דלתות שערי מזרח ובוקע חלוני רקיע, כי יש דלתות לשערי מזרח לעובי הרקיע לצד חוץ לעולם וחלונים לצד העולם. פתח דבריך מכלל שיש מוקף לאור, זהו אור עולם באוצר חיים, לאור באור החיים. פתח דבריך שכל דיבור יש לו בית בפני עצמו, וכל מצוה ומצוה, ומלאך ממונה על כל דיבור ודיבור ועל כל מצוה, וכשאדם עובר עליו היא מחשכת והמלאך קובל עליו וחרון אף מתעשן, וכשאדם מקיים מאיר הדיבור והמצוה באור פני מלך חיים ואז זוכר הרחמים. 
[עמוד שעט] זכור רחמיך ז' תיבות, וכן ז' חסדך בתמניא אפי וא' וחסדיך, אם חטאנו בז' שבע כחטאתיכם ושבע תועבת נפשו, אל תשלם לנו כמעללינו בז': ואבד מנוס מקל א', וחזק לא יאמץ כוחו ב', וגיבור לא ימלט נפשו ג', ותפש הקשת לא יעמד ד', וקל ברגליו לא ימלט ה', ורוכב [הסוס] לא [ימלט] נפשו ו', ואמיץ לבו בגיבורים ערום ינוס ז', זהו שבע כחטאתיכם כנגד ושבע תועבת נפשו. וכן ז': הילכו שנים א', הישאג ב', היתן ג', התפל ד', היעלה ה', אם יתקע ו', אם תהיה רעה בעיר ז', ועתה אנו מבקשים זכור רחמיך ותקיים בנו [ו]בשבע לא יגע בך רע, כי שבע יפל צדיק וקם. 
וחסדיך כי מעולם המה, החסד מלא כל דכת' חסדך ה' מלאה הארץ, זה ועד לשמים כגבה שמים על הארץ גבר חסדו על יראיו, ויותר מגובהי שמים כי גדול מעל שמים חסדך. ומן בריאת העולם ועד סוף העולם דכת' וחסד ה' מעולם ועד עולם אתה אל, וכת' וחסד ה' מעולם ועד עולם [על יריאיו], על כן סמך השם לחסד ה' וחסדיך, וכן חסדך ה', מלאה הארץ, וכן כבודו: מלא כל הארץ כבודו, את השמים ואת הארץ אני מלא המה, לפני העולם ומעולם ולא מידת הדין. 
יעננו ה' ביום צרה כשיש לנו צרה ואנו קוראים בקול תהיה עונה לנו, ומי גוי גדול אשר לו אלהים קרובים אליו כה' אלהינו בכל קראינו אליו. ישגבינו שם אלהי יעקב לשון חוזק, הוא שגיב בכחו. למה אמר יעקב, אלא לפי שהוא ראש לגולים אנכי ארד עמך מצרימה ואנכי אעלך גם עלה, ועוד כי יעקב היה נרדף מפני עשו וכל הנרדפים הם חשובים כתורים ובני יונה, כן יעקב נחקק בכסא. ועוד יעקב מבקש לכבוד אל תנבל כסא כבודך זכור ואל תפר בריתך אתנו, וסימן לדבר שכת' ויראו את אלהי ישראל ותחת רגליו, כלומר ישראל ותחת רגליו כמעשה לבנת הספיר, על שם שהיו משועבדים בלבנים, על כן וירא ישראל את היד הגדולה ישראל סבא. 
ה' הושיעה השם יושיענו ישועה גמורה בלי תבא אחריה צרה. המלך יעננו ביום קראינו הוא מלך הגדול הוא יטה אוזן לשוועתינו, יעננו ביום נקרא לפניו בתחנונים. ואמר "המלך" על שם שיש שולטנות בידו ויכולת על כן יעננו. אבינו מלכינו חנינו וענינו האב מרחם על בנו והמלך על עבדיו, על [עמוד שפ] כן אנו מתחננים ואומרים אבינו מלכינו חנינו כשנשמיע קולינו. וענינו כי אין בנו מעשים שנסמך עליהם, צדקה עשה עמנו למען שמך הרחום עשה עמנו חנם, כמו וחנותי את אשר אחון. 
אדונינו אלהינו שמע בקול תחנונינו אין לנו אדון זולתך ואין לנו אלוה אחר מבלעדיך שמע כשנחנן קולינו לפניך. זכור לנו את ברית אבותינו שנשבעת בברית בין הבתרים ובעקידה אם אחוזים ישראל ונסבכים בעבירות אני זוכר להם העקידה, מעתה זכור הברית, והושיענו למען שמך מרוב צרותינו. 
ועתה ה' אלהינו אשר הוצאת את עמך מארץ מצרים ביד חזקה הנה הוצאתנו ממצרים על כן הושיענו מצרינו. את עמך, לרבות ערב רב והאספסוף וגרים אשר ניתוספו עליהם. מארץ מצרים, מלכות חשובה ארץ שמורה בדלתים ובריח. וביד חזקה, שנטה יד ימינו והכה אותם כמו ושלחתי את ידי, הנה יד ה' הויה, את היד הגדולה, ימינך ה' תרעץ אויב. כשהכבוד לוחם עבור ישראל נאמר יד חזקה יד נטויה כגיבור שנוטה ימינו ומכה בגבורה, אבל כשהכבוד לוחם על בניו שמביא עליהם הגוים נאמר השיב אחור ימינו, אבל במצרים ביד ימינו חיזק כנגדם. 
ותעש לך שם כיום הזה עשית לך שם גדול שהושעת בניך מיד שוסיהם. כהיום ה' יום, כלומר ביום ה' כי אז עברו הים. כיום הזה כן כתב הסופר, כלומ' שעד היום הזה מגידים גדולתך, כי כשהקב"ה מושיע ישראל מצריהם אז כבוד השם מתגדל, כדכת' וידעו מצרים כי אני ה', והתגדלתי והתקדשתי ונודעתי, עתה ידעתי כי גדול ה' מכל האלהים. חטאנו רשענו חטאנו בשוגג רשענו במזיד, זה צריך אדם לכוין כי מודה להקב"ה פשעיו אשר בעוונו חרב בית תפארתינו. 
ה' ככל צדקתיך ברוב צדק מעשיך שהיית עושה לנו לפנים משורת הדין, ישוב נא אפך וחמתך מעירך ירושלם עיר קדשך ישוב נא חרון אפך שאתה מראה חרון אף על עיר הקודש. מעירך הנקרא על שמך, ירושלם עיר קדשך שנתקדשה בי' קדושות משאר ארצות, לכך מקדש אדני כוננו ידיך מלא י', כנגד י' קדושות. 
כי בחטאינו ובעונות אבותינו ירושלם ועמך לחרפה לכל סביבותינו הנה נתקיים והתוודו את עוונם לרבות שגיונם כגון חטא, ואת עון [עמוד שפא] אבותם במעלם אשר מעלו בי, זהו שאנו אומרים ובעוונות אבותינו. ירושלם לחרפה שעומדת תל עולם, וכן ישראל מבוזים בגלות לכל העיירות המסובבות אותנו. 
ועתה שמע אלהינו אל תפילת עבדיך שתנצח מידת הרחמים לשמע התפילה, ואל תחנוניו שאנו מתחננים בקולינו לפניך. והאר פניך על מקדשך השמם למען אדני כשרצון הכבוד מאיר אז רחמים לפניו, זהו והאר פניך, להיות לפניך רצון לבנות מקדשך שהוא שמם ושועלים הולכים בו, תהיה מאיר על בית קדשך שהוא שמם. למען אדני כמו למען שמך. אבל רבותינו אמרו למען אברהם שקראך אדני שאמר אדני במה אדע, למען אדני בגימ' ואברה"ם. 

פירושי סידור התפילה לרוקח [סח] הטה אלהי אזנך 
============================================ 
[סח] הטה אלהי אזנך 
(סודות התפילה) 
שמעה סלחה הקשיבה ראשי תיבות שס"ה, לומר שהק' אומר לכל אבר ואבר הזהר בך שלא תעבור על שס"ה לא תעשה שבתורה, וכן שס"ה ימים בשנה, ואומר כן לאדם בכל יום ויום אם תשמר שס"ה לא תעשה שבתורה אני משמרך כל השנה שהיא שס"ה ימים. 
הטה אלהי אזנך ושמע חילוק יש בין הט ובין הטה, הט לא יאמר אלא בעת שלבו נוטה לעבר אחד ואינו יודע אם לעניין המוטב או לאו הוצרך לומר הט, אבל הטה לא יאמר אלא בהשמעת קול בתפלה, אבל ביועץ שאינו משמיע קול אלא לבני אדם שיבינו וישמעו לעצתו אז יאמר הט. הטה שהקורא משמיע שצריך הוא לדבר, כגון להקב"ה יאמר הטה, אבל כשאחרים צריכין לו יאמר הט. ועוד בהשמעת קול גדול "הטה" שנאמר הטה אזנך לרינתי. ומה שכת' הט אזנך לי שמע אמרתי, אינו מדבר בקול רם אלא כאדם שמתיעץ עם אוהביו ואחר כך אומר למלך שמע אם היטב יעצתי אני וחכמיי, כך מלאכים לעדוותיך, שהרי כתיב עיניך תחזינה מישרים בחנת לבי, ועוד כתיב אמרתי (כת' הט אזנך לי שמע אמרתי). ומאמר כגון אמרתי בנחת, שנאמר ותשמע הארץ אמרי פי ועוד תזל כטל אמרתי, וכת' לאמרי הט אזנך, לתבונתי הט אזנך, הט אזנך ושמע דברי חכמים ולבך תשית לדעתי, כי נעים כי תשמרם בבטנך, וסמך לו להודיעך קושט אמרי אמת, הרי לענין עיצה הט. ולענין השמעת קול או [עמוד שפב] תפילה כתיב הטה, כגון הטה אלהי אזנך ושמע פקח עיניך מפילים תחנונין לפניך, וכן הט לבי אל עדותיך שמדבר בעיצה תטה עצתי ומחשבותי אל עדותיך. 
אלהי אזנך אין שייך למעלה אזן אלא משמיעין לאזן כפי מה שיוכל לשמע, לכך תירגם באזני ה' קדם ה', ולפי שהשמיעה באזן אמר אזנך. ושמע שמיעה שייך במקום קול ואנקה וקריאה כמו וגם שמע בקולי, וישמע אלהים את נאקתם, ה' ישמע בקראי אליו. פקח עיניך וראה פקיחה שייך לומר במקום שרואה ומבין עתה ולא בתחילה. פקחה כתיב וקרינן פקח, הרי ה' יתירה, ראה שבחודש ה' שמם בית המקדש, לכך כתיב על הר ציון שהשמם וקרינן ששמם, על כן מתחיל ומסיים זה הפסוק בה' השביעני במרורים הרווני לענה, ואמר דוד ה' אמונה בתמניא אפי וה' יחלתי, וה' ותדבר גם אל בית עבדך למרחוק א', בעבור דברך וכלבך עשית את כל הגדולה הזאת ב', ועתה ה' אלהים הדבר אשר דברת על עבדך ועל ביתו הקם עד עולם ועשה כאשר דברת ג', ודבריך יהיו אמת ד', ותדבר אל עבדך את הטובה הזאת כי אתה ה' דברת ה', וה' זרעך אחריך במילה. 
פקח עיניך וראה שוממותינו הר ציון ששמם, והעיר אשר נקרא שמך עליה כי הבית נבנה לשם ה' דכתיב ויהי עם לבב דוד אבי לבנות בית לשם ה' אלהי ישראל, וכתיב ואבנה (את) הבית לשם ה' אלהי ישראל, וכתיב לשום שמי שם, כשם שבונים מקום הארון במזרח להשתחות שם, וכן כסא הכבוד להשתחות שם בני מעלה, כן הבית והשתחוו להדום רגליו. 
כי לא על צדקותינו אין אנו סומכים על צדקותינו, שאנחנו מפילים תחנונינו לפניך תחנון בקול בכי, כי על רחמיך הרבים אנו מפילין התחינה לפניו על ענוותו ועל רוב רחמיו. 
אדני שמעה צעקתינו, כמו כי יצעק אלי ושמעתי כי חנון אני. אדני סלחה עונינו ועון אבותינו. אדני הקשיבה לקול תחנונינו. ועשה בקשתינו מהרה, אל תאחר למענך אלהי כי שמך נקרא על עירך ירושלים כסא ה', ועל עמך ישראל, ישראל עם ה' אלה, בוידוי דניאל אילו פסוקין מן בשנת אחת לדריוש עד על הר קדש אלהי י"ח פעמים בין י-ה-ו-ה אדני כנגד י"ח ברכות, וכן בפסוק ועתה ה' אלהינו אשר הוצאת י"ח תיבות כנגד י"ח ברכות, [עמוד שפג] ומתחיל הפסוק בו' ועתה ומסיים בו', וכנגד י"ב שבטים שהוציא וכנגד ו' מאות אלף רגלי. 
אשר הוצאת את עמך לרבות הגרים, זהו ויושע ה' ביום ההוא את ישראל לרבות הגרים. כיום הזה ובעזרא כתיב כהיום, ביום ה' יצאו, שהרי ניסן היה ביום ה' כדאמר בשבת בפרק ר"ע, לכך התחיל החודש הזה לכם ה' חודש. 
אדני ככל צדקותיך למה נכתב בא"ד לומר שהשם אדן חזקו של עולם. הר קדשך הר הבית. 
על מקדשך השמם למען אדני למה ביקש עבור אברהם, לפי שאברהם היה בעת חורבן הבית שכתיב מה לידידי בביתי, לכך א'לי ב'עת ר'עתם מ'ה לידידי אבר"ם התחלת התיבות, והוא קראו הר דכתיב בהר ה' יראה, על כן אמר למען אדני. פקחה עיניך ה' יתירה, לפי שביחזקאל אמר ה' פעמים לא תחוס עיני ולא אחמול בה' פסוק', כנגד ולא תשמעו לי ולא תעשו א', ואם בזאת לא תשמעו לי ב', ואם עד אלה לא תשמעו לי ג', ולא תאבו לשמוע לי ד', ואם באלה לא תוסרו לי ה', ואם לא אפרע ולא אחוס כנגדו ולא תעשו. וה' לא אחמל כנגד והיה אם לא תשמע בקול ה' אלהיך א', כי לא שמעת בקול ה' אלהיך ב', אשר לא עבדת את ה' אלהיך ג', אם לא תשמר לעשות ד', כי לא שמעת בקול ה' אלהיך ה'. 
ש'מעה ס'ליחה ה'קשיבה התחלתן שס"ה, כי כל שס"ה ימים ישמע תפילתינו. אדני שמעה א', סלחה ב', הקשיבה ג', כנגד ג' תפילות ביום, שליש היום בתפילה. 
אבינו אב הרחמן הראינו אות לטובה הנה אתה אבינו ואין אב רחמן כמוך, הראינו אות לטובה. קבץ נפוצותינו על יד על יד תקבץ במקום שאנו מפוזרים, מארבע כנפות הארץ קבצינו יחד. 
יכירו וידעו כל הגויים כי אתה ה' אלהינו כשתושיע עם נבזים ועניים אז יכירו אלהותך וידעו כל האומות אלהותך כי אין כמוך. והושיענו למען שמך שלח לנו עזר להושיענו למען שמך המעורב עמנו ישראל, עם כן יש לך להושיענו, אם לא כן מה תעשה לשמך הגדול. (אתה) [ועתה] ה' אבינו אתה אין לנו להשען כי אם עליך שתרחם עלינו. אנחנו [עמוד שפד] החומר הוא הטיט ביד יוצר חרס, כן אנחנו החומר, ואתה יוצרינו ועושינו, מעשה ידך כולנו הוא עשאנו ולא אנחנו. 
הושיענו למען שמך המחולל בגוים וקורין לעול הזימה שם אלהים, כמו כי לשמך תן כבוד. צורינו לשון חזקינו, כמו ה' צורי. מלכינו וגואלינו שגאולתנו כמה פעמים, כמו כי גואלם חזק. 
חוסה ה' על עמך עינך תהא חסה על ישראל כי הם עמך ונחלתך, ואל תתן נחלתך לחרפה למשול בם גוים יעקב חבל נחלתך שבאו לחבל גורלך, אל תתנם לחירופים לבוזזים ולמשול בהם גוים אכזרים אשר לא ירחמו. למה יאמרו הגוים איה נא אלהיהם שהגוים הם מונין את ישראל ואומרים אי אלהיכם אשר אתם חוסים בצילו יבא ויעזר לכם מידינו ומעולינו הקשה. 
ידענו כי חטאנו כמה פעמים, ואין מי יעמד בעדינו לבקש עלינו. שמך הגדול יעמוד לנו בעת צרה שיעזר לנו ביום צרה שלא יגע בנו רע. 
מן והוא רחום עד כי אל מלך חנון ורחום אתה ג' פעמים עשה עמנו למען שמך, כנגד ג' אוהבי שמך בתילים ב' אוהבי שמך וא' אוהבי שמו, כמו כן בכאן ב' עשה עמנו למען שמך וא' עשה למען שמך. ו' פעמים בכאן למען שמך, כנגד בתילים יראי שמך א' ליראה שמך ב', יודו לשמך גדול ונורא ג', יראו גוים את שם ד', קדוש ונורא שמו ה', יודו שמך גדול ונורא ו', הרי ו' נורא אצל שם. ב' שם בכאן, לשם קדשך ותעש לך שם, כנגד ב' פעמים יודו שמך גדול ונורא בתילים. ג' שמך בכאן נקרא שמך א' כי שמך נקרא ב' שמך הגדול ג', כנגד ג' כבוד שמו בתילים. י"ד פעמים שם בכאן, כנגד י"ד שמות בדברות אחרונות. 
ידענו כי אין בנו מעשים אין בידינו מעשים טובים, צדקה עשה עמנו למען שמך כי יש לך אוצר חנם לעשות צדקה. 
כרחם אב על בנים כי רחמיו על בניו מאד. רחם עלינו כדכתיב כרחם אב על בנים רחם ה' על יראיו. 
והושיענו וחמול על עמך כאשר יחמל איש על בנו. ורחם על נחלתך הם ישראל אשר הפלאתה גורל ובאו לנחלתך. חוסה נא כרוב רחמיך אשר הם על בניך, חנינו וענינו מלכינו מה שאומר חוס חמלה רחמים וחנינות, כי כל ענייני רחמים אנו מתחננים לפניו. לך ה' הצדקה עושה נפלאות בכל עת לך הצדקה שאתה עושה צדק [עם] בריותיך. ואפילו [עמוד שפה] אם תעשה מידת הדין לך היא הצדקה, כל שכן שאתה עושה נפלאות לעמך בכל עת ורגע. 
הבט נא מן השמים למטה. רחם נא על עמך במהרה למען שמך אם לא למענם עשה למען שמך כרחמיך הרבים, שמלאכי רחמים לפניו תמיד. ה' אלהינו רחם שיכנסו מלאכי רחמים לפניך לרחם על בניך בני בחוניך. הושיעה צאן מרעיתך ישראל הם צאנך וצאן שאתה רועה כדכתיב ואתנה צאני וצאן מרעיתי, וכתיב ה' רועי לא אחסר. אל ימשל בנו קצף מלאך שנקרא קצף, וכשאדם כועס מלא פיו קצף כקצף על פני המים, זהו רבונו של עולם אל ימשל בנו הקצף. כי לך עינינו תליות לבל יצא הקצף מלפניך כדכתיב הנה כעיני עבדים וגו', כן עינינו אל ה' אלהינו עד שיחונינו. 
כשם שיש חילוק בין קצף ואף כן יראה ופחד, כי יראה בשעת צרה כמו ויירא יעקב מאד. ויגר הדבר תלוי בו אם הוא לא יתחיל לא ינזק שנאמר ויגר מואב מפני בני ישראל, שאם יתחילו להלחם בם שמא יתגברו בני ישראל, לא תגורו מפני איש ופתרונו אל תאמרו היאך אנו נעשה משפט וישנאו אותנו. אבל דואג שמתירא לאחר זמן זהו דאגה בלב איש ישחנה, דואג אני פן יתעללו בי היהודים, נדאג מחטאתינו שמתיירא מן הפורענות. אם כן מה בין דואג לויגר יש, לפי שויגר יודע האדם שבודאי יוזק, אבל דואג שספק בידו אם יתחיל בדבר שמא ינזק או שמא לא יוזק. יגרתי זהו שכבר הפורענות פוגעת בו ונוגעת בו אבל מחדש ממשמשת לבא עליו, שנאמר כי פחד פחדתי ויאתני ואשר יגורתי מן הפורענות גדולה יבא לי, יגרתי כל עצבותי ידעתי כי לא תנקיני. הרי יגורתי נאמר כאשר מחדש בא עליו ועדיין מצפה לפורענות יתירה, זהו כי יגרתי מפני האף והחימה לפי שכבר לשעבר, ויגף ה' את העם, ולכך אמר יגרתי, וכן העבר חרפתי אשר יגרתי, לפי שפעמים רבות גם מפני אויביו שנאמר אשר חרפו עקבות משיחך. וגם יגרתי שאינו מתירא מפני עצמו אלא מפני אחרים, שהרי הוא אומר כי יגרתי מפני האף והחמה מפני ישראל ואהרן, וכן יגרתי כל עצבותי מפני בניו, זהו ואשר יגרתי פן יהו בניו חולים ולוקין בייסורין. בכל מקום שיאמר הנה בדבר שמתחילה לא נודע הדבר, ויקץ פרעה והנה חלום זהו עתיד להתקיים, וכן ויקץ שלמה והנה חלום שעתיד להתקיים, כל "הנה" דבר מחודש הנה הוא יוצא לקראתך, והנה היא לאה וכן כולם, הנה תאבתי לפיקודיך, בכל יום. קצף כעס גדול. 
[עמוד שפו] הושיענו למען שמך רחם עלינו למען שמך, הושיענו למען בריתך ברית אבות וברית משה ויקח משה חצי הדם. הביטה מן השמים וענינו בעת צרה כי לך ה' הישועה והיכולת בידך להושיע(ה) הושעה גמורה. בך תוחלתנו יחל ישראל אל ה', בך אנו משימין תוחלת ותועלת. 
אלוה סליחות שאתה סולח לעונות. אנא סלח נא לעון העם הזה, אל טוב וסלח "טוב" מקובל לבני האדם, ודרשת היטב יפה יפה, כמו שאול בן קיש בחור וטוב ומקובל מחמת יופיו וגובהו מקובל למלוכה, וכן טוב וישר ה' טוב שכל העולם מודים שמקובל בעיני הכל מעשהו, וישר שמקובל לחכם, כי ישרים דרכי ה' מי חכם ויבן אלה, טוב וישר ה' על כן יורה חטאים בדרך אמת, טעמו וראו כי טוב ה' מקובל ללב שהרי אין מחסור ליריאיו, הודו לה' כי טוב מקובל ונראה בעיני הכל, והדין נותן להודות לו, על כן אין טוב מי"ג מידות כי המידות הם לפנים משורת הדין, אבל טוב שהדין נותן לא יוכל להזכיר. "ומטיב" לא יתכן אלא בדבר שצריך תיקון, בהטיבו את הנרות מיפה את הנרות, ותיטב את ראשה יפה יפה, ודרשת היטב, היטיבו נגן מיפה, כך "ומטיב" תעשה תיקונים טובים, מטיב גם אחרים. טוב וסלח כדכתיב כי אתה ה' טוב וסלח ורב חסד. כי אל מלך חנון ורחום אתה כדכתיב כי חנון ורחום הוא. 
מה שאמרנו רחם נא על עמך במהרה כלומר רבונו של עולם כל עסקיך תניח ותרחם עלינו, שהרי כל מקום שנאמר "מהרה" כאדם שאומר לחבירו לא תעסק בדבר זה שאתה עומד בו שיש עתה בין ידיך, אלא תפוש לך מעשה אחר זהו מהרה, מהרי שלש סאים שעוזב כל מלאכתו הראשונה ותופש בזה הדבר, וכן ותמהר ותורד כדה עתה היא עסוקה ללכת לבית אביה, ותדע לך שהרי לא נאמר עוד ותמהר אלא ותרץ כי כבר עסוקה להשקותה. ולא יתכן מהרה אלא בדבר הקשה לעשות, כי קשה לאדם לעשות דבר הפך הסברה שלבו עסוק במעשה אחר ואחר כך לשנות, וזהו ואבדתם מהרה, כלומר ישנה המעשה, כי עד עתה היה עסוק להיטיב אתכם כן יעסק להרע את[כ]ם, לכך אל יקשה בעיניך ואבדתם מהרה זהו זר מעשהו עבודתו נכריה. אבל חושה פתרונו אחר שכבר התחיל לעשות הדבר ולזרזו ולתת עיניו ולבו בדבר להיות נעשה ברגע אחד, זהו חושה, כמו כנשר חש לאכל ברגע ובפתאום יעשה הדבר, זהו וחש עתידות למו, כאשר יתחיל בדבר ברגע [עמוד שפז] קטן יסיים ויגמר הדבר. הרי מהרה פתרונו יתחיל הדבר, חושה יגמר הדבר שכבר התחיל בו, לכך הקדים מהרה לחושה, ימהר ויחישה מעשהו יעזב מעשהו שכבר אחז ויעסוק בזה הדבר ויגמרנו, וכן מהרה חושה (על) [אל] תעמד, ולאחר שיגמר הדבר עוד אומר לו הואיל וכבר גמרתה למה תאחר, כאדם שמשכים לאכל כדי לצאת לדרך וכבר אכל, וחברו אומר לו הואיל וכבר אכלת אל תעכב יותר לעשות דבר אחר אלא נצא לדרך, כך מהרה חושה אל תעמד, ולאחר שתלקט החצים אל תעכב ונער יהונתן היה סבור שמא יורה יותר, זהו חשתי ולא התמהמהתי. 
על כן אנו מתחננים לפניו רבונו של עולם רחם על עמך במהרה קודם שתכנס מידת הדין לפניך תניח עסקיך ותרחם עלינו, כמו ופניתי אליכם פונה אני מכל עסקיי, ורצון הכבוד הם רחמים על כן פתח ה' ה' אל רחום וחנון. וצדיקים המתחננים עבור דורם לעתיד ישבח אותם, כמו לולי משה בחירו עמד בפרץ, על כן כל איש חכם לב יבקש רחמים על ישראל ועל ירושלים עיר הקודש. 

פירושי סידור התפילה לרוקח [סט] אנא מלך חנון ורחום 
================================================= 
[סט] אנא מלך חנון ורחום 
(סודות התפילה) 
באנא מלך חנון ורחום קצ"ב תיבות עד כי אל מלך חנון ורחום אתה כנגד קצ"ב תיבו' במזמור אך טוב לישראל אלהים, לומר לך מיום שחרב בית המקדש אין הקב"ה משפיע טוב לישראל אלא בזכות התפלה, וכן קצ"ב אלף זרתות מחנה ישראל, וכן לעתיד לבא קצ"ב אלף אהלים לכל צדיק וצדיק בזכות התפלה שכיוונו בכל יום. 
אנא מלך ד' לשון מלך נגד ד' גליות, וד' שאהבה נפשי בשיר השירים. וח' רחמים נגד: בבל, כשדים, מדי, פרס, יון, מוקדון, אדום, שעיר. 
אנא מלך חנון ורחום לפי שהוא מלך ולא תענה על ריב על רב כתיב, אם היה הקב"ה רודף משפט מי יענה אחריו לזכות, על כן הוא מלא רחמים כדי שירחם ולא ישמע למידת הדין, שאם היה שומע אין אדם חי בעולם, כי אין אדם אשר יעשה טוב ולא יחטא, כמו שאמר למשה אני אעביר כל טובי על פניך פנים הרבה אעביר לפניך, ואקרא בשם המיוחד ה' לפניך וכל [עמוד שפח] פנים אשר תבקש ילך עמך, וחנותי את אשר אחון כשיחנן לפני קולי אחון עליו אם ישוב אלי, ורחמתי את אשר ארחם אם אראה לבו טוב מיד העביר פני זעם מלפניו, מלאכי זעם. לפניו ילך דבר יצא' רשף' לרגליו' סופו אפ"ו, זהו כי יגרתי מפני האף, וכשהלכ(נ)ו פני האף אז הניח למשה, אבל כת שלפניו לא היה לראות כי הם מפוחדים, ופני הכבוד ור"ב כ"ח אין לראות כי בחיים לא יראה עד יום מותו, ושם ענן לפני משה עד עבור כבוד הגדול, זהו וראי"ת א"ת אחר"י בגימטריא בדמו"ת יעק"ב שחקוק"ה בכס"א, ופנ"י ל"א ירא"ו בגימ' ה"ן כבוד"י הגדו"ל ל"א ירא"ו, ומיד שראה משה פני רחמים וימהר משה פן יעברו הפנים ומיהר ורץ ונפל לפניהם ארצה והשתחוה ואמר יעבר נא אדני בקרבינו כדי שתסלח עוונינו. 
ומעתה אנו מתחננים אנא מלך בבקשה ממך מלך, חנון בהשמעת קולינו, ורחום מעצמך, זכור תניח כת רחמים לזכור לפניך כדי שתרחם. והבט נא לברית בין הבתרים שתשים רצונך להביט לקיום ברית שעשית עם אברהם בין הבתרים ויבתר אותם בתוך ולפיד אש אשר עבר בין הגזרים האלה. ותראה לפניך שיגברו מידת רחמים שיזכירו עקידת יחיד מה שנעקב יצחק שכתי' קח נא את בנך את יחידך. למען ישראל למען זכות יעקב יושב אוהלים, ונקרא ישראל ישר לאל וישר אל מלאך. 
אבינו מלכינו הושיענו הואיל ואתה אבינו ואין לנו מלך אלא אתה, יש לך להושיענו. כי שמך הגדול נקרא עלינו א-ל שתוף בהם ישראל על שם א-ל עליון, והיה להם ליקראות "א-ל ישר" להקדים השם, אלא נקראו כמלאכים שהשם לאחר מיכן מיכאל גבריאל וכן כולם, וזהו הכלל תפוס בידך מי שמחבר שם א-ל בשם בניו יחיו, כמו אלעזר שמואל ישעיה ירמיה חזקיה יהודה, רק יחשוב בחכמת החוקה ואין מוסרין כי אם בפה. עושה נפלאות בכל עת ניסים אתה עושה לישראל. עשה עמנו כחסדך שאתה רגיל לעשות. חנון ורחום הביטה וענינו בעת צרה כי לך [ה'] הישועה על כן הושיענו. 
אבינו מלכינו מחסינו אל תעש עמנו כרוע מעללינו אין לך לעשות עמנו כמעשינו הרעים. זכור רחמיך על כל, וחסדיך לכל, כרוב טובך הושיענו מכל דבר, וחמול נא עלינו כאשר יחמל האב על בנו, כי אין לנו אלוה אחר מבלעדיך כי אם אתה. 
[עמוד שפט] צורינו אל תעזבינו ה' אלהינו אל תרחק ממנו הואיל ואתה חוזק שלנו ואלהינו, אין לך לעזבינו בצרותינו ולא לירחק ממנו. נפשינו קצרה מחרב שונאינו, ומשבי שאנו בגלות, ומדבר וממגפה ומכל רעה הצילנו כי לך קוינו כל תקותינו שמנו בך. אל תכלימנו הואיל ושמנו בך מחסינו יש לך להושיענו פן נכלם אם ריקם ממך ה' אלהינו. והאר פניך בנו ותאיר זיו כבודך עלינו. ג' פעמים אמר דוד בתילים האר פניך ונושעה, כנגד ג' תפילות שאנו מתפללים, וכנגד ג' אבות שישמע תפילתנו בזכותם, כי באור פני מלך חיים, כשהכבוד מאיר על התפילה ישמח לב המתפלל והתפילה מקובלת. 
וזכור לנו את ברית אבותינו שכרתה עמהם להושיע לבניהם. והושיענו למען שמך כמו שאמר דוד כי לשמך תן כבוד. 
ראה בצרותינו שיש לנו בגלותינו, ושמע בקול תחנונינו שאנו מתחננים לפניך, וענינו, כי אתה שומע תפילת כל פה כדכתי' שומע תפילה עדיך כל בשר יבואו. 
א-ל רחום וחנון אתה רחם עלינו הואיל והרחמים לפניך, רחם עלינו ועל כל מעשיך כי אין כמוך אלהינו ואין מוחה בידך. אנא שא נא פשעינו שתסלח למרד שלנו. 
אבינו מלכינו צורינו וגואלינו כי גואלם חזק. א-ל חי וקיים גזירתו. החסין בכח מי כמוך חסין יה. חסיד שותק מה שעוברין רצונו, כי חסיד אני נאם ה' ולא אטור לעולם. וטוב על כל מעשיך טוב ה' לכל ורחמיו על כל מעשיו. 
כי אתה אלהינו א-ל ארך אפים שמאריך אפו שמא יעשו תשובה. מלא רחמים כי דרכך לילך אחר מידת הרחמים כי אתה מלובש בהם, ושמך מרחם על כל בריותיך. עשה עמנו כרוב רחמיך שתרחם עלינו, והושיענו למען שמך שאנו מיחדים בכל יום. 
שמע מלכינו תפילתינו כשאנו מתפללים לפניך, כי אין לנו קרבנות כי אם תפילותינו, מכל צרה ויגון הצילנו שלא ישיגונו צרה ונסו יגון ואנחה. אבינו מלכינו אתה שמך בנו נקרא שהרי א' מעורב בנו כמו ישראל, עשה למען שמך כמו שאמר יהושע ומה תעשה לשמך הגדול. ושמך עלינו נקרא אל תניחנו שמך בנו נקרא, כי אין אומה קורא בשמך כמו ישראל. 
אל תעזבינו ואל תטשינו ואל תשכחינו נצח בגולה, כי א-ל מלך חנון ורחום אתה כי לא יטוש ה' את עמו בעבור הגדול שמו. אל [עמוד שצ] תעזבינו א' ואל תטשינו ב' ואל תשכחינו ג', כנגד ואף גם זאת בהיותם בארץ אויביהם לא מאסתים א', ולא געלתים לכלותם ב', להפר בריתי אתם ג'. כי אני ה' אלהיהם כנגדו כי א-ל מלך חנון ורחום אתה. "עשה עמנו למען שמך" ד' פעמים באנא מלך כנגד ד' גליות, וכן ד' שאהבה נפשי בשיר השירים זה אחר זה. וג' שמך לבד מאלו כנגד א-ל אלהים ה'. וה' הושיענו כנגד מצרים וד' גליות, או כנגד ד' גליות וגוג שתושיענו. ח' רחמים בו כנגד ח' רחמים שכתוב בה' חומשים, וכנגד ד' גליות שהם ח' בבל, וכשדים, פרס, ומדי, יון, ומוקדון, אדום, ושעיר. וכן ח' חנינות כתובים בחומש. 

פירושי סידור התפילה לרוקח [ע] אין כמוך - הפותח יד 
================================================= 
[ע] אין כמוך - הפותח יד 
(סודות התפילה) 
באין כמוך רמ"ט תיבות עד ה' אלהינו ה' אחד, וכן רמ"ט תיבות מן ויפן וירד משה עד אולי אכפרה בעד חטאתכם, לומר לך כל דור ודור שמכוונין בתפלתם אין הקב"ה פוקד עליהם מעשה העגל אעפ"י שמסבבין בשאר עבירות. 
אין כמוך, אל קשיינו ואל רשעינו ואל חטאתינו נגד ג' אבות, וג' אם לא תשמעו בתוכחה, וג' שמנת עבית כסית. 
אין כמוך חנון ורחום ה' אלקינו כי בני אדם אם יחטא איש לרעהו לא יחון עליו, ואתה חונן לטובים ורעים, ואפילו מלאכי השרת כי לא ישא לפשעכם, אבל בך נאמר וחנותי את אשר אחון אע"פ שאינו הגון ורחמתי את אשר ארחם. אין כמוך ארך אפים שאתה מרחיק מלאכי אף ממך, פן יפגעו באיש אחר אשר יחרה אף מלאכים העומדים לפניך לפניי ולפנים, כמו הנה שם ה' בא ממרחק בוער (כתנור) [וכו'] ולשונו כאש אוכלת הם מלאכי אף וחימה וחרון, ואתה מרחיקם בעוד שיקרבו לפניך. מלאכי רחמים העומדים לפניך אומרים התר התר סלח סלח לזרע ישורון בניך בני בחוניך, זהו "ארך אפים" מרחיק רגז. ועוד ארך אפים אשר יש עושה מאת ומאריך לו מפני אשר יש שיצאו מהם בנים צדיקים וחסידים, ויש שמאריך אף עבור שיתמלא סאתם ואז יפרע מהם, ויש שמאריך עבור אם ישובו מדרכם הרע(ים), וזהו הילול הכבוד כדכתיב למען שמי אאריך אפי ותהילתי אחטם לך. ורב חסד ואמת שאתה עושה "חסד" לבני האדם, "ואמת" חסד קיום להם ולבניהם. 
[עמוד שצא] זכור לעבדיך לאברהם ליצחק וליעקב ואל תפן אל קשינו ואל רשענו ואל חטאתינו זכור שעבדוך באמת בכל נפשם ומאודם, ואל תפן פניך במלאכים המקטרגים לפניך על מעשינו הרעים. אל קשינו שהקשינו עורף כנגדך זהו עון, ואל רשעינו זהו פשע שמרדנו במזיד כנגדך, ואל חטאתינו שעשינו בשגגה. והזכיר ג' קשי רשע חטאת, כנגד ג' אבות שיזכור ויסלח לנו. וכן ג' והמה אם ישמעו ואם יחדלו ביחזקאל, וג' ואם לא תשמעו בתוכחה, ובמשלי ג' איש בליעל, איש תהפוכות, איש חמס. וג' שמנת עבית כשית, וג' פעמים בירמיה העל אלה לא אפקד בם נאם ה', וג' במשלי אל יקנא לבך בחטאים, אל תקנא באנשי רעים, אל תקנא ברשעים. 
ולפי שהשטן הוא מביא החטא למעלה כדכתי' שתה עוונותינו לנגדך, שת כתי' כמו השטן שעשה לאיוב, לכך ש"ס תיבות בפסוקי האבות שכת' בהם לאברהם ליצחק וליעקב, כי בי"ח מקומות אברהם יצחק ויעקב ביחד בפסוק: פסוק אחד בויחי יעקב, וה' פסוקי' בואלה שמות, ב' בוארא, (ב') [א'] בכי תשא, א' בואם בחוקותי, א' בראשי המטות, א' באלה הדברים, א' בואתחנן, ב' בוהיה עקב, ב' בואתם נצבים, א' בוזאת הברכה. הרי בח' פרשיות (י"ט) [י"ח] פסוקים שכתוב בהם האבות ביחד, ובהם ש"ס תיבות להגן בפני השטן, כי שטן בגימ' א' פחות מן ש"ס. ועוד י"ח פסוקים אברהם יצחק ויעקב ביחד ואחד אברהם יצחק וישראל, כנגד י"ח ברכות וא' כנגד למשומדים, כי אבות תיקנו תפילות, בכולם ש"ס תיבות. י"ב לאברהם ליצחק וליעקב וז' הנותרים כנגד ז' ברכות של שבת, א' אל אברהם ואל יצחק ואל יעקב כנגד מקדש השבת. באותן פסוקים י"ג פעמים ה' כנגד י"ג מידות שאינן חוזרות ריקן, אברהם יצחק יעקב הרי י"ג אותיות. 
שוב מחרון אפך אם מלאכי אף יצאו שוב מכעסך, ובזכות האבות השיבם. והנחם על הרעה לעמך תשמע למלאכים הפנימיים מלאכי רחמים והם ינצחו את המקטרגים על עמך, שאם הסכמת עמהם והנחתם לעשות כחפצם יגברו מלאכי רחמים, זהו והנחם על הרעה לעמך, כי כעס ושחוק אין לפניו אך למלאכים שייך שהם לפניו, ועוד לא איש אל ויכזב ובן אדם ויתנחם, וכת' כי לא אדם הוא להנחם. 
הסר ממנו מכת המות כי רחום אתה אנו מתחננים לפניו שיסיר ממנו מלאכי רעים, זהו מכת המות, כי א-ל רחום ה' אלקיך לא ירפך ולא [עמוד שצב] יעזבך. כי כך דרכך עושה חנם בכל דור ודור דכת' וחנותי את אשר אחון אוצר חנם יש לי שאני עושה טוב לבריות. 
חוסה נא על עמך שתחוס עיניך הם עיני המלאכים המשרתים לפניך לבקש לחוס על עמך. והצילנו מזעמך כעס שלך הם מלאכי זעם. הסר ממנו מגפה זהו שמתים (העולם) [החולים] ביום עצמו שאוחז להם החולי, כמו ביחזקאל הנני לוקח ממך את מחמד עיניך במגפה, ותמת אשתי בערב הרי באותו היום עצמו מתה. ולשון מגפה כאדם כי יגוף פתאום רגלו באבן כן מת פתאום, כמו יתנגפו רגליכם על הרי נשף, וכן פן תגוף באבן רגליך. וגזירה קשה פורענות המתרגשת לבא לעולם כאשר גוזרים המלאכים לפניו. כי אתה שומר ישראל כדכת' הנה לא ינום ולא ישן שומר ישראל, ודין הוא לשומר צאנו לשומרם בטוב, כן ה' רועי ה' שומרך דין הוא לפניך לשומרינו בטוב, כי אנחנו עמך בני בחוניך ואנחנו חלקך וגורלך. 
לך ה' הצדקה ולנו בושת הפנים לך הצדקה והיושר משפטיך שאנו בגלות, כי אנחנו הרשענו והצדק היא אתך ולנו בושת הפנים, ולפי שחטאנו לפניך ואיך נרים פנינו לבקש תחנונים. 
מה נתאונן אם כן הדבר למה נדאג על צרתינו, הואיל ואנחנו חטאנו נדאג מחטאתינו כדכת' מה יתאונן אדם חי גבר על חטאיו. ומה נאמר ומה נדבר לפניך ומה נצטדק מה נוכל למצא צדק כי אנחנו מלאים עוונות. ומה ששם ט' ולא אמר נצדק, לפי שאצל צ' שייך ט' כמו מצטמק ויפה לו, וכן ויצטיירו. 
נחפשה דרכינו נפשפש במעשינו ונחפש דרכינו שעשינו, ונחקורה בהם, ונשובה אליך נעשה תשובה לבל נחטא עוד ונאמר חטאנו וישר העוינו סלח לנו. כי ימינך פשוטה לקבל שבים וידי אדם מתחת כנפיהם, וידו כת', היא ידו של הקב"ה שהיא פשוטה לקבל שבים, וכן נדרש בפרקים דר' אליעזר דודי שלח ידו מן החור מלמד שידו היא פשוטה תחת לכרוב לקבל שבים, זהו טוב וישר ה' על כן יורה חטאים בדרך. והתשובה קדמה לכל כדכת' תשב אנוש עד דכא, וכת' ותחולל ארץ ותבל, כי מתחילת העולם היה כסא הכבוד על נהרי אש והיה העולם מים במים וגן עדן מימינו וגיהנם משמאלו ותשובה ממוצעת ביניהם, ומאותה שעה ואילך חתר [עמוד שצג] הקב"ה כעין מחתרת תחת כסא הכבוד ופשט כעין יד לבעלי תשובה לקבל תשובתם. 
אנא ה' הושיעה נא בבקשה ממך רבונו של עולם שתושיענו למען שמך. אנא ה' הצליחה נא שתצליחנו לעבדך באמת ותן לנו הצלחה טובה. 
אנא ה' עננו ביום קוראינו תענינו ביום נקרא לפניך. מה שאנו אומרים ג' פעמים אנא ה', לבקש ממנו מטו ג' פעמים וכנגד ג' תפילות. 
לך ה' חיכינו שאנו מחכים לישועתך, כדכת' נפשינו חיכתה לה'. כל דבר שאדם מצפה לזמן גדול נקרא "חוכה", כמו אשרי (חוכה) [המחכה] ויגיע. לך ה' קיוינו שאנו מקוים לישועתך, כדכת' זה ה' קיוינו לו נגילה ונשמחה בישועתו. לך ה' נייחל כדכת' יחל ישראל אל ה', שאנו מצפים לך ומתפללים לפניך. 
אל תחשה ותענינו אל תחריש לאורך ימים לעונותינו בגלות, כי נאמו גוים כי אמרו כל האומות, אבדה תקוותם מה שהם מקוים לראות ישועת אלהיהם, וכת' כי חרפו עקבות משיחך, ואומרים לישראל מה אתם סבורים לצאת מתחת ידינו לא תראו ישועתם לעולם, שובי שובי השולמית עד מתי תלקו בגולה תקוותכם כבר אבדה ואתם נשכחים בגולה. כל ברך וכל קומה לך לבד תשתחוה כל הברכים כורעת ואז כל קומת בני אדם לך תשתחוה מרוב אימה, כדכת' כי לך תכרע כל ברך, כך לפי שאתה רחום וחנון ברך וקומה של בני אדם משתחוים לכבודך. 
הפותח יד בתשובה לקבל פושעים וחטאים מלמד שידו פתוחה לקבל בעלי תשובה, כדכת' שובה ישראל עד ה' אלהיך, וכתי' ושבת עד ה' אלהיך, לומר התשובה מגעת עד כסא הכבוד כי שם היד פתוחה לקבל בני אדם. הפושעים הם המורדים בו כמו אז תפשע לבנה, וחטאים הם שוגגים כמו וחטאה בשגגה, כי מחזיק טובה לבעלי תשובה ששבים מדרכיהם, דכת' ושובו אל ה' וכת' וקח טוב. 
נבהלה נפשינו מרוב עצבונינו נפשינו מבוהלת מעצבון דאבונינו, כי הגלות הולך וגדל ואנחנו לא נושענו, ומעלילים אנחנו לצורינו חיים ואין לנו פה לדבר כי אין בשר המת מרגיש. אל תשכחינו נצח בגולה אשר נשכחנו כמת מלב ואין לנו מושיע. קומה והושיענו כי בעוד שאנו בגולה כביכול [עמוד שצד] הרי כאילו אנו שכוחים, ועתה תראה נקמתך בהם. קומה ויפוצו אויבך, והושיענו כי חסינו בך ואתה מחסינו ותקוותינו. 
אבינו מלכינו אם אין בנו מעשים טובים לחלות לפניך בעבור צדקותינו כי אנחנו ריקים ממעש, עשה עמנו כרוב רחמיך תעשה עמנו חסד, וזכור לנו את ברית אבותינו שכרתה ברית עם האבות לקיים זרעם, כמו שאמ' בעקידה בי נשבעתי נאם ה' וגומ'. ועדותינו בכל יום ה' אחד מה שאנו מעידים כי אתה הוא יחיד בשמים ובארץ, כי אין גוי בארץ אשר יעיד (עדותיך) אלהותיך כי אם אנחנו עידיך, על כן זכור לנו זה שהמלאכים יזכירו לפניך זכות זה. 
הביטה בעניינו כי רבו מכאובינו וצרות לבבינו הרחיבו ומרוב דאבונינו אנחנו מחרישים והננו כאילמים. חוסה ה' עלינו בארץ שביינו אדם שהוא בשבי מרחמים עליו, ואנחנו כרחל לפני גוזזינו, על כן חוס עיניך עלינו בארץ שאנחנו שובים. ואל תשפוך חרונך עלינו מה שגרמנו להחריב בית תפארתינו אל תשפך חרון אפך עלינו. כי אנחנו עמך בני בריתך ודין הוא למלך לרחם על עמו. 
א-ל הביטה דל כבודינו בגוים תביט, כלומ' המלאכים יצעקו ויביטו בעוניינו, כי דל כבודינו כמו דל ככה בן המלך, וכן דלות ורעות תואר לשון עוני, כלומ' כמה הלך כבודינו בגוים שאנחנו נבזים ביניהם, כמו בישעיה בפרשת הנה ישכיל עבדי. ושיקצונו כטומאת הנידה כדכת' כטומאת הנדה היתה דרכם לפני, מה נידה ז' ימים טמאה י"א ימים בין נידה לנידה הרי י"ח ימים בין פקידה לפקידה י"ח שנים, ומה הנידה גלמודה כן היתה כאלמנה, ישראל שהיו טהורים איך נטמאו והם כנידה. עד מתי עזך בשבי ותפארתך ביד צר כדכת' ויתן לשבי עזו ותפארתו ביד צר, עזך היא השכינה שנתונה באדום כדכת' מי זה בא מאדום זה אלי יצא מאדום לימות המשיח, ותפארת ישראל ביד עשו הרשע, כסא מול כסא כס יה, אין כסא שלם כי הושלך הדמות למטה ביום נחרב הדום רגליו. 
עורר[ה] גבורתך תראה גבורות מלחמתך, וקנאתך לקנא לשמך הגדול [עמוד שצה] עליהם. (אל) [הם] יבושו ויחתו מגבורתם רבונו של עולם ילבשו חתת ושבר גבורתם. ואל ימעטו לפניך תלאותינו שאנחנו בגולה. יקדמונו רחמיך בצרותינו שתרחם עלינו. לא למענינו כי אם למענך פעול כדכתי' לא לנו ה' לא לנו, למעני אעשה, ואל תשחית זכר שאריתנו שנשאר מעט מהרבה. חון המיחדים שמך ערב ובקר בשוכבינו ובקומינו, שאנו אומרים בכל יום שמע ישראל ה' אלהינו ה' אחד. משה או' לישראל שמע ישראל ה' אלהינו אע"פ ששמו ה' אלהים הכל ה' אחד, אחד בעולמו, אחד בשמים ובארץ, הכבוד יחיד בברואיו והבורא אין לדמותו לכל דבר כי הוא אחד. 

פירושי סידור התפילה לרוקח [עא] לדוד אליך ה' נפשי אשא 
==================================================== 
[עא] לדוד אליך ה' נפשי אשא 
ונופלין על פניהם ואומרין: לדוד אליך ה' נפשי אשא אמר דוד לפני הקב"ה, רבונו של עולם, כשאני הולך למלחמה אליך נפשי אשא, בעזרתך אני יוצא לקרב. בשוחר טוב אליך נפשי אשא [זש"ה] ביומו תתן שכרו, א"ל הק' לדוד, [דוד למה] אתה נושא את נפשך אלי, א"ל מפני שאני כשכיר [לפניך] בעולמך. נפש"י אש"א בגימ' ז"ה הו"א כשכי"ר בעולמ"ך, ה' נפשי בפשוט ובא"ת ב"ש בגי' ז"ה הנ"ה כדור"ו של שמ"ד כול"ם נתמשכנ"ו, כמו שכת' לא תשא משאת מאומה. ובכל מזמור דכת' "לדוד" שרתה עליו שכינה ואמר מזמור. 
אלהי בך בטחתי אל אבושה בטחתי בך, אמ' בך ובתורתך ב"ך כ"ב אותיות. 
גם כל קוויך לא יבושו ר' פנחס (בשם ר' פנחס) בשם ר' אלכסנדרי אמ' דוד רבונו של עולם, בשעה שאני עומד לפניך בתפלה אל תהי תפלתי מאוסה, מפני שעיניהם של ישראל תלויות בך שאתה שומע תפלתם, לכך אמ' גם כל קוויך לא יבושו, ומי יבושו כל הבוגדים ריקם. וכן אתה מוצא בתענית ציבור בשעה שהציבור מתענים ש"צ יורד לפני התיבה, עיניהם של ציבור [עמוד שצו] תלויות בו [והוא תולה עיניו בך], שאתה שומע תפילתם, לכך תיקנו עיני עמך בם תלויות ועיניהם לך מייחלות. גם כל קוויך לא יבושו, אני וכל היוצאים עמי למלחמה ומקוים ליושעתך, לא [יבושו] בזה. יבושו הבוגדים ריקם יבושו הבוגדים בך חנם. גם כל קוויך כגון חזקיה (כל קויך) וסיעתו: עמו זרוע בשר ועמנו ה' אלהינו לעזרינו ויסמכו [העם] על דברי חזקיהו, גם כל הערים שלא נתנו את עצמן ביד סנחריב ששמעו לישעיהו שאמר חבי כמעט רגע. וכן בכל דור ודור שמקוים להקב"ה ונהרגים על קידוש השם, וגם הילדים הקטנים. וגם בימי דוד שהיה נשאל באורים ותומים. כל קוויך, אלו ת' שהלכו עמו [לעמלק], גם אלו מאתיים שפיגרו, כל קויך, דוד ואבישי. גם, לרבות אנשיו שאמ' פה ביהודה אנחנו יראים ואף כי נלך קעילה. 
לכך דילג באותו מזמור ב' לפי שרצה לומר בך קיותי וכלל בכל קויך, גם דילג ו' לפי שהזכיר ה' קויתי, להודיע שיהיה בסכנה ומקצת מסתפקין, וזהו אמרתי בחופזי כל האדם כוזב שיראים ללכת עמו, אבל הוא אמר לא אירא מרבבות עם. וכנגד ר' שישבו על הכלים שיראו מעמלק, אמ' ר' במקום ק' ראה, שלא היו מקוים, זהו רבים אומרים לנפשי אין ישועתה לו. בו"ק חסירים במזמור, ו' לשון ווי הוא, לכך אמ' פדה את ישראל מכל צרותיו, ב' חסרה לפי שרוצה לומר בך ה' חסיתי, וק' סמוכה לו בפסוק [גם] כל קויך לא יבושו, וגם בסוף המזמור תכף לו כי חסיתי בך קויתי. 
דרכיך ה' [הודיעני] אורחותיך למדיני דרכיך הודיעני שאדע איך לעשות טוב וישר. אורחותיך [אשר] נראים לי מעוקלים למדיני לעשותם בלב שלם ובנפש חפיצה, דרכיך הודיעני, שלות רשעים ויסורי הצדיקים. אורחותיך, לעתיד. דרכיך הודיעני מה שאתה מתנהג בעולמך. א"ל אין אתה יכול לעמוד על מדותיי, אמ' דוד אורחותיך למדיני במקום שאני מתקשה בהלכה שנרא' כאורח מעוקל למדיני. 
הדריכני באמתך ולמדיני שאדע מצותיך באמת. כי אתה אלהי ישעי בך שמתי ישועתי. אותך קויתי כל היום כי אתה אלהי ישעי. 
זכור רחמיך ה' וחסדיך שאתה עושה רחמים וחסדים. כי מעולם המה מתנהגים עמהם, זכור למלאכי השרת הפנימיים אנו אומרים, שיזכירו לפניו. וחסדיך כי מעולם המה, סופו בגימ' לאד"ם. א"ר יהושע חסדים שניהגת [עמוד שצז] בהם עם אדם הראשון אמרת לו ביום אכלך ממנו מות תמות, והרוחת לו היום וחי תתק"ל שנים. 
חטאות נעוריי ששגיתי בנערותיי כשהייתי הולך אחר עיני. ופשעי שעשיתי במרד. אל תזכור. כחסדך זכור לי אתה הרחום, למען טובך ה' שאתה עושה טובה לכל, כל חטאים ופשעים שעשיתי יהי חשוב לחטאת נעוריי. חט"א בגימ' י"ח, החוטא יאבד טובה הרבה של י"ח עולמות והחוטא ימות ולא חי, ואם יתפלל בי"ח ברכות בכוונת לבו וישתחוה במודים שיתפקפקו כל י"ח חוליות שבשדרה, ויצילו מי"ח טריפות, ויזכה לראות לי"ח עולמים. 
טוב וישר ה' על כן יורה חטאים בדרך לפי שהוא טוב ויושר דרכיו יורה לחוטאין נפשם, בדרך הטובה לשוב ממעלליו. טוב וישר ה' על כן יורה חטאים בדרך בגימ' לרוצ"ח בעי"ר מקלט"ו כתו"ב י"ד ה'. על כן יורה חטאים בגימ' כמ"ו לפרע"ה המל"ך הי"ה, שנא' שלח העז את מקנך. 
ידרך ענוים במשפט וילמד ענוים דרכו מדריך אנשים לבם נכנע בדין טוב ומלמדם לילך דרכו. וילמד, ג' לימודים במזמור, כנגד תורה נביאים וכתובים. כל ארחות ה' חסד ואמת כל ארחות שהם עקלקלות בעיני האדם למה עושה הקב"ה כך, כולם חסד ואמת, כמו שכת' אוהב צדקה ומשפט חסד ה' מלאה הארץ, אוהב צדקה לעשות לבריותיו ומשפט עושה להם, ייסורין זהו משפט, לכפר שלא ימות האדם, זהו חסד ה' מלאה הארץ, כך כל ארחות ה' חסד ואמת. ולמי עושה חסד ואמת לנוצרי בריתו ברית שכרת משה לישראל על פי ה'. ועדותיו הם המצות. חסד זו גמילות חסדים ואמת זו תורה, ולמי נותן אותו לנוצרי בריתו ועדותיו. אמת וא"ת ב"ש בגימ' הי"א התור"ה כ"י נאמנ"ה מא"ד, וכתי' אמת קנה ואל תמכור. 
למען [שמך] ה' שהוא רחום וחנון, וסלחת לעווני כי רב הוא העון שחטאתי לפניך. לעוני כי רב הוא של בת שבע, אבל אוריה מורד במלכות היה. רב הוא בעולם הזה, ולא לאחר שעשה תשובה בעולם הבא. 
מי זה האיש ירא ה' מי זה האיש המבורר ירא ה'. יורנו בדרך יבחר יורנו בדרך הטוב אשר יבחר, הבוחר בדרך זה. מי זה האיש, יש ירא [עמוד שצח] בניסיון קטן ולא בדבר גדול, או בדב' אחד ולא יעמוד בדבר אחר, ויש שלבו חפץ במצות ושכחנום לעבוד עליהם הוא צעור, לכך אמר זה שחפץ ועומד בכל. מי זה האיש בגימ' אברה"ם אבינ"ו, דכתיב ביה ועתה השב אשת האיש, וכתי' (ירא את האלהים אני ירא) ירא אלהים אתה. האיש ירא יוסף הצדיק השליט, דכתיב ביה וימצאו איש, וכתי' את האלהים אני ירא. מי זה האיש ירא ה' יורנו בדרך יבחר, התחלתן בגימ' ובלוי"ם, דכתיב לאיש חסידיך, וכתי' ואתנם לו מורא ויראיני. [נפשי בטוב תלין וזרעו יירש ארץ אם ירא ה' נפשו בטוב תלין בעולם הזה וזרעו יירש ארץ ושבעו. ועוד נפשו כשימות בטוב תלין תחת כסא הכבוד דכתי' היתה] נפש אדוני צרורה בצרור החיים. וזרעו יירש ארץ לבניו יקח עושר וכבוד וירשו ארץ. 
סוד ה' ליראיו הקב"ה מגלה סודו ליראים מלפניו חוכמות תורתו. ובריתו להודיעם שיבינו על פי השערים, וגם ידעו לעשות מלחמה בתחבולות התורה. סוד בגימ' ע', היא התורה הנדרשת בע' פנים. 
עיני תמיד אל ה' במלחמה כדי שאנצח, וגם כשאני בבית עיני אל השמים לבקש שאעבדנו ברצון ובלב שלם אני וזרעי, ובכל דרכי אני זוכר טובתו, למה כי הוא יוציא מרשת רגלי כשאני מוקף במלחמ' פנים ואחור הוא יוצא מרשת, כי העבירה נעשית כמו רשת שנ' ילפתו ארחות דרכם, וכתיב כי שולח ברשת ברגליו. ועבירה של בת שבע [באה] ברשת, ומלאכי' אומ' איך ינצל מדינה של גהינם הלא כל הבועל אשת איש והורג נפש איך ימלט, והוא אומ' ראה עניי שסבלתי בעולם שע' ע"ז, ועמלי על ישראל הלכתי ושמתי נפשי בכפי ונלחמתי עם גוליית הפלשתי בשביל ישראל, ועני שנהרג אמנון. ואבשלום שכב עם נשיו הוא לא אחר, אפי' מלאכי השלום לא יוכלו לו, ולכך סמך בחנני ונסני צרפה. 
פנה אלי וחנני שיפנו המלאכי' אלי לטובה ותרחם על קולי כשאצעק לפניך. כי יחיד ועני אני צרות שמתו קצת בניו, ועני אני מהרבה דברים. אמ' דוד לפי הקב"ה לפי שמיניתני מלך על בניך ועיניהם תלויות בי ואני יחיד כנגדם וכולם צריכים לי, ואני יחיד כנגדך ועיניי תלויות בך שהם בניך, ולפיכ' כי יחיד ועני אני. 
צרות לבבי הרחיבו הרבה צרות שסבבוני בחללי לבי הרחיבו מאד. [עמוד שצט] ממצוקותי הוציאני ממה שמציק לי תוציאני מזה, כי הרבה צרות הקיפו את לבב דוד כלבב ישראל. 
ראה עניי ועמלי ושא לכל חטאתי ראה עוני שיש לי ועמלי עם ישראל שנלחמתי י"ח מלחמות, ושא כל שגגותי וזדונותי, יהי שקול עניי ועמלי [בכף מאזנים ועוניי] בכף שנייה, שא אותם למעלה ותשא עון ותסלח, ואל תראה עניי במלחמ' ואל תשב עמי בדין. ראה עניי ועמלי ושא לכל חטאתי, מיכאן אמרו מי שיש לו דקדוקי עניות לא יראה פני גהינם כי ישא חטאתיו. 
ראה אויבי כי רבו אויבי מבקשי רעתי רבו עד למאד. ושנאתי חמס שנאוני שנאת חומסי נפשי והוזי הם שונאים אותי. אויבי כי בגימ' זהו הי"ה דוא"ג. רבו ושנאת, התחלת' וסופן בגימ' עשר"ה שונא"י דוד. 
שמרה נפשי והצילני תשמור נפשי משיני לבאים ומן אויבי במלחמה, והצילני מהם. אל אבוש כי חסיתי בך ולא בכלי מלחמה, ושמור נפשי מיצר הרע. והצילני ואל אבוש לעתיד, כי בטחתי בך וחסיתי בך. 
תום ויושר יצרוני תמימות אורחותיי, ויושר דרכי יצרוני וישמרוני מכל רע. כי קויתיך בכל מקום שהייתי הולך. קיויתיך בגימ' זה"ו בתפיל"ה, זהו שארז"ל אם מתפלל ולא נענה יחזור ויקוה להק' ואל יבוש בקיוויו, שנ' חזק ואמץ לכך וקוה אל ה'. 
פדה אלהים את ישראל מכל צרותיו פדה עמך ישראל מכל צרותיהם, כשילכו למלחמה או ילכו בשבייה או בגלות תפדה אותם. פדה אלהים את ישראל את לרבות אף מסייעיהם או כורתי בריתם, שהרי ישראל כרתו ברית עם הגבעונים ונקבצו חמשה מלכי' להלחם עם גבעון ובא יהושע להם להושיעם, ומלך אדום הלך עם יהושפט להלחם עם מואב, ואילו כשהיה אדום בצרה היה צרה על ישראל, לכך אמ' את ישראל לרבות הגרים והנלוים עליהם וכורתי בריתם, וכתו' והם בעלי ברית אברם ועזרו לו, ואילו היו הם בצרה היה עוזר להם. ד"א, ישראל, עושים מעשה ישראל. את לרבות אף כשאין עושים מעשה ישראל, לפי שקרובין אחיהם ואבותיהם מצטערים עליהם, כגון אברהם על לוט שנשבה ומסר נפשו עליו ועל כל שהתחבר עמהם סדום ועמורה. את ישראל מכל צרותיו, כל שישראל מצטערים עליהם. ד"א את ישראל, [עם ישראל], כמו שאמר ירמיה שיתפללו על בבל כי בשלום בבל יהיה לישראל שלום, כל זמן שהם עמם היה בשלומה של מלכות, וכשישראל בארץ אותם שבחו"ל אינם רשאים להתפלל על עמה שנ' אמצה לי יושבי ירושלם. 
בו"ק חיסר במזמור לפי שג' פעמים קוי שם ואצל קיוו חיסר, ורומז יחדיו באחרונה: חסיתי בך ב', לפי שבא"ת ב"ש ב' תחת השי"ן, ואחרי' קויתיך אצלו [עמוד ת] ק'. והיה לך לרמוז רק, אלא מוטב שיהו רמוזי' זה אצל זה, ו' צרותיו ו' ו' פ', ו' מחליף בפ' בא"ת ב"ש, ואצל קוי רמזם לפי שכת' לולי האמנתי וכתי' כל האדם כוזב, שיבקש שיודיעוהו למה מתים ק' בכל יום עד שזכר שקיבל ק' אמה להיכל, והילד אמה בהיולדו והוא מאריך חיי אדם, וכנגדן ק' ברכות. בי"ת בעבור הבית ו' במקומו פדה ופ' בשש צרות יצילך, וכנגד ב' שנים שנתמשח ולא מלך שהיה מקוה מתי ימלוך שהיה בלא בית מלכות, ונולדו ו' קודם שמלך על כל ישראל, בית במדה ראשונה של ו' טפחים היה ק' אמות. 
במזמור אין קב"ו לפי שבסמוך מגיד מפני מה חיסר, כמו נו"ן בתהלה לדוד לפי שרצה לעשות תקנה לנופלים, כמו וסומך צדיקים ה' כי יפול לא יוטל כי ה' סומך ידו, ומתוך שרצה לומר סומך כלל הנופלים בסמ"ך, כך שמר תם וראה ישר לפי שכולם בפסוק אחד, לכך לא הוצרך לייחד לו פסוק אחר. כך כאן חיסר ב' לפי שרצה לומר בך חסיתי ואל תבישיני, וכללו בתוך א' וג' בך חסיתי אל אבושה, וחיסר ק' לפי שרצה לומר קויתיך ורצה לומר ו', אלא שהאריך ה' במידת ב' פסוקים לתשלום, ועוד כי כנגדן פדה ה' את ישראל, ורמז למה חיסר ו' ק' שהרי סמכם יחד בש' שמרה. וסיים בך, לומר שזה רצה לכתוב בבי"ת בך חסיתי שמרה נפשי. ותדע לך שהרי אומ' שמרני אל כי חסיתי בך בה' חסיתי איך תאמרו לנפשי כך זה, לכך כללו בש' לפי שבא"ת ב"ש. ואחריו ק' קויתיך לפי שחיסר ק', לפי שרצה לומר קיווי, כענין שנ' קוה קויתי ה', ולא הוצרך לפי שהזכירו כמה פעמים (קויתיך) [קויך], אותך קויתי קויתיך, לכך חיסר ג' אותיות, בב' לא א' לפי שכבר קידמו ג' וא', ולא ו' לפי שקדמו ה' בקיווי, ולא בק' לפי שאמ' ב' רישיי"ן. בו' רצה לומר ב' צרה, לכך אמ' פדה, וכן בשנותו את טעמו אמר ב' פעמים אלפי"ן במקום ב', ב' רישי"ן במקום ק'. ה' וח' שוין במקום בקול ובתואר והאריכם במקום ו'. ג' קיוי נגד המן יון ואדום. ושם זה בא"ב עד כאן א"ב פעמים, דוד לא רצה לפתוח בשם אלהי בשביל אות כי לא נכון, אמ' אליך אשא. ג' פעמים בושה, כנגד עזה שנכלם ואוריה ואבשלום. במזמור ד' דרכים ב' אורחות, הרי ח' כנגד ו' סדרים ומקרא ומשנה, ד' בכלל וד' בפרט לכך יסד המזמור בא"ב. וכן מזמור שחסירי' אות אחת או יותר אין מתחילין בא' אלא "לדוד", אבל אודה ה' בכל לבב אשרי איש ירא ה', שאין אות אחת חסר אלא כסדר ואין לכל אחת פסוק פתח "הללויה", אבל תמני' אפי שהוא כסדר מתחיל בא"ב, וכן אשת חיל. 
הרבה סודות בזה המזמור לכך יסד סוד ה' ליראיו. 
[עמוד תא] פנים אחרות: 
אליך ה' נפשי אשא הוא רוצה להתפלל בזה המזמור הרבה, ואמ' דוד אליך השם נפשי אשא בכפי, אראה למטה כמו שכת' והיה עיני ולבי שם כל הימים, אך נפשי אשא למעלה כמו שכת' נשא לבבינו אל כפים אל א-ל בשמים. ולא שיחשוב אדם רק על כבודו אשר מראה כנגד הכסא המנושא, כי אם על יוצר הכל, [על] המראה כבודו לישרים בלבותם כי הוא אחד ואין דומה לו ב"ה, והנה הוא קרוב לכל אשר יקראוהו באמת, על כן תקנו לומר "ברוך אתה" כמ' שידבר פה אל פה אל העומד כנגדו כמו שכת' שויתי ה' לנגדי תמיד, ע"כ פתח אליך ה' נפשי אשא. ולא רצה לפתוח אלהי בך בטחתי, כי החסידי' אין לפתוח שיר או תחנונים בשם, כי כשיאמרו לו היאך מתחיל פיוט שלך מזכיר השם לבטלה ועובר משום ולא תשא את שם ה' אלהיך לשוא, ע"כ יתחיל בתיבה (זו) או בשתים תיבות קודם השם. 
ולפי שהיה דוד עם השם בלב נאמן ומתחנן לפני בוראו באימה, פתח אליך השם נפשי אשא. אלהי בך בטחתי כל בטחוני לא היה אלא בך, ע"כ לא אבוש בזה. 
גם כל קוויך לרבות שומרי כלים, ולרבות המבקשים על בניהם שישובו לשלום. דרכיך ה' הודיעיני וישמרו דרך ה', כי ישרים דרכי ה', [אחרי] ה' אלהיכם תלכו, זהו שאמר דרכיך ה' הודיעני ואעשה אותם כמו שאמ' כי שמרתי דרכי ה', וכתי' ויהי דוד עושה משפט וצדקה. אורחתיך למדני התורה, דכ' אורחות חיים תכחות מוסר. ארח חיים בא"ת ב"ש בגימ' תרי"ג, וביקש דוד לילך בדרך הטוב להודיעו אי זו הדרך ילך בה, ואחר כך התורה כי התורה (אורח חיים) עץ חיים היא למחזיקים בה ועושים מצוותיה. 
הדריכני באמתך ולמדני דרכיך, לבי רק להגות באמתך ולמדיני לבל אשגה בה. התורה נקראת אמת דכתיב אמת קנה ואל תמכר, וכן כשתאמר האמת במילוי כך: ה"א אל"ף מ"מ תי"ו בגימ' תרי"ג, אמר דוד הדריכני תחלה [באמיתך] שיהא לבי טוב ואח"כ למדני, כי המעשים מעלתם טובה ממעלת התורה. אותך קויתי כל היום שהייתי חושב באהבתך יומם ולילה. ג' לימודים במזמור זה, ואורחותיך למדני זה אחד, באמיתך ולמדני ב', וילמד ענוים ג', כנגד תורה נביאים וכתובים, וכנגד מקרא ומשנה ותלמוד, וכנגד תלמוד הלכות ואגדות, כי דוד היה לומד תורה שבכתב ושבע"פ יומם ולילה, כנגדם אומר ג' קיויים במזמור, וג' תפילות ביום. 
[עמוד תב] זכור רחמיך רחמים נקראו כשאדם זוכר בנו או אוהבו מיעיו הומי' באהבתו ומרחם עליו, לכך ואהבת תרגומו ותרחם, וכתי' זכור אזכרנו עוד על כן המו מעי לו רחם ארחמנו, ועתה אנו מבקשים שיזכירו לפניו רחמיו שנוהג עם העולם שנברא ברחמים. וחסדיך כדכתי' אמרתי עולם חסד יבנה, על כן בחס"ד שעות נברא העולם בו' ימים, וכתיב ביום ברא אלהים. ג' חסדים במזמור כנגד ג' אבות שבזכותם עומד העולם על ג' דברים. 
חטאות נעוריי שעשיתי בנערותי שרודפים אחרי יצר הרע, ופשעיי שמרדתי בך אל תניח לזכור לפניך, כמו שאמר חננני ה' ג' נוני"ן, חונני חנם. 
יורה חטאים בדרך שאמר קחו עמכם דברים ושובו. יור"ה בגימ' ז"ה למקל"ט, יד כתובה על פרשת דרכים. [ד' דרכים] במזמור וב' אחרות כנגד ד' סדרי גמרא וב' בלא גמרא. 
יורנו בדרך יבחר נפשו בטוב תלין התורה באתה מן הכסא כי הלוחות לוקחו משם, והנפש צרורה בפרגוד תחת כסא הכבוד, וכשהנפש יוצאה לובשת זוהר הכבוד אם עסק במצות ללומדם ולשומרם, וכתיב כי נר מצוה ותורה אור, וכתי' כי טל אורות טליך, אורות בגימ' תרי"ג, וכתי' נר אלהים נשמת אדם, זהו יורנו בדרך יבחר אך נפשו תלין בכבוד, וכתי' יהיה ה' צבאות לעטרת צבי, כי הוד כבוד מאיר על ראש צדיקים כפי הראוי להם כפי ישרות לבם. 
סוד ה' ליריאיו וג' סודות הם סוד ה' ליריאיו, ואת ישרים סודו, כי אם גלה סודו אל עבדיו הנביאים, כנגד ג' אבות, וג' פיאות לכסא מלמעלה וסימנך ס, ואין לפרש יותר כי אם ליריאים. 
פדה אלהים את ישראל מכל צרותיו סיים המזמור בישראל, לומר בכל מקום שאמר עני ואביון אני כמו בזה המזמור בישראל הכת' מדבר. ועשה במקום ו' שחסר בראש הפסוק במזמור, בסוך מזמור אמר פדה, וכן במזמור אברכה את ה' בכל עת בראש פסוקין א"ב חוץ מן ו' ובסוף מזמור פודה ה' נפש עבדיו, לפי שבא"ת ב"ש פ' וכן ו' לשון ווי, ואומ' פדה. 

פירושי סידור התפילה לרוקח [עב] נפילת אפים 
========================================= 
[עמוד תג] [עב] נפילת אפים 
(סודות התפילה) 
כך מצאתי בכתב ידו של רבינו החסיד זצ"ל שתפלת ה' אלהי ישראל חזקי' מלך יהודה יסדה, כשצר סנחריב על ירושלים ובקש להחריבה, ועמד בשתי שעות בלילה ועלה לבית המקדש ויסדה תפלת ה' אלהי ישראל. 
ויש בה חזקיה"ו תיבות ב' יותר על שם אותם ב' שעות, וחתם שמו למפרע מרוב ענוה יתירה שהיתה בו, ח'וסה ה', ז'רים אומרים, ק'ולינו תשמע, ה' אלהי ישראל, ה'בט משמים, הרי חזקי"ה בראשי תיבות מחרוזות. ומה שהקדים ה' אלהי ישראל ואחריו יסד הבט משמים לפי שכיון לכבוד השם ליסדו תחלה לפי שהיה נראה בעיניו גנאי ליסדו השם בסוף. אבל לפי דבריו של מורי קרובי של מה"ר שמואל מבבנברק זצ"ל לא תמצא כ"א חזקי"ה תיבות, כי הוא לא היה גורס בחרוז (חזקי"ה) "חוסה ה' עלינו" ב' תיבות, והגירסא כך היא אין "עמנו חסד", כי אם למענך עשה ואל תאחר, כי פסוק מלא כך הוא. ועוד כתב רבינו החסיד זצ"ל מה שנהגו לומר ה' אלהי ישראל בין חרוז לחרוז ובסופו ג' פעמים, כי כשתמנה הכל ביחד וגם כל הכפל שכופלין תמצא חזקי"ה ב"ן אח"ז תיבות, לומר שהוציא(ו) אביו מדינה של גיהנם בתפלתו. ואם נמנה הכפל שכופלין הציבור בתחלתו ה' אלהי ישראל לאחר החזן אמרו, תמצא חזקי"ה בנ"ו אח"ז אבל תיבה אחת יותר, וזה אין להקפיד על תיבה אחת יתירה ולא על תי' אחת חסירה, כי הגימטרי' אין נפסלת רק על תיבה אחת יתיר' או חסר. 
ועל דברי צרפתים שמוסיפים חרוז אחד ויתן בעפר פיהו, לא טוב הדבר אשר המה עושים ועתידין ליתן את הדין על תוספת תפלתם, וגם רבינו החסיד זצ"ל כתב ב"ספר הסוד" שאין לומר ובכל זאת שמך לא שכחנו כ"א בחרוז הראשון ובחרוז הרביעי, וכתב ראי' וסוד גדול אבל אין פנאי להאריך כאן. 
הבט משמים כ"ג תיבות, וכן מן כל זאת באתנו עד צלמות, וסמך ליה ולא שכחנו כ"ג תיבות. זרים, בתחינה זו כ"ח תיבות כנגד כ"ח עתים בשבוע ב' בכל יום וב' בכל לילה, וכנגדן כ"ח אותיות ביהא שמיה רבא מברך לעלם לעלמי עלמיא, כלומר אין ישראל שומעין לאומות בכל אותן עיתים אך מברכים שמו בלילה. 
חוסה ה' עלינו ברחמיך, בתחינה זו כ"ז תיבות כנגד כ"ז אותיות עם הכפולים כלומר התורה חוסה עלינו. קולנו תשמע ותחון בתחינה זו ל"א תיבות כנגד ל"א תיבות במזמור אלי אלי למה עזבתני. יש מדקדקים למחות ונ"ל טעות. [עמוד תד] [ואנחנו לא נדע מה נעשה כי עליך פי' אלא עליך עינינו. זכור רחמיך ה' זה בית המקדש שנקרא ה' שנאמר ויקרא אברהם את שם המקום ה' יראה, פי' ממקום המקדש יראה להצילנו, ועוד כתו' מה' יצא הדבר, מאותו מקום שיצחק רבקה ישא. 
ברוגז רחם בגימטר' אברהם. כי הוא ידע יצרנו כדאמר' לפתח חטאת רובץ, מאי קאמ' קב"ה שאמר לאליהו ז"ל אתון אמריתון כל יומא אמאי לא אתי משיחא, וליל יום הכפורים נבעלו כמה בתולו' ואמ' אליהו לפתח חטאת רובץ, כלומר יצר הרע נכון באדם מיום שנולד. זכור כי עפר אנחנו זה אברהם, שנאמר בו ואנכי עפר ואפר. 
בחרוזה ראשונה ובחרוזה רביעית נא אל תשכחינו, נגד גלות בבל שהיה ראשון וגלות מדי שהיה רביעית]. 
בעזרינו י"ג תיבות כנגד י"ג מידות שהתורה נדרשת בהן, [ונגד י"ג מידות ה' ה' אל רחום וחנון וכו'], לפי שסמכוה לקריאת התורה יש בה י"ג תיבות. ואנחנו לא נדע ז' [תיבות] בפסוק נגד ז' ימי השבוע, וז' צל כנפיך סתר כנפיכם בתהילים. אל תזכור לנו י"א תיבות, י"א דברים באחרי מות מטמאת, י"א תיבות במזמור ה' מי יגור באהלך. 
מצאתי בתפילות דרב עמרם בר ששנא גאון ריש מתיבתא דמתא מחסיא הציבור נופלין על פניהם ומבקשים כל אחד ואחד בקשתו ואומרים: רבון העולמים ואדוני האדונים, האל הגדול והגיבור והנורא, רחם עלינו שאנחנו עבדיך ומעשה ידיך, בשר רימה ותוליעה, מה אנחנו ומה חיינו מה חסדינו מה צדקינו מה גבורתינו. מה נאמר לפניך ה' אלהינו ואלהי אבותינו, הלא כל הגיבורים כאין לפניך ואנשי השם כלא היו, וחכמים כבלי מדע ונבונים כבלי השכל, כי כל מעשיהם תוהו ובהו וימי חיינו הבל לפניך. ומה נאמר לפניך ה' אלהינו כי אנחנו העוינו והרשענו, ואין בנו כח לעשות חובותינו ולא כהן גדול לכפר על חטאינו, ולא מזבח להקריב עליו קרבן ולא בית קדשי הקדשים להתפלל שם, אלא יהי רצון מלפניך שתהא תפילתינו שאנו מתפללים לפניך לרצון, ותחשב לפניך כפרים וכבשים (ו)כאילו הקרבנו אותם על גבי המזבח ותרצינו. רבון העולמים גלוי וידוע לפניך שרצוני לעשות רצונך אבל שאור שבעיסה מעכב, יהי רצון [עמוד תה] מלפניך ה' אלהי שתשמיד ותכניע יצר הרע ממני והשפילהו והכניעהו והרחיקהו ממאתים וארבעים ושמונה איברים שבי ואל יכשילנו מדרכיך הטובים, אלא תן בלבי יצר טוב וחבר טוב לשמור חוקיך ולעבדיך ולעשות רצונך בלבב שלם. 
רבון העולמים יהי רצון מלפניך שתהא תורתך אומנותי ומלאכתי בכל יום ולא אשנה בה, ואל תצריכינו לא לידי מתנות בשר ודם מפני שמתנתן מעוטה וחרפתן מרובה, שבעינו בבקר חסדיך ונרננה ונשמחה כל ימינו, הראינו ה' חסדך וישעך תתן לנו. רבון כל העולמים ואדוני האדונים עזריני וסמכיני סייעיני וחזקיני בפרנסתי ובפרנסת בני ביתי, ואל תבישיני ואל תכלימני לא לפניך ולא לפני בשר ודם, ה' שמעה ה' סלחה ה' הקשיבה ועשה ואל תאחר למענך אלהי, כי שמך נקרא על עירך ועל עמך. 
תחינה: יש כשנופלין על פניהם אומרים מזמור זה ומתחילין ה' מה רבו צרי. מזמור לדוד כל מקום שכת' זמר יש באותה שירה הצרות שאירעו [לו], כמו ויושע עזי וזמרת יה וכתוב שם אמר אויב ארדוף אשיג, וכשנושעו הם מרננים בקול נעים, כמו [ו]נעים זמירות ישראל, וכן אזמר לה' אלהי ישראל ושם כתי' מקול מחצצי' וגו' מגן (אם יראה) אם יראה ורומח, וכן בכל מזמור הצרה בתוכו. 
מזמור לדוד שאמר שירה ושרתה עליו השכינה, ללמדך שאין השכינה שורה כי אם מתוך שמחה של מצוה. מזמור לדוד, כשהקב"ה עושה דין בצדיקים בעולם הזה לנקותם מעון מזמרין, זה שמחה לצדיק(ים) עשות משפט. בבורחו מפני אבשלום בנו בבורחו אמר מזמור שלא דן אותו הקב"ה להריגה, כי אם לטרידה ובריחה בעלמא. אבשלום אב לשלום שגנב לב ישראל ומתנהג עמהם בשלום. בנו, זה היה קשה לו שקרוביו יעזרו לו לבנו. וגם אמר מזמור שלא שכב ממזר או עבד עם נשיו כי אם בנו הכשר. 
ה' מה רבו צריי אם שאול או עמשא רודפים אחרי כל שבט יהודה הם עמי, אבל עתה רבו צרי שיעזרו לבני הבחור היפה וחכם. רבים קמים עלי כל שבטי ישראל וכל שבט יהודה קמים עליו ועוזרים לבני. אמר דוד אילו אחר נוטל מלכותי ומענה נשיי צרה גדולה היה לי, כל שכן עתה בני יעשה הכל. [עמוד תו] מה רבו צרי רבים בקומה רבים בתורה קמים עלי. רבים בגימ' ז"ה הו"א גבוהי"ם בקומ"ה. מה רבו צרי בגימ' דוא"ג ואחיתופ"ל. רבו צרי, שהם שרים. ה' מה רבו צרי מתחיל הפסוק בי' ומסיים בי' כנגד י' שונאים של דוד. ה' מה רבו צרי רבים קמים עלי בגימט' עשר"ה שונאי"ם הי"ו לדו"ד המל"ך. 
רבים אומרים לנפשי אין ישועתה לו באלהים סלה כל העולם אומרי' על נפשי אין ישועתה לדוד בהקב"ה אלהים עזבו ובורח. אין ישועה לא נאמר, כי כל מקום שתי"ו נופלת בתיבה הוא תדיר תמיד, כמו תפול עליהם אימתה אימה יפול עליהם כל שעה, וכן ולא עולתה בו אין עול בכל דרכיו, כשתראה תמיד בהם אין בם שמץ, וכן ישועתה ישועה תמיד, וכן התהלך בארץ הילוך לכאן ולכאן תמיד, וכן משוט בארץ ומהתהלך בה, וכן התעללתי במצרים, ויתעללו בה כל הלילה שיחוק הרבה, וכן (על) [אל] הנער הזה התפללתי תמיד. והיו אומ' העולם סלה, לדור ודור אין ישועתה לו כי הכבשה ישלם. 
רבים רבים ב' פעמים במזמור, כנגד ב' רבת צררוני מנעורי גם לא יכלו לי. כל מה שאירע לדוד אירע לישראל, דוד רועה כעבד כך ישראל במצרים, דוד נתגרש ב' פעמים וישראל נתגרשו ב' פעמים מן הארץ. רבו צרי א' רבים קמים ב' רבים אומרים ג', וכן ג' אזי חיים בלעונו א' אזי המים שטפונו ב' אזי עבר ג', ברוך ה' שלא נתננו, ועל עמך ברכתך טרף לשיניהם, שיני רשעים שברת. רבים אומרים לנפשי בגימ' [ז"ה] אומו"ת העול"ם אומרי"ם על"י. רבים אומרים בגימ' ז"ה הו"א חטא"ת העג"ל. ואתה ה' מגן בעדי בגימ' הסכמת"ה [כלומר הסכמתה] וכתבת זובח לאלהים יחרם. (ה') בעדי כבודי ומרים ראשי בגימ' ושכינת"ך בינינ"ו דכתיב ועשו לי מקדש. ומרים ראשי בגימ' ה"ן בכ"י תש"א הי"ה. 
ואתה ה' מגן בעדי ששמרתני מכל אויבי והיגנת עלי, כבודי שאתה שומר אותי. ומרים ראשי עליהם, לבסוף אני מולך עליהם כן אעשה עוד. 
[עמוד תז] קולי אל ה' אקרא בכל צרה. ויעניני מהר קדשו סלה עונה לי מציון מהר קדשו בכל עת. ויענני מהר קדשו וכתי' יענהו משמי קדשו, אלא בהר ציון מתפללין ועונה להם בשמים שנא' ישמע מהיכלו קולי, וכל זמן שיש למטה שכינה למעלה במקומו. א"ר ברכיה בשעה שהיה בית המקדש קיים הייתה עונה תפלתם, ומניין שעכשיו שהוא הר, ת"ל ויענני מהר קדשו סלה. 
אני שכבתי ואישנה אמר דוד הואיל והב"ה עונה אותי אישן לבטח כאשר שכבתי עד עתה. הקיצותי משנתי ובטחתי, כי ה' יסמכיני בצל כנפיו. שכבתי ואישנה בגימ' ז"ה מ"ן רו"ח הקוד"ש ומ"ן רו"ח נבוא"ה. (ה' צורי) [הקיצותי] כי ה' יסמכני (בצל כנפיו) בגימ' הנ"ה ע"ל יד"י אליה"ו הנבי"א וע"ל יד"י מל"ך המשי"ח. 
אני שכבתי ואישנה, בשלום יחדו אשכבה ואישן, פן אישן המות, הרי ג' אישנה, וב' אשבעה בהקיץ תמונתך, אספרם מחול ירבון הקיצותי, ג' כנגד ג' רוח שנטלו ממנו, וב' כנגד לב טהור ברא לי אלהים, השיבה לי ששון ישעך, וג' עורה למה תישן ה' הקיצה, היא שנות ימיו עליון, ויצץ כישן ה', וכן הקיצותי כי ה' יסמכני, בהקיץ תמונתך, מחול ירבון הקיצותי, וכנגדם העירה והקיצה למשפטי אלהי, עורה למה תישן הקיצה, הקיצה לפקוד כל הגוים. ואין לחשוב וייקץ כי משמע לשעבר, כנגד ג' מידות אין מלך ואין שר, ואין זבח ואין מצבה, ואין אפוד ותרפים, וכנגד ג' פעמים בשיר השירים מה תעירו ומה תעוררו. 
לא אירא מרבבות עם גוי לא נאמר כי גוי משמע כל האומות, אבל "עם" אפילו מו' האומות שנתחברו יחד. לא אירא מרבבות עם, של אבשלום. אשר סביב לאהלי, שתו עלי משמר, כמו שאמר משה לא תירא מהם. 
קומה ה' הושיעני אלהי מצרי ומאבשלום. כי הכית את כל אויבי לחי שיני רשעים שברת כאדם שאומר לחבירו פל' הכה לפלוני בלחייו ששיניו נפלו בפיו, אף כאן הכית אויבי גולית ושובך הכיתם לחי. שיני רשעים שברת בפיהם, ר' פנחס בשם ר' אושעיא אמ' ה' קימות ניבא דוד להקב"ה בספר תילים בספר ראשון, ד' כנגד ד' מלכיות וא' [כנגד] מלחמת גוג ומגוג. את כל אויבי הכית לרבות המסייעין כגון ארם וכל המלכים שבאו [עמוד תח] לעזור להם, והיועצים כגון בלעם ואחיתופל, מדה [כנגד] מדה הלחי יועץ והלחי נשבר, ושיני חנית שיני רשעים שברת. כל אויבי, אף השונאים. כל אויבי בגימ' עו"ג, וכן נדרש בברכות. שיני רשעים בגימ' ומעש"ו הרש"ע, ויפל על צואריו וישקה"ו נעשו שיניו כשעוה. ש(י)ני רשעים שן רשע היה יכול לומר, הרי יי"מ יתירה, יי"מ עולה ס' כי ס' אמה שיברת שריבבת. את כל אויבי לחי בגימ' אחיתופ"ל. כל אויבי בגימ' דוא"ג האדומ"י. כי כל רעתם בלחי שיועצים רעה, ודרשוהו על עוג, כאן כתב לא אירא מרבבות עם ושם אומר אל תירא אותו. 
בזה המזמור ס"ד תיבות, וכן מן ויפנו [ויעלו] דרך הבשן עד סוף הפרשה. לחי נקרא על שם לחלוחית שיש ללחי כל שעה. 
לה' הישועה לעשות לחסידיו ועל עמך שהם צדיקים, ברכתך עליהם לעשות סלה. סלה לשון קיום. 
המזמור למעלה סיים אשרי כל חוסי בו וזה המזמור סיים לה' הישועה, על שם אשריך ישראל מי כמוך עם נושע בה'. ומן מזמור לדוד עד סופו ע' תיבות, כנגד ע' אומות העולם שאומר' אין ישועתה לסגל. ואתה ה' מגן בעדי, וכשתעשה הישועה לעתיד שאין צרה אחריה, אז ועל עמך ברכתך סלה. 
ויש שאומרים תחינה זו ה' אל באפך תוכיחני: 
למנצח בנגינות על השמינית מזמור לדוד נתן מזמור זה ללוי המנצח לנצחו בנגינות בניגון נאה, כי ללוים היה להם א' שיהיה להם ראש להרים קול ולהנעים קול בניגון נעים, כמו וכוננ(י)הו השר המשא וכן יסור במשא. על השמינית כינור אחד היה לו ובו ח' נימין, והיה הלוי תופש אותו כנור ומנגן מזמור זה עליו. 
בשוחר טוב למנצח על השמינית זש"ה שבע ביום הללתיך, א"ר יהודה בן לוי אלו ז' מצות שבקרית שמע, יוצר, ואהבה רבה, שמע, והיה אם שמוע, ויאמר, ואמת ויציב, וגאל ישראל. ולפי שאין מצות ציצית ערבית, מוסיף פורס סוכת שלו' בשבת וביום טוב ובחול שומר עמו ישראל. ד"א, שבע ביום [עמוד תט] הללתיך כנגד ז' חתימות של ק"ש שחרית וערבית, דתנן בשחר מברך ב' לפניה ואחת לאחריה ובערב ב' לפניה וב' לאחריה הרי ז'. ד"א, כנגד ז' פעמים שש"צ אומר קדיש בכל יום. ד"א, שבע ביום הללתיך ר' אבין בשם ר' נחמיה אומר אילו ז' מצות שאדם עושה בכל יום, ק"ש ב' פעמים, ומתפלל ג' פעמים, ומברך על מזונו שחרית וערבית הרי ז'. היה ר' מאיר אומר אדם מתעטף בציצית ותפילין בראשו ובזרועו, וד' ציציותיו [מקיפות אותו] מד' רוחותיו, וברית על בשרו הרי ז', נכנס בביתו מזוזה בפתחו, ומצות מקיפות אותו כחומה. והוא שדוד אמר חונה מלאך ה' סביב ליריאיו ויחלצם, כיון שנכנס לבית המרחץ ומביט עצמו ואומ' הריני ערום מן המצות, וכשנסתכל במילה ששקולה כנגד כל המצות דעתו מתקררת, כיון שראה דוד כך אומ' הריני מזמר עליה למנצח על השמינית המילה שנתנה בשמינית. ד"א, על השמינית על ד' גליות שהם ח' מלכיות: בבל, כשדים, מדי, פרס, יון, מוקדון, שעיר, אדום, ואדום היא השמיני', הה"ד רישיה דדיהב טב וזה בבל, חדוהי זה כשדים, ודרעוהי תרין זה מדי ופרס, מעוהי זה יון, ירכתיה זה מוקדון, שקוהי תרין ישמעאל ובני קטורה, רגלוהי תרין עשו ואדום, אדום היא השמינית. א"ר איבו אמ' כנסת ישראל לפני הב"ה, רבונו של עולם אנו מקלסין לפניך בשעה שאתה מקבץ אותנו מח' גליות, שנאמר והיה ביום ההוא יוסיף ה' ידו שנית. ח' אומות כת' בפסוק זה, לכך נאמר על השמינית. ד"א על השמינית, ב' אמוראין חד אמר [ז' מצוות] נצטוה אדם שנא' ויצו ה' אלהים, נח על אבר מן החי ואברהם על המילה, וחד אמר על המילה שניתנה בח'. על השמינית, ברכת רפאנו בשמינית לכך נאמר על השמינית רפ(י)אינו, ועל זה החולי אמ' מזמורין ח' שתחילתן וסופן הללויה. 
ה' אל באפך תוכיחני כשתוכיח אותי על עונותי אל תניח מלאכי אף לפניך. ואל בחמתך תיסרני כשתייסר אותי במשפט אל תכניס מלאכי אף (חימה) לפניך, כי אין כעס ושחוק לפני הב"ה כי אם המלאכים הממונים לפניו, וזהו כי יגרתי מפני האף והחימה, זהו חרון אפו משלחת מלאכי' רעים. ה' אל באפך ז' תיבות בפסוק, שבע כחטאתיכם, על כן גדע בחרי אף כל קרן ישראל י' קרנות וקרנין עשר לה, לכך ה' אל באפך מתחיל בי' ומסיים בי'. 
[עמוד תי] חנני ה' כי אומלל אני רחם עלי כי נכרת אני, כמו אמילם לשון כרית'. רפאני ה' כי נבהלו עצמי מרוב הייסורים גדולים אפילו עצמותי מבוהלים מייסורים, שבשרי רזה והעור דבק לעצם החיצים במוח העצם, על זה הם מבוהלים ונבהלים. 
ונפשי נבהלה מאד על יסוריי ונפשי יוצא' וחוזרת. ואתה ה' רחום, עד מתי יש לי לסבול הצרות הללו, עד מתי אתה שוהא לבא. אבל כל המזמור [מדבר] מחולי הגלות, אע"פ שהסתיר פניו ממנו לא יוכיחנו באפו ובחמתו, וירחם עלינו שאנו כרותים בגולה ויזכור המילה, ונפשי נבהלה בגולה, ואומ' עמו אנכי בצרה, אם כך עד מתי אתה מאחר ישועתך. ונפשי נבהלה מאד ואתה בגימ' הנ"ה בארב"ע גליו"ת בבל מדי יון ואדום. ואתה ה' ואת כתיב, ואת(ה) ה' בגימ' שמונ"ה ה"ם, ד' גליות שהם שמונה. 
שובה ה' חלצה נפשי שוב מחרונך וחלצה הוציאה נפשי מן החולי, כמו ועצמותיך יחליץ, וחלצו את האבנים, וחלצה נעלו מעל רגלו. הושיעני למען חסדך מחוליי הוא הגלות, שאם אין בידי מעשה עשה למען חסדך הטובים. כי אין במות זכרך מה יועיל לך אם אמות אין זכרך בקברי, בשאול מי יודה לך על פעלך, כמו שאמר חזקיה חי חי הוא יודך כמוני היום. כי אין במות מתחיל בכ' ומסיים בכ', אין מענישין מלמעלה עד שיהיה בן כ' שנה. 
יגעתי באנחתי מרוב אנחותי אני יגעתי ודבקה הריאה לחזה ולצלעות ושברה כל גופי. אשחה בכל לילה כשבני אדם ישנים אני מספר לעצמי חוליי ומקונן [את] עצמי כמנהג המיוסרין. ועוד אשחה כמו מקונן. מטתי בדמעתי אני בוכה על חוליי וכאבי. ערסי אמסה כל מטתי מתמסמס וכלה מרוב דמעותי אשר נוטפות מעיני, הכל מדבר על הגלות. יגעתי [בגימ'] אל"ו בד' גליו"ת. באנחתי בגימ' בנביאו"ת, כמו שאמר ברוך בן נריה יגעתי באנחתי ומנוחה לא מצאתי. אשחה בכל לילה בגימ' בגלו"ת, זהו שומר מה מלילה כתי' בנבואה על אדום. 
עששה מכעס עיני [החשיכו עיני] כעשישות, מרוב כעס שסבלתי חולי הגלות ומכעיסים אותי. עתקה בכל צררי הוסרה מאור עיני בכל ייסוריי צורריי שעושי' לי. עתקה כמו ויעתק משם, המעתיק הרים. 
סורו ממני כל פועלי און עושי חמס ושוד ושקר עמל ואון. כי שמע ה' קול בכיי והצילני ורחם עלי, שערי דמעות לא ננעלו. 
שמע ה' תחנתי מה שהתחננתי בכל לבבי בקול בכיי תשמע אתה, ה' תפילתי יקח שהתפללתי על חולי מכאובי על הגלות. יבושו אויבי נפשי [עמוד תיא] כשיראו חוליי שנתרפאתי בטוב, אזי יבושו ויבהלו מאד. ומה בין בושה לכלימה וחרפה, אלא חרפה שמדבר כנגד פניו גאוה ובזיון ומחרף, בחרפה הכו לחיי, אשר לו [ערלה] כי חרפה הוא לנו שיחרפו אותנו. בושה שיבטח בדבר ומתפאר בו ונופלת גאותו ונעשה למפרע, כמו כאשר בושו (ירושלם) [בית ישראל] מבית אל שמשחקין עליו ומביישין פניו, [כמו] הובשת היום את [פני] כל עבדיך, וכן נפל גאותו הוביש מואב, ובוש מואב מכמוש. חפר כיוצא בו אלא קצת משונה, ובוש וחפר אבדה תקותו, בושו [כי] בטח באו עדיה ויחפרו, בושה אמכם חפרה וולדתכם, חפר עיצה עמוקה ובטוח על עצתו, וחפרה הלבנה ובושה החמה שרי האומות ומלכיהם. קלון כנכבד שאבד כבודו, כמו שיתמו נדיבימו, מלא פניהם קלון, ובוזיי יקלו, כבד את אביך ארור מקלה. כלימה שנכלם וכלוא מסתיר עצמו, פני לא הסתרתי מכלימות ורוק, העם הנכלמים בנוסם במלחמה, אל תכלימוה דרות. חרפה שמחרפין אותם אין בכם כמוני, חרף מערכות אלהים, וכלם עשו לדוד אתה ידעתי חרפתי ובושתי וכלימתי נגדך. 
כל צוררי כסתה כלימה פני. יבושו יבושו למה ב' פעמים ויבהלו, כנגד בני איש עד מה כבודי לכלימה תאהבון ריק תבקשו כזב סלה, סלה לפניך יבושו יבושו, ושם חונני ושמע תפילתי וכאן תחינתי ותפילתי. ויבהלו מאד רוב בהלה יאחזם. כל אויבי הם האומות. ישובו לראות בי, ויראו לבי כאולם ובריא אנכי, יבושו כל רגע ורגע. 
ח' פעמים ה' במזמור, כנגד ח' גליות שהשם עמהם בצרה. כי בי חשק ואפלטהו א', אשגבהו ב', ואענהו ג', עמו אנכי בצרה ד', אחלצהו ה', ואכבדהו ו', ואשביעהו ז', ואראהו ח', [זהו] אשגבהו כי ידע שמי בגולה, שאין אנו יודעים השם ככתיבתו ע"כ אנו בגלות, אבל לעתיד לבא לכן ידע עמי שמי, לכן (שם משיח) ביום ההוא כי אני הוא המדבר הנני, לכן שם משיח ה' צדקנו, שם העיר ה' דכתי' ושם העיר מיום ה' שמה, אל תיקרי ה' שמה אלא ה' שמה. סוד השם בתחילת התיבות נקרא ונעלם בסוף בקריאה, לפי שגלות בבל נתגלה עוונם נתלגה קיצם, אבל גלותינו שנצא במהרה בששון שלא [עמוד תיב] נתגלה עונינו לא נתגלה קיצנו, לכך כשיקרב השם הגאולה במהרה יהיה ה' שמה. ועוד לפי שאין הכס' שלם ואין הש' שלם עד שימחה זכר עמלק, ומה חסר מן הכס י-ה, הרי מן כס חסר א' ומן י-ה חסר ו-ה, הרי חסר אוה, על שם כי בחר ה' בציון אוה למושב לו, פה אשב כי אויתיה. 
למה מסתירים פניהם כשאומרים תחנה, על שם כשהיו ישראל משתחוין בעזרה היה בין כל אחד ואחד ד' אמות כדי שלא ישמע חבירו, לכך מסתיר שיכוון ולא ישמע חבירו. 
ומה שהחזן נופל על פניו דוקא במקום שיש שם ארון הקדש, על שם שכת' בעי ויפלו יהושע והזקנים לפני ארון ברית ה'. ויש לאדם שנופל על פניו [בתחינה] לשכב על ימינו קצת להטות על שם שויתי ה' לנגדי תמיד, הרי כשהוא מוטה על צד הימין כבוד השם ית' השומע תפלתו כנגדו כאילו מוטה לצד שמאל, שהרי ב' שמחבקין זה לזה אם האשה לצד שמאל מוטה מוטה האיש כנגד השמאל תחת האשה והימין מחבקה, כך כמער איש לויות סביב, מאהבת ה' את ישראל לעולם, לקיים שמאלו תחת לראשי וימינו תחבקני. 
מה שאומר' תחינה לאחר תפילה, לפי שכת' בה בתפלת אז אמר שלמה תפלה ואח"כ תחינה, דכתיב אל התפילה אשר יתפלל עבדך אל המקום הזה, ושמעת אל תחנת עבדך ועמך ישראל, וכן והתפללו והתחננו אליך אל הבית הזה. וכן כל תפילה [כל] תחינה אשר תהיה לכל האדם (ו)לכל עמך ישראל, וכן את תפילתם ואת תחינתם. 
בשיני ובחמשי לאחר התחנה אומרים זה: 
ה' אלהי ישראל שוב מחרון אפך אתה ה' שאין אלהותך ניכר כי אם על ישראל ששומרים את מצותיך. ה' אלהי ישראל בגימ' תרי"ג, כנגד תרי"ג מצות ששומרים ישראל אז הוא ה' אלהי ישראל. שוב מחרון אפך חרון [עמוד תיג] לשון חמימות כמו וחרה נחושתה. אף, לפי שעל ידי כעס האף נושף, ונקרא חרון אף שאדם מתחמם בכעסו ונושב באפו, ודברה תורה כלשון בני אדם. שוב מחרון אפך המלאך האף שזוכר חטאינו שוב מלשמוע לו. והנחם על הרעה לעמך מה שגזרת רע לעמך ופיזרתם בין האכזרים, צוה למלאכים שלא יקטרגו עלינו וינחמו על הרעה אשר גזרת על עמך, כי אנו בניך בני בחוניך. אבל חס ושלום לומר לכבוד הנחם, כי לא אדם הוא להנחם. ומה שכתוב וינחם ה' על הרעה שלח מלאך אף מלפניו, כמו קומה ה' באפך, ובאו מליצי יושר ובקשו על ישראל רחמים. 
וחייבים הקהל והחזן לומר בכל כונתם תחינה זו, לשפוך לבבם לפני בעל הרחמים בבכי לב, [אולי] ישקיף וירחם על עמו. 
הבט משמים וראה אין הבטה אלא מלמעלה למטה, כלומר הבט וצוה אל קטיגורינו לראות בשמים כי לקינו בכפליים. היינו לעג שמלעיגים עלינו כל היום היינו שחוק. וקלס הוא דיבור, כמו באלישע ויתקלסו בו, נגינתם כל היום. נחשבנו כצאן לטבח יובל נחשבנו כצאן לטבחה. צאן נדחה קראו למו כל (המוצאים) [מוצאיהם] אכלום, ויאכלו [את] ישראל בכל פה, כי עליך הורגנו כל היום כצאן שמוליכים לטבחה, כן כולם מושלים עלינו. להרג ולאבד את עמינו, למכה בכל מיני הכאות והפלאות. ולחרפה שמחרפין אותנו כדכתיב ברצח בעצמותי חרפוני צוררי באומרם אלי כל היום איה אלהיך, וכתיב תשימנו חרפה לשכינינו לעג וקלס לסביבותינו. 
ובכל זאת שמך לא שכחנו אע"פ שחרפונו לא שכחנו את שמך, כמו שאומר דוד כי דיכיתנו במקום תנים ותכס עלינו בצלמות, אם שכחנו שם אלהינו. ועזרא אמר ועל גויתינו מושלים ובבהמתינו כרצונם ובצרה גדולה אנחנו, ובכל זאת אנחנו כורתים אמנה. זהו ולחרפה ובכל זאת שמך לא שכחנו, ושמך לעולם נודה סלה, ומזכירים שמך ומיחדי' פעמי' בכל יום. נא אל תשכחינו בגלותינו, שכת' באותו מזמור שכת' בו נחשבנו כצאן לטבחה עורה למה תישן, וכת' תשכח עוניינו ולחצינו. ועוד לחרפה ומכל זאת שמך לא שכחנו שכת' מקול מחרף ומגדף מפני אויב ומתנקם, כל זאת באתנו ולא שכחנוך, ולא שקרנו בבריתך. 
מן הבט משמים עד לא תשכחנו כ"ג תיבות, וכן מן כל זאת באתנו עד צלמות וסמיך ליה אם שכחנו כ"ג תיבות. 
[עמוד תיד] ה' אלהי ישראל זרים אומרים אין תוחלת ותקוה אין תוחלת לישראל ואין תקוה שאתם מצפים לישועת', כך אומרים אומות העולם שהם זרים מן הק'. חון אום לשמך מקוה כשאנו מתחננים לפניך חון אומה שמקוים לשמך, כי בכל מקום שכת' חנינות לשון השמעת קול, כי יחנן קולו, וכן קול תחנוני. טהור ישועתינו קרבה תקרב ישועתינו וברא לנו לב טהור. יגענו ולא הונח לנו יגענו ביגיע עמל כפינו ואין נחת רוח לנו בזה, כי אומות העולם לוקחים הכל. רחמיך יכבשו [את] כעסך מעלינו מלאכי רחמים יגולו וינצחו מלאכי אף שהם מקטרגים כעסך עלינו. 
אנא שוב מחרונך השב מלאכי חרון אף מעלינו, ורחם סגולה אשר בחרת כדכתיב והייתם לי סגולה, וכת' בך בחר ה' להיות לו לעם סגולה. 
חוסה ה' עלינו ברחמיך תחוס עיניך עלינו כרוב רחמיך. לא ששייך לכבוד תחוס, כי הוא רחום מלא רחמים, אך לאשר עומדים לפניו יתן בלבבם לבקש רחמים לחוס עלינו. ואל תתנינו בידי אכזריים אומות העולם שהם אכזריים, וכשישראל נופלים בידם הרי הוא כתוא מכמר שאין מרחמים עליו. למה יאמרו הגוים איה נא אלהיהם כשהורגים אותנו ולוקחים לנו ממונינו וחובלים בנו, ואומ' איה אלהי' אשר בוטחים בו יקום ויעזור להם, ע"כ אנו אומ' אל תתנינו בידם פן יאמרו ידינו רמה איה אלהיך, כמו באומרם אלי כל היום איה אלהיך. למענך עשה ואל תאחר למענך עשה שלא תמסור אותנו בידם, ואל תאחר מלשמוע אל תחנותינו. אנא שוב מחרונך שוב מלהראות בענן כבודם וידעו החיצונים כי חרון אף לפניך, כמו איכה יעיב באפו. ורחם סגולה זכור מליצי יושר לרחם גוי אשר בחרת לתת להם תורתך, והם בניך בני בחוניך סגולתיך. 
קולינו תשמע ותחון בכל מקום שכת' חנינות שייך השמע' קול, כמו [כי] יצעק אלי ושמעתי כי חנון אני, וכן [כי] יחנן קולו אל תאמן בו, קול תחינתינו תשמע ותחוס עלינו. אין שייך לומר לכבוד תשמע כי שומע הוא, אך לומר שיאיר פניו כנגד תפילתינו כמו יאר ה', וכן והאר פניך אל תפילת עבדיך, כי כשאין ישראל עושי' רצונו של השם יתברך כביכול מעשן כנגד התפלה, עד מתי עשנת בתפלת עמך בעשן, אבל כשעושין רצונו של מקום הכבוד מזהיר אורה [סביב] לתפלה, וידעו כי התפילה מקובלת. 
ומה שאנו אומרים קולינו תשמע, כמו אהבתי כי ישמע ה' את קולי, דיבר הכתוב דרך משל להשמיע האוזן מה שיבין, כמו שאומר אדם לחבירו שמע כן דיבר ה' שמעה, וכן עיני ה' אל צדיקים ואזניו אל שועתם, לא ששייך [עמוד תטו] לפניו אזנים ועינים, או לומר תשמע כמו שהראה לנו המתרגם לא יראו פני לא יתחזון קדמי, וראית את אחורי ופני לא יראו ותחזי ית דבתראי ודקדמי לא יתחזון, רע באזני ה' ביש קדם ה', ישימו קטורה באפיך ישוון קטרת בוסמין קדמך, פה אל פה ממלל עם ממלל, הנה יד ה' הויה מחה מן קדם ה' הוה קודמוהי. ותחת רגליו ותחות כורסיה יקיריה. נהפך עלי לבי מתערע מימר קיימי לקבלי. על כן המו מעי לו על כן נתגלגלו רחמיך עליהון, הרי המתרגם ידע את [דרך] החכמה עליו נאמ' יצפנו דעת, כי ידע המתרגם שמשמיעים לאוזן מה שיכולה לשמוע, כמו "ראש" וכובע ישועה בראשו. ["עין"] עיני ה' אל צדיקים ואזניו אל שועתם. "פנים" פני ה' בעושי רע, פני ה' חלקם. "פה" אשר דבר פי ה'. "כפים" גם אני אכה כפי אל כפי. "זרוע" וזרוע ה' על מי (ה') נתגלה. "כנפים" בצל כנפיך יחסיון. "לב" ויאמר ה' אל לבו. "מעים" המון מעיך. "רגל" ועמדו רגליו. "עפעפיים" [עפעפיו יבחנו], כל אלו המקראות דרך משל הם. וכן הנני עומד, יושב על כסא רחמים, ויעל אלהים, וירד ה', נלאיתי, נחמתי, וינחם ה' ויתעצב על לבו, ויקץ לעשות, ישמח ה' במעשיו, וייקץ כישן, עורה למה תישן, ותקצר נפשו בעמל ישראל, אשרקה להם, כיולדה אפעה, ה' עז התאזר, וכובע ישועה בראשו וילבש בגדי נקם תלבושת, וחרבי תאכל בשר, כי רוותה בשמים חרבי, הנה האדון ה' צבאות מסעף פארה במערצה, הידד [כדורכים] יענה, אמחנו מספרי, שימה דמעתי בנאדך, וישימני לחץ ברור, ושמתי חחי באפך ומתגי בלחייך [בשפתיך], והעלוך בחרמי, יגלח ה' בתער השכירה, כי כרם ה' ויעזקהו ויסקלהו, אני ה' נוצרה לרגעים אשקנה, הלא את השמים ואת הארץ אני מלא, השער הזה [סגור] יהיה (סגור) כי ה' בא בו. כל זה דרך עראי הם ומשל, כמו יהיה ה' צבאות לעטרת צבי ולצפירת תפארה, ואני אהיה לה(ם) נאם ה' חומת אש סביב, והיה [עמוד תטז] למקדש ולאבן נגף והיה לצור מעוז, ויהפך להם לאויב, היה ה' כאויב, והיה שדי בצריך וכסף, סכותה בענן לך, וענן אבק רגליו, כל זה בלא ספק דרך דימוי הוא כמו מקראות הרבה כמו אשר אביא לך, "ראש" וראש עפרות תבל, "עין" וכסה את עין הארץ, "אזן" והאזיני ארץ, "פנים" ותחדש פני אדמה, "פה" ותפתח הארץ את פיה, "לשון" [לשון] ים המלח, "שן" על שן הסלע, "שפה" על שפת היאור, "כנף" מכנף הארץ, "כתף" אל כתף הבית, "יד" על יד הנהר, "צלע" הולך בצלע ההר, "בטן" מבטן שאול שיועתי, "רחם" בגיחו מרחם יצא, "מעיים" וצאצאי מעיך כמעותיו, "טבור" מעם טבור הארץ, "לב" קפאו תהומות בלב ים, "ירך" וקיבצתים מירכתי הארץ, אמר ים מעוז הים לאמור, והאבן הזאת תהיה בינינו לעדה, וכל החלקה הטובה תכאיבו באבנים, ויסבו הקלעים ויכוה, ישמחו השמים ותגל הארץ, על כן תאבל הארץ, שומו שמים על זאת, יעלז השדה וכל אשר בו, וגיל גבעות תחגרנה לבשו כרים הצאן ועמקים יעטפו בר, פצחו הרים רנה, (ותלמי' הארץ יבכיון) ויחד תלמיה יבכיון, אבדון ומות אמר, יום ליום יביע אומר, יאכלם חדש, ועטרת שנת טובתך, ראשו כתם פז. כל הדברים האילו לשון משל שיבינו בני אדם. וחס ושלום שיש לו איברים, אך מראה לנביא כדמות האדם כעין לבו שלא יבהל, וכתוב אין כמוך באלהים ה' ואין כמעשיך, ואל מי תדמיוני ואשוה, אך החכמים יצפנו דעת, בתוך המראה מראה לחוזה מה שעתיד לעשות, ונברא קול נהי מלפניו שמשמיע בכל יום אוי שחרבתי את ביתי ושרפתי את היכלי, ופר"ח ורב סעדיה העידו שאין בו "אוי לי", והביאור כמו אוי עיר הדמים, והפי' אוי למחוייב, וכן ראיתי אכתריאל, וכן וארא כעין חשמל, וכן ואראה את ה', אור צח לפי הראוי. ומה שראה טוטפת ומתפלל, [עמוד תיז] מראה חיבת ישראל והיאך יתפללו. וכן שמע ה' מה צריך הלא כתי' בקרבך קדוש, וכתי' מלא גויות, וכתי' קרוב ה' לכל קוראיו, הבורא. ומה שאו' תשמע ותחון למלאכי' הפנימיים והחיצונים שיבקשו מלפניו וישמע אליהם, [סוד ה' חכם יוסיף לקח]. 
ואל תטשנו ביד אויבינו למחות את שמינו אל תניחנו ביד אויבי נפשינו האומרים לא יזכר שם ישראל עוד, ומה תעשה לשמך הגדול. זכור אשר נשבעת לאבותינו ככוכבי השמים ארבה את זרעכם דכתיב בי נשבעתי נאם ה' (ושמתי) [והרבה ארבה] את זרעך ככוכבי השמים. את, לרבות את הנלוים עליהם והמטיבים להם. ועתה נשארנו מעט מהרבה אם כן איה שבועתך. ובכל זאת שנשארנו מתי מעט ואכלה אותנו ארץ אויבינו. שמך לא שכחנו מלייחד פעמיים בכל יום ולברכו. נא אל תשכחינו בצרותינו, זכור ואל תשכחינו שאנו אומרים לכבוד לומר שיזכירו המליצים עלינו, אל תשכח בניך בני אברהם יצחק ויעקב. 
עוזרינו אלהי ישעינו תעזור לנו שאתה אלהי ישועתינו. על דבר כבוד שמך בעבור שמך הבלול עמנו, כי שמך מחולל בגוים זהו זכור חרפתם אשר חרפוך ה', שאומרים כבר הזקין ואין לו כח וקוראים לבלוי בקרבו הוא לנברא מטומאה בן הזונה קוראים אלהי זהו חילול השם, על כן עזרינו השם בעבור כבוד שמך ונשגב שמו לבדו ולעובדו שכם אחד. והצילנו מצרותינו ומגלותינו. וכפר על חטאתינו די לנו רעות גלותינו, אל ימעט לפניך את כל התלאה אשר מצאתנו, ובצרה גדולה אנחנו. למען שמך כפר לנו, כמו למען שמך ה' וסלחת לעוני כי רב הוא, אם חטאינו גדלו זכור לשמך הגדול והרחום וכפר לנו. עזרנו י"ג תיבות בפסוק כנגד י"ג מידות ה' ה' אל רחום וחנון. 
ה' אלהי ישראל בשיני ובחמישי כי אז [יום כניסה] ומתקבצים יחד מפני קריאת התורה, ואז ב"ד פוס' הדין, כי בכל מקום שמתקבצים נאמר ה' אלהי ישראל, כמו את פני האדון ה' אלהי ישראל, לפי שמתקבצים שם ברגלים. 
ה' אלהי ישראל אומרים ז' פעמים ביום ב' וה' לאחר התחינה, כנגד שישוב הב"ה מחרונו שנלחם להם בז', דכתי' בירמיהו ונלחמתי אני אתם ביד נטויה [ובזרוע חזקה] ובאף ובחימה ובקצף גדול, כמו שדרז"ל באגד' דפסח ביד חזקה שתים ובזרוע נטויה ב', כמו כן ביד נטויה שתים וזרוע חזקה שתים הרי ד'. ובחימה ה' ובאף ו' קצף ז'. ולמה ז' [כנגד] שבע כחטאותיכם, וז' פרשיות [עמוד תיח] בתוכחה בתורת כהנים, ואילו הן: ואם לא תשמעו לי א', ואם בחוקותי תמאסו ב'. ואם את משפטי תגעל ג', ואם עד אלה ד', ואם תלכו עמי בקרי ה', ואם באלה לא תווסרו לי ו', ואם בזאת לא תשמעו לי הרי ז'. ע"כ לקו שנא' עליהם איכה ישבה בו' אלפ' ביתא וזכור ה' מה היה לנו כ"ב פסוקים, הרי ז' א"ב כנגד ז' גלויות שנעשו בישראל ג' בי' שבטים וג' בירושלם וא' במצרים, לפי שעברו על השירה של האזינו ז' פסוקי' הזי"ו ל"ך ויעל משה, ועברו על הברית שכרת הב"ה בז' מקומות, ואילו הן: ויאמר אם שמע תשמע בקול ה' אלהיך א', ועתה אם שמע תשמעו בקולי ב', כי אם שמע תשמע בקולו ג'. ואם בחוקותי תלכו ד', והיה עקב תשמעון ה', והיה אם שמע תשמע ו', אל מצותי ז'. ובז' מקומות בירך הב"ה את יעקב (ומפי אביו), וכן לאברהם ואעשך לגוי גדול א', ואברככה ב', ואגדלה שמך ג', והיה ברכה ד', ואברכה מברכיך ה', ומקללך אאור ו', ונברכו בך ז'. והם שכחו את זה ועברו על ז' מועדות: שבת א', חג המצות ב', חג העומר ג', חג השבועות ד', חג השופרות ה', ויום הכפורים ו', וחג הסוכות ז'. ואם לא תמנה שבת תמנה שמיני רגל בפני עצמו זהו [שבע] כחטאתיכם. ועתה אנו אומ' ז"פ ה' אלהי ישראל לשוב מחרונו, וז"פ שטן בפרשה ראשונה של איוב, כי בחרון אף מלפני השטן מזומן שכת' בשמואל בסופו ויוסף אף ה' לחרות בישראל ויסת את דוד בהם, ובדברי הימים כתוב ויעמד שטן על ישראל ויסת את דוד למנות את ישראל, הרי במקום "אף" כת' שטן, שכך באהבת עולם ובאהבה רבה לא כת' ז', כי כשאוהב את ישראל אין השטן שולט בהם. 
בחרז ראשון בהבט מן השמים נא אל תשכחנו ובחרז רביעי קולנו תשמע נא אל תשכחנו, כנגד גלות בבל ראשון ואדום גלות רביעי שהחריבו בית המקדש, לכך על נהרות בבל זכור ה' לבני אדום את יום ירושלם. ובמזמור על נהרות בבל ג' ירושלם כנגד ג' רגלים, כמ' היכל ה' היכל ה' היכל ה' המה, ובמזמור כאיל תערג באמור אלי כל היום איה אלהיך א' ישועות פניו וב' ישועות פני ואלהי, כנגד בראה אנכי כת' פסח ואין בו שמחה, אבל בעצרת ובסוכות יש בהם שמחה, ובמזמור רועה ישראל האזינה כתי' השיבנו והאר פניך ונושעה, הרי אין בו צבאות כנגד פסח שאין בו שמחה, אלהים צבאות השיבנו (אליך) והאר פניך ונושעה כנגד עצרת שיש בו שמחה, ה' אלהים צבאות השיבנו (ו)האר פניך ונושעה כנגד סוכות שכת' בו שמחה, לכך בתחל' הזכיר רק אלהים השיבנו ואח"כ אלהים צבאות, כנגד ב' אל תשכחנו ברבת צררוני מנעורי בשיר המעלות, וכן רמז לגליות אפפוני חבלי מות א', מצרי שאול מצאוני ב', צרה [עמוד תיט] ג', ויגון ד', הרי מות, בבל, שאול, אדום, כנגדם בלמנצח לדוד להזכיר התחיל ה' לעזרתי חושה, ומסיים ואני עני ואביון אלהים חושה לי עזרי ומפלטי אתה ה' אל תאחר. 
לאחר התחנה יעמד החזן ויאמר בכונה: ואנחנו לא נדע מה נעשה כי עליך עינינו הנה התחננו לפניך בדמעת לבינו, על כל זאת אנחנו לא נדע מה לעשות ובטחנו בך, כמו שאמר עזרנו ה' אלהינו כי עליך נשעננו ובשמך באנו, כמו כן עינינו אל ה' אלהינו עד שיחננו. 
והצבור יענו בלחש בכוונת הלב: זכור רחמך ה' רבונו של עולם התחננ' אליך שתחוס וזכור רחמיך ותתעטף בהם, ומשרתים שעומדים לפניך יזכירו רק רחמים לפניך על בניך, וחסדיך שאתה עושה עמנו, כי מעולם המה מיום שיסדתה הארץ רחמיך וחסדיך על בריותיך. בפסוק זה ז' תיבות, כנגד ז' ימים שבשבוע שמרחם כרוב חסדיו על בריותיו. 
יהי חסדך ה' עלינו להטיב, כאשר ייחלנו לך כאשר אנו מצפים לישועתך. אל תזכור לנו עונות ראשונים מה שחטאנו בנעורינו אל יזכירו לפניך המלאכים. מהר יקדמונו רחמיך אם חס ושלום השטן ומלאכי חבלה חפיצים לקטרג, מהרה יקדימו רחמיך מלאכי רחמים להליץ יושר על ישראל, ויאמרו חוס ורחם על עמך ולא יתנו מקום לשטן לעלות, ומהרה יקדמו רחמיך. כי דלונו מאד כי אנחנו דלים בגלות וידל ישראל עד מאד. ויאמרו עד מתי לא תרחם עמך ונחלתך הדלים בגולה ולומדים תורתך [והם] (ו)עוסקים במצותיך [בלב שלם]. 
י"א תיבות בזה הפסוק כנגד י"א דברים באחרי מות: מטומא' א', ומפשעיהם ב', חטאתם ג', טומאתם ד', מטומאת ה', עונות ו', פשעיהם ז', חטאתם ח', עונותם ט', חטאתיכם י', חטאתם י"א, לכך באל תזכור לנו עונות ראשונים י"א תיבות, ובמזמור ה' מי יגור באהליך י"א דברים: הולך תמים א', ופועל צדק ב', ודובר אמת בלבבו ג', ולא רגל ד', לא עשה ה', וחרפה לא ו', נבזה בעיניו ז', יראי ה' יכבד ח', נשבע ט', כספו י', ושחד י"א. 
חונינו ה' חנינו כשאנו נושאים עינינו אליך וצועקים [לפניך חונינו] חונינו חונינו ג' פעמים, בין טובים אנו בין רעים. כי רב שבענו בוז כבר הרבה אנו שבעים מן הבוז שמבזי' אותנו אומות העולם ומלעיגים אותנו. חונינו חונינו כנגד מלאכי רחמי', ואף המקטרגים ילמדו עלינו זכות ויהיו סניגורים, כמו אף מלאך רע אומר אמן בעל כרחו, לכך מסיים הפסוק עד שיחנינו והאחר בסמוך מתחיל חנינו, לומר חנינות הרבה חנינו, בזכות אבותינו [עמוד תכ] ובזכות מעט צדקותינו ובזכות חושבי שמו, והמליצים וכל המלאכים יבקשו בעדינו לחנן אותנו. 
ברוגז רחם תזכור כי מידותיו נפלאים מאד מתוך רוגז רחמים, כי חנון ורחום הוא. עזרינו אלהי ישענו אתה ישועתינו תעזור לנו, על דבר כבוד שמך המחולל בגויים תהיה עוזר לנו והצילנו. וכפר על חטאתינו למען שמך הגדול והרחום, כי ה' רחום אתה קודם שיחטא, לכך ה' ה' אל רחום וחנון פסק בין ה' ה', לומר קודם שיחטא וגם לאחר שיחטא הוא רחום וחנון, ה' בא"ת ב"ש בגימ' ברחמי"ם. ואומ' יתגדל. 
ואח"כ יאמר החזן בכונת הלב אל ארך אפים ורב חסד. 

פירושי סידור התפילה לרוקח [עג] אל ארך אפים 
========================================== 
[עג] אל ארך אפים 
(סודות התפילה) 
אל ארך אפים מתחיל באל ומסיים באל, לומר ומתחילה ועד סוף עמהם. [ובשני וחמישי שחל בהן יום מילה אעפ"י שאין אומרים תחנון אומרים אל ארך אפים, וכן בר"ח ואסרו חג וט' באב ובערב יו"ט]. 
באל ארך אפים יש בו כ"ד תיבות כנגד כ"ד ספרים שהוא תכף לס"ת, כלומר רבונו של עולם אם עברנו על כ"ד ספרים הללו סלח לנו, וכנגד כ"ד שעות שביום ובלילה, כלומר אם עברנו בתורה בכל כ"ד שעות תבוא התורה שניתנה בכ"ד ספרים ותכפר לנו. ואל יאמר באל ארך אפים "ישראל" ואז תמצא כ"ד תיבות, כנגד הרבה כ"ד יסודות. 
אין רוח חכמים נוחה מצרפתים שמוסיפים כאן תיבה אחת ואומרים חוסה ה' על "ישראל" עמך, שהרי אין באל ארך אפים כ"א כ"ד תיבות נגד כ"ד ספרים, לפי שהוא תכף לנטילת ספר תורה יסדו בה כ"ד תיבות, לומר רבונו של עולם אם עברנו על תורתיך שהיא בכ"ד ספרים סלח נא כרוב רחמיך אל, וכנגד כ"ד שעות ביום ובלילה, לומר אם עברנו על תורתיך בכל כ"ד שעות של יום ולילה סלח נא א-ל בזכות תורה שיש בה כ"ד ספרים. וכנגד כ"ד לשון כפרה בחומש, לומר שהתורה מכפרת על העבירות, וכנגד כ"ד עבירות ביחזקאל בהודע את ירושלים, וכנגדן כ"ד תיבות בפסוק מי יעלה שמים, וכנגדן כ"ד שמות [עמוד תכא] בתפילין, וכנגדן כ"ד ערוה בפרשת אחרי מות, וכנגדן כ"ד גילוי כתובין בעריות, וכנגדן כ"ד נרות בהתשפוט התשפוט, וכנגדן כ"ד כפרות באחרי מות ובאמור אל הכהנים, וכנגדן כ"ד עושר בספר משלי, וכנגדן כ"ד רנה בתפלת שלמה, וכנגדן כ"ד פרוקי וקושיות, וכנגדן כ"ד טהרה ובלשון רפואה באשה כי תזריע, וכנגדן כ"ד פסוקים מתחילין בחומש ומסיימין בה"א. ועוד מאוד חיבור רבינו החסיד זצ"ל וכתב טעם וסוד על כל אחד ואחד אבל אין פנאי להאריך כאן, ע"כ כל ירא ה' יזהיר מלהוסיף ומלגרוע אפילו תיבה אחת. 
אל ארך אפים לפי שיש לקרוא בתורה ועברנו עליה והקב"ה מאריך את אפו כרוב חסדיו ורחמיו, על כן [אנו אומרים אל ארך אפים קודם, אבל בשבת אין לומר לפי שאין לומר בשבת או ביום טוב, אך ביום שני וחמישי אומרים אותו לפי שהתורה הדום רגליו, שהרי ה' הדום רגליו בקרייה כנגד ה' חומשים, וכתיב לפניך ילך דבר, על כן] אנו מתחננים סלח נא. 
אל ארך אפים שמאריך אפו לרשעים ולצדיקים ואיננו מניח למלאכי אף לירד ולהשחית העולם. ורב חסד שמטה כלפי חסד והמאזנים מעוין עושה חסד. ואמת קיום טוב עושה עם העולם. אל באפך תוכיחנו אל באפך תוכיחינו בעוד מלאכי אף לפניך, אל תוכיחנו פן ישחיתונו. חוסה ה' על עמך תחוס עיניך על עמך ונחלתך. והושיענו מכל רע לפי שכת' בזעם תצעד ארץ באף תדוש גוים, על כן אנו אומרים והושיענו מכל רע. חטאנו לך אדון בשגגה. סלח נא כרוב רחמיך לרוב פשעינו סלח נא כרוב רחמיך, ואתה מרחם על האדם לאחר שיחטא אם ישוב אליך. 
ומתחילין באל ארך ומסיימין באל ארך, כנגד ב' אל קנא בדברות ראשונות ואחרונות, מי שעובר על עשה ועל לא תעשה. 
[ואנחנו] אומרים בשבת במנחה ואני תפילתי לך ה' עת רצון, לכך סמך בתילים ונגינות שותי שכר ואני תפלתי לך ה' עת רצון, אבל ביום שני וחמשי אומרים אל ארך אפים. 

פירושי סידור התפילה לרוקח [עד] הגבהת התורה 
========================================== 
[עמוד תכב] [עד] הגבהת התורה 
(סודות התפילה) 
הכל הבו גודל ז' תיבות כמו כי שם ה' אקרא ז' תיבות, וכן ויקרא ה' ביום ז' תיבות. 
ברוך שנתן תורה לעמו ישראל בקדושתו ו' תיבות, נגד ו' ימים שהיה משה בענן עד שנתעכל המזון שבמעיו, לכן אין בו ה' ולא מלך העולם. תורת ה' תמימה עד לכל החוסים בו נ"ג תי' נגד נ"ג פרשיות. 
ותקנו לקרות בתורה ב' ה' ב' ביום ב' נברא גיהנם ומלאכים ביום ה', ומתענים בב' וה' בהמצאו ב' ה' מצאו. 
יהללו את שם כ"ד תיבות נגד כ"ד ספרים, כ"ד דברים אמר שלמה בתפלה. הודו על ארץ ושמים על שם הוד והדר לבשת. 
שש תיבות בגדלו כנגד ו' צעדים של נושאי הארון לכל קרבן, [ומכאן שיש ללך ו' פסיעות אחר ספר תורה, וראייה דכתיב ויהי כצעדו נושאי ארון. וראייה להניח ידן על עמוד ספר תורה, דאמר במס' סוכה בא לבית הכנסת מתפלל ולולבו בידו, היה קורא בתורה מניח לולבו על גבי קרקע וקורא, ורמז נמי דכתי' עץ חיים [היא] למחזיקים בה]. 
בברוך שנתן וכו' עד לכל החוסים בו, מצאתי צרפתים אומרים ומסיפים כאן דרכיה דרכי נועם וגו' ושאר פסוקים, וטעות הוא בידם שהרי מן תורת ה' תמימה עד מגן הוא לכל החוסים בו מ' תיבות כנגד מ' יום שניתנה תורה, ומ' יום יצירת הולד, ומגילה עפה אורך מ' על כ', ומ' רישי"ן בתהילים בתהלה לדוד, ומ' יום שכב יחזקאל על צדו, ומ' דעת בספר משלי. עוד רבות מאוד חיבור רבינו החסיד זצ"ל ועל כל אחד ואחד כתב טעם וסוד וחיברם בקרסים ולולאות, ואין פנאי להאריך כאן עכ"ל. 
גדלו רוממו לה' וקורא כהן לוי וישראל. וכשהחזן קורא כהן אומר תיגלה מלכותו עלינו במהרה ויחון פליטתנו ופליטת עמו ישראל לחן ולחסד [עמוד תכג] לרחמים ולרצון ואמרו אמן, הכל הבו גודל לאלהינו ותנו כבוד לתורה כהן קרב עמוד פלוני ב"ר פלוני הכהן, ברוך שנתן תורה לישראל בקדושתו. תורת, עדות, פקודי, מצות, ה' עז, האל תמים דרכו, הכל הבו גודל לאלהינו, כמו שאמר משה כי שם ה' אקרא הבו גודל לאלהינו קודם שהתחיל שירת האזינו, כך החזן קודם הקריאה. 
הכל הבו זמנו עצמכם לומר ברכה גודל התורה זהו גודל לאלהינו, ותנו כבוד לתורה שתברכו לפניה ולאחריה. הכל הבו גודל ז' תיבות, כמו כי שם ה' אקרא ז' תיבות, חצבה עמודיה שבעה, וכן ויקרא אל משה ביום השביעי. 
[לעמו ישראל בקדושתו שירד בסיני בקדושתו רכב אלהים ריבותיים ה' בם סיני בקודש]. לאחר קריאת הכהן אומר ברוך שנתן תורה ו' תיבות, כנגד ו' ימים שהיה משה בענן עד שנעכל האוכל במעיו, ולפי שלא נכנס [עדיין] במקום קדושה, על כן ברוך שנתן תורה אין בו ה' ולא מלך העולם. וכן ו' פסוקים בחומש [ברוך אצל] השם: א' נח, וא' במלכי צדק, ב' באליעזר, וא' ביתרו, ואחד במשה. מן תורת ה' תמימה עד כל החוסים בו מ' תיבות כנגד מ' יום של מתן תורה. 
ואומר יראת ה' טהורה משפטי ה' אמת, וכנגד יראת ה' אומר ה' עז לעמו יתן, ליראה אותו שלא ימשכו אחר יצרם, ומשפטי ה' אמת כנגדו אומר האל תמים דרכו, הצור תמים פעלו כי כל דרכיו משפט. ועוד תורת ה' תמימה עדות ה' פסוק אחד כנגד התורה, פקודי ה' מצות ה' פסוק א' כנגד נביאים, יראת ה' משפטי ה' כנגד כתובים. ועתה אומר תורת עדות פקודי מצות שהם כנגד תורה נביאים, שקוראים בבית הכנסת בשבת הפטרה קורין אלו הפסוקים קודם התורה, אבל יראת משפטי שהוא כנגד כתובים שאין מפטירין מהן אין קורא קודם קריאת התורה. ועוד אין צריך כי אומרים מזמורים ושבחות. 
כהן אומר ברכו א', המבורך ב', ועונין ברוך ג', המבורך ד', ברוך אתה ה', ברוך א"י נותן התורה ו', ברוך ז', ברוך אתה ה' נותן התורה ח'. הרי כהן ח' ולוי ח' וישראל ח' הרי כ"ד, כנגד כ"ד ספרים. וכן אל ארך אפים עד כרוב רחמיך א-ל כ"ד תיבות. ועוד כהן ח' כנגד תורה שהיא ח' אלפים, ב' אלפים [עמוד תכד] קודם העולם, ו' אלפים שהווה העולם, הרי ח' אלפים, לכך עשה דוד תמניא אפי. הכל הבו גודל ברוך שנתן תורה. ומן תורת ה' תמימה עד לכל החוסים בו ג"ן תיבות כנגד ג"ן פרשיות בחומש. 
לאחר שגולל התורה החזן עומד ואומר בקול רם יהללו את שם ה' כי נשגב שמו לבדו [וכל הבריות יהללו שם ה'] לפי שנתן לנו תורה [צריך הילול], כדכתיב תבענה שפתי תהלה כי תלמדני חוקיך. יהללו את שם ה' כי נשגב שמו לבדו כל הבריות יהללו [את] שם ה' המיוחד והנכבד. כי נשגב לשון שגיא כח. שמו לבדו נשגב, כדכתיב ונשגב ה' לבדו. 
את שם ה' לרבות אלהינו, לכך הוא אומר ברוך אתה ה' [אלהינו מלך העולם]. את לרבות כל השמות, כי על האש [מזכירין] שם אחד ועל המים שם אחד, לכן על הרוח וכן על השמש ועל כל דבר שם אחד, יכול שכולן מיוחדים ת"ל כי נשגב שמו לבדו, וכתי' ה' שמו, הוא קדוש ושמו קדוש הוא נכבד ושמו נכבד הוא נעלם ושמו נעלם. 
ואומרים הקהל הודו על ארץ ושמים. הודו הגדול מראה על ארץ ושמים. ומזכיר ארץ תחלה כי נבראת תחלה כבית הלל. הודו על הוד והדר לבשת. וירם קרן לעמו בזכות התורה לעתיד לבא דכתי' תרוממנה קרנות צדיק. תהילה לכל חסידיו ההולכים בישרות לבב שומרי תורה היא תהלתם. לבני ישראל הוא [תהילתך] שהם עם קרובו הקרובים אליו. מנהגו של בשר ודם אם יש לו עני [קרוב] חרפה נושא עליו, אבל הב"ה אינו כן, ישראל דלים ואביונים ואומרים עם קרובו שהם עם קרוביו של הקב"ה, וכתי' מי גוי גדול אשר לו אלהים קרובים אליו כה' אלהינו בכל קראינו. הללויה הללו למי שברא העולם הבא בי' והעולם הזה בה', י-ה, די לעולם להלל לשם לחצי השם כל הנשמה תהלל י-ה. 
ומחזיר החזן ספר התורה לארון הקודש ואומ' החזן אשרי יושבי ביתיך עוד יהללוך סלה, והקהל אומ' כל התהילה. 

פירושי סידור התפילה לרוקח [עה] למנצח מזמור לדוד 
=============================================== 
[עמוד תכה] [עה] למנצח מזמור לדוד 
(סודות התפילה) 
למנצח מזמור לדוד יענך ה' ביום, ה' פעמים ה' במזמור נגד ה' חומשים, ודוד אמר על יואב, ובו ע' תיבות נגד ע' שמות, ובו ט' פסוקים נגד ט' חדשים לאשה מתעברת דענו חייתא יענה יתכון משל לעוברה. 
[כל אלפא ביתא כתוב במזמור זה לבד מט', וט' פסוקים איתא הכא, לומר כל הקורא ט' פסוקים כשהאשה מקשה אז תלד מיד. ומניין אותיות איתא הכא כנגד ימים שאומרים אותו בשנה. וע' תיבות איתא הכא נגד ע' נפשות שבאו למצרים לבד נשי בני יעקב וסרח בת אשר ויוכבד אלו היו זרעו של אברהם. וט' פסוקים איתא הכא נגד ז' רקיעים ואחד על ראשי החיות וערפל תחת רגליו]. 
[אומר החזן למנצח:] 
למנצח מזמור לדוד מזמור זה ניתן ללוי המנצח לזמר, כי בית אב של לוים מזמרים, והיה להם אחד לראש להורות הניגון מתי להרים ומתי להנמיך שנאמר ישור במשא. 
יענך ה' ביום צרה לפי הפשט כשעשה יואב מלחמה כנגד ארם, ונתן לו הדגל בידו, אמר מזמור זה שלא יירא מהם שבאים ברכב וסוסים, כי הוא בשם ה' בא, ובשם אלקינו נדגול, ואומר יענך ה' ביום צרה. וזהו שאמר יואב לאבישי אחיו חזק ונתחזק(ה) בעד עמ(י)נו ובעד ערי אלקינו וה' הטוב בעיניו יעשה, כבר הבטיחני דוד ואנחנו בשם ה' אלקינו נזכיר ואנחנו קמנו ונתעודד, לכך רמז דוד בסוף אילו התיבות בעד' עמ(י)נו' ובעד', אבל העיקר לא אמרו אלא על הגלות, כשראה צער גלותינו. וגם יסדו לומר קודם שילכו למלחמה. 
יענך ה' ביום צרה ביום שיבא צרה עליך ותקרא לאלהיך בחזקה, הוא יענה לך ויצילך. ישגבך שם אלהי יעקב והוא יחזקך, שם אלהי יעקב אשר קראת אליו. ומה שאמר "אלהי יעקב", לפי שלא יצא ממנו פסולת ויצאנו ממנו, על כן בכל מקום מזכיר אלהי יעקב. וגם בעבור שיעקב היה נרדף מפני עשו אחיו ומפני לבן, וכן כתיב לא-ל העונה אותי בעת צרתי אומר יענך. ישגבך [עמוד תכו] שם אלהי יעקב, כאדם שהוא חולה אומרים לו מי שריפא חזקיהו מלך יהודה הוא ירפאך, כן אומר אלהי יעקב. ועוד, לפי שיעקב היה ראש לגולים שהלך בגלות מצרים, אומר לישראל ישגבך שם אלהי יעקב. 
ישלח עזרך מקודש ממקום קדשו אשר שכינתו שם, ישלח עזר שלך ויגזור עזרתך. ומציון ששם חניית כבודו. יסעדך כך היה אומר להולכים במלחמה. אבל העיקר אמר על הגלות: ישלח הקדוש ברוך הוא עזרך בגולה. מקודש, מקידוש מעשים שלך. ומציון, מצוות ותורות שבך, באותו זכות יסעדך. 
יזכור כל מנחותך יזכור השם לפניו מנחות שאתה נודר לו בצרותך. ועולתך ידשנה סלה ועולתך שנדרו שפתיך במלחמה, ידשנה סלה הדשן שיהיה כליל יזכור. אבל מן הגלות: יזכור כל מנחותיך, שהיתה מביא לו. ועולות כליל הדשן יהיה סלה לפניו, עד יעזור לך. 
יתן לך כלבבך בעזר המלחמה והגלות. וכל עצתך שתחשוב לטוב ימלא. נרננה בישועתך היה דוד אומר ליואב אני וחבורתי נרנן בישועתך, כשיעזור לך הקדוש ברוך הוא. ובשם אלקינו נדגול נקח הדגל בשמו. ימלא ה' כל משאלותיך שתבקש במלחמה שיעזור לך. ולענין הגלות: נרננה בישועתך, אשר תעשה עמנו הישועה, נרננה לפניך. ובשם אלקינו נדגול, נאסף ניחד בשמך, כי היו אומרים שמע ישראל אתם קריבים היום למלחמה, אמר להם אפילו אין בידכם אלא זכות שמע ישראל ה' אלקינו, תוכלו להקריב למלחמה, זהו ובשם אלקינו נדגול. ימלא ה' כל משאלותך, אשר תשאל ממנו. 
עתה ידעתי כי הושיעה ה' משיחו עתה כשעזר לנו, תאמר יואב ידעתי כי הושיעה ה' לי בזכות דוד משיחו. יענהו משמי קדשו מן השמים שהוא שמי קדשו, יענהו ליואב במלחמה. ובגבורות ישע ימינו הם באים בזרוע בשר ודם, השם ישלח מלאכו ויושיע בימינו בגבורה אל יואב, כך היה דוד אומר לאנשים אשר עמו. ולענין הגלות: יאמרו ישראל כשיושיעם מצרתם עתה ידעתי כי הושיעה ה' משיחו למלך המשיח, יענהו משמי קדשו כל אשר יבקש מלפניו, ובגבורות ישע ימינו הושיעו מיד צריו, כי ימינו רוממה. 
אלה ברכב ואלה בסוסים כך היה אומר דוד אלו האומות באים בעזר רכב וסוסים, שאינם בוטחים כי אם בכחם ובריבוי רכביהם. ואנחנו בשם ה' אלקינו נזכיר לקיים [את] הקול קול יעקב. כמו כן על הגלות: חבורת גוג ומגוג באים ברכב ובסוסים, ואנחנו בשם ה' אלקינו נזכיר שמו, ומיד נוצחים. 
[עמוד תכז] המה כרעו ונפלו לפי שהם בוטחים ברכביהם, כורעים ונופלים. ואנחנו שהזכרנו, קמנו עליהם, ונתעודד ונתחזקה, כמו מעודד ענוים. 
ה' הושיעה אלינו כל עת שנקרא אליך. המלך יעננו ביום קראינו הקדוש ברוך הוא שהוא מלך יענינו ביום קוראינו אליו. ה' פעמים ה' בזה המזמור, לומר זכות ה' חומשים של תורה יעזור (לך) [לנו]. וג' כינויים כנגד ג' (מצוות) [אבות] שיזכ(ו)ר זכותם בלי ישב בדין. ועולתך ידשנה בגימט' [זה"ו] ה"ן באפר"ו ש"ל יצח"ק. 
אמר רבי יהושע הכהן ט' פסוקים יש בזה המזמור כנגד ט' חדשים שהאשה מתעברת, ואומר' דעני חייתא יענה יתכון. וכל מזמור זה בשוחר טוב ועל כל פסוק ופסוק כנגד (ל)אשה מעוברת, משל לאשה עוברה. אמר רבי שמעון בר אבא, אתה מוצא י"ח מזמור' מראש הספר עד זה המזמור, שאשרי ולמה רגשו גוים חד מזמור הוא, נגד י"ח ברכות שאדם מתפלל בכל יום, והן אומרין תתענה צלותך. כך אמר דוד אחר י"ח מזמורים יענך ה' ביום צרה, על כן לאחר התפילה אנו אומרים יענך, לאחר התחינה. 
המזמור התחיל יענך וסיים יעננו שחביב המזמור עליו מאוד. 

פירושי סידור התפילה לרוקח [עה] למנצח מזמור לדוד 
=============================================== 
[עמוד תכה] [עה] למנצח מזמור לדוד 
(סודות התפילה) 
למנצח מזמור לדוד יענך ה' ביום, ה' פעמים ה' במזמור נגד ה' חומשים, ודוד אמר על יואב, ובו ע' תיבות נגד ע' שמות, ובו ט' פסוקים נגד ט' חדשים לאשה מתעברת דענו חייתא יענה יתכון משל לעוברה. 
[כל אלפא ביתא כתוב במזמור זה לבד מט', וט' פסוקים איתא הכא, לומר כל הקורא ט' פסוקים כשהאשה מקשה אז תלד מיד. ומניין אותיות איתא הכא כנגד ימים שאומרים אותו בשנה. וע' תיבות איתא הכא נגד ע' נפשות שבאו למצרים לבד נשי בני יעקב וסרח בת אשר ויוכבד אלו היו זרעו של אברהם. וט' פסוקים איתא הכא נגד ז' רקיעים ואחד על ראשי החיות וערפל תחת רגליו]. 
[אומר החזן למנצח:] 
למנצח מזמור לדוד מזמור זה ניתן ללוי המנצח לזמר, כי בית אב של לוים מזמרים, והיה להם אחד לראש להורות הניגון מתי להרים ומתי להנמיך שנאמר ישור במשא. 
יענך ה' ביום צרה לפי הפשט כשעשה יואב מלחמה כנגד ארם, ונתן לו הדגל בידו, אמר מזמור זה שלא יירא מהם שבאים ברכב וסוסים, כי הוא בשם ה' בא, ובשם אלקינו נדגול, ואומר יענך ה' ביום צרה. וזהו שאמר יואב לאבישי אחיו חזק ונתחזק(ה) בעד עמ(י)נו ובעד ערי אלקינו וה' הטוב בעיניו יעשה, כבר הבטיחני דוד ואנחנו בשם ה' אלקינו נזכיר ואנחנו קמנו ונתעודד, לכך רמז דוד בסוף אילו התיבות בעד' עמ(י)נו' ובעד', אבל העיקר לא אמרו אלא על הגלות, כשראה צער גלותינו. וגם יסדו לומר קודם שילכו למלחמה. 
יענך ה' ביום צרה ביום שיבא צרה עליך ותקרא לאלהיך בחזקה, הוא יענה לך ויצילך. ישגבך שם אלהי יעקב והוא יחזקך, שם אלהי יעקב אשר קראת אליו. ומה שאמר "אלהי יעקב", לפי שלא יצא ממנו פסולת ויצאנו ממנו, על כן בכל מקום מזכיר אלהי יעקב. וגם בעבור שיעקב היה נרדף מפני עשו אחיו ומפני לבן, וכן כתיב לא-ל העונה אותי בעת צרתי אומר יענך. ישגבך [עמוד תכו] שם אלהי יעקב, כאדם שהוא חולה אומרים לו מי שריפא חזקיהו מלך יהודה הוא ירפאך, כן אומר אלהי יעקב. ועוד, לפי שיעקב היה ראש לגולים שהלך בגלות מצרים, אומר לישראל ישגבך שם אלהי יעקב. 
ישלח עזרך מקודש ממקום קדשו אשר שכינתו שם, ישלח עזר שלך ויגזור עזרתך. ומציון ששם חניית כבודו. יסעדך כך היה אומר להולכים במלחמה. אבל העיקר אמר על הגלות: ישלח הקדוש ברוך הוא עזרך בגולה. מקודש, מקידוש מעשים שלך. ומציון, מצוות ותורות שבך, באותו זכות יסעדך. 
יזכור כל מנחותך יזכור השם לפניו מנחות שאתה נודר לו בצרותך. ועולתך ידשנה סלה ועולתך שנדרו שפתיך במלחמה, ידשנה סלה הדשן שיהיה כליל יזכור. אבל מן הגלות: יזכור כל מנחותיך, שהיתה מביא לו. ועולות כליל הדשן יהיה סלה לפניו, עד יעזור לך. 
יתן לך כלבבך בעזר המלחמה והגלות. וכל עצתך שתחשוב לטוב ימלא. נרננה בישועתך היה דוד אומר ליואב אני וחבורתי נרנן בישועתך, כשיעזור לך הקדוש ברוך הוא. ובשם אלקינו נדגול נקח הדגל בשמו. ימלא ה' כל משאלותיך שתבקש במלחמה שיעזור לך. ולענין הגלות: נרננה בישועתך, אשר תעשה עמנו הישועה, נרננה לפניך. ובשם אלקינו נדגול, נאסף ניחד בשמך, כי היו אומרים שמע ישראל אתם קריבים היום למלחמה, אמר להם אפילו אין בידכם אלא זכות שמע ישראל ה' אלקינו, תוכלו להקריב למלחמה, זהו ובשם אלקינו נדגול. ימלא ה' כל משאלותך, אשר תשאל ממנו. 
עתה ידעתי כי הושיעה ה' משיחו עתה כשעזר לנו, תאמר יואב ידעתי כי הושיעה ה' לי בזכות דוד משיחו. יענהו משמי קדשו מן השמים שהוא שמי קדשו, יענהו ליואב במלחמה. ובגבורות ישע ימינו הם באים בזרוע בשר ודם, השם ישלח מלאכו ויושיע בימינו בגבורה אל יואב, כך היה דוד אומר לאנשים אשר עמו. ולענין הגלות: יאמרו ישראל כשיושיעם מצרתם עתה ידעתי כי הושיעה ה' משיחו למלך המשיח, יענהו משמי קדשו כל אשר יבקש מלפניו, ובגבורות ישע ימינו הושיעו מיד צריו, כי ימינו רוממה. 
אלה ברכב ואלה בסוסים כך היה אומר דוד אלו האומות באים בעזר רכב וסוסים, שאינם בוטחים כי אם בכחם ובריבוי רכביהם. ואנחנו בשם ה' אלקינו נזכיר לקיים [את] הקול קול יעקב. כמו כן על הגלות: חבורת גוג ומגוג באים ברכב ובסוסים, ואנחנו בשם ה' אלקינו נזכיר שמו, ומיד נוצחים. 
[עמוד תכז] המה כרעו ונפלו לפי שהם בוטחים ברכביהם, כורעים ונופלים. ואנחנו שהזכרנו, קמנו עליהם, ונתעודד ונתחזקה, כמו מעודד ענוים. 
ה' הושיעה אלינו כל עת שנקרא אליך. המלך יעננו ביום קראינו הקדוש ברוך הוא שהוא מלך יענינו ביום קוראינו אליו. ה' פעמים ה' בזה המזמור, לומר זכות ה' חומשים של תורה יעזור (לך) [לנו]. וג' כינויים כנגד ג' (מצוות) [אבות] שיזכ(ו)ר זכותם בלי ישב בדין. ועולתך ידשנה בגימט' [זה"ו] ה"ן באפר"ו ש"ל יצח"ק. 
אמר רבי יהושע הכהן ט' פסוקים יש בזה המזמור כנגד ט' חדשים שהאשה מתעברת, ואומר' דעני חייתא יענה יתכון. וכל מזמור זה בשוחר טוב ועל כל פסוק ופסוק כנגד (ל)אשה מעוברת, משל לאשה עוברה. אמר רבי שמעון בר אבא, אתה מוצא י"ח מזמור' מראש הספר עד זה המזמור, שאשרי ולמה רגשו גוים חד מזמור הוא, נגד י"ח ברכות שאדם מתפלל בכל יום, והן אומרין תתענה צלותך. כך אמר דוד אחר י"ח מזמורים יענך ה' ביום צרה, על כן לאחר התפילה אנו אומרים יענך, לאחר התחינה. 
המזמור התחיל יענך וסיים יעננו שחביב המזמור עליו מאוד. 

פירושי סידור התפילה לרוקח [עו] ובא לציון 
======================================== 
[עו] ובא לציון 
(סודות התפילה) 
ובא לציון ג'ואל ו'לשבי פ'שע ר"ת גוף, ר"ל עד שיכלו כל הנשמות שבגוף. ובא לציון קי"ב תיבות עד לעלם ולעלמי עלמיא כנגד קי"ב מזמורים עד תפלה למשה, וכן קי"ב פסוקי' בי"א מזמורים שעשה משה רבינו. גואל ולשבי פשע ראשי תיבות גוף, זה שאמרו חכמים אין בן דוד בא עד שיכלו כל הנשמות שבגוף ואז ובא לציון גואל. ובא לציון גואל כתיב מלא כנגד ו' גליות, סנחריב הגלה ג' גליות ונבוזראדן ג' גליות, לכך איתא ו' אויבים בתוכחה קמייתא. 
ולשבי פשע, דוקא אם ישובו ישראל בתשובה אז יבא משיח. רוחי אשר עליך, זה ישעיה הנביא שפעמיים באה הנבואה על ישראל ופעמיים על גופו. ודברי זו תורה, מפי זרעך ומפי זרע זרעך כו' שדרכו הכתוב לשלש, אבל רבותינו דרשו מאחר דכתי' זרעך וזרע זרעך שוב אינה פוסקת ותורה חוזרת על בעליה, כלומר שישנה דבר והחוט המשולש לא במהרה ינתק. 
[עמוד תכח] ואתה קדוש יושב תהלות ישראל סופי תיבות "השבת", הקב"ה ממתין עד גמר תפלתן של ישראל, ובשבת שמאריכין תפלתן אפי' הכי ממתין ומצפה. וקרא זה אל זה, אלו ג' פסוקי' נתקנו לומר תרגום כי גזרו שמד שלא לאומרם ותקנו לומר תרגום כדי שלא יבינו. קק"ק אלו ג' קדוש ג' מאות ובא"ת ב"ש השם הגדול של (ד' או) ד' אותיות. 
[כשהחזן אומר קדושה יפסיע ג' פסיעות נגד ארון הקודש דכתי' רגליהם רגל ישרה משמע ג' רגלים, והפסוק נאמר על החיות שאומרות קדושה, וצריך לחזור למקומו שנאמר (ו)רגליהם ככף רגל עגל שהוא נסוג לאחוריו]. 
[החזן אומר:] 
ובא לציון גואל אף על פי שאנו בגולה אנו מייחלים לישועתו, שכתוב אמרו לבת ציון הנה ישעך בא, וזהו ובא לציון גואל. וכתיב ולך יקרא דרושה עיר לא נעזבה, והלא עזובה היא בגלות, אלא לא נעזבה מלדרוש בדרשה ובתפלה. וכתיב ציון [היא] דורש אין לה, מכלל דבעיא דרישה. על כן אומ' ובא לציון בכל יום, כמו [שאמר] במדרש אבכי"ר בסוף כל דרשה דברי נחמות, וסופן אמן במהרה כן יהי רצון. וכן בילמדינו בסוף כל דרשה דברי נחמות, על כן בסוף כל תפילה אנו מתחננים ובא לציון גואל. 
ובא לציון גואל הנביא רואה הישועה כאילו כבר הגאולה, כאדם החולם מה שיהיה כאילו כבר היה המעשה. ובא לציון גואל, המבשר אותם וגואלם מיד שונאיהם. ולשבי פשע ביעקב נאום ה' הגואל יבא לטובים, וגם לשבי פשע שפשעו באלהיהם ושבו מדרכם הרעה, הגואל יגאל אותם שהם ביעקב. נאם ה' אינו אומר אמר ה' אלא "נאם", כמו וינאמו אדם שמדבר הרבה, זהו לשון נאם. 
ואני זאת בריתי אתם אמר ה' ואני אגאל אותם. זאת בריתי ברית חדשה אכרות אתם אמר ה'. ועוד, אני אגאלם בעבור זאת בריתי אתם, התורה. ועוד, ואני זאת בריתי אותם אשר אכרות להם אתם. אמר ה' רוחי אשר עליך היא הנבואה, ודברי אשר שמתי בפיך התורה, ולהתנבא ברוח הקודש, לא ימושו מפיך התורה ששמתי בפיך. ומפי זרעך ומפי [עמוד תכט] זרע זרעך אמר ה' מעתה ועד עולם מה שאומר' עד זרע זרעך, משום שאדם חייב ללמד לבן בנו תורה דכתיב והודעתם לבניך ולבני בניך, לפי שאוהב לבן בנו כבנו, אבל מכאן ואילך הרי הם כשאר קרוביו בעיניו. ותיקנו לומר זה מדברי תורה אף על פי שאין בו דברי תחינה, לפי שבשעת השמד היה שגזרו שלא ללמוד תורה תיקנו לומר ובא לציון, אמרו אין אנו גזורי תקוה, ואנו מייחלים אליו ולא ימושו דברי תורה מפינו. 
ואתה קדוש יושב תהלות ישראל אתה הקדוש ברוך הוא שאתה קדוש ממתין לשמוע תהילות ישראל, אף על פי שמקלסין אותו למעלה, אין ערב כתפילת בניו. שהרי שמעיאל המלאך משתק המון מעלה להשמיע תפילת ישראל, זהו בעמדם תרפינה כנפיהם, בעמדם וכי יש ישיבה למעלה שהוא אומר בעמדם. אלא בעם דם כשישראל שהם עם דם ה' משוררים, דם דוממים בני עליונים, כי המלאכים אין בהם יצר הרע, אבל בני התחתונים שיש בהם יצר הרע וכופפים יצרם, ומשוררים למלך הכבוד, הקדוש ברוך הוא מצוה למלאכי השרת שישמיעו [מלאכי השרת] לפניו תפילת בניו ותהילותם. 
ואתה קדוש יושב תהילות סופי התיבות השב"ת, לפי שעיקר התהילות בשבת. שהרי למלאכים יש ו' כנפים כנגד ו' ימים כנף ליום, נשאר כנף אחד לשבת, זהו מכנף הארץ זמירות שמענו, כשם שהמלאכים אומרים קדוש קדוש קדוש, כך ישראל בשבת נשמת במקהלות הכל יודוך, אבל ביום טוב אין אומר הכל יודוך. לכך פסוק ששם רמוז ג' סעודות סידורו כמו הקדושה, כמו [עמוד תל] שאז"ל ויאמר משה אכלוהו היום ג' היום בפסוק כנגד ג' סעודות, ויאמר משה אכלוהו היום כי שבת היום לה' והיום, הרי ג' תיבות לפני היום ראשון, ולפני היום שני ב' תיבות, ולפני היום השלישי תיבה אחת. וכן בקדושה קדוש קדוש קדוש ה', הרי ג' תיבות לפני השם. ברוך כבוד ה', הרי ב' תיבות לפני השם. ימלוך ה', הרי תיבה אחת לפני השם. ועוד, לפי שישראל עלו במחשבה קודם העולם וקודם המלאכים, שכתיב בראשית ברא אלהים, אין ראשית אלא ישראל דכתיב קודש ישראל לה' ראשית תבואתה, לכך קודמין ישראל לשירת המלאכים דכתיב ברון יחד כוכבי בקר אלו ישראל שנמשלו לכוכבים, והדר ויריעו כל בני אלהים אלו המלאכים, לכך כתוב ואתה קדוש יושב תהלות ישראל. 
וקרא זה אל זה ואמר שרף קורא אל חבירו ליטול רשות ממנו, ואומר לחבירו קדוש קדוש קדוש, לפי שמשתלחים כדכתיב ויעף אלי אחד מן השרפים, (ו)צריכים לעשות טבילה כדאיתא בשילהי מעשה בראשית בסדר המרכבה, לכך אומר קדוש קדוש קדוש. ה' צבאות הוא אות בצבא שלו, וניכר כבודו הגדול ביניהם, ולו יש צבאות מעלה ומטה. מלא כל הארץ כבודו שהוא ממלא כל, לכך כנוייו אלהים, אלהינו, י-ה. מלא אותיותיו, כי בפרסת רגלו ממלא כל הרקיעים והארצות והתהומות. ואין זה פלא כי הרבה מלאכים שממלאים כמה עולמות, כל שכן הכבוד הגדול שהוא אות ברבבות קודש שממלא עולמו. והבורא בכל בעובי ובאוויר, שהרי אין דבר חוצץ ממנו. הנה הקולות אין דבר חוצץ, שהרי אדם עומד חוץ לבית והדלת סגור והחלונות סגורים ומדבר ושומעים בבית [קולו], כל שכן מי שבראם אין כל דבר נסתר מלפניו כדכתיב אם יסתר איש במסתרים ואנכי לא אראנו, (בקרבך קדוש). 
ומקבלין דין מן דין ואמרין נוטלין רשות זה מזה, (כי ענוים) [כן עושים] השרפים בכל יום שואל אחד לחבירו אם רצונו לומר קדוש. קדיש בשמי מרומא בית שכינתיה מפרש מהו קדוש קדוש קדוש, קדוש הוא [עמוד תלא] בשמי המרום ז' הרקיעים. בית שכינתיה, למעלה מן ראשי החיות והכרובים רקיע. ולמעלה מאוד מאוד הכסא באוויר. ועוד למעלה באין שיעור נראה הכבוד אל הנביא, לא ממש אלא דמות כמראה, כי אפילו הפנימיים והחשמלים לא חזוהו כמו שפייט רבינו משולם חשרת סביב סוכו חשמל בלי לסוכו, כי עבי שחקים בין הכבוד לחשמל, אך קדושת כבודו והוד הדרו ניכר במקום שכינתו. 
קדיש על ארעא עובד גבורתיה מראה קדושתו על הארץ שעושה גבורותיו, והוא קרוב לכל על כן לא יראוהו, כי כל דבר הקרוב לעין אין נראה, תכניס ראשך במים לא תראה אותם, בחלון תראה עמוד השמש ולא ברחוב מפני שהוא קרוב לעיניך, כל שכן הוד הגדול. ולפני העינים כסוי שלא יסתכלו, זהו ויפקח ה' את עיני פלוני, שהרי ב' מלאכים מלוין אותו ואינו רואה אותם. קדיש לעלם ולעלמי עלמיא קדושתו לעולם, ומראה שכינתו בכל העולמות שברא יותר מזה עולם הטמא שחוטאים הבריות. ה' צבאות מליא כל ארעא זיו יקריה כל הארץ מלאה מזיו כבודו, אך העולם חטאים ואין יכולים לראות הוד הגדול. 
ותשאיני רוח נראה ליחזקאל כאילו הרוח נושאו בין השמים ובין הארץ, מפני קבר התהום. ואשמע אחרי קול רעש גדול אחרי שקילסתיו על זה, שמעתי קול מלאכים רעש גדול קול המולה כקול מים רבים. ברוך כבוד ה' ממקומו ברוך כבוד ה' הבורא ממקומו אשר מראה לבריותיו, לא ששם מקומו כי הוא מקומו של עולם ואין עולם מקומו, אלא מראה לנביאים רם מאוד מאוד, ולמלאכים גם להם נראה מרוחק הכבוד מפני שהוא רם, כמו שנראה לנביאים גבוה מהם כן נראה אפילו לפנימיים, אך יודעים שהם פנימיים שהרי הכבוד מדבר עמהם במראה בעב הענן, כי כל הדיבורים נבראו בבת אחת, ולפי שאין יודעים מקומו אומרים ממקומו. 
ונטלתני רוחא הרוח נשאתני כמו המלאך שראהו דוד שעומד בין השמים ובין הארץ. ושמעית בתריי קל סגיאין שמעתי קול מלאכי רעש ומלאכים הרבה במראה ובחזיון, שמעתי דמשבחין ואמרין בריך יקרא דה' מאתר בית שכינתיה שהיו המלאכים משבחים בניגון יפה בכינורותיהם ובכל כלי שיר, היו אומרים ברוך כבוד ה' הגדול והנכבד ממקומו בית שכינתו, אשר בגובהי מרומים באוויר העליון, ואין חקר לגדולתו, ואין לו פיאה, והאש צח, ובתוכו המראה לעין לב הנביא במחשבת חיצונית. 
סוד ה' ימלוך לעולם ועד למה אומרים בקדושה ימלוך ה' לעולם, ובסדר קדושה ה' ימלוך. אלא בקדושה מחברים פסוק שאמר דוד שריוה רננות [עמוד תלב] להקדוש ברוך הוא כמלאכי השרת, אבל בכאן שמתרגמין וכתובים אין לו תרגום, על כן אומר ה' ימלוך. ה' ימלוך ה' ימלוך, כביכול אין ניכר עתה מלכותו בגלות, אך לשפוט את הר עשו והיתה לה' המלוכה. ה' ימלוך לעתיד, לעולם ועד כי לא יהיה גלות יותר. ה' מלכותיה מלכותו עד לא עולם. לעלם ולעלמי עלמיא מלכותו עתה ולעולמי עולמים. 
ה' אלהי אברהם יצחק וישראל אבותינו שמרה זאת לעולם ליצר מחשבות לבב עמך שמרה זאת להם לעולם שיהיו טובים ויצר מחשבותם לטובה. לבב עמך שתי לבבות לך ליחד. והכן לבבם אליך שיהיו טובים. והזכיר ישראל ולא יעקב, שישראל שר עם אל שחקוק בכסא שגבר על יצרו שלא ראה קרי, והיה אמיתי. 
והוא רחום יכפר עון ולא ישחית הקדוש ברוך הוא מרחם על מעשה ידיו, ומכפר על עון בריותיו עבור שלא ישחית אותם. והרבה להשיב אפו משיב מלאכי אף מבריותיו. ולא יעיר כל חמתו לא יעיר מחמתו פן ישחיתו מהם. 
כי אתה ה' טוב וסלח לפי שהקדוש ברוך הוא טוב לכל, על כן סולח [את] עונותיהם. ורב חסד לכל קוראיך לפי שהקדוש ברוך הוא מטה כלפי חסד, לכל קוראיו באמת. 
צדקתך צדק לעולם הצדקות שלך, צדק הם לעולם. ותורתך אמת כשם שהוא אלהים אמת, כך תורתו אמת. 
תתן אמת ליעקב נאה האמת לאיש אמיתי, נאה ליתן תורת אמת ליעקב שהוא אמיתי. חסד לאברהם שמר חסדו, שנדר לאברהם הארץ ונתנה לזרע יעקב. אשר הארץ אשר נשבעת לאבותינו מימי קדם והיו בארץ תת"ן שנים. 
ברוך ה' יום יום על כל הטובות שעושה עמנו יהיה ברוך, בכל יום ויום תתן לו מעין ברכותיו. יעמס לנו הא-ל ישועתינו ועזרתינו סלה יעמס עומס גדול משוי טוב, כלומר ירבה לנו הא-ל ישועתינו ועזרתינו טובות הרבה. 
ה' צבאות עמנו שאנו בוטחים בו. משגב לנו אלהי יעקב סלה [עמוד תלג] שהוא חוזק שלנו. ה' צבאות אשרי אדם בוטח בך כי אתה עוזר ומושיעו. ה' הושיעה לנו. המלך יעננו ביום קוראינו ותושיענו בכל יום. 
ברוך אלקינו שבראנו לקילוסו, עם זו יצרתי לי תהילתי יספרו. והבדילנו מן התועים האומות שתועים אחר הבליהם כדכתיב ואבדיל אתכם מן העמים להיות לי. ונתן לנו תורת אמת שמשפטים וחוקים שבה אמת. וחיי עולם נטע בתוכינו התורה שהיא חיי עולם, נטעה בתוכינו. והוא יפתח לבינו בתורתו שנוכל ללומדה באר היטב, ויטה לבנו ליראה אותו. לעשות רצונו לעובדו בלבב שלם ולא בעבור שיקרא אותו חסיד, כי אפילו במקום שלא יראו נעשה רצונך. 
למען לא ניגע לריק כל יגע שלנו נהנה שלא יקח אחר. ולא נלד לבהלה נזרע ולא נקצור נוליד בנים ולא ימותו, שלא נישומם. 
ובכן יהי רצון מלפניך ה' אלקינו ואלהי אבותינו שנשמור חוקיך בעולם הזה ובכן שם הוא, בכ"ן בגימט' אנ"א יהו"ה. שנשמור חוקך תורתך בעולם הזה. כדי שנחיה ונירש לשני ימות המשיח ולחיי העולם הבא לא שיעשה אדם בעבור גן עדן או שיחיו בניו, שכתוב ואהבת את ה' אלהיך עשה מאהבה וסוף הטובה לבא. זהו שנשמור חוקך בעולם הזה מאהבה מיראה, כדי שנזכה לימות המשיח שיהיה עד שיכלו ו' אלפים שהוה העולם, ואחר כך יהיה העולם חרב אלף שנה דכתיב ונשגב ה' לבדו ביום ההוא, ויומו של הקדוש ברוך הוא אלף שנה דכתיב כי אלף שנים בעיניך כיום, ואחר כך עולם הבא שאין בו לא אכילה ולא שתיה ולא פריה ורביה, אלא צדיקים יושבין ועטרותיהן בראשיהן ונהנין מזיו שכינה כמלאכי השרת. 
ברוך הגבר אשר יבטח בה' שאינו בוטח בנדיבים כי אם בה' בוטח, כחזקיה כי ה' אלהיו בטח. והיה ה' מבטחו שעזר לו מצריו, לפי שהיה בטחונו בו. 
למען יזמרך כבוד שיזמרו בריותיך כבודך. ולא ידום אך יהללוך סלה. ה' אלהי לעולם אודך על חסדים שאתה עושה עמדי תמיד. 
[עמוד תלד] ויבטחו בך יודעי שמך אותם היודעים שמך יבטחו בך ה'. כי ה' ביאורו שהוה עם האדם הבוטח בו, כמו שאמר משה ואמרו לי מה שמו מה אומר אליהם, הם יאמרו לי מה שמו שנדע ביאורו שהוא יציל אותנו, ויאמר תאמר להם שם שביאורו אהיה אשר אהיה לשון אהיה עמכם, מיד ידעו ששמו י-ה-ו-ה שהוה עם האדם, לכך רמז השם בסוף אילו תיבות לי מה שמו מה אומר אליהם, לכך יודעי שמך בוטחים בך. כי לא עזבת דורשיך ה' בכל לבבם. 
בטחו בה' עדי עד תבטחו בשמו שיציל אתכם, ובטחו בו לעולם. כי בי-ה ה' צור עולמים בשמו צר עולמים, ויכול להושיע אתכם. ואומר בריש מעשה בראשית בברייתא העולם הזה נברא בה"א והעולם הבא ביו"ד, ולא תאמר רק אלו ב' עולמות נבראו בי-ה, אלא קצ"ו עולמות נבראו, בי-ה ה' כמנין עולמי"ם. 
מצאתי בתשובת הגאונים ששאלתם סדר קדושה אם יחיד אומרו אם לאו. כך ראינו שיחיד אומרו ואין חושש משום כל דבר שבקדושה, מפני שבתחילה לאחר שהיו מתפללים ונופלים על פניהם, ולאחר שעונים יהא שמיה רבא מברך מביאין נביא וקוראין י' פסוקים או יותר ומתרגמים, ואחר כך עוסקים במשנה ובתלמוד לפי שאמרו לעולם ישליש אדם שנותיו שליש במקרא שליש במשנה שליש בתלמוד, וכשרבתה עניות ודלות והוצרכו למעשה ידיהם עסקו רק בתלמוד, וקבעו אילו ב' פסוקים שהם שבחו של הקדוש ברוך הוא, ומתרגמין אותם, ועדיין קבועין ועומדין. ועוד שמענו שגזרה מלכות הרשעה שלא יקראו בתורה ויתרגמו, וקבעו חכמים שבדור לומר יענך ה' ביום צרה כל המזמור, ולומר וקרא זה אל זה, ותשאיני רוח, ולתרגם אותם. על כן יחיד שרוצה לאומרם מותר לקרא קדוש קדוש קדוש וברוך, ולתרגם אותם, ואפילו בשבתות וימים טובים אומרו במנחה, כי סדר קדושה מציל מדינה של גיהנם דכתיב [עמוד תלה] ארץ עפתה כמו אופל צלמות ולא סדרים, מי בא בצלמות לא סדרים שאינו אומר סדר קדושה, הא אם אומרו ינצל כי התחיל בברכות של הקדוש ברוך הוא. ויסיים בשבחו קדוש קדוש קדוש, ברוך, ה' ימלוך, ופסוקים אחרים. ואומר יתגדל, ואין כאלקינו, ועלינו לשבח עד תמלוך בכבוד. 
מצינו שנו חכמים חייב אדם לברך ק' ברכות בכל יום, ושאל הקב"ה מישראל שיתנו לו ב' פסוקי' בכל יום כל ימי חייהם. וכמה ימי חייו של אדם ע' שנה, שנאמר ימי שנותינו בהם שבעים שנה. וכמה מניין ימים של ע' שנה הם כ"ה אלף (ותק"ן) [ות"פ], כי חשבון ימי שנה (שס"ה) [שס"ד]. וחשבון פסוקי' של חומש ט"ו אלף ותתמ"ב, ופסוקים של נביאים ט' אלף רצ"ד, ופסוקי' של כתובים ח' אלפים וס"ג, סך כל פסוקים שבתורה ושבנביאים ושבכתובים כ"ג אלף וקצ"ט לבד מספרים החיצונים. טול מהם ימי שבתות וימים טובים שאינן מן המיניין שהן ימי משתה ושמחה ותענוג, ונמצאו מיניין ימי שבתות ג' אלפים ותרמ"ב, ומנין ימי החגים לחשבון י"ח יום אלף ור"ס, ונשתיירו ימי חולין כ' אלף ותק"ף, וסך הכל כ"ה אלף ות"ף. ורצו בני ישראל וקיבלו על עצמן כדי שיוסיפו על ברכות ב' פסוקים בכל יום, אחד כנגד נעשה ואחד כנגד נשמע. ומאן אינון ב' פסוקים הללו, ומקבלין דין מן דין ואמרין, ונטלתני רוחא. ואומרים סדר זה בשבתות ובימים טובים במנחה. אבל בימות החול, ביוצר. 
ואומרים אחר סדר קדושה יתגדל ויתקדש, לפי שדרשו פסוקים במקרא ובתרגום וקרא זה אל זה, ומקבלין. 
מצאתי בא"ב דרבי עקיבא פתחו שערים ויבא גוי צדיק שומר אמונים אל תקרי שומר אמונים אלא שאומרים אמן, בשביל אמן [אחד] שעונים הרשעים מתוך גיהנם ניצולים מתוכו. כיצד, עתיד הקדוש ברוך הוא להיות יושב בגן עדן ודורש, וכל הצדיקים יושבים לפניו, וכל פמליא של מעלה עומדים על רגליהם, וחמה ומזלות מימינו של הקדוש ברוך הוא ולבנה וכוכבים משמאלו, והקדוש ברוך הוא דורש לפניהם טעמי תורה חדשה שעתיד ליתן להם על ידי משיח. וכיון שמגיע להגדה עומד זרובבל בן שאלתיאל על רגליו ואומר יתגדל ויתקדש, ויהיה קולו הולך מסוף העולם ועד סופו וכל באי עולם עונין ואומרים אמן. ואף רשעי ישראל וצדיקי אומות העולם שנשתיירו בגיהנם, עונין ואומרים אמן מתוך גיהנם שנאמר גוי [צדיק] שומר אמונים עד שנתרעש כל העולם כולו. באותה שעה משמיעין קול דבריהם לפני הקדוש ברוך הוא, ומשאיל עליהם ואומר מה קול רעש גדול ששמעתי, משיבין מלאכי השרת ואומרים לפני הקדוש ברוך הוא, רבונו של עולם אלו רשעי ישראל וצדיקי אומות העולם שנשתיירו בגיהנם ואומרים אמן מתוך גיהנם. מיד יתגלגלו רחמיו [עמוד תלו] של הקדוש ברוך הוא עליהם ביותר, ואומר מה אעשה להם יותר על דין זה כבר יצר הרע גרם להם. באותה שעה נוטל הקדוש ברוך הוא מפתחי גיהנם בידו, ונותן למיכאל וגבריאל בפני כל הצדיקים כולם, ואומר להם לכו ופתחו שערי גיהנם והעלו אותם מתוך גיהנם שנאמר פתחו שערים, מיד הולכין מיכאל וגבריאל במפתיחות, ופותחין מ' אלף שערי גיהנם ומעלין אותן מתוך גיהנם. כיצד מעלין אותן, מלמד שכל גיהנם וגיהנם ש' [מאות אלף פרסות] ארכו וש' [מאות אלף פרסות] רחבו, ועביו אלף פרסה ועומקו ק' אמה, וכל רשע ורשע שהוא נופל בתוכה שוב אינו יכול לעלות ממנה. מה עושין מיכאל וגבריאל, באותה שעה תופסין יד כל אחד ואחד מהן ומעלין אותן, [שנאמר] ויעליני מבור שאון, ורוחצין אותן וסכין אותן, ומרפאין אותן ממכת גיהנם, ומלבישין אותן בגדים נאים וטובים, ומכניסין אותן לגן עדן ורואין בכבודו של הקדוש ברוך הוא, ומשתחווין ונופלין על פניהם ומברכין אותו לפני כל הצדיקים, דכתיב ירוממוהו בקהל עם ובמושב זקינים יהללוהו. לכך אחר סדר קדושה שמדבר מדברי תורה, וכן ויתן לך ובמה מדליקין ופיטום הקטורת שאומרים בסוף ה' עוז לעמו יתן, ופרקי אבות שאומרים בסוף ה' חפץ למען צדקו אח"כ אומרים קדיש. 

פירושי סידור התפילה לרוקח [עז] קדיש 
=================================== 
[עז] קדיש 
יתגד"ל גדול, פתרונו כשיעשה ניסים ונפלאות גדולות, מה שאין חכמים וכשפים ובעלי שידים יכולים לעשות, כמו עתה ידעתי כי גדול ה' מכל האלהים, גדול אתה וגדול שמך בגבורה. ועתה אנו אומרים שיתגדל שמו על כל המעשים שיעשה, והאלילים כליל יחלוף לימות המשיח, יגדלנא כח ה' ויאמרו תמיד יגדל ה', ויגדל שמך עד עולם. יתגדל ת' נכנסת בתיבה שמתגדל כל שעה, כמו והתגדלתי והתקדשתי ונודעתי לעיני גוים רבים. 
ויתקדש שיתקדש בעולם, לפי שישראל ידם אזלה ויד האומות תקיפה, ואומרים איה אלהי המשפט מדוע נבנו עושי רשעה, איה נא אלהיהם. על כן אנו מבקשים שיתקדש בעולם, וקדשתי את שמי הגדול כי לעתיד כשינקום מגוג יתקדש בעולם, והתקדשתי ונודעתי שידעו אין קדוש כה' ואז יתקדש הבית, כמו ואת הבית אשר הקדשתי לשמי. ולפי שכתוב והתגדלתי והתקדשתי תיקנו יתגדל ויתקדש, ונקדשתי בתוך בני ישראל. 
[עמוד תלז] שמיה רבה שם שייך גבי יתגדל כי גדול שמי בגוים כי שם ה' אקרא הבו גודל, שם שייך גבי יתקדש וקדשתי את שמי הגדול להודות לשם קדשך, וכתוב וגדול שמך, יודו שמך (ה)גדול, לכך אנו אומרים שמיה רבא שיתקדש שמו הגדול בעולם הוא שם י-ה-ו-ה, כי נשבע בשמו הגדול שאין הכס' שלם ואין השם שלם עד שימחה את שמו של עמלק דכתיב כי יד על כס י-ה. הרי חסר מן כס א' ומן י-ה חסר ו"ה הרי אוה, לומר כי בחר ה' בציון אוה למושב לו, והם החריבוהו, אוה חסר עד האויב תמו חרבות לנצח וה' לעולם ישב כונן למשפט כסאו, הרי א'ו'ה' חסר לומר ה"ו אסור בזיקים עד ביום ההוא יהיה ה' אחד ושמו אחד, זהו אשגבהו כי ידע שמי אשגב ה"ו. בעלמא דברא כרעותיה בעולם שברא כרצונו יתקדש שמו הגדול, כל הנקרא בשמי ולכבודי בראתיו. וימליך מלכותיה שימלך מלכותו לשפוט את הר עשו והיתה לה' המלוכה, וכתיב ישליכו איש את אלילי כספו, ונשגב ה' לבדו, והיה ה' למלך, כי קרוב יום ה' על כל הגוים, והיתה לה' המלוכה. בחייכון וביומיכון שתראו הנקמה שיעשה מן הגוים במהרה בימינו, וכתיב כי הוא חייך ואורך ימיך, לכך אומר בחייכון וביומיכון, וכתיב אשיב את שבותיכם לעיניכם ובימיכם. ובחיי דכל בית ישראל שמפוזרין בארצות, יתקיים וידעו בית ישראל כי ה' אלהיהם, ועל עמך ברכתך סלה. בחייכון א' וביומיכון ב' ובחיי ג', כנגד ג' הללי נפשי את ה' א' אהללה ה' בחיי ב' אזמרה לאלהי בעודי ג'. הרי נפשי, בחיי, בעודי, לכך ג' כנגד המה ובניהם ובני בניהם עד עולם. בעגלא במהירות, כמו בעתה אחישנה. ובזמן קריב כי קרוב יום ה'. ומה שאמר "בית ישראל" ולא בני ישראל לכלול גם הנשים, וכתיב זכריני ה' ברצון עמך, לכך דכל בית ישראל. בעגלא, פתאום יבא אל היכלו. ובזמן קריב, שיקרב הזמן בימינו. 
ואמרו אמן על שביקשתי תאמרו אמן, גדול העונה אמן מן המברך כי חותם הדבר. ולא היה צריך לומר ואמרו אמן, אלא שרוצה שליח ציבור להתפלל יותר בענין אחר אומר אמן לכך מזכירם, דוגמת ואמר כל העם אמן, [עמוד תלח] וענו כל העם. ומן הדין שלא יאמר ואמרו אמן כי היאך ידבר להדיוט והוא מתחנן לפני חנון ורחום, כי אדם אחר היה למנות להם שיאמר כמו באלכסנדריא של מצרים שמניף בסודרין כדי שיענו אמן כדאמר במסכת סוכה. אלא פן יטעה אחר שמא לא יכוין מתי, לכך התירו לחזן לדבר ואמרו אמן, מפני שאמרו שהשומע והמשמיע צריך לכוין כר' זירא בראש השנה, ואמרינן בברכות גביל לתוריה גביל לתוריה אין בכך כלום. 
אמן א' אותיות הגרון מ' אותיות השפתים ן' אותיות סוף הלשון, לומר לך הקדוש ברוך הוא אחד ודבר חד א-ל אחד, א' נופלת מן אחד שהאחד ראש כל חשבון, והוא בראשית כל, וסוד ה' ליריאיו רוממות א-ל בגרונם כשיזכירוהו. מ' באמצע האותיות והשפתים נדבקים, כן מן הייחוד דבק שפתיך יהיו לך לבדך ואין לזרים אתך. ן' בראש הלשון, וכן דבש וחלב תחת לשונך, לכך גדול העונה אמן. 
יהא שמיה רבא מברך לעלם יהי שם ה' מבורך מעתה ועד עולם, בכל המקום אשר אזכיר את שמי אבא אליך וברכתיך, לפי שתברך שמי זכר צדיקו של עולם לברכה, ועזרא אמר ה' הגדול, זהו יהי שם ה' הגדול מבורך לעולם. לכך אמר דוד בדברי הימים לך ה' הגדולה, לפי שי-ה-ו-ה מידת רחמים ה' ה' א-ל רחום, זהו אני ה' הוא שמי, חנון ורחום ה' ארך אפים וגדול חסד. יהא שמיה שם י-ה רבא. 
יתגדל ואז יברכוהו הכל, ברוך ה' לעולם אמן ואמן, וירננו שנאמר י'שמחו ה'שמים ו'תגל ה'ארץ השם בראשי האותיות, ואז יהיה שמו גדול דכתיב נודע (בציון) [ביהודה אלהים] בישראל גדול שמו ויהי בשלם סוכו (ה' גדול) [ומעונתו] בציון, ממה שעושה שמו נודע גדול בגוים. מתי יוודע מלכותו כשיבנה בית המקדש, לכך סמך מקדש ה' כוננו ידיך ה' ימלוך לעולם ועד ואז יתגדל שמו, זהו יהא שמיה רבא מברך, ויברך כל בשר שם קדשו, ברוך ה' לעולם. לעלם ולעלמי עלמיא לעלם, לימות המשיח. ולעלמי, עולמות רבות לעולם הבא לכל צדיק וצדיק. עלמיא, אין קץ. 
יתברך לפי שאמרנו לעלם ולעלמי עלמיא עונה יתברך, כמו ברוך ה' אלהי ישראל מן העולם ועד העולם. ועוד, יתברך מוסב על יתקדש וכתיב ויברך כל בשר שם קדשו. וישתבח שפתי ישבחונך כן אברכך, שישתבח שמך [עמוד תלט] המבורך. ויתפאר ולתפארת תרגומו ולתושבחן. ויתפאר, יעשה לך שם תפארת, להתפאר שאין כמוהו, כמו התפאר עלי למתי אעתיר לך למען תדע כי אין כה' אלהינו, בלע"ז סורבניר"א, לכך סמך לתהילה ולשם ולתפארת, [ל]שם תפארתך, וכתיב והבית לבנות לה' להגדיל למעלה לשם ולתפארת לכל הארצות, זהו כי לא יהיה תפארתך, זהו לתפארת והנצח שיתפאר כי לו הנצחון. ויתרומם (את) [ועל] תפארת רום עיניו, שיתרומם שמו בעולם והכסא יתרומם. ויתנשא עתה ארומם עתה אנשא שיתנשא מלכותו, זהו והמתנשא לכל [ל]ראש לכל ראש אין כתיב אלא המתנשא לכל להיות לו לראש, פסק בין לכל לראש, לומר נבוכדנצר מלך מלכים ומלך בכיפה, וסנחריב ותמצא כקן ידי שהוא מתנשא לכל, הקדוש ברוך הוא מתנשא להיות לו לראש. ועוד, כל המתנשא לכל דבר ריש גרגותא שר האופים ושר המשקים הקדוש ברוך הוא ממנהו לראש. ויתהדר ומרומם ומהדר למלך שמיא כי הוד והדר לפניו בהדרת קודש ובמזמור שאחריו. ויתעלה מאוד נעלית וסמיך ליה ומהולל מאוד. והילול האחרון כמו דוד בסוף תהלים כל הנשמה תהלל י-ה, וכתיב ומהללים לשם תפארתך בגימ' ומהללי"ם לש"ם ארבע"ה אותיו"ת, לכך ויתהלל שמיה דקודשא. בריך הוא ויברך כל בשר שם קדשו. 
לעילא מכל ברכתא ושירתא ומרומם על כל ברכה ותהילה, לכך אמר דוד בסוף תהילים שירו לה' שיר חדש. תושבחתא שבח מפואר ומהולל. ונחמתא כביכול הקדוש ברוך הוא מתחרט כשאומרים שירות וברכות, אומר אילו היה הבית בנוי היו מנגנים שם ומשבחים שם ומתחרט על הגזירה, ועתה אנו אומרים על כל שירות וברכות ושבחות שנאמרו על הנחמות, ואשר אנו אומרים כמו שאנו אומרים שהחיינו וההלל ונחמתא שעתידין להיות. דאמירן בעלמא שיתחדשו יותר הוא מרומם עליהם, ומה שיאמרו לעתיד על מלחמת גוג ומגוג יהיה מבורך. ואמרו אמן כמו ויברך עזרא את ה' האלהים הגדול ויענו כל העם אמן ואמן. 
תתקבל לפי שרוצה לסיים התפילה אומר תתקבל, כמו יהיו לרצון אמרי פי אחר י"ח ברכות. תתקבל צלותהון שתהיה מקובלת תפילות ישראל. ובעותהון ותחינתם. דכל ישראל קדם אבוהון דבשמיא לפני אביהם שבשמים, כמו הוא יקראני אבי אתה, כרחם אב על בנים ריחם ה' על [עמוד תמ] יריאיו. שהתפלה אם עולה מן הלב אז יקבלנה סנדלפון בחפני אש ועושה כעין כתר ומלבישה באש מזוהרת, ומזכיר השם ועולה כנגד מיטטרון שר הפנים ומלבישה הוד בוהק מאש צחה, וכשעולה כנגד דמות יעקב אז הכתר מלובש באש מפוארת שאין עין יכול להסתכל בה מרוב ציהור, ואז כל בני מעלה אומרים קדוש וברוך, מיד הכתר מתרחב ומתנשא כנגד אש אכלה, זהו התפילה עולה ברומו של עולם, ואנו מתחננים לפניו שיהיו מקבלים תפילות ותחינות ישראל לפני הכבוד אבינו שבשמים, ואמרו אמן. 
יהא שלמא רבא לפי שפוטר עצמו מן התפילה אומר יהיה שלום גדול על ישראל שבסוף ברכת כהנים וישם לך שלום, לומר כשהתפילה סגורה אז שלום דכתיב בורא ניב שפתים שלום בגימ' תפיל"ה שגור"ה שלו"ם, שלום לרחוק ולקרוב בגימ' שלו"ם לשלי"ח ציבו"ר, וכתיב עם קרובו. יהא שלמא רבא מן שמיא כי כשיש שלום בין מלאכי מעלה אז שלום למטה, וכתיב צדק משמים נשקף, הוא שלום. וחיים לפי שאסור לאכול קודם שיתפלל לא תאכלו על הדם קודם שתתפללו על דמיכם, ואסור לעשות צרכיו, וכיוון תפילה מאריכין ימיו של אדם, אבל עיון תפילה הם מקצרין ימיו של אדם, ואנו סיימנו התפילה יהיה שלום ומותר לאכול, לכך אומר וחיים על כל ישראל, וכתיב וראה בנים לבניך שלום על ישראל, ואמרו אמן. 
עושה שלום במרומיו צריך לסיים בשלום כי אחרית לאיש שלום. ועוד, כשישראל טובים מלמטה אז העליונים מריקים להם צדק וטוב, דכתיב אמת מארץ תצמח וצדק משמים נשקף, לכך אומר במרומיו ואחר כך יעשה שלום עלינו ואחר כך על כל ישראל, כמו וראה בנים לבניך והדר שלום על ישראל. 
למה אומרים זה בלשון עברי, לפי שיש מלאכים שאין יודעין לשון ארמי, על כן אומרים עושה שלום במרומיו, שהמלאכים אש ומים ורוח ואין מזיקין זה לזה. ולמה תיקנו הקדיש בלשון ארמי, לפי שנעשה הקדיש בארץ ישראל, וכשעלו מבבל נעשה בלשון ארמי, שהרי כל לשון המשנה בלשון ארמי, העיד רבי יוסי בן יעזר על בית מטבחיא דכן, הלל אומר על דאטפת אטפוך. לפי [עמוד תמא] שהילל אומר זה ויוסי בן יועזר בפני כל הגולה שמדברין בלשון ארמית, וגם בירושלם רובם מדברים ארמית שהרי תרגום ירושלמי ארמי ומירושלמי עיקר הברכות, ובשביל שיבינו תיקנו קדיש לשון ארמית. ועוד, לפי שהקדיש תקנת אחרונים, לכך תיקנוהו בלשון ארמי שידעו שהוא תקנת אחרונים ולא מתקנת ראשונים, אבל יתגדל ויתברך לשון הקודש תיקנו. 
י' דברים כנגד י' דברות ב' לבד וח' לבד, ב' דיברות שמעו מפי הגבורה וח' מפי משה, לכך תיקנו סדר קדושה תרגום ועברי להודיע שלא תיקנוהו הנביאים והתנאים והאמוראים אלא תיקנוהו גאונים, וכן יקום פורקן מן שמיא. ואין מזכירין מי אמר, וקרא זה אל זה ולא הזכיר שם המלאכים, אלא יושב תהלות ישראל וקרא, לפי שמצאו במדרש ולא קרב זה אל זה שבחות של מלאכים עד שיגמרו ישראל תהילותם, לכך תיקנו סדר קדושה [עברי] וגם תרגום, להודיע שאינן תקנת תנאים אמוראים אלא גאונים תיקנוהו. 
אין אומרים בו ימלוך לפי שכתוב בפסיקתא קדוש אומרים השרפים ברוך אומרים החיות, אבל המלאכים אומרים כולם ועומדים כל צבא השמים העליונים על רגליהם ואומרים יחדיו ימלוך ה' לעולם, לפיכך אין אומרים אותו מיושב אבל מעומד, שאנו אומרים כשם שמקדישין אותו והם עומדים כולם, לכך אומרים ימלוך מעומד ולא מיושב. 
יתגדל ויתקדש ויתנשא ויתהדר ויתעלה ויתהלל כנגד ב' דיברות שבמשנה תורה י' שמות, וכנגד ז' קולות שבהבו לה' בני אלים, אומרים ז' פעמים ביום שבע ביום היללתיך, וז' ברכה אצל שם: וברוך שם כבודו לעולם, שירו לה' ברכו שמו, הודו לו ברכו שמו, לדוד ברכי נפשי את ה' וכל קרבי את שם קדשו, יהי שם ה' מבורך, ואברכה שמך לעולם ועד, ויברך כל בשר שם קדשו. וי' לשונות של שבח נאמר בספר תילים וסיימו בי' הללויות. ועוד ח' תמני אפיא וב' לפניו אשרי איש ירא ה', אודה בכל לבב. ולפי שאמר ב' אלפא ביתות ואחר כך יהי שם ה' מבורך מעתה ועד עולם ז' תיבות, כן יתגדל ויתקדש ואחר כך יהא שמיה רבא ז' תיבות. ומזכירים ג' פעמים שם: יתגדל ויתקדש שמיה כנגד מהולל שם ה', יהא שלמא רבא עושה שלום והוא יעשה שלום, כנגד והתענגו על רוב שלום, ורוב שלום עד בלי ירח, שלום רב לאהבי תורתיך, וג' שאלו שלום ירושלם, יהי שלום [עמוד תמב] בחילך, אדברה נא שלום בך, והמטים עקלקלותם יוליכם ה' את פועלי האון שלום על ישראל, וראה בנים לבניך שלום על ישראל, ליתן שלום בין האומות ושלום מן המזיקים ושלום בין זה לזה, וג' תפילות ביום. 
וכשיוצאין מבית הכנסת נותנין שלום זה לזה, לפי ה' יברך את עמו בשלום וסמיך ליה חנוכת הבית, וכן אדברה נא שלום בך אצל הבית, וכן וישם לך שלום להקים את המשכן, וכן כהן גדול ביום הכפורים נותן שלום ונותנין לו שלום לכך נותן אדם לחבירו שלום. 

פירושי סידור התפילה לרוקח [עח] מעריב ערבים 
========================================== 
[עח] מעריב ערבים 
(סודות התפילה) 
ברכו ד' תיבות נגד ד' פסוקים ברוך ה' אלהי ישראל מן העולם וכו'. ברוך ה' המבורך נגד ד' אלו נאמר ברכו את ה' אלהיכם. 
אשר בדברו ס' תיבות נגד ס' תיבות מן יושב בסתר עליון עד מחסי בתראה. וי"א פסוקין שראשן וסופן נו"ן אין בהם ס', לומר אין שטן מסטין לקרוא הפסוקים כל יום. כל א"ב בברכה זו לבד ט' נעלם, לומר ט' פעמים שינה יום ולילה, במבול א' במצרים חושך ב' יעקב כי בא השמש ג' ויזרח לו השמש ד' ולמשה ה' וליהושע ו' ולאחז ז' ולחזקיה ח' ולנקדימון בן גוריון ט'. 
למעריב. והוא רחום יכפר עון ולא ישחית הקב"ה שהוא רחום על כן נקרא "ה'" שהוא מידת רחמים, יכפר עון ימחה עון, כמו אכפרה פניו במנחה, כמו כפר ידיה, כפורי זהב, שמקנח [את] העון זהו לשון כפרה. ולא ישחית, שלא יחבל עמו. והרבה להשיב אפו, כמה פעמים השיב אפו. ולא יעיר [עמוד תמג] כל חמתו, עלינו כלל, כמו אין לשפחתך כל בבית כל מה שיש בבית לבני אדם אין לשפחתך. 
והוא רחום י"ג תיבות, [ו]אומרים אותו ג' פעמים בהשכמה בזמירות א', ולפני תהילה ב', ובסדר קדושה ג', הרי י"ג תיבות ג' פעמים הם ל"ט, לכפר [על] המחוייב ל"ט מכות מלקות דכתי' ונקלה אחיך לעיניך, אחי"ך מכות, וכשמלקין אותו גדול שבדיינין קורא והפלא ה' את מכותך ג' פעמים, ובהפלא י"ג תיבות בפסוק, והקב"ה זוכר זכות ג' אבות שבהם י"ג אותיות אברה"ם יצח"ק יעק"ב, וזוכר [י"ג תיבות] י"ג מידות ה' ה' א-ל רחום עד ונקה, וזוכר י"ג מידות שהתורה נדרשת בהן. נגדן י"ג תורה במשלי, וי"ג בוהחכמה מאין תבא כגון סגור כסף עד ופנינים, וי"ג בני במשלי, י"ג אש ואשו בואתחנן, וי"ג אור מבראשית עד ויכולו. והוא רחום שאומר' בערב אין זה מן המניין, תדע ביום טוב ובשבת אין אומ' אותו, ולפי שמלקין בין מנחה למעריב, אומ' והוא רחום יכפר עון ולא ישחית והרבה שיש בו י"ג תיבות לזכור זכות אבות. 
ה' הושיעה המלך יענינו ביום קראינו ה' רחמן הושיעה נא. המלך הגדול, יענינו ביום [ה]נקרא לפניו. ה' הושיעה ו' תיבות כנגד ו' גליות סנחריב ג' נבוכדנצר ג'. ו' אדון כל הארץ בקרייה, כשיושיענו כל הארץ נחסה בצל כנפיו, ובתילים ו' פעמים צל ו' פעמים כנפיך, ובשיר השירים ו' פעמים כלה. 
[עמוד תמד] ברכו את ה' המבורך ד' תיבות אומ' החזן בקול רם בכוונת לבו נגד ד' פסוק' ברוך ה' אלהי ישראל מן העולם ועד העולם בקרייה, והקהל עונין בקול רם ברוך ה' המבורך לעולם ועד כנגד ד' אלו, ואומ' ברוך את ה' אלהיכם מן העולם ועד העולם, ואין בו אלהי ישראל כי אם ברכה ומן העולם ועד העולם. 
ברוך אתה ה' אלהינו מלך העולם אשר בדברו מעריב ערבים בדיבורו קורא לעת ערב שיעריב, לפי שהיום והלילה מתערבין קורא ערב, וכתי' בדבר ה' שמים נעשו וברוח פיו כל צבאם, וכתי' שאו מרום עיניכם וראו מי ברא אלה המוציא במספר צבאם לכולם בשם יקרא, בין הערבים מתרגמינ' בין שמשיא. בקר תחילת ב' דגש, על שם כצאת השמש בגבורתו, ערב סופו ב' ורפה, על שם כי רפה היום, שהקב"ה אומר למלאכים הרפו חבלי השמש, זהו בדברו מעריב ערבים. 
בחכמה פותח שערים לסוף העולם כלפי חוץ יש בעובי הרקיע דלתות וכלפי העולם חלון קצר, וכשהולכת החמה חוץ לעולם בדלתות שערי מזרח אז עמוד השחר, וכשהולכת אצל החלון שכלפי העולם אז הנץ החמה, זהו בחכמה פותח שערים שיכנ(ו)ס בהם החמה להאיר על הארץ, זהו הא-ל הפותח בכל יום דלתות שערי מזרח, כך /במקור יש שרטוט/. 
בתבונה משנה עתים שהקב"ה עמו חכמה ותבונה ופותח שערים שיש בעובי הרקיע, ומשנה עתים כאשר עמו התבונה עתים לטובה ועתים לרעה עתים למטר עתים לחמימות עתים לקרירות, וכתי' והוא מהשנא עידניא וזימניא, ידע מה בחשוכא, [ו]לכך תיקנו ב[תפילת] ערבית משנה עתים ולא בשחרית. 
ומחליף את הזמנים עתה הולך נכון אור יום ולפי שעה מחליף הזמן, זהו שיסד ר' יהודה הקשטולי הפייט הספרדי הזמנים משתנים והודו לא ישתנה, אע"פ שהזמן משתנה ובכבודו כתי' שחורות כעורב, וכתי' רישיה כעמר נקי, הוד כבודו לא ישתנה, אך וביד הנביאים אדמה כפי שעת הצורך. [עמוד תמה] ומסדר את הכוכבים במשמרותם ברקיע כרצונו הקב"ה מסדר את הכוכבים במקומם, כי הרקיע חלוק לי"ב תקראות כנגד י"ב מזלות, [ו]חנכ"ל שצ"ם חדרים ברקיע, לה' מהם יש להם כב' בתים ולב' א' א' כדמשמע בספר המזלות, וז' כוכבים למעלה וה' למטה כדמשמע בברייתא דשמואל, התקשר מעדנות כימה או מושכות כסיל, ונהר דינור מגלגלם ברתיחתו כקדירה רותחת שהופך הכל, כן נהר דינור שברקיע מגלגל הכוכבים והמזלות, ויש לומר ב' נהר דינור הם: אחד יורד מן זיעת החיות כדאית' בחגיגה, ואחד ברקיע השיני כדאמ' בהרואה אילמלא זנב כימה בדינור אין אדם ניצול מפני הקור. ולכל מזל ומזל יש לו עלייה לבד, כי מן הרקיע יוצאין כמו קורות ובולטות והם כעליות זהו שנ' המקרה במים עליותיו, ולמעלה מן הקורות כיפות יפות בזיו הוד. והכוכבים יומם ולילה ברקיע אך אור השמש מכהה אורם ואין ניכרין, כאדם הנותן אש בחמה ביום ואין נראה למרחוק, וגחלים לוחשות באור החמה כאפר לבן מפני אור הצלול שהחמה מכהה הכל, לכך אין נראין גחלים ולהבה וכוכבים ברקיע, ולפי שהמים העליונים מים קרים מאד נבראו הכוכבים הקטנים שאין מאירין [כל כך] והם אש להפג קרתם, ובבוקר כשהאור מאיר נראה כיורה הכוכב ונופל מפני זוהר היום, שהכוכב הלז נראה אורו כהה כיורה בחץ, כי הכוכב ילך ממסילתו מרוב כוחו נועץ הכוכב בעובי הרקיע כמסמר בקורה, זהו מרוב אונים ואמיץ כח ואיש לא נעדר. ועשה שבילים לכוכבים ברקיע לילך ונתונים בעובי רקיע התחתון להאיר על הארץ, והיודע לראות במזלות ידע כל אשר יהיה בארץ בין טוב ובין רע, לדעת כי ה' הוא האלהים יודע הכל כי הוא בראם ברוח פיו ומוציא במספר צבאם. והרקיע השיני חלוק לז' עליות ונתונים בהם במשמרותם שצ"ם חנכ"ל, והם מחלקים לז' ארצות. ולכל כוכב וכוכב יש לו שם לבד דכתי' המוציא במספר צבאם לכולם בשם יקרא, וכתי' לכולם שמות יקרא, כלומ' אע"פ שאין מספר לגדודיו לכולם קרא שמות, אבל אין לכוכב כי אם שם אחד. ואם תאמר מאחר שאיש לא יעדר למה מונה אותם. [עמוד תמו] לפי שהם לפניו חביבים, שמלמד בהם לאדם תבונה מונה אותם כל שעה, וכתי' וכמצבייה עב(י)ד בחיל שמייא, זהו מסדר את הכוכבים ברקיע כרצונו. 
בורא יום ולילה ברא מידת יום ולילה, וברא היום מנהר דינור והלילה מחשכת עביו. גולל אור מפני חושך גולל האור יחד מפני שיהא חושך עוטה כשלמה אורה. וחושך מפני אור כמו המימיך ציוית(ה) בוקר ידעתה שחר מקומו, כי תקחנו אל גבולו, ועל ידי וילון מחדש בכל יום מעשה בראשית נכנס בתיקו שחרית ויוצא ערבית מתיק שלו, זהו הנוטה כדוק שמים. 
מעביר יום ומביא לילה מאסף האורה אליו ומעריב השמש ומביא הלילה. ומבדיל בין יום ובין לילה כדכתי' (ו)להבדיל בין היום ובין הלילה. ה' צבאות שמו לפי שכת' ה' צבאות ה' שמו, וחפרה הלבנה ובושה החמה כי מלך ה' צבאות, לכך תיקנו ומבדיל בין יום ובין לילה ה' צבאות שמו. א-ל חי וקיים תמיד ימלך עלינו לעולם ועד לפי שכתו' בו כי מלך ה' צבאות בהר ציון, תיקנו כאן מלכות. אל חי וקיים תמיד ימלוך עלינו [לעולם ועד], ברוך אתה ה' המעריב ערבים. 
ומה שאומ' א-ל חי וקיים תמיד ימלוך, לפי שכתו' בדניאל די הוא אלהא חייא וקיים לעלמין ומלכותיה די לא תתחבל מלכותך, מלכות כל עולמים. 
ואומ' ביום ד' פעמים חי וקיים, ואילו הן: ברוך חי לעד וקיים לנצח א', למלך א-ל חי וקיים זמירות יאמרו ב', ברכות והודאות למלך א-ל חי וקיים ג', א-ל חי וקיים תמיד ימלוך ד', כנגד ד': ואמרתי חי אנכי לעולם א', די הוא אלהא חייא וקיים לעלמין ב', ולחי עלמא שבחת והדרת ג', וישבע בחי העולם כי למועד ד'. וכנגד ד': ושנותיך לא יתמו א', [ב]דור דורים שנותיך ב', אם שנותיך כימי גבר ג', מספר שניו ולא חקר ד'. כנגד אילו ארבעה דברים שאין לשאל מה למעלה ומה למטה ומה לפנים ומה לאחור. ד' מלכו בכיפה במגילה עם שלמה. ד' פעמים אומ' ביום חי, מנינו ד' חי וקיים וד' חי לעולם בפסוקים, אבל ד' חי אומ' ואילו הן: ברוך חי לעד וקיים לנצח א', יחיד [עמוד תמז] חי העולמים ב', מלך א-ל חי העולמים ג', דברי אלהים חיים ומלך עולם ד'. למלך א-ל חי וקיים ה', והודאות למלך א-ל חי וקיים ו', א-ל חי וקיים תמיד הוא ימלוך ז', כנגד ז' בתורה: חי אנכי לעולם א', חי אני וימלא כבוד ה' [את כל הארץ] ב', חי אני נאם ה' ג', קול אלהים חיים מדבר ד', באר לחי רואי ה', באר לחי רואי ו', באר לחי רואי ז'. שבע ביום היללתיך ז' פעמים אומ' ביום יהא שמיה רבא. 
מעריב ערבים א', בורא יום ולילה ב', גולל אור מפני חושך ג', וחושך מפני אור ד', מעביר יום ומביא לילה ה', ומבדיל בין יום ובין לילה ו', המעריב ערבים ז', הרי ז' כנגד אילו ז': והלילה אמר הורה גבר א', הלילה ההוא יקחהו אופל ב', אופל אל יחד ג', הנה הלילה ההוא ד', יחשכו כוכבי נשפו ה', יקו לאור ואין ו', ואל יראה בעפעפעי שחר ז'. וכן ז' חושך וצלמות עיפתה כמו אופל צלמות ולא סדרים ותופע כמו אופל. ולפי שהיום לוקח מן הלילה והלילה מן היום, לכך צריך להזכיר מידת יום בלילה ומידת לילה ביום, וכן עושה שחר (ו)עיפה, וכת' ויהי ערב ויהי בקר אע"פ שלא ברא בערב כלום, הזכירם יחד כדי להזכירם יחד, ולפי שיש בריות רואות ביום ולא בלילה ויש בלילה ולא ביום, לכך צריך להזכיר מידת לילה ביום ומידת יום בלילה. 
מעריב א', ערבית ב', המעריב ג', ערבים ד', הרי ד' כנגד יום ד'. וד' לילה לאור יום א', לממשלת היום ב', להבדיל בין היום ג', ולמשול ביום ד', וד' לילה ולחושך קרא לילה א', לממשלת הלילה ב', ובין הלילה ג', ובלילה ד'. כנגד ד' משמרות ביום וד' משמרות בלילה, וכן והלילה אמר הורה גבר א', הלילה ההוא יקחהו אופל ב', הלילה ההוא יהי גלמוד ג', כוכבי נשפו ד'. וכן תיקנו במנחה מאימתי קורין את שמע בערבין א"ב בערבין ג' ובערב ד', בורא יום א' ולילה א', המעביר יום ב' ומביא לילה ב', ומבדיל בין יום ובין לילה ג', הרי ג' יום וג' לילה, כנגד ג' בוקר בפלגש בגבעה וג' לילה באיוב, ויתע(ו)ללו בה כל הלילה עד הבוקר א', ותבא האשה לפנות הבוקר ב', ויקם אדוניה בבקר ג'. וכן ג' והלילה אמר הורה גבר א', הלילה ההוא יקחהו אופל ב', הלילה ההוא יהי גלמוד ג'. וכן במשנה בערבין א', בערב ב', ובערב ג'. וכן ג' יציאת מצרים בלילות א', יציאת מצרים בלילות ב', כל ימי חייך הלילות ג'. וג' להבדיל בין היום ובין הלילה א', לממשלת היום ולממשלת הלילה ב', ולמשול [עמוד תמח] ביום ובלילה ג'. כנגד ג' משמרות ביום וג' בלילה, וג' בעמוס עושה שחר עיפה א', הופך לבוקר צלמות ב', ויום לילה החשיך ג'. בקר א', שחר ב', צפרא ג'. 
גולל אור מפני חושך וחושך מפני אור הרי ב' פעמים אור וב' פעמים חושך, כנגד ויבדל אלהים בין האור ובין החושך א', ולהבדיל בין האור ובין החושך ב'. ה' לשון יום וה' לשון לילה, ג' יום וב' אור ג' לילה וב' חושך, כנגד כל הלילה עד הבוקר א', וישלחוה כעלות השחר ב', ותבא האשה לפנות הבוקר ג', אדוניה שם עד האור ד', ויקם אדוניה בבקר ה', לכך ידעתה שחר מקומו וקרינן השחר מקומו ה'. ה' שחר במשנה מאימתי קורין את שמע בשחרית, תכלת ללבן א', תכלת לכרתי ב', זאב לכלב ג', בין החמור לערוד ד', שיראה את חבירו ה', הרי ה' עניני שחר. וכן ה' עניני ערב: [ו]הלילה אמר הורה גבר א', הלילה ההוא ב', יקחהו אופל ג', הלילה ההוא יהי גלמוד ד', כוכבי נשפו ה'. 
מעריב א' כנגד מאורות א' ב'. פותח ב' מאורות ג' ד'. משנה ג' מאורות ה' ו'. ומחליף ד' מאור ז'. ומסדר ה' מאור ח'. בורא ו' להאיר ט'. גולל ז' להאיר י'. (ומעריב) [ומעביר] ח' אור י"א. ומבדיל י', המעריב י"ב. כל א' ב' בברכת מעריב ונעלם ט', לומר ט' פעמים שינה יום ולילה: במבול חמה ממערב למזרח א', מצרים החשיך ב', יעקב כי בא השמש ב' שעות ג', ויזרח לו השמש ב' שעות ד', ולמשה ה', וליהושע ו', ולאחז ז', ולחזקיה ח', ולנקדימון בן גוריון ט'. וט' עניני לילה בברכה זו: המעריב א', ערבים ב', ולילה ג', חשך ד', וחשך ה', לילה ו', ולילה ז', המעריב ח', ערבים ט'. אין לילה פחותה מט' שעות. 
במשמרותיהם ברקיע כרצונו והעלים ט', כל ט' דברים שברקיע ברצונו הם, ואילו הן: מן השמים א', במרומים ב', כל מלאכיו ג', כל צבאיו ד', שמש ה', וירח ו', כוכבי אור ז', שמי השמים ח', והמים ט'. ואמר במשמרותיהם ברקיע, ט' רקיע במעשה בראשית, ואילו הן: יהי רקיע א', את הרקיע ב', מתחת לרקיע ג', מעל לרקיע ד', לרקיע (ה)שמים ה', ברקיע השמים [עמוד תמט] ו', ברקיע השמים ז', רקיע השמים ח', רקיע השמים ט'. כנגד ז' רקיעים ורקיע שעל גבי החיות וענן אבק רגליו הרי ט'. וסמך אצל מעריב ערבים תורה ומצוות וחוקים, ללמוד התורה מט"ו באב של חמה עד ט"ו באייר ולמד יום ולילה, הם ט' חדשים, לכך נעלמה ט' במעריב ערבים. 
בברכה זו ס' תיבות, כתיבות מן יושב בסתר עליון עד מחסי בתראה ס' תיבות. וי"א פסוקים שראשן נ' וסופן נ' אין ס', לומר אין סטן מסטין לקרוא אותן פסוקים, לכך תיקנו ס' תיבות בזאת [ה]ברכה. 
בכאן ג' לילה: בורא יום ולילה א', המעביר יום ומביא לילה ב', ומבדיל בין יום ובין לילה ג', כנגדן מן יושב בסתר עליון עד מחסי בתראה אומר לה' מחסי א', ותחת כנפיו תחסה ב', כי אתה ה' מחסי ג'. וכן בצל שד-י א', באברתו ב', יסך לך ג'. יתלונן א', לילה ב', באופל ג'. והלילה ג' משמרות, ולמאן דאמר ד' משמרות נגדן יסך לך א', מחסי ב', כנפיו תחסה ג', אומר לה' מחסי ד'. לכך כנגד מן יושב בסתר עליון עד מחסי בתראה ס' תיבות, תיקנו ברכה זו תיבות כס' אותיות שיש בברכת כהנים, וכתוב שישים גבורים סביב לה. 

פירושי סידור התפילה לרוקח [עט] אהבת עולם 
======================================== 
[עט] אהבת עולם (סודות התפילה) 
אהבת עולם מ"ו תיבות כנגד ועתה ישראל מה ה' אלהיך כ"ו תיבות, ופסוק והיה אם שמוע ך' תיבות הרי מ"ו תיבות. כל הא"ב בו לבד ז' נעלם נגד ז' אהב[ו]ת שחייב לאהוב הקב"ה יותר מהם, ואילו הן: אהבת אשה, ובניו, ובנותיו, ממון, מטעמים, רעהו, בהמון. 
אהבת עולם בית ישראל עמך אהבת דכתיב אהבת עולם אהבתיך על כן משכתיך חסד, לפי שאהבת עולם אהבתיך על כן משכתי אותך חוט של חסד בעבור תורתי שאת לומדת, דכתיב יומם יצוה ה' חסדו ולפי שבלילה שירו עמי, שירה כתיב, כנגד ה' חומשים, והתורה נקראת חסד ותורת חסד על לשונה, זהו אהבת עולם בית ישראל עמך אהבת, לפי מה שנתת להם תורתך. 
[עמוד תנ] תורה ומצוות חוקים ומשפטים אותנו לימדת תורה ומצוות הם מצוות שיודעים טעמם, ומשפטים הם הדינין, דיני ממונות ודיני נפשות. אותנו, דכתיב וזאת המצוה החוקים והמשפטים אשר צוה ה' אלהיכם ללמד אתכם. 
על כן ה' אלהינו בשוכבינו ובקומינו נשיח בחוקיך כדכתיב ושננתם לב'ניך ודב'רת ב'ם ב'שב'תך ב'ב'יתך וב'לכתך ב'דרך ב'שכב'ך וב'קומך. נשיח בחוקך, נגיד, כמו ואשיחה בחוקיך. י"ב ביתי"ן כנגד י"ב שעות ביום, י"ב ביתי"ן הרי כ"ד כנגד כ"ד שעות היום והלילה, והגית בו יומם ולילה. 
ונשמח בדברי תורתך ובמצותך לעולם ועד כי הם משמחי לב. כי הם (חייך) [חיינו] ואורך ימינו ובהם נהגה יומם ולילה לפי שהם חיינו, דכתיב כי הוא חייך ואורך ימיך, וכתיב והגית בו יומם ולילה. 
ואהבתך אל תסיר ממנו לעולמים הואיל ואהבת עולם אהבתנו. ברוך אתה ה' אוהב עמו ישראל כדכתיב באהבת ה' את ישראל לעולם, וכן כתוב כי נער ישראל ואהבהו, ואהב את יעקב א', עמך אהבת ב', ואהבתך אל תסור ג', אוהב עמו ישראל ד', הרי ד' אהבות. וד' תורה א', ומצות ב', חוקים ג', ומשפטים ד'. וד' לעם א', ולשם ב', ולתהילה ג', ולתפארת(ך) ד'. ומשתחווים ד' פעמים בתפילה להקדוש ברוך הוא. וד' פעמים נקרא יעקב ישראל: לא יעקב יאמר עוד שמך כי אם ישראל א', לא יקרא שמך עוד יעקב כי אם ישראל יהיה שמך ב', כמספר שבטי בני יעקב אשר היה דבר ה' אליו [לאמר] ישראל יהיה שמך ג', וכתיב וכתורה וכמצוה אשר צוה ה' את בני יעקב אשר שם שמו ישראל ד', לכך תיקנו ד' אהבות. וד' תורה, מצות, וחוקים, ומשפטים, כנגד ד' תורה זה אחר זה במלאכי תורת אמת היתה בפיהו א', ותורה יבקשו מפיהו ב', רבים בתורה ג', ונושאים פנים בתורה ד'. וכן ביהושע ד' ככתוב בספר תורת משה א', כל דברי התורה ב', משנה תורת משה ג', בספר התורה ד', הרי ד' [תורות] כנגד ד' ביד כל אחד מישראל כדאיתא בעירובין בפרק הדר עם הנכרי. ד' מידות בלומדים, ד' מידות ביושבי לפני חכמים, ד' דלתי"ן בא"ב לשקוד על דלתותי יום יום, וד' למידין בא"ב כנגד אז ראה א' ויספרה ב' הכינה ג' וגם חקרה ד'. על כן כל איש הירא יחזור הלכה ד' פעמים ולא יפחות ויזכור בטוב. 
תורה א' תורתך ב', מצות א' מצותיך ב', חוקים א' חוקיך ב', כנגד ב' תורה בכתב ותורה בעל פה. וכן במלאכי ב' גבי תורת פיהו וב' בלא פיהו, וביהושע [עמוד תנא] ב' ספר תורה וב' תורה בלא ספר, וב' תורה וב' מצות וב' חוקים בודוי עזרא, ושם כתיב ותתן להם משפטים ישרים ותורות אמת חוקים, ומצות טובים מצות וחוקים ותורה ציוית להם ביד משה עבדך. 
ד' אהבות כאן: אהבת עולם א', עמך אהבת ב', ואהבתך ג', אוהב עמו ד', כנגד ד' בשיר השירים סמוכים: בקשתי את שאהבה נפשי א', אבקשה את שאהבה נפשי ב', את שאהבה נפשי ראיתם ג', שמצאתי את שאהבה נפשי ד'. כנגדן אומר בהשכמה ואהבת את ה' אלהיך א', לאהבה את ה' אלהיך ב', וכן בערב הרי ד'. ופעם אחת במיטה ואהבת את ה' אלהיך, כנגד א' בראש שיר השירים הגידה לי את שאהבה נפשי, הקדוש ברוך הוא יותר מהם ואילו הן אהבת. 
באהבת עולם מ"ו תיבות, כנגד ועתה ישראל מה ה' אלהיך שואל מעמך כ"ו תיבות באותו פסוק ובו ולאהבה אותו, והיה אם שמוע תשמעו אל מצותי אשר אנכי מצוה אתכם היום לאהבה כ' תיבות באותו פסוק, הרי מ"ו. 
כל א"ב בברכה זו ונעלם ז' כנגד ז' אהבות שצריך לאהוב הקדוש ברוך הוא יותר מהם, ואלוהן: אהבת אשה א', אהבת בניו ובנותיו ב', אהבת ממון ג', אהבת ימים ד', אהבת מטעמים ה', אהבת רעהו ו', אהבת ממון ז', או בניו ובנותיו חשוב ב' הרי ז', לכך אין ז' באהבה רבה ובאהבת עולם. כל הירא את דבר ה' אינו חושש לא באהבת אשתו ולא בשעשועי ילדיו, כי אם ברשפי אש שלהבת שמים, והוא ילונו בעמלו מתת אלהים הוא. 
אוהב עמו ישראל מיד קורין קרית שמע, וכן בבוקר הבוחר בעמו ישראל באהבה מיד קורין קרית שמע, כי אהב"ה בגימטריא אח"ד, זהו את ה' האמרת היום, אתם עשיתם לי חטיבה אחת בעולם. האמרת לשון אמרת חלוקו, כלומר אימרה יפה. אהב"ה פעמים כתוב בתורה אהבה, לכך סמך אהבה לקרית שמע, שיש לאהוב הקדוש ברוך הוא בכל רמ"ח איבריו דכתיב כל עצמותי תאמרנה ה' מי כמוך, לכך בקרית שמע רמ"ח תיבות עם אמן, א-ל מלך נאמן. כל אדם אשר בו רוח חכמה ובינה אל יחוש בתענוגי העולם מה יועיל לו, ואל ידבר דברים בטילים כאשר אמר אב החכמה ודברת בם ולא בדברים בטילים, כי אם רק ביראת ה' כל היום. 

פירושי סידור התפילה לרוקח [פ] אמת ואמונה 
======================================== 
[פ] אמת ואמונה [עמוד תנב] (סודות התפילה) 
אמת ואמונה עד ואמרו כולם קי"א נגד קי"א פסוקים בויקרא אל משה. מי כמוך באלים י"ב תיבות נגד י"ב שבטין, ונקרע הים לי"ב קרעים. מלכותך ראו בניך י"א תיבות נגד י"א תיבות בפסוק ובני ישראל הלכו ביבשה וכו'. ה' ימלוך לעולם ועד ד' תיבות ג' מלכו בכיפה והרביעי הקב"ה עליהם. ונאמר כי פדה ט"ו תיבות נגד ט"ו והקימונו עלינו ז' רועים וח' נסיכים. 
מן אמת ועד גאל ישראל [קנ"ג] תיבות נגד ק"כ ימים שהיה משה בהר מ' ימים ללוחות הראשונות מ' לתפלה מ' ללוחות האחרונות, ונשאר ג"ל עיני ואביטה, ול"ג לוחות בקרייה בתורה ל"א, ובמלכים א', ובדה"י א', קנ"ג תיבות בפרשת העגל. 
אמת ואמונה כל זאת קיים עלינו לפי שכתוב וה' אלהים אמת, אומר אני ה' אלהיכם אמת. ונקרא "אלהים אמת" לפי שבכל שמותיו שאין נמחקין אין הברות אֻו, לפי שׁה"אֻו" נקרא שור"ק ושר"ק אותיות של שק"ר, כי הוא א-ל נאמן, י-ה-ו-ה, א-ד-ני, א-להים, א-ל, אלהיך, אלהיכם, אה-יה אשר אה-יה, שד-י, צבא-ות, אמרינן בפרק שבועות העדות שאין נמחקין, הרי אין בהם שורו"ק. אל תשיבני "אלהינו" כי "נו" אינו שורש השם, כי הפירוש אלהי שלנו, אבל אילו נמחקין חנון וכיוצא בו יש בהם שורו"ק. והוא א-ל נאמן, ובחר בבני אברהם יצחק ויעקב שרה רבקה רחל לאה בלהה זלפה שאין בהם שורו"ק, זהו כולו זרע אמת, ונתן להם תורת אמת שתחילתה בראשית ברא אלהים את השמים ואת הארץ, והתחלת הדברות אנכי ה' אלהיך אשר הוצאתיך מארץ מצרים מבית עבדים אין בהם שורו"ק. וצוה להם הין צדק יהיה (לך) [לכם], שהרי אחד, שנים, שלשה, ארבעה, חמשה, ששה, שבעה, שמונה, תשעה, עשרה, עשרים, שלשים, ארבעים, חמשים, ששים, שבעים, שמונים, תשעים, מאה, מאתים, אלף, אלפים, ריבוא, רבוון, אין בהם שורו"ק. ונתן לנו ה' הברות נוטריקון אֻו, אַה, אִי, אֵי, אוֹ, כנגד ה' חומשים. וכנגד א' ה' ח' ע' בגרון, ב' ו' מ' ף' בשפתים וסימניך בפו"ם, ג' י' ח' ק' בבליעה, ד' ט' ל' נ' ת' בראש הלשון ובחיך, ז' ס' צ' ר' ש' בשינים, הרי ה' מקומות. אבל חט"ף אפילו נער בן יומו ובהמה [עמוד תנג] צועקים אֵא נחטפת בלשון, והברת אוֹ באחרונה, לומר אני ראשון ואני אחרון. ואוֹ למעלה, מה שאין כן בשאר נקודות רם על כל גאים ה', גבוה מעל גבוה שומר. ואֻו לפניו, לפי שלוחות ראשונות נשתברו עבור שקר שבגדו בעבודה זרה, והבתים נשרפו עבור שקר, אם יש איש מבקש אמונה ואסלח לה, לכך בראשית בית שנקרא ראש, דכתיב כסא כבוד מרום מראשון מקום מקדשינו, נחרב לפי שאין אמת. ברא' אלהים' את' הרי אמת, ואחר כך כתיב השמים לשון שמים, וא"ת האר"ץ אותיות ואת הארץ מה שנאמר לדניאל ואתה לך לקץ, נאמר לו אלף מאתים ותשעים זהו אר"ץ. וסמך לו והארץ והחדשה, לאחר ימות המשיח. לפי שהוא א-ל נאמן, אני אומר אני ה' אלהיכם אמת. 
ומה שאומר' אמת ואמונה בלילה, לפי שכתוב חדשים לבקרים רבה אמונתך. כלומר מה שאתה מחדשינו בכל בוקר, שתחזיר נשמתינו בנדן גופה יודעין אנו רבה אמונתך לתחיית המתים. ולפי שהקדוש ברוך הוא מתעטר בכתר שכתוב עליה חסד בכל בוקר וכתר שכתוב עליה אמונה בלילה, תיקנו לומר אמת ואמונה בלילות, על שם להגיד בבוקר חסדך ואמונתך בלילות. 
אמת ואמונה כל זאת שאמרנו ה' אחד. קיים עלינו מה קיים עלינו, כי הוא ה' אלהינו ואין זולתו אין אלהים מבלעדיו כדכתיב אני ה' ואין [עוד] זולתי, וכתיב ה' אין כמוך ואין אלהים זולתך. אנחנו ישראל עמו כדכתיב דעו כי ה' הוא אלהים הוא עשאנו ולא אנחנו עמו וצאן מרעיתו, ולא אנחנו כתיב וקרינן ולו אנחנו, כלומר אפילו לא אנחנו שאנחנו פשענו, לו אנחנו עמו ובניו, בין כך ובין כך קרואים לו בנים, כדאמרינן בפרק קמא דקידושין. 
הפודינו מיד מלכים מיד פרעה כדכתיב ויפדך ה' אלהיך משם, ומיד כל המלכים אשר משלו בנו. הגואלינו מלכינו מכף כל העריצים [עמוד תנד] שגאל אותנו מכף כל אויבינו, ומיד עריצים פדאנו. הא-ל הנפרע לנו מצרינו שנקם לעינינו מצרינו. והמשלם גמול לכל אויבי נפשינו ששילם בראשם גמול אשר פעלו ממנו לנו. הפודינו א', הגואלינו ב', האל הנפרע ג', והמשלם ד', כנגד ד' גליות שיפדינו ויפרע מהם, וכתיב כעל גמולות כעל ישלם, וכתיב קול ה' משלם גמול לאויביו. 
העושה גדולות עד אין חקר ונפלאות עד אין מספר פסוק הוא באיוב, וסמכו אל עושה עש כסיל וכימה והררי תימן שמדבר משמים וארץ שעושה בהם כרצונו, מזכיר שם מנהיגיהם "עש" "כסיל" ו"כימה", שמנהיג בהם העולם, ומשנה עתים ומחליף הזמנים לכך סמך עושה גדולות מהשנא עידניא, בהם שהם נפלאות. ובכאן לכל אויבי נפשינו העושה גדולות כלומר כשישלם שבעתים אל חיק אויבינו יודוהו כל הארץ. העושה גדולות עד אין חקר שאין ברייה יכולה לחקור אותם. ונפלאות שאין ברייה יכולה לספור אותם, שהרי אם ילכו שנים יחד גוים מדברים עלי רעה ואין מזיקים לי, אין לך פלאות גדולות כאלה. לכך סמך תימן עושה גדולות עד אין חקר, אלוף תימן אף על פי שאנו בתימן, עושה גדולות עמנו שאף על פי מחשבים עלינו רעה. 
השם נפשינו בחיים ולא נתן למוט רגלינו להתמוטט, לימעד אשורינו ולמוט פעמינו. ולא עוד אלא המדריכינו על במות אויבינו ואתה על במותימו תדרוך. וירם קרנינו על כל שונאינו ותרם כראם קרני, תרוממנה קרנות צדיק(ים), וירם קרן משיחו. 
העושה לנו ניסים ונקמה בפרעה אותות ומופתים באדמת בני חם כדכתיב שמו בם דברי אותותיו ומופתים בארץ חם, וסמיך ליה שלח חושך ויחשיך. והלא מכת עשירית היתה ולמה התחיל בחושך, אלא לסמוך חם שלח חושך, לפי שחם שימש בתיבה יצא מפוחם הם כושים. או חם שלח חושך באותות ומופתים באדמת בני חם, כל זרע בני חם לקו בי' מכות כמו שתמצא ראשית אונים באהלי חם. 
המכה בעברתו כל בכורי מצרים בחימה שפוכה, בעברתו הכה כל בכור בארץ מצרים שנתמלא עליהם עברה. בכל מקום שכתוב וה' הוא ובית דינו, תדע דכתיב וה' המטיר על סדום, בא גבריאל והפכה. ויהפך את [עמוד תנה] הערים בגימ' זה"ו גבריא"ל והפכ"ם בחמ"ש יד"ו, הפך משורש הרים סופן בגימ' ב"א גבריא"ל והפ"ך, וכן וה' הכה כל בכור, לא יבא המשחית לבא אל בתיכם לנגוף. 
ויוצא את עמו ישראל מתוכם לחירות עולם מיד כשהיו מכות בכורות, מיד ותחזק מצרים על העם למהר לשלחם. המעביר בניו בין גזרי ים סוף דכתיב לגוזר ים סוף לגזרים. והעביר ישראל בתוכו שנעשה הים לי"ב גזרים. את רודפיהם ואת שונאיהם בתהומות טיבע דכתיב וניער פרעה וחילו בים סוף, וכתיב וירדפו מצרים, וכתיב וישובו המים ויכסו את הרכב [ו]את הפרשים, רודפיהם זהו חיל פרעה, שונאיהם זהו פרשים, ואותם הנשארים במצרים יצא הים וטיבע אותם שנשארו במצרים דכתיב כי ה' נלחם להם במצרים. ראו בניו גבורתו דכתיב וירא ישראל את היד הגדולה. שבחו והודו לשמו דכתיב אשירה לה' כי גאה גאה, יודו לה' חסדו ונפלאותיו במצולה. 
מלכותו ברצון קיבלו עליהם שאמרו ה' ימלוך. משה ובני ישראל לך ענו שירה בשמחה רבה ואמרו כולם דכתיב אז ישיר משה ובני ישראל את השירה הזאת. 
ואמרו כולם, מי כמוכה באלים ה' מי כמוכה נאדר בקודש נורא תהילות עושה פלא מי כמוכה באלים שהכה ביוחני וממרא. לכך שניהם כמוכה באלים וחזק ששמו א-ד-נ-י, והאחרון כמוכה סתם אפילו שר הפנים. נאדר בקודש מן הכבוד, שחצי שדי עמו לא נאדר בכבודו. נורא תהילות מפוחד בתהילותיו, כדאיתה בספר היכלות. עושה פלא והלא החרטומים עושים פלאות, אלא כשהן מראין הציץ לא היה מועיל דכתיב ה' איש מלחמה, והיו שם יוחני וממרא חרטומי מצרים ושר מצרים, ויוחני וממרא שני אחים היו ועשו להם כנפים ופרחו באוויר ונתלו ברומו של עולם, מיד בא הקדוש ברוך הוא וטיבעם, תהרוס קמיך נשפת ברוחך כסמו ים. ואותם מלאכים המשתלחים בעולם כשפים מכחישין אותם, אבל שמו של [עמוד תנו] הקדוש ברוך הוא אינן מכחישין, זהו ונפלינו אני ועמך שלא יועיל כנגדינו כישוף, אם פני(ך) ילכו, ילך נא ה' בקרבינו, אלה ברכב ואלה בסוסים ואנחנו בשם ה' אלהינו נזכיר, כפינחס שהראה הציץ לבלעם, זהו אין עוד מלבדו. 
מלכותך ראו בניך בוקע ים לפני משה זה אלי ענו ואמרו מלכותך ראו בים שאתה בגיאות, דרכת בים סוסיך. בוקע ים לפני משה דכתיב מה לך הים כי תנוס. מלפני אדון חולי ארץ בגימ' מלפנ"י אדו"ן מש"ה. ראוך מים יחילו על כן אמרו זה אלי ואנוהו. ענו לשון שירה והכרזה, כמו וענו הלוים. 
ואמרו ה' ימלוך לעולם ועד לאחר ד' גליות ימלוך, לכך וי"ו תיבות בויושע מתחלת בד' וסיימו בד' ועד. לכך אמרו ימלוך לעתיד, לעלם כתיב חסר ו' כי מלכותו חסר עד שיחזיר ו' דברים שנחסרו לאדם בבראשית רבא, לכך אלה תולדות פרץ מלא ו'. ה' ימלך לעלם ועד ט"ו אותיות, והקימונו עלינו שבעה רועים ושמונה נסיכי אדם הם ט"ו. ונאמר כי פדה ה' את יעקב וגאלו מיד חזק ממנו לפי שכתוב ביעקב ואנכי אעלך גם עלה לרבות כל הגליות, על כן אומר יעקב. ברוך אתה ה' גאל ישראל. 
מן אמת ואמונה עד גאל ישראל קנ"ג תיבות, כנגד ק"כ ימים שהיה משה בהר מ' ללוחות ראשונות, מ' לתפילה, מ' ללוחות אחרונות, ונשארו ל"ג זהו ג"ל עיני ואביטה נפלאות מתורתך. ול"ג פעמים לוחות בקרייה, בתורה ל"א, ובמלכים א', ובדברי הימים א', לבד ממכונות ובמזבח, כי בעבור התורה ניגאלו ומצילן מן הגליות, ועתיד לגואלם דכתיב שמרו משפט ועשו צדקה כי קרובה ישועתי לבא. ענין אחר, קנ"ג תיבות כנגד קי"ג תיבות בפרשת העגל, ומ' יתר כנגד לאחר מ' ימים עשו העגל, לכך גלו בין האויבים. דבר אחר, קי"ג תיבות בסוף כל י"ט ברכות כגון ברוך אתה ה' מגן אברהם, ברוך אתה ה' מחיה המתים, וכן כולם. בתיבות מן עלץ לבי בה' עד וירם קרן משיחו קי"ג תיבות, מ' יתר כנגד מ' יום שניתנה תורה בו, וכן כולם. לאחר מ' שנה ששימש [עמוד תנז] עלי היה שמואל. מן אמת ואמונה עד ואמרו כולם קי"א תיבות, כנגד קי"א פסוקים בויקרא אל משה. 
מי כמוכה י"ב תיבות, כנגד י"ב שבטים, ונקרע הים לי"ב קרעים. 
מלכותך ראו בניך י"א תיבות, כנגד י"א תיבות בפסוק ובני ישראל הלכו ביבשה בתוך הים והמים להם חומה מימינם ומשמאלם. 
ה' ימלוך לעולם ועד ד' תיבות, כנגד ד' גליות, ואז ישפוט את הר עשו והיתה לה' המלוכה במלוכה, ג' מלכים מלכו בכיפה והרביעי הקדוש ברוך הוא. 
ונאמר כי פדה ט"ו תיבות, כנגד ט"ו והקימונו עלינו שבעה רועים ושמונה נסיכי אדם, לכך ט"ו רישי"ן זה אחר זה במזמור אל תתחר במרעים. 
הפודינו א' ב', הגואלינו ג', הנפרע ד', והמשלם ה', העושה ו', השם ז', המדריכינו ח', העושה ט', המכה י' המעביר, הרי י' ענינים כנגד י' מכות, וכנגד י' דברות, וכנגד י' פעמים בקרייה בתורת משה, י' מאמרות, י' ספירות בלימה, י' ברוך אתה ה' אלהי ישראל בקרייה, וי' שירות נאמרו העשירית עוד נשמע מכנף הארץ, ואומה הרשעה כתיבה וקרנין עשר לה, זהו קרני רשעים אגדע וקרן י' רשעים אגדע תרוממנה קרנות צדיק(ים). 
מיד מלכים א'. העריצים ב', מצרינו ג', אויבינו ד', גדולות ה', ונפלאות ו', בחיים ז', רגלינו ח', במות ט', קרנינו י', ניסים י"א, ונקמה י"ב, בעברתו י"ג, לחירות י"ד, גזרי ט"ו, רודפיהם י"ו, שונאיהם י"ז, גבורתו י"ח, מלכותו י"ט, שירה כ', ואמרו כ"א, הרי כ"א דברים מנין אהי"ה, מנין א"ך טוב אלהים לברי לבב, אבל לאומות העולם וא"ך אותך ואת עמך לפי חרב. עד קרנינו י' נגד י' קרנות שנטלה רומי, גדע בחרי אף כל קרן ישראל. י"ז דברים מונה עד שונאיהם, זנח ישראל טו"ב. וי"ז פעמים אלהי אברהם בקרייה. 
ונאמר כי פדה ט"ו תיבות עד גאל ישראל, כנגד בט"ו בניסן נגאלו ובט"ו עתידין להיגאל. לכך אין כתיב הודו לה' כי טוב חסר ו', כי אם זה הדו לה' כי [עמוד תנח] טוב, שיש בו ד' צריכין להודות. וכשיצאו ממצרים היו כל ארבעה שצריכין להודות יצאו ה'ד'ו' בניסן. 
ומתחיל המזמור ומסיים בחסד, הודו לה' כי טוב כי לעולם חסדו ומסיים בחסד ויתבוננו (ב)חסדי ה'. ופסוק זה מתחיל ומסיים בחסד חסדי ה' אזכיר, ומסיים אשר גאלם כרחמיו וכרוב חסדיו, לומר כחסד הראשון כן חסד האחרון, זהו כימי צאתך מארץ מצרים אראנו נפלאות, וכתיב מצרים לשמה תהיה ואדום למדבר שממה. ד"ן אותיות בונאמר עד גאל ישראל, על שם וגם את הגוי אשר יעבודון ד"ן אנכי. 

פירושי סידור התפילה לרוקח [פא] השכיבנו 
====================================== 
[פא] השכיבנו (סודות התפילה) 
השכיבנו ה' נ"ה תיבות מן אשא עיני עד מעתה ועד עולם והקריאה נ"ה, [נגד מן עומדים היו רגלינו עד טוב נ"ה תיבות], כל הא"ב חוץ מז' בהשכיבנו לומר ז' מלאכים שומרים במזוזה. 
בשבת אומרים פורס סוכת שלום ואין אומרים שומר עמו ישראל לעד כי בזכות השבת אדם נשמר, לכך נאמר זכור ושמור. בהשכיבנו של שבת [ועד ירושלים] ס' תיבות נגד ס' אותיות ברכת כהנים. [וכנגד ס' תיבות מן לדוד שמחתי באומרים לי עד וטוב לך]. 
השכיבנו ה' אלהינו לשלום במיטתינו. והעמידנו מלכנו לחיים ממיטתנו. ופרוס עלינו סוכת שלומך כלומר אהל שלומך, ה' שלום. ותקנינו בעיצה טובה מלפניך כדי שנעשה מצוותיך. והגן בעדינו אתה ה' מגן בעדי, כלומר תגן עבורינו. והסר מעלינו דבר וחרב ורעב ויגון יגון הלב הוא כשבי, אלו ד' שפטים שנשפטו בהם בחורבן הבית הסר ממנו. והסר שטן כל מסטין מלפנינו ומאחרינו. ובצל כנפיך תסתירינו כלומר בסתר כנפיך תסתירינו מכעסך. כי שומרינו ומצילינו אתה כדכתיב ה' שומרך ה' צילך על יד ימינך, וכתיב ה' ישמ(ו)רך מכל רע. כי א-ל מלך חנון ורחום אתה חנון ורחום ה', וכתיב ורחמיו על כל מעשיו. [עמוד תנט] ושמור צאתינו ובואינו לחיים ולשלום מעתה ועד עולם ברוך אתה ה' שומר עמו ישראל לעד דכתיב הנה לא ינום ולא ישן שומר ישראל. 
נ"ה תיבות בהשכיבנו, כנגד נ"ד תיבות מן אשא עיני אל ההרים עד מעתה ועד עולם והקריאה כאחד, הרי נ"ה. וכנגד נ"ה תיבות מן עומדות היו רגלינו עד אבקשה טוב לך. ונ"ה תיבות מן שיר המעלות עד שלום על ישראל מ"ט תיבות, הנה לא ינום ולא ישן ו' תיבות, הרי נ"ה. 
לשלום א', לחיים א', שומרינו א', שלומיך ב', לחיים ב', ושמור ב', ולשלום ג', שומר ג', הרי ג' שלומות וב' חיים וג' שמירות. ג' שלומות במזמור שמחתי באומרים לי בית ה' נלך, וב' ישליו שלוה וג' ירושלים, במזמור אשא עיני ב' עזרי וג' אל ינום לא ינום ולא ישן, אין לצאת בלילה עד קרות הגבר ג' פעמים. דבר וחיה ורעב ויגון ד', כנגדן בתהילים ד' פעמים בצל כנפיך. 
השכיבנו א', והעמידנו ב', ופרוס ג', ותקנינו ד', והגן ה', והסר ו', הרי ו'. כנגדן ו' שמירות: אל ינום שומרך א', שומר ישראל ב', ה' שומרך ג', ה' ישמורך ד', ישמור את נפשך ה', ישמור צאתך ו', הרי ו' ימים צריכין שמירה, שים והסר שטן, שים כנגדו ה' צלך. כל א"ב תמצא בהשכיבנו חוץ מן ז', לומר ז' מלאכים הכתובים במזוזה שומרין אותו ממזיקין, לכך ו' שמירות וא' צלך במזמור אשא עיני. בהשכיבנו ג' שלום ג' שמירות, כנגד ברכת כהנים יברכך ה' א', יאר ב', ישא ג'. וישמרך א', ויחנך ב', לך שלום ג'. 
ובכאן י"ב דברים מנויים, ואילו הם: השכיבנו א', והעמידנו ב', ופרוס ג', ותקנינו ד', והגן ה', והסר ו', והסר ז', תסתירנו ח', שומרינו ט', ומצילנו י', ושמור צאתינו י"א, ובואינו י"ב, כנגד י"ב תיבות בברכת כהנים חוץ מן השמות: יברכך א', וישמרך ב', יאר ג', פניו ד', אליך ה', ויחונך ו', ישא ז', פניו ח', אליך ט', וישם י', לך י"א, שלום י"ב, למי שמקיים את התורה שיש בה י"ב שבחות: תמימה א', משיבת ב', נאמנה ג', מחכימת ד', ישרים ה', משמחי ו', ברה ז', מאירת ח', טהורה ט', עומדת י', אמת י"א, צדקו י"ב. ואם תחשוב בהשכיבנו תמצא כ"ד כנגד אילו כ"ד: השכיבנו א', לשלום ב', והעמידנו ג', לחיים ד', ופרוס ה', שלומך ו', ותקנינו ז', והגן ח', והסר ט', דבר י', וחרב י"א, ורעב י"ב, [עמוד תס] ויגון י"ג, והסר י"ד, ומאחרינו ט"ו, בצל י"ו, תסתירנו י"ז, שומרינו י"ח, ומצילנו י"ט, ושמור צאתינו כ', ובואינו כ"א, לחיים כ"ב, ולשלום כ"ג, שומר כ"ד, כנגד י"ב תיבות בברכת כהנים אומר החזן בלחש וי"ב בקול רם, הרי כ"ד: יברכך א', וישמרך ב', יאר ג', פניו ד', אליך ה', ויחונך ו', ישא ז', פניו ח', אליך ט', וישם י', לך י"א, שלום י"ב, יברכך י"ג, וישמרך י"ד, יאר ט"ו, פניו י"ו, אליך י"ז, ויחונך י"ח, ישא י"ט, פניו כ', אליך כ"א, וישם כ"ב, לך כ"ג, שלום כ"ד, הרי כ"ד ברכות לעד שלומך, וכ"ד ספרים, וכ"ד שעות היום והלילה. ובתורת ה' תמימה בלא השמות תמצא כ"ד תיבות, ואלו הן: תורה א', תמימה ב', משיבת ג', נפש ד', עדות ה', נאמנה ו', מחכימת ז', פתי ח', פיקודי ט', ישרים י', משמחי י"א, לב י"ב, מצות י"ג, ברה י"ד, מאירת ט"ו, עינים י"ו, יראת י"ז, טהורה י"ח, עומדת י"ט, לעד כ', משפטי כ"א, אמת כ"ב, צדקו כ"ג, יחדיו כ"ד, הרי כ"ד, לכך כ"ד קללות אם לא ישמרו תורה, וכ"ד עבירות מונה ביחזקאל בהפטרת התשפוט. לכך סמך אצל מזמור כ"ד קללות אתה כהן לעולם, וכן [ו]כהניה אלביש ישע אצמיח קרן לדוד, אחריו על הזקן זקן אהרן שם צוה ה' את הברכה סמך לקללות, אילמלא כהנים שמברכים לישראל היו מקוללין בכ"ד קללות כנגד כ"ד עבירות שביחזקאל, והכהנים מכפרים עליהם ומברכים אותם בכ"ד תיבות יברכך בלא השמות י"ב, והעובר לפני התיבה אומר אותן י"ב הרי כ"ד, כנגד כ"ד מן תורת עד יחדיו ובלא השמות, ואם תזכה לאלה תזכה לאלה, וכתיב יורו משפטיך ליעקב ותורתך, והם מברכים, לכך זוכים לכ"ד מתנות כהונה. דבר אחר, כ"ד משמרות כנגד י"ב שבחות של תורה וי"ב ברכות כנגדם כ"ד מתנות כהונה, אם תפרו את בריתי היום ואת בריתי הלילה ולבלתי היות יומם ולילה בעתם, גם בריתי תופר את דוד [וגו'] (ו)הלוים הכהנים הרי כנגד כ"ד שעות, אם יהגו בתורה כל השעות כי היו חולקין עצמן לכ"ד חלקים כדי שלא תהא שעה לכהנים בלא תורה, לכך זכו לכ"ד מתנות. וסמך אחר מזמור כ"ד קללות אתה כהן לעולם, ונעלם באותו מזמור ס', כי הקללות היו באות אם אין כהנים מברכים בס' אותיות שבברכת כהנים. 
בשבת אומר פורס סוכת שלום עלינו ועל כל עמו ועל ירושלים אין אומר שומר עמו ישראל לעד כי בשבת אין צריך שמירה, כי בזכות השבת נשמר האדם, לכך נאמר זכור ושמור, וכתיב ושמרו בני ישראל את השבת, לכך ו' שמירות במזמור אשא עיני אל ההרים כי שבת אין צריך שמירה. 
[עמוד תסא] וס' תיבות בהשכיבנו עד ועל ירושלים, כנגד ס' תיבות מן לדוד שמחתי באומרים לי עד אבקשה טוב לך, ומסיימין בערב שבת ועל ירושלים וכן בזה המזמור שאלו שלום ירושלים. 
ד' שלומות בהשכיבנו: לשלום א', שלומך ב', ולשלום ג', פורס סוכת שלום ד', כנגד ד' שלום במזמור ירושלים שאלו שלום ירושלים א', יהי שלום בחילך ב', ושלוה בארמנותיך ג', שלום לך ד', אבל ישליו אהביך אין לחשב. וכתיב בשבת ויברך אלהים את יום השביעי, ברכת ה' היא תעשיר, לכך בהשכיבנו של ערב שבת ס' תיבות כס' אותיות שבברכת כהנים. 
ובערב שבת אין אומר פסוקי ברוך ה' לעולם ולא יראו עינינו, לפי שאין תפילת ערבית חובה כי אם רשות, ותיקנו בחול לומר הפסוקים וברכת המולך בכבודו אחריו, ולפי שהיה לנו לסמוך תפילת ערבית לאחר השכיבנו [אלא] דהוי כגאולה אריכתא והתפילה רשות, תיקנו י"ח שמות באילו פסוקים כנגד י"ח ברכות. 

פירושי סידור התפילה לרוקח [פב] יראו עינינו 
========================================== 
[פב] יראו עינינו (סודות התפילה) 
ברוך ה' לעולם אמן ואמן ה' תיבות נגד ה' עולמות שאדם דר בו. ברוך ה' מציון ז' תיבות ז' ימים ז' ביום הללתיך, ירושלים נבחר' מז'. ברוך ה' אלהים ח' תיבות נגד ח' פעמים ברוך ה' אלהים אלהי ישראל. וברוך שם כבודו י"א תיבות נגד וה"וא אסור בזיקים, וי"א אור פני הכבוד. יהי כבוד ה' ז' תיבות ז' ימים, וכבוד בערבות רקיע ז' פרשז עליו עננו, ז' יושב הכרובים. 
כי לא יטוש ה' י"ו תיבות י"ו בריתות לתורה, עץ חיים הי"א למחזיקים. וירא כל העם וירונו י"ד תיבות נגד י"ד שמות בדיברות ראשונות. והיה ה' למלך י"ג תיבות נגד י"ג מראה צבעי אש בסיני, י"ג האש. יהי חסדך ז' תיבות נגד ז' צל כנפיך. הושיענו אלהי י"ב תיבות נגד י"ב שבטים. כל גוים י' תיבות י' שמות [עמוד תסב] להקב"ה לשבח וי' שמות לע"ז לגנאי באבות דר' נתן. כי גדול ח' תיבות נגד ח' שמיעות בתפילת שלמה. ואנחנו עמך י"א תיבות עד תהלתך נגד י"א הללו את ה'. 
ברך ה' ביום וכן ד' ברוך נגד ד' בחומש שברכו: נח, שם, ואליעזר, יתרו. אשר בידו נפש ט' תיבות נגד ט' בריות: מלאכים, מריאים, אדם, חיה, ובהמה, עופות, דגים, שרצים, ורמשים. בידך אפקיד רוחי ח' תיבות נגד ח' חורים: ב' עינים, ב' אזנים, ב' נחירים, ב' בפה קנה וושט, הפוך רוח ויהיה חור, אל תיקרי שובע שמחות אלא שבע, ז' כיתות ואחת תחת הכסא והיתה נפש אדוני צרורה בצרור החיים עם ה' אלהינו שבשמים י"א תיבות. 
[רוב העולם אומר בערב שבת ופרוס עלינו סוכת שלומך בא"י פורס סוכת שלום וכו', וכתב רבי' החסיד זצ"ל שאין רוח חכמים נוח בהם שכבר אמ' בהשכינו בתחילתו, ועוד בהשכיבנו של שבת יש ס"א תיבות, וכן במזמור שאלו את ירושלים אין בו כי אם ס"א תיבות, הג"ה ונראה מה שנהגו לומר כדי שתהא חתימה מעין פתיחה]. 
ברוך ה' לעולם אמן ואמן ברוך ה' מה צורך לומר בו ברוך כי מבורך הוא ולו הברכות, אלא שצריך לברכו אשר ברא עולמו כל פעל ה' למענהו, ועתה אנו אומרים ברוך ה' לעולם, לעולמי עולמים. אמן ואמן ויש פסק בין אמן ואמן, לומר לך כל העונה אמן בעולם הזה זוכה ויאמר אמן לעולם הבא. ה' תיבות בזה הפסוק כנגד ה' עולמות שאדם דר בו, כנגדן אמר דוד ה' ברכי נפשי את ה', ובה' דברים הנפש דומה להקדוש ברוך הוא כדאמרינן בברכות. וה' עולמות: טרם ברא עולמו והיה העולם והוא לבדו ושמעתיו א', ועולם הזה שברא ב', העולם הבא ג', ימות המשיח ד', תחיית המתים ה'. וה' מלך הכבוד בשאו שערים, וה' נוגה ביחזקאל, וה' אלהים חיים בקרייה, וה' שמות בשמע וכן בוהיה אם שמוע, ה' דיברות בכל לוח, וה' אצבעות בכל יד ורגל. 
ברוך ה' מציון שוכן ירושלים הללויה ברוך ה' שמשרה שכינתו מציון מכלל יופי, מציון ישאג. שוכן ירושלים, ושכנתי בתוך בני ישראל. [עמוד תסג] וציון וירושלים קרובים הכל אחד, כחיות ואופנים גוף אחד, כי רוח החיה באופנים ובחיות ד' ראשים וגוף אחד שמהלכים שווה, רגל ישרה, כן ציון וירושלים. הללויה כל הנשמה תהלל י-ה בחצי השם להלל שמו, כי בי-ה ה' צור עולמים, יו"ד ה"י בגימ' ל"ה, כנגד ל"ה מלאכות ג' נברא בכל יום ביום ו' ברא ו', כנגדו וכנגד שבת הרי לז' הימים כ"א מלאכות, י' דברים בין השמשות נברא הרי ל"א, וקברו של משה ואילו של אברהם אבינו ומזיקין וצבת הרי ל"ה, כמילוי י-ה. ז' תיבות בפסוק ברוך ה' מציון כנגד ז' ימים שבע ביום היללתיך, ירושלים נבחרה מז' עממים, ז' בקרייה יושב הכרובים. 
ה' אלהים אלהי ישראל עושה נפלאות לבדו למה אמר עושה נפלאות לבדו והלא המכשפים עושים נפלאות, וכתיב נפלאות עד אין מספר הנותן מטר על פני ארץ, הלא במערבא קטלי גברא ואתא מיטרא, ועושה נפלאות אתה אלהים לבדך, וכתיב לעושה נפלאות גדולות לבדו, הלא החרטומים עשו נפלאות, מכל מקום לבסוף ויבלע מטה אהרן את מטותם. ומה ששוחטים והמטר בא, זהו משגיא לגוים ויאבדם. אבל כשחפץ להודיע לכל כי הוא אלהי ישראל, אז אין עושה נפלאות כי אם הקדוש ברוך הוא, דכתיב ענ(י)ני ה' ענ(י)ני וידעו כל העם הזה כי [אתה] ה' הוא האלהים, ולבסוף אמרו ה' הוא האלהים. ועוד כל המכשפים לא יועילו כנגד השם הקדוש, שהרי בלעם ומלכי מדין היו פורחים באויר רקיע העולם, והראה להם פנחס הציץ ונפלו. וכן הארון דכתיב בו יושב הכרובים שם ה' צבאות, זהו נשגב שמו לבדו, זהו עושה נפלאות לבדו. 
ברוך ה' אלהים אלהי ישראל ח' תיבות, נגד ח' פעמים ברוך ה' (אלהים) אלהי ישראל, אבל ב' הם א' ברוך ה' אלהים אלהי ישראל, וא' ברוך אתה ה' (אלהים) אלהי ישראל, אבל ח' הם שווים ברוך ה' אלהים אלהי ישראל. וח' רקיעים הם ז' רקיעים, ודמות על ראשי החיות רקיע. וח' אלפים הוה תורה, ב' אלפים קדמה תורה לעולם וששת אלפים היה העולם הם ח'. 
[עמוד תסד] וברוך שם כבודו לעולם וימלא כבודו את כל הארץ אמן ואמן כשישראל מברכין שם כבודו הכבוד מתרבה, דכתיב וחסידך יברכוך כבוד מלכותך יאמרו, וכתיב וגבורותיך יגידו הדר כבוד, זהו ברוך שם כבודו, שהשם מתפאר בענן צח. תדע, דכתיב בתורה נ"ב שמי שם שמו, ונ"ב ענן בתורה, לומר לכל שם ענן. וחס ושלום שיש חושך אצל השם, כי אם אור אש צח דכתיב הנה ה' באש יבא, וכתיב הנה שם ה' בא ממרחק בוער, וכתיב לשם תפארתך, הרי מלובש מפאר הוד. לש"ם תפארת"ך בגימ' לש"ם ארב"ע האותיו"ת, הוא שם ה' י-ה-ו-ה, וכשהיו מזכירין השם במקדש, אז וימלא כבודו את כל הארץ אמן ואמן. 
וי"א בפסוק כנגד י"א שם "הו" בגימטריא י"א, כי "הו" בארץ תוה"ו ובוה"ו, ו'תגל ה'ארץ, וה"ו אסור בזיקים. אין תיבה בתורה יותר מי"א אותיות. וי"א אור פני הכבוד בשכינה, ואומר עלומינו לאור פניך. 
יהי כבוד ה' לעולם ישמח ה' במעשיו יהי כבוד ה', כשישראל מברכין אותו, לעולם, אף על פי כן הוא, אך להחזיק טובה לישראל כשאומרים כן. ישמח ה' במעשיו, שעשה עם קדוש. יהי כבוד ה' לעולם שר העולם אמרו כשיצאו הדשאים למיניהם כדאמר באלו טריפות. לכך סמך במזמור ברכי נפשי ותחדש פני אדמה יהי כבוד ה' לעולם, כשחידש פני האדמה בדשאים נאמר יהי כבוד. ז' תיבות בפסוק, כנגד ז' ימים שעשה מלאכתו, אף על פי שלא פעל בשביעי, לפי שעשה יום שישי כפליים חשוב כעשה מלאכתו בשביעי. והוד כבוד בערבות רקיע ז', זהו פרשז' עליו עננו, וז' יושב הכרובים בקרייה. 
יהי שם ה' מבורך מעתה ועד עולם היאך השם מבורך, כי האש מקפת השם כאדם שמושח שמן, אבל בסמוך שום דבר הלהבה רודפתו, כך השם לבת אש מקיפתו שם תפארת. ז' תיבות בפסוק, כי שבע ביום היללתיך, והכבוד מתרבה, ברוך שם כבוד השם מתכבד, זהו שם כבודו. ואין מזכירין השם כי אם בבגדי כבוד, כבוד שמו וסמיך ליה בהדרת קודש, ובמעים רקניות [עמוד תסה] שנאמר וכל קרבי את שם קדשו, וצריך שיהא קדוש בבשרו שנאמר ויברך כל בשר שם קודשו. והשדים לא מפקי שם שמים לבטלה, והמלאכים רצים לקראת השם ומשתחוים לפניו. לכך הירא בוראו כשיאמר ה' ירעד ויזכור אהבת בוראו ויראת יוצרו ברוך הוא. 
כי לא יטוש ה' את עמו בעבור שמו הגדול כי הואיל ה' לעשות אתכם לעם לא יטוש לא יעזוב עמו, אם לא [וגו'] בחימה שפוכה אמלוך עליכם, וקידשתי את שמי הגדול המחולל בגוים, זהו לא יטוש ה' את עמו. את, לרבות הגרים ועמי הארץ. למה לא יטוש עמו, בעבור שמו הגדול שהוא מחולל בגוים, שאומרים אלהיהם מבלי יכולת ה', ונותנין עוז מלכו לבול עץ יחוס הזימה. כי הואיל, כמו ויואל משה לשבת שנתרצה, זהו הואיל חפץ ה' לעשות אתכם לו לעם, למה, לפי ששומרים תורה שנכרתו עליה י"ו בריתות, לכך י"ו תיבות בפסוק כי לא יטוש, זהו עץ חיים הי"א למחזיקים בה, הי"א קורין בתורה בשבוע, והי"א פעמים חיים, חייני, אחיה, בתמניא אפי. 
וירא כל העם ויפלו על פניהם ויאמרו ה' הוא האלהים ה' הוא האלהים וירא כל העם בירידת האש, וירונו השמיעו במרום קולו, כמו ותעבר הרנה דאחאב, ואמרו רננו צדיקים בה'. ויפלו על פניהם, כמלאכי השרת שהם נופלים היינו הוד שכינה. ויאמרו בירידת אש לאליהו ה' הוא האלהים, ולא הבעל, ה' הוא האלהים לא נעבדנו בשותפות, ולא נעמוד על שני הסעיפים יותר, כי נודה לאלהי אליהו ונשמור תורתו שאמר אנכי ה' אלהיך. ובי' דיברות הראשונות י"ד שמות, לכך מן וירא כל העם עד הוא האלהים י"ד תיבות. ואמרו ב' פעמים ה' הוא האלהים כנגד אנכי ה' אלהיך, כנגד ה' אלהינו ה' אחד, וכנגד ה' אחד ושמו אחד. 
והיה ה' למלך על כל הארץ ביום ההוא יהיה ה' אחד ושמו אחד לעתיד לבא תחזור המלוכה להקדוש ברוך הוא, ואז והיה ה' למלך על [עמוד תסו] כל הארץ, כי ישליכו איש אלילי כספו ואיש אלילי זהבו ונשגב ה' לבדו, זהו ביום ההוא יהיה ה' אחד ושמו אחד. י"ג תיבות בפסוק כנגד י"ג מראות צבעים של אש שהראה הקדוש ברוך הוא למשה בסיני, לכך י"ג האש, אבל אש אכלה אין לחשוב. וי"ג מידות התורה נדרשת. ולעתיד יעשה י"ג חופות לישראל כמו לאדם. י"ג גן בבראשית. יגיליך של יעקב וי"ב שבטים, הרי י"ג. ה' אחד, זה בורא עולם. ושמו אחד, ה' אחד קורין בי"ה. 
יהי חסדך ה' עלינו כאשר יחלנו לך יחל ישראל אל ה'. כי אמרתי עולם חסד יבנה חס"ד שעות בו' ימי המעשה, אבל בלילה לא נברא שום דבר. יהי חסדך ז' תיבות, כנגד ז' צל כנפיך, סתר כנפיך, בתהילים לשומרם ז' ימים, לכך באשא עיני ו' שמירות וא' צל. 
הושיענו אלהי ישעינו וקבצינו והצילינו מבין הגוים להודות לשם קדשך להשתבח בתהילתך הושיענו אלהי ישעינו שאתה ישועתינו, וקבצינו שאנו מפוזרים בפינות העולם. וקבצינו, יחד כמו וקובץ על יד ירבה כך קבצינו יחד. והצילינו מבין הגוים על מנת להודות לשם קדשך, כי ישראל בגולה חולים ונידונים בים הוי [המון] עמים רבים כהמות ימים יהמיון, והם תועי מדברות בגלות, וחייבין להודות לשם קדשך ההויה עמהם, לכך שמו ה' י-ה-ו-ה י' הוה, י' הוויות יש לו ראשון ואחרון עליון ועמוק, ובכל שולטת כבודו במזרח במערב צפון ודרום, והווה בין בטוב בין ברע. 
ולהשתבח בתהילתך, אם היה כתוב לשבח תהילתך, היה משמע יש לנו לשבח תהילתך, אבל להשתבח בתהילתך פירוש קבצינו ונודה שמך, ואנו משתבחין בתהילתך ראו כל העמים כמה שבח מלכי שעשה לי. הושיענו י"ב תיבות, שיושיע לי"ב שבטי ישראל. 
כל גוים אשר עשית יבאו וישתחוו לפניך ה' ויכבדו לשמך כל האומות שבראת יעבדו שכם אחד ויעלו ויבאו וישתחוו לפניך. ויכבדו לשמך, כשישמעו זכר שמך יכבדוך ויעידו כי אין בלתך ואלהיהם ריק [עמוד תסז] והבל, כולם יכרעו ויפולו ולכבוד שמך יקר יתנו. י' תיבות בפסוק כל גוים ויכבדו לשמך, י' שמות לשבח יש להקדוש ברוך הוא, וי' לגנאי לעבודה זרה, והם באבות דרבי נתן, וי' אין עוד בקרייה להקדוש ברוך הוא. 
כי גדול אתה ועושה נפלאות אתה אלהים לבדך כי גדול אתה, מלך גדול על כל אלהים. ועושה נפלאות, ובאלהיהם עשה ה' שפטים בגימ' ובשפט"י שפטי"ם באלהיה"ם, להודיע לכל כי אתה אלהים לבדך. 
כי גדול אתה ועושה נפלאות, הרי יוחני וממרא שני אחים היו, והיו פורחין באוויר כשנטבעו המצריים בים, שלח הקדוש ברוך הוא מיכאל וגבריאל לטובעם בים, ולא יכלו להם מפני כשפיהם, עד שטבען הקדוש ברוך הוא ונשף בהן, שנאמר נשפת ברוחך כסמו ים, באבכיר. זהו גדול אתה ועושה נפלאות, שאין יכולין מכשפים כנגדך, לכך אמר משה לא ישמעו לי כי יאמרו החרטומים יעשו כמוך, ואמרו לי' מה' שמו' מה' אומר אליהם י' ה' ו' ה' בסוף התיבות, לומר אין הכישוף מועיל כנגד השם הקדוש, לכך פינחס הראה השם הקדוש הציץ שכתוב עליו קודש לה' לבלעם. לכך אמר משה אם אין פניך הולכים אל תעל(י)נו מזה, שלא יכחישוך המכשפים. אין פניך הולכים בגימ' זהו מיטטרו"ן, כי שמי בקרבו, שד"י בגימטריא מיטטרו"ן. ושיעור הקומה ור"ב כ"ח רבבות אלפים פרסאות, כבוד אלהים הסתר דבר, רק אתה אלהים לבדך. כי גדול אתה ח' תיבות, נגד ח' חדרים למעלה אתה אלהים לבדך בהם. לכך ח' שמיעות בתפילת שלמה, לכך ח' כרובים על החיות. 
ואנחנו עמך וצאן מרעיתך נודה לך לעולם לדור ודור נספר תהילתך ואנחנו עמך וצאן מרעיתך, ה' רועי לא אחסר. נודה לך לעולם, על טובותיך. לדור ודור נספר תהילתך, לכל העמים, כי גבר עלינו חסדו. ואנחנו עמך י"א תיבות עד תהילתך, כנגד י"א: הללו את ה' א', הללוהו במרומים ב', הללוהו כל מלאכיו ג', הללוהו כל צבאיו ד', הללוהו ה', הללוהו ו', הללוהו ז', יהללו ח', הללו את ט', יהללו את שם י', תהלה לכל חסידיו י"א, הרי י"א הילולים. ואין לחשוב ב' הללויה, שכולם מתחילים [עמוד תסח] ומסיימים הללויה. וי"א הם כנגד "ה-ו" שם הקודש. וכן י"א הם הללו א-ל בקדשו א', הללוהו ב', הללוהו ג', הללוהו ד', הללוהו ה', הללוהו ו', הללוהו ז', הללוהו ח', הללוהו ט', הללוהו י', תהלל י"א, הרי י"א. 
ברוך ה' ביום זהו ברוך ה' יום יום בכלל יום ויום תן לו מעין ברכותיו. ברוך ה' בלילה דכתיב יומם יצוה ה' חסדו ובלילה שירה עמי, כדוד. ברוך ה' בשוכבינו כשאנו שוכבים על מיטותינו אנו מברכים המפיל שינה. ברוך ה' בקומינו כשאנו עומדין אנו מברכין המחזיר נשמות לפגרים. למה ביום ואחר כך בלילה, לפי שכתוב להבדיל בין היום ובין הלילה. ואומר בשוכבינו ולאחר מיכן בקומינו לפי שכתוב ובשכבך ובקומך, וכתיב לאור יום ולחושך קרא לילה ויהי ערב ויהי בקר, הרי יום ולילה ערב ובקר, לכך תיקנו ביום ובלילה בשוכבינו ובקומינו. 
ד' ברוך ה', כנגד ד' בחומש שבירכו נח אמר ברוך ה' אלהי שם א', ושם אמר וברוך אל עליון ב', אליעזר אמר ברוך ה' אלהי אדוני ג', ויתרו אמר ברוך ה' אשר הציל אתכם ד'. וד' א-ל עליון בחומש. ודוד אמר ד' אהבות בתורה: מה אהבתי תורתך א', תורתך אהבתי ב', ותורתך אהבתי ג', לאוהבי תורתך ד'. ושלמה אמר ד' שאהבה נפשי זה אחר זה בשיר השירים. כנגד ד' ואהבת לאהבה בבוקר, ואהבת לאהבה בערב, הרי ד'. לכך ד' ברוך ה'. 
אשר בידו נפש כל חי ורוח כל בשר איש כל הנפשות מופקדות בידו, כי ממנו יצאו והנם מסורות בכף ידו. ורוח כל בשר איש, בידו בכל לילה דכתיב בידך אפקיד רוחי, וכתיב [ו]פקודתך שמרה רוחי, נשמתי לא נאמר כי אם רוחי, לפי שהרוח הוא אויר, רוח שמושך רוחו אליו ויוצאה ממנו כל שעה כשהלב דופק כמו לבהמה והיא לא נופחה מיוצר בראשית, אך הנשמה היא נמסרה לאדם, והיא דומה במשל לבוראה היושבת על המוח או בלב על כן נופחה ממנו, ויפח באפיו נשמת חיים באדם, כאדם הרואה צילו בחרב ונופח בו. ואין לפרש יותר כבוד אלהים הסתר דבר, אשים יד על פה. 
אשר בידו נפש כל חי, ט' תיבות בפסוק כנגד ט' בריות: מלאכים, מריאים, אדם, חיה, בהמה, עופות, דגים, שרצים, רמשים. וט' ענינים נקראו המלאכים [עמוד תסט] בקרייה: מלאך, אראל, שרף, חיה, אופן, חשמל, עיר, וקדיש, וגלגל. והרוח עולה על ט' רקיעים, כי ז' רקיעים הם, ודמות על ראשי החיות, הרי ח', וענן ואבק רגליו, הרי ט'. 
בידך אפקיד רוחי [פדיתה אותי] ה' אל אמת בידך אפקיד רוחי כל לילה ולילה, ואז היא מודה כל אשר עשתה ביום, והקדוש ברוך הוא מראה לו רעיון לבו אשר חשב, כדכתיב (ו)רעיונך על משכבך סליקו, להודיע לבני האדם אשר לא נעלמה ממנו כל עשתונות בני האדם. באה מידת הדין לפני הקדוש ברוך הוא ואומרת רבונו של עולם, תקפוץ ידך אל תשב לו רוחו כי כך וכך עשה, זהו ותפקדנו לבקרים. משיב הקדוש ברוך הוא, כתבתי בתורתי והשיב את הפיקדון אשר הופקד אתו, והוא נתן בידי רוחו, וכי אעשה תורתי פלסתר ומשיב רוחו בנדן רוחה גופה. זהו פדית אותי ממידת הדין. למה, כי אתה ה' א-ל אלהים אמת להשיב הפיקדון לבעל הפיקדון, זהו ואמונתך בלילות. 
בידך אפקיד ח' תיבות בפסוק, כנגד בראש ח' חורים, ב' עיניים, ב' אזניים, ב' נחירים, ב' בפה גרגרת וושט. הפוך רוח ויהיה חור וח' בראש חור כנגד ח' חורין שכתבנו, לכך סימן על ח' של ורוח אלהים מרחפת על פני המים. וח' עניני רוח: רוח ה' א', רוח חכמה ב', ובינה ג', רוח ע(י)צה ד', ותבונה ה', רוח דעת ו', ויראת ה' ז', והריחו ח'. אם הרוח זוכה תבא תחת הכסא למעלה מז' רקיעים ורקיע שעל גבי החיות ח', אם לאו תרד מתחת ו' מדריגות שבגיהנם וגופו בקבר. לכך יורדי בור ז' ביחזקאל, וא' ירכתי בור, ואם יזכה שובע שמחות את פניך, אל תקרי שובע אלא שבע, הם ז' כיתות ואחת תחת הכסא, דכתיב והיתה נפש אדוני צרורה בצרור החיים עם ה' אלהיך. 
אלהינו בשמים דכתיב ואלהינו בשמים. אלהינו שבשמים יחד שמך וקיים מלכותך תמיד ימלוך עלינו לעולם ועד עיקר אלוהותו ומוראו בשמים, כי הם רואים הדר הודו, אשרי עבדיו העומדים לפניו. יחד שמך, דכתיב נשגב שמו לבדו, וכתיב ה' אחד ושמו אחד, הוא הקדוש המיוחד. וקיים מלכותך, דכתיב מלכותך מלכות כל עולמים. תמיד ימלוך עלינו לעולם ועד, דכתיב ה' ימלוך לעולם ועד. 
[עמוד תע] בתחילה היה אומר ד' ברוך יחד, ברוך ה' לעולם א', ברוך ה' מציון ב', ברוך ה' אלהים ג', וברוך שם ד'. כנגד ד' שם, אליעזר, נח, ויתרו, שבירכו השם בחומש. ג' ברוך ה', כנגד דודי לי ואני לו א', אני לדודי ודודי לי ב', אני לדודי ועלי תשוקתו ג'. 
מתחילה אנו אומרים ברוך ה' לעולם, ועתה סמוך לו ברוך ה' מציון, ואחר כך בסמוך לו עושה נפלאות שעושה עם ישראל, ואחר כך וימלא כבודו, ואחר כך יהי כבוד ה' ברוך שם כבוד. לכך וימלא כבודו, יהי כבוד, מיד יהי שם ה' מבורך, ואחר כך בעבור שמו הגדול לו לעם, ואחר כך וירא כל העם וירונו ה' הוא האלהים, ואחר כך ה' אחד ושמו אחד לעתיד לבא, יחל ישראל ואחר כך כאשר יחלנו לך להושיענו ולקבצינו, ואחר כך קבצינו והצילנו להודות לשם קדשך, אחר כך ויכבדו לשמך שיודו לשמך, אחר כך נודה לך לעולם, ברוך עד לעולם ועד. הרי י"ח ה' נגד י"ח ברכות, כי"ח שמות בויושע, זהו וישבע בח"י העולם. 
יראו עינינו וישמח לבינו ותגל נפשינו בישועתך כדכתיב כי עין בעין יראו בשוב ה' ציון, וכתיב וישמח לבי גם אני, וכתיב יגל לבי, וכתיב תגל נפשי באלהי, וכתיב יגל לבי בישועתך, וכתיב נגילה ונשמחה בישועתו. 
וכתיב באמור לציון מלך אלהיך. ה' מלך ה' מלך בעולם הזה. ה' מלך כי לו המלוכה מטרם ברוא העולם. ה' ימלוך לעולם ועד לימות המשיח. כי המלכות שלך היא כי מלכותו על כל מלכים. ולעולמי עד תמלוך בכבוד מלך הכבוד. כי אין לנו מלך אלא אתה מלך ישראל וגואלו. 
ברוך אתה ה' המלך בכבודו תמיד כלומר בכבודו תמיד מראה לנו כבוד מלכותו, מי הוא זה מלך הכבוד ה' צבאות. ימלוך עלינו לעולם ועד ה' ימלוך לעולם ועד, ועל כל מעשיו. 
יראו עינינו מ"ז תיבות, כנגד מ"ז מן מלך ועד מלך, ה' בעזך ישמח מלך בישועתך [מה] יגל מאוד, מן בישועתך עד כי המלך מ"ז תיבות. ועוד, מ"ז [עמוד תעא] תיבות מן שאו שערים ראשיכם עד מלך הכבוד ל"ט תיבות, כי מלך כל הארץ אלהים זמרו משכיל ח' תיבות, הרי מ"ז תיבות. ועוד, מ"ז תיבות באילו פסוקים: ארוממך אלהי המלך ואברכה שמך לעולם ועד, כבוד מלכותך יאמרו וגבורתך ידברו, להודיע לבני האדם גבורותיו וכבוד הדר מלכותו, מלכותך מלכות כל עולמים וממשלתך בכל דור ודור, כי לה' המלוכה ומושל בגוים, ה' ימלוך לעולם ועד, מי הוא זה מלך הכבוד ה' צבאות הוא מלך הכבוד סלה, הרי בז' פסוקים אילו מ"ז תיבות. ויש בהם ט' פעמים מלך, כנגדן תיקנו ביראו עינינו מ"ז תיבות. 
וט' פעמים מלכות יש בו ואילו הן: מלך אלהיך א', ה' מלך ב', ה' מלך ג', ה' ימלוך ד', כי המלכות ה', תמלוך ו', מלך ז', ימלוך ח', המלך ט', הרי ט' כנגד ט' מלכים באילו פסוקים. וט' שמות בתהילה: גדול ה' א', ורחום ה' ב', טוב ה' ג', יודוך ה' ד', סומך ה' ה', צדיק ה' ו', קרוב ה' ז', שומר ה' ח', תהילת ה' ט'. לפי שבפרקים דרבי אליעזר מונה י' מלכים ח' בשר ודם מלכו בכיפה, ראשון ואחרון הקדוש ברוך הוא, הם ט'. וט' ברוך אצל שם: ברוך שם כבודו לעולם א', שירו לה' ברכו שמו ב', הודו (לה') [לו] ברכו שמו ג', יהי שם ה' מבורך ד', ואברכה שמך לעולם ועד ה', ויברך כל בשר שם קדשו ו', שמיה דאלהא מברך ז', ויברכו שם כבודך ח', וה' לקח יהי שם ה' מבורך ט', הרי ט'. שאין לחשוב ברכי נפשי את ה', וכל קרבי את שם קדשו, כי הברכה אצל שם אינו. וט' נעלמת בענין מלך הכבוד בתהילים, וכן ט' נעלמת במזמור לה' הארץ ומלואה, וכן ט' נעלמת בפרשת המלך אשימה עלי מלך. ובפרשת אשימה עלי מלך ג' פעמים מלך וב' ממלכתו הרי ה', וכן ה' מלך הכבוד בשאו שערים, כנגד ג' מלכים שמלכו בכיפה כדאמרינן במגילה ושלמה הרי ד', והקדוש ברוך הוא ראשון והווה ואחרון, הרי ה'. 
ובפרקים דרבי אליעזר חשיב ח' בשר ודם, והקדוש ברוך הוא ראשון ואחרון. והוא ממליך מלכים על מנת שימאסו בט' דברים כדוד, וישפוט בט' דברים ואז ישמע תפילתם: לא אשית לנגד עיני דבר בליעל א', עשה סטים שנאתי לא ידבק בי ב', לבב עיקש יסור ממני ג', רע לא אדע ד', מלשני בסתר רעהו אותו אצמית ה', גבה עינים ורחב לבב אותו לא אוכל ו', לא יש(ו)ב בקרב ביתי עושה רמיה ז', דובר שקרים לא יכון לנגד עיני ח', להכרית מעיר ה' כל פועלי און ט'. ואילו ט' דברים: צדק ישוב משפט א', ידין עמים במישרים [עמוד תעב] ב', ישפוט תבל בצדק ועמים באמונתו ג', צדק ומשפט מכון (כסאך) [כסאו] ד', למען משפטיך ה', ישפוט תבל בצדק ועמים במישרים ו', משפט וצדקה ביעקב ז', משפט אהב [אתה] כוננת ח', צורי ולא עולתה בו ט', הרי ט' דברים בהקדוש ברוך הוא. וצוה ט' דברים לדוד המלך, אילו הן: ידין (עמים) [עמך] בצדק וענייך במשפט א', ישפוט עניי עם ב', ויושיע לבני אביון ג', וידכא עושק ד', כי יציל אביון משוע, ה', יחוס על דל ואביון ו', ונפשות אביונים יושיע ז', מתוך ומחמס יגאל נפשם ח', וייקר דמם בעיניו ט'. ואם יעשה אילו ט' דברים אז ישמע תפילתו. ובתפילת שלמה ח' מכון שבתך וא' מכון שבתו: משמים הביט ממכון שבתו השגיח א', ואתה תשמע מכון שבתך (אל) השמים ב', ואתה תשמע השמים מכון שבתך ג', ואתה תשמע השמים מכון שבתך ד', ושמעת השמים מכון שבתך ה', ואתה תשמע ממכון שבתך מן השמים ו', ואתה תשמע השמים מכון שבתך ז', ואתה תשמע מן השמים [מ]מכון שבתך ח', ושמעת מן השמים [מ]מכון שבתך ט', הרי ט'. לומר אם ידון ט' דברים ישמע תפילתו, על כן ט' מלך ביראו עינינו כנגד ח' מלכים הדיוטות בשר ודם שמלכו בכיפה, והקדוש ברוך הוא הוא ראשון ואחרון מלך, הרי ט'. 
הרי אתה רואה כי אין תיבה בתיקון תפילות בחינם, על כן אין להוסיף ואין לגרוע עליהם. על כן כל איש חי ישים התבונה אל לבו, וישים נפשו בכפו לכוין כל תיבה אשר יצא מפיו, כי התפילה עטרת בוראו מלך הכבוד ברוך הוא, והוא מתעטר בחסד ביום בבוקר ובאמונה בלילה, בערב דכתיב להגיד בבוקר חסדך ואמונתך בלילות. 
ובערב שבת אומר ושמור צאתינו ובואינו לחיים ולשלום מעתה ועד עולם ברוך אתה ה' [ה]פורס סוכת שלום עלינו ועל כל עמו ישראל ועל ירושלים, אין אומר שומר עמו ישראל לעד, לפי שהשבת אין צריך שמירה, שהקדוש ברוך הוא שומר ישראל על ידי השבת. לכך בדיברות שניות שמור את יום השבת. משל למלך שהיה לו רועה שומר צאנו, כל הימים היה בשדה [עמוד תעג] הרועה עם צאנו והיה ער בלילה לשמור הצאן, אך בלילה אחד בשבוע היה מאסף צאנו הביתה בדיר והיה ישן, כך כל ימי המעשה הנה לא ינום ולא ישן שומר ישראל לפי שזה יוצא השדה וזה במלאכתו, אבל בשבת כל אחד הולך לביתו אין צריך שמירה, אך פורס סוכת שלום. 
ומה שאומר סוכת שלום ועל ירושלים, לפי שכתוב ויהי בשלם סוכו, סוכה נאה יש לו להקדוש ברוך הוא בעיר שלם, היא ירושלים. לכך סמך ולמקנהו עשה סוכות על כן קרא שם המקום (ההוא) סוכות ויבא יעקב שלם, ללמדך סוכות מיד שלם, לומר בשלם סוכו שיקיים והביאותים אל הר קדשי ושמחתים בבית תפילתי היא סוכת שלם, אז יפרוס שלום על ירושלים [ו]ישראל. 
ולאחר שסיים החזן ועל ירושלם הציבור אומר בלחש. 

פירושי סידור התפילה לרוקח [פג] ושמרו בני ישראל 
============================================== 
[פג] ושמרו בני ישראל 
(סודות התפילה) 
מור' אומר דבליל יום הכיפורים שאירע בחול אומ' ושמרו בני ישראל וגם וידבר משה, משום דיום הכיפורים איקרי שבת כדכת' שבת שבתון הוא, ואף איקרי מועד דבסוף כל המועדים כת' וידבר משה את מועדי ה', ואף ראש השנה ויום הכיפורים בכלל, על כן גם בראש השנה צ"ל וידבר משה את מועדי ה', ואם ארע בשבת אומ' גם ושמרו בני ישראל. 
ושמרו בני ישראל ל"א תיבות, נגד ל"א מלאכות שברא עם הי' דברים בערב שבת בין השמשות. 
ולאחר שמסיים החזן ועל ירושלם, הציבור אומר בלחש ושמרו בני ישראל את השבת לעשות את השבת לדורותם ברית עולם. את' ה'שבת ל'עשות [עמוד תעד] התחלתן אה"ל, כלומר כל מלאכות שבת מאהל מועד נלמד, שסמך שבת למשכן בויקהל. אע"פ שכת' ס"ד מלאכות בחומש, אל תחשוב מלאכת עבודה, ותמצא בלא עבודה ל"ט מלאכות כנגד ל"ט לשון בחומש, לבד מבראשית שמדבר (בשבתות) [בשביתת] הקב"ה. את' השבת' לעשות' את' השבת' הרי ה' תיבות בסופן זה אחר זה ת', הרי ה' תוי"ן זה אחר זה כנגד את' שבת'ות' יי ת'שמורו ואת' מקדשי תיראו, וכן באלפא ביתא ה' אותיות שיש בהן ת': בי"ת, דל"ת, חי"ת, טי"ת, תי"ו. 
ושמרו בני ישראל את השבת צריך לשמור את השבת ולקדשו. את לרבות ימים טובים שנקראו שבת, שצריך לשומרם. לעשות את השבת לדורותם את השבת לרבות [שצרי'] תוספת לפניו ולאחריו. לדורותם ברית עולם, לשמור השבת. ביני ובין בני ישראל אות היא לעולם כשישראל ישבתו ממלאכתם יכירו וידעו כי ששת ימים עשה ה' את השמים ואת הארץ וביום השביעי שבת וינפש, כי השבת אות להקב"ה ששבת ממלאכת דיבורו, שהרי הכל בדבריו נעשה כדכתי' בדבר ה' שמים נעשו וברוח פיו כל צבאם, לכך ודבר דבר דיבור אסור שבות כהקב"ה. 
ששת בא"ת ב"ש בב"א, לכך אילו התחלת התיבות בב"א ב'ראשית ב'רא א'להים את השמים, לומר בששת ימים ברא הכל, כנגד ו' סדרי משנה ד' ימים בלא קריאת התורה א"ג ד"ו הוצרך לד' סדרי גמרא לסמוך ב"ה קריאת התורה, כנגד ב' סדרים בלא גמרא, השבת אות בין ישראל לאביהם שבשמים. 
את השמים לרבות חדריו וסולמיו ומהלכיו, ואת הארץ לרבות כל מערות שבארץ ואוצרותיו וגנזיו. ים לא הזכיר כאן שאינו יישוב לבני האדם, ועיקר [כל] הברייה בשמים ובארץ ועיקר כל הרשויות שמים וארץ, אבל הים כרמלית דרבנן ואין צריך להזכירו. [וביום השביעי שבת ממלאכתו] וינפש אפילו אותם שבגיהנם, כי אז אין נידונים בה. וינפש (בממונו) [בגימט'] אילו שבגיהנם, כדאמרי' בבראשית רבא קבר אביך יוכיח שאין נידונין בשבת, לכך החזן צריך למשוך ברכו למוצאי שבת כמו ביום טוב שבין [עמוד תעה] כך ובין כך לא יחזרו פושעי ישראל לגיהנם כי ינוחו ולא ידונו בגחלי רתמים עד לאחר סדר קדושה, כי יצאו בערב שבת בברכו ויחזרו למוצאי שבת. 
מן ושמרו בני ישראל עד שבת וינפש ל"א תיבות, כנגד ל"א מלאכות ג' מלאכות בכל יום, ביום א' אור שמים ארץ, ביום ב' רקיע גיהנם ומלאכים, ביום ג' אילנות וגן עדן ונקוו המים, ביום ד' חמה כוכבים ומזלות, ביום ה' דגים ולויתן ועופות, ביום ו' חיה בהמה ורמש אדם וחוה ומ(מ)ריאים. וי' דברים בערב שבת בין השמשות הרי ל"א, הרי ל"א מלאכות לבד ממי שאומר ושמרו. 
ושמרו בני ישראל את השבת א', לעשות את השבת ב', וביום השביעי ג', הרי ב' השבת וא' השביעי, כנגד בויכולו ב' ביום השביעי וא' את יום השביעי, ב' מכל מלאכתו וא' מלאכתו, ב' סעודות ביום וא' בלילה. 

פירושי סידור התפילה לרוקח [פד] תפילת ערבית של שבת 
================================================= 
[פד] תפילת ערבית של שבת 
(סודות התפילה) 
אתה קדשת ל"ה תיבות נגד ל"ה מלאכות עם קברו של משה ואילו של יצחק. [אתה קדשתה ל"ה תיבות נגד [ל"ה] תיבות בויכולו. ונגד ל"ה מלאכות שברא הקב"ה בעולמו: אור, שמים, וארץ, רקיע, ומלאכים, וגיהנם, וגן עדן, אילנות, ודשאים, חמה, ולבנה, כוכבים, ומזלות, דגים, לויתן, עופות, בהמה, ורמש, וחיות, אדם, וחוה, י' דברים בין השמשות, הרי ל"א, ומזיקים, וקברו של משה, ואילו של אברהם אבינו, אף צבת]. 
ויכולו ל"ה תיבות נגד ל"ה אלהים מבראשית עד אשר ברא אלהים לעשות. ויכלו בגימ' ע"ב "חסד" עולם יבנה, ע"ב שעות בו' ימים בלא לילות. 
ואומרים ויכולו בעמידה, יש בני אדם טועים וסוברים שיש לאומרו בתפלה, והבל יפצה פיהם כי אין להוסיף אלא אחר תפלה אומר ויכלו. 
אתה קידשת את יום השביעי לשמך תכלית מעשה שמים וארץ ובירכתו מכל הימים וקידשתו מכל הזמנים וכן כתוב בתורתך ויברך אלהים את יום השביעי ויקדש אותו כי בו שבת מכל מלאכתו אשר ברא אלהים לעשות. 
כתבתי התפילה זו שאין לשנות הימנה כי ראיתי טועים ומשנים וכתבתיה כולה. 
[עמוד תעו] אתה קידשת את יום השביעי קידשו במן שלא ירד בו, קידשו במאכל טוב וביין טוב בבשר ודגים ובלחם יפה ובמלבושים. וקידש השביעי לשמו דכת' שבת לה' אלהיך, כמו הקב"ה ה' אחד כך השבת ימים יוצרו ולו אחד בהם זה שבת, לכך בכניסת השבת מתפללין אתה קידשת, ובמנחה בשבת אתה אחד. ק(י)דש השבת לשמו כמו שהוא יום מנוחה כן לעתיד לבא מנוחה לחי העולמים, ונשגב ה' לבדו ביום ההוא יהיה ה' אחד ושמו אחד. והיאך קידשתו, שהוא תכלית מעשה שמים וארץ שבו כילה הכל, דכתי' ויכל אלהים ביום השביעי מלאכתו, וכתי' כי ששת ימים עשה ה' את השמים ואת הארץ (ו)את הים ואת כל אשר בם וינח ביום השביעי על כן ברך ה' את יום השבת ויקדשהו, על כן תיקנו תכלית מעשה שמים וארץ ובירכתו וקידשתו כמו שכת' בפסוק כי ששת ימים. 
ואם תאמר למה תיקנו באתה (קדוש) קידשת תכלית שמים וארץ [ולא] ים כמו שכת' בפסוק כי ששת, אלא לפי שכנגד ויכולו תיקנוהו, ולשם אין ים כי אם שמים וארץ, על כן תיקנו שמים וארץ ולא ים, לפי שעיקר המלאכות בשמים ובארץ ונגמרו המלאכות, אבל הים לפעמים מתבקעין לחוץ מקומו לכך אין לומר תכלית הים. 
ובירכתו מכל הימים כדכתי' ברכת אלהים היא תעשיר, וכת' ויברך אלהים את יום השביעי. וקידשתו מכל הזמנים שנמנו כל המועדים שבת ראשון להם. וקדשתו, דכת' ויקדש אותו שצריך בלבישת בגדים וצריך קידוש היין, והוא קדוש שפרוש מכל מלאכת הבגדים וצריך קידוש היין, והוא וכן כתוב בתורתך ויברך אלהים את יום השביעי שבירכו במאכל [ובמשתה], ויברך אלהים בגימ' ביר"ך במאכ"ל, כדאמרי' בבראשית רבא אינו דומה מאכל שבת לחול ואינו דומה מראה שיש לאדם בשבת לחול. ויברך אלהים בגימ' ז"ה באוכ"ל ובמרא"ה. ויברך אלהים את יום השביעי ויקדש בגימ' ז"ה (הו"א) תוספ"ת בי"ן מלפני"ו ובי"ן מלאחרי"ו. את יום, לרבות תוספת שבת. ויקדש אותו קידשו מלפניו בחדל מלאכתו וקידשו במן שלא ירד בו. כי בו שבת מכל מלאכתו אשר ברא אלהים לעשות כי בשבת נח מכל מלאכתו, נח מדברו שהכל נהיה בדברו כדכתי' [בדבר ה' שמים נעשו] וברוח פיו כל צבאם, אף אתה ודבר דבר דיבור אסור. אשר ברא אלהים לעשות [עמוד תעז] ברא לתקן, כל דבר צריך תיקון. לעשות, לשון תיקון כמו בבקר אברהם וימהר לעשות אותו, כמו [ו]לא עשה רגליו לשון תיקון הוא. 
ויקדש (לנו) [ולא] ימים טובים, שבת תלוי בחשבון הימים אבל ימים טובים תשרי תיקן אותם, לכך כת' אותו למעט ימים טובים. כי בו שבת מכל מלאכתו, בו שבת ולא בערב שבת בין השמשות כי יודע עיתותיו ורגעיו. מכל מלאכתו נח מדיבורו, אשר ברא אלהים לעשות לתקן נח ממלאכתו, אשר ברא לתקן כמו וימהר לעשות אותו ולתקן. ברא' אלהים' לעשות' סופן אמ"ת, לומר באמת ברא פעולתו לעשות האמת. 
אתה קדשת א' וקדשתו מכל הזמנים ב' ויקדש אותו ג', הרי ג' פעמים קידוש באתה קידשת כנגד ג' סעודות לשבת, ג' תפילות ביום השבת, ג' מלאכות בכל יום ברא כאשר מנינו, ג' מלאכות בויכולו, על כן המוסיף גורע וגורע כי אין להוסיף ולפחות דיבור. 
אלהינו ואלהי אבותינו רצה במנוחתינו יהא לך לרצון במנוחתינו. קדשינו במצותיך קדשינו מלמעלה שנעשה מצוותיך. ותן חלקינו בתורתך שנלמוד תורתך ונהגה בה כל ימינו לשמור ולעשות. שבענו מטובך ושמחינו בישועתך שתעשה, וטהר לבינו לעובדך באמת טהר לבבינו מיצר הנעורים כאשר ביקש דוד לב טהור ברא לי אלהים, לעובדך באמת ובנפש חפיצה באמת בלי עקף. והנחילנו ה' אלהינו באהבה וברצון שבת קודשך (שנתחיל) [שתנחיל] שבת קדשך אלינו לרצון, וישמחו בך ישראל אוהבי שמך שאוהבים ומכבדים לשמך, ברוך אתה ה' מקדש השבת כדכת' ויקדש אותו קידשו בכל דבר. 
רצה במנוחתינו א', קדשינו במצותיך ב', ותן חלקינו בתורתך ג', שבעינו מטובך ד', ושמחינו בישועתך ה', וטהר לבינו ו', והנחילנו ז', וישמחו בך ח', הרי ח', כנגד [ח' שעשועי בתמני אפיא, לכך] ח' דברים עד וישמחו, לפי שישמחו כשיגאלו מח' גליות: בבל א', כשדים ב', פרס ג', מדי ד', ויון ה', מוקדון ו', אדום ז', ושעיר ח', זהו למנצח על השמינית. רצה במנוחתינו א' שבת קדשך ב' מקדש השבת ג', הרי ב' קידוש בשבת וא' מנוחה, כנגד בויכולו מלאכתו א' מכל מלאכתו ב' מכל מלאכתו ג', הרי ב' מכל מלאכתו וא' מלאכתו, וכן ב' סעודות ביום וא' בלילה. 
ל"ה תיבות ברצה במנוחתינו כנגד ל"ה פסוקים במזמור ברכי נפשי את ה' ה' אלהי גדלת מאד שמדבר ממעשה בראשית, כנגד ל"ה מלאכות שברא הקב"ה בו' ימי מעשה בראשית. 
[עמוד תעח] ויכולו השמים והארץ וכל צבאם כילה הקב"ה מלאכתו השמים והארץ וכל צבאם של השמים והארץ, צבא השמים הם כוכבים ומלאכים צבא הארץ הם אילנות ודשאים. ויכולו השמים ה' תיבות וכ"ב אותיות כנגד ה' חומשים וכ"ב אותיות. וכל צבאם, צביונים לצביונם נבראו. ויכל אלהים ביום השביעי מלאכתו אשר עשה כבר כילה ביום ז'. כל מלאכתו אשר עשה אשר תיקן. ויכל אלהים, כשבא יום השביעי אותו עת שהיה הקב"ה בורא המלאכות באותו עת שהיה בשביעי כילה מלאכתו שעד עתה עשה. וישבות ביום השביעי נח מדיבורו ביום השביעי. מכל מלאכתו אשר עשה כמו אשר תיקן. 
ויברך אלהים את יום השביעי בירך השבת במאכלו וביופיו. את לרבות ימים טובים שנקראו שבת. את, לרבות תוספתו. ויקדש אותו קידשו במלאכה שלא פעל שום דבר, כי בו שבת מכל מלאכתו נח מן כל מחשבת מלאכתו. אשר ברא אלהים לעשות לעשותה מלאכתו לאחר מיכן. 
ג' מלאכות בויכולו כנגד ג' מלאכות שהיה בורא בכל יום, כנגד ג' אבות ברא ג' אימהות שמים וארץ וים, ג' מלאכות בכל יום, וג' שמים אל אלהים ה' דבר ויקרא ארץ. ג' שביעי בויכולו שביע"י שביע"י בגימ' של"ש סעודו"ת, לכך ב' ביום השביעי וא' את יום השביעי נגד ב' סעודות ביום וא' בלילה. ל"ה תיבות בויכולו כנגד ל"ה אלהים מבראשית עד ברא אלהים לעשות, וכנגד ל"ה מלאכות שברא הקב"ה בו' ימי בראשית, תדע שגם אלהים כת' בויכולו ג' מלאכתו הרי אלהים כנגד מלאכה. 
מה שצריך אדם לקדש בבית הכנסת כדי שיהא שותף להקב"ה במעשה בראשית, לכך אנו מקדשים ואומרים ויכולו בעמידה. ויש בני אדם טועים וסבורים הפירוש שיש לומר בתפילה, והבל יפצה פיהם ואין להוסיף על הברכה, אך לאחר התפילה מיד יפתח שליח ציבור ואומ' בקול רם ויכולו והקהל עונים בלחש ויכולו עד ברא אלהים לעשות. 
פעם אחת שכח דודי (רבינו) [רבנא] קלונימוס בן רבנא יהודה ולא אמר ויכולו בבית הכנסת, לאחר שישב על השולחן הזכיר ועמד ולקח הכוס בידו [עמוד תעט] ואמר ויכולו עד לעשות וישב במקומו וסיים הקידוש, אמרו לו בני ביתו למה עמדת, ואמר שכחתי לומר ויכולו [בבית הכנסת] ויש לי לומר [מעומד] ואהיה שותף להקב"ה, על כן צריך אני לעמוד. 

פירושי סידור התפילה לרוקח [פה] ברכת מעין שבע 
============================================ 
[פה] ברכת מעין שבע 
(סודות התפילה) 
במעין שבע ס"ו תיבות כנגד ס"ו תיבות ראו כי ה' נתן לכם את השבת כ"ד תיבות, ושמרו בני ישראל ל"א תיבות, ויכולו ה' תיבות, ויכל ח' תיבות, הרי ס"ו תיבות. [מגן אבות ס"ז תיבות, בזכור נ"ה תיבות ויכולו י"ב תיבות, הרי ס"ז תיבות]. 
ברוך אתה ה' אלהינו ואלהי אבותינו אלהי אברהם ואלהי יצחק ואלהי יעקב הא-ל הגדול הגיבור והנורא א-ל עליון קונה שמים וארץ. אשר כן אמר משה הא-ל הגדול הגיבור והנורא אשר לא ישא פנים ולא יקח שוחד. הגדול כנגד אברהם שגודל להקב"ה הרימותי ידי אל ה' א-ל עליון, וכתי' באברהם האדם הגדול בענקים, שהוא היה יכול לומר אדם גדול בענקים, הרי ב' ההי"ן יתירין כנגד אברהם שנתנסה בי' נסיונות והיה גדול מכל הענקים ונקרא גדול. הגיבור כנגד יצחק שכתי' גיבורי כח עושי דברו, שגיבר יצחק יצרו הטוב ונעקד. ג(י)בורי בגימ' וז"ה יצח"ק. והנורא כנגד יעקב שכתי' בו מה נורא המקום הזה, לכך בתפילה כשמזכיר ג' אבות נסמך גדול גיבור ונורא. 
א-ל עליון קונה שמים וארץ מצינו עשייה נקראת קנייה דכתי' קונה שמים וארץ, כמו עושה קניתי איש את ה' עשיתי איש עם ה'. מצינו קנייה נקראת עשייה עשה לי את החיל הזה קנה לי ית ניכסא האלין. 
מגן אבות בדברו באברהם כתי' אנכי מגן לך, ביצחק גור בארץ הזאת ואהיה עמך ואברכך, ביעקב כתי' אעלך גם עלה, והנה אנכי עמך ושמרתיך, וההוא מגן אבות בדברו שהבטיחו בדבר חי וקיים. מחיה מתים [עמוד תפ] במאמרו בפותחי את קברותיכם, רק בדברו שהוא טל אור יחיה מתיו נבלתם יקומון. הא-ל הקדוש שאין כמוהו כדכתי' אין קדוש כה' כי אין בלתך, אע"פ שהמלאכים קדושים אין קדוש כה' שהוד שלו מונהר מכל הניהורים. 
המניח לעמו בשבת קודשו כי בם רצה להניח להם הקב"ה הניח לישראל עמו בשבת קודשו, שבת קודשך הודעת להם, למען ינוח עבדך ואמתך כמוך, לפיכך ננוח ביום השביעי. 
לפניו נעבוד ביראה ופחד דכת' עבדו את ה' ביראה וגילו ברננה. ונודה לשמו בכל יום תמיד מעין הברכות ברוך ה' יום יום בכל יום ויום תן לו מעין ברכותיו, יספת לה' נכבדת. א-ל ההודאות שכל ההודאות שלו הם. אדון השלום מקדש השבת ה' שלום שהשלום עמו. מקדש השבת ומברך שביעי וכתי' ויברך אלהים את יום השביעי ויקדש אותו. ומניח בקדושה לעם מדושני עונג זכר למעשה בראשית שהשבת שהוא יום מנוח נתתה בקדושה לישראל שכתי' בהם וקראת לשבת עונג ולקדוש ה' מכובד, השבת זכר למעשה בראשית שכתו' בדברות שניות למען ינוח עבדך ואמתך כמוך וזכרת כי עבד היית בארץ מצרים ויוציאך ה' אלהיך משם. 
ברכה זו היא מעין שבע ברכות מגן, ומחיה, וקדוש, ושבת, רצה, ומודים, ו(ב)ברכת כהנים ז' ברכות, כנגד ז' מנוחות שכתי' בשבת בדברות ראשונות אתה ובניך ובתך (ו)עבדך ואמתך ובהמתך וגרך, לכך תיקנו ז' ברכות בשבת כנגד פרשת שבת המתחלת בז' זכור את יום השבת. 
בברכה זו ס"ז תיבות [כנגד ס"ז תיבות], ראו כי ה' נתן לכם את השבת כ"ד תיבות, ושמרו בני ישראל את השבת עד וינפש ל"א תיבות, ויכולו השמים ה' תיבות, ויכל אלהים ז' תיבות הרי ס"ז, נגדן תיקנו בברכת שבת ס"ז תיבות, ז' ברכות בשבת, בשמור את יום השבת ס"ד תיבות, שים ג' שביעי שבויכולו הם ס"ז, בזכור את יום השבת נ"ה תיבות ויכולו ויכל י"ב, הרי ס"ז תיבות. 

פירושי סידור התפילה לרוקח [פו] סדר קידוש ליל שבת 
================================================ 
[פו] סדר קידוש ליל שבת 
(סודות התפילה) 
בקידוש מ"ה תיבות, כנגד ויברך אלהים י"ו תיבות, ראו כי ה' כ"ד תיבות, זכור את יום השבת ה' תיבות, הרי מ"ה תיבות. בשבת יש לומר וינוחו בך אוהבי שמך, ודוק' ביום טוב יש לומר וישמחו. 
[עמוד תפא] כל איש ישראל צריך להסדיר שולחנו לקראת שבת המלכה כדאמרינן במסכת שבת בפרק כל כתבי הקודש א"ר אלעזר לעולם יסדיר אדם שולחנו אע"פ שאינו (ראוי) צריך אלא לכזית. וצריך להשים מפה על השולחן וב' לחמים על המפה ומפה על הלחם, כדי שיהו ב' לחמים בין המפות כמו המן שניתן בין הטל והיה לחם משנה. וכל מעשה שבת כפול, לחם משנה, אזהרותיו כפולות זכור ושמור, עונשה כפולה מחלליה מות יומת, מזמרותיה כפולות מזמור שיר ליום השבת, שכרה כפול לחם יומים. 
ומה שמכסין הלחמים במטפחות משום דאמרי' בערבי פסחים שמכסין שאין מביאין את השולחן עד לאחר קידוש, אבל השתא דקיימא לן אין קידוש אלא במקום סעודה, אנו מביאין השולחן ומכסין הלחם עד לאחר קידוש וכן עיקר, כדאמרינן פורס עליה מפה ומקדש. 
ושוטפין את הכוסות שרוצין לעשות בהם קידוש כדאמרינן במסכת שבת בפרק המוציא יין כדי מזיגת הכוס יפה, מאי כוס יפה כוס של ברכה, כדאמרינן בברכות בפרק שלשה שאכלו כוס של ברכה צריך מזיגה ושטיפה מבפנים ומבחוץ. ומוזג מן היין בכוס אע"פ שקידש בברכה צריך שיקדש על הכוס כדאמרינן התם בערבי פסחים זכור את יום השבת לקדשו זוכריהו על היין בכניסתו. מניין דעל יין דאמ' ר' שמואל בר נחמני אמ' ר' יונתן מניין שאין אומרים שירה אלא על היין שנא' ותאמר להם [הגפן] החדלתי [את] תירושי המשמח אלהים ואנשים, ראי' שאין אומרין שירה אלא על היין. וכן זכור את יום השבת לקדשו זוכריהו על היין, כתי' גבי שבת זכירה וכתי' וזכרו כיין לבנון, הרי זכירה ביין, וכתי' זכור לקדשו זהו זוכריהו על היין הקידוש לקדשו, [עמוד תפב] וכתי' ויברך אלהים את יום השביעי ויקדש אותו הרי קידוש. ואין אומ' קידוש אלא על היין הראוי לנסך על גבי המזבח, ולא יין שריחו רע או של שמרים או מגולה או תוסס. 
בין נשים בין אנשים חייבין בקידוש, כדאמ' רבא זכור ושמור בדיבור אחד נאמרו, כל שישנו בשמירה ישנו בזכירה, והני נשי הואיל ואיתנהו בשמירה איתנהו בזכירה. ואין קידוש אלא במקום סעודה דכת' וקראת לשבת עונג במקום עונג קריאה הוא (היא) הקידוש. 
וסדר זה מקדש בקול רם בנעימה: 
ויכולו השמים והארץ וכל צבאם ויכולו כבר כילה את כל מלאכת שמים וארץ, ומשמיעין שכל דבר כילה מלאכתו ביומו, והשמים והארץ היו מתרחבין והולכין ולערב בשביעי נחו. ואם תאמר למה נאמר "ויכולו" וגם "ויכל", אלא האחד משמיעין שלא היה רצון בורא עולם לבראות יותר אלא כל אחד נברא, ולא היה בדעתו יותר לבראות וכל אחד בא לגבולו וזהו "ויכולו". ומשמיענו "ויכל" שאין לומר האמהות והתולדות, שמא יותר היה בורא אך השביעי בא, לכך נאמר ויכל אלקים ביום השביעי, שכבר גמר הכל השמים והארץ האמהות. צבאם התולדות שבהם. ויכלו בגימ' ע"ב, כי ע"ב שעות כילה מלאכתו, בו' ימים ע"ב שעות, בלילות לא היה בורא אך המחשבה היתה בלילה, להודיע לבני האדם שאין לעשות כל מלאכה בלא מחשבה שהרי ממנו תוצאות חכמה, אף על פי כן המחשבה מקשקשת לפניו בלילה, זהו שכתוב אמרתי עולם חס"ד יבנה, כמניין ויכ(ו)לו הם ע"ב, כנגד ע"ב שעות כנגד ע"ב תיבות שם הקודש שבויסע, ובע"ב שמות קרע משה את הים ב"ע י"ם רוחו, לכך ויכלו חסר ו' כי בו' ימים ויכל"ו שעות. 
השמים והארץ השמים החדשים והארץ החדשה הכל כילה בו' ימים, ולמה לא הוזכר ים בכאן, לפי שמלאכת ים לא נגמרה שנבקע ומשתפך תמיד לחוץ בכל יום, נמצא שלא נגמרה מלאכתו. 
[עמוד תפג] ויכלו ה' תיבות בפסוק וכ"ב אותיות, שכל השומר שבת כשומר כל חמשה חומשים, וכ"ב אותיות שהשבת שקולה כנגד כל התורה. 
ו'יכלו ה'שמים ו'הארץ ו'כל צ'באם התחלתן עולה קי"ג, כנגד "לב" בחומש קי"ג פעמים, להשמיענו עבור קי"ג לב טוב נכלל הכל. וכן קי"ג תיבות בי"ח ברכות בסופן, כך: ברוך אתה ה' מגן אברהם, בא"י מחיה המתים, ברוך אתה ה' האל הקדוש, ברוך אתה ה' חונן הדעת, ברוך ה' הרוצה בתשובה, ברוך אתה ה' חנון המרבה לסלוח, ברוך אתה ה' גואל ישראל, ברוך אתה ה' רופא חולי עמו ישראל, ברוך אתה ה' מברך השנים, ברוך אתה ה' מקבץ נדחי עמו ישראל, ברוך אתה ה' מלך אוהב צדקה ומשפט, ברוך אתה ה' שובר אויבים ומכניע זידים, ברוך אתה ה' משען ומבטח וצדיקים, ברוך אתה ה' בונה ירושלים, ברוך אתה ה' מצמיח קרן ישועה, ברוך אתה ה' שומע תפלה, ברוך אתה ה' המחזיר שכינתו לציון, ברוך אתה ה' הטוב שמך ולך נאה להודות, ברוך אתה ה' המברך את עמו ישראל בשלום, הרי קי"ג תיבות, לומר קי"ג לב בחומש, שיש לכוין התפילה בלב [שלם] שכתוב ולעובדו בכל לבבכם, זו תפילה שכתובה בדניאל די אנת פלח לינה בתדירא, לומר לך על כן נברא הכל כי זה כל האדם נברא בעבורו, שהרי המתפלל עיניו בארץ ולבו לשמים, על כן נברא עבורו. 
וכל צבאם מה צבא שייך בארץ, אלא הארץ תלוייה בצבא השמים, דכתיב התוציא מזרות בעתו, אם תשים מזרות בארץ. [המזלות מגדילים תולדות ארץ כי אין לארץ צבא]. 
ויכל אלהים ביום השביעי היה בורא בכל יום, כשברא אותו עת היה לו לבראות לא ברא, זהו "ויכל" שכבר כילה הכל, ביום השביעי היה כלה. ויכל אלהים ביום השביעי, המנוחה לא נבראת עדיין, באתה שבת באתה מנוחה, ולפי שבכל יום היה דיבור יוצא לפני כס בורא עולם יהי זה כמו אור והבריאות, ונח בשביעי מן הדיבור. ועוד כל בין השמשות פעל בשביעי, לפי שיודע עד מה כל הרגע, ונראה כאילו פעל בשביעי. ועוד ויכל כבר כילה הכל. ויכל, בלע"ז אאודפ"ר אשפליי"ר. 
וישבות ביום השביעי מכל מלאכתו אשר עשה כמו כל מלאכות שנאמר בהן עשייה, כמו רקיע ומאורות וחיות. ונאמר "כל" מלאכתו להביא השאר שכל המלאכות נגמרו. וישבות ביום השביעי מכל מלאכתו אשר עשה, שבת [ממנו] ממש ממלאכתו כבר, שהרי לא נאמר ויהי ערב ויהי בקר בשביעי, לפי שלא ברא דבר אך שבת וינפש. וגם נוכל לומר וישבות לשון "השבתה", שביטל ביום השביעי המלאכה לפניו, וגם ויכלו ויכל לשון כלה, שהמלאכה כלתה מלבא. וגם שביתה לשון מנוחה שאז נח, כדכתיב כי ששת ימים עשה [עמוד תפד] ה' את השמים ואת הארץ את הים ואת כל אשר בם וינח ביום השביעי. וישבות שביתה גמורה, מערב כילה הכל, לכך והיה ביום השישי והכינו. לכך סמך ביום השישי ויכולו, ולומר לך משהכסיפו העליון והתחתון שבת ממלאכתו. מכל מלאכתו ממלאכת מחשבת שלו, מאב ותולדה מן הכל שבת. 
וישבת ב' בקרייה, וישבת ביום השביעי, וישבת המן ממחרת, לפי שכתוב לא יהיה בו, שזה היה קידוש שלו, שלא ירד דבר מן השמים שכבר קידשוהו מן השמים. וינפש בגי' שבגיהנ"ם, ששובתין בשבת. 
ויברך אלהים את יום השביעי ברכו שם שיהא יום ברכה ומנוחה והשקט, כמו ששייך ארור ביום כמו שכתוב בספר ירמיה ארור היום אשר יולדתי בו אל יהי ברוך, וכמו איוב יאבד יום אולד בו יקבוהו אוררי יום, (שיהא מעונן מרירי יום), כן שייך ברכה ביום נמצא מנוח. ויברך בירכו במנוחה, וגם ברכו במאכל, וגם במן, שכל הימים עומר לגולגולת ועתה לחם משנה, ויברך אלהים זהו במאכ"ל במנוח"ה ומ"ן. את יום השביעי לרבות תוספת היום מלפניו ומלאחריו. את יום השביעי בגימ' ולרבו"ת ג"ם ימי"ם טובי"ם. את יום, לרבות ימים טובים. אלהים את יום השביעי, בגימ' תוספ"ת. 
ויקדש אותו, לפי שכילה הכל קידש השבת שפירש ממלאכות, וזהו קידושו. ועתה נותן טעם לדבריו, כי בו שבת מכל מלאכתו אשר ברא אלהים לעשות, פסק בו מעשות מלאכתו, ל' במקום מ' אצל שביתה וחידול, כמו וחדל לעשות הפסח, כי חדל לספור כי חדל מספור, וכן ויחדלו לבנות העיר ויחדלו מבנות העיר. ופעמים המ' במקום הל' וחדלת מעזוב לו וחדלת לעזוב לו. 
אשר ברא אלהים לעשות המלאכה שהיה לו לעשות בשביעי כפל ועשה בשישי, שהרי ב' פעמים ברא בשישי בבוקרו ובין השמשות. ויברך ויקדש, רמז ברכת קידוש. ויברך אלהים את יום סופי תיבות עולה ת"ק, פסיעה גסה נוטלת אחד ממאור עיניו של אדם ת"ק, והקידוש מחזירו, לכך מנהג בבל וגם בנרבונא לאחר קידוש רוחצים הכוס במים ורוחצים בו פניהם. ויקדש אותו קידוש בבגדים שכת' קידוש וקדשתם היום ומחר וכבסו שמלותם, קידוש ברחיצה דכת' ויקדש את העם. ויקדש אותו יותר מימים [עמוד תפה] טובים [שהותר בהם אוכל נפש]. אותו, ולא ימים טובים. כי בו שבת ולא ביום הכפורים [שאין מקדשין בו על הכוס]. אשר ברא אלהים לעשות ברא לשון קידוש דבר תמוה, בורא חדשה קודם חידוש דבר לאחר כך לעשות תיקון שהיה מתאר בו מלאכתו. לעשות בדור המבול עתידין לקלקל ויחדשם, זהו לעשות, שעתיד לחדש הכל ברא רמז לתחיית המתים. 
ויקדש אותו כי בו שבת מכל בגימ' שב"ת מהמ"ן ומלח"ם הפני"ם ובעל אוב, וכן נדרש בבראשית רבא. ויקדש אותו, ולא ימים טובים התלויין בבית דין. 
ג' "שביעי" בויכולו, כנגד ג' סעודות. כנגדן ג' קידושין בקידוש. שביעי שביעי שביעי בגימ' של"ש סעודו"ת. ואילו הן ג' קידושין בקידוש: שבת קדשו א', שבת קדשך ב', מקדש השבת ג', כנגד ג' קידוש בשבת בירמיה. וכל מעשה שבת משולש ג' שביעי, ג' סעודות, ששבת מג' מלאכות שברא בכל יום. וכן ג' מלאכתו בויכלו, וכן ג' ויכלו ויכל וישבת. 
אשר ברא אלהים לעשות כגון מן האש סלמנדרא, ותחיית המתים גוף חדש, וברא מחילות, להודיע לבני אדם מה שעתיד לעשות. 
ל"ה תיבות בויכלו כנגד ל"ה מלאכות שברא בו' ימים ג' בכל יום, וי' בבין השמשות הרי ל"ה, כנגד ל"ה מלאכות שהן מבראשית עד ויבן אלהים את הצלע. ול"ה עמל בקהלת לפי שכתוב יש אדם שעמלו בחכמה, ואומר במדרש קהלת זה הקב"ה. וכן מבראשית עד לעשות ל"ה אלהים, וכן מבראשית עד יום עשות ה' אלהים ארץ ושמים ל"ה פסוקים, וכן ל"ה פסוקים במזמור ברכי נפשי את ה' אלהי גדלת מאד. וכן ל"ה ספרים כ"ג ספרים ותרי עשר הם ל"ה. וכן ל"ה מאות מהלך ז' רקיעים כמניין ך ם ן ף ץ. [וכן ל"ה תיבות בברכה רצה במנוחתינו, וכן ל"ה תיבות באתה קידשתה, וכן ל"ה תיבות בתפילת השבת שבתוספתא ומאהבת ה' אלהינו]. 
ברא אלהים לעשות לא היה צריך לכתוב לעשות מלא, לעשות אותיות ל' ותשע, כלומר ל"ט מלאכות בשבת. וסמיך לעשות אלה תולדות השמים, כלומר ל"ט אבות, ומדאיכא אבות מכלל דאיכא תולדות, לכך סמך לו אלה [עמוד תפו] תולדות. ולא הוזכר שבת בויכולו כי אם יום השביעי, לפי שלא צוה אדם לשמור שבת. 
ברא' אלהים' לעשות' סופי תיבות "אמת", וכן בבראשית ברא' אלהים' לעשות' סופן אמ"ת, לכך בראשית, תחילת השטר זכרון עדות, סופו שריר וקיים. אמת ואמת בגימטריא זה שרי"ר וקיי"ם, לכך בראש הפעולה ולבסוף הפעולה אמת. 
ברוך אתה ה' אלהינו מלך העולם בורא פרי הגפן לפי שהיין משתנה לעלויה מברך בורא פרי הגפן ולא בורא פרי העץ. בורא פרי הגפן ט' תיבות כנגד ט' דברים על היין, אילו הן: אהיה כטל א', כשושנה ב', כלבנון ג', יונקותיו ד', כזית הודו ה', וריח לו כלבנון ו', יחיו דגן ז', ויפרחו כגפן ח', זכרו כיין הלבנון ט'. 
ברוך אתה ה' אלקינו מלך העולם אשר קדשנו במצותיו כדכתיב קדושים תהיו. ורצה בנו כדכתיב חשק ה' בכם ובאבותיכם. שבת קדשך באהבה וברצון הנחלתנו כדכתיב בעזרא שבת קדשך הודעת, וכתיב לדעת כי אני ה' מקדשכם, מתנה טובה יש לי בבית גנזיי. זכרון למעשה בראשית דכתיב זכור את יום השבת לקדשו, כי ששת ימים עשה ה' את השמים ואת הארץ. כי הוא יום תחלה למקראי קדש בפינחס בראש כל המועדים כתיב שבת. זכר ליציאת מצרים שכתי' בדברות אחרונות וזכרת כי עבד היית במצרים ויוציאך. 
כי בנו בחרת בך בחר ה' אלהיך להיות לו לעם סגולה. ואותנו קדשת מכל העמים כדכתי' קדושים תהיו, וכתי' ואבדיל אתכם מן העמים להיות לי, וכתיב והתקדשתם והייתם קדושים, כשישראל שומרים התורה נקראו קדושים כדכתיב [איש] קדוש (הוא) עובר עלינו תמיד, וכן כל הצדיקים נקראו קדושים כדכתיב לקדושים אשר בארץ המה. שבת קדשך באהבה וברצון הנחלתנו כדכתיב לדעת כי אני ה' מקדשכם מתנה יפה יש לי בבית גנזיי ושבת שמה, ונתנה לנו באהבה וברצון הנחלתנו שהנחילנו השבת מיום שניתנה במרה, כדכתי' כאשר צוך ה' אלהיך סופו בגימ' מר"ה. לכך נאמר בדברות שניות ובכאן כאשר צוך ה' אלהיך, וכתי' (ו)ראו כי ה' נתן לכם [את] השבת. 
[עמוד תפז] ברוך אתה ה' מקדש השבת שקדשו בירידת מן שבת לא יהיה בו, אע"פ שבכל יום ירד בשבת לא ירד, וכן קידשו בנהר סמבטיון שאינו מושך אבנים, ובעלת אוב אינה מעלה את המת בשבת, וגם לחם הפנים שכתוב ביום השבת ביום השבת יערכנו, וכתי' לשום לחם חום ביום הלקחו. 
סו"ד למה עדות השבת במן ובסמבטיון ובבעלת אוב ובלחם הפנים אלא המן יורד לישראל משחקים שהרי נקרא "שחקים" על שם ששוחקים מן לצדיקים, ומפני שיורד משחקים הוא מתוק כצפיחית בדבש, וכתי' ופריו מתוק לחכי, המן היו לו טעמים תקמ"ו כמניין מתו"ק. והיה כזרע גד להגיד לך שהיה זכר לנפלאותיו, כשם שהקב"ה מגיד אותיות כדכתי' האותיות שאלונו, כך היה המן מגיד לישראל אם היו שנים באים לדון על עבד אחד זה אומ' שלי הוא וזה אומר שלי הוא, היה משה אומר לבקר משפט, למחר המן יורד לישראל של מי שהיה העבד היה יורד לו פי שנים, לכך נקרא גד. המן משתנה לזקן כפי כוחו ולבחור ולתינוק כפי כוחם, כן קול ה' בהדר קול ה' בכח, וכן השכינה קווצותיו תלתלים שחורות, וכן לבושיה כשלג חיור ושער רישיה כעמר נקא, לכך היה המן כשלג דק ככפור. והיה נבלע ברמ"ח איברים, "מחספס" בגימ' רמ"ח, לחם אבירים אכל איש, וכן ויחזו את האלהים ויאכלו וישתו, ולפי שהמן היה יורד מן השמים על השבת שלא ירד בו. 
סמבטיון מזל כוכב שבתי ממונה עליו והוא מושך אבנים כל ימי המעשה אך נח בשבת, לפי שהים אם המים מעיד על השבת, וכן דג אחד נקרא בלשון ישמעאל "שבתי" בכל ערב שבת הולך אצל שפת הנהר ואינו זז משם עד מוצאי שבת. 
בעלת אוב לוקחת תרנגול שחור ועושה בו דבר שאין ליכתב ומקשת בזרועותיה להשמיע קול ציפצוף לשיר ובא המת תחת השיחי, וכשעולה עולה להם כך ראשו למטה ורגליו למעלה כאדם שרואה בובייא שלו במים ראשו למטה, ומדבר המת קול נמוך מעפר ומצפצף חוץ מן המלך כששואל המת עולה כדרכו, ולפי שהוא בארץ מעיד הקב"ה על השבת שאינו עולה. 
ולחם הפנים היה במקדש, שהמקדש היה "עולם מלא" על כן בלחם הפנים מעיד בשבת, וגיהנם שובת בשבת שאין פושעי ישראל נידונים בו. [עמוד תפח] ולפי שהשמים והארץ והים "אימהות העולם" הנם מעידין על השבת שהוא קדוש, לכך ו' ימים ולא יותר, על שם ג' יחידים: יום א' ב' מעידין על הקב"ה שהוא אחד ה' אחד, יום ג' ד' מעידין על ישראל שהן גוי אחד, יום ה' ו' מעידין על השבת שהוא אחד ימים יוצרו ולא אחד בהם. ג' פעמים יש בקידוש קדושת שבת, ואילו הן: שבת קודשו א' שבת קדשך ב' מקדש השבת ג', וכן ג' יום השביעי בויכלו, וג' שבת בדברות ראשונות, ואילו הן: זכור את יום השבת א' שבת לה' אלהיך ב' ביום השבת ג', כנגד ג' סעודות בשבת. וכן אכלוהו היום א' כי שבת היום ב' והיום ג', וכן בדברות (ראשונות) [שניות] ג' שבת, וכל מעשה [שבת] משולש. בקידוש ב' קידושי ישראל, ואילו הן: קידשנו במצותיו א' ואותנו קידשת ב', כנגד ג' קדושות שמלאכי השבת אומרין להקב"ה דכת' והתקדשתם והייתם קדושים כי קדוש [ב'], וכן נקראו ישראל ב' שמות בני ישראל, בני יעקב, וכן יהודה וישראל. 

פירושי סידור התפילה לרוקח [פז] משנת במה מדליקין 
=============================================== 
[פז] משנת במה מדליקין 
[במה מדליקין אומרים בבית הכנסת, להודיע לעמי הארץ באיזו פתילה יכולים להדליק בערב שבת ובאיזו שמן, כדי שלא יבא להטות.] 
במה מדליקין ובמה אין מדליקין בערב שבת, אין מדליקין אגב דסליק מאין נקט אין מדליקין, כמו במעשה בראשית ויקרא אלהים לאור יום מדליקין ולחושך קרא לילה אין מדליקין, ויהי ערב אין מדליקין ויהי בקר מדליקין. לא בלכש במשנה שניקד רבינו משולם הגדול העתיק "לגש", לגש הוא כעין צמר שבין קליפה לעצו, אין יכול לעשות פתילה ממנו כי האור מהבהב ויבא להטות. לא בחוסן הוא פשתן שניכתת דק דק ולא הונער מנעורת שבו אין השמן נמשך אחריו. ולא בכלך הוא פסולת של משי העשוי ככובעים שקרוי בלע"ז פולצי"ל פלויידור"ש, וגם כלך מעיל של משי, והאור קופץ ונפסקת ממנו. 
ולא בפתילת האידן הוא כמין צמר שיש בין קליפת ערבה לעצו, אין אורו עומד במקומו. ולא בפתילת המדבר עשב ארוך וגס, הורטיי"א בלע"ז, אין שלהבתו [עומד] במקומו. ולא בירוקה שעל פני המים הוא [עמוד תפט] כשהספינה מתעכבת במקום אחד במים גדל ירקרוקית סביב שוליה מבחוץ, והאור נפסק מן הפתילה ונפסק שלהבתו מהר, וכן צמר בחמה נכווץ ואינו דולק כלל, וכן שיער נחרך ואינו דולק כלל. עד כאן מדבר בפסול פתילות שאין לעשות מהם פתילה מפני שאינן דולקין ויבא להטות. 
לא בלכש א', לא בחוסן ב', לא בכלך ג', ולא בפתילת האידן ד', ולא בפתילת המדבר ה', ולא בירוקה שעל פני המים ו', תנא הוסיפו עליהם של צמר א', ושל שער ב', הרי ג' פסול פסולי פתילה במשנה וב' בברייתא, לא בלגש א' לא בחוסן ב' ולא בכלך ג' הרי ג', ולא הוזכר פתילה כמו בהני אחריני, כנגד ג' שמירות בשבת בפרשת כי תשא: שבתותי תשמורו א', ושמרתם את השבת ב', ושמרו בני ישראל את השבת ג', כלומר תשמר השבת פן תדליק באילו ג' פסול פתילות פן תטה בשבת, הרי אסמכתא לחכמים. 
ולא בפתילת האידן א' ולא בפתילת המדבר ב' הרי ב', כנגד ב' ביום השביעי בי' הדברות. וכן בויהי בשלח קודש לה' א', כי שבת היום לה' ב', כלומר באילו פתילות שמור עצמך פן תדליק. ולא בירוקה שעל פני המים, כנגד שמור את יום השבת שמירה אחת לבל ידליק. ו' במשנה לא בלכש א', ולא בחוסן ב', ולא בכלך ג', ולא בפתילת האידן ד', ולא בפתילת המדבר ה', ולא בירוקה שעל פני המים ו', כנגד ו' פעמים בחומש השביעי שבת, ובברייתא מוסיף ב' כנגד בחומש ב' פעמים תשבות השביעי. ובזה חולקין תנא דמשנה ותנא דברייתא, מר חשיב שביעי שבת [שכתי'] לא תשבות, ומר חשיב נמי תשבות הואיל וסמוך לשביעי הוי כשביעי שבת. 
מכאן ואילך פסול שמנים, לא בזפת שלא יתן (יתן) בנר חתיכת זפת במקום שמן לפי שאינו נמשך אחר הפתילה ויבא להטות. ולא בשעוה שלא יתן חתיכה שעוה בנר שאינו נמשך. אבל מה שכורכין סביב הפתילה שעוה ומדליקין בשבת ב' נרות זכר לזכור ושמור נמשך הואיל והוא סביב לפתילה, אבל על הפתילה להשים חתיכה אין מדליקין בו. ולא בשמן קיק עוף אחד ושמו קיק ומשימין [שומנו] בנר ואינו נמשך אחר הפתילה, וכן שמן שעושין מגרעינין של צמר גפן, וכן שמן קיקיון דיונה אין נמשך אחר הפתילה. ולא בשמן שריפה הוא שמן תרומה שנטמאת, ומתוך שמצוה לבערו גזירה שמא יטה. 
לא באליה חתיכת בשר האליה שומן שבו. ולא בחלב שאינו נמשך [עמוד תצ] כמו שמן. נחום המדי אומר מדליקין בחלב מבושל לפי שנמשך לאחר הפתילה כשהוא מהותך, וכך אנו עושין מדליק' בחלב מבושל אע"פ שחכמים חלוקים עליו הואיל ואין לנו שמן, כמו שאמר ר' יוחנן בן נורי מה יעשו בני קפוטקיא שאין להם אלא נפט. וחכמים אומ' אחד מבושל ואחד שאינו מבושל אין מדליקין בו אפילו על ידי תערובת שמנים. 
לא בזפת א' לא בשעוה ב', לא בשמן קיק ג', ולא בשמן שריפה ד', לא באליה ה', לא בחלב ו', הרי ו' פסול שמנים, כנגד ו' פעמי' שכת' שמירה אצל שבת בחומש: בכי תשא שבתותי תשמורו א', ושמרתם את השבת ב', בקדושים תהיו שבתותי תשמורו ג', ושמרו בני ישראל את השבת ד', בהר סיני שבתותי תשמרו ה', בואתחנן שמור את יום השבת לקדשו ו', כלומר שמור שלא יבא לידי חילול שבת. ואילו השמנים סמכו חכמים לאילו שמירות הואיל וגזירה שמא יטה אין מדליקין בהם. עד כאן בבא אחת במשנה א'. 
אין מדליקין בשמן שריפה ביום טוב שמן תרומה שנטמאת אין שורפין לפי שאין שורפין תרומה ביום טוב. ר' ישמעאל אומ' אין מדליקין בעיטרן מפני כבוד השבת עיטרן הוא פסולת של זפת לאחר שיצא הזפת מן העץ זב ממנו על ידי האור פסולת צלול השמן והוא עיטרן, וריחו רע ואם ידליק ממנו יצא, והדלקת נר בשבת חובה שאין סעודה חשובה אלא במקום אורה. וחכמים מתירין בכל השמנים לפי שהן נמשכין אחר הפתילה, ב'. 
שמן שומשמין שמן של שומשמין. שמן אגוזים, שמן צנונות שמן שמתקנים מצנונות. שמן פקועות בעיטרן ובנפט, ר' טרפון אומר אין מדליקין אלא בשמן זית בלבד אבל לא נפט שהוא צף ודבק בכותלי הבית ומדליק הבית. ודווקא שמן נמשך אחר הפתילה אבל לא שאר שמנים, אבל אין הלכה אלא כחכמים וכר' יוחנן בן נורי שאמ' מה יעשו אנשי בבל ואנשי מדי ואנשי אלכסנדרייא ואנשי קפוטקיא, הילכך מותר. 
כאן מנה ז' שמנים, ואילו הן: שומשין א', אגוזים ב', צנונות ג', דגים ד', פקועות ה', עיטרן ו', נפט ז', הרי ז', כנגד ז' אורות בפרשת בהעלותך, ואילו הן: הנ(י)רות א', המנורה ב', הנרות ג', המנורה ד', נרותיה ה', המנורה ו', המנורה ז', הרי ז'. לכך פתח פרשת שבת ב"ז" זכור את יום השבת לקדשו. וכן בשבת ז' דברים, ואילו הן: לא תעשה כל מלאכה אתה א', ובנך ב', ובתך ג', (ו)עבדך ד', ואמתך ה', ובהמתך ו', וגרך ז', כנגדן באתה אחד ז' מנוחות. 
[עמוד תצא] ג', כל היוצא מן העץ אין מדליקין בו אלא פשתן שאין עושין פתילה לא מן בגד קנבוס כי אם מפשתן, לפי שאין אור של פשתן פוסק אך דולק היטב. והיוצא מן העץ אינו מטמא טומאת אוהלים אלא פשתן אם עשה ממנו אהל והמת תחתיו דשאר בית אין צריך להטביל האוהל עצמו אלא הכלים שתחתיו, אלא פשתן, שהאהל עצמו צריך להטביל שהוא עצמו טמא כדכת' והזה אל אהל, ואהל הוא פשתים ילפינן ממשכן. 
פתילת הבגד שקיפלה ולא הובהבה קיפל הפתילה כמו שגודלין את הפתילות, ולא היבהבה על השלהבת כדי שתהא מחורכת ותדלוק יפה. ר' אליעזר אומר טמאה היא כלי היא ומקבלת טומאה דקיפול אינו מועיל לבטל, הואיל ויש בו ג' על ג' מדקתני "הבגד" משמע שעדיין הוא בגד, ואין מדליקין בה לפי שאינה מחורכת חיישינן שמא יטה. ר' עקיבא אומר טהורה היא שקיפולה מועיל ואינה כלי, ואם נגע בה שרץ אינה מקבלת טומאה. ומדליקין בה הואיל והשמן נמשך אחר הפתילה אע"פ שאינה מהובהבת בשלהבת. 
ד', לא יקוב אדם שפופרת של ביצה וימלאנה שמן ויתננה על פי הנר בשביל שתהא מנטפת כל דבר חלול נקרא שפופרת כמו שפופרת של קנה, שהיה מביא ביצה ונוקבה ומוציא הביצה לחוץ וממלאה שמן ונותנה על פי הנר כדי שיטפטף השמן בנר ויתקיים השמן ויטפטף כל שעה, ואסור לעשות כן גזירה [שמא] יסתפק השמן ממנו וחייב משום מכבה. ואפילו היא של חרס דמאיסה אע"פ כן גזרינן שמא יסתפק, הואיל ואין השמן בנר וגם הביצה אינה מחוברת לנר והוקצה כדי לטפטף בו השמן שמא מסתפק והוי מכבה אסור. ור' יהודה מתיר דלא גזר פן יסתפק שהרי הואיל והוקצה לשבת יזכור ולא יסתפק. אבל אם חיברה היוצר מתחילה מותר מפני שהוא כלי אחד דהשתא ליכא למיגזר הואיל ומחוברת לנר הוי כאילו השמן בנר וליכא למיגזר כדברי הכל פן יסתפק ממנו. 
לא ימלא אדם [את] הקערה שמן ויתננה בצד הנר ויתן ראש הפתילה בתוכה בשביל שתהא שואבת ור' יהודה מתיר שאם היה קערה מליאה שמן בצד הנר וראש הפתילה בתוך הקערה וקצת הקערה דלק בנר ושואבת מן השמן, דרך הפתילה השמן נמשך לראש הדליק' אסור גזירה שמא יסתפק, הואיל וקצת הפתילה בתוכה חשוב כשמן שבנר, וליכא למיגזר להסתפק גזירה שמא יסתפק מן הקערה. ור' יהודה מתיר דלא גזר שמא. אבל אם חיברה בסיד ובחרסית הואיל וחיברה קצת מותר דלא יסתפק. 
[עמוד תצב] ה', המכבה את הנר מפני שהוא מתיירא מפני גוים כגון פרסיים שהיה להם יום איד שאין מניחין אור אלא בבית ע"ז שלהם, ומפני ליסטים שלא יראו שיש שם אדם ויבואו עליו. ומפני רוח רעה הבאה עליו וכשאינו רואה נוח לו. או בשביל החולה שישן פטור כגון בחולה שיש בו סכנה דאז פטור ומותר, אבל שאר כיבוי דתנא פטור אבל אסור, אבל לחולה מותר לכבות דנר [מצוה] וקרויה נר ונשמתו של אדם קרויה נר, ומוטב שתכבה נרו של בשר ודם מפני נרו של הקב"ה, וכת' וחי בהם ולא שימות בהם, נר אלהים נשמת אדם חופש כל חדרי בטן. 
הפסוק מתחיל בנ' ומסיים בנ' כנגד נ"ר נ"ר, לומר ב' נרות צריך להדליק בשבת כנגד זכור ושמור, וכנגד איש ואשה שעוסקין בנר שעונת תלמידי חכמים בערב שבת, אש"ר פרי"ו ית"ן בעת"ו בגימ' לכ"ל חכ"ם בכ"ל ערב"י שבתו"ת, וצוה ב' נרות להדליק על שם איש ואישה המצווין להוליד זכר ונקבה, לזכר רמ"ח אברים ולנקבה רנ"ב כמניין נ"ר נ"ר. 
כחס על הנר שרואהו שמתקלקל וחס עליו וכיבה את הפתילה. הנר של כלי חרס שקורין קרוייז"ל טיש"ט. כחס על השמן שלא ידליק. כחס על הפתילה שלא תשרף כולה, חייב כגון אם לא היבהבה הפתילה מבעוד יום, דכיבוי זה צורך גופו שיהא הלהב נוח לאחוז כשיבא להדליקה חייב על זה. ר' יוסי פוטר בכולן חוץ מן הפתילה מפני שהוא עושה פחם מפני שהוא מתכוין לעשותה עכשיו פחם ממש, דכיבוי צריך לגופה. 
מפני גוים א' מפני ליסטין ב' מפני רוח רעה ג' הרי ג', כנגד ג' שבת שבתון בחומש, הרי ב' בעניין אחד וא' אינו דומה, שהרי גוים וליסטים דומין לרוח רעה בעניין אחד, וכן ב' בעשייה וא' בדיבור, מעשות חפצך בידיך א' אם תשמור בשבת רגליך ב' ודבר דבר ג'. וכל מעשה שבת כך ב' סעודות ביום וא' בלילה, וכן ויכולו, ויכל, וישבות, הרי ב' כילה וא' שבת, וכן ב' ביום השביעי וא' את יום השביעי, וג' שמירות בשבת בישעיה, ובשבת ב' מקרא וא' תרגום, ב' תפילות בשחרית וא' במנחה, וג' אשר ליקטו יום יום, לקטו לחם משנה, לחם יומיים. לכך ג' כיבויין פטור אבל [אסור] כיבוי לחולה פטור ומותר מפני סכנת [עמוד תצג] נפשות, וכל מעשה שבת משולש, ג' כיבויין אסור וא' לחולה מותר, כנגדן בחומש ג' שבת שבתון וא' שבת שבתון הרי שינה, וכן ג' מוציא ומביא ומעביר חייב ב' שעשאוה פטורין, וג' הוצאה והכנסה והעברה, וא' מרשות היחיד לרשות היחיד ורשות הרבים באמצע, אי נמי מרשות הרבים לרשות הרבים ורשות היחיד באמצע, וכן ג' תפילות ביום וא' בלילה אתה קידשת, וד' שבתותי תשמרו בחומש, יציאות השבת שתים שהן ארבע, ד' רשויות לשבת רשות היחיד חיוב ורשות הרבים חיוב וכרמלית פטור ומקום פטור. 
ו', על שלש עבירות נשים מיתות בשעת לידתן לפי שאז היא בסכנה, שהרי היא קרובה למיתה מפני חבליה מיתה נבדקת אז ומתה בעת לידתה. על שאינן זהירות בנידה שאם אינה שומרת עצמה בשעה שהיא נידה מתה בעת לידתה, לפי שקילקלה והרגה אדם שיש בו רביעית הדם, על כן תהא זריזה בעת שהיא נידה שלא תישן עם בעלה. 
וזהו דין נידות בקוצר כמינהגינו: בעת שהנידה זובה אין נוגעת בכל כלי ובכל מאכל שהבעל אוכל, ואם נוגעת בכוס או בקערה קודם שישתה הבעל [או אכל] בו שוטף הכוס והקערה עד שתפסוק דם היוצא ממנה. לאחר שפוסקת רוחצת במים ומלבנה בגדים נאים וחלוק והכל, ואם אינה רוחצת במים מסירה בגדים הצואים מעליה ורוחצת פניה של מטה ולובשת לבנים ובודקת עצמה פן תראה כחרדל, ומתקנת לבעלה המאכל אך אינו אוכל עמה בקערה אחת מפני הרגל עבירה, ואינו נכנס עמה בדברים בטילים, ולא ישב עמה על כסא אחד, ואינו מסתכל בה יותר מדאי בפניה ולא בדדיה מפני הרגל עבירה, ואינו מקבל שום דבר מידה לידו עד שתטבול. ומונה מיום הרחיצה ז' ימים ולא יום רחיצה בכלל, כגון רחצה וליבנה ביום א' מונה מיום ב' ז' ימים וטובלת ליל ב' או יום ב', שהרי היצר מתרבה יותר בליבונה מבשעת ראייתה, וכל המחמיר בזה יראה זרע ויאריך ימים, והמיקל מקלקל והמחמיר יתברך מפי המבורך. 
ולפי שהאשה שפכה דמו של אדם נידונית בכל חודש בדם זיבות, ורואה דם ומצטערת בראייתה מפני הדם היוצא ממנה, לכך אשה נמשלה לירח דכת' והנה השמש והירח הבוא נבוא אני ואמך, מה הירח מתחסר והולך חצי חודש כך האשה רואה ופורשת מבעלה חצי חודש, ומה הירח מתגדל והולך כך האשה חצי החודש טהורה. וכשרואה נקראת "נידה" על שם שנידה מבעלה, ונקראת "גלמודה" גמולה דא מבעלה, ועל כן נמשלו ישראל לנידה שגלו כטומאת הנידה היתה דרכם לפני, ומה נידה יש לה תועלת בטבילה כך ישראל כשיחזרו וזרקתי עליכם מים טהורים וטהרתם. 
[עמוד תצד] ובחלה לפי שאדם היה חלתו של עולם, שהרי עפר אדם הראשון הוצבר עפרו מכל העולם כולו כדאמר' בסנהדרין, ולקח הקב"ה מים והשקה על פני האדמה דכתיב ואיד יעלה מן הארץ והשקה, וגיבל הקב"ה את העפר כעיסה ולקח ממנו אדם דכת' וייצר, יוצר כמו יוצר חרס כך גיבלו. וייצר ה' אלהים את האדם ויברא לא נאמר אלא וייצר, וכמו שהעיסה אינה חייבת בחלה עד שתתערב, כך כשגיבלו העפר לקח וברא את האדם הרי היה חלה, ונקרא איש תרומות כמו חלה תרימו תרומה, תדע שכת' ויהי ה'אדם ל'נפש ח'יה התחלתן למפרע "חלה" לומר שהיה תרומת חלה, לכך נברא ממקום המזבח במקום קדושה, דכתי' וייצר ה' אלהים את האדם עפר מן האדמה, וכתי' מזבח אדמה תעשה לי. ולאחר שגבלו נפח בו נשמת חיים, היא הנותנת על המוח ועל הלב, וכשנופח בו נינער כמו פרי הדקל שקורין אייבל"א בלע"ז כשגדל בעודו קטן הפרי ימלא מים והמים מרחישין, לכך החזירים אוכלים מהם ברצון, והם טובים לנפח לאכול לפי כשהאדם נופח כל בשרו מרחיש כמו האייבל"א, כך היא אדם מרחיש ויפח באפיו נשמת חיים. הרי ראה היאך יתגאה אדם העלוב, משל לאדם שרואה צלו בחרב והיא מכוערת מאד מאד, ואם היה יכול לינפח באותה צורה מה היתה אותה צורה כנגד האדם, כך מה תועלת לקש נגד אש אוכלת אש. ולפי שהיה אדם הראשון חלה ובאתה חוה והרגתו יש לאשה ליקח חלה מראשית עריסתו, והעומר מ"ג בצים וחומש ביצה כמנין חל"ה. 
והדלקת הנר לפי שהאדם הוא נר של הקב"ה דכת' נר אלהים נשמת אדם, כמו שארז"ל מאורו של אדם מכהה גלגל של חמה אפי' תפוח עקבו מכהה החמה, לפי שהקב"ה תיקנו בידו ונפח בו נשמת חיים הואר מאורו, לכך מאור בסוף אלו התיבות אלהים' ברא' אותו' זכר' הרי מאו"ר, לכך פסק בין אלהים ובין את האדם, לומר שהיה פסק בין השם לאדם כיתרון האור מן החושך, ויברא אלהים את האדם בצלמו בצלם אלהים ברא אותו זכר ונקבה, ולפי שהוא אדם יפה ביותר בקשו מלאכי השרת לומר לפניו קק"ק, מיד ויפל [עמוד תצה] אלהים תרדמה לומר אינו, הנה לא ינום ולא ישן שומר ישראל, ולפי שחוה כבתה נרו של אדם לפיכ' ניתנה לה מצות הדלקת הנר. 
ומה שעושים ב' נירות על שם איש ואשה שבהם נ"ר נ"ר איברים, לכך סיום פרשיות יום שני' יום שלישי' יום רביעי' יום חמישי' יום השישי' יו"ד בא"ת ב"ש מ"ם, הרי ה' יודי"ן והם ה' מימי"ן, י"ם י"ם י"ם י"ם י"ם בגימ' נ"ר. ולפי שאלו ג' מצות נצטוית האשה לכך אמרה חנה ג' אמתך בפסוק אחד ונתת לאמתך זרע אנשים. וב' נרות משימין על השולחן ואחד לשלום הבית, ותהא זריזה שתדליק קודם שיהא יותר מדאי סמוך לערב, ותתברך בלילה וכשישמש עמה בעלה בבנים טובים. 
ז', שלשה דברים צריך אדם לומר בתוך ביתו בערב שבת עם חשיכה שאם ימהר להזכירם יפשעו ויאמרו עדיין יש שהות ביום, על כן צריך להזכירם עם חשיכה. עישרתם פירותיכם האילו לצורך שבת, ששבת קובעת למעשה אף לאכילת [אדם] עראי, לפי שכתו' וקראת לשבת עונג. עירבתם עירובי תחומין. וצריך לשאול בלשון שאלה שמא כבר עשו, אבל לגבי נר אין צריך לשאול הדלקתם, דדבר הנראה לעינים הוא ורואה אם הדליקו או לא, על כן צריך לצוות הדליקו את הנר. 
ספק חשיכה ספק אינו חשיכה כגון בין השמשות. אין מעשרין את הוודאי דתיקון מעליא הוא, גזרו על השבות בין השמשות. אין מטבילין את הכלים נראה כמתקן כלי. ואין מדליקין את הנרות דספיקה דאורייתא הוא. אבל מעשרין את הדמאי דרוב עמי הארץ מעשרין הן ואינו תיקון. ומערבין עירובי חצירות, דחומרא בעלמא הוא ובבין השמשות לא גזרו רבנן. וטומנין את החמין בקופה של תבן להיות חומם משתמר בהם, (ז'). 
הרי ז' בבות בפרק במה מדליקין כנגד ז' דברים שכת' בפרשת שבת, ואילו הן: אתה א' ובנך ב' ובתך ג' ועבדך ד' ואמתך ה' ובהמתך ו' וגרך ז'. כנגדן ז' מנוחות באתה אחד: מנוחה א' ינוחו בו ב' מנוחת אהבה ג' מנוחת אמת ד' מנוחה שלימה ו' מנוחתם ז', מנוחתם חשוב ולא ינוחו ויהיו ז', וכנגד ז' יום השבת בירמיהו השמרו בנפשותיכם ואל תשאו משא ביום השבת א', ואל תוציאו משא מבתיכם ביום השבת ב', וקדשתם את יום השבת ג', לבלתי הביא משא בשערי העיר הזאת ביום השבת ד', ולקדש את יום השבת ה', לקדש את יום השבת ו', ובא בשערי ירושלם ביום השבת ז', הרי ז' יום השבת. לכך התחיל פרשת שבת בז' זכור ז' משוך אילך ואילך, לומר יום שביעי צריך [עמוד תצו] לקדש לפניו ולאחריו תוספת יום קודש, וכן מחד בשביך לשבתיך, לכך ז' פעמים לחם, ואילו הן: הן הננו ממטיר לכם לחם מן השמים א', ולחם בבוקר לשבוע ב', ובבוקר תשבעו לחם ג', הוא הלחם אשר נתן ד', לקטו לחם משנה ה', לחם יומיים ו', למען יראו את הלחם ז'. הרי ז' פעמים לחם לומר לך מיום ז' תבא לשבת עונג מה תאכל, לכך זכור מתחיל בז', לכך ז' בבות בבמה מדליקין. אמר ר' אלעזר אמר ר' חנינא תלמידי חכמים מרבים שלום בעולם מה שאומ' טענת אמוראין אלו לפי שאין אומ' קדיש כי אם לאחר הפסוקין, על כן אומ' זאת המימרא לאחר במה מדליקין ואחר פיטום הקטורת, אבל לאחר ויתן לך אין אומרין לפי שהן פסוקין, על כן אומרין זאת הדרשה אחר זאת המשנה. 
תלמידי חכמים שעוסקי' בתורה, מרבים שלום בעולם בזכות צדיקים בדור נעים לעולם, שנ' כל בנייך לימודי ה' ורב שלום בניך כלומר כל בנייך בונייך שבונים העולם בטוב הם לימודי ה' שהם מלומדים לעשות הטוב, ורב שלום בונייך. כ"ה שלומות בחומש, וכ"ה שלומות בישעיה, וכ"ה ברכות בחומש, וכ"ה אשרי בתילים, לומר לצדיק יברכוהו בכ"ה אישורים בכ"ה שלומות בכ"ה ברכות, וסימ' כ"ה תברכו את בני ישראל, וכת' עד אשר כ"ה תברכני ה', זהו כל בנייך לימודי ה'. כ"ה תלמידים כדאמ' בבבא בתרא כ"ה לימודי ה', כתי' ורב שלום כלומר בכ"ה שלום בונייך. 
שלום רב לאוהבי תורתך ואין למו מכשול אותם שאוהבים התורה אין כושל במנוחתם, כדוד מה אהבתי תורתך. יהי שלום בחיליך שלוה בארמנותיך בחדריך. למען בית ה' אלהינו בית המקדש. אבקשה טוב לך, ה' עוז לעמו יתן ה' יברך את עמו בשלום עוז היא התורה שהיא עז של ישראל, עז לעמו יתן בגימ' תרי"ג וע' יותר נגד [עמוד תצז] התורה שנדרשה בע' לשונות, כלומר לאחר י-ה-ו-ה דורות עז לעמו יתן. ה' יברך את עמו בשלום את לרבות הגוים הנלוים אל ה', ולרבות אומות המתייהדים מפני פחד ה' ומהדר גאונו. יברך את עמו בשלום גדול השלום שבו סיים ברכת כהנים וסיום התפילה בשלום, וסיום הקורבנות שלמים, ועליונים ותחתונים סמוכים בשלום. 
קדיש, כן לעתיד לבא ידרוש הקב"ה ויניח ספר תורה בחיקו, לאחר מיכן יעמוד זרובבל פחת יהודה ויאמר קדיש ויענו אותם פושעי ישראל שבגיהנם אמן, ויוציאם מיכאל וגבריאל ויביאום בגן עדן שנ' ויבא גוי צדיק שומר אמונים, אל תיקרי אמונים אלא שאומרים אמן, כי אמ"ן אדנ-י יהו-ה, מאי אמן א-ל מל"ך נאמ"ן.. 

פירושי סידור התפילה לרוקח [פח] נשמת כל חי 
========================================= 
[פח] נשמת כל חי 
(סודות התפילה) 
בנשמת כל חי רפ"ה תיבות כמניין תיבות שיש באילו פרשיות, מן אך את שבתותי תשמורו עד וינפש פ"ג תיבות, שמור את יום השבת עד יום השבת ס"ד תיבות, מן ויכל אלקים את יום עד לעשות ל' תיבות, ומזמור שבת מן טוב להודות עד ולא עולתה בו ק"ח תיבות, הרי רפ"ה תיבות, לכך תקנו רפ"ה תיבות בנשמת. 
ואין אומרים נשמת כי אם בשבת וביום טוב שנקרא שבת, ואל תשיבני הרי החסידים אומרים אותו בכל יום, מיהו בשבת תיקנוהו לומר. 
נשמת כל חי תברך את שמך ה' אלהינו הנשמה היא נתונה בלב או במוח או בגוף, והגוף נדנה. והנשמה דומה לבוראה, על כן כל הנשמה תהלל י-ה, זהו נשמת כל חי תברך את שמך, דכתיב ברכי נפשי את ה' וכל קרבי את שם קדשו. 
ורוח כל בשר חילוק יש בין נשמה ובין רוח, כי הנשמה אין יוצאה מן הגוף עד שיצוה השם את דברו שתצא, אך הרוח היא יוצאה בכל לילה מן הגוף. וכל דבר יש לו רוח אפילו הבהמה, אך הנשמה אין לבהמה שלא נופחה מיוצר בראשית ברוך הוא אך בגוף האדם, כדכתיב ויפח באפיו נשמת חיים. 
[עמוד תצח] ורוח כל בשר תפאר ותרומם זכרך מלכנו תמיד מן העולם ועד העולם אתה א-ל תפאר, שבח מפואר שאומרים בקול רם בכונה נקרא פאר. ותרומם, כשישראל מפארין שבח הכסא והכבוד מתרומם ומתגדל, כדכתיב וחסידך יברכוכה, כבוד מלכותך. זכרך מלכנו תמיד, זה זכרי לדור ודור, ה' זכרך לדור ודור. מן העולם ועד העולם אתה א-ל, שהיית בטרם כל. 
ומבלעדיך אין לנו מלך גואל ומושיע גואל א', ומושיע ב', פודה ג', ומציל ד', ומפרנס ה', ומרחם ו', כנגד ו' אתה בתמניא אפי. ו' לבי בתמניא אפי, וכנגד ו' הלולים שאומר בתהילה עם הפסוקים שמצטרפין עם תהילה לדוד, בין כולם תמצא ו', ואילו הן: יהללוך סלה א', ואהללך שמך ב', ומהלל מאד ג', תהילת ה' ד', הללויה ה', ותהלה הרי ו'. ואין לחשוב תהלה לדוד שלא דבר כנגד הקב"ה. כנגד ו' דברים אמר דוד, ברכו ה' מלאכיו, צבאיו, משרתיו, גיבורי כח ו', תמצא בתילים. 
ומפרנס ומרחם נותן לנו כל צורכינו, ומרחם אותנו בכל עת שיש צרה וצוקה, על כן אין לנו מלך אלא אתה. 
אלהי הראשונים והאחרונים [דכתיב אני ראשון ואני אחרון ומבלעדי אין אלקים]. אלהי הראשונים והאחרונים, אין לפרש שהוא אלהי הראשונים, זהו פשיטא שברא הכל, ואחרון על עפר יקום. אלא אני [ה'] ראשון ואת אחרונים אני הוא. פירוש, הייתי עם ראשונים במצרים, ואת אחרונים עם דורות בבל ודורות אחרונים אני הוא עמהם, לכך נקרא "אהיה אשר אהיה", זהו אלהי הראשונים והאחרונים, לפי שהוא ראשון ואחרון הוה עם ראשונים ואחרונים. 
אלוה כל בריות הכל מודים שהוא א-ל, אפילו גם האומות יודעים שהוא א-ל אחד ראש לכל, זהו ממזרח שמש ועד מבואו גדול שמי בגוים. [אלוק כל הבריות, שאע"ג שאינם מאמינים בו מ"מ מאמינים שיש אלוק שברא הכל, ומזכירים את שם ה' תמיד, כדכתיב ממזרח שמש ועד מבואו גדול שמי בגוים וגו']. אדון כל תולדות אדון של כל בריות הילודים, לכך נקראו "תולדות" שנולדו מכח תוקף אש מעלה שיצא מרוח קדשו, ומהוצאת אש(ר) עצר משמו הקדוש אש צח, אדנותו גדול מראה להם וכורעים לפניו בגהר ארצה. 
המהולל בכל התושבחות שבח זהו פאר, ותפארת תרגום לתושבחן, שהוא מהולל בכל שבח מפואר. המנהג עולמו בחסד ובריותיו [עמוד תצט] ברחמים מנהג עולם בטובי חסדיו, דכתיב הודו לה' כי טוב כי לעולם חסדו. מראה חסדיו לבריותיו ורחמיו, דכתיב זכור רחמיך ה' וחסדיך כי מעולם המה. המהולל, המנהג עולמו בחסד כדכתיב אמרתי עולם חסד יבנה, ובריותיו ברחמים כמ' שנפרש לפנינו. 
אלהי הראשונים והאחרונים א', [אלוה כל הבריות ב'], אדון כל תולדות ג', המהולל בכל התושבחות ד', המנהג עולמו בחסד ה', ובריותיו ברחמים ו', הרי ו' ענינים כנגד ה' אביר יעקב בקרייה, וא' אבירי ישראל הרי ו'. וכן ה' "ה' אחד" בקרייה, וא' "והוא באחד", לכך ה' עניינים וא' ובריותיו ברחמים. 
וה' לא ינום ולא ישן שומר ישראל דכתיב הנה לא ינום ולא ישן שומר ישראל, ואין שינה לפניו. ומה שכתוב עורה למה תישן, חס ושלום, אין שינה למעלה, אלא בגלות נדמה כישן, זהו ויקץ כישן ה'. [וה' ער לא ינום ולא ישן תימה מה עושים שבח לשבח החסד והרחמים שלמעלה, ומאן דכר שמיה. אלא כך נראים הדברים כשתיקנו אנשי כנסת הגדולה שבחות של נשמת כל חי, עדיין לא נסדרו הברכות שאנו אומרים לפני פסוקי דזמרה בכל יום, (וכמו) [ובאו] הם תיקנו לומר בשחר פסוקי זמרה בבתי כנסיות שבירושלם ובגבולים, ואחריהם נשמת כל חי כדי שיש(ת)בח אחר שנתו שישן על נשמתו שחזרה לו, כענין שתקנו חכמים ותנאים אחרי כן אלקי נשמה שנתתה בי, ותיקנו וה' ער לא ינום ולא יישן. המעורר ישינים, כעיניין שנתקן אחרי כן המעביר שינה מעיני. והמתיר אסורים, והסומך נופלים, כענין שאנו מברכין בכל יום. ואפשר שהיו אומרים ברכה זו לפני פסוקי דזמרה כאשר אנו אומרים ברוך שאמר, ואחרי כן ברכות שלפני ק"ש ושל אחריה, דהא עיקר ברכות אנשי כנסת הגדולה תיקנו מתני ר' חייא בר' אבא אמר ר' יוחנן ברכות תפילות קדושות הבדלות אנשי כנסת הגדולה תקנו, אבל ברכות שלפני פסוקי דזמרה רבנן דבתרייהו תיקנום. המעביר שינה מעיני מעין המעורר ישינים. המסיח, ולא המסיח. זוקף כפופים ולך לבדך אנחנו מודים, כלומר קומות הנזקפות לך מודים]. 
המעורר ישנים והמקיץ רדומים ורבים מישיני עפר יקיצו. והמשיח אלמים מי שם פה לאדם או מי ישום אלם, הוא מדבר אילמים נותן להם פה לדבר. מסיח יש לקרות, כי מן סח יאמר מסיח, מן קם יאמר מקים, מן רם רמים מרים, אבל מסיח מן נסח, מסיע מן נסע. ופירוש מסיח היה לשון [עמוד תק] גירור כמו ונסחתם מעל אדמתכם, אבל מסיח לשון דיבור. והמתיר אסורים דכתיב ה' מתיר אסורים, אותם האסורים הקב"ה מתירם מקישור איסורם. והסומך נופלים דכתיב סומך ה' לכל הנופלים. והזוקף כפופים דכתיב ה' זוקף כפופים. 
לך לבדך אנחנו מודים אלהינו מודים אנחנו לך ומהללים לשם תפארתך. בכאן תשע מידות, ואילו הן: וה' הנה לא ינום ולא ישן א"ב, המעורר ישנים ג', והמקיץ רדומים ד', והמסיח אלמים ה', והמתיר אסורים ו', והסומך נופלים ז', והזוקף כפופים ח', הרי שמונה, ואחת משונה אנחנו מודים אינו דומה להם. לכך שמונה פעמים בקריה השם אצל קדוש ואחת גוים אמרוהו, ואילו הן: והאל הקדוש נקדש בצדקה א', קדוש קדוש קדוש ה' צבאות ב', והשתחוו להר קדשו כי קדוש ה' אלוקינו ג', קדושים תהיו כי קדוש אני ה' אלהיכם ד', כי קדוש אני ה' ואבדיל אתכם ה', כי קדוש אני ה' מקדשכם ו', לא תוכלו לעבוד את ה' כי אלקים קדושים הוא ז', אין קדוש כה' כי אין בלתך ח', ואחת מי יוכל לעמוד לפני ה' האלקים הקדוש הזה. 
ו' דברים: המעורר ישינים א', המקיץ ב', המסיח ג', המתיר ד', הסומך ה', הזוקף ו'. נגד ו': נותן לחם לרעיבים א', מתיר אסורים ב', פוקח ג', זוקף ד', אוהב ה', שומר את גרים ו'. שמונה דברים, כנגד שבעה רקיעים ודמות על ראשי החיות רקיע. 
אילו פינו מלא שירה כים כלומר שהיינו משוררין כל היום כולו כל רגעי השנה. ולשונינו כהמון גליו כגלי הים ההומה כן היינו בשירות, לפי שהים מאדיר כל שעה כמו בתחילת העולם אדירים משברי ים אדיר במרום ה'. ושפתותינו כמרחבי רקיע כלומר שפתינו מדובבות כל שעה. פה הוא נקרא חלל הפה, אבל השפתים והלשון [והשינים] מחתכים הדיבור. 
ועינינו כשמש וכירח לראות בטוב. וידינו פרושות כנשרי שמים למהר כאשר ידאה הנשר. ורגלינו קלות כאיילות שרצים בקלות במהרה, כלומר שהיינו זריזים למהר ולהלל כל היום והלילה, אין מספיקין די הילול אחת. 
כאן מזכיר ו' דברים, אילו הן: אילו פינו א', ולשונינו ב', ושפתותינו ג', ועינינו ד', ידינו ה', ורגלינו ו'. כנגד ו' ברכות אצל השם בחומש: (א') בנח א', במלכי צדק ב', באליעזר ג', ביתרו (א) [ד'], במשה [ה', וא' ברוך מרחיב [עמוד תקא] גד] ו'. וגם לברכו ה' מלאכיו א', גבורי כח ב', עושי דברו ג', צבאיו ד', משרתיו ה', עושי רצונו ו', ו' הילולים יש בתהלה לדוד. 
[אילו פינו מלא שירה כים מיסוד זה תיקנו דברים הללו בברכת גשמים, כדכתיב בסדר תעניות. מלא שירה כים משמע שהים מלא, והכתיב כל הנחלים הולכים אל הים והים איננו מלא. נראה הכי פירושו, הים מלא הוא מימיו של עצמו ומכיפיה מבריך, שהרי כל כד יוצא לחוץ בכל יום על פני השדה מרחק פרסה ויותר, ולאחר שעה חוזר מעט מעט כמ' שכתוב באיוב וגו', ולשונינו רינה כהמון גליו שהלשון הומה ומדברת, גם גלי(ו) הים רוגשים בהנשאם ומכים זה על זה. שפתותינו שבח כמרחבי רקיע שהיו אוהבות לדבר בשבחך, כמרחבי רקיע שרחב בכל ד' צדדין, ומרחבי, משמע לאורך ולרוחב. ועינינו מאירות כשמש וכירח להיות נשואות אליך להודות לך. וידינו [פרושות] כנשרי שמים מוגבהות עד לשמים אליך, כנשר שנקרא נשר שמים כדכתיב דרך נשר בשמים, מוגבהות עד לשמים אליך כנשר. על שהגביה עצמו לעוף מלמעלה יותר מכל שאר עופות בשביל בניו גוזליו שנושא על גבו, כדי שלא יעוף עוף אחר על גביו ויטלם ממנו, ואף מבין רגליו אינו נושא כדרך שאר עופות כדי שלא יורה החץ בהן, וזהו ואשא אתכם על כנפי נשרים, הגבהתי אתכם שלא היזיקו לכם מצרים בעוד שהיו לוקים בט' המכות בשבילכם, כ"ש כשנהרגו בכוריהם, וגם לא ביום יציאתכם והם הושלכו מתים על שפת הים. ורגלינו קלות כאיילות לרוץ לשבחך]. 
אין אנו מספיקין להודות לך ה' אלהינו ואלהי אבותינו ולברך את שמך על אחת מאלף אלפי וריבי רבבות פעמים הטובות שעשית עם אבותינו ועמנו כי מי יוכל להשמיע קול תהילה אחת, או אחת מכמה ריבי ריבואות משירותיך, ומי יוכל לספר טובות שעשית עם אבותינו ועמנו. 
ממצרים גאלתנו ה' אלהינו דכתיב אני ה' אלקיך אשר הוצאתיך מארץ מצרים, מבית עבדים פדיתנו אשר פדית בכחך הגדול, ברעב זנתנו בשני רעבון זנתה אותנו. ובשובע כלכלתנו שנתת לנו לשובע כילכול מזונותינו. ומחרב הצלתנו כמה פעמים הצלתנו מחרב האומות. ומדבר מלטתנו שלא מתנו. מחלאים רעים רבים ונאמנים דיליתנו חלאים הן נאמנים שהקב"ה גוזר ביום פלוני יבואו על פלוני ייסורין, לא יעברו לעולם אותו הזמן שלא יזיקוהו, כי יש בני אדם שהם חולים באדר ויש באלול, כשיבא אדר [עמוד תקב] ואלול לעולם חולים הם, זהו נאמנים בשליחותם. מהם דליתנו נשאתנו והצלתנו. 
ז' דברים: ממצרים גאלתנו א', מבית עבדים פדיתנו ב', ברעב זנתנו ג', ובשובע כלכלתנו ד', ומחרב הצלתנו ה', ומדבר מלטתנו ו', ומחלאים דיליתנו ז', הרי ז', כנגד ז' יושב הכרובים בקרייה, וז' רקיעים, וז' פסוקים בחומש כת' ברוך: א' בנח וא' במלכי צדק וב' באליעזר וא' ביתרו א' במשה וא' ברוך מרחיב גד. וכן ז': לך ה' הגדולה א', והגבורה ב', והתפארת ג', והנצח ד', וההוד ה', כי כל בשמים ו', ובארץ ז', הרי ז'. לכך תיקנו ז' ברכות דברים אילו שהשפיע הקב"ה לנו ברחמיו וחסדיו. 
ועד הנה עזרונו רחמיך ולא עזבונו חסדיך אלהינו כי רחמיך וחסדיך היו עמנו, זהו שאמר הכתוב זכור רחמיך ה' וחסדיך כי מעולם המה, ולא מן עתה, כי אם מעולם המה. ואל תטשנו ה' אלהינו לנצח כי לא יטוש ה' את עמו. וריבי רבבות פעמים שעשית וכו' ואין לומר אלף אלפים, מאחר שכבר אמר אלף. 
ברעב זנתנו וכו' במקום רעב, זהו במדבר זנתנו, כדכתיב ויענך וירעיבך ויאכילך את המן, ובעת שבע, לאחר שהבאתנו לארץ ישראל, כלכלתם, נתת להם פרנסה הצריכים לאדם כגון בגדים ושאר צרכם, כולם קרויים פרנסה וכלכלה. ואני ש"מ פ"ה ברעב זנתנו, כלומר במקום רעב במדבר, ושם בשובע גדול כלכלתנו, שהספיק לנו כל צרכינו בשובע גדול, כ"ש. מחרב הצלתנו בימי השופטים. מדבר מלטתנו שלא שלח בנו דבר וחלאים כל שעה שאתה כועס עלינו כל ימי בית ראשון ושיני. חלאים רעים יש חולי קל מחבירו, שיש חולי שיש בו סכנה, וחולה שיכול להתרפאות והוא קל מחולי שאינו יכול להתרפאות, כדכתיב יככה ה' בשחין רע על הברכים ועל השוקים. ונאמנים לקיים שליחותו של מקום כדאמרינן בע"ז. וטעות לומר ורבים, כי כך הכת' וחלאים רעים ונאמנים, ולא כתיב רבים. וע"ש כן חזן אחד התפלל ב... ואמר רבים, קראו עליו ורבים מעמי הארץ מתייהדים, כלומר עם הארץ על זה. דיליתנו כמו הגבהתנו, כלומר שלא נגעו בנו כמ' ארוממך ה' כי דילתני. איברים שפלגת שחילקת כמ' מי פלג לשטף תעלה, כמ' כי בימיו נפלגה הארץ, איברים [של] כל אדם שמתחלקים לרמ"ח איברים. ורוח ונשמה שנפחת באפינו ולשון אשר שמת בפינו כל אילו לשונות המקרא, שנאמר וייצר אלקים את האדם עפר מן האדמה, וייצר זה חתוך איברים, ויצר [עמוד תקג] על שם ציורים שאין צייר כאלקינו, והדר ויפח באפיו נשמת חיים. ואחר כל אילו ח' ימי מילה. 
על כן איברים שפילגת בנו כלומר שחלקת בנו ורוח ונשמה שנפחת בנו, כדכתיב ויפח באפיו נשמת חיים. ונכנס באדם רוח, הוא הליחלוחית שבאדם ומלבלבת האדם, והוא אשר יוצא מרוח פיו וחוזרת אל פיו, אך הנשמה קשורה במתרי מוח עד אשר יגזור ה' לצאת מן האדם וימות. 
ולמה נפח הקב"ה בעצמו באדם יותר מן הבהמה, לפי שהאדם "עולם קטן". כיצד כל מה שברא הקב"ה בעולמו ברא באדם, רקיע כנגד ראשו של אדם, שהרי קרום של מוח עשוי ככיפה הוא משופע וכוחו אש. חמה ולבנה כנגד עיניו של אדם שהם מאירין לו. כוכבים כנגד שער ראשו, ז' כוכבים מנהיגין העולם חנכ"ל שצ"ם, כך בגוף האדם ז' יש ב' עינים, ב' אזנים, ב' נחירים, ופה, הרי ז' בראש, לכך הראש עם הצואר כתואר ק. 
י"ב מזלות ברא הקב"ה בעולם וכולם באדם: טלה שער ראשו של אדם, כשם שגוזזין את הטלה כל שנה ושנה ומגדלת אותו כך שער ראשו של אדם וזקנו מגלחין וגדילין. שור זה צוארו של אדם, כשם ששור נושא עול צוארו לכך בני אדם ישתרגו עול על צוארם. תאומים ב' כתיפיו של אדם, כשם שהתאומים שוים כן הכתיפים. סרטן זה ידיו ורגליו ואצבעותיו של אדם, כשם שסרטן מלא רגלים כך האצבעות. אריה לב האדם, שנאמר אשר לבו כלב האריה המס ימס. בתולה בטן האדם, כשם שהבתולה תעדה כליה הכל רצין אחריה כך בטנו של אדם הכל מכניס לתוכו. מאזנים ירכיו ורגליו, כשם שמאזנים עולין ויורדין כך ירכיו ורגליו. עקרב כעס האדם, כשם שהעקרב כועס והורג כך בני אדם כועסין והורגין. קשת אמתו של אדם, כמו ותשב באיתן קשתו. גדי כשם שהגדי רואה עשב ואינו רואה גדר, כך בני האדם [רואין מה הם] עושין ואינן יודעין מה היום שנולדו בו. דלי פעמים מלא פעמים חסר, כך אדם פעמים מלא פעמים חסר. דגים שטין מסוף העולם ועד סופו, כך האדם הולך מסוף העולם ועד סופו. 
הראש כח אש חם, כך מן השמים אש חם. המוח עשוי בג' כיסויים כך הכסא, המוח עגול כך הכסא, המוח יוצא לחוץ מפי הקדרה כך הכסא נראה כנגדו בכל הרקיעים דכתיב ה' בשמים הכין כסאו. בכל שמים הוד הכסא כך: כסא, כסא, כסא, כסא, כסא, כסא, כסא. זהו שאמר במדרש בכל [עמוד תקד] הרקיעים יש כסאות, לפי שנראה בכל רקיע כזוהר כסא עגול, לכך יסד הפייט בכל הרקיעים יש כסאות. הן ויגבה צבאות, הנשמה על המוח הכבוד על הכסא, הרוח יוצא לחוץ כך השכינה מראה לנביאים, השערות יונקים מן המוח כך המלאכים מן הכבוד. 
בראש ז' הם ב' עינים ב' אזנים ב' נחירים ופה, לכסא ז' נהרות אש סביביו. והכסא אש צח אדום, כך גידי המוח שבראש שי"ן שורקת והומה בהוצאת מפיו של אדם והיא אש, כך בחוטם עשוי כשי"ן הפוכה כזה /במקור יש ציור/, והנשמה נופחה שם והרוח יוצא שם כל שעה. הלחיים העליונים כנגד השמים, שאינן מנענעין כך השמים אינן מנענעין לעולם, ולחיים התחתונים הם מנענעין, כך הארץ פעמים מנענעת. בפה מקור תחת הלשון מתוק, כך אש סביב הכסא מנהיר המלאכים ומתוק דכתיב ומתוק האור [וטוב] לעינים. לאדם י"ו שינים למעלה וי"ו שינים למטה והם לבנים מחלב ומתואמות, כך י"ו מחנות סביב הכבוד מלובשים באש לבנה. לאדם זקן הוא הגדל אחרון לכל והוא המלבין לגוף תחילה, לומר לך הדרת פנים זקן, כך העליונים מרובים כשערות והאחרונים חוזרין לנהר דינור למקום שבאו. הגרגרת מוציא קול ואינו אוכל כך העליונים מוציאים קול ואינם אוכלין. בעולם כל הבריות למטה אוכלין וחטאיהם אדום כשני ואם יעשו תשובה ילבינו, כך הוושט בו נכנס המאכל יש לו ב' עורות הפנימי לבן והחיצון אדום. 
בעולם רוח, רעש, אש, וכשם שהרוח סובל את כל העולם כולו, כך נשמתו של בני אדם שהוא רוח סובלת הגוף. יראתו של אדם היא רעש, שנאמר ובעבור תהיה יראתו על פניכם, וכתוב רגזו ואל תחטאו, המרגיז ארץ, הרי הרוגז הוא רעש. אש נשמתן של צדיקים נר ה' נשמת אדם, כשם שלא יוכל האש להדליק אלא יביא אש להדליק, כך הקב"ה הביא אש להדליק נשמה ויפח באפיו נשמת חיים. 
באדם ב' נשמות רוח ונשמה, הרוח יוצאה ממנו והולכת מסוף העולם ועד סופו והוא רואה בחלום, נשמה היא יושבת בחדרי חדרים דכתיב נר אלהים נשמת אדם חופש כל חדרי בטן, כיון ששניהן יוצאין האדם מת. בעולם [עמוד תקה] ענן קשת, באדם כשמת הוא כלה הענן וילך כן יורד שאול, וכשם שהקשת ברית והיה בענני ענן, כך והיתה בריתי בבשרכם. בעולם ברק ולפיד אש, באדם פניו כמראה ברק ועיניו כלפידי אש. בעולם המטר ואין טפה נוגעת לחבירתה דכתיב כשעירים עלי דשא, כשערם כתיב חסר, לומר כשיער בין זה לזה, באדם טיפין יורדין מעיניו אין טיפה נוגעת לחבירתה עד שנופלין דכתיב עיני עיני יורדה מים. בעולם שלג, באדם אם יהיו חטאיכם כשנים כשלג ילבינו, כשם ששלג מכסה פני הארץ כך ותהי עוונותם על עצמותם, כשם ששלג נמס ופושר והמים הולכים אל הים, כך כשעושה תשובה ותשליך במצולות ים כל חטאתם ומוחה פשעיך. 
בעולם הרים וגבעות ושדות, באדם כשעומד דומה להרים כשיושב דומה לגבעות כששוכב דומה לשדות. בארץ יש יערים אילנות חיות גדולות וקטנות הולכות שם, ובאדם שער ראשו וזקנו דומה ליער העצים. ארץ יש בו נחלים, באדם הוושט דומה לנחל, כשם שהנחלים הולכים אל הים והים איננו מלא בעולם. ארץ יש בו מים מלוחים וקרים וחמים, מים מרים מים מתוקים מים סרוחים מים שמנים, באדם מים מלוחים יוצאין מעיניו, מים קרים יוצאים מאפיו, מים חמים מגרונו, מים מרים יוצאים מאזניו, מים מתוקים יוצאים מפיו, מים סרוחים מחוטמו ומי רגלים, שמנים מאזניו. בעולם רוח קרים וחמים, באדם כשסותם פיו קרים כשנופח יוצאים ממנו חמין. בארץ מדבר וישוב בעולם, באדם פניו דומין ליישוב וגופו למדבר שאינו יישוב. בעולם עצים ועלים ועפר יהיה, באדם הפרשדונה. בעולם רעמים באדם גופו. העולם מלבלב באוירו מפני הרוח, באדם הלב כל שעה נד מפני הרוח ומלבלב. בעולם העפר מתאוה לירידת הגשמים ועל כן העשבים ירוקים כמטר לפי שהמטר בעל הארץ, באדם הכבד מתאוה כל דבר בין טוב ובין רע, ומשגיל האיש עם אשתו עד שידבק באשתו ותלד ממנו. בעולם המלאכים הפורשים כנפים והעופות בפריחתם, באדם כנפי הריאה פורשים על הלב ככנפים. 
העולם יש לו ד' רוחות, אחת מנהגת הענן להמטיר על הארץ לפי רשות משלחו, שנייה רוח המרכבת הענן אל ארץ משלחתו, שלישית רוח לטהר השמים מעננים, רביעית המצמחת את עשבי הארץ ולהפריח העצים בדבר ה' ורוח פיו מושל בכלם. האדם יש לו ד' רוחות, הראשונה המעוררת התאוה לאכול ולשתות ושוכנת בתוך החזה סביב הלב, שניה השוכנת במקום הקרב [עמוד תקו] ופותתת את המאכל ואת המשתה בגוף, שלישית השוכנת בכבד ותבעיר להצית את חום הקרב לחדד את הלב ולהרעיב את הנפש, רביעית רוח אשר תצא ממנו. 
בעולם מלאכים ב' כנפים אחת הנה ואחת הנה, וכן לעוף כנף אחד מזה וכנף אחד מזה, באדם כנפי הריאה אחת מסובבת על השמאל יותר מפני שהלב קצת לצד שמאל ואחת מסובבת לצד ימין, והריאה היא תעלת הנפש. בעולם הקשת אדום כמו כעס הקב"ה כי אש קדחה באפי ותיקד, באדם הכבד מלא דם וממנו תוצאות הכעס כי המרירה דבוקה בכבד בגידים. בעולם הקשת הלובן אצל אודם לומר המים מכבין האש, באדם (השתן) [הטחול] קר לקרר חום הכבד, על כן הוא לשמאל האדם. 
ועתה אכתוב לך (סדר) [סוד] הטחול כי הוא כספוג וסופג מים הבאים בוושט ומוליכם דרך גיד אחד עד השלפוחית, על כן המים אשר הנפח מכבה בו את הברזל השותה אותם מעכירין הטחול, לפי שהוא מתעכל מכח כבוי הברזל והוא כספוג וסופגת אליה עד שמתעכלת. 
בעולם פרח אדום כגון השקידים פרי שלו לבן, ואם הפרח לבן כגון בוטנים שקורין בלשון אשכנז הגבוט"ש, וכן גודגדניות שקורין צריז"ש בלע"ז הפרח לבן והפרי אדום, באדם החלב נעשה דם אם אינה משמשת עם בעלה והדם נעשה חלב כשמתעברת. 
ועתה אכתוב לך מי יתן טהור מטמא לא אחד טהור מטמא התחלתן בגימ' הד"ם, מי יתן טהור מטמא לא אחד בגימט' הד"ם מחל"ב או החל"ב מד"ם. כי כל זמן אשר יזוב זוב דם נידת אשה יובש ויכלה החלב משדיה, וכאשר תהר ויסתם פתח רחמה מזוב דם כמדי מועדה, אז יתבשל ויתלבן הדם ויתעכל אודם שלו מרוב חום הריון הרחם וחום השדיים, ועל כן יהיה מראה החלב בתחילת תולדותיו כמין אדמדם. תדע אם ינק הנער יותר מדאי יוציא דם מן הדדים. ודם הנידות יוציא מן הלב ומן הלב תמשכנה תעלת שופכות את הדם ההוא אל השדים ולמטה אל הכסלים ומן הכסלים אל הרחם ומן הרחם יצא הדם מחוץ. 
זכר עשה לנפלאותיו כמראה מים ז' נהרות לפני כסא כבודו והם אש צח כך כורסייה שביבין דינור, כך כל כישוף תעבירו בגחלת לוחשות או במעיין ולא יוכל לכשף. 
העולם יסודו "חרס" הוא תחילת יצירתו והא יעמד בסוף, כך האדם במקום מושבו עצם דק והוא נקרא "עצה", הוא עצם הנברא בגופו של אדם ראשונה והוא יסוד בניין הגוף בעצמות, והוא שישאר בסוף אחרי שימות האדם [עמוד תקז] ויכלו כל עצמותיו הוא שישאר אחרי כל העצמות. וסביב יסוד כל העולם מים, כך סביב העצה מקום השלפוחית. 

חכמ"ה מופלא"ה סו"ד העולם נחלק לד' אש מים רוח ועפר, טא"ק אש שב"ג עפר תמ"ד רוח סע"ר מים, ניסן אייר סיון חם ולח, תמוז אב אלול חם ויבש, תשרי מרחשון כסליו קר ויבש, טבת שבט אדר קר ולח. האדם מרירה האדומה כנגד האש, השחורה כנגד העפר, הליחה כנגד המים, הדם כנגד הרוח. אמנם הדם הוא הנפש ונפש הוא רוח הדם חם ולח, מרירה אדומה חמה ויבישה, מרירה שחורה קר ויבש ליחה קר ולח. תחילה נברא הרוח מרוח בורא כל מדיבורו, ומן הרוח נבראו המים והאויר כי כל דיבור הוא מלוחלח, ומן המים נבראה האש והשלג, ומן השלג ההיא אשר נבראה מן המים נבראו השמים, ומן השלג אשר נברא מן המים נבראה הארץ. ואחר אשר נבראו המים והארץ והאויר והשמים, יולד מן השמים חם ויובש כנגד האש, ומן האויר רוח זרויה, ומן הארץ יובש וקור, ומן המים ליחלוח וקור. 
האדם, ראשונה נברא רוח החיים של אב ואם מרוח בורא כל, ומרוח החיים של אב ואם יברא הזרע והדם, הזרע כנגד המים הדם כנגד האויר. מן הזרע אשר יוציאו האב והאם תיברא המרירה האדומה והליחה כנגד השלג, ומן השלג מרירה השחורה הראש ומוחו של אדם, והכליות נבראין מן המרירה האדומה, מן הראש יוולד חום ויובש, חזה לב וכבד ומוחי העצמות והבשר נבראין מן הדם שהוא כנגד רוח, ומלב וחזה תוולד נשמת רוח וחום וליחלוח, הבטן העליון והמיעיים והעור שעל הבשר נבראים מן הליחה שהוא כנגד המים, ומבטן העליון יולד לחות וקור, הבטן התחתון הטחול והריאה והגיד והעצמות נבראין ממרירה השחורה שהוא כנגד עפר, ומבטן התחתון יולד יובש וקור. 
בעולם ז' כוכבים כן באדם ז' שערים: עין ימין כנגדו חמה ויום א', עין שמאל כנגדו לבנה ויום ב', אף ימין כנגדו מאדים ויום ג', אף שמאל כנגדו כוכב חמה ויום ד', אוזן ימין כנגדו צדק ויום ה', אוזן שמאל כנגדו נוגה יום ו', פה כנגדו שבת ויום השבת. 
בעולם י"ב מזלות באדם י"ב מנהיגי הגוף וי"ב חדשי השנה, אילו הן: הכבד כנגד מזל טלה וחודש ניסן, המרה כנגדו מזל שור ואייר, הטחול תאומים וסיון, המסס סרטן תמוז, כוליא ימנית אריה ואב, כוליא שמאלית בתולה ואלול, קרקבן מאזנים תשרי, קיבה עקרב מרחשון, יד ימין קשת כסליו, יד שמאל גדי טבת, רגל ימין דלי שבט, רגל שמאל דגים אדר. 
העולם ז' ארצות ז' ימים ז' רקיעים ז' היכלות, האדם ז' שערים: הפה, וב' נחירים, וב' עינים, וב' אזנים. ט' איברים בראש וט' מראות סביב הכבוד, ג' [עמוד תקח] שעות ראשונות של יום חם ולח ואז ימשול הדם (והעפר), והם כנגד האביב ניסן אייר סיון. ג' שעות שניות של יום חם ולא יבש, ואז תמשול המרירה האדומה, והם כנגד הקציר תמוז אב אלול, ג' שעות שלישיות של יום קר ויבש, ואז תמשול מרירה השחורה, והם כנגד הבציר תשרי מרחשון וכסליו, ג' שעות רביעיות של יום קר ולח, ואז תמשול הליחה, והם כנגד החורף טבת שבט אדר. 
העולם נברא בי' מאמרות, באדם בידים י' אצבעות ברגלים י' אצבעות, העולם נברא בשביל האדם שס"ה יום בשנה שס"ה גידים באדם. האדם מלחלח בימות החמה כך האדם מלחלח בחום השמש. העולם האויר מלא רוח כן חיות האדם רוח, העולם אין דבר בלא זוג אפילו העולם נחלק לשניים, האדם לא טוב היות האדם לבדו. 
ולפי שכל העולם כנגד האדם על כן יאמר בלבו אני "עולם מלא" והקב"ה מראה כבודו דמות כמראה אדם, אוי לי אם אחטא אעשה טוב ותהי נפשי צרורה בצרור החיים שהרי נופחה נשמתי בי מרוח קדשו, והיאך, כשנוצרה הטיפה אשר יזרע האדם באשתו מביאין הנשמה המרוקמת בפרגוד והיא נקראת "גוף" בתלמוד, וכל הנשמות חלוקין שם של יהודים ואומות העולם, מביאין הנשמה לפני כסא הכבוד ומשביעין אותה שתהיה טובה וצדקת ולא תחטא, ומביאין אותה בזבול לפני המזבח לכפר על חטאתה, אם תחטא ותעשה תשובה אשריה, ועל כן נופחה מיוצר בראשית שהיא דומה לו בכמה דברים. 
ואני הקטן כתבתי לך לידע כמה חביבות האדם העלוב לפני בוראו שהוא "עולם קטן" ויאהב בוראו בכל לבבו באמת, וזהו שאנו אומרים ורוח ונשמה שנפחת בנו, הרוח שליחות הנשמה כי הנשמה היא העיקר. 
ולשון אשר שמת בפינו למענך יהללוך. לפיכך כנגדו יודו וישבחו ויפארו כולהו מיני שבחות. וכת' הן הם שהם עולים בגי' ק', כנגד ק' ברכות שצריך לומר בכל יום ויום. וטעות לומר הם הם ולומר הן הן, רק הן הם. 
וכל לשון לך תשבע בפ' המפלת אומר כי לך תכרע כל ברך זה יום המיתה, שנאמר לפניו יכרעו כל יורדי עפר, וכל לשון לך תשבע זה יום הלידה [שנא'] (כל) אשר לא נשא לשוא נפשו ולא נשבע למרמה, ואיזה שבועה שמשביעים אותו אומר לו הוי צדיק ואל תהא רשע. ויהיה להקדים כי כל לשון לפניך תשבע לכל ברך לך תכרע, כלשון המקרא בישעיה, וכאשר אנו אומרים במלכויות בראש השנה. אלא אגב כי כל פה לך יודה אומרים כל [עמוד תקט] לשון לפניך תשבע, כי הלשון בתוך פה היא. הן הם יודו יאמרו לך הודאות על רוב הטובות. ויברכו על כל דבר. וישבחו שבח מפואר. ויפארו בשבח. וירוממו יאמרו לך שיר ורוממות. ויעריצו ויקדישו יעריצו יחזקו הם להקדישך, וימליכו את שמך. 
יודו א', ויברכו ב', וישבחו ג', וירוממו ד', ויפארו ה', ויעריצו ו', ויקדישו ז', וימליכו ח', הרי ח' שבחות, כנגד ח' פעמים ברוך ה' אלקי ישראל בקרייה, אילו הן: ברוך ה' אלקי ישראל מן העולם ועד העולם א', ברוך ה' אלקי ישראל ב', ברוך ה' אלקי ישראל ג', ברוך ה' אלקי ישראל אשר דבר בפיו את דוד ד', ברוך ה' אלקי ישראל אשר עשה את השמים ה', ברוך ה' אלקי ישראל אשר דבר [בפיו] את דוד ו', ברוך ה' אלקי ישראל אשר שלחך היום הזה ז', ברוך ה' אלקי ישראל אשר נתן היום יושב ח'. הרי ח' ברוך ה' אלקי ישראל יחד, ואין למנות פסוק אחר ברוך ה' אלהים אלהי ישראל עושה נפלאות לבדו, ולא אותו פסוק ברוך אתה ה' אלהי ישראל אבינו מעולם, ויהיו לך שמונה פסוקים בקרייה שכתוב בהם ברוך ה' אלהי ישראל. לכך תיקנו בכאן שמונה שבחות. וח' שערים לפני הכסא, וח' רקיעים הם עד על ראשי החיות. 
כי כל פה לך יודה כל הבריות מודה לך. וכל לשון לך תכרע כל אדם קודם שיכניסו אותו בטיפת הזרע משביעין אותו פן יחטא, והוא נשבע שלא יחטא, זהו וכל לשון לך תשבע. וכל ברך לך תכרע כורעת מיראתך, כשהנשמה עתידה לצאת, הקב"ה מזמן לה אותו מלאך שהיה שומר אותה כשהיתה בטיפה הנזרעת באם, ואומר לה אותו מלאך צאי צאי מנדן הגוף, מיד צועקת בקול מר וקולה כנחש ילך, ומיד שהנשמה יוצאה מן הגוף האדם מיד כורעת ונופלת על פניה ומודה ופורטת כל מעשיה, ומשתחוה לפני אדוניה, לפני חוקר לב ובוחן כליות, אשר נשבע לה פן תמירנו, זהו כל לשון לך תשבע כל ברך לך תכרע וכל קומה לפניך תשתחוה. וגם לפי ענינו כל פה לך יודה וכל לשון לך תשבע בשמך. כל ברך לך תכרע, מכרוע על ברכיו מפני יראתך, וכל קומה לפניך תשתחוה מיראתך. 
החזן כורע כשאומר לך תכרע ומשתחוה כשאומר לך תשתחוה. 
וכל קומה לפניך תשתחוה לפי שהשתחוייה בכל פישוט ידים ורגלים היא וכל קומת האדם. וכל הלבבות יראוך בכל מקום מורא בלב היא, וכל קרב וכליות וכו' כדבר שכתוב כל עצמותי תאמרנה כלומר אילו שאמר כל הגוף כלול בהן, כדבר שאמר כל עצמותי תאמרנה כי כל הקומה על העצמות עומדת. וכל לבבות ייראוך, כי הלבבות הם גומרים המחשבה, והם מכירין יראתך ויראה ממך. וכל קרב וכליות יזמרו לשמך כדבר שכתוב כל עצמותי תאמרנה ה' מי כמוך, כלומר בכל עצמותי אני מיחד שמך. ואומר ה' אחד בכל רמ"ח איברים, שצריך לומר "אחד" שירגישו כל איבריו [עמוד תקי] כשיקרא ד' של אחד, ויראה שלא יאמר אחד בת' אחת או אחה אלא אחד בנחת, ויכוין מאד בה' אחד ליחד שמו הקדוש. 
כל פה א', וכל לשון ב', וכל ברך ג', וכל קומה ד', וכל לבבות ה', וכל קרב וכליות ו', הרי ו'. כנגד ו' במקרא ואין עוד, ואילו הן: כי אפס בלעדי אני ה' ואין עוד א', לא תוהו בראה לשבת יצרה אני ה' ואין עוד ב', מאז הגידה הלא אני ואין עוד ג', הלא אני ה' ואין עוד אלקים מבלעדי ד', פנו אלי והושעו כל אפסי ארץ אני ה' ואין עוד ה', אני ה' ואין עוד זולתי אאזרך ולא ידעתי ו'. ואם תחשוב [קרב וכליות], חשוב כי בקרב ישראל אני ואני ה' אלקיכם ואין עוד. 
מציל עני מחזק ממנו ועני ואביון מגוזלו שהקב"ה מציל העני מיד העשיר, ועני ואביון מיד גוזלו. ובשוחר טוב משמע מציל עני הוא יצר טוב, מחזק ממנו הוא יצר הרע שהוא חזק מיצר הטוב, ועני ואביון זה יצר טוב והוא עני, שאין העולם שומעין אליו, מגוזלו זה יצר הרע שגוזלו מן המצות. מציל עני, ישראל עם עני. 
מי ידמה לך בכל בני עליונים. ומי ישוה לך בכל בני התחתונים. מי יערוך לך בכל צבאות. מי ידמה א', ומי ישוה ב', ומי יערוך ג', כנגד ג' אמהות שמים וארץ וים. שאין דומה ושוה ונערוך לו, הרי ג', כנגד קדוש קדוש קדוש, וכל שבחו משולש. גדול אדונינו א', ורב כח ב', ולתבונתו אין מספר ג'. גדול ה' א', ומהלל מאד ב', ולגדולתו ג'. מי ידמה לך בשמים, ומי שוה לך בארץ, ומי יערוך לך באויר. האל הגדול א', והגבור ב', והנורא ג', הרי ג'. גדול בשמים, כי ניכר. גדול בשמים, שאין בכל צבא עליונים גדול כמותו, דכתי' גדול אדונינו ורב כח. 
הגבור בכל צבא תחתונים שמראה גבורתו עמהם, אריה שאג מי לא יירא. והנורא בצבא הים, אע"פ שנוראים בריות הים הקב"ה נורא בהם ונורא בבריות האויר. 
א-ל עליון קונה ברחמיו שמים וארץ כדכתיב ברוך אברהם לא-ל עליון קונה שמים וארץ, הקב"ה שהוא עליון על כל, קונה עושה ברחמיו שמים וארץ. 
מי ידמה לך ומי ישוה לך לשון המקרא אל מי תדמיוני. ומי יערוך לך גם הוא פסוק, פי' מי כערכך ומי שוה כמותך. האל הגדול הגיבור והנורא אילו עדות של כנסת הגדולה שהחזירו עטרה ליושנה כדאמרינן ביומא בפ' כהן גדול. קונה שמים וארץ יש מפרשים קונה לשון תיקון, ואין נכון שאין תיקון בלא תי"ו מתקן שמים וארץ. 
[עמוד תקיא] נהללך ונשבחך ונברך את שם קדשך נהללך א', ונשבחך ב', ונברך ג', הרי ג', כנגד ג' הלולים הללויה א', הללי נפשי את ה' ב', אהללה ה' בחיי ג', כנגד ג' כנגד הילולו משולש. וג' פעמים עליון אמר דוד להקב"ה בתילים. אילו הן: אודה ה' בצדקו ואזמרה שם אלקים עליון א', אשמחה ואעלצה בך אזמרה שמך עליון ב', טוב להודות לה' ולזמר לשמך עליון ג'. וג' כבוד השם בראש הפסוקים אילו הן: כבוד אלהים הסתר דבר וכבוד מלכים חקור דבר א', וכבוד ה' בא אל הבית דרך שער אשר פניו דרך הקדים ותשאני רוח ותביאני אל החצר הפנימי והנה מלא כבוד ה' הבית ב', וכבוד אלקי ישראל נעלה מעל הכרוב אשר היה עליו אל מפתן הבית ויקרא אל האיש לבוש הבדים אשר קסת הסופר במתניו ג', הרי ג' כבוד אצל השם. 
בדוד אמר ברכי נפשי את ה' וכל קרבי את שם קדשו פירוש ברכי נפשי את ה' לפי שיצאה נפשי ממנו אברכנו. את ה', לרבות כינוייו ולרבות שכינתו י-ה. וכל קרבי את שם קדשו, זהו כשהאדם אומר בקול רם בחוזק כל קרביו מתנפחין בקולו ונפתחין, זהו כל קרבי. וכל שירותיו של הקב"ה תיקנו בבקר קודם אכילה כדי שישיר בטהרה כשקרביו ריקנין, לכך אמרו חכמים יפנה ואחר כך יתפלל. ואין מוסרין שם הקדוש כי אם בתענית לעת ערב, והכהן הגדול מזכיר השם ביום הכפורים ככתבו ביום צום. 
את שם לרבות מרכבה וסודות עליונים ותחתונים. ברכי נפשי תשע תיבות, וכן בקדוש קדוש קדוש תשע תיבות, וכן בימלוך, נגד הקב"ה על תשע רקיעים, כי שבע רקיעים הם, ודמות על ראשי החיות רקיע ח', וערפל תחת רגליו ט', כמניין גאה. 
הא-ל בתעצומות עוזך למה נקרא שמו "א-ל", על שם שהוא חזק, כמו אילי מואב, אילי הארץ לקח. האל בתעצומות עוזך, בחוזק עוזך. האל הגדול בכבוד שמך הקב"ה גדול מאד מאד, ועיקר רוב גודלו לא ניתן לעין לראות ולא פה לדבר. ומה שכתוב בספר המרכבה "שיעור הקומה", זהו לפי ראות הנביא, כמו שאנו יודעין הכוכב גדול בשליש ישוב והוא בעינינו כאגוז, כך מראה הכבוד אשר ראו יראי ה' בשכל הלב הקומה. כאמרו ר' ישמעאל אני ועקיבה ערבים בדבר בעולם הזה ובעולם הבא, אבל גדול אדונינו ורב כח זהו הגדול בכבודך שמך, שם הקומה ושם הגדולה ושם הנכבד מעוטר בהוד והדר כבוד זיו ציחור כנוגה. הגדול בכבוד שמך כדכתיב את כבודו ואת גודלו. והגיבור לנצח נצחים כדכתיב והתפארת והנצח וההוד. 
[עמוד תקיב] רם ונשא אין מוסב על כסא שסמוך לו אלא להמלך של מעלה, ופי' המלך רם על כל רמים ונישא על כס כיסאו, חיות נושאות הכסא. ומיוסד על פי המקראות האמורים בישעיה ואראה את ה' יושב על כסא רם ונישא, שוכן עד מרום וקדוש אשכון ואת דכא ושפל רוח כו', ואומרים דסידר אמ"ן בתחילה הא'-ל בתעצומות עוזך, ואח"כ המ'לך היושב, ואחר כך נ'הללך. וכתוב רננו צדיקים מוסב למעלה לפסוקי כל עצמותי תאמרנה, ושל ברכה ברכי נפשי את ה' וכתיב רננו צדיקים, ולמעלה פי'. 
הגיבור לנצח מלך בשר ודם כשהוא גיבור אינו גיבור אלא בבחרותו אבל בזקנותו חלש, וגם בחוליו וגם במותו גבר ימות ויחלש, אבל הקב"ה הגבורה לפניו לנצח נצחים. ואין זה פלא, כי לפניו אלף שנים יום אחד, דכתיב כי אלף שנים בעיניך כיום אתמול. והנורא בנוראותיך הוא יראוי בבני עליונים מפני הוד חיצי שדי, מראה י-ה שכינת כבודו. על כן אומר צבאות למעלה מלך מפואר כי מתיראים לראות מראותיו, הנה שרי הפנים משתחוים פניהם בקודר חירות עד שחץ שדי מנהירים הכל מאימת מלך מלכי המלכים. 
יושב על כסא רם ונישא הקב"ה מראה מלכותו למעלה, כל צבא השמים עומדים עליו שרפים עומדים עליו שרפים עומדים ממעל לו, והמלך הגדול יושב על כסא, והכסא יש לו מעלות וגשרים והוא עגול מראה אש אדומה ספירית, כדכתיב כמראה אש, ספיר דמות כסא, וכתיב כורסייה שביבין דינור. והכסא רם ונשא בקומה דכתיב ראיתי את ה' יושב על כסא רם ונשא, רם מאד ונשא מאד מאד בשליש ערבות. אע"פ שאין ראיה לדבר זכר לדבר תפילין בראש וירושלם. 
שוכן עד מרום וקדוש שמו דכתיב שוכן עד וקדוש שמו, הוא קדוש ושמו קדוש, הוא י-ה הנכבד ברוך שמו. וכתוב רננו צדיקים בה' הצדיקים מרננים בישועת ה', אומרין אנחנו שלו ועבדיו על כן עשה אתנו הגדולות האלה. צדיקים עושי צדק ורודפי טוב. רננו צדיקים בה' לישרים נאוה תהלה בגימ' הלל"ו לא"ל בע"ת יריד"ת הא"ש ע"ל המזב"ח. רננו צדיקים בגימ' ז"ה הו"א הי"ה ע"ל המשכ"ן. לישרים נאוה בגימ' ה"ם מש"ה ואהר"ן, ועליהם נדרש. 
[בפי ישרים תתהלל ובדברי צדיקים תתברך ואין להקפיד מי הוא המברך, אבל יש אומ' בפי ישרים תתרומם וכו' עוד שכתוב במחזורים, ועל נגד יצחק ורבקה. ואומרים שיצחק ורבקה תיקנו כך כשנעתר יצחק לה' לנכח אשתו, וכך היו מקובלים אנשי כנסת הגדולה וקבעו כאן אצל רננו צדיקים וכו' ולישרים נאוה תהלה, ובשביל כבוד יצחק ורבקה אמנו אומ' ש"צ לבדו שבזכותיהם ייטיב לנו הקב"ה. והן אע"ג שיסדו הן על שמם, לא על עצמן אמרו חסידים צדיקים [עמוד תקיג] ישרים וקדושים, שהרי אין זה דרך ארץ שיקרא את אדם עצמו כן, והרי אברהם אבינו קרא את עצמו ואנכי עפר ואפר, גר ותושב אנכי, אלא על חנוך ועל אברהם שמתו, ועל החסידים העתידים להיות אמרו כן. ואותם שאין אומרים על יצחק ורבקה, אומ' על כבוד הצדיקים והחסידים, אומ' ש"צ בעצמו בשביל להאריך בהם]. 
נשמת, במקהלות, ויוצר, הרי ג', כנגד קדוש קדוש קדוש, לפי שכתוב שש כנפים לאחד כנגד ששת ימים, וכנגד ישראל. מכנף הארץ זמירות שמענו זהו בשבת. הרי כנף אחד בשבת כנגד ישראל. על כן כל איש אשר בו רוח חיים יכוין בנשמת בכל כוחו, כי הוא שבח שיר השירים, ואשרי המכוין בכל תיבה ותיבה, ואומר בכל כחו בקול רם בנעימה. 
בפי ישרים תתהלל כדכתיב לישרים נאוה תהלה, הרי בפה הישרים שייך הילול, ויש מהפכין ואומרים תתרומם ואומרים יצחק ורבקה תיקנוהו. י'שרים תתר'ומם צ'דיקים תתב'רך ח'סידים תתק'דש ק'דושים תתה'לל. [הג"ה: הרי יצחק בר"ת ורבקה באמצעי תיבות], אבל אני לא קבלתי כן ויכול להיות, מיהו אנו רואים אצל ישרים הילול ואצל צדיקים שייך ברכה, דכתיב זכר צדיק לברכה, זכר צדיקו של עולם לברכה. ויש שמהפכין ואומרים חסידים תתרומם, קדושים תתקדש, כי אצל קדושים שייך תתקדש, אך אנו אומ' בפי ישרים תתהלל, ובדברי צדיקים תתברך, ובלשון חסידים תתקדש, ובקרב קדושים תתרומם. 
בפי ישרים נאוה תהלה כל שעה, כדוד שבע ביום הללתיך, פי (ו)שפתי ישבחונך, [ו]שפתי רננות יהלל פי. ישרים קורא הישרים בלבותם, שהולכין דרך ישר בלי עקלקלות ובאמיתת הלב לפי בוראם. 
ובדברי צדיקים בדבריהם אתה ברוך, על כן דברי צדיק קרוי עושה צדק, אינו לוקח משום אדם דבר ועושה צדק. ובלשון חסידים קדושתך כל שעה מפני ששומע חרפתו ואינו משיב, כדוד שמרה נפשי כי חסיד אני. את החסידה תרגומו חיוורתא, הרי חסיד שמחוורים פניו ואינו משיב. ובקרב קדושים אפילו אותם שהם פרושים, רוממות א-ל בגרונם רוממו כסאך בהוד שירותם. 
בפי ג' תיבות, ובדברי ג' תיבות, ובלשון ג' תיבות, ובקרב ג' תיבות, כנגדו ביוצר בהשכמה בישיבה אומר קדוש קדוש קדוש הרי ג', בסדר קדושה ק' ק' ק' הרי ג', ובעמידה קק"ק הרי ג', במנחה קק"ק, הרי י"ב פעמים אומר קדושה ביום, לכך י"ב תיבות בפסוק נופת תטופנה שפתותיך כלה, ונדרש במדרש חזית על קדושה, לכך יסד רבנא משולם באפיך ירנן ונפת חיכך זבד קדושה לכלל. 
[עמוד תקיד] י"ב פעמים אומר ביום קדוש כנגד י"ב שבטים שנקראו קדושים תהיו, וכנגד י"ב קדושים המקיפים את כסא הכבוד ג' בכל צד, אלו הן: כוכביאל פדיאל מיכאל מימין, עזריאל בריאל שמעיאל משמאל, גבריאל רפאל אחריאל לאחריו, רגעיאל רמאל אוריאל לפניו והכסא באמצע, כנגדן ישראל ג' שבטים בכל דגל ודגל והארון באמצע, וכן התפילין ג' תפירות בכל צד מרובעות והכתיבה באמצע. י"ב שבטי יעקב שהם כנגד י"ב מזלות י"ב אבני אפוד. דגל יהודה במזרח כנגדו מד' יסודות העולם "אש" מן המזלות טא"ק אש, ובאפוד טור אודם פטדה וברקת, ראובן בדרום כנגדו מד' יסודות העולם "עפר" מן המזלות שב"ג עפר ובאפוד טור שני נופך ספיר ויהלום, אפרים במערב כנגדו מד' יסודות העולם "רוח" מזלות סע"ד רוח באפוד טור תרשיש שהם וישפה, אהל מועד באמצע, בני לוי סובבין אותו מד' רוחותיו, וד' רגלים של ישראל סובבין את בני לוי, וד' ענני כבוד סובבין את ישראל הה"ד חונה מלאך ה' סביב ליראיו ויחלצם. כשישראל אומרים קדוש קדוש קדוש הקב"ה יורד מכסאו וכורע ומחבק ומגפף ומנשק דמות יעקב שחקוקה על כסא הכבוד וידיו על זרועותיו ג' פעמים בכל יום כשישראל אומרים קדוש קדוש קדוש כדאמרינן בספר היכלות בפ' ט'. בפי א' ובדברי ב' ובלשון ג' ובקרב ד' הרי ד' שבחות, כנגד ארבעה דגלים וארבע כיתות המסובבות כסא הכבוד, וארבעה פעמים אומרים קדוש קדוש קדוש ביום. 
במקהלות רבבות עמך בית ישראל ברינה במקהלות ברכו אלקים, במקהילות, בקהילות רבבות אלפי ישראל יברכוך ברינה. יתפאר שמך מלכינו בכל דור ודור כלומר יתפאר בשיר מפואר, שמך מלכינו בכל דור ודור נפארך. 
שכן חובת כל היצורים לפניך ה' אלקינו ואלקי אבותינו להללך, דכתיב הללו את ה' כל גוים שבחוהו כל האומים, וכל שכן אנו כי גבר עלינו חסדו. להודות להלל לשבח לפאר לרומם להדר לברך ולעלה ולקלס קילוס הוא דיבור, וזה קילוס של שבח כפי ענינו. 
ובמקהלות אמרינן לפי שהוא דבוק. אבל במקהלות ברכו אלקים ממקור ישראל ר"ל במקהלות, אבל זה שהוא דבוק לרבבות נקוד כן. וכן לחלותך שלחוני מקהלות המוניך בקרובץ ראש השנה של יום שיני. 
על כל דברי שירות יותר על כל דברי שירות שאמר דוד משיחך, שיר ושבחה לא מצינו שבחה אפילו בתלמוד, אבל לפי שאומר הלל וזמרה. ט"ו שבחות תקנום כנגד ט"ו מעלות, כמו שפי' לעיל. 
[עמוד תקטו] בכאן ט' דברים: להודות א', להלל ב', לשבח ג', לפאר ד', לרומם ה', להדר ו', לברך ז', ולעלה ח', ולקלס ט', כנגד ט' אילו: קדוש א', קדוש ב', קדוש ג', ה' ד', צבאות ה', מלא ו', כל ז', הארץ ח', כבודו ט', כנגדן ט' שמות למעלה: שרף א', חשמל ב', אופן ג', כרוב ד', גלגל ה', חיה ו', מלאך ז', עיר ח', וקדיש ט', והקב"ה נקרא גאה בגימ' ט'. ולמה נקרא "גאה" כי מתגאה על כל גאים בגאוה משונה, וזיוו יושב בגובה מרכבו בעליית מרום זבולו. אופני הדר מפארים זכרו, גדודי אש מהללים שבחו, שרפי אש דממה דקה אומרים שבח, מהלכין באימה, ומתעטפים בגאוה לפאר ליוצרם, מליאים עינים מראיהם כמראה בזק, ואם נאה חיכם זה לעומת זה, נישאין ומביעין חיות טהורות קק"ק, מלאכי השרת אומרים, והכבוד מתגאה בהדרו, וכסאו מרומם, כי מכסא כבודו מלמעלה ת"ק אלפים רבבות פרסאות וכו'. 
כתוב בספר מרכבה ובספר היכלות על כל דברי שירות ותושבחות דוד בן ישי עבדך משיחך תהא מהולל ומבורך לנצח נצחים. 
מן במקהלות עד משיחך מ' תיבות כנגד מ' יום שניתנה בו תורה, אנו מרוממים מ' תיבות. וכן מן הללו א-ל בקדשו עד הללויה ל"ה תיבות, ברוך ה' לעולם אמן ואמן ה', הרי מ' תיבות. 

פירושי סידור התפילה לרוקח [פט] ישתבח שמך 
======================================== 
[פט] ישתבח שמך 
(סודות התפילה) 
נ"ג תיבות יש בישתבח כמניין נ"ג פרשיות בחומש, השומרים יבואו ב"גן" עדן. 
מן במקהלות עד העולמים צ"ג תיבות, כנגד בויכולו ל"ה תיבות, זכור עד ויקדשהו נ"ד תיבות, וישבתו העם ביום השביעי ד' תיבות, הרי צ"ג תיבות, לכך צ"ג תיבות. 
ישתבח שמך לעד מלכינו השם הקדוש יהא משובח לעולם ועד. ה' פעמים מלכות בישתבח, כנגד ה' רוממות להקב"ה: ארום בגוים א', ארום בארץ ב', ארום בגוים ג', ארום בארץ ד', עתה ארומם ה'. וה': ה' אחד א', ה' אחד ב', א-ל אחד ג', אחד ד', ושמו אחד ה'. 
האל המלך שמלאה מלכותו וגדולתו וקדושתו לכל צבא השמים ולצבא הארץ. ופירוש האל המלך הגדול שהוא מעלה ומגדיל בני אדם ומסירם מגדולתם, ולו הגדולה כדכתיב לך ה' הגדולה, וכת' גדול אדונינו ורב כח. [עמוד תקטז] והקדוש בשמים בארץ למעלה אומר' קק"ק ולמטה כשאומר' קק"ק ועיניהם נשואות למרום הקב"ה רואה בעיניהם ומחבק דמות יעקב המכונה ישרא"ל ומנשקו, דכתיב שמאלו תחת לראשי וימינו תחבקני, וכן בספר היכלות. ב' קדושות כאן והקדוש א' קדושה ומלכות ב', לפי שהמלאכים אומרים קק"ק, ונתן לישראל ב' קדושים: קדושים תהיו כי קדוש אני, וכת' והתקדשתם והייתם קדושים כי קדוש. ועתה אנו מודים לו על ב' קדושות שנתן לנו, כי קדושתו בשמים ובארץ. בשמים כת' כסה שמים הודו, ובארץ מלא כל הארץ כבודו, אבל בים לא נאמר בו כבוד, לפי שהים גבוה מן הארץ דכתיב קורא למי הים וישפכם, ואין אדם שופך אלא מלמעלה למטה. ואע"פ שהשמים למעלה אין בו כי אם מלאכים הטהורים, והקב"ה מואס גבוהים דאמ' סבר למיבנייה בעין עיטם א"ל בין כתיפיו שכן, בזבחים. 
כי לך נאה ה' אלקינו ואלקי אבותינו שיר ושבחה אבל לך נאים, כי הם נאים לך ואתה נאה להם. שיר א', ושבחה ב', הלל ג', וזמרה ד', עוז ה', וממשלה ו', נצח ז', גדולה ח', וגבורה ט', תהלה י', ותפארת י"א, קדושה י"ב, ומלכות י"ג, ברכות י"ד, והודאות ט"ו. הרי ט"ו שבחות כנגד ט"ו פעמים לשון שירה בחומש. וכנגדן אומר דוד המלך בדברי הימים ט"ו שבחות, ואילו הן: לך ה' הגדולה א', והגבורה ב', והתפארת ג', והנצח ד', וההוד ה', כי כל בשמים ובארץ ו', לך ה' הממלכה ז', והמתנשא ח', העושר ט', והכבוד י', מושל י"א, כח י"ב, וגבורה י"ג, לגדל י"ד, ולחזק ט"ו, הרי ט"ו שבחות אמר כשהתנדבו לצורך בית המקדש, כנגד ט"ו דברים שבחות שנתנדבו לצורך המשכן, ואלו הן: זהב א', וכסף ב', ונחושת ג', תכלת ד', וארגמן ה', תולעת שני ו', שש ז', ועזים ח', אלים ט', תחשים י', שטים י"א, שמן י"ב, בשמים י"ג, שהם י"ד, מלואים ט"ו, הרי ט"ו דברים. כנגד ט"ו דברים שנתן להם הקב"ה כשיצאו ממצרים, אילו הן: בזהב א', בכסף ב', שש ג', ומשי ד', רקמה ה', סולת ו', ודבש ז', ושמן ח', עטרת ט', עגילים י', נזם י"א, רביד י"ב, צמידים י"ג, עדי י"ד, תחש ט"ו, הרי ט"ו. כנגדן אמר דוד ט"ו שיר המעלות, וט"ו בין אוירים ורקיעים, ט"ו לתלמוד. לכך במשנה תורה ט"ו לימודים, אילו הן: מלמד א', למדתי ב', ילמדון ג', ילמדו ד', ללמד ה', ולמדתם ו', תלמוד ז', ילמד ח', ילמדו ט', ולמדו י', ולמדה י"א, וילמדה י"ב, ללמד ט"ו, לכך תיקנו בישתבח ט"ו שבחות, כמניין כל הנשמה תהלל "י-ה". 
כי לך נאה ה' אלקינו ואלקי אבותינו למלך בשר ודם אין נאה [עמוד תקיז] לשבח, שאין שבחו מתקיים שמת, ועוד אין בו כל המידות. כי אם לך נאה וכו', במכילתא בפסוק עזי וזמרת י-ה. 
שיר כנגד ויושע, שכת' בו עזי ואשירה לה'. ושבחה כנגד לך ה' הגדולה והגבורה. הלל כנגד הללויה הללו א-ל בקדשו. וזמרה כנגד שירו לה' שיר חדש, שכת' בו בתוף וכינור יזמרו לו, וכנגד כי טוב זמרה אלקינו. עז כנגד תהילה לדוד שכת' בו ועזוז נוראתיך יאמרו. וממשלה כנגד ד' פסוקי יהי כבוד ה' לעולם שכתוב בהם ומלכותו בכל משלה. נצח כנגד מזמור לתודה שכתוב בו עד דור ודור אמונתו. גדולה כנגד א-ל נקמות, כשינקום אז יתגדל כדכתיב והתגדלתי והתקדשתי. וגבורה כנגד רוממו שכת' והרבה להשיב אפו, וכת' טוב ארך אפים מגיבור, זהו תנו עז לאלקים. תהילה כנגד שירו לה' כל הארץ, שכתוב בו גדול ה' ומהולל מאד, ולהשתבח בתהילתך והלל לה'. ותפארת כנגד הודו לה' קראו בשמו. כל תפארת פירושו מתפאר ומשתבח, כמו התפאר עלי, לכבוד ולתפארת ליקר ולתושבחן, כאדם שמשתבח שעושה פלאות גדולות, זהו שיחו בכל נפלאותיו זכרו נפלאותיו אשר עשה. וכנגד ברוך שאמר משובח ומפואר ונפארך ונמליכך מלך משובח ומפואר. קדושה כנגד י"ג מידות שנתקדשו בו ישראל, ואיזהו מקומן שהוא מדבר בקרבנות קדשי קדשים וקדשים קלים. ומלכות כנגד ברכת התורה, וכנגד אתה ה' אלקינו בשמים ובארץ (כי) אתה אלקים לבדך לכל ממלכות הארץ. ברכות כנגד כל הברכות מב"א אשר נתן לשכוי בינה עד מקדש שמך ברבים. והודאות כנגד אשר יצר את האדם בחכמה, שאנו מודים לו את החסד אשר הפליא עמנו, וכנגד אלקי נשמה מודה אני לפניך ה' אלקי ואלקי אבותי, לכך סדורים כך. שיר, בשירי זמרה הרי ג' כמו שיר השירים ג', וכן אז ישיר השירה אשירה הרי ג'. ושבחה הרי ג' ישתבח ושבחה בתושבחות, כי שבחיו משולשין קק"ק. 
ברוך אתה ה' אל מלך גדול בתושבחות דכתיב כי מלך גדול אני ממזרח שמש ועד מבואו גדול שמי בגוים. אל ההודאות לך לבדך הכל מודים. אדון הנפלאות דכתיב לעושה נפלאות גדולות לבדו, אין אדם מכיר בנפלאותיך כי אם אתה עושה נפלאות. 
הבוחר בשירי זמרה שעושים לך ישראל עמך. מלך אל חי העולמים אתה מלך על כל חי העולמים, חי אנכי לעולם. 

פירושי סידור התפילה לרוקח [צ] הכל יודוך 
======================================= 
[עמוד תקיח] [צ] הכל יודוך 
(סודות התפילה) 
יוצר ובורא עד לתחיית המתים קי"ט תי', נגד זכור את נ"ד תי' ושמור ס"ד תי' הם קי"ח ושבת, הרי קי"ט. 
יוצר. ברוך אתה ה' אלהינו מלך העולם צריך להזכיר בכל ברכה [וברכה] מלכות שמים דכתי' וחסידך יברכוך כבוד מלכותך יאמרו, ארוממך אלהי המלך ואברכה, ברוב עם הדרת מלך. מלך העולם מלך לעולם, ומלך שהווה לעולם, אלהים חיים ומלך עולם. יוצר אור להולכי' ביום. ובורא חושך לרוחין ומזיקין, תשת חושך ויהי לילה בו תרמש כל חיתו יער. עושה שלום שאילו היום יותר ארוך מן הלילה והולכי לילה אומרי' אנו רוצין לילך ביום, ואם הלילה יתירה מן היום יהיו הולכי יום מערערין, לכך עושה שלום. ועוד, בין חמה ולבנה כל אחד בגבולו. ועוד, היום לוה מן הלילה בקיץ והלילה מן היום בחורף, [ועוד] עושה שלום במרומיו, אין אומר ואין דברים בלי נשמע קולם, אין שטר יוצא מביניהם. ובורא את הכל היום והלילה. הכל, זהו בורא רע. 
הכל יודוך יודוך ה' כל מעשיך. והכל ישבחוך שבחוהו כל האומים. הכל יאמרו אין קדוש כה' ויברך כל בשר שם קדשו, אין קדוש כה' כי אין בלתך. הכל ירוממוך סלה יוצר הכל ונרוממה שמו יחדיו, ומרומם על כל. יוצר הכל לא כאלה חלק יעקב כי יוצר הכל הוא. 
הכל יודוך א', הכל ישבחוך ב', הכל יאמרו ג', הכל ירוממוך ד', כנגד וירא אלהים את אשר עשה א', השמים והארץ וכל צבאם ב', מכל מלאכתו אשר עשה ג', מכל מלאכתו אשר ברא ד'. בורא את הכל א', יוצר הכל ב', שברא במידת רחמים ג', כנגד ג' [אשר] בויכולו: מלאכתו אשר עשה א', מכל מלאכתו אשר עשה ב', מכל מלאכתו אשר ברא ג'. וג' מלאכות היה בורא בכל יום. 
הא-ל הפותח בכל יום דלתות שערי מזרח שחריאל המלאך פותח החלונות שיש במזרח שמשם האורה יוצאה, הדלתות כלפי העולם והחלונות [עמוד תקיט] לצד חוץ לעולם. בעמוד השחר החמה בחלון אבל כשבא לדלתות אז הנץ החמה, לפי שהחלונות רחבים כך /במקור יש שרטוט/, זהו ובוקע חלוני רקיע בעובי הרקיע כלפי חוץ. ומוציא חמה ממקומה עד שבאה לדלתות כלפי העולם וזרחה השמש. ולבנה ממכון שבתה לפי [שפעמים] פגמה למעלה ונראית כיושבת, זהו כירח יכון לעולם, וקרוב לחדש נראה עוגל סביב לובן הלבנה, זהו ממכון שבתה. ומאיר לעולם כולו זהו אשר חלק אותם לכל העמים, מקיפין הרקיע להיות קרוב למערב כמו למזרח. וליושביו הם יישובי עולם. שברא במידת הרחמים זכור רחמיך ה' וחסדיך, ולא מן כדו כי מעולם המה. ומאיר המאיר ב', כנגד חמה ולבנה. 
המאיר לארץ בשמש. ולדרים עליה ברחמים שעשה בריכות מים לפני השמש פן ישרוף העולם, ושמש [ב]שבת צדקה לעניים. וברחמים שהלבנה מאירה בלילה שלא יצטרכו עוברי דרכים לנירות. וכן מה שאנו אומר' לא-ל ברוך על שמש וירח והמאורות, כי הוא לבדו פועל גבורות בצאת השמש בגבורתו ישיש כגיבור, עושה חדשות עושה חדשה (בארץ) עתה תצמח. זורע צדקות, זרעו לכם לצדקה, שמש צדקה. בורא רפואות, ומרפא בכנפיה, והיא היא אבן הרואה אותה מתרפא, וכשנפטר אברהם תלאה הקב"ה בכנפי החמה. אדון הנפלאות, לעושה נפלאות גדולות לעושה אורים. כן בכאן המאיר לארץ דכתי' יהי מאורות ברקיע השמים, להאיר על הארץ. ולדרים עליה ברחמים השמש והירח מאירים על העולם, והם המבשלים את תנובת השדה, וממגד תבואת שמש וממגד גרש ירחים. 
ובטובו מחדש בכל יום תמיד מעשה בראשית בפרקים דר' אליעזר בסופו בפרק רבן גמליאל אומ', ר' ינאי אומ' כל צבאות שמים עוברין ומתחדשין בכל יום, ומה הן צבאות שמים, השמש והירח והכוכבים והמזלות. תדע לך שהוא כן, בוא וראה כשהשמש נוטה לבא למערב הוא רוחץ במי אוקיינוס ונירותיו מתכבין כאדם שמכבה את האש, כך מי אוקיינוס מכבין שלהביותיו של שמש, ואין נוגה לו ואין לו עוד שלהביותיו עד שיבא למזרח, לכשיבא למזרח רוחץ בנהר של אש כאדם שמדליק נירותיו ולובש שלהביותיו ועולה להאיר על הארץ, ומחדש בכל יום מעשה בראשית [וכו'], עד שיבא [עמוד תקכ] למערב לעת ערב הירח והכוכבים והמזלות רוחצים בנהר של ברד ועולין להאיר על הארץ, זהו ומחדש בטובו בכל יום תמיד מעשה בראשית. 
המלך המרומם לבדו מאז קודם שנברא העולם, [הכסא], נכון כסאך מאז, ומרומם על כל ברכה ותהילה. המשובח והמפואר והמתנשא מימות עולם המרומם א', המשובח ב', והמפואר ג', והמתנשא ד', וכן הכל יודוך א', הכל ישבחוך ב', הכל יאמרו אין ג', הכל ירוממוך ד', כנגד ד' הכל, שמי השמים וכל צבאם א', וכל אשר עליה ב', הימים וכל אשר בהם ג', מחיה את כולם ד'. ותחלת הפסוק אתה ה' לבדך, לכך אומ' המרומם לבדו מאז. והמתנשא מימות עולם דכתי' והמתנשא לכל לראש. מימות עולם, יום ליום יביע אומר ולילה ללילה, ממזרח שמש עד [מבואו] מהולל שם ה', מהלל כת' משבא השמש, זהו מימות עולם. 
אלהי עולם ב' עולמות. ברחמיך הרבים רחם עלינו זכור רחמיך [ה']וחסדיך כי מעולם המה. אדון עוזינו צור משגבינו מגן ישעינו משגב בעדינו ד', ד' בריאות הם: שמים, וארץ, ים, ורוח. וד' [שמות יש לשמש] שמש, חרס, חמה, ואור. וד' [שמות יש ללבנה] לבנה, ירח, נוגה, סהר, לכך מרובע הכל. אדון עוזינו עוז שלנו עוזו. צור משגבינו אלהי צורי משגבי. מגן ישעינו מגן ישעך. אין כערכך אין ערוך אליך בכל בריותיך. ואין זולתך לעתיד. אפס בלתך אפס מאותי. ואין דומה לך בכל בני מעלה ומטה. 
אין כערכך ה' אלהינו בעולם הזה א', ואין זולתך מלכינו לחיי העולם הבא ב', אפס בלתך גואלינו לימות המשיח ג', ואין דומה לך מושיענו לתחיית המתים ד', הרי ד', כנגד אתה הוא אלהים לבדך כ"ח תיבות וד' תיבות בניגון אחד, כנגד מחזור קטן ד' שנים, וד' משמרות ביום וד' משמרות בלילה, וד' קנני ראשית דרכו א', קדש מפעליו מאז ב', מעולם נסכתיי מראש ג', מקדמי ארץ ד'. אין כערכך כי מי בשחק יערוך לה'. ומי דומה לך ידמה לה' בבני אלים, ובאותו מזמור שמש וירח. אין כערכך בעולם הזה ומה דמות תערכו לו, בעולם הזה הכל זוגות והקב"ה אחד. 
למה כפל אין כערכך ב', ואין זולתך ב', בלתך ב', (כערכך ב', ואין זולתך ב', בלתך ב'), דומה ב'. האחרונים היה צריך לומר כנגד ד': שמש לאור יומם חוקות ירח וכוכבים לאור (ב)לילה, [את] בריתי היום [ואת] בריתי הלילה, ולבלתי [עמוד תקכא] היות יומם ולילה בעתם, אם לא בריתי יומם ולילה הרי ד' זוגות, וד' זוגות כהנים ובית דוד, וד' מעשה בראשית יומם ולילה, והתורה ד' בכלל וד' בפרט. וכאן המאורות וא"ב ושם תורת ה' תמימה אצל ולשמש שם אהל בהם, וכן באהבה רבה בקשה על התורה ותן בליבנו להבין וכו'. [אבל] אין א"ב במעריב ולא בקשה יש על התורה באהבת עולם, לפי [שיש לילות] שאין מצוין ללמוד תורה כי אם ביום, והתורה בד' אז ראה ויספרה הכינה וגם חקרה הרי ד', ואמרינן בעירובין ביד כל אדם מישראל ד' פעמים ההלכה, ד' מידות בלמידין, לכך ד' למדי"ן יש בא"ב: אל"ף גימ"ל דל"ת למ"ד, ד' מידות ביושבים לפני חכמים, לכך ד' דלתי"ן בא"ב: דל"ת יו"ד למ"ד צד"י, ולשקוד על דלתותי יום יום, ד' לשמור ולעשות ללמוד וללמד, ד' פעמים קורין בתורה בשבוע שיני, וחמישי, בשבת שחרית ומנחה. 

פירושי סידור התפילה לרוקח [צא] אל אדון 
====================================== 
[צא] א-ל אדון 
(סודות התפילה) 
א-ל אדון צ"ה תיבות, וכן במן את שבתותי תשמורו. א-ל אדון י"א תיבות כן שבח י"א תיבות הרי כ"ב אותיות התורה, ותשאר בכל אחת ח' תיבות, נגד ח' מנהיגים לשמש. 
א-ל אדון על כל המעשים א-ד-ו-נ-י נקרא על שם שהוא אדון ושליט על כל מעשיו, לפי שביום השביעי ישב הקב"ה על כסא כבודו והביא כל השרים לפניו והיו אומ' ישמח ה' במעשיו כדאמ' במעשה בראשית, על כן אמר א-ל אדון על כל המעשים. ברוך הוא ומבורך בפי כל (ה)נשמה לפי שהוא אדון על כל, על כן מברכין אותו כי הוא מבורך בפי כל נשמה, כל הנשמה תהלל י-ה על כל נשימה ונשימה תן לו הילול וברכה. גודלו וטובו מלא עולם גדולתו וכבודו מלא הכל, וטובו המנהג בכל דור. דעת ותבונה מלאכי דעת ומלאכי תבונה סובבים אותו, על כן אמר לשון זכר "סובבים", וגם צדיקים מליאי חכמה ודעת ותבונה, וב' מלאכי דעת ותבונה סובבים לכסאו, זהו סובבים אותו, עמו חכמה ותבונה. 
[עמוד תקכב] המתגאה על חיות הקודש ונהדר בכבוד על המרכבה כי גאה גאה מלמד שמתגאה על חיות הנישאות דכתי' רם על כל גוים ה' אל תיקרי גוים אלא גיאים, וכתי' וגאות גוים תשפיל, וכתי' כי גבוה מעל גבוה שומר. בו' קולות משוררים לפניו נושאי כסא כבודו הכרובים והאופנים וחיות הקודש בקול משונה מחבירו כדאיתא בהיכלות פרק ד', והקב"ה מעוטר ויושב על כסא כבודו, זהו גיאות. ובפרק י"א כשמלאך הפנים נכנס לסלסל ולסדר כסא כבודו להכין מושב לאביר יעקב, אלף אלפים קושר לאופני הדר, לכל אחד [ואחד] מהם בראשו אלף אלפים פעמים כורע ונופל ומשתטח לפני כל אחד מהם, ב' אלפים כתרים קושר לחיות הקודש לכל אחת ואחת בראשה, וב' אלפים פעמים כורע(ים) ונופל ומשתטח לפני כל אחד מהן. ג' אלפים כתרים קושר לנוגה כאור לו, ולח' אלפים אלפי אלפים ורוב ריבי ריבואות כתרים, ו' אלפים פעמים כורעים ומשתחוים לפני כל אחד ואחד מהן, י"ב אלפים כתרים קושר לבזק שלו לי"ו אלף אלפים אלפים ורוב רוב ריבי רבי רבבות רבבות כתרים י"ב אלפים פעמים כורעים ונופלים ומשתחוים לפני כל אחד ואחד מהן, בבקשה מכם מידות נושאי [כסא] כבודו בלבב שלם ובנפש חפיצה, הגדילו גילה ורינה שירה וזמרה לפני כסא כבודו, זהו גיאות. אלהים יושב על כסא רם ונישא נותן חכמה בלב כל חכם לב שוכן בהיכל נורא וברד, וכסאו מתוקן מאש ומים ועמודי אש יוצאין מלפני כסא כבודו, הוא אלהי האלהים ואדוני האדונים הא-ל הגדול הגיבור והנורא, כשישראל משוררין לפניו הכסא מתרומם הכבוד מתגדל ההוד מתפאר ההדר מצחצח, וכל בני מעלה מתגאים ומשוררין לפניו יוצר הכל, פרסות רגליו מלא העולם דכתי' כה אמר ה' השמים כסאי והארץ הדום רגליי, לפניו יכרעון וישתחוו עליונים ותחתונים, ויהדרו השרפים ויהלל כסא כבודו כי לו הגיאות גאה על הכל מתגאה על כל משפיל ומגביה שפלים, ד' גאים תחתיו אדם, שור, אריה, נשר, ואימתו עליהם, והמלאכים רצים לפניו כפרשים וכברקים, ועומדין באימה ביראה ברתת ובזיע בטהרה בקדושה באימה בענוה, ומכסים את פניהם לבל יכירו דמות האלהים השוכן במרכבה, ועומדין כיתות לאין מספר לפניו, והקב"ה [עמוד תקכג] יושב על כסא רם ונישא מלא כל הארץ כבודו, וחיות הקודש עומדות באימה ומלובשות באש, ואלף אלפים כתרים של מאורות בראש כל אחת ואחת ושכינה על גביהן, ואומרין בטהרה בנעימה בקדושה באימה ביראה פאר שיר זמר, והא-ל מתגאה עליהם וההוד וההדר כבוד שכינת י-ה עולה על הכסא בכבודו, מיד קול רעש שירות ומורידין כולן כתר הוד שבראשם לקרקע ערבות, וכורעים ונופלים על פניהם ומברכים ומקדישין פני המלך הכבוד, זהו המתגאה על חיות הקודש לפי שהם רמים ונישאים ומתגאה עליהם. 
ונהדר בכבוד על המרכבה שחיצי הוד שכינה מתהדר בכבודו על המרכבה, ולכך ארון ומשכן ועצי שטים מהם בנוי, אתן במדבר ארז שיטה, לפי שהוא מתגאה על האילנות, וכתי' גיאות לבש לבש ה' עוז התאזר נכון כסאך, זה הדור בלבושו, זהו ונהדר בכבוד על המרכבה. זכות ומישור לפני כסאו הזכות ויושר לפניו. חסד ורחמים לפני כבודו דכתי' חסד ואמת יקדמו פניך, כי עם ה' החסד, רחמיו וחסדיו לפני כבודו. 
טובים מאורות שברא אלהינו להאיר על הארץ. יצרם בדעת בבינה ובהשכל יצרם בדעת היאך לגלגל כל דבר בבינתם, ושכל גדול בדבר. כח וגבורה נתן בהם שהשמש והירח מליאים כח וגבורה. להיות מושלים [בקרב תבל] בכל העולם, כי ממשלתם ביום ובלילה בכל העולם. 
מליאים זיו ומפיקים נוגה כמין קורות גדולות של אש ספירות בולטים ברקיע, והנם מליאים זיו בין הקורות הללו, וכעין חדרים ותיבות ברקיע ובהם זיו ונוגה, ומאותן נוגה מתפצל כקרני איילה חוצה איילת השחר, וכשהחמה נכנסת בהם לובשת אור נוגה שלהבת אש הוד, זהו מליאים זיו ומפיקים נוגה נאה זיום בכל העולם. 
שמחים בצאתם דכתי' ישיש כגיבור לרוץ אורח. ששים בבואם עושים באימה רצון קוניהם לפי שמשתחוין להם מלכי מזרח ומערב הם חפיצים להתעכב, אך מורין בהן חיצים והולכין דכת' לאור חציך יהלכו, כך בעל כורחם מנהיגים אותם, כי הקשיר השמש בשס"ה חבלים וח' מלאכים מנהיגין אותם, צ"ו מלאכים מנהיגין השמש בכ"ד שעות בין יום ובין לילה ד' מלאכים בשעה בחבלי אש, וכאשר בא עד שליש היום לקצות הרקיע, ומלכי [עמוד תקכד] אומות העולם מניחין כתריהן בראשיהן ומשתחוין לחמה, רצונו לחזור בכח וגבורה שלא ליפרע ממנה, שכשם שנפרעין מעובדיהן כך נפרעין מע"ז עצמה, והמלאכים מנצחים אותו בעל כרחו לומ' אין לעבד לשליח אלא בשליחות רבו, ואומ' לאור חציך יהלכו. ובבוא העת פנות הערב מרפין לו החבלים לבא ליכנס למערב, וכן הוא אומר הנה נא רפה היום רפו החבלים, ובהגיע למערב טרם יכנס מטבילין אותו באוקיינוס, זהו שמחים בצאתם לעשות רצון בוראם ישיש כגיבור אך לאור חיציך הולכין כשמשתחוין להם, ובמשלחתם עושים באימה רצון קונם. ובד' תקופות יש לשמש לכל תקופה שם ח(ו)דש, בתקופה ראשונה שמו פניות ו' מלאכים משמשין אותו, תקופה שנייה שמו אנשון ו' מלאכים משמשים אותו, תקופה שלישית שמו סופתון ו' מלאכים משמשין אותו, תקופה רביעית שמו קלהון ו' מלאכים משמשין אותו. ועוד יש לו שמות אחרים כפי המזלות וכפי הימים וכפי הלילות וכפי השעות וכפי הרוחות, כן הרבה שמות לכל דבר ודבר ולכל רקיע ורקיע אך אין לפרסם. 
פאר וכבוד נותנים לשמו שיר של השמש והירח שמו "פאר", על כן אנו אומ' ועל מאורות שעשית יפארוך סלה, לפי שהם פאורים מאד מאד. 
צהלה ורינה לזכר מלכותו שהן מפארין לשמו. צהלה היא השמעת קול מצהלות אביריו, ורינה כמו כן קול ותעבר הרינה במחנה. כי מפארים במסילותם לזכר מלכותו דכת' ממזרח שמש ועד מבואו מהולל שם ה', מהלל כתי'. 
קרא לשמש ויזרח אור מתחילה קרא גזר להיות שמש לבדו, קרא שמו כי קרא ה' לרעב גזר, כך גזר רק על השמש דכתי' יהי מאורות ברקיע השמים, מארת כת' לשון יחיד, מאר"ת בגימ' שמ"ש. ויזרח אור שהיה מאיר ביום. ראה שהיו אומות העולם עתידין לעבוד לשמש ויאמרו יחידי הוא בעולם, והתקין צורת הלבנה כצורת השמש, להגיד כי אינו אחד הרי יש לו זוג, ומה עכשיו שיש לו זוג עובדין אותו כל שכן אם היה יחידי, והקב"ה מילא כף ימינו אש וברא שמש, וקראו "שמש" לשון שמש להאיר על הארץ, ומילא כף שמאלו שלג ויצר צורת אדם כצורת אדם בשמש, לכך בלילה קור כשלג וקישואין ודילועין שגדילין על מים עיקר גדילתן בלילה, אבל שמש כולו אש, לכך מבשל בטוב בכל מקום שהשמש שולט. שבח נותנים לו כל [עמוד תקכה] צבא מרום כדאיתא בשילהי ספר היכלות שכל מלאכי מעלה מתאספין כיתות כיתות ומשבחין לפניו. תפארת וגדולה אומרין שרפים ואופני הקודש. בכל ב' חרוזות ח' תיבות, כמו גודלו א' וטובו ב' מלא ג' עולם ד' דעת ה' ותבונה ו' סובבים ז' אותו ח', וכן כולם, כנגד ח' מנהיגים לשמש, חוץ מן א-ל אדון עד בפי כל נשמה י"א תיבות, וכן י"א תיבות מן שבח נותנים לו עד ואופני [ה]קודש, כנגד י"א תיבות כתובים על לב השמש שם אחד. בא-ל אדון י"א, בשבח נותנים לו י"א, כנגד כ"ב אותיות של תורה, כשתעשה אותיות של ב' (תיבות) [אותיות] יהיו י"א (תיבות) [אותיות], על כן אין תיבה יתירה מי"א (תיבות) [אותיות] כמו והאחשדרפנים, לכך כשמזכיר שמש הולך בא"ב, כמו א-ל אדון שצריך לומר טובים מאורות, וכן בחול א-ל ברוך גדול דיעה שצריך לומר מאורות נתן, וכן סמכו דוד ואין נסתר מחמתו תורת ה' תמימה. 
מראש היוצר עד א-ל אדון קי"ט תיבות, כנגד זכור את יום השבת נ"ד תיבות, ושמור ס"ד, הם קי"ח, ושבת, הרי קי"ט. בא-ל אדון צ"ד תיבות, וכן צ"ד תיבות באך את שבתותי תשמורו, ועוד כמניין גילגול השם הנכבד: יו"ד ה"א הי"ה וא"ו ת"ו ה"י שהם בגימ' צ"ד. 

פירושי סידור התפילה לרוקח [צב] לאל אשר שבת 
========================================== 
[צב] לא-ל אשר שבת 
לא-ל אשר שבת מכל המעשים דכת' כי בו שבת מכל מלאכתו. ביום השביעי נתעלה וישב על כסא כבודו כדאיתא בשילהי מעשה בראשית. תפארת עטה ליום המנוחה לשר של שבת עטה הוד תפארת. עונג קרא ליום השבת דכת' וקראת לשבת עונג. זה שבח של יום השביעי שבו שבת [אל] מכל מלאכתו על כן קראו קדוש הוא ועונג. ויום השביעי הוא בעצמו משבח ואומר מזמור שיר ליום השבת [עמוד תקכו] בשילהי מעשה בראשית בשביעי ישב הקב"ה על כסא שמחה והביא לפניו שר של שמים שר של ארץ שר של ימים שר של הרים וגבעות ותהומות ומדברות חמה ולבנה כימה וכסיל כוכבים ומזלות גן עדן וגיהנם ואילנות ודשאים שקצים ורמשים חיות בהמה דגים חגבים עופות ומלאכים, שר של כל דבר ובריה וחיות ובריות וכרובים ואופנים בשמחה גדולה במעון, ומשחקין ומשוררין ואומר' יהי כבוד ה' לעולם ישמח ה' במעשיו, באותה שעה הביא הקב"ה ש(י)רה של שבת והושיבה על כסא הכבוד, וכל צבא מרום אומ' שבת הוא לה', ואדם הראשון פתח מזמור שיר ליום השבת, אמר הקב"ה לשבת את אומרת מזמור שיר ליום השבת ולי אין את מזמרת שאני אלהי השבת, עד שעמדה השבת על רגליה ונפלה על פניה לפני הקב"ה ואמרה טוב להודות לה', וכל סדרי בראשית כולן השיבו אחריה ואמרו ולזמר לשמך עליון, זהו יום השביעי משבח ואומר מזמור שיר ליום השבת. 
מזמור שיר ליום השבת מזמור שיר הרי ב' עניין שירה כנגד שבת שביעי, וכן ב' לחמים בשבת, וכן משנה העומר, וכן וביום השבת שני כבשים, וכל מעשה שבת כפול, על כן יסד אבא מרי יב"ק ב"ר משה בזמר שבת שירו ומזמורו כפול ומשנה שבת ויסדה מזמור שיר ליום השבת כאשר פירשנו. וכן אדם הראשון אומר טוב להודות לה' כשעשה תשובה. ובפרקים דר' אליעזר אומ' משה רבינו יסדו, על כן יסד מ'זמור ש'יר ליום ה'שבת. אבל אני אלעזר הקטן קיבלתי ממורי רבנא יהודה החסיד בן רבנא שמואל הקדוש בן רבנא קלונימוס הזקן למה ל' של ליום מפסיק, לפי שהלמ"ד היא משה על שם וילמדה את בני ישראל ללמד אתכם, ל' גבוהה מכל [האותיות], כן משה אב לנביאים נגש אל הערפל, הל' פרועה ראשה כמו י' ללמד ענוה להקטין עצמו, והאיש משה עניו מאד. וכשתמנה עד הל' בחשבונך יהיה לך בחשבון כמניין משה וק"כ יותר כנגד שנותיו של משה, כיצד א' ב' ג' ד' ה' ו' ז' ח' ט' עולה מ"ה, י' יא' יב' יג' יד' טו' יו' יז' יח' יט' עולה קמ"ה, הרי הכל ק"צ, כ' כא' כב' כג' כד' כה' כו' כז' [עמוד תקכז] כח' כט' ל' עולה תס"ה. אבל במעשה בראשית משמע ששר של שבת אמר מזמור שיר ליום השבת. 
לפיכך יפארו ויברכו לא-ל כל יצוריו שבח יקר וגדולה יתנו לא-ל מלך יוצר כל שהרי כל מלאכים נתנו שבח נכבד ליוצר הכל כדאית' בספר מעשה בראשית. יפארו, שבח מפואר למלך הכבוד. ויברכו, על שם ויברך אלהים את יום השביעי. על כן יפארוהו ויברכוהו לא-ל, על שם א-ל עליון, א-ל אחד. ל' גבוהה מכל האותיות להודיעך כי א-ל אחד גבוה מעל גבוה [שומר]. כל יצוריו, הם בני עליונים ותחתונים כי יוצר הכל הוא. שבח, זהו שמשבחים מעשיו בפאר, תפארת תרגומו תושבחן. יקר, הוא כבוד וגדולה על שם שהוא גדול. יתנו שבח לא-ל מלך, לפי שהוא יוצר כל כי יוצר הכל הוא, קורא אני עליהם יעמדו יחדו. ויסד יפארו ויברכו על שם ויברך אלהים את יום השביעי ויקדש, וכן מזמור שיר ליום השבת. 
שבח א', יקר ב', וגדולה ג', הרי ג', כנגד ג' אלהים בויכולו, וג' שביעי, וג' מלאכתו, וכל שבחו של הקב"ה משולש קק"ק. 
ומנחיל מנוחה לעמו ישראל בקדושתו ביום שבת קודש שמך ה' אלהינו יתקדש הקב"ה הנחיל שבת שהיא מנוחה לישראל בקדושה, ראו כי ה' נתן לכם את השבת, לדעת כי אני ה' מקדישכם. ביום שבת קודש שמך ה' אלהינו יתקדש, שבת נקראת קודש בעזרא שבת קודשך, על כן שמך שנקרא קודש שם קודשך יתקדש, זהו יספת לגוי נכבדת, על כן בשבת קדשו אנו אומרים נשמת א', במקהלות ב', הכל יודוך ג', כנגד קק"ק. 
זכרך מלכנו יתפאר בשמים ממעל ועל הארץ מתחת שמך הוא שם ה' ושמי ה' זה שמי לעולם, שהיה והווה ויהיה. י' כנגד י' הויות, יו"ד קטנה כן שכינת כבודו, וברא עולם הבא בי', למקטין עצמו בענוה כמו (ח') [י'] ופניו למטה בענוה כמו (ח') [י'], וברא את העולם בי' מאמרות כנגד י' ספירות, י' דיברות, ונברא [העולם הזה] בה', ויש לו ו' קצוות כנגד ה' חומשים, ו' סידרי משנה, ומהלך העולם ה' מאות, אך עיקר העולם אין לכתוב כבוד אלהים הסתר דבר, זה שמי לעלם (וזכרך) וזה זכרי לדור ודור, שם שאנו קורין בא"ד א-ד-נ-י. 
[עמוד תקכח] והתחיל בא' על שם והוא באחד ומי ישיבנו, אחד לא נאמר אלא באחד, היא החכמה שקדמה לכל, וכן ב' [ד]בראשית ברא אלהים תרגומ' ירושלמי בחכמתא, והחכמה היא היראה, תחילת חכמה יראת ה', הן יראת ה' היא חכמה, הן אחת, שכן קורין לאחת [בלשון יון] הינא, לכך א' בראש א-ד-נ-י אלהים, כי הוא אחד וממנו יוצאה החכמה, אלהים הבין דרכה, ד' רוחות, ד' חיות, ד' דגלים, ובהם אדנותו נ' שערי בינה לא נגלו למשה כי אם מ"ט ותחסרהו מעט מאלהים, י' מאמרות י' דברות י' ספירות. ונקרא א-ד-נ-י זכרו על שם אדונות, כי שם א-ד-נ-י בין המלאכים כי עליהם האדונות וחקוק שמו בלוח שבלבם כי שמי בקרבו, והוא העושה שלום בין הזיקים ובין הברקים ובין האופנים. 
א-ד-נ-י בכל הקרייה בא"ד נגד מ'זרח' מ'ערב' ד'רום' התחלתן וסופן [עולה] קל"ד, שהשם אד[ו]ן שלהם והם חתומים באהי-ה אשר אהי-ה, אבל הנוטה צפון בלא אדן חתום בי-ה-ו-ה להגן ממזיקין. כל המזלות וכל צבא השמים וכוכבים חמה ולבנה [הולכים] ממזרח לדרום ומדרום למערב, אך העגלה הפוכה לצפון בה עולין ויורדין מלאכים ושידים, מצפון תפתח הרעה רוח צפון תחולל [גשם], לכך חתום בשם הקדוש, לכך יסד שמך ה' אלהינו יתקדש לפי שזה שם רבון העולמים י-ה-ו-ה יושב הכרובים, אבל גבי זכרך מלכינו יתפאר על שם שהוא בין המלאכים ומפארין לך אמר יתפאר, ואמר למלכינו יתפאר בשמים ממעל ועל הארץ מתחת, כי א' לשון אויר אורה שראשו אורו בשמים ובארץ, לכך אמר בראש(ו) זכרו א-ל כי נוצר עם א-ל רוח בספר יצירה, על כן רוח בכל מקום שיש אויר, ונקרא "רוח" על שם ריוח, בעת שקיעת החמה אויר בתחילת היום העולם נעלם, לכך אל"ף בסוף התיבה נעלמת וירא' א'נו א' קרא. אבל בתחילת היום ניכרת החמה באויר העולם כך א' ניכרת בראש התיבה אמר א' אחד ופונה פניו לימין, כי השמש מדרים דרום דרך יום, דרום נקרא ימין בתילים כי השמש לבדו מושל ביום. א' לשון אור, ולפי שא' אחד והוא רוח על כן אמר ורוח אלהים מרחפת על פני המים, ברוחו שמים שפרה, וברוח פיו כל צבאם, רוח ה' מפרק הרים ומשבר סלעים, וברוחו יקוו המים אל מקום אחד, ויעבר אלהים רוח על הארץ וישוכו המים, רוח נדגש ואחריו מביא מים ואחר הגשם רוח מעביר את המים וכתי' ישב רוחו יזלו [עמוד תקכט] מים, ומים הם מנשבים את הרוח, ולפי שרוח ומים יחד על כן א' להפך בקלף לצד אחר נראה מ' וכן מ' כמו א', כי א' רוח מ' מים, ואין לפרש יותר. על כן בראש הזכר א' א-ד-נ-י. 
יתפאר בשמים הם ז' רקיעים, ממעל הם היכלות קודש ורקיעים שעל הכסא כמניין בראשי"ת, ואין להרהר אחריהם בלום לבך מלהרהר. ועל הארץ הם ז' ארצות, מתחת הם התהומות ולמטה מרוח סערה. 
מן א-ל אשר שבת עד ועל הארץ מתחת ע"ה תיבות, כנגד ויכולו עד לעשות ל"ה תיבות, ראו כי ה' נתן לכם את השבת כ"ד תיבות, הרי נ"ט, ושמרו בני ישראל את השבת לעשות י"א תיבות, הרי ע', זכור את יום השבת ה' תיבות, הרי ע"ה. בא-ל אשר שבת ג' פעמים יום השביעי כנגד ג' פעמים יום השביעי בויכולו, כנגד ג' סעודות. ג' יום השבת יש בא-ל אשר שבת כנגד ג' שבת בשמור את יום השבת בואתחנן. בא-ל אשר שבת ב' מנוחה כנגד ב' שבת בזכור את יום השבת. 

פירושי סידור התפילה לרוקח [צג] ישמח משה 
======================================= 
[צג] ישמח משה 
(סודות התפילה) 
ישמח משה ק"ה תיבות, נגד ק"ה תיבות מאך את שבתותי תשמורו עד ויתן אל משה. בוישמח משה ג' שבת, ג' שביעי, ג' סעודות. 
ישמח משה במתנת חלקו ביום שמחתכם זה שבת, לכך יסד בראש תפילת שבת ישמח משה, כלומר משה יכול לשמח במתנת חלקו שהראה לו הקב"ה אוצר שבת לדעת כי אני ה' מקדשכם ויכול לשמוח מזה. כי עבד נאמן קראת לו עבדי משה בכל ביתי נאמן הוא, לפי שראה כל זוי(ו)ת וזוית שברקיע ולא הגיד לאדם כי אם ליהושע, זהו נאמן, על כן (קרא) [זכה] לקירון [עמוד תקל] פנים כמלאכי השרת. זהו כליל תפארת בראשו נתת היא הקירון שנטל כשהניח הקב"ה ידו עליו וקרנים מידו לו, ויאצל מן ההוד אשר לפניו ויתן על פני משה, לפי שמשה היה כמו נשמה, מה לנשמת הנביא מראה הכל בעין לבם ולא בעין ראשם ביד הנביאים אדמה, לא כן עבדי משה כי אם במראה עין ראשו ויביט במראה ולא בחידות לפי שהיה [משה] כמו נשמה, מ"י מש"ה בגימ' נשמ"ה, כמו שאין עין שולט בנשמה, לכן וייראו מגשת אליו. 
בעומדו לפניך על הר סיני ועמד כנגדן על כן בא עליו הוד הגדול. ושני לוחות (ה)אבנים הוריד בידו דכתי' ויקח בידו שני לוחות אבנים. והכל מודים שבשבת ניתנה תורה לישראל, ולפי שראה שבת וינפש, ויתן אל משה ככלותו לדבר אתו בהר סיני שני לוחות העדות אמר לוחות אבנים הוריד בידו. וכתוב בהן שמירת שבת שמור את יום השבת לקדשו בלוחות האחרונות. וכן כתוב בתורתך ושמרו בני ישראל את השבת מה צריך להביא הנה והלא כבר אמר הוריד לוחות בידו וכתוב בהם שמירת שבת. אלא להשמיענו כמה שקולה שבת שכת' בלוחות שניות שמור את יום השבת כאשר צוך ה' אלהיך במרה, ואעפ"כ כמה פעמי' הזהיר השבת בתורה כמו שמצינו נמי ושמרו בני ישראל את השבת, ושמרו בני ישראל שמירת מלאכה. ושמרו בני ישראל ולא גויי הארצות א', לדורותם ולא דורות עובדי פסילים ב', ביני ובין בני ישראל ולא ערלים ג'. ועוד ג' אחרים נגדם כי לישראל עמך א', לזרע יעקב ב', עם מקדשי שביעי ג', כנגדם בישעיה (ב') [ג'] שמירות בשבת, ועוד בג' מקומות לשמר השבת פה לדבר א' יד לעשות ב' רגל לילך ג', נגדם והיה לה' לשם לאות עולם (ו)לא יכרת א', ונתתי להם בביתי ובחומותי יד ושם ב', שם עולם אתן לו ג', כנגדם שמור את יום השבת א', ויום השביעי שבת ב', שמור את יום השבת ג', כנגדם ג' סעודות לשבת. 
ושמרו בני ישראל את השבת לרבות תוספת מחול על הקודש. [עמוד תקלא] לעשות את השבת לרבות ימים טובים. את' השבת' לעשות' את' השבת' ה' תוי"ן בסוף התיבות ביחד הם אלפים כנגד אלפים תחום שבת, לכך סמך כל שומר שבת מחללו והאכלתיך נחלת יעקב, לפי שהוא קבע תחומין לשבת שנ' ויחן את פני העיר, כנגד אותיות הכפולין הנעלמין בבניו ך' ם' ץ' הם אלפים. 
ושמרו בני ישראל את השבת, ושמרו א' לעשות ב', כך מעשה שבת ב' מזמור א' שיר ב' ליום השבת. וכן ב' כבשים מוסף שבת, ב' ככרות לשבת, וב' לא יכרת: והיה לה' לשם לאות עולם לא יכרת א', שם עולם אתן לו אשר לא יכרת ב'. וכן ב' לעשות את השבת א', לעשות את יום השבת ב', וכן זכור ושמור. ו'שמרו ב'ני י'שראל א'ת ה'שבת התחלתן וביא"ה, ל'עשות א'ת ה'שבת ל'דורותם התחלתן לאה"ל, הרי וביא"ה לאה"ל, ללמדך תבא לאהל ולא תוציא משא ביום השבת, אל יצא [איש] ממקומו ביום השביעי. 
לדורותם ברית עולם שתעשו השבת לדורי דורות, וזה יהיה ברית עולם כי הוא אות. ושמרו י"א תיבות בפסוק כנגד י"א שכת' שבת אצל יום כי י' יום השבת, כנגדן י' קורין בשבת ז' בבקר וג' במנחה, וא' שבת ביום כנגד המפטיר, הרי י"א. 
ביני ובין בני ישראל אות היא לעולם כי ששת ימים עשה ה' את השמים ואת הארץ וביום השביעי שבת וינפש ביני ובין בני ישראל אות בין בריאותיו ובין בני ישראל, שבת אות לעולם כי כילה מלאכתו לשבת, כי ששת ימים עשה שמים וארץ וכל צבאם, פעל כל תולדותם בו' ימי המעשה, וביום השביעי שבת ממלאכתו וינפש מהירהורי מחשבת דיבור שלפניו. את השמים ואת הארץ, ולא הזכיר הים לפי שבריאות מליאי חכמה בשמים ובני אדם על הארץ, אבל בים אינו עיקר כמוהם, כי אין בהם מליאי דעת. ועוד שמים לצבא עליונים וארץ לתחתונים, אבל הים אינו לבני אדם כל כך כי אם לבריות שבתוכן שהם כבהמות. שבת ממלאכתו, וינפש מדיבורו. 
ולא נתתו ה' אלהינו לגויי הארצות מתן שכרה לא ידעו כי אם ישראל, לא נתן לגויי הארץ שבת קדש. ולא הנחלתו מלכנו לעובדי [עמוד תקלב] פסילים כי שבת נקרא "קודש" על כן לא הנחילו לעובדי פסל תוהו. וגם במנוחתו של שבת לא ישכנו ערלים כי לזרע יעקב אשר בם בחרת עם מקדשי שביעי לפי שיעקב קבע תחומין של שבת דכת' ויחן את פני העיר, את פני העיר בגימ' כ"י קב"ע א"ז תחו"ם אלפי"ם, לכך שומר שבת מחללו וסמך לו והאכלתיך נחלת יעקב, שומר שבת בגימ' יעק"ב קב"ע אלפי"ם לשב"ת. כל שומר שבת מחללו בגימ' הנ"ה תחו"ם אלפי"ם לשב"ת, על כן יסד לזרע יעקב. 
אשר בם בחרת בך בחר ה' אלהיך. עם מקדשי שביעי ויקדש אלהים את יום השביעי שישראל מקדשין השביעי במלאכה ובקידוש. כולם ישבעו ויתענגו מטובך והתענגו על רוב שלום. ובשביעי רצית בו וקדשתו ויקדש אותו כי בו שבת. חמדת ימים אותו קראת ויכל אלהים ביום השביעי, ואין ויכל אלא לשון חימוד כמו כלתה נפשי. זכר למעשה בראשית כי בו שבת. 
בישמח משה ק"ה תיבות, נגד ק"ה תיבות שיש מאך את שבתותי תשמורו עם אותו פסוק ויתן אל משה ק"ה תיבות, זהו שיסדו בו בעומדו לפניך על הר סיני ושני לוחות אבנים הוריד בידו על שם שמצאו ויתן אל משה סמוך לפרשת שבת. בישמח משה ג' שבת ג' שביעי, אילו הן: שמירת שבת א', ושמרו בני ישראל את השבת ב', לעשות את השבת ג'. ביום השביעי א', מקדשי שביעי ב', ובשביעי רצית ג'. כנגד ג' סעודות בשבת להציל מג' פורעניות, וג' תפילות של שבת ביום, אין פוחתין מג' הבדלות. ובקידוש שבת קדשו א', שבת קדשך ב', מקדש השבת ג'. 

פירושי סידור התפילה לרוקח [צד] רצה במנוחתינו 
============================================ 
[צד] רצה במנוחתינו 
אלהינו ואלהי אבותינו רצה במנוחתינו יהיה לך רצון שנוחין אנו בשבת, שהרי כל קרבנותיו הם לרצון שהרי לא נאמר בשבת שעיר עזים אחד לחטאת, ועתה מנוחתינו יהיו לרצון. קדשינו במצוותיך תן לנו לב קדוש ופרוש לעשות מצותיך, כמו והתקדשתם והייתם קדושים כי קדוש אני. ותן חלקינו בתורתך כי אדם לעמל יולד, אשרי מי שעמלו בתורה. [עמוד תקלג] שבעינו מטובך ושמחינו בישועתך נגילה ונשמחה בישועתך. וטהר ליבנו לעובדך באמת כמו שאמר דוד לב טהור ברא לי אלהים, שיהא לבינו טהור. לעובדך באמת בלב נאמן שלא יהא בנו עקף ופתלתול, ולא כל מנת שיקראוני חסיד. 
והנחילנו ה' אלהינו באהבה וברצון שבת קדשך שנ' שומר שבת [מחללו] כהילכתו. וישמחו בך ישראל אוהבי שמך דכת' וישמחו בך אוהבי שמך. ישראל אוהבים שמו המיוחד כי הוא יגאלינו מגלותינו, כי ידע שמי יקראני ואענהו, לכן ידע עמי שמי. ונקרא י-ה-ו-ה היה והויה ויהיה, וה' ממושכן לישראל שיגאלם כי יד על כס י-ה הרי השם חסר ו-ה, ו' כנגד ו' גליות סנחריב ג' נבוכדנצר ג' הם ו', וה' כנגד סנחריב א' נבוכדנצר ב' פרס ג' יוון ד' אדום ה', לכך והו'א אסור בזיקים. לכך צועקים בקול רם בכוונת הלב בסוכות עם הערבה אני והו הושיעה נא, על שם וערבה לה' מנחת יהודה, וערבתה כגן ה', לכך הו אותיות וה חקוקה הארץ כנגד ג' קצוות מעלה ומטה מזרח ומערב צפון ודרום, והעולם מהלך ה' מאות שנה, לכך וה ביחד בבראשית ואת הארץ התחלתן וה, וכן והארץ היתה תוהו וה (ו)בתחילתן, וכן ותגל הארץ וה התחלתן, לכך יעקוב מלא ו' בה' מקומות בקרייה, ועל כן השם נעלם בגלות עד עת קץ, לכך קורין שם י-ה כמו בא"ד, ועל כן ישראל אוהבים שמו המיוחד המקודש, ואומ' כשהחזן אומ' ברוך אתה ה' אלהינו ואלהי אבותינו ומתחיל התפילה, הקהל עונים ברוך הוא וברוך שמו, ויש אומ' ברוך שם כבוד מלכותו לעולם ועד, ויש אומרים יהי שם ה' מבורך מעתה ועד עולם, על כן יזהר הקורא את השם שיזכירו ביראה כי כן נאה לו. 
ברוך אתה ה' מקדש השבת דכתי' ויקדש אלהים את יום השביעי. וצוה לקדשו לשמו על כן נקרא אחד, ימים יוצרו ולא אחד בהם זה השבת, כמו ה' אחד. 
רצה במנוחתינו א', קדשינו במצותיך ב', ותן חלקינו בתורתך ג', ושבעינו מטובך ד', ושמחינו בישועתך ה', וטהר לבינו ו', והנחילנו ז', הרי ז', אבל וישמחו אינו כך בבקשה כמו אלו, ז' כנגד ז' ימים תיקנו ז' בקשות, וכנגד ז' ברכות לשבת אילו הן: מגן אברהם א', מחיה המתים ב', הא-ל הקדוש ג', מקדש השבת ד', שכינתו לציון ה', ולך נאה להודות ו', שמו בשלום ז', כנגד שיש ז' שמות הקודש [עמוד תקלד] במזמור שיר ליום השבת הכתובים ביו"ד ה"א, ואילו הן: טוב להודות לה', שמחתני ה' ב', מעשיך ה' ג', לעולם ה' ד', אויביך ה' ה', בבית ה' ו', כי ישר ה' ז', הרי ז'. לכך תיקנו ז' בקשות, ואם תמנה וישמחו תמנה אלהי נצור ותמנה בחצרות אלהינו יפריחו, וכן ז' רקיעים ואחד רקיע על החיות. 

פירושי סידור התפילה לרוקח [צה] קדושה שחרית של שבת 
================================================= 
[צה] קדושה שחרית של שבת 
(סודות התפילה) 
נעריצך ונקדישך עד נביאך י"ד תיבות, וכן בפסוק וקרא זה אל זה י"ד תיבות, והשם למעלה מי"ד בז' רקיעים ב' אוירים, ואני יונה הקטן אומר ככתוב. 
קדוש קדוש קדוש ט' תיבות נגד ט' מחנות והנה ה' עובר וגו'. אז בקול רעש י"ד תיבות נגד י"ד אש בואתחנן, וכן י"ד תיבות בפסוק לך ה' הגדולה. ברוך כבוד ה' ד' תיבות נגד ד' מחנות שכינה כרוב, אופן, גלגל, חיה. 
ממקומך ל"ח תיבות נגד ל"ח תיבות בג' פסוקים וכרתי להם ברית, והיה משכני עליהם, וידעו הגוים כי אני וגו'. ימלוך ה' ט' תיבות נגד ט' מלכים בשר ודם שמלכו בכיפה והקב"ה עליהם. 
נעריצך ונקדישך יזהר החזן שאומ' נעריצך שירוק קודם כדי שלא יקדומו לו רוק בתוך פיו כשיקדש למלך הקדוש, וגם כשיגביה קולו ויסלסל בסילסול נעים שלא יעשה כדי שישמעו קולו שהוא נעים או שיודע לסלסל ולהפך ולהגביה ולהנמיך קולו [כמו שעושין האשכנזים בנגונן. אלא יכוין לבו...], אלא יהנה לבו אם יתפלל ויקדש בטוב בקול נעים ומתוק, אך יאמר בלבו אשריי שאני בשר ודם ויש לי לקדש כמלאכי השרת למלך הגדול. וכשיגביה קולו החזן או ינמיך יחשוב על כבוד שמו, כמה הנאה וששון בלבו אם היה משבח לפני מלך שבלה וכלה והיה מזמר בטוב כדי שיחזיק לו טובה, כל שכן [לפני] מלך הכבוד ברוך הוא מקדישו בקול רם בקול נעים בקול מורא בסילסול נועם, ויתן עיניו לפעמים לארון הקודש, ויכוין לבו לחוקר הלבבות ויקדשנו בשמחה בקול נעים בגיל שָׁשׁ הלב. 
[עמוד תקלה] נעריצך ונקדישך כמו והקדישו את קדוש יעקב ואת אלהי ישראל יעריצו. ולמה אמר קדוש יעקב ולא [אמר אברהם] קדוש אברהם ולא קדוש יצחק, אלא לפי שיעקב חקוק בכסא כבודו, ישראל אשר בך אתפאר, ואתם הדבקים בה' אלהיכם, צרורה בצרור החיים עם ה'. וכשישראל מקדשין בכוונת לבם (ועינם) [ועיניהם] לבוראם, האלהים יורד ממרכבת יקרו ונושק לבני אדם אל פיו, על כן לב ירא השם נופלת שמחה בלבו בקדושה ובתפילה, כדאיתא בספר היכלות ברוכים לשמים וארץ יורדי מרכבה אם תאמרו ותגידו לבניי מה שאני עושה בתפילת שחרית ובתפילת מנחה וערבית בכל יום ובכל שעה שישראל אומ' לפני קדוש, לימדו אותם ואמרו להם שאו עיניכם לרקיע כנגד בית תפילתכם בשעה שאתם אומ' לפני קדוש, כי אין לי הנאה בכל עולמי שבראתי באותה שעה שעיניכם נשואות בעיני ועיני נשואות בעיניכם בשעה שאתם אומ' לפניי קדוש, כי הבל היוצא מפיכם באותה שעה טורד ועולה לפניי כריח ניחוח. והעידו להם מה אני עושה לקלסתר פניו של יעקב אביכם שהיא חקוקה לי בכסא כבודי, כי בשעה שאתם אומ' לפני קדוש כורע אני עליה ומגפף ומחבק אותה ומנשק אותה וידי על זרועותיי ג' פעמים שאתם אומרים לפני קדוש קדוש קדוש, כדבר שנא' קדוש קדוש קדוש ה' צבאות, ישקני מנשיקות פיהו, שמאלו תחת (ל)ראשי וימינו תחבקיני, לכך נאמר את קדוש יעקב. 
ומה שאומרים נעריצך לפני נקדישך ובפסוק והקדישו ואחר יעריצו, לפי כי שייך לומר על הנעלם עצמו יעריצו כמו עריץ האל בתעצומות עוזך, ונקדישך [עמוד תקלו] על הוד למטה על פני יעקב. ואכתוב לך דוגמא ויראו את אלהי ישראל למעלה כמו אלהי ישראל יעריצו ראשו העטרת ישראל, ותחת רגליו את קדוש יעקב. וארא כעין חשמל תרגומו וחזית כעין חשמלא כחיזו אישא מגיו לה סחור סחור חיזו יקר דלא יכילא עינא למיחזי ולא איפשר לאיסתכלא ביה [וכו'] ולרע חזיתו כחיזו אישתא וזיהרא ליה סחור סחור, כי לא יראני האדם וחי, וראית את אחורי, ושוליו מליאים את ההיכל, ברוך שמו ברוך כבודו המגלה סודו ליראיו הסתר דבר. ולפי שבפסוק אמר יקדישו שמי אמר והקדישו מיד, אבל ואת אלהי ישראל יעריצו זהו העיקר, ואנו אומ' נעריצך לפני נקדישך כמו זה הפסוק אל נערץ בסוד קדושים רבה ונורא על כל סביביו כי האלהים נערץ ונקדש. 
נעריצך נחזקך, נעריץ לך. ונקדישך נפרישך מכל בני האלהים כי אתה נערץ, ונקדש כסוד שיח שרפי קודש כאותו יסוד דיבור השרפים, זהו נערץ בסוד קדושים שהם יועציו וקדושים מכל בני מעלה ועמהם ממתיק סוד, ונורא על כל סביביו שמכסין פניהם בכנפיהם לבל יחזו דמות ה', הוא האלהים ממעל וסביביו נשערה מאד, רוח ואש מתלקחת מלובנת מטוהרת כנגד פניהם על כן יכסו פניהם במסוה, ואנו ישראל עמך מעריצים ומקדישים כאותו סוד שמשיחין שרפי קודש, וקוראין זה לזה השרפים בפה ובכנפים ממתיקין הקול, ומחורבן הבית [עד עתה] אין אומ' אלא בפה בנעימת קול בלא כנפים, זהו נקדישך כסוד שיח שרפי קודש, זהו כל הנשמה תהלל יה שהיא יכולה להרים ולהנעים ולמשוך, זהו והאלהים יעננו בקול, הראם היאך המלאכים מהללים. 
ומה שאנו אומ' נקדש את שמך בעולם "כשם שמקדישין", אלא ג' כיתות אומ' קק"ק ואנחנו בג' תפילות אתה קדוש ושמך קדוש האל הקדוש, וכן אנו מקדישים בעמידה בבקר ובערב וביוצר, אך בסדר קדושה קורין ומתרגמין, הרי ד' פעמים כד' מחנות סביב הכסא. 
המקדישים שמך בקודש שהם טובלים באש צח שבע פעמים ולובשין אש לבנה וצחה כדי להזכיר השם הנכבד המיוחד, זהו בהדרת קודש הוד והדר לפניו עז וחדוה במקומו. 
וכן כתוב על יד נביאך מן נעריצך עד נביאך י"ד תיבות שמיוסד אחר הפסוק שמביא וקרא זה אל זה ובו י"ד תיבות, כנגד שהם למעלה מי"ד [עמוד תקלז] תיבות ז' רקיעים וז' אוירים, אבל אני הקטן אומר ככתוב ויהיה לך מן נעריצך עד השם כ"א תיבות א"ך טוב לישראל, וכ"א תיבות מן האזינו השמים עד השם, וכ"א תיבות מן חזון ישעיהו עד השם, כנגד כ"א בריאות בז' ימים נבראו. 
וקרא זה אל זה ואמר השרפים קוראים זה לזה ואמר כל אחד ואחד. קדוש קדוש קדוש ג', כנגד ה' אלהינו ה', ראשון ואמצעי ואחרון, בעליונים ובתחתונים ובאויר, הגדול הגיבור והנורא, החכמה והתבונה והדעת, אהיה אהיה אהיה, א-ד-נ-י י-ה-ו-ה א-להים, וג' מחנות לפניו רוח רעש אש, והם מלאכי רוח מלאכי רעש מלאכי אש, ואחר האש קול דממה דקה, וכן קק"ק ה', וכן חושך ענן וערפל, וכן כעין חשמל כעין חשמל כזוהר החשמלה, ה' הוא הגולם. 
ה' צבאות אע"פ שיש לו צבאות הרבה ולפניו שרים י"ג נכבדים שנקרא כל אחד ה' [השר] האלהים הנקרא ה' אות ביניהם, כי גדול הוא בקומה ובמורא ובמעשיו, ואע"פ שהוא בשמי שמי מרום מלא כל הארץ כבודו, אין דבר חוצץ מפניו לא דבר רק ממנו. 
מן נעריצך עד נביאך כמו שאני הקטן אומ' ככתוב י"ג תיבות, כנגד י"ג שרים נכבדים שסופן ה' השר, כנגד י"ב שבטים ולוי, כנגד י"ב מחנות סביב הכסא ושר הפנים כנגד י"ב מזלות והתלי כנגד י"ב חדשים והעיבור. קק"ק עד כבודו ט' תיבות ט' מחנות: והנה ה' עובר ורוח א', לא ברוח ה' ב', ואחר הרוח ג', רעש ד', לא ברעש ה' ה', ואחר הרעש ו', אש ז', ולא באש ה' ח', ואחר האש ט', הרי ג' רעש ג' רוח ג' אש. אבל מן נעריצך עד כבודו אם תאמר "וכן כתוב" יהיו לך כ"ח תיבות כנגד כ"ח קדוש ישראל כ"ד בישעיה ג' בתילים א' במלכים, ואם לא תאמר וכן כתוב כי אם ככתוב יהיו כ"ז, כנגד אל תחשוב א' במלכים. 
[עמוד תקלח] ד' שמות בו, ד' אותיות במזמור שיר ליום השבת הם כ"ח אותיות, נגדן מן נעריצך אם "וכן" עד כבודו כ"ח תיבות, נגדן כ"ח עתים בקהלת זה אחר זה, וכ"ח עתים בשבוע מעלות השחר עד חצי היום השמש מתגבר, ומחצי היום עד צאת הכוכבים הולך ומחשיך, ומצאת הכוכבים עד חצות מחשיך והולך, ומחצות עד אור הבוקר מאיר והולך, הרי בין יום ובין לילה ד' עתים, לכך ד' עת בכל פסוק עת ללדת וגומ'. ואם לא תאמר "וכן" כי אם "ככתוב" יהיו כ"ז, כנגד כ"ז אותיות עם הכפולין. 
אז בקול רעש גדול אדיר וחזק משמיעים קול פירוש אז כשאומרין קק"ק בקול רעש השרפים באימה גדולה בזיע ברתת באים מלאכי רעש ואומ' ברוך, דכת' ותשאני רוח ואשמע אחרי קול רעש גדול ברוך כבוד ה' ממקומו, וקול כנפי החיות משיקות אשה אל אחותה, וקול האופנים לעומתם וקול רעש גדול, ואשמע אחרי קול רעש גדול מתרגמי' ושמעית בתריי קל זיע סגיא דמשבחין ואמרין בריך יקרא וכול'. בספר היכלות נהרי שמחה נהרי ששון נהרי גילה נהרי רצון נהרי אהבה נהרי ריעות משתפכין ויוצאין מלפני כסא הכבוד ומתגברין והולכין בשערי נתיבות [ערבות] רקיע מקול ניגון כינורות חיותיו מקול רינת תופי אופניו ומקול זימרת צלצל כרובים מתגבר קול ויוצא ברעש גדול בקדושה בשעה שישראל אומר' לפניו קק"ק, כקול ימים כרעש נהרות כגלי תרשיש שרוח דרומית טורד בהם, כקול שירה של כסא הכבוד שמזכיר ומשבח למלך מפואר המון קולות ורעש גדול הרבה יהיו עוזבין בו קולות בכסא הכבוד לעוזרו ולחזקו כשהוא מזכירו ומקלסו לאביר ישראל כדבר שנאמר קק"ק, (כרובים) [ברוכים] לשמים ולארץ יורדי מרכבה וכו'. וכתי' ואשמע את קול כנפיהם כקול מים רבים כקול שדי בלכתם קול המולה כקול מחנה בעמדם תרפינה כנפיהם, ויהי קול מעל לרקיע אשר על ראשם, ואשמע את קול כנפיהם ומתרגמ' ושמעית קל גדפיהון כקל מיין סגיאין כקלא מן קדם ה' שדי במהכון [קל] מילוליהון כד מודן ומברכין ריבוניהון קיימא מלך עלמייא כקל משרייותא מלאכי מרומא במקמיהון משתקן גדפיהון מן קדם דבורא, ויהי קול ובזמן דהוי רעוא קדמוהי לאשמעא דבורא לעבדוהי נביאי דישראל הוי קלא ומשתמע מעילויא רקיעא [וכו'] מעל רישיהון במיקמהון משתקן גפיהון מן קדם דבורא, זהו חשמל חש ממלל, החשמלה, זהו דממה וקול אשמע, קול דממה דקה להפך. 
אז בשעה שישראל מקדישין קק"ק למטה ברון יחד כוכבי בקר רוממו ה' אלהינו, כשישראל מרוממין ומקדישין בכוונת לבם א-ל נערץ בסוד קדושים [עמוד תקלט] רבה, והכתר עולה למעלה על ראש הכבוד, מיד כל חיילי ערבות מורידין כתריהן על קרקע ערבות, ויריעו כל בני אלהים והשתחוו להדום רגליו, ואוחזין חלחלה ונורא על כל סביביו ומיד רעש גדול לפניו, כי לפניו המוני המוני כיתות שרפים זה קורא וזה עונה וזה קורא ואומר קק"ק, ומיד האופנים מתרעשים והגלגלים מגלגלים והכרובים מצלצלים והחיות למטה מרקדות ומרעישות ודאות וקול רעש בשמים, ואומ' כולם בכל מקום שהשכינה היא ברוך כבוד ה' ממקומו, באשר הוא שם. 
אז כשהשרפים קוראים זה לזה, בקול רעש גדול אדיר וחזק משמיעים בקול כולם דכתי' ואשמע את קול כנפיהם, מתנשאים לעומת שרפים מתנשאים מקרקע ערבות דכתי' ובהנשא החיות מעל הארץ ינשאו האופנים, זהו מתנשאים לעומת שרפים לעומת קולם ולא לעומתם ממש, כי השרפים נישאים מאד מאד למעלה וכרובים ואופנים וחיות למטה מהם, אלא לעומת קולם מתנשאים. לעומתם של שרפים לכת שעמהם האופנים וחיות. ברוך יאמרו וגם הכרוב, תדע ברו"ך אותיות של כרו"ב. 
אז בקול רעש גדול י"ד תיבות כנגד וקרא זה אל זה י"ד תיבות, ומן הארץ עד לרקיע עליון י"ד אוירים, וי"ד שמות בין כינוי ומיוחד בדברות ראשונות: אנכי ה' א', אלהיך ב', כי אנכי ה' ג', אלהיך ד', אל קנא ה', שם ה' ו', אלהיך ז', ינקה ה' ח', שבת לה' ט', אלהיך י', עשה ה' י"א, ברך ה' י"ב, אלהיך י"ג, ה' י"ד, הרי י"ד. וכן בואתחנן י"ד אש: וההר בוער באש א', אליכם מתוך האש ב', בחורב מתוך האש ג', ה' אלהיך אש ד', הראך את אשו ה', שמעת מתוך האש ו', בהר מתוך האש ז', וההר בוער באש ח', יראתם מפני האש ט', בהר מתוך האש י', שמענו מתוך האש י"א, כי תאכלנו האש י"ב, מדבר מתוך האש י"ג, מדבר מתוך האש י"ד. וכן כנגדן י"ג דברים מנה דוד אם תמנה ב' פעמים גבורה באחד, ואילו הן: לך ה' הגדולה א', והגבורה ב', והתפארת ג', והנצח ד', וההוד ה', כי ו', כל ז', הממלכה ח', והמתנשא ט', לכל לראש י', והעושר י"א, והכבוד י"ב, מושל י"ג, כח י"ד, [עמוד תקמ] ולחזק, אבל גבורה מניתי כבר והגבורה, וכן לגדל אין למנות שמניתה הגדולה. ואם לא תחשוב בא' לכל לראש יש לחשוב בב' כי כל בשמים ובארץ, לכך י"ד תיבות באז קול רעש גדול. ויש אומ' אז קול רעש גדול אדיר וחזק משמיעים בקול, והכל פירוש אחד. 
מן נעריצך עד ברוך יאמרו כל אותיות א"ב חוץ מט' שהיא נעלמת, כנגד ט' מראות: וכמראה א', המראה ב', אשר ראיתי(ם) ג', במראה ד', אשר ראיתי ה', בבואי לשחת [את העיר] ו', (העיר) ומראות ז', כמראה ח', אשר ראיתי ט', על נהר כבר ואפול על פני, וסמיך ליה וכבוד ה' לומר לך ט' מחזות לכבוד, לכך למעלה מפסוק וכמראה כתי' והארץ האירה מכבודו, ואילו הן: (ו)ענן גדול ואש מתלקחת א', כעין החשמל מתוך האש ב', מראיהם כגחלי אש ג', ונוגה לאש ד', ומן האש יוצא ברק ה', כמראה אש ו', ראיתי כמראה אש ז', ממראה מותניו ולמטה אש ח', הרי ט' מראות אש, זהו כל הנביאים ראו בט' מחזות ומשה ראה באיספקלריא המאירה. וכן ט' תיבות בקק"ק, וכן ט' עבדי יעקב בקרייה, כבוד אלהים הסתר דבר, וסימניך ו' ז' ח' ט' י' כ' ל' מ' נ' ס'. ברוך כבוד ה' ממקומו כרובים ואופנים וחיות אומ' ברוך כבוד ה', הוד השם אור צח כשמראה הוד גודלו. ממקומו זהו היכל קדשו, דכתי' הוד והדר לפניו עוז וחדוה במקומו, וכתו' אחר הוד והדר לפניו עוז ותפארת במקדשו, ולפי שהוד נורא אלהיך אש אכלה יוצאה ממקום שכינתו אומ' ממקומו, והם אינן יודעין מקום [מה] נורא הוד, על כן אומ' ממקומו. 
ברוך כבוד ה' ממקומו הרי ד' תיבות כנגד ד' מחנות סביב כסא קודשו, כנגד אודם לובן ברק כשחר, וכן כרוב חיה אופן גלגל, שמברכין כבודו כשרואה בח"י אלפים עולמים, לכך י"ח אותיות בברוך כבוד ה' ממקומו כנגד י"ח עולמות הנעלמים מבני אדם, לכך י"ח פעמים בקרייה לעולם חסר ו' וכתו' לעלם. 
ממקומך מלכינו תופיע ותמלוך עלינו כי מחכים אנחנו לך ממקום כסאך ששכינת כבודך י-ה שרויה עליו. מלכינו תופיע תראה שכינתך [עמוד תקמא] עלינו והושיענו, אל נקמות הופיע. ותמלוך עלינו שתמלוך ותשפוט, (על) לשפוט את הר עשו והיתה לה' המלוכה. כי מחכים ומצפים אנחנו לך. 
מתי תמלוך בציון שהיא עיר קדשך כמו שאמרת על ידי צפניה הנביא לכך חכו לי נאם ה' ליום קומי לעד כי משפטי לאסף גוים לקבצי ממלכות לשפוך עליהם זעמי כל חרון אפי כי באש קנאתי תאכל כל הארץ. מתי תמלוך בציון שהיתה עיר דוד עבד נאמן, רבונו של עולם תעשה שיהיה בקרוב בימינו לעולם ועד תשכון בתוכה, לפי שכת' ציון [היא] דורש אין לה מכלל דבעיא דרישה. ואנו אומ' בקדושה החביבה מכל לפי שעיקר הוד קדושתו מציון מכלל יופי, וכתי' בקרבך קדוש לא אבא בעיר, ירושלם הבנויה כעיר שחוברה לה [יחדו], מן שער השמים כי אין שכינה במקדש של מעלה עד עת קץ, וה"ו אסור בזיקים באדום, מלך אסור ברהטים. 
תתגדל ותתקדש בתוך ירושלם עירך לדור ודור ולנצח נצחים כשיעשה נקמה באומות יגדל כבודך ויתקדש בעיר קדשך ירושלם עיר האומות, כמו שכת' בגוג ונשפטתי אותו בדבר ובדם, וכתי' בתריה והתגדלתי והתקדשתי ונודעתי לעיני גוים רבים וידעו כי אני ה', אז תהיה לדור ודור בירושלם עיר הצדק, ולנצח נצחים כמו שכת' ימלוך ה' לעולם אלהיך ציון לדור ודור הללויה. 
ועינינו תראינה מלכותך תזכינו לראות והיה ה' למלך על כל הארץ. כדבר האמור ויש אומ' האמור. בשירי עוזך באותו דבר שנא' בתהילים שהם שיר עז גדלך, על ידי דוד משיח צדקך בקש ה' לו איש כלבבו כת' בדוד. 
מן ממקומך מלכינו עד משיח צדקך ל"ח תיבות, כנגד אילו ג' פסוקים שביחזקאל: וכרתי להם ברית שלום (ו)ברית עולם יהיה אותם ונתתים והרביתי אותם ונתתי את מקדשי בתוכם לעולם הרי י"ו תיבות, והיה משכני עליהם והייתי להם לאלהים והמה יהיו לי לאלהים י' תיבות, וידעו הגוים כי אני ה' מקדש את ישראל בהיות מקדשי בתוכם לעולם י"ב תיבות, הרי ל"ח תיבות, כי מאילו ג' פסוקים ד' פעמים מלכות בכאן: ממקומך מלכינו א', ותמלוך עלינו [עמוד תקמב] ב', מתי תמלוך ג', תראינה מלכותך ד', כנגד ד' שמלכו בכיפה עם שלמה, כנגדן בתהילה לדוד ד' מלכות ארוממך אלהי המלך א', כבוד מלכותך ב', הדר מלכותו ג', מלכותך מלכות ד', הרי ד' פסוקים שיש בהן מלכות. ואם תמנה ימלוך ה' לעולם תמנה בב' מלכותך מלכות כל עולמים. 
וכן לאחר ויושע אמ' ד' שהם ה', ואילו הן: ה' ימלוך לעולם ועד א', כי לה' המלוכה ב', והיתה לה' המלוכה ג', והיה ה' למלך ד'. ואם תכפול ה' ימלוך כמו שאנו עושין יהיו ה' כנגד ד' מלכיות בבל, יון, מדי אדום, ואם תמנה גוג שהיצר להם יהיו ה'. אבל ממקומך אינו דומה לג' אילו, שמבקש תעשה שתמלוך, כמו ותמלוך עלינו א', תמלוך בציון ב', ותראינה מלכותך ג', וכן ג' פסוקים יחד כבוד מלכותך א', להודיע לבני האדם גבורותיו וכבוד הדר מלכותו ב', מלכותך ג'. או תאמר ביחד זה אחר זה ג' מלכויות הן מלכותו, מלכותך, מלכות כל עולמים, וכן שאין כתובים בחומש אומר ג' כי לה' המלוכה א', והיתה לה' המלוכה ב', והיה ה' למלך ג'. כנגד באילו ג' פסוק' ג' עולם, ואילו הן: (ו)ברית עולם א', מקדשי בתוכם לעולם ב', מקדשי בתוכם לעולם ג', כנגד ג' שמלכו בכיפה, אבל שלמה מעלה אחרת היתה בו כדאמ' בפרק קמא דמגילה, וג' פעמים גלו ישראל מארצם, על ידי סנחריב א' ועל ידי נבוכדנצר ב' ועל ידי טיטוס ג'. 
ב' תמלוך אילו הן: ותמלוך עלינו א' מתי תמלוך ב', וכן בתהילה לדוד ב' מלכותך הם כבוד מלכותך א' מלכותך מלכות כל עולמים ב', וכן אנו אומרין ב' המלוכה כי לה' המלוכה א' והיתה לה' המלוכה ב', וכן באילו ג' פסוקים ב' פעמים מקדשי בתוכם לעולם, על שם בבל ואדום שהחריבו בית המקדש שיבנה במהרה בימינו. 
ימלוך ה' לעולם אלהיך ציון לדור ודור הללויה אנו אומרים ימלוך בקדושה לפי שיצא דוד שריוה להקב"ה כמלאכי השרת בכוונת הלב בלב נאמן, לכך [ו]כסאו כשמש נגדי. וציון היא עיר דוד ובחר בה השם, כל קדושתו בציון הופעתו מציון ברכתו מציון, על כן מבקשים אנו שימלוך לעולם בציון ולדור ודור, ט' תיבות כנגד ח' מלכי בשר ודם שמלכו בכיפה והקב"ה כדאמ' בפרקי דר' אליעזר, לכך ביראו עינינו ט' מלכיות. 

פירושי סידור התפילה לרוקח [צו] תפיסת התורה 
========================================== 
[עמוד תקמג] [צו] תפיסת התורה 
(סודות התפילה) 
גדלו לה' ו' תיבות נגד ו"פ ברוך ה' אלהי ישראל מן העולם. רוממו ה' י' תיבות נגד י' (תיבות) [שמות] שאינן נמחקין, ואין דבר קדוש פחות מי'. 
על הכל קנ"א תיבות, וכן במזמור תורת ה' קכ"ו תיבות, כי אם בתורת ה' ט' תיבות, שלום רב לאוהבי ז' תיבות הרי קנ"א, וי"א קנ"ב בעל הכל. קנ"א גדלו ו' רוממו ח' רוממו י' הרי קע"ה, [נגד קע"ה תיבות ואל משה אמר עד אשר כתבתי להורות], [ו]נגד שני חיי אברהם קע"ה. 
הכל הבו ז' תיבות נגד כי שם ז' תיבות. כהן בראש וקדושתו בגימ' קורא"ו ברא"ש. ברוך שנתן ו' תיבות נגד תורה שניתנה ו' סיון, תורת ה' י' תיבות. הא-ל תמים דרכו י"א תיבות שאין תיבה יתירה מי"א אותיות והאחשדרפנים. 
בברכת התורה לפניה ולאחריה קנ"ה אותיות קנ"ה חכמה. ואם אין לוי יקרא כהן, בכ"ד מקומות נקראו כהנים לוים. 
[אב הרחמים עד ואמרו אמן ל"ה, ל"ה ספרים הם מיניין ובתורתו יהג"ה, וי"ב בנביאין, הרי ל"ה תיבות. הגה"ה לעיל, מה"ר שמואל מבבנברק לא היה אומ' פסוקים בכל המועדים ולא ישמחו במלכותך כי אירע ר"ח בשבת]. 
גדלו לה' אתי ונרוממה שמו יחדיו אתם אנשי קדש גדלו אתי כמו שאמ' משה כי שם ה' אקרא הבו גודל לאלהינו, ע"כ החזן אומ' בתפיסת התורה בכוונת הלב ועומק המחשבה ובקול רם בנעימה גדלו לה' אתי וגו', ניתן לשמו שיר רוממו ביחד, רם על כל גויים ה', כי רם ה' ושפל יראה. גדלו ו' תיבות כנגד ו' פעמים בקרייה ברוך ה' אלהי ישראל מן העולם ועד העולם, וכנגדו ברכו ה' מלאכיו א', גבורי כח ב', עושי דברו ג', ברכו ה' [כל] צבאיו ד', משרתיו ה', עושה (דברו) [רצונו] ו', וכן ו' סדרים, ו' ימי המעשה, ו' רקיעים בלא חלון רוק בעלמ'. 
במס' סופרים החזן צריך להגביה ס"ת בגדלו לה' אתי, והקהל יאמר בלחישה עד שהחזן או' גדלו, גדול ה' ומהולל מאוד ולגדולתו אין חקר, כי על [עמוד תקמד] כל דבר ודבר שיצא מפי החזן צריכ' יראי השם ית' לומר כמו שאומ' בא"י אמ"ה בתפלה יאמרו הקהל ברוך הוא וברוך שמו וכן על כל דבר ודבר. אבל אבי מארי הריב"ק אומ' כשהחזן אומ' גדלו לה' במשך אומ' בפסוק אחד מן התורה ואחד מן הנביאים ואחד מן הכתובים שיש בהם גדולה, וי"א שמע ישראל ה' אלהינו ה' אחד, אחד אלהינו גדול אדונינו קדוש, אחד אלהינו רחום מלכינו קדוש, אחד אלהינו גדול אלהינו קדוש ונורא שמו, כנגד ג' אבות, וי"א כנגד ג' קדושות. גדלו לה' אתי ו' תיבות כמו תיבות בשמע ישראל ה' אלהינו ה' אחד. ואח"כ יענו הקהל בקול רם בנעימה בקול אחד רוממו ה' אלהינו והשתחוו להדום רגליו קדוש הוא. 
רוממו שיר רומימה, זהו כשישראל מקדישים... ומשבחים באימה בכל לבם הכסא עולה והוד ישראל עולה מעלה מעלה, כאדם שמשבחים אותו בפניו והלב עולה כן נורא הוד, זהו רוממו ה' אלהינו. והשתחוו להדום רגליו זה בית המקדש, דכתי' בדברי הימים לבנות בית מנוחה לארון ברית ה' ולהדום רגלי אלהינו, זהו ולא זכר הדום רגליו ביום אפו, שכת' לפאר (ב)מקום מקדשי ומקום רגלי אפאר. ועוד והשתחוו להדום רגליו פני כרובי', ויראו את אלהי ישרא"ל תחת לראש"י, את קדוש ישרא"ל יעק"ב, זהו השליך משמים ארץ תפארת ישראל ולא זכר הדום רגליו. ועוד הדום רגליו היא התורה, זהו שיסד רבי' שמעון הגדול ביוצר של שבועות גשתי ברגליו גרתי בציליו, לכך ה' הדום רגליו בקרייה כנגד ה' מלך הכבוד במזמור אחד. קדוש הוא כי קדוש אני, וגם המקדש קדוש וגם ס"ת קדוש. 
רוממו עד קדוש הוא ח' תיבות, כנגד כסא הכבוד ממעל מח' רקיעים ז' רקיעים ועל ראש הכרו' רקיע הרי ח', וכן ח' כרובים הם, ח' ברוך ה' אלהי ישראל בקרייה. 
[עמוד תקמה] רוממו ה' אלהינו והשתחוו להדום רגליו קדוש הוא, רוממו ה' אלהינו והשתחוו להר קדשו כי קדוש ה' אלהינו, וירוממהו בקהל עם ה' אלהינו, שמו המיוחד מעיד עליו שהוא אלהינו ואנחנו עמו. השתחוו להר קדשו זה ציון והר הבית והר המוריה. כי קדוש ה' אלהינו על כן השתחוו לו כמלאכי השרת על כל שבח השתחוייה. 
רוממו עד אלהינו י' תיבות, כנגד י' שמות שאין נמחקין, וי' הויות, וארץ ישראל מקודשת בי' קדושות, ונברא העולם בי' מאמרות, ונתן לישראל י' הדברות, ואין דבר שבקדושה פחות מי'. 
על הכל יתגדל ויתקדש וישתבח ויתפאר ויתרומם ויתנשא על הכל יתגדל כבודו ויתקדש בצבא מרום ושפל, לפי שמצא והתגדלתי והתקדשתי ונודעתי לעיני גוים רבים על כן יסד יתגדל ויתקדש, שהרי החזן אומ' גדלו וכת' הבו גודל לאלהינו, ואנו עונין על הכל יתגדל, החזן אומ' ונרוממה ואנו עונין רוממו ה' אלהינו. ובדין הוא על על הכל יתגדל לענות קודם, אך לפי שביום שיני וחמישי אין אומ' כי אם רוממו, על כן הוא קודם על הכל. ואומ' הקהל בקול רם בנעימה קול אחד על הכל יתגדל בכוונה שיש בו קדושות כמו בקק"ק. ואומ' גדלו על הכל יתגדל, ועל כי קדוש ה' אלהינו ויתקדש על שם והתגדלתי והתקדשתי. וישתבח וישתבח לכבוד ולתפארת תרג' ליקר ולתושבחן, הרי תפארת תושבחן לכך וישתבח. ויתפאר ויתרומם ויתנשא כה אמר רם ונשא לכך ויתרומם ויתנשא, שבשבח מפואר הכסא מעופף באויר הוד ואינו נוגע בקרקע ערבות. 
ולמה אנו אומ' בתפיסת התורה ו' דברים אילו על הכל יתגדל א' ויתקדש ב' וישתבח ג' ויתפאר ד' ויתרומם ה' ויתנשא ו', כנגד אילו ו' דברים בתורה תורת ה' א', עדות ה' ב', פיקודי ה' ג', מצות ה' ד', יראת ה' ה', משפטי ה' ו', כנגד אילו ו' דברים ברכו ה' מלאכיו אילו השלוחים א', גיבורי כח אילו עושי דין לפניו ב', עושי דברו [רוח] ורעש רצים ג', ברכו ה' [כל] צבאיו העומדים למעלה ד', משרתיו הם אש לוהט צח ה', עושי רצונו דמויות מלאכים של מעלה שדומין לבריות של מטה בפנים זהו כל מעשיו ו' הרי ו', כנגדם תיקנו ו' שבחות שאמרנו. 
שמו של מלך מלכי המלכים הקב"ה שיתנשא שמו של מלך הכבוד שהוא מלך על אותם שהם על מלכים אחרים. הקב"ה לפי שאנו אומ' זכר [עמוד תקמו] צדיק לברכה זכר צדיקו של עולם לברכה, על כן אומר הקב"ה, וכן המקום ברוך הוא, בעוד שאנו בגלות השם נחלק כי יד על כס י-ה, אבל לעתיד יתמלא האויב תמו חרבות לנצח מה כת' בתריה וה' לעולם ישב, ואז יקראו הכל לשם המיוחד כמו שניבא צפניה כי אז אהפך אל עמים שפה ברורה יחד לקרוא כולם בשם המיוחד לעובדו שכם אחד. 
בעולמו שברא בעולם שברא לכבודו להודיע לבני אדם גבורותיו, העולם הזה והעולם הבא. כרצונו [ו]כרצון יראיו [ו]כרצון כל בית ישראל יתעלה זכרו של הקב"ה בעולמו שברא העולם הזה הוא עולם של שוא והבל וכלה, אך לעשות רצון בורא עולם אלהים חיים ומלך עולם, והעולם הבא נברא ליריאים ולישרים בלבותם לאוהבי שמו לתמימי דרך לצדיקים. וברא עולמו כרצונו כמו שהיה רצון בצבא שלפניו ברצון אלהים, זהו בראשית ברא אלהים בר"א בגימ' ב' העולמי"ם. כרצון יראיו הם האבות דכת' המה היוצרים, ואברהם נקרא ירא אלהים שנמלך בנשמות האבות ובנשמות הצדיקים, זהו וכרצון כל בית ישראל. באותה תיבה שתחת כסא כבודו שבא כל הנשמות, וגם בפרגוד הנקרא "גוף" שבו מצויירים כל הנשמות כהוייתן, וגם בבגד כמראה ספירית שפרוס על כסא הכבוד שבו כל נשמות אוהבי שמו ויריאיו וישריו, דכתי' המגביהי לשבת מגביה אותן לצורך שבתו, וגם האבות הן הן המרכבה שהיו קדושים ומבורכים, באברהם כת' ויעל אלהים מעל אברהם, ויעל מעליו אלהים, וביעקב כת' הנה ה' נצב עליו, התחת אלהים אנכי, ישראל אשר בך אתפאר, ולקדוש ישראל כי פארך, וביצחק לא כת' לפי ששכינת האלהים היתה עליו ואמ' ברוך כבוד ה' ממקומו, לכך נאמר ולא זכר הדום רגליו ביום אפו, הדם כת' דם יצחק לא זכר, וביציאת מצרים זכר הדם דכתי' וראיתי את הדם, היה יכול לומר וראיתי הדם "את" אשר יתיר הוא, א"ת שנים היה משעה שנדבר עם אברהם אבינו בברית בין הבתרים עד שיצאו ממצרים. וראיתי את הדם בגימ' ש"ה עק(י)ד"ת יצח"ק י' פחות, לפי [עמוד תקמז] שהעקידה היתה ניסיון עשירי ומכת בכורות מכה עשירית. אבל בחורבן הבית לא רצה לזכור לפי שגלתה שכינה י' גליות וזה היה חילול השם, על כן לא ניתן לימחל. ולפי שהאבות המרכבה על כן קדוש וברוך בגימ' אברה"ם יצח"ק ויעק"ב. 
צור [ה]עולמים חוזק של כל העולם. ואמר צור העולמים לפי שכת' כי בי-ה ה' צור עולמים, [כי השם ברא עולמו... גילגול הנכבד. ואמר צור כמ' צייר עולמים, והנה נעלמים] מעיני כל חי ומברך צור ה' עולמים טובים. אדון כל הבריות נקרא אדנ-י שהוא אדון כל, כי כל הנקרא נברא והוא יתעלה זכרו איננו בראוי, ועל כל פועל ידיו אדון הוא כי הוא עשאם ברחמיו. אלוה כל הנפשות אלהותו על כל אשר [יש] בו נפש חיים, וגם אלוה על כל הנפשות כי נפח באדם. והנשמות מרוח אדם אשר יצא מפי קדשו הם כאדם הרואה בחרב מצוחצחת ונופח בו באותו דמות שרואה כנגדו מכוער, [הגדול] הכל בפניו הנראים לנביא בחזיון כקוף בפני בני אדם. 
היושב במרחבי מרום דע [את] אלהי אביך ועבדהו כך צוה דוד המשורר אל קהלת בנו. אמת ואמונה בורא עולם מלא כל, מראה כבודו בעין לב נביאיו כפי שעה הצריכה, כמו הנער שרואה במחשבת לבו בבטן אמו וכאשר יראה החולם. וישיבת שכינתו במרחבי מרום, לא על רקיע אשר על החיות כאשר אמר יחזקאל הכהן הנביא וממעל לרקיע כמראה אבן ספיר ועל דמות הכסא, שאין ניכר מחמת גובה רום הכסא כי אם הדמות ראיתי מלמעלה רם ונישא דמות כמראה אדם, כי באויר גובה ותלול רחב מאד שם [כסא כבודו, כתפילין כנגד המוח כך מכוון כסא] רם ונישא השוכן במרחבי מרום. 
השוכן בשמי שמי קדם השמים שבראו קדם לכל תולדות הארץ ואותם הן כמיניין בראשי"ת, ואל תשים לבך להרהר אם קדושת כבודו בגובהי מרומים אם כן אין ראיית חיצי כבודו ניכר במשרתיו, לא כן כי קדושתו על החיות כקדושתו על כסא הכבוד בהוד גדולת תפארתו, ויש לומ' כן כקדושתו [עמוד תקמח] על החיות וכקדושתו על כסא הכבוד, או כקדושתו על החיות כקדושתו על כסא הכבוד, הנה יכסו בשתי כנפיהם מראית עיניהם. ידע תדע כי חיצי שדי בזיוו מאיר לפניהם כעין המדבר בקנה חלול, והכבוד גדול אדונינו ור"ב כ"ח מתגאה עליהם בכבוד קדושת שכינתו, רם על [כל] גוים ה' קרי ביה רם על כל גאים ה', המתגאה על חיות הקודש ונהדר בכבוד על המרכבה. 
ובכן שקדושתך על הכסא אשר בו דמות יעקב, ועל החיות אשר בהם פני אדם, מעתה יתקדש שמך בנו ה' אלהינו לעיני כל חי. "ובכן" הוא שם אחד, ובכן בגימ' אנא ה'. לעיני כל חי יתקדש שמך בנו. 
ונאמר לפניו שיר חדש שירו לה' שיר חדש המעלה אותנו מארבע כנפות הארץ. ככתוב, שירו לאלהים זמרו שמו שירו לכבודו ותנו זמר לשם קדשו הנכבד. סולו לרוכב בערבות שוכן ממעל על ערבות רקיע. כל שכינת גובה רכיבה כמו ירכיבהו על במותי ארץ, וכן רוכב שמים בעזרך. סולו, כמו סלסלו לשוכן מראית הוד שכינתו. בערבות, נקרא ערבות שהוא מישור זכות ומישור לפני כסאו. בי-ה שמו, בחכמת גילגול י-ה חצי שם הנכבד שמו ברא הכל, והכבוד י-ה שמו כי יד על כס י-ה, והוסיף ב' כמו והוא באחד ומי ישיבנו, בראשית ברא אלהים היא אור החכמה. ועלזו לפניו בעלז לב בשיר. 
ונראהו עין בעין בשוחר טוב שירו לו צפו לו כמד"א אשורנו ולא עתה, זהו שיסד שירו לו עין בעין. בשובו אל נויהו יראו את כבודו, כשישוב אל נוה מקדשו כאשר ראהו משה אבי חוזים בכבודו בעב הענן, כן נראהו. ככתוב כי עין בעין יראו בשוב ה' ציון כי בראיית עין הראש יראו בשוב כבוד ה' ציון, לפי שמציון גלה דכת' ויצא מן בת ציון כל [עמוד תקמט] הדרה, מובת ציון כל הדרה בגימ' ה"ן ז"ו שכינ"ה שבציו"ן, מן בת ציון בגימ' מנ"ה יפ"ה שבציו"ן, היא השכינה כדכת' ה' מנת חלקי וכוסי, זהו בשוב ה' כבוד ה' ציון, על כן מיכאל וגבריאל עומדים על חומת ירושלם ואומרי' זכור ה' חיבת ירושלם אהבת ציון אל תשכח לנצח, כדכת' על חומותייך ירושלם הפקדתי שומרים כל היום וכל הלילה תמיד לא יחשו המזכירים את ה' את דמי לכם. שומרים כל בגימ' מיכא"ל וגבריא"ל מליצ"י טובי"ם. 
ונגלה כבוד ה' וראו כל בשר יחדיו עד עתה היו החוזים רואים בעין לבבם, ולעתיד יראוהו אנשים כאשר הוא בכבודו. כי פי ה' דבר כן יהיה תגלה מלכותו עליהו במהרה, זה יהיה בנקמת ה' בעשו אויבו כדכת' לשפט את הר עשו והיתה לה' המלוכה, ועתה אנו מבקשים שיגלה מלכותו במהרה ויחון פליטתינו ופליטת עמו ישראל הנמלטים מחרב האומות, ויחון עליהם לחן ולחסד ולרחמים ולרצון ואמרו אמן כן יעשה ה' לעמו. 
אב הרחמים הקב"ה הוא אב הרחמים כי אף ברוגז רחם תזכור. הוא ירחם עם עמוסים הם ישראל העמוסים מני בטן. העמוסים כמו יעמוס לנו כמו נשואים לשמו מבטן, וגם נשואים נשואים מני בטן מיום היותם נשואים הם. ויזכור ברית איתנים יזכור ברית האבות שירחם בניהם, כמו בירח האיתנים ירח שנולדו בו איתני עולם. ויצל נפשותינו מן השעות הרעות ימלט ויבדיל נפשותינו מן שעות חצופות המתרגשות לעולם. ויגער יצר הרע מן הנשואים יגער לשון נזיפה, כמו ויגער בו אביו, כלומר יגער ה' בך השטן הוא יצר הרע, יגער ביצר מחשבות און שמטעה את בני אדם. יגער שיסיר תולדת יצר הרע מישראל הנשואים מני בטן, וכן ואשא אתכם על כנפי נשרים, וכן ישאהו על אברתו. 
ויחון עלינו לפליטת עולמים יתן חנינותו עלינו לתת לנו תחינה, ויהיה לנו פליטה הנשארה לעולמי עד. וימלא משאלותינו במידה טובה ורחמים ימלא ה' כלומ' משאלותיך, שיעשה כמו שאנו שואלים ממנו במידה טובה ורחמים שייטיב וירחם עלינו. 
[עמוד תקנ] ויעזור ויגן ויושיע חוסים בו עזרינו אלהי ישעינו מן הגוים, ויגן מן האומות מגיני על ה' ואתה ה' מגן בעדי, ויושיע מיד שוסינו עם נושע בה' מגן עזרך, מגן הוא לכל החוסים בו שחוסים ומכסים עצמם בצל כנפיו. ונאמר אמן אמן כן יעשה ה'. מה שאנו מבקשים על הגליות בתפיסת התורה לפי שכת' ויהי בנסוע הארון קומה ה' ויפוצו אויביך. 
על הכל יתגדל א', ויתקדש ב', וישתבח ג', ויתפאר ד', ויתרומם ה', ויתנשא ו', כנגד ו' קצוות מעלה ומטה וד' רוחות העולם שהוא מנושא בהם. ו' פעמים נקרא הנכבד אחד ה' ה' אחד ואחד והוא באחד ו'. צור העולמים א', אדון כל הבריות ב', אלוה כל הנפשות ג', היושב ד', השוכן ה', קדושתו ו', הרי ו' שבחות, שכל מה שברא הקב"ה בו' ימים לכבודו ולהללו עשאו, כדכת' כל הנקרא בשמי לכבודי בראתיו יצרתיו אף עשיתיו. ו' פעמים נקרא הכבוד אביר ה' אביר יעקב וא' אביר ישראל, וכן ו' רקיעים הם אבל וילון אינו כלל כדאמ' בחגיגה. 
ויתקדש א' הקדוש ב' יתקדש ג', הרי ג' פעמים לשון קדושה בעל הכל יתגדל, כנגד ג' כיתות שאומרות קק"ק, וכן ברכו מלאכיו א' ברכו צבאיו ב' ברכו כל מעשיו ג' הרי ג', וג' חשמל החשמל חשמלה, וג' אבן ספיר, כאבן ספיר, לבנת הספיר. וג' הלא אלוה גובה שמים א', ויגבה ה' צבאות ב', המגביהי לשבת ג'. וכל שבחו משולש, וכן כהנים לוים וישראל, וכן תורה נביאים וכתובים, וכן שמים וארץ וים, וכן ישוב מדבר ומים. 
וד' שמו א' שמך ב' שמו ג' שמו ד' בעל הכל יתגדל, כנגד ד' פסוקים בקרייה סופן כבוד ה', כי ה' אחד ושמו אחד נזכר בכל ד' פיאות העולם, וד' חיות בהם וד' כרובים וד' אופנים. בעל הכל יתגדל ד' ולרחמים א' הרחמים ב' ירחם ג' ורחמים ד', שירחם עלינו מד' גלויות ויצילנו מן הרביעי, והרחמים מידת רביעית ה' ה' אל רחום. הוא ירחם א' ויזכור ב' ויצל ג' ויגער ד' ויחון ה' וימלא ו' ויעזור ז' ויגן ח' ויושיע ט' שיצילנו מכל צרותינו הם ט': בבל, כשדים, פרס, מדי, יוון, מוקדון, אדום, שעיר, גוג, וכן בט' באב חרב הבית. ויעזור א' ויגן ב' ויושיע ג' שיושיענו מאדום השקולה בג' גליות כדכת' את הגמל את הארנבת ואת השפן הרי ג' בפסוק אחד ואת החזיר בפסוק אחר, ודורש על ד' גליות נמצא [עמוד תקנא] חזיר שקול ככולם. וכן ד' יסד כנגדן הודאות ד' ויסד ג' ביחד וא' לבדו בהלל הגדול כי לעולם חסדו. 
בעל הכל יתגדל קנ"א תיבות, וכן במזמור תורת ה' תמימה קכ"ו תיבות, כי אם בתורת ה' חפצו ט' תיבות, ה' עז לעמו יתן ט' תיבות, שלום רב לאוהבי תורתיך ז' תיבות, הרי קנ"א. ויש אומרים קנ"ב אותיות בעל הכל יתגדל כנגד כ"ו פסוקים בתמניא אפי וכתוב בהם תורה ובהם תיבות קנ"ה זהו קנ"ה חכמה, הרי ג' תיבות יותר כנגד תורה נביאים וכתובים, וכן כהן לוי וישראל, לכך אומ' על הכל בתפיסת התורה. כ"ו פסוקי' בתמניא אפי שיש בהם תורה כנגד כ"ו דורות עד מתן תורה. קכ"ו תיבות במזמור תורת ה' תמימה, ה' עוז לעמו יתן ט' הרי קל"ה, חסר לך מקנ"א י"ו, תשים עליהם י"ו החייני ואחיה בתמניא אפי הרי קנ"א, כנגדן קורין בשבוע י"ו לתורה ג' בשיני ג' בחמישי בשבת בשחרית ז' במנחה ג', וסימנ' עץ חיים הי"א. קכ"ו תיבות תורת ה' תמימה, ט' ה' עוז לעמו יתן הרי קל"ה. חסר לך מקנ"א י"ז, תשים י"ו לשון חיות שבתמניא אפי וא' קיימני הרי קנ"ב, כנגדן קורין י"ו לשבוע בתורה והמפטיר, וסימ' כי לקח טו"ב נתתי לכם תורתי על תעזובו. 
מן אב הרחמים עד ונאמר אמן ל"ה תיבות, כנגד ל"ה ספרים הם כמניין ובתורתו יהג"ה ותרי עשר י"ב נביאים הרי ל"ה, כנגד ל"ה בריאות שנבראו בו' ימי בראשית ג' ביום ראשון אור שמים וארץ, ג' בשיני רקיע מלאכים גיהנם, ג' בשלישי ים ודשאים וגן עדן, ג' ברביעי חמה ולבנה וכוכבים, ג' בחמישי דגים ועופות ולויתן, ו' בששי בהמה וחיה ורמש אדם וחוה ומריאים, י' בבין השמשות ויש אומרי' אף המזיקין וקברו של משה ואילו של אברהם אבינו וצבת. על הכל יתגדל קנ"א תיבות גדלו לה' ו' רוממו י"א הרי קע"ה, נגד קע"ה תיבות שיש מן ואל משה אמר עד כתבתי להורותם, ונגד שני חיי אברהם. 
כל הירא את בוראו יאמר בקול רם בכוונה על הכל יתגדל שיש בו שבח ותפילה מן המרכבה. 
החזן יאחז ספר תורה בכבוד ויסיר המעילים שעליה ויאמר הכל הבו גודל לאלהינו ותנו כבוד לתורה הכל תזמנו ליתן גודל אל כבוד יוצרנו [עמוד תקנב] לברכו קודם קריאת התורה, ותנו כבוד לתורה לעמוד כנגדה לשמוע קריאתה, ולא ליגע ביד ערומה בספר התורה. הכל הבו גודל ז' תיבות כנגד כי שם ה' אקרא הבו גודל לאלהינו ז' תיבות, וכן תורה צוה לנו משה ז' תיבות, לפי שמשה דור שביעי מאברהם שלמד תורה. כהן קרב כלומ' גש הלאה. וקורא כהן לפי שנ' וקדשתו לכל דבר שבקדושה לפתוח ראשון בתורה. וקדשתו בגימ' קורא"ו ברא"ש, אין שם כהן קורא גדול שבהם בתורה. 
ברוך שנתן תורה לעמו ישראל בקדושתו החזן מברך על נתינת התורה, ואע"פ שאין בו שם ולא מלכות לפי שאינו קורא, כי אותו שהחזן קורא היה לו לקרוא בתורה, אך לפי שאין הכל בקיאין בפרשה וקורא החזן והקורא אחריו כמקרא ביכורים. ברוך השם שנתן תורה כדכת' כי לקח טוב נתתי לכם. בקדושתו למה ניתנה במדבר על ההר, לפי שלשם טהור בלי דריסת הרגל, לכך נקרא "חורב" מים הם סביב אצל ההר כדי שלא ידרוך בה כף רגל, וכן הסנה שם נקרא "סיני", ושם אדמת קודש יבא אלהים וכל קדושיו עמו, וכת' הליכות אלי ומלכי בקדש, והראה קדושתו לעיני כל, ואמר לישראל ממלכת כהנים וגוי קדוש, זהו בקדושתו. 
ברוך שנתן תורה לעמו ישראל ו' תיבות כנגד תורת ה' א', עדות ב', פיקודי ג', מצות ד', יראת ה', משפטי ו', כנגד ו' ימי בראשית שעומדין על ו' סדרים, וכן ו' תיבות בזה הפסוק אשרי תמימי דרך ההולכים בתורת ה'. 
תורת ה' תמימה משיבת נפש התורה סם חיים לכל בשרו מרפא, הרי היא תמימה שמרפאה מכל מום. וגם אין בה דופי דכת' בואתחנן ומי גוי גדול אשר לו חוקים ומשפטים צדיקים ככל התורה הזאת אשר אנכי נותן לפניכם היום. משיבת נפש, אם תשמרנה כדכת' בסמוך רק השמר לך ושמור נפשך מאד פן תשכח את הדברים. ומתי התורה תמימה כשיוצאה [עמוד תקנג] מפי תמים, שהכל אומרים ברוך שנתן התורה ואומרין לך נאה לדרוש כי אתה נאה מקיים. והיאך היא משיבת נפש, כי לעתיד יחיה האדם בטל התורה כדכתי' כי טל אורות טלך, אורות בגימ' בתורה, וכתי' כי הוא חייך ואורך ימיך בעולם שכולו ארוך. ת'ורת השם ת'מימה מ'שיבת נ'פש תסיר השם יעלה התחלת התיבות תת"ץ, לפי שמיום שנתנה התורה עד שגלו וחרב המקדש תת"ץ שנה ואז בגוים אין תורה, מ' שנה היו במדבר ותת"ן שנים בארץ הם תת"ץ. 
עדות ה' נאמנה מחכימת פתי התורה היא עדות נאמנה לעתיד, והיא מחכימת אדם שסבור להיות חכם זהו "פתי" שהדעת מפתה אותו, וכל שכן כשלומד מחכמת אותו. ע'דות ה' נ'אמנה מ'חכימת פ'תי התחלתן בגימ' נ"ר, על שם כי נר מצוה ותורה אור, שהיא מאירה לפניו להליץ בעדו לפני המלך הגדול. אם תסיר השם עולה התחלתן ר"ם, שמרימה אותו על כל בני השם. פ'יקודי ה' י'שרים מ'שמחי ל'ב תסיר השם יהיה התחלתן בגימ' ק"ס כמניין ע"ץ וכס"ף, על שם עץ חיים היא למחזיקים בה, אם תבקשנה ככסף. 
מצות השם ברא מאירת עינים מצות השם ברורה וטובה והיא מאירת עינים העושה מצוותה. מ'צות ה' ב'רה מ'אירת ע'ינים תסיר השם יהיה התחלתן קנ"ב, כנגד לאחר כ"ו דורות נתן התורה לקכ"ו ימים, מ' ללוחות ראשונות מ' לתפילה מ' לשניות ויכסהו הענן ששת ימים, כ"ו וקכ"ו הם קנ"ב. 
ואין אומ' יראת משפטי לפי שאינו הולך בסדר הזה, תקח התחלת תיבת רביעית מ'שיבת מ'חכימת מ'שמחי מ'אירת הרי מ' מ' מ' מ', ואילו ב' אינו כן. ע'מדת צ'דקו התחלתן ע"ץ, על שם ע"ץ חיים היא למחזיקים בה, וכן עולה ד' ממי"ן, ד' ממי"ן ב' כנגד לוחות ראשונות למ' יום ושניות למ' יום, וב' ממי"ן הם פ' כנגד התחלת ו' סדרים עולים פ': מ'אימתי קורין, י'ציאת השבת, ח'מש עשרה נשים, א'רבעה אבות, כ'ל הזבחים, א'בות הטומאה. ד' ממי"ן כנגד ד' ממי"ן בא"ב: גימ"ל למ"ד מ"ם סמ"ך, ותאמר למ"ד מ"ם מ"ם. תורת עד עינים כ' תיבות נגד י' דיברות ראשונות וי' שניות. 
ה' עוז לעמו יתן התורה שהיא עז כאש ומתשת עז האדם נתן לעמו במתנה. ה' יברך את עמו בשלום כשהם שומרי תורה. ה' עוז לעמו ט' תיבות כמו באנכי ה' אלהיך. 
[עמוד תקנד] האל תמים דרכו כי ישרים דרכי ה'. אמרת ה' צרופה מזוקקת ככסף צרוף. מגן הוא לכל החוסים בו מגין לכל המתכסים בצל אברתו. האל תמים דרכו י"א תיבות כנגד שאין (אות) [תיבה] בתורה יתירה מי"א (תיבות) [אותיות] כגון והאחשדרפנים, כנגד י' דברות וא' וכל אשר לרעך תורה בפני עצמה היא. 
הרי מן תורת ה' עד החוסים בו מ' תיבות כנגד מ' ימים שהיה משה בהר אחר התורה. מן תורת עד החוסים בו פ' הברות בלא קריאת החטף, כך תורת, כנגד מ' לראשונות מ' לאחרונות, ופ' עולה התחלת ו' סדרים. התחלת הפסוקים עולה תצ"ה, ת'ורת פ'יקודי ה' ע'ז ה'אל תמים כמניין תמימ"ה, כחשבון א"ב עד המאות כך: א"ט ב"ח ג"ז ד"ו ה' הרי מ"ה, י"צ כ"פ ל"ע מ"ס נ' הרי ת"נ, סך הכל תצ"ה. תורת עד בו ד' פסוקים כנגד ד' יום לדיבור שהרי למד י' דיברות במ' ימים, והכל שבתורה בה' כמו ד' מידות בלמידים, ד' ביושבים לפני חכמים. 
למה ניתנה תורה למ' יום ומ' לילה דכת' ויהי שם עם ה' ארבעים יום וארבעים לילה שהם תתק"ס שעות, כנגד מקוה מ' סאין שהם תתק"ס לוגים. בשעה תתר"ף חלקים הרי במ' יום ובמ' לילה ק"ג ריבוא ו' אלפים ות"ת חלקים, וכן מגילה עפה כ' על י', עפה כשתפשוט אותה תהיה כ' אמה על כ', וכת' פנים ואחור, כי קלפת לה כשתחלקנה תהיה כ' על מ' הם ת"ת אמות, ובכל אמה ל"ו טפחים, הרי ל"ו פעמים ת"ת הם רפ"ח מאות הם כ"ח אלף ות"ת שהם ב' ריבוא וח' אלף ות"ת טפחים, ובכל טפח על טפח ל"ו אצבע קטנה, הרי ב' ריבוא פעמים ל"ו שהם ע"ב ריבוא, ול"ו פעמים פעמים ח' אלף הם רפ"ח אלף הם כ"ח ריבוא וח' אלף, הרי ק' ריבוא וח' אלף, ול"ו פעמים ת"ת הם כ"ח אלף ות"ת, שהם ק"ג ריבוא ו' אלף ות"ת אצבע קטנה על אצבע קטנה, לכך ניתנה תורה למ' יום במ' לילה. 
בשבת לא יפחות מז' בני אדם לקריאת התורה כי יום שביעי הוא, וגם ז' פעמים יום השבת בספר ירמיה, וכן ז' ברכות מתפללין בשבת, ופרשת שבת מתחלת בז' זכור את יום השבת. אם אין שם לוי יקרא הכהן אשר עמד ראשון ב' פרשיות, כי בכ"ה מקומות נקראו הכהנים לוים ויברך בינתים. [עמוד תקנה] אם אין שם כהן יקרא הגדול בתורה במקום כהן ולא יקרא אחריו לוי מיד. ולאחר קריאת ז' פרשיות יאמר החזן קדיש בתפיסת הגבהת התורה, כי אחר כל פסוק יש לומר קדיש כמו שאנו קורין במה מדליקים ובפיטום הקטורת ואומ' אמר ר' אלעזר א"ר חנינא עד ה' יברך את עמו בשלום, הרי פסוק לאחריו כדי לומר קדיש, וכן לאחר ויתן לך, וכן לאחר פירקי אבות אומר ה' חפץ למען צדקו יגדיל תורה ויאדיר, וקדיש. וכן לאחר איוב אומר קדיש, וכן לאחר ה' מגילות, שמצינו בא"ב דר' עקיבא לאחר שידרוש הקב"ה את התורה יעמד זרובבל ויאמר קדיש. 

פירושי סידור התפילה לרוקח [צז] ברכות ההפטרה 
=========================================== 
[צז] ברכות ההפטרה 
(סודות התפילה) 
אשר בחר בנביאים כ"ו תיבות, כ"ו דורות מאדם עד משה. וקורא הפטרה על שם אין מפטירין אחר הפסח, וכמו פוטר מים, כלומר לשון הפרשה שפורשין מן התורה לנביא. 
צור כל העולמים כ"ב תיבות, נגד כ"ב אותיות שהם אמיתים. [ועד כ"ב דורות תתן אמת ליעקב. הצור תמים פעלו י"ד תיבות, להגיד כי ישר ה' ח' תיבות, הרי כ"ב]. נאמן אתה כ"ו תיבות, נגד כ"ו תיבות מן האזינו עד הצור תמים. [וכן אשר בחר כ"ו דורות וצידק עליו את הדין]. 
רחם י"ט תיבות, נגד י"ט עניני גאולה במדבר סיני. [וי"ט תיבות עורי עורי לבשי עוזך ציון]. שמחינו מ' תיבות מלכות דוד היה מ' שנה, למ' יום ניתנה תורה. 
על התורה מ' תיבות, אין השכינה שורה על פחות ממ' שנה ילפינן משמואל. [כנגד תורה שניתנה למ' יום, וכנגד עבודת ויקרא ט' תיבות, צו את בני ישראל י"ו תיבות, ואמרת אליהם ט"ו, הרי מ' תיבות. וכנגד שכתוב ויכולו ל"ה תיבות, זכור ה' תיבות, הרי מ', וכנגד דבורה נביאה ששרתה מ' שנה]. 
ביום הכפורים חותם בא"י מלך מוחל כ"ד תיבות, לכפר על כ"ד עבירות התשפוט התשפוט, וכ"ד הוי ואוי בישעיהו. [ולהציל מכ"ד קללות שקילל ישעיה, ולכפר על חטא יום ולילה שהוא כ"ד שעות]. 
ביסודו של רבינו הקדוש הר"ר אליעזר בן רבינו יודא בר קלונימוס זצ"ל מצאתי בשם רבינו החסיד זצ"ל כשיש שבת ור"ח ביחד להזכיר שתיהם בברכת המפטיר, ותימא הוא. 
[עמוד תקנו] והמפטיר בא ומברך, וקורין לו ג' פסוקים מפני כבוד התורה שיאמר קודם הפטרת נביא. לאחר שיגלול ספר תורה פותח המפטיר ומברך: 
ברוך אתה ה' אלהינו מלך העולם אשר בחר בנביאים טובים ואמר להם הנבואה והראם חזיון הנבואה. ובחר בנביאים, כמו ניב שפתים שמנבטים רוח נבואתם. ורצה בדבריהם לפי שהיו טובים רצה בדיבורם. הנאמרים באמת ברוח הקודש. ברוך אתה ה' הבוחר בתורה שהיא אמת, במשה עבדו שנתנה, ובישראל עמו שקיבלוה, בך בחר ה'. ובנביאי האמת והצדק נביאי' אמיתים וצדיקים ודבריהם צדק. 
בברכה זו כ"ו תיבות כנגד כ"ו דורות מאדם ועד משה, וכן כ"ו תיבות מן האזינו עד הבו גודל לאלהינו. וקורא בנביא ולא יפחות מכ"א פסוקי' אי לא סליק עניינא, כנגד ג' פסוקים לז' הקרואים, וסימניך א"ך טוב. וקורא הפטרה לשון הפרשה שפורש מתורה וקורא ספר הנביא, כמו אין מפטירין אחר הפסח [אפיקומן], כמו פוטר מים ראשית מדון. 
לאחר שיסיים ההפטרה יברך ברוך אתה ה' אלהינו מלך העולמים צור כל העולמים כמו מיד לאחר הבו גודל לאלהינו מתחיל הצור תמים פעלו, כי משה צידק הדין עליו שלא נכנס לארץ, כמו להגיד כי ישר ה' צורי ולא עולתה בו, ולא עלתה כת' אפילו מה שלא עליתי לארץ ישר הוא. צור כל העולמים חזק משפט על כל העולם. צור, סלע, חזק אתה. צדיק בכל הדורות שאתה עושה, כמו צדיק ה' בכל דרכיו. האל הנאמן לשלם לאדם כפועל ידיו. האומר ועושה כל אשר יחפץ. המדבר והמקיים [עמוד תקנז] כשמדבר גזירה אחת [ו]מקיימה, שהוא חי וקיים. שכל דבריו אמת וצדק אמיתיים הם וצדיקים. 
מן ברוך עד אמת וצדק כ"ב תיבות כנגד כ"ב אותיות התורה שהם אמיתיים, ועד יעקב כ"ב דורות, תתן אמת ליעקב. צור כל העולמים כ"ב תיבות כנגד הצור תמים פעלו י"ד תיבות, להגיד כי ישר ה' ח' תיבות, הרי כ"ב תיבות. 
[ו]נאמן אתה הוא ה' אלהינו שהוא נאמן בגזירותיו ושומר הברית לאוהביו. נאמנים דבריך ולא יפסקו. ודבר אחד מדבריך אחור לא ישוב ריקם כדכתי' כן יהיה דברי אשר יצא מפי לא ישוב אלי ריקם, ודבר אלהינו יקום לעולם. כי אל מלך נאמן אתה וה' אלהים אמת הוא אלהים חיים ומלך עולם. ברוך אתה ה' האל הנאמן בכל דבריו כדכתי' האל הנאמן שומר הברית והחסד. 
מן נאמן אתה הוא עד בכל דבריו כ"ו תיבות, כנגד כ"ו תיבות מן האזינו השמים עד הצור תמים [פעלו], וכן משה בדור כ"ו וצידק עליו את הדין. כי שם ה' אקרא ז' תיבות, הצור תמים פעלו י"ד תיבות, צדקתך צדק לעולם ותורתך אמת ה' תיבות, הרי כ"ו תיבות. ויש שאין אומרים כי אל מלך נאמן אתה, יהיה לך כ"א תיבות, כנגד כי שם ז' תיבות הצור י"ד הרי כ"א. ויש שקורין כי אל נאמן אתה, הרי כ' תיבות, נגד כן יהיה דברי אשר יצא מפי כ' תיבות. 
רחם על ציון כי היא בית חיינו רחם על ציון עיר מלכותך, כי היא העיר בית חיינו. לעלובת נפש מקום חיינו לדאבון נפש היא מחייהו. תנקום נקם במהרה בימינו מאדום הרשעה, כמו זכור ה' לבני אדום את יום ירושלם, ונתתי [את] נקמתי באדום ביד עמי ישראל. ברוך אתה ה' משמח ציון בבניה דכתיב רני עקרה לא ילדה, מי ילד לי את אלה. 
י"ט תיבות בברכה זו, כנגד י"ט עיניני גאולה בפרשת (במדבר) [בהר] סיני, וי"ט תיבות בפסוק עורי עורי לבשי עוזך ציון. וכן י"ט תיבות אילו, [עמוד תקנח] ותאמר ציון עזבני ה' וה' שכחני ו' תיבות, קול צופייך י"ג תיבות, הרי י"ט. ולפי שכת' ציון [היא] דורש אין לה, מכלל דבעיין דורש, על כן מבקשין על ציון. 
שמחינו ה' אלקינו באליהו הנביא עבדך תשמחינו בו לשולחו, כדכתיב הנה אנכי שולח לכם את אליה הנביא לפני בא יום ה'. ובמלכות בית דוד משיחך כדכתיב ועושה חסד למשיחו לדוד, וכתי' מצאתי דוד עבדי בשמן קדשי משחתיו. במהרה יבא ויגל לבינו מהרה יהיה ביאת המשיח, ויגל בעלץ שמחת לבבינו. על כסאו לא ישב זר עד עתה בגלות לוקחה מלכותו וניתנה ביד זרים זירי רשעה, ומעתה תכון מלכותו וכבודו לאחר לא יתן, זהו לא ינחלו עוד כמו עד עתה שנחלו אחרים את כבודו. כי בשם קדשך נשבעת לו שלא תכבה נרו לעולם ועד כדכתיב נשבע ה' לדוד אמת לא ישוב ממנה מפרי בטנך אשית לכסא לך, שם אצמיח קרן לדוד ערכתי נר למשיחי, אויביו אלביש בושת ועליו יציץ נזרו. ברוך אתה ה' מגן דוד מגיני וקרן ישעי, זש"ה ועשיתי לך שם כשם הגדולים, כשם שאומרים מגן אברהם כך אומרים מגן דוד. ע"א, אע"פ שאין מפטירין מן הכתובים אע"פ יזכר שמם בהפטרת נביאים. 
בברכה זו מ' תיבות, כנגד לעולם אשמר לו חסדי ז' תיבות, ומן חסדי לא אפיר מעמו עד ועד בשחק נאמן סלה ל"ג תיבות, הרי מ' תיבות בזכות תורה שניתנה למ' יום, ומלכות דוד היה מ' שנה. 
על התורה שהיא לקח טוב. ועל העבודה קרבנות שעליהם העולם עומד. ועל הנביאים שנתנבאו שכן דברת, נביא אקים להם מקרב אחיהם כמוך. ועל יום המנוח הזה שנתת לנו ה' אלהינו לקדושה דכתיב ויקדש אותו, וכתיב זכור את יום השבת לקדשו. ולמנוחה דכתיב לא [עמוד תקנט] תעשה כל מלאכה, וכתיב וינח ביום השביעי. לכבוד דכתיב וכבדתו מעשות דרכיך. ולתפארת ולפאר בו. 
על הכל ה' אלהינו אנו מודים לך שנתתם לנו, תורה דכתיב כי לקח טוב נתתי לכם תורתי אל תעזובו, עבודה דכתיב צו את בני ישראל ואמרת להם את קרבני לחמי לאשי, נביאים דכתיב נביא אקים להם. ומברכין אותך על טוב שנתת לנו. תתברך שמך בפי כל חי תמיד לעולם ועד יהי שמך ברוך בפה כל חי כל זריז, כדכתיב ובנייהו בן איש חי, בן איש חיל וזריז, וכן שמך נכבד בפי זריז בכבודך, והשם הוא נכבד ומבורך תמיד, כאשר אמר המשורר אברכה את ה' בכל עת תמיד תהילתו בפי. ברוך אתה ה' מקדש השבת דכתיב על כן ברך ה' את יום השבת ויקדשהו. 
בברכה זו מ' תיבות כנגד תורה שניתנה למ' יום, וכנגד עבודה ויקרא ט' תיבות, צו את בני ישראל י"ו תיבות, ואמרת ט"ו תיבות, הרי מ' תיבות. וכנגד נבואה למ' שנה, גמירי אין שכינה שורה פחות מבן מ' שנה דילפינן משמואל הרמתי. וכנגד שבת ויכולו ל"ה תיבות זכור ה' תיבות הרי מ'. וכנגד על התורה בראשית ז' תיבות, ועל העבודה ויקרא ט' תיבות, ועל הנביאים נביא אקים להם מקרב אחיהם ט"ו תיבות, ועל יום המנוח שמור את יום השבת ט' תיבות, הרי הכל מ' תיבות. המנוח א' למנוחה ב' השבת ג', הרי ב' מנוחה וא' שבת, וכן ב' סעודות ביום וא' בלילה, וכן בויהי בשלח בציווי משה ב' ביום השביעי וא' כי שבת היום לה'. וכן בכי תישא ב' וביום השביעי וא' ביום השבת. 
ואם ראש חודש הוא אומר את יום המנוח הזה ואת יום ראש החודש הזה, ואומר מקדש השבת ולא יאמר מקדש השבת וישראל וראשי חדשים, לפי שאילמלא שבת אין הפטרה בראש חודש כדאמרינן בשבת בבמה מדליקין. ואם יום טוב הוא יאמר את יום המנוח הזה ואת יום חג פלוני הזה שנתת לנו ה' אלהינו לששון ולשמחה דכתיב ושמחת בחגך. ומסיים בא"י מקדש השבת וישראל והזמנים, לפי ששבת קבועה ביום ז', אבל ישראל קוראים את הזמנים בראייתם אשר תקראו אתם. 
[עמוד תקס] בראש השנה אומרים יום הזכרון על שם ונזכרתם לפני ה' אלהיכם, ומסיים ודברך מלכינו אמת וקיים לעד, לפי שכת' לעולם ה' דברך נצב בשמים, אמר הקב"ה לאדם כשם שנכנסת לפני בדין ויצאת בדימוס פירוש ברחמים, כך בניך כשיבואו לפני בדין אמלא עליהם רחמים, זהו ודברך מלכינו אמת וקיים לעד, כשם שאתה קיים כן דברך. ואומר "מלכינו" לפי שהוא יושב על כסא המשפט, ברוך אתה ה' מקדש ישראל ויום הזכרון. 
ביום הכפורים אומר ודברך מלכינו אמת שהוא חותם בו, ואינו אומר מלכינו לפי שהוא נקדש בצדקה, ומסיים מלך מוחל וסולח לעונותינו דכתיב הסולח לכל עווניכי, וכתיב ונסלח לכל עדת בני ישראל, וכתיב סלח נא לעוון העם הזה. ולעוונות עמו ישראל ומעביר אשמותינו בכל שנה ושנה דכתיב [ו]עובר על פשע, וכתיב כי ביום הזה יכפר עליכם לטהר אתכם. כי מלך על כל הארץ, שגוזר עליהם הן לחיים הן למות, [בא"י] מקדש ישראל ויום הכפורים. 
מן ברוך אתה עד יום הכפורים כ"ד תיבות, לכפר על כ"ד עבירות בהתשפוט התשפוט. וכ"ד הוי בישעיה עם אוי, ולהציל מכ"ד קללות שקילל דוד, ולכפר על חטא יום ולילה כ"ד שעות. 

פירושי סידור התפילה לרוקח [צח] יקום פורקן - קידה"ח - הכנסת התורה 
================================================================ 
[צח] יקום פורקן - קידה"ח - הכנסת התורה 
אחר המפטיר יאמר החזן יקום פורקן משמיא יעמיד ישועה מן השמים עבור התורה, חינא וחיסדא ורחמי וחיי אריכי ומזוני רויחי וסייעתא דשמיא חן וחסד ורחמים וחיים ארוכים ומזונות מרווחים וסיוע מן השמים שיהו מסורים בידך, ובריות גופא בריאות הגוף, וברך את לחמך ואת מימיך והסירותי מחלה מקרבך. זרעא חייא וקיימא זרע חי וקיים, כמו לא תהיה משכלה, למען ירבו ימיכם וימי בניכם. זרעא די לא יפסוק ודלא [עמוד תקסא] יבטול מפתגמי אורייתא זרע שלא ימיש דבר מן התורה, כמו ודברי אשר שמתי בפיך לא ימושו מפיך ומפי זרעך ומפי זרע זרעך, ולא יבטל דבר שלא יסור מן הדברים אשר צוה בתורה. 
למרנן ורבנן חבורתא קדישתא דבארעא דישראל ודי בבבל הנה זאת התחינה הוסדה בבבל על כן מתורגמת, כמו שבחיה וקדיש. ועל תלמידי חכמים הבונים העולם מבקשין תחילה, כמו ברפאינו כמאן מצלינן אקצירי ואמריעי, מאן מריעי רבנן שממיתין עצמן על התורה והם חולים. לרישי כלי ראשי דרשות, לפי שכתוב בלוחות ויתן אל משה ככלותו, ככלתו כתיב נקרא כלה, ריש כלה ראש הדרשה. ולרישי גלוותא ראשי גאונים שבגלות. ולדייני דבבא שופטים אשר בכל שער ושער. ולכל תלמידהון תלמידיהם, ולכל תלמידי תלמידהון ולכל מאן דעסקין באורייתא שעוסקין בתורה. 
מלכא דעלמא יפיש חייהון ויסגי יומיהון ויתן ארכא לשניהון מלך העולם ירבה חייהם ויאריך ימיהם ויאריך שנותיהם. יפיש א' ויסגי ב' ויתן ארכא ג', כנגד הללי נפשי א', אהללה (את) ה' בחיי ב', אזמרה לאלהי בעודי ג', וכן שהחיינו א' וקיימנו ב' והגיענו ג'. ויתפרקון וישתזבון ויגאלו וימלטו. מכל עקא מכל צרה. ומכל מרעין בישין ומכל תחלאים רעים. מרן דבשמיא יהא בסעדהון כל זמן ועידן ונאמר אמן אדונינו שבשמים יהא בעזרתם כל זמן ועת. 
יקום פורקן משמיא וכו' עד מפיתגמי אורייתא לכל קהלא קדישא הדין רברביא עם זעירא כל הקהל הזה הגדולים עם הקטנים, וכתי' כי כל העדה כולם קדושים. מלכא דעלמא יפיש חייכון הכל יאמר (כם) כאדם המדבר אליהם. 
הרוצה לקדש החודש אומר מי שעשה ניסים לאבותינו וגאל אותם מעבדות לחירות הוא יגאל אותנו ויקבץ נדחינו מארבע כנפות הארץ חברים כל ישראל ונאמר אמן פי' הקב"ה שעשה ניסים [עמוד תקסב] לאבותינו במצרים וגאל אותם מבית עבדים לחירות הוא יגאל אותנו, ויקבץ כמו (ו)נדחי ישראל יכנס, ובאו האובדים והנידחים צאן נידחה קראו למו, וכתיב כל ישראל חב(י)רים, כלומר יקבץ על יד על יד ויוליכנו לעיר קדשו. מי שעשה נסים עד אמן כ"א תיבות, כמנין אהי"ה, וכמנין א"ך טוב לישראל. ראש חודש פלוני ביום פלוני יחדשהו הקב"ה לששון ולשמחה עלינו ועל כל ישראל ונאמר אמן מה שמקדשין בבית הכנסת תמור' קידוש בית דין. מן יחדשהו עד ונאמר אמן י"ב תיבות, כנגד י"ב חדשים. וכן תיקנו בראשי חדשים לטובה א', ולברכה ב', לששון ג', ולשמחה ד', לישועה ה', ולנחמה ו', לפרנסה ז', ולכלכלה ח', לחיים ט', ולשלום י', למחילת חטא י"א, ולסליחת עון י"ב. 
ויפתח החזן בקול רם אשרי יושבי ביתך עוד יהללוך סלה אשרי העם היושבים בבית קודשיך וקורין בתורתך ומהללין לך, על כן יזכו עוד לעתיד לבא יהללוך סלה, דכתיב ירננו על משכבותם, רוממות אל בגרונם. 
ויסיימו הקהל את התהילה עד הללויה, ועומד החזן ויאמר בקול רם: יהללו את שם ה' כי נשגב שמו לבדו, ועונין הקהל הודו על ארץ ושמים וירם קרן לעמו תהילה לכל חסידיו לבני ישראל עם קרובו הללויה, פי' יהללו את שם ה' הנכבד, כי נערץ ונשגב שמו המיוחד ונכבד. נשגב לבדו, ה' אחד ושמו [עמוד תקסג] אחד. הודו על ארץ, מלא כל הארץ כבודו. ושמים, כסה שמים הודו. וירם קרן לעמו, תרוממנה קרנות צדיק(ים). תהילה לכל חסידיו ההולכים בדרכיו, לבני ישראל שהם עם קרובו הקרובים אליו, דכתיב למען אחי ורעי, פתחי לי אחותי רעייתי, בנים אתם לה'. 
מן יהללו עד י-ה כ"ד תיבות, כנגד כ"ד ספרים, כ"ד דברים אמר שלמה בתפילתו. ואומר לאחר שהלבישו התורה, הודו על ארץ ושמים על שם הוד והדר לבשת. ומחזיר ספר תורה למקומו לארון הקודש. 

פירושי סידור התפילה לרוקח [צט] תפילת מוסף 
========================================= 
[צט] תפילת מוסף 
תכנת שבת עשית את השבת במערכת, בלשון לעז טואטיירי"ש שבת, שתיכנת אותו. רצית קורבנותיה כל קורבנות שבת באים לרצון שלא נאמר בהם ושעיר עזים אחד לחטאת, לפי שהשבת מוחל על הכל דכתיב כל שומר שבת מחללו מחול לו. ובאים לרצון קרבנותיה דכתיב מחלליה מות יומת, בשאר מלאכות או אינו אפילו בקרבנות ת"ל וביום השבת שני כבשים, הרי שרוצה בקרבנות שהתיר הבערה שהיא אב מלאכה ושחיטת המוסף. 
צוית פירושיה צוית קרבנותיה עם המפורשים שני כבשים בני שנה תמימים. עם סידורי נסכיה אעפ"י שאין הנסכים מפורשים אצל שבת, מכל מקום צוית הקרבן עם סדור נסכים האמורים בשלח לך אנשים. מענגיה לעולם כבוד ינחלו דכתיב והאכלתיך נחלת יעקב אביך, ואמרינן כל [עמוד תקסד] המענג את השבת זוכה לנחלה בלא מצרים, וכתיב וקראת לשבת עונג, כל דבר שהוא אוכל ברצון ואוכלו בשבת זהו עונג, ואפילו בראשי שומים, זהו מענגיה לעולם כבוד ינחלו לעתיד [לבוא]. אשרי העם שככה לו, ואם אוכל בשר שמן ולחם יפה ויין טוב בשבת ונהנה גופו בזה, יזכה לכבוד חכמים ינחלו רב טוב הצפון. זהו טועמיה חיים זכו הטועמים במאכלה יזכו לחיי עד. וגם האוהבים דבריה גדולה בחרו האוהבים דברי שבת יציאותיה ורשויותיה בזכות זה נגאלים, דכתיב ישמרו את שבתותי והביאותים אל הר קדשי. 
אז מסיני נצטוו עליה דכתיב זכור את יום השבת לקדשו, מחלליה מות יומת, זכור ושמור. ותצוינו ה' אלהינו להקריב בה קרבן מוסף שבת כראוי צויתנו להקריב בשבת קרבן מוסף תוספת על התמידין, כראוי הם ב' כבשים שהם מוסף מלבד עולת התמיד. 
יהי רצון מלפניך ה' אלהינו ואלהי אבותינו כלומר שיגולו מדת רחמיך על מדותיך של דין, זהו יהי רצון מלפניך שתעלינו בשמחה לארצינו לפי שארץ ישראל גבוהה מכל ארצות דכתיב וקמת ועלית, וכתיב אשר העלה ואשר הביא, לכך אומרים שתעלינו בשמחה לארצינו כדכתיב ושמחת עולם על ראשם, וכתיב בקול רינה ותודה המון חוגג. ותטעינו בגבולינו תטע אותנו כנטיעה שאינה נעקרת בגבול ארץ ישראל, כדכתיב ונטעתים על אדמתם. ושם נעשה לפניך את קרבנות חובותינו המוטלות עלינו. תמידין כסדרן כסדר האמורים בצו את בני ישראל. ומוספין כהילכתן כהילכות הסדורין בפינחס. 
ואת מוסף יום המנוח הזה נעשה ונקריב לפניך באהבה כמצות רצונך נקריב לפני כבודך באהבה כאשר ציויתנו. כמו שכתבת על ידי משה עבדך כאשר שמע הדיבר מפי כבודך אשר ראה באיספקלריא המאירה. 
[עמוד תקסה] כאמור וביום השבת שני כבשים בני שנה תמימים וביום השבת הוא הקדוש צוה להקריב ב' כבשים. ולא אמר אחד בבקר ואחד בערב כתמידי החול, לפי שאילו ב' כבשים עיקר היום הם, ואמר "וביום" להסכימו על ב' תמידים של חול. וביום השבת שני כבשים למוסף, בני שנה ולא יותר, תמימים ולא בעלי מומים. ושני עשרונים שיהיה לכל כבש וכבש עשרון אחד, סולת של חיטים היה, כדכתיב פסוק אחר סולת חיטים תעשה אותם, והיה מרוקד ומנופה. מנחה בלולה בשמן דורון היתה הסולת ומעורבת. בלולה, בלולה בשמן. ונסכו ניסוך יין, לא זכר שיעור השמן והיין, ידענו כי מנחתו ונסכו של כל כבש כמו התמידים. 
עולת שבת זהו עולת שבת ולא תקריב יותר כי אם ב' תמידים. בשבתו אע"פ שנמצא כל שומר שבת מחללו תקרב ב' למוסף. בשבתו, בכל שבת ושבת, כמו דבר יום ביומו, וכן עולת חודש בחודשו, לומר שאין להקריב לפניו ולאחריו יותר. עדיין לא הייתי יודע מתי יקריבם כי כל היום הוא שבת עד הערב, ופירש על עולת התמיד לימד כי הם לאחר עולת התמיד. על עולת התמיד, אחרי התמיד ישים עליה עולת השבת. ונסכה לא זכר מנחת תמיד כמו שזכר נסכו, כי מה שאמר על עולת התמיד ונסכו, כי אם עולת התמיד תבא המנחה, אשר היא ריח ניחוח כמו עולה. 
ישמחו במלכותך שומרי שבת לפי שכתוב וביום שמחתכם זה השבת, וכתיב ושמחתם, על כן אנו אומרים ישמחו לעתיד. במלכותך ישראל ששומרי שבת, וקוראי עונג שמענגין השבת בעידונים, כדכתיב וקראת לשבת עונג. עם מקדשי שביעי שמקדשין אותו בעצירת מלאכה, ובקידוש הבגדים ובאכילת עידונים ובקידוש היין. כולם ישבעו ויתענגו מטובך לעתיד. 
ובשביעי רצית בו לנוח בו, וקדשתו כדתיב ויקדש אותו כי בו שבת, וקדשתו במן שלא ירד בו. חמדת ימים אותו קראת דכתיב ויכל אלקים ביום השביעי, כמו כלתה נפשי לשון חימוד, כמו ותכל נפש דוד. [עמוד תקסו] זכר ליציאת מצרים כדכתיב בדברות שניות בשבת וזכרת כי עבד היית בארץ מצרים, וכן אומר בקידוש זכר ליציאת מצרים. 
תיכנת שבת הולך בתשר"ק על שם אשרקה להם ואקבצם, וכתיב כל שומר שבת מחללו, והביאותים אל הר קדשי, וקראת לשבת עונג והרכבתיך על במתי ארץ. [יש מוסיפין אז מ'סיני נ'צטוו צ'ווי פ'עליה כ'ראוי, בעבור שאמר בתשר"ק צפע"ס כ"ב אותיות, מוסיפין אותיות מנצפ"ך]. 
תיכנת עד גדולה בחרו הולך בענין אחד אבל אז מוסב לפנים, הרי כ"א תיבות בענין אחד, כנגד כ"א תיבות בוביום השבת שני כבשים, עולת שבת בשבתו, נגד כ"א בריות נבראו בו' ימים וינח בשביעי. 
בזו התפלה קכ"ג תיבות, כמו מן השמים מספרים כבוד אל עד צורי וגואלי קכ"ג תיבות, לומר לך שבת שקולה ככל התורה, ואותו מזמור מדבר מתורה. וכן קכ"ג תיבות בוהחכמה מאין תמצא, וכן קכ"ג תיבות בוהחכמה מאין תבא. וכן קכ"ג שנים למד אברהם תורה, שהרי בן נ"ב שנים היה כשלמד תורה וסימן ב"ן חכם ישמח אב, והוא חי קע"ה, תסיר מקע"ה נ"ב ישאר לך קכ"ג שנים. ויש אומרים קכ"ו תיבות [כתוב] בתיכנת שבת, כנגד קכ"ו אותיות מן תורת ה' (אמת) עד יחדיו, וכן משה היה בהר קכ"ו ימים עבור התורה, וסוף ה' חומשים עולה קכ"ו: במצרים' מסעיהם' סיני' ירחו' ישראל'. כנגד למאן דאמר קכ"ג כמו ויכלו עד לעשות ל"ה תיבות, ואתה תדבר אל בני ישראל אך [עמוד תקסז] את שבתותי עד וינפש פ"ח הרי קכ"ג. ועוד במזמור שיר ליום השבת עד ולא עולתה בו קי"ב תיבות, ושמרו בני ישראל את השבת י"א תיבות, הרי קכ"ג. ולמאן דאמר קכ"ו כמו מן ויאמר ה' אל משה לאמר ואתה תדבר אל בני ישראל לאמר אך את שבתותי עד ינפש צ"ג תיבות, ראו כי ה' נתן לכם השבת כ"ד תיבות, שמור את יום השבת ט' תיבות, הרי קכ"ו. 
תיכנת שבת א', ומוסף שבת ב', וביום השבת ג', עולת שבת ד', יום המנוח ה', מקדשי שביעי ו', ובשביעי רצית ז', הרי ד' שבת בתיכנת וב' שביעי וא' מנוח, כנגד בירמיה ד' פעמים יום השבת וב' לקדש יום השבת וא' וקדשת את יום השבת, ואילו הן ד' בלא קידוש: ואל תשאו משא ביום השבת א', ואל (תשאו) [תוציאו] משא מבתיכם ביום השבת ב', לבלתי הביא משא בשערי העיר הזאת ביום השבת ג', ולבלתי שאת משא ובא בשערי ירושלם ביום השבת ד'. הרי ד' בלא קידוש, וב' לקדש ולקדש את יום השבת א', ואם לא תשמעו אלי לקדש את יום השבת ב', וא' וקדשתם את יום השבת. ועוד באל אשר שבת ד' וב' וא', ואילו הן: ביום השביעי נתעלה א', שבח של יום השביעי ב', ויום שביעי משבח ג', עטה ליום המנוחה ד'. וב' שבת בלא קודש עונג קרא ליום השבת א', שיר ליום השבת ב', וא' ביום שבת קודש. ועוד ד' וב' וא', שבת מכל המעשים א', שבו שבת ב', ליום המנוחה ג', המנחיל מנוחה ד'. וב' עונג קרא ליום השבת א', שיר ליום השבת ב', וא' ביום שבת קודש. וכן בכי תשא ד' וב' וא', אך את שבתותי תשמורו א', ושמרתם את השבת ב', ושמרו בני ישראל את השבת ג', ושמרו בני ישראל את השבת ד'. וב' בלא שמירה כל העושה מלאכה ביום השבת א', לעשות את השבת ב', וא' וביום השביעי שבת שבתון. ובאלה שמות ד' לחם ב' הלחם וא' ולחם, ואילו הן: הנני ממטיר לכם לחם א', ובבוקר תשבעו לחם ב', לקטו לחם משנה ג', לחם יומים ד'. וב' הוא הלחם אשר נתן ה' א', למען יראו את הלחם ב', ולחם בבוקר לשבוע, לומר לך מחד (בשבירך) [שביך] לשבתיך, לכך ז' לחם. 
ועתה נכתוב בשער האחד ד' שבת בתיכנת שבת וג' בענין אחר, למאן דאמר ד' סעודות מד' שבת, ג' ביום ג' שבת בו וא' בלילה כנגד השבת, ולמאן דאמר ג' סעודות ב' ביום כנגד ב' שביעי וא' בלילה כנגד מנוח, בישעיה ב' שומר כנגד ב' סעודות ביום וא' שבתותי ישמורו כנגד סעוד(ו)ת הלילה, ולמאן דאמר ד' סעודות ב' שומר שבת וא' נגד שבתותי ישמורו לשון רבים הרי ד'. 
בתיכנת שבת ב' שביעי כנגד זכור שיש בו ב' שביעי, כי כל מעשה שבת כפול כמו שיסד אבא מרי הר"ר יב"ק הן מאכלו טוב לחם מש(ו)נה, [עמוד תקסח] שירו ומזמורו כפול ומשנה, דכתיב מזמור שיר ליום השבת טוב להודות לה' א' ולזמר ב', וכן ב' כבשים מוספי שבת שמירת שבת במעשה יד ורגל וא' בדיבור פה, כן בתיכנת ב' שביעי א' מנוח. וכן ב' שם והי' לה' לשם לאות עולם לא יכרת א', ונתתי להם בביתי ובחומותי יד ושם ב', וא' שם עולם אתן לו אשר לא יכרת. ב' לחמים לשבת, ב' תפילות לשבת שחרית, ב' פעמים קריאת התורה בשבת, ובפינחס במוסף שבת כתוב וביום השבת, עולת שבת, ובשבת ב' לעשות את השבת, לעשות את יום השבת, וב' אות היא ביני כת' משמיענו כתב ב' אותיות בשבת חייב חטאת, ובישעיה לאות עולם, פעמים באות אחת חייב כגון להשלים הספר או חסר אות או נוטריקון, לשם לאות שם משמעון ומשמואל, דן מדניאל, גד מגדיאל. זכור ושמור, זכור עשה, לא תעשה מלאכה, לקדשו ויקדשהו, לחם יומים, לחם משנה, כך כל מעשה שבת כפול ומשנה. 

פירושי סידור התפילה לרוקח [ק] קדושה של מוסף 
=========================================== 
[ק] קדושה של מוסף 
(סודות התפילה) 
כבודו מלא עולם י"ג תיבות נגד י"ג אש במשנה תורה. [כבודו מלא עולם עד יאמרו י"ג תיבות כנגד י"ג מיני צבע אש הוד שיש למעלה, ולכך י"ג אור פנים שיש בקרייה]. 
ממקומו י"ז תיבות נגד י"ז פעמים אלהי אברהם וכן אלהי יצחק בקריאה. ומה שאומרים בקדושה ראשונה ממקומך ובקדושה שניה ממקומו, לפי כשישראל מרבים בתפלה מתנשא ואין יודעין מקומו, ולכך כל קדושות יום הכיפורים ממקומו. 
אחד הוא אלהינו י"ט תיבות נגד י"ט תיבות שוש אשיש, וכן בחסדי ה' אזכיר י"ט תיבות. אדיר אדירנו כ"ב תיבות נגד כ"ב אותיות ונשמחה בך, אנוש בגי' ז"ה מש"ה. 
רצה במנוחתינו. קדושה. כבודו מלא עולם הבורא מלא כל העולמות, ושכינת כבודו מלא כל הארץ. אלקי"ם יה מל"א, סוד מתוק, כבודו מלא עולם כי הוא ממלא י' הקצוות שמים וארץ זה הוא מעלה ומטה וד' רוחות ברום ותחת, [עמוד תקסט] על כן פתח התורה אנכ"י מלא י', י-ה-ו-ה כבוד שכינתו מלא עולם. משרתיו שואלים זה לזה איה מקום כבודו והלא לא נודע וכשיום אחד ישאלו ולא ידעו כלום למה ישאלו יותר, ועוד למה לא ידע והלא מדבר עמהם. אלא מדבר לעליונים כזה שמדבר דרך הקנה והשומע נראה לו כאילו עומד אצלו, וג' שעות טס באותם עולמות, ושואלים איה מקום כבודו טס שם לאותם מלאכים שיודעים דעת עליון, כמו לבוש הבדים והתוית תו על מצחות האנשים ולא הוצרך להזכיר שמם, ושואלים לאיזה רוח טס שישתחוו שם, וצבא השמים לך משתחוים. 
משרתיו הם השרפים שעולים עד כס היקר, וכת' משרתיו אש לוהט, שואלים זה מזה איה מקום כבודו איה מקום קביעות הוד הבוהק, כי בכל הוא ואין דבר שאינו בו, ולא זה וזה שיש בהם רוח חיים לידע אנה הוא, על כן מתבהלים ומזיעין ומתעלפין וכורעין ומשתחוין ומורידין עטרת הוד מראשיהם ומניחין אותו על קרקע ערבות המישור ואומרין באימה קדוש קדוש קדוש, ומיד שמסיימין מלא כל הארץ כבודו עונים האופנים בהתרעשם, לעומתם לעומת הקול ברוך יאמרו. ועוד בכל דיבור ודיבור שיוצא מפי הכבוד נברא בו מלאך, ואל תתמה שהרי בכל דיבור ודיבור שיוצא מפי מלאך אומר בפסיקתא שכמה נהרות אש (מ)[ו]לפידי גחל יוצאין מפיהם, ראה באיוב גבי לויתן מפיו גחלים תלהט, הנה תנינים אנו רואין שמשליכין אש מפיהם, אף כל שכן וכל שכן הכבוד הגדול והנכבד. ועתה שואלים המשרתים לפניו כגון מיכאל השר הגדול וחביריו שואלים למלאך הנברא איה מקום כבודו שיצאת מדיבורו, והוא משיב כברק הייתי שמלהיב לפי שעה, ועב הענן הוליכני ממקומו פניתי לכאן ולכאן ולא מצאתיו, כי כן המידה, המשרתים ההדורים העומדים על כסא הכבוד והניצבים על גלגלי המרכבה, כסא הכבוד מאיר עליהם כסא מרכבה עוטף אותם, העומדים לימין חוזרים לשמאל לשמאל חוזרין לימין, לפנים חוזרים לאחור לאחור אין חוזרין לפנים, מיד מרתיעין [עמוד תקע] ורועדין ונופלין בגהר על ערבות ואומרים באימה קק"ק, לעומת קולם האופנים מתרעשין ומרקידין והחיות נוהמות ואומרין כולם ברעש ברוך. 
י"ג תיבות בזה כבודו עד יאמרו, כנגד י"ג מיני צבע אש הוד שיש למעלה והראה הקב"ה כולם למשה על זה נאמר בכל ביתי נאמן הוא, אילו הן: ותקרבון ותעמדון תחת ההר וההר בוער באש א', וידבר ה' אליכם מתוך האש ב', ביום דבר ה' אליכם בחורב מתוך האש ג', מדבר מתוך האש ד', הראך את אשו הגדולה ה', שמעת מתוך האש ו', דבר ה' עמכם בהר מתוך האש ז', כי יראתם מפני האש ח', בהר מתוך האש ט', את הקול מתוך האש י', ואת קולו שמענו מתוך האש י"א, כי תאכלנו האש הגדולה י"ב, אלקים מדבר מתוך האש י"ג. אש אוכלה אינו בכלל. ואם לא תחשוב בוער באש ואשו הגדולה חשוב ב' מתוך האש במקומן, הרי י"ג מתוך האש והוא אש צח ואור. לכן י"ג אור פנים בקרייה: יאר ה' פניו אליך ויחונך א', האירה פניך על עבדיך הושיעהו כחסדך ב', כי לא בחרבם ירשו ארץ וזרועם לא הושיעה למו כי ימינך וזרועך ואור פניך כי רציתם ג', אלקים יחוננו ויברכנו יאר פניו אתנו סלה ד', אלהים השיבנו והאר פניך ונושעה ה', אלקים [צבאות] השיבנו והאר פניך ונושעה ו', ה' אלקים צבאות השיבנו והאר פניך ונושעה ז', אשרי העם יודעי תרועה ה' באור פניך יהלכון ח', שתה עוונותינו לנגדך עלומינו למאור פניך ט', פניך האר בעבדך ולמדינו את חוקיך י', רבים אומרים מי יראינו טוב נסה עלינו אור פניך ה' י"א, באור פני מלך חיים ורצונו כעב מלקוש י"ב, ועתה שמע אלהינו אל תפילת עבדך ותחנוניו והאר פניך אל מקדשיך השמם למען ה' י"ג. כנגדן נאמר באבות מראה ומחזה י"ג, אילו הן: וירא ה' אל אברם א', הנראה אלי שם ב', במחזה לאמר ג', בן תשעים ותשע שנים וירא ד', וירא אליו ה' באלוני ממרא ה', וירא אליו ויאמר ו', וירא אליו ה' בלילה ז', מזבח לאל הנראה אליך ח', וירא אלהים אל יעקב ט', (אל) [ל]ישראל במראות הלילה י', י"א, אל שדי נראה אלי בלוז י"ב, וארא אל אברהם ואל יצחק ואל יעקב י"ג, לכך אמר שלמה במלכים י"ג שמיעות. ומפני שיש י"ג אש ואור עניינים למעלה נתן לישראל עמו כנגדן ביום ראשון ורביעי י"ג לשון אור, כנגד יעקב וי"ב שבטים שהם בכסא, נגדם י"ג חופות לכל [עמוד תקעא] צדיק יש בגן, כנגדן שבעה רקיעים וביניהן ו' אוירים הרי י"ג והוא ממלא כולם, לכך י"ג תיבות מן כבודו עד יאמרו. 
ומתחיל בכבודו לפי כשישראל אומרים שירות וקדושות הרבה הכבוד מתעלה, דכתיב כבוד מלכותך יאמרו ולעיל וחסידיך יברכוך, לכך במוסף שבת ובכל קדושות יום הכפורים מתחילים כבודו, ועל כן שואלים איה מקום כבודו מיד החיות לעומתם ברוך יאמרו. [ט"א, אם ישאל מיכאל לגבריאל איה מקום כבודו, הוא יענה לו איני יודע כמוך ומה אתה שואל ממני, דכתי' ברוך כבוד ה' ממקומו. א"כ ממי שואלין, אלא שואלים ממלאכים שנבראים מדברו של הק', כמו שאחז"ל כל דבור ודבור שיוצא מפי' הק' נברא בו מלאך, מהם שואלים איה מקום כבודו שניתן לו שבח לפי אותו מקום כבודו, והם עונין ברוך כבוד ה' ממקומו, מיד כשפרשנו ממנו לא ידענו היאך כבודו]. 
ברוך כבוד ה' ממקומו ברוך כבוד הנכבד ממקום שהכבוד עליו. ממקומו הוא יפן ברחמים ממקום מושב הדרו הוא יפן עלינו ברחמים. ויחון עם המייחדים שמו ויחון בתפילתינו יחון עם ישראל המייחדים שמו הנכבד. ערב ובוקר לעת ערב ולעת בוקר בשכבם ובקימתם. בכל יום תמיד פעמים באהבה שמע אומרים בכל יום ויום זהו תמיד, שתי פעמים באהבה מייחדים כדכתיב את ה' האמרת, חטבת, ואהבת את ה' אלהיך. 
ובתוך הקדושה אנו אומרים יפן ברחמיו, לפי שאומ' בספר היכלות בפרק י"ב מבטלי גזירה מפירי שבועה מעבירי חימה משיבי קנאה מזכירי אהבה אהבתו של אברהם לפני מלכם, כשהיו רואין אותו שהוא כועס על בניו מה הן עושין, מחבטין כתריהן ומתירין את מתניהם ומכין על ראשם ונופלין על פניהם, ואומרים התר התר יוצר בראשית, סלח סלח אביר יעקב, מחול מחול קדוש ישראל, כי אדיר מלכם אתה. מלך נורא מלך מבוהל מלך יקר מלך נכבד, למה לך איבה עם זרע אברהם, למה לך קנאה עם זרע יצחק, למה לך תחרות עם זרע יעקב, כי קניין שמים וארץ קראת אותם, על כן אנו אומרים בקדושה תפילה זו. ממקומו עד שמע אומרים י"ז תיבות, כנגד ותשאני רוח ואשמע אחרי קול י"א תיבות, שמע ישראל ו' תיבות, הרי י"ז תיבות. וכנגד י"ז פעמים אלקי יעקב בקרייה וי"ז פעמים אלקי אברהם. 
ומה שאומרים ממקומך בקדושה ראשונה אבל בקדושה שניה ממקומו, לפי כשישראל אומרים שירות הרבה הכסא מתרומם ומתנשא ואין יודעין מקומו, זהו ממקומו, לכך כל קדושות יום הכפורים אומר ממקומו. 
[עמוד תקעב] שמע ישראל ה' אלהינו ה' אחד דע כי זה השם אחד, והפסוק שאומר ביום ההוא יהיה ה' אחד על מחשבת בני אדם, לפי שכל העולם ידברו שפה אחת, על כן יהיה השם אחד. 
אחד הוא אלהינו כי אין אחר מלבדו והוא וכבודו אחד. הוא אבינו שהוליכנו ונשא אותנו כאב את בנו, על כן נאהבנו. בכל הלב היא "הדעת" רוח המשכלת והיא מרכבת הראשונה, ובכל הנפש היא "הרוח" שהיא גיו והיא המתאוה ונחה בכבד. הוא מלכינו הממליך מלכים ומולך עלינו, כאשר העידו אבותינו ה' ימלוך לעולם ועד על בנינו ועל דורותינו. הוא מושיענו עם נושע בה', כאשר הושיענו מיד כל הקמים עלינו. 
והוא ישמיענו ברחמיו שנית ישמיע לנו ברחמיו הגדולים. שנית, כאשר עשה כבר כמה פעמים. ברחמיו, על שם וברחמים גדולים אקבצך, שנית יוסיף ה' שנית ידו. לעיני כל חי ישמיענו. להיות לכם לאלהים אקבץ אתכם, כדכתיב ביחזקאל ואני ה' אהיה להם לאלהים ועבדי דוד נשיא בתוכם אני ה' דברתי. 
אחד הוא אלהינו עד לאלהים י"ט תיבות, כנגד י"ט תיבות שבפסוק שוש אשיש בה', וי"ט תיבות בחסדי ה' אזכיר תהלות ה'. הוא אלהינו א' אבינו ב' מלכינו ג' מושיענו ד', כנגד ד' מלכיות שיצילנו, וכנגדן ד' הודו בהלל הגדול. 
אני ה' אלהיכם במדרש אני ה' אלהיכם אשר הוצאתי אתכם מארץ מצרים להיות לכם לאלהים אני ה' אלהיכם, למה התחיל הפסוק אני ה' אלהיכם וסיים אני ה' אלהיכם, אלא אמר הקב"ה אני ה' אלהיכם אשר כבר הוצאתי אתכם מכור הברזל, אני ה' אלהיכם אשר אעלה אתכם מכל הארצות לארץ ישראל בגלות אדום, זהו להיות לכם לאלהים, אני ה' אלהיכם יהיה לעתיד כמו במצרים, זהו כימי צאתך מארץ מצרים אראנו נפלאות, וכתיב כשמע מצרים יחילו כשמע צור. 
ובדברי קדשך כתוב לאמר דברי קדשך הוא תהילים, שיסד דוד המשורר בכל עוז. ימלוך ה' לעולם כי לא יגלו עוד כדכתיב והצלתים מיד העובדים בהם, ולא יהיו עוד בז לגוים, ולא ישאו עוד כלימת הגוים, וכתיב והיתה לה' המלוכה. אלהיך ציון לדור ודור ישכון בתוכך הללויה. 
בראש השנה וביום כפורים אומרים אני ה' אלהיכם אדיר אדירינו ה' אדונינו על שם שהוא אדיר בקודש ואדיר במשפט, ה' אדונינו תנה הודך על [עמוד תקעג] השמים, ה' שם הנכבד והנורא הוא אדונינו ובו אנו בוטחים. מה אדיר שמך בכל הארץ (כמו) [כמה] חזק ומאודר שמך הקדוש בכל יושבי הארץ, וגם לעתיד ולעובדו שכם אחד, והיה ה' למלך על כל הארץ, ויראה כבוד מלכותו בנקמת אדום וקיום מלכותו על כל עם הארץ. ביום ההוא יהיה ה' אחד הוא בורא כל, ה' שם העצם ושמו אחד, כבודו לאחר לא יתן, ויקראו כולם שמו המיוחד הקדוש. 
אדיר עד אחד כ"ב תיבות זהו נגילה ונשמחה ב"ך כ"ב אותיות התורה, ועוד ה' אדונינו תנה הודך על השמים, אמרו המלאכים בהר סיני כדאמרינן במסכת שבת שלא רצו שיוריד משה הוד התורה למטה ואמרו תנה הודך על השמים, לכך מה אדיר שמך כל הארץ, תקח מ' של מה ותסיר א' של אדיר ותקח ש' של שמך ותסיר ב' של בכל תקח ה' של הארץ, הרי מש"ה ובין שמו א"ב, על שם כשהלך אחר כ"ב אותיות א"ב מה אנוש כי תזכרנו, אנוש בגימ' ז"ה מש"ה, מה אנוש בגימ' ב"ן עמר"ם. 
שמעתי שאין אומרים אדיר אדירנו כי אם בראש השנה וביום הכפורים בקדושה, אבל במגנצא אומרים אותו בכל יום טוב בקול רם בכוונה בניגון טוב. 


 *   *   *   *   *   *   *   *   *   *   *   *   *   * 
פירושי סידור התפילה לרוקח [קא] אין כאלהינו - פיטום הקטורת 
========================================================= 
[קא] אין כאלהינו - פיטום הקטורת 
(סודות התפילה) 
אין כאלהינו הצרי והציפורן עד כרשינא י"א סמנין נאמרו למשה קח לך סמים נטף ושחלת והלבנה סמים ולבנה זכה מר דרור וקינמון בושם וקנה בשמים הרי י"א. 
אין כאלוהינו אין כאדונינו אין כמלכינו אין כמושיענו ד', כנגד שמים וארץ ומים ורוח, הרי ד' בריאות. וד' שירות אילו כנגדן, אין כאלהינו א' מי כאלהינו ב' נודה לאלהינו ג' ברוך אלהינו ד'. 
אתה הוא אלהינו הרי א' של אין, מ' של מי, נ' של נודה, הרי אמ"ן, ואחר כך ברוך ואחר כך אתה הוא, הרי אמ"ן ברו"ך את"ה הו"א, לפי שאין מברכין כל כך ברכות בשבת כמו בחול שהרי אין מתפללין י"ח ברכות, לכך תיקנו לומר אמן ברוך אתה הוא. ואע"פ שבכל יום צריך לאומרו שהרי בכל [עמוד תקעד] יום מקריבין הקטורת, מיהו רגילין לאומרו בכל שבת ויום טוב. אין כאלקינו א', מי ב', נודה ג', ברוך ד', אתה הוא ה', כנגד לך ה' הגדולה א', והגבורה ב', והתפארת ג', והנצח ד', וההוד, הרי ה' שבחות. 
אתה הוא שהקטירו אבותינו לפניך את קטורת הסמים שהיו מקטירין לפניך קטורת הסמים. 
פיטום הקטורת אסיפת הקטורת ותיקונו מבשמים אילו. הצרי צרי מפרש לקמן שאינו אלא שרף מעצי הקטף כדמתרגמינן צרי קטף, וקרי ליה נטף על שם שנוטף מן האילן כדכתיב נטף ושחלת וחלבנה, נט"ף ושחל"ת וחלבנ"ה בגימ' בכ"ל אח"ד יה"י שבעי"ם מנ"ה משק"ל, לכך בשיר השירים הזכיר גבי בשמים ד' פעמים "עם", שלחייך פרדס רימונים א', "עם" פרי מגדים ב', כפרים ג', "עם" נרדים ד', נרד ה', וכרכום ו', קנה ז', וקנמון ח', "עם" כל עצי לבונה ט', מר י', ואהלות "עם" כל ראשי בשמים [י"א], על שם ע"ם ע' מנים עי"ן מ' אותיות ע' מנים. נטף היינו צרי, ואותו אילן ששמו קטף אינו טוען פרי לעולם אלא שרף, היינו דאמ' יש לקטף שביעית. 
הצפורן שחלת הוא צפורן כתרגומ' טופרא, על שם שהיא חלקה כציפורן ולבנה. החלבנה בלע"ז גלבנא, ויש לועזין גלש, וריחו רע. מיכן פושעים החוזרים בתשובה אע"פ שהסריחו, שריחם ערב לפני קונם בכל הבשמים, מן התורה דכתיב וירח את ריח בגדיו, וגם חלבנה עם הבשמים מן הנביאים דכתיב שלום שלום לרחוק ולקרוב, וכתי' כל חטאיו אשר חטא לא תזכרנה לו [משפט] וצדקה עשה, מן הכתובים דכתיב כל בגדותיך, מיכן אמרינן כל תענית שאין פושעי בו תשובה לא שמיה תענית. והלבונה לועזין ווירו"ך. 
[עמוד תקעה] משקל שבעים שבעים מנה כל אחד משקלו ע' מנה, הרי אילו ד' מינים משקלן ר"פ מנים. 
מור לועזין מיר"א, וקציעה זו קידה, כדמתרגמינן וקציעתא. שיבולת נרד שיבולת של נרד, ולועזין אותו נושפי"ל, ויש לועזין איוב"א. וכרכום בלע"ז קרוו"א, משקל ששה עשר ששה עשר מנה כל אחד משקלו י"ו מנים, הרי אילו ד' מינין משקלם ס"ד מנים. 
הקושט שנים עשר אותו הבושם ששמו קושט היה י"ב מנים, וקילופה שלשה וקינמון תשעה קילופין קליפת הבושם, קינמון צינמין. בורית כרשינא תשעת קבין בורין לועזין שוו"ן הבא ממקום ששמו כרשינא, ויש אומרים בורית עשב ספינד"א, ויש אומרים בורית שוון שעושין מכרשינין ששמו וויני"ש. יין קפריסין יין שעושין מן הפרי שעושין ששמו קפריס כדאמרינן במסכת ברכות הקפריסין והאביונות, ויש אומרים יין הבא מאותו מקום ששמו קפריס. סאין תלת וקבין תלתא. אם אין לו יין קפריסין מביא חמר חיוריין עתיק מביא יין ממקום ששמו חיוריין, ויש אומרים יין לבן ואינו לבן. עתיק, ישן כתרגומ'. 
מלח סדומית רובע כלומר רובע הקב. מעלה עשן כל שהוא עשב ששמו מעלה עשן שהוא מתמר ועולה כמקל. ר' נתן אומר אף כפת הירדן כל שהו[א] הגדל בשפת הירדן, שפת הים תרגומ' כיף ימא. 
אם נתן בה דבש פסלה כדכתיב כי כל שאור וכל דבר לא תקטירו. ואם חיסר מכל סממניה חייב מיתה כדכתיב וכסה ענן הקטורת, כלומר שיכסה הענן של קטורת המתוקן כהילכתן מכל סממנים הללו, הא חיסר אפילו אחת חייב מיתה. ועוד דכת' בזאת יבא אהרן אל הקודש, כדמפרש במסכת יומא בכל מה האמור בענין הקטורת המתוקן מכל י"א סממנין ובפר בן בקר, ואם חסר אחת מכל סממניה חייב מיתה, מישתכח דלעיל בביאה ריקנית. ועוד אמרינן ביומא ונתן את הקטורת על האש שלא יתקן מבחוץ [עמוד תקעו] ויכניס, אם כן למה נאמר כי בענן, שצריך מעלה עשן שנ' וכסה ענן הקטורת, הא אם חיסר מעלה עשן או אחת מכל סממניה חייב מיתה. 
רשב"ג אומר הצרי אינו אלא שרף [הנוטף] מעצי הקטף צרי הוא נטף שנוטף מאילן קטף, ואותו אילן ששמו קטף אינו טוען פירות לעולם. בורית כרשינא ששפין בו את הצפורן כדי שתהא נאה וחלקה היא. יין קפריסין ששורין בו את הצפורן כדי שתהא עזה שתהא לבנה ביותר כמו עזה כשלג. גירסא ירושלמי תני מפני שהיא עזה, כלומר הצפורן עזה וצריך להשרותה ביין ליתן בה רי(ו)ח. 
והלא מי רגלים יפין לה לשרות בהן את הצפורן, אלא שאין מכניסין מי רגלים בעזרה לא גרסי' מפני הכבוד לא צריך, ואית דגרסי "במקדש", שהקטורת לא היו מתקנין אותו אלא במקדש כדאמרינן כל מעשיה לא היו אלא בקודש, כלומר במקדש. ויש אומרים מימי רגלים מעיין אחד היה בעזרה ששם היו כהנים רוחצים את רגליהם. יומא ירושלמי והלא של מימי רגלים היה יפה לה מן הכל, אלא שאין מכניסין ריח רע בעזרה מפני הכבוד. 
הכי תנינן בברייתא הקטורת היתה נעשית שס"ח מנים, דהכי סליק חושבנא דהנהו מנים דינרי, ומן בורית כרשינא ואילך לא קא חשיב, דבורית כרשינא לא הוה בושם אלא עשב בעלמא הוא לשפות בו את הצפורן, הכי נמי יין קפריסין אינה באה אלא לשפות בה את הצפורן, אלא לא קא חשיב לה. ומלח סדומית כיון דאינו אלא רובע הקב, לכך לא חשיבה ליה. ובכל יום ויום היה מקטיר מנה כמו בכל יום ועוד היה חצי מנה פחות דבר מועט למלא חופניו. ולסדר שאנו קובעין החדשים לשנת הלבנה עולה הקטורת לשנ"ה מנים מנה אחת בכל יום ויום, וחצי מנה עוד בכל יום הכפורים למלא חפניו, נשארין י"ב מנים וחצי שהוא מותר הקטורת הניתנין לאומנין בשכרן, כדתנן [עמוד תקעז] מותר הקטורת מה היו עושין בה וכו', כדכתיב זאת עולת חודש בחדשו, חדש והבא קרבן מתרומה חדשה, והקטורת נמי לא בא אלא מתרומה חדשה, כלומר חודש שקלים, דמראש חודש ואילך לא היו קונים תמימין אלא מתרומה חדשה, ושס"ה מנים כולם היו מפטמים ביחד. וי"ב מנים וחצי שהוא מותר הקטורת ישנה מה היו עושין בה, מחללין אותה על מעות האומנין, דגמרינן בונין בחול ואחר כך במקדש, כלומר שהיו בונין האומנין משלהם כדאמרינן במעילה דילמא גנו בטולא ומיתקני ואחר כך מקדישין החומה, שנותנין שכר לאומנין ממעות הלישכה. ואומר יצאו מעות הללו לחולין ויכנס מניין זה בקדושה בתחתיהן, ושוב היו מתחללין מותר הקטורת על אותן מעות, לפי שאין הקדש מתחלל אלא על המעות, ואומר תצא קטורת זה לחולין ויכנסו המעות הללו בקדושתן, ואותן מעות היו נותנין לבית גרמו ולבית אבטינס שהיו בקיאין במעשה הקטורת וכך מצאתי במסכת שקלים, ושוב היו לוקחין מותר הקטורת מתרומה חדשה, ובמסכת מעילה בפרק וולד חטאת מפרש טעמא מאי. 
והאי דתנן בברייתא אחריתי אחת לע"ב היה הקטורת נעשית לחצאין, כלומר שאין צריך לפטם בשנת ע"ג אלא לחצי שנה, הללו שנים של שנות החמה הן כל שנה ושנה שס"ה ימים, הללו ע' שנות הלבנה עם עיבוריהן עולין לע' שנות החמה. והא דקתני לחצאין לאו דוקא, דליכא מן המותרות ד' מנים וחצי שיהיו ספק לחצי שנה, אלא משום דדבר מועט הוא לא דייק ליה. 
הצרי והצפורן עד בורית כרשינא י"א סממנים הם שנאמרו לו למשה בסיני, ומפקינן להו מהא קרא דכתיב קח לך סמים נטף ושחלת וחלבנה סמים ולבונה זכה מר דרור וקנמון בשם וקנה בושם הרי י"א, לכך בפסוק והקטורת אשר תעשה י"א תיבות. וכולן רמזן שלמה בשיר השירים מקוטרת מור ולבונה, כתמרות עשן הוא מעלה עשן. 
שלחי"ך מנים היו, הצרי והצפורן החלבנה והלבונה משקל ע"ע מנה הם פ"ר מנים, מר וקציעה שיבולת נרד וכרכום משקל י"ו מנה הרי ד"ס מנים, זהו שלחי"ך פרד"ס. קושט י"ב קילופה ג' וקינמון ט' הרי כ"ד, מחליף אילו ראשי אותיות בא"ת ב"ש יהיו כ"ד, שלחייך פרדס רימונים עם פרי, שפרע"פ א"ת ב"ש בוגז"ו בגימ' כ"ד. פרדס רימונים עם פרי סופן סממ"י זהו סמי"ם, סמים בגימ' [עמוד תקעח] מני"ן. ואע"פ שקנה וקינמון לשמן המשחה בא ולא מצינו בפסוק שבא לקטורת, לכך כתיב בשמים לשמן המשחה ולקטורת הסמים, ידעת מה שבא לשמן המשחה בא כמו כן לקטורת. 
צרי צפורן חלבנה לבונה כל אילו ד' בא כל אחד ע' מנה, לכך ד' "עם" רמז לע' מנה: ע"ם פרי ע"ם נרדים ע"ם כל עצי ע"ם כל ראשי בשמים, ע"ם ע' מנים, עם במילוי כך עי"ן מ"ם הם אותיות ע' מנים. 
הלבנה ריחו רע ובא עם הבשמים להראות פושעי ישראל אשר שבו מפשעם באו עם צדיקי עולם, זהו קציעות כל בגדותיך, שלום שלום לרחוק ולקרוב. 
השיר שהיו הלוים אומרים בבית המקדש ביום הראשון היו אומרים לה' הארץ ומלואה תבל ויושבי בה, על שם שקנה עולמו, כי הכל מודים שלא נברא ביום הראשון כלום והיה ה' אחד ושמו אחד, לכך סיים פרשה ראשונה יום אחד ולא אמר יום ראשון. וקנה עולמו והקנהו לאדם זהו לה' הארץ ומלואה, וכל אשר בארץ היא מליאה. תבל היא עיקר הארץ, ישפט תבל בצדק, ונקראת "תבל" שיש בה כמה תבלין אדם ובריות, ויושבי בה הם הבריאות. 
בשיני היו אומרים גדול ה' ומהולל מאד בעיר אלהינו הר קדשו, על שם שחילק מעשיו ברקיע בתוך המים והוא המבדיל בין הקודש ובין החול. חלק מעשיו ומלך עליהם זהו גדול ה' ומהולל מאד, הראה גודלו וחלק מעשיו ואז המליכוהו הכל, אדיר במרום ה', מעשה ידיו מגיד הרקיע, והוא מהולל בפי כל ואעפי"כ בעיר ציון הר קדשו עיקר מהללו. 
בשלישי היו אומרים אלהים ניצב בעדת אל בקרב אלהים ישפוט, על שם שגילה הארץ ועשה מקום לעדתו שהרי צוה יקוו המים, וכשעלו המים [עמוד תקעט] הזידונים ורצו לעלות על הרקיע אצל מים העליונים, דרך על במותי ים ושפטם, ובכו המים התחתונים ונקראו מים הבוכים, וכל הארץ עליהם ככיסוי לכלי, ולויתן בתוך מי הבוכים כדג קטן בים הגדול מפני שהם מים שאין להם סוף. 
ברביעי היו אומרים אל נקמות ה' אל נקמות הופיע, על שם שעתיד לעשות נקמה בעובדי חמה ולבנה כדכתיב וחפרה הלבנה ובושה החמה. הופיע לשון גילוי הוא, ולעתיד יוציא חמה מנרתיקה ולהט אותם היום הבא, אבל לצדיקים שמש צדקה ומרפא בטלי אור. 
בחמישי היו אומרים הרנינו לאלהים עוזינו הריעו לאלהי יעקב, על שם שבו נבראו עופות שכתוב בהם כנף רננים נעלסה, ובו נבראו דגים ולויתן, בצוארו ילין עוז שמספר עוז בוראו, זהו הרנינו לשון רנן השמעת קול. לאלהים עוזינו שהוא חוזק שלנו, הריע כמו כן לשון השמעת קול. 
בשישי היו אומרים ה' מלך גיאות לבש לבש ה' עוז התאזר אף תיכון תבל בל תמוט, על שם שגמר את כל מעשיו וישב ברום עולם ומלך על כל העולם כולו, זהו ה' מלך גיאות לבש, ונתאזר בעוזו ותיכן בתבל בל תימוט ממקומו ומלך עליהם. 
בשבת היו אומרים מזמור שיר ליום השבת מזמור שיר לעתיד לבא ליום שכולו שבת מנוחה לחי עולמים, על שם שנח ממלאכתו בשבת, והוא אות ודוגמא לעתיד, שאין בו לא יגיעה ולא שום דבר כי אם מנוחה, וצדיקים יושבים ועטרותיהם בראשיהם ושמחת עולם על ראשם. 
[עמוד תקפ] אמר ר' אלעזר א"ר חנינא תלמידי חכמים מרבים שלום בעולם שנאמר בזכותם, כל בנייך לימודי ה' אל תיקרי בניך אלא בונייך הם תלמידי חכמים הבונים הליכות עולם. לימודי ה', המלומדין בתורתך על כן ורב שלום בניך. שלום רב לאוהבי תורתך ואין למו מכשול אותם האוהבי למד התורה. יהי שלום בחילך שלוה בארמנותיך יהי שלום בכל מישור שבירושלם, כמו ונשב בגיא בחילתא, (וכל) [ויאבל] חיל וחומה יחדיו אומללו. שלוה בארמנותיך, בכל ארמון ביתך. למען אחי ורעי הם ישראל, דכתיב א'חותי ר'עיתי י'ונתי ת'מתי, התחלתן ירא"ת על שם יראת ה', הדבוקים ביראתו הם אחיו ורעיו, למען יראי השם אדברה נא שלום בך. למען בית ה' אלהינו ההרוס אבקשה טוב לך, ה' עוז לעמו יתן היא התורה, ה' יברך את עמו בשלום. 
והיתום אומר קדיש אחר אילו פסוקי התורה, ויציל את אביו מדין תפתה כדאיתא במדרש ויכניסהו לגן עדן. ואומר בלחש בכל כוונת הלב עלינו לשבח לאדון הכל עד ולעולמי עד תמלוך בכבוד. 

פירושי סידור התפילה לרוקח [קב] מנחה של שבת 
========================================== 
[קב] מנחה של שבת 
(סודות התפילה) 
ואני תפלתי י"ב תיבות, י"ב שעות יום וי"ב שעות לילה, וי"ב תיבות בפסוק ומי גוי גדול אשר לו אלהים קרובים אליו כה' אלהינו בכל קראינו אליו. ואומרים במנחה בשבת סמך בתהילים שותי שכר ואני תפלתי. 
אתה אחד נ"ד תיבות, וכן מן ויכל אלהים ל' תיבות, ראו כי ה' נתן כ"ד תיבות, הרי נ"ד תיבות. 
במנחה בשבת פותח אשרי יושבי ביתך, ויעמד החזן ויאמר ובא לציון גואל וכל סדר קדושה, לפי שבהשכמה לא אמרנו וכת' צלמות ולא סדרים, אם לא [עמוד תקפא] אמ' סדר קדושה אז צלמות, ונדחה סדר קדושה בבוקר עד המנחה. ולאחר סדר קדושה יאמר קדיש לאחר הפסוקים, ואחר כך יאמר החזן: 
ואני תפילתי לך ה' עת רצון אלקים ברוב חסדך עננו באמת ישעך לפי כשהגוים אוכלין ושותין ומשתכרין מדברין [על] עיסקי ניאוף כמעשה אחשורוש, ומכעיסין והמרו את דבר קודשו, אבל ישראל יספת ה' לגוי נכבדת, אע"פ שאוכלין ושותין הם משבחין אותך על רוב טובתם, זה מזמ(ו)ר ברוך ה' יום יום, וזה טוב להודות לה', וזה הודו לה'. על כן במנחה שכבר אכלנו ושתינו אומרין ואני תפלתי שאני מתפלל לפניך, יהיה לך עת רצון כתפילת הבוקר יהיה זה לרצון. אלהים ברוב חסדך הגדולים ורחמיך העצומים עניני באמת ישעך. וכן עיקר המליצה, ואני כמו שאני נהונה אפילו לאחר אכלי ושתיתי תפילתי לך שם הנכבד, תהיה עת רצון לענות אותי. ולפי שיש עתים לשערי תפילה פעמים פתוחות פעמים צפונים, על כן אנו מבקשין שיהא עת רצון ויפתחו אותם החלונות. 
ואני תפילתי י"ב תיבות כנגד י"ב שעות היום וי"ב שעות הלילה, שהוא עונה אותנו כל רגע שאנו מתפללין, זהו ומי גוי גדול אשר לו אלוהים קרובים אליו אלא כה' אלקינו בכל קראינו אליו. 
[עמוד תקפב] ונוטלין ספר תורה וקורין כהן לוי וישראל, ואין אומרים קדיש לאחר קריאת התורה, לפי כי תיקנו לנו כנסת הגדולה לומר ז' פעמים קדיש בכל יום כנגד שבע ביום הללתיך, חוץ מקדיש שאומרים לאחר קריאת התורה, לפי שאין קריאת התורה נוהגת בכל יום. ואומרין קדיש אחר תורה יתגדל ויתקדש, על ידי שאין מתקדש שמו בעולם עד אותה שעה שישראל מ(ת)קדשין שמו בעולם בתורה שבכתב. ותיקנו הקדיש בבוקר לפני ברכו לאחר פסוקי תהילים ויושע, אך ברכה אחת תיקנו מלך מהולל בתושבחות, ואינו הפסקה. [עמוד תקפג] ולאחר פסוקי תחנונים, או ביום שאין תחנון לאחר פסוקי ברכת כהנים קדיש. ולאחר סדר קדושה פסוקים הם קדיש, וקדיש לפני תפילת ערבית לאחר פסוקי ברוך ה' יום יום שבהם י"ח אזכרות כנגד י"ח ברכות שבתפילה, וברכת המולך אינה הפסקה. וכן כשקורין פירקי אבות אומרים בסוף ר' חנינה בן עקשייא אומר עד יגדיל תורה ויאדיר ואומרים קדיש, וכן לאחר אין כאלקינו פיטום הקטורת ה' יברך את עמו בשלום, וכן לאחר במה מדליקין. 
לכך בשבת בשחרית אחר הקרייה אומר קדיש שרוצין להפסיק ולומר יקום פורקן. ואומר קדיש לפני תפילה, עוד לפני שאין עומדין להתפלל אלא מתוך כובד ראש ולא בולא כלום. 
ומה שאומרים קדיש ביום ב' וה' לאחר קריאה, לפי שאין לומר קדיש עד לאחר סדר קדושה וזהו הפסקה גדולה, אבל במנחה שאין הפסק ביניהן אומר קדיש לפני תפילה ולא לאחר קריאה, על כן נדחה קדיש בקריאה על לפני תפילה כי אין לעמוד בפתע פתאום להתפלל. 
ומה שאין אומרים סדר קדושה בבוקר כי אם במנחה, לפי שפושעי ישראל נחים מדין תפתה בשבת, ודחינוהו עד המנחה כי בכל יום חייב לומר סדר קדושה, כדאמר במסכת סוטה לא מתקיים עלמא אלא אסדורא דקידושא ואיהא שמיה רבה דאגדתא. ועוד אנו אומרים במנחה בשבת ובימים טובים כדי לצנן אש של גהנם (לפני) [לפי] שפנה היום לעת ערב על שם צלמות ולא סדרים, וכן לאחר דרישת התורה שידרוש האלהים יעמוד זרובבל ויאמר קדיש. ולפי שאין הפסקה במנחה בשבת, שאין אומ' אשרי כמו בראש חודש במוסף, אלא לאחר קריאת התורה מתפללין ואומרים קדיש קודם תפילה מיד, על כן אין אומרים קדיש לאחר קריאת התורה. לאחר שגוללין את התורה מחזירין אותה לארון הקודש אומרים קדיש ומתפללין. 

פירושי סידור התפילה לרוקח [קג] אתה אחד 
====================================== 
[קג] אתה אחד 
אתה אחד דכתיב ה' אלהינו ה' אחד. ושמך אחד הוא שם הנכבד דכתיב יהיה ה' אחד ושמו אחד, שם הנכבד והנורא שמו מיוחד ואין שני לו. ומי כעמך ישראל גוי אחד בארץ דכתיב [ו]מי כעמך ישראל גוי אחד, [עמוד תקפד] כשם ששמך הנכבד אחד ואתה אחד בכל בריותיך, כן ישראל גוי אחד בארץ אין להם זוג והן דומין לך, יונתי תמתי תאומתי. תפארת גדולה ועטרת ישועה מנוחה וקדושה לעמך נתת תפארת גדולה היא עונג שבת, ועטרת ישועה היא קדושת השבת דכתיב כל שומר שבת והביאותים אל הר קדשי. 
אברהם יגל מצא[תי] בבראשית רבא גיל יגיל אבי צדיק זה אברהם, על כן יסד אברהם יגל. יצחק ירנן הוא מצא רננו צדיקים בה' זה יצחק, יעקב ובניו ינוחו בו מצא ויחן את פני העיר מלמד שקבע תחומין לשבת, לכך ינוחו בו שנחו בהליכתן. וקבע אלפים תחום שבת, לפי שאין באותיות השבטים מאותיות הכפולין שאין בהן ך ם ץ, והן בגימ' (ל)אלפי"ם, לכך יסד אלפים תחום שבת. ואין בהם ח"ט ק"ץ לומר קץ שם להילך פן יחטאו, זהו יעקב ובניו ינוחו בו, שלא יצא מיעקב פסולת כמו מאברהם ומיצחק, אך מיטתו היתה כולה שלימה טובים, כולה זרע אמת. 
[עמוד תקפה] מנוחת אהבה ונדבה מנוחת שינוחו הוא אהבה, ונדבה מנדבת הלב הוא. מנוחת אמת ואמונה קיימת היא. מנוחת שלום השקט ובטח כי שלום והשקט נבראו בשביעי. מנוחת שלימה שאתה רוצה בה וינח ביום השביעי, על כן צוך ה' אלהיך לעשות את יום השבת. יכירו בניך הם ישראל, בנים אתם לה' אלהיכם, בני בכורי ישראל. וידעו כי מאתך היא מנוחתם כי אתה ציויתם. ועל מנוחתם יקדישו את שמך בכל שבת ושבת הם מקדישים שמך, זהו יספת לגוי ה' יספת [לגוי] נכבדת. 
אתה אחד נ"ד תיבות, כנגד מן ויכל אלהים ביום השביעי עד לעשות ל' תיבות, ראו כי ה' נתן לכם השבת כ"ד תיבות, הרי נ"ד תיבות. אהבה א', מנוחת אמת ב', מנוחת שלום ג', מנוחת שלימה ד', מנוחתם ה', מנוחתם ו', מנוחה ז', הרי ז' לבד מן ינוחו בו, כנגד ז' בזכור את יום השבת: לא תעשה כל מלאכה אתה א', ובנך ב', ובתך ג', ועבדך ד', ואמתך ה', ובהמתך ו', וגרך ז'. אבל יעקב ובניו ינוחו בו אין למנות כי עונה על בניו, ואם תחשבהו תמנה ובכל אשר אמרתי לרבות שביתת כלים. אבל אם תמנה כך מנוחת אהבה א', ונדבה ב', מנוחת אמת ג', ואמונה ד', מנוחת שלום ה', ושלוה ו', השקט ז', ובטח ח', מנוחת שלימה ט', כנגד ט' בשמור: לא תעשה כל מלאכה אתה א', ובנך ב', ובתך ג', ועבדך ד', ואמתך ה', ושורך ו', וחמורך ז', וכל בהמתך ח', וגרך ט', לומר לך אם תשמור מז' ומט' אתן לך בנים הילודים לז' ולט' חדשים, כי עונת תלמידי חכמים בערב שבת, לכך כבד אצל שבת. 
יעקב ובניו ינוחו בו לכך סמך אם תשיב משבת רגליך וקראת לשבת עונג, וסמיך ליה והאכלתיך נחלת יעקב אביך. והזכיר מנוחה ביעקב לפי שהוא קבע תחומין לשבת. משבת בא"ת ב"ש יבש"א, תאמר כך י' פעמים מ' הם ת', ב' פעמים ש' הם ת"ר הרי אלף, ש' פעמים ב' הרי ת"ר, א' פעמים ת' הם אלף, הרי אלפים. וכתי' כל שומר שבת מחללו, והביאותים אל הר קדשי ושמחתים בבית תפילתי, וכתי' וביום שמחתכם זה שבת, לכך אומר ישמחו במלכותך שומרי שבת. 

פירושי סידור התפילה לרוקח [קד] צדקתך צדק 
======================================== 
[עמוד תקפו] [קד] צדקתך צדק 
(סודות התפילה) 
צדקתך ה' תיבות נגד ה' חומשים. וצדקתך י' תיבות נגד י' נסיונות, י' דברות, י' מאמרות. צדקתך ט' תיבות מאדם ועד נח ט' דורות, ט' תיבות נגד ט' אש במרכבת יחזקאל. 
צדקתך צדק לפי שמשה ודוד מתו בשבת, על כן אומרים צידוק הדין במנחה. צדקתך צדק לעולם מה שאתה עושה עם בריותיך אותה הצדק היא לעולם. ותורתך אמת התורה היא רק אמת כמו משפט צדקתך. צדקתך ה' תיבות כנגד ה' חומשים שנתן משה ובסוף לא הועיל, וצדקתו שמורה לעתיד כמה רב טובך אשר צפנת ליראך. בכל פסוק(י) בתמניא אפי יש או י' או ה', אבל צדקתך צדק וראש דברך אמת אין בהם לא י' ולא ה', כי העולם הזה והעולם הבא נבראו ביום ה' שנ' כי בי"ה ה' צור עולמים, באילו ב' יש בהן אמת בזה לבסוף ובזה בתחילה, ראש דברך אמת כל העוסקים בתורה ובמשפט באמת לשם שמים זהו בן העולם הזה והעולם הבא, וגם אומ' ראש דברך אמת כאילו היה שותף במעשה בראשית. ובכל תמניא אפי תמצא בהם משפטיך, חוקיך, תורתיך, צדקתך, על מי שעסק בהם יהיה בעולם, וגם רמז לך יו"ד כי לסוף י' אלפים שנים ב' אלפים קדמה תורה לעולם, ו' אלפים שנה הוה העולם ואלף שנה חרב העולם, הרי ט' אלף ובעשירי יחדש עולמו. ואין בעולם הבא אלא הודאה, לפי כי ביו"ד נברא, יו"ד לשון הודאה, ושרים ומשבחים להקב"ה לפי שרואים אורה גדולה, ומראה להם כל מה שהיה קודם העולם הזה היאך קדמה תורה לעולם אלפים שנה ושמחים, לכך יהיו משבחים ומודים. 
וצדקתך אלהים עד מרום הצדקות שאתה עושה הם הולכים עד [עמוד תקפז] מרום. אשר עשית גדולות כמה פעמים, אלקים מי כמוך בשמים ובארץ. וצדקתך י' תיבות, י' מאמרות, י' נסיונות, י' הדברות. 
צדקתך כהררי אל צדקתך שאתה עושה לעולם מגולים כהרים הללו ונושאים פרי צדיק. ומשפטיך תהום רבה כשאתה מרבה דיניך עד תהום רבה אתה מוריד את האדם. אדם ובהמה תושיע ה' לשניהם תושיע. 
צדקתך ט' תיבות, מאדם ועד נח הם י' דורות נח העשירי, זהו צדקתך שעשית לנח שהצלת(נ)ו על הרי אררט היתה גדולה בהרים גדולים, ומשפטיך שעשית לדורו במעיינות תהום רבה, אדם ובהמה שהיו בתיבה בהעברת רוח מפי קדשך, זכרתם והושעתם ושכו המים מרוגזן. וכן צדקתך גדולה כהרים הגבוהים, ומשפטיך לרשעים עמוקה לידע כעומק תהום רבה. אדם ובהמה, מי שחכם כאדם הראשון ועושה עצמו כבהמה שפל בעיניו ועניו תושיענו ה'. 
ומצדיקין הדין בשבת במנחה לפי שפושעי ישראל נינוחין בשבת מדין תפתה, ובמנחה מעמידין הנשמות על מעיין מים צח שמושך לפני פתח הגן והנשמות רוחצות במים לקרר גופם מפני האש, על כן אנו מצדיקין ביראה אילו ג' פסוקים כנגד עון ופשע וחטאה שעשו, ואנו מעידין בו יפה חייב יפה דן יפה עשה. ולפי שהנשמות עומדות על אותו מעיין תיקנו הגאונים ורבנן סבוראי שלא לשתות מים בין מנחת שבת למעריב שלא לגזול את המתים, ואע"ג דאמ' בערבי פסחים דבי רב אשי לא קפדי אמיא נוכל לומר לאחר מיכן גזרו, אי נמי הם היו שותים לאחר שהתפללו מעריב שכבר הנשמות שבו לשאולה, על כן מצדיקין כל ישראל את הדין במנחה בשבת. 

פירושי סידור התפילה לרוקח [קה] ערבית מוצאי שבת 
============================================== 
[עמוד תקפח] [קה] ערבית מוצאי שבת 
במוצאי שבת אומר והוא רחום יכפר ה' הושיעה מיד החזן אומר ברכו במשך גדול, מפני שהנשמות חוזרין לגיהנם לאחר מיכן ובעוד שמושך אינן חוזרין, ועוד מפני לוויית השבת שצריך ללוות למלך יש למשוך, ועוד מפני איחור להוציא השבת צריך למשוך, כן עושה אני הקטן, וכן שמעתי שרבינו אלעזר בן רבנא משולם הגדול הוא היה חזן והיה מושך ברכו בכל כוחו, וכן נמצא בתפילת רבנא עמרם במוצאי שבת ימשוך החזן ברכו. 
ויאמר כל המעריב ויתפללו הקהל, ומבדילין בחונן הדעת כך אתה חונן לאדם דעת ומלמד לאנוש בינה. 
אתה חוננתנו למדע תורתך ותלמדינו לעשות בהם חוקי רצונך אתה ריחמתנו לידע מדע שכל תורתך ולמדתם ועשיתם אותם, ולמדנו התורה כדי לקיים לעשות חוקי רצונך, חוקים טובים וצדיקים. ותבדילינו ה' אלהינו בין קודש לחול דכתיב להבדיל בין הקודש ובין החול, ובין אור לחושך דכתיב ויבדל אלהים בין האור ובין החושך. ובין ישראל לעמים דכתיב ואבדיל אתכם מן העמים להיות לי. ובין יום השביעי לששת ימי המעשה לא מצינו הבדלה כתוב בו כדאמ' בערבי פסחים, מיהו [ימים] יוצרו [עמוד תקפט] ולא אחד בהם כת' גבי שבת, שהוא אחד ומובדל מהם. וכשם שהבדלתנו מגויי הארצות כן פדינו והצילנו מכל צרה ויגון ואנחה. 
אבינו מלכינו החל עלינו את הימים הבאים לקראתינו לשלום חשוכים מכל חטא התחל עלינו הימים הפוגעים נגדינו לטוב, שיהו מנועים מכל חטא השוגגת, ומנוקים מכל עון הוא מזיד. ומדובקים ביראתך שיהו דבוקים ליראה את שמך. ומחוננים בריוח והצלחה שיהו מרוחמים שתתן לנו [בהם] ריוח והצלחה בכל מעשה ידינו, וחנינו מאיתך בינה דיעה והשכל, בא"י חונן הדעת. 
אכתוב לך תפילת אתה חוננתנו כסדר כי איננה כתובה בשום מקום כמו במקום אחר, כי מחזורים חלוקים הן: 
אתה חונן לאדם דעת ומלמד לאנוש בינה, אתה חוננתנו למדע תורתך ותלמדינו לעשות בהם חוקי רצונך, ותבדילנו ה' אלהינו בין קודש לחול בין אור לחושך ובין ישראל לעמים ובין יום השביעי לששת ימי המעשה, וכשם שהבדלתנו מעמי הארצות כן פדינו והצילנו מכל צרה ויגון ואנחה. אבינו מלכינו החל עלינו את הימים הבאים לקראתינו לשלום, חשוכים מכל חטא ומנוקים מכל עון ומדובקים ביראתך, ומחוננים בריוח והצלחה, וחנינו מאתך בינה דיעה והשכל, בא"י חונן הדעת. 
ח"ן תיבות בברכה זו, כנגד ונמצא ח"ן ותחנונים לאוהבי שמך. יתגדל. 
ויהי נועם עד אורך ימים אשביעהו ואראהו בישועתי, לאחר מיכן אומ' החזן בקול רם בניגון אורך ימים אשביעהו ואראהו בישועתי, הרי ב' פעמים אומ' פסוק אורך ימים א' בלחש וא' בקול רם, רק להאריך זמן פושעי ישראל שלא ישובו לשאולה, כי [אם] לאחר סדר קדושה חוזרים לגיהנם צלמות ולא סדרים. 
ואתה קדוש יושב תהילות ישראל, וקרא זה אל זה ואמר, הרי ג' פסוקים לפני קדושה, אורך ימים ואתה קדוש וקרא, כנגד קדוש קדוש קדוש. ואומר כל סדר קדושה, יתגדל. 

פירושי סידור התפילה לרוקח [קו] הבדלה 
==================================== 
[עמוד תקצ] [קו] הבדלה 
ומבדילין על כוס של יין, ואומ' בורא פרי הגפן כי היא תדירה על כן קודמה. בורא מאורי האש לפי שנהנה מאור הנר מברך כן, לפי שכמה מיני אורות באש אומ' מאורי האש, לפי שכת' וירא אלהים את האור כי טוב ויבדל, הרי אין מבדילין על הנר עד שיאותו לאורו. ט' אש כת' במרכבה שראה יחזקאל לכך ט' תיבות בברכה זו, שהיא מדברת מאש. 
ואמרי' בפרקים דר' אליעזר למה כשאומר בורא האש פושט ציפורני ידיו אצל הנר ומסתכל בהם, א"ר אילעאי מן העור שפשט הנחש לקח הקב"ה ועשה להם כתנות כבוד לאדם ולעזרו, ויעש ה' אלהים לאדם ולאשתו כתנות עור וילבישם. בין השמשות לשבת היה אדם מהרהר בלבו ואומ' אוי לי שמא הנחש שהטעה אותי יבא וישופני עקב, ונשתלח לו עמוד של אש להאיר לו ולשומרו מכל רע, ראה אדם את עמוד האש להאיר לו ושמח בלבו, ופשט ידיו לאור של האש ואמר ברוך אתה ה' בורא מאורי האש, וכשהרחיק ידו מאור האש אמר אני יודע עכשיו שנבדל יום הקודש מיום החול, למה שאין (להעביר) [להבעיר] אש ביום השבת, ובאותה שעה אמר המבדיל בין קודש לחול. ר' מנא אמר כיצד חייב אדם להבדיל בכוס של יין בורא מאורי האש, וכיון שהוא מרחיק את ידו מן האש אומר המבדיל בין קודש לחול, ואם אין יין פושט את ידו לאור האש ומסתכל בציפורניו שהן לבנות מן הגוף ואומר בורא מאורי האש, וכיון שמרחיק ידיו מאור הנר ומאור הכוכבים שהן אש, אומר המבדיל בין קודש לחול. 
ברוך אתה ה' אלהינו מלך העולם בורא עצי בשמים לפי שבמוצאי שבת זריזות נפשו מאבד כדכתיב וביום השביעי שבת וינפש, כיון ששבת ווי אבדה נפש, שבת וינפש כמו שבת ווי נפש, על כן מריחין בעצי הדס להשיב נפש כי הנשמה היא מריחה הכל, וגם ריח גופרית גהנם במוצאי שבת [עמוד תקצא] שפושעי ישראל נידונין בו היה מריח, לכך מריח בעצי הדס. אבל אם יום טוב במוצאי שבת שאין פושעים נידונין בו כמו בשבת ואין איבוד נפש, אין מריחין בהדס. ואם אין הדס יקח בשמים עשבים ואומר עשבי בשמים, אך הדס הוא עיקר שנמשלים בו הצדיקים כהדסים אשר במצולה, וכן הדסה היא אסתר. ומברכין על האש ששבת ממלאכת איסור. ומברך תחילה על האש שנהנה ראשון ואחר כך על הדס להשיב נפש, וסימן לדבר תן עיניך בהפטרת דרשו ה' בהמצאו, שכת' כי בשמחה תצאו וסמיך ליה תחת הסירפד יעלה הדס, וסמיך ליה וצדקתי להגלות, וסמיך ליה כל שומר שבת, וסמיך ליה הבדל יבדילני, וסמיך ליה ישמרו [את] שבתותי, וסמיך ליה ונתתי להם בביתי ובחומותי יד ושם טוב מבנים ומבנות, וסמיך ליה כל שומר שבת מחללו, וסמיך ליה ושמחתים בבית תפילתי, וסמיך ליה מקבץ נדחי ישראל. מתחילה כתב כי בשמחה תצאו על שם שצריך לשמוח לקראת שבת המלכה בכסות נקייה ובאכילה ובשתייה, ורוחץ וישורר מזמור שיר ליום השבת, וגם על השולחן זמירות שבח להקב"ה ולשבת, זהו יפצחו לפניכם רינה, וגם כי הא דאמרינן בבמה מדליקין הוה נקיט תרי בדי הדס, הילכך יעלה הדס ויזכה לראות צדקתו של הקב"ה, וצדקתי להיגלות. 
ועוד הדס הבדל יבדילני ישמרו שבתותי, לומר לך הנוטל הדס כשמבדיל במוצאי שבת יראה צדקתו, וסמיך יבדילני ישמרו את שבתותי טוב מבנים מבנות, לומר לך המבדיל במוצאי שבת זוכה לבנים זכרים, כדאמרינן בפ' ב' דשבועות א"ר חייא ב"ר אבא א"ר יוחנן כל המבדיל על הכוס במוצאי שבת [עמוד תקצב] הויין ליה בנים זכרים, דכתיב להבדיל בין הקדש ובין החול וסמיך ליה אשה כי תזריע וילדה זכר. א"ר יהושע בן לוי הוויין ליה בנים ראויין להוראה דכתיב להבדיל ולהורות, זהו שם עולם אתן לו. שומר שבת ושמחתים, ולכך אומר במוצאי שבת ויתן לך פסוקי שמחה וברכה, וסמך שומר שבת ושמחתים מקבץ נדחי ישראל, בזכות שמחת שבת יקבץ גליותינו במהרה. הנה אמרנו שסמך הדס לשבת, לכך בהבדלה יברך על הדס בורא עצי בשמים ט' תיבות, וכן מן יעלה הדס והיה לה' לשם לאות עולם לא יכרת ט' תיבות. 
בא"י אלהינו מלך העולם המבדיל בין קדש לחול דכתיב להבדיל בין הקדש ובין החול. בין אור לחשך דכתיב ויבדל אלהים בין האור ובין החשך. ובין ישראל לעמים דכתיב ואבדיל אתכם מן העמים להיות לי. ובין יום השביעי לששת ימי המעשה מעין חתימה הוא, אינו כתוב זאת ההבדלה אך סמוך לחתימתם אנו מסיימין מעין הברכה. בא"י המבדיל בין קדש לחול. 
בזו הברכה כ"ט תיבות, כמו מן כה אמר ה' שמרו משפט עד מעשות כל רע כ"ט תיבות, ולעיל מן כה אמר כת' בה יעלה הדס, לכך הדס קודם לברכה זו. ולרע מן מעשות כל רע כת' הבדל יבדילני, לכך בהבדלה תיבות מכוונים באילו ב' פסוקים. 
בין קדש לחול א', בין אור לחשך ב', בין ישראל לעמים ג', הרי ג', כדאמרי' בערבי פסחים הפוחת אל יפחות מג' הבדלות, אבל בין יום השביעי איברא מעין חתימה הוא. ולמה ג' הבדלות, כנגדו בדרשו ה' ג' שמירות שבת הם, כל שומר שבת מחללו א', אשר ישמרו את שבתותי ב', כל שומר שבת מחללו ג'. 
בפרקי דר' אליעזר ר' צדוק אומר כל שאינו מבדיל במוצאי שבתות ואינו שומע מן המבדילין אינו רואה סימן ברכה לעולם, וכל מי שהוא מבדיל במוצאי שבתות או שומע מן המבדילין, הקב"ה קורא לו קדוש ומצילו מצרת העמים דכת' והייתם לי קדושים, לכך סמך למעלה מן הבדל יבדילני והצליח אשר שלחתיו, וכן הבדל יבדילני וכת' אחריו יד ושם אתן לו, כלומר באותו שם שאומר לי קק"ק כן קדוש יאמר לו, מתי, כששם עולם אתן לו. 
זו הברכה מתחלת המבדיל בין קדש לחול ומסיימת המבדיל בין קדש לחול הרי ב', כנגדם ב' כל שומר שבת מחללו, א' בין יום השביעי לששת ימי המעשה [עמוד תקצג] כנגד א' אשר ישמרו את שבתותי, וכן ב' לשם לאות עולם לא יכרת א' ושם עולם אתן לו אשר לא יכרת ב', וא' יד ושם וב' כי בשמחה תצאו א', ושמחתים בבית תפילתי ב', וא' לפניכם רינה, וב' ושמחתים בבית תפלתי א', כי ביתי בית תפלה ב', וא' ונתתי להם בביתי, וב' עולותיהם א' וזבחיכם ב', וא' בית תפלה, וב' על ה' לשרתו א', להיות לו לעבדים ב', וא' לאהבה את שם ה'. 
הבדל יבדילני וסמך ליה בבית תפילתי, לומר [לך] שצריך להבדיל בתפלה, יבדילני וסמך לו ושמחתים, לומר שצריך להבדיל על כוס של יין המשמח אלקים ואנשים. שומר שבת והביאותים אל הר קדשי, על שם את שבתותי תשמרו ומקדשי תיראו, מה מורא שבת בגילה כן במקדש כדאמרינן בריש יבמות. לכך מבדילין בין ישראל לעמים, דכתיב ואבדיל אתכם מן העמים להיות לי, לומר בזכות הבדלה יצאו מן הגלות, זהו יבדילני מקבץ נדחי ישראל, יבדילני כל שומר שבת, והביאותים אל הר קדשי, מקבץ נדחי ישראל. זהו והייתם לי קדושים כי קדוש אני ה' ואבדיל אתכם מן העמים להיות לי, ואבדל (ל') חסר י', קרי ביה וַאִבָּדֶל אַתְכֶם מן העמים, שיצא שם ה"ו מן הגלות, כדכתיב מי זה בא מאדום וג', וכתיב והוא אסור בזיקים, דכתיב כי יד על כס יה, הרי ה"ו חסר לפי שהלך עם ישראל בגולה, הרי כס י-ה, הרי מן כס חסר א' ומן י-ה חסר ו-ה, הרי או"ה חסר, זהו אוה למושב לו, וכת' פה אשב כי אויתיה, כי אין הכס שלם ואין השם שלם עד שתפול אדום הרשעה דכתיב האויב תמו [חרבות לנצח] וה' לעולם ישב כונן למשפט כסאו, הרי או"ה חסר הו"א כמניין גו"ג, שאז כשיפול גוג ישב בציון עולם ועד. 
שומר שבת הבדל יבדילני, הוקש שמירת שבת להבדלה, לומר לך מה קדוש טעונה כוס דכתיב זכור את יום השבת זכרהו על היין, זהו זכור לקדשו, כלומר הקדוש, זכרו כיין לבנון, כך ההבדלה על היין כדאמרינן בערב פסחים. 
אם אין לו יין מחלקת הגאונים הוא אם מבדיל על הפת או על השכר אם לאו, כמו לגבי קידוש. 
וכמו בשבת צריך נר משום שלום בית כן צריך נר להבדלה, ומפיק בבראשית רבא מדכתיב וירא אלהים את האור ויבדל. וכן אבוקה להבדלה מצוה כדאמר' בערב פסחים, ומה שנהגו בנר של שעוה, לפי שאין חפצים לברך על נר חלב פן יגע בו. 
[עמוד תקצד] ויש לו לאכול במוצאי שבת כדאמ' בשבת בכל כתבי הקדש א"ר חנינא לעולם יסדיר אדם שולחנו במוצאי שבת אע"פ שאינו צריך אלא לכזית, ר' אבהו הוו עבדין ליה במוצאי שבתא עיגלא תלתא והוה אכיל מניה כולייתא. 
ואם אין לו נר כמו הולכי מדברות הרי זה פושט אצבעותיו כנגד הכוכבים, לכך סמך ברקיע השמים להאיר להבדיל, לומר לכוכבים שהם ברקיע השמים מבדיל כנגדם בורא מאורי האש. הבדל יבדילני ואמר ג' פעמים שמירת שבת, כנגד הפוחת אל יפחות מג' והמוסיף אל יוסיף על שבע. 
סדר הבדלות כיצד: אומר המבדיל בין קדש לחול דכתיב ולהבדיל בין הקדש ובין החול א', בין אור לחשך דכתיב ויבדל אלקים בין האור ובין החשך ב', בין ישראל לעמים דכתיב ואבדל אתכם מן העמים להיות לי ג', בין טמא לטהור דכתיב להבדיל בין הטמא ובין הטהור ד', בין מים העליונים למים התחתונים דכתיב ויבדל בין המים אשר מתחת לרקיע ובין המים אשר מעל לרקיע ה', בין כהנים ללוים כתיב (ו)בני עמרם אהרן ומשה ויבדל אהרן להקדישו קדש קדשים ו', בין לוים לישראליים דכתיב בעת ההיא הבדיל ה' את שבט הלוי ז', בין יום השביעי לששת ימי המעשה מעין חתימה, הרי ז' וא' מעין חתימה, כנגד ז' פעמים להם וא' בכפל, ואילו הן: הנני ממטיר לכם לחם מן השמים א', לכם בערב בשר לאכל ולחם בבקר לשבע ב', ובבקר תשבעו לחם ג', הוא הלחם אשר נתן ה' לכם ד', לקטו לחם משנה ה', לחם יומים ו', למען יראו את הלחם ז', ואם תחשוב לחם יומים לשנים הרי ח', וח' לקיטות מן יצאו מן העם ללקט, וח' מנוחות באתה אחד והאחד מן הח' משונה, וז' שבת בירמיה כנגד ז' הבדלות, וג' מהם קדוש אצל שבת כמו וקדשתם, לקדש, [לקדש], כנגד שאין פוחתין מג' הבדלות. 
וכת' כל שומר שבת מחללו ושמחתים בבית תפלתי, לומר שבמוצאי שבת צריך לומר רננות כמו ויתן לך וכן בבית אליהו הנביא, לפי שאין אליהו בא לעיר אם לא ישמחו הכלבים, וסמך לשבת כי קרובה ישעותי לבא, וכת' הנה אנכי שולח לכם את אליהו הנביא לפני בא יום ה', וסמך לו כלבים אלמים. לפי שכת' כל שומר שבת מחללו, יכול לא יעשו ברית מילה מפני החבורה, לכך [עמוד תקצה] נאמר ומחזיקים בבריתי, ב' פעמים, כנגד מילה וכנגד ופריעה, לומר המבדיל יהיו לו בנים זכרים, זה הבדל יבדילני שומר שבת ומחזיקים בבריתי שם עולם אתן לו, שם שנברא בו העולם הוא יו"ד ה"י, ובני הנכר יו"ד ה"י למפרע יהוד"י, ואומ' ורבים מעמי הארץ מתיהדים, ולאברהם הוסיף ה', וכן ליהוסף. יד ושם שם עולם אתן לו, כנגד זכור ושמור שכל מעשה שבת ב' שמות, זכור שמור, זכור וזכרת, לא תעשה מלאכה, מחלליה, לעשות את (יום) השבת, לעשות את יום השבת, יום השביעי, יום השבת, ויברך ויקדש, ברך ויקדשהו, זכר זכר ליציאת מצרים ולמעשה בראשית. וכן בקידוש וברצון הנחילנו וברצון הנחלתנו (הנחלתנו), לחם משנה, ולחם יומים, מזמור שיר ליום השבת, לכך התחיל בין קדש לחול ומסיים המבדיל בין קדש לחול. 

פירושי סידור התפילה לרוקח [קז] ויתן לך 
====================================== 
[קז] ויתן לך 
לאחר הבדלה בבית הכנסת אומרים בקול רם ויתן לך האלהים, לפי שהשבוע נכנסת ואומרים פסוקים טובים וברכות ושלומות ונחמות, ועוד מדכתיב כי בשמחה תצאו ובשלום תובלון. 
ויתן לך האלהים יעקב נתברך כך ויתן לך האלהים, בדין אם תקיים את המצות יהיו מקוימין עליך, לכך אמר "האלהים" הדיין. מטל השמים לפי שהריח כריח שדה אשר ברכו ה', אמר יהיה לך ברכות שדה מטל שיורד מן השמים. וכי איני יודע שיורד מן השמים, אלא מטל שבא משמים שהם לברכה. ומשמני הארץ ר'ב ש'מן וטוב הארץ, הרי ברכו ברכת שמים מעל ומתהום רבצת תחת. ומשמני הארץ, ארץ שמינה לחמן זבת חלב ודבש, ורב דגן שתעשה ארצו לקמצים רוב תבואות תגדל, ותירוש הוא יין המשמח אלקים ואנשים. ומה שלא הזכיר יצהר, לא אמר אלא יין המשמח ואכל דגן, אבל כשאמר משמני הארץ הוא שמן וכל טוב שיוצא מן הארץ. 
י' תיבות בפסוק כנגד י' דברות ששמר, לכך נקראו על שמו, י' דברות עק"ב תיבות הרי יעק"ב לכך זכה לברכה. ד' ברכות בפסוק מטל א' ומשמני ב' [עמוד תקצו] דגן ג' ותירוש ד', כנגד ד' ברכות בפסוק ראשון שנאמר לאברהם ואעשך א' ואברככה ב' ואגדלה ג' והיה ברכה ד', זהו ויתן לך את ברכת אברהם, וכנגד ד' שנתברכו מפי הקב"ה נח ואברהם ויצחק ויעקב. 
יעבדוך עמים אם תאמר אנה אקח עבדים שיחרשו וישדדו השדה ויזרעו ויקצרו, לכך נאמר יעבדוך עמים וישתחוו לך לאמים, שיודו לך שאתה אדון שלהם כמו השתחויתי דציבא, ועוד ישתחוו לך כעבד לאדונו, ולא כמו והיה אם זרע ישראל ועלה מדין ועמלק והשחיתו, לכך נאמר יעבדוך עמים, כמו יהיו לך למס ועבדוך, הם העמים בכל מקום שהם ובני ישמעאל ובני קטורה. וישתחוו לך לאמים הם הכנענים, שהם מושפלים ונכנעים לפניך וכבושים תחתיך. ואם תאמר מה הנאה יש לך הרי אחיך הגדול ימשל בך, לכך אמר הוה גביר לאחיך לעשו ובניו, כי בני אחים חשובים כאחים ותהיה אדון עליהם. 
וישתחוו לך בני אמך כל זרע עשו ישתחוו לך אפים ארץ. ואם תאמר מה לי לברכה שמא יבא אחר ויקללני, לכך אמר ארריך יהיה כל אחד ארור, וכל אויב לך יהיה ארור במאירה, ומברכיך כל אחד יהיה ברוך שכל דורשי שלומך וישלחו לך מנחות יהיה כל אחד ברוך. ואמר בני אמך, שלא היה לו אלא אשה אחת אבל יעקב שהיו לו ד' נשים אמר בני אביך. ארריך ארורים לא נאמר אלא ארריך, ארור כל אחד לפי איבתו, כי יש ששונאך בלב יותר מחבירו, יבא להם כמדת שנאתו כמשפט ששונא לישראל. 
ומברכיך כל אחד כפי שאוהב כבודך יהיה ברוך, כמשפט אוהב ישראל. לאברהם נאמר ואברכה מברכיך ואחר כך ומקללך אאר, וכן אמר בלעם ארריך ארור ומברכך ברוך, אבל יצחק הקדים ארריך ארור ומברכיך ברוך, לפי שבימי אברהם ודור יהושע רחוקים מענוי, אבל בכאן קרובים לגרות מצרים על כן הקדים הארירה. ועוד האלהים ברך את אברהם ואברכה מברכיך ומקללך אאר וסיים בברכה ונברכו בך כל משפחות האדמה, וכן יצחק סיים בברכה, אבל בלעם הבא לקלל סיים בארירה, זהו ויהפך ה' אלהיך לך את הקללה לברכה. יעבדוך עמים י"ו תיבות בפסוק, כנגד י"ו בריתות שנכרתו על כל מצוה, שאם תקיימם יהיו הברכות מקויימים. י' ברכות ברכו כנגד י' מאמרות, וי' נסיונות, וי' דברות. 
ואל שד-י יברך אותך אל שבידו כח, שד-י שיש בידו די, יברך אותך דע כי הברכות שברכתיך מה'. יברך אותך, את גופך ויתן לך בנים, [עמוד תקצז] ויפרך שיתן לך בני בנים, וירבך שירבו מספרם בנים לבני בניהם עד עולם, והיית לקהל עמים ולבסוף יהיו קהלה גדולה ממך. ולא אמר והיית לעמים אלא לקהל עמים, שכולם קהל אחד ותורה אחת. 
ויתן לך את ברכת אברהם שאמ' לו ואעשך לגוי גדול וכל אותם ברכות. לך לגופך, ולזרעך אתך שתראה שוב בהם, לרשתך את ארץ מגוריך שתשכן אתה בארץ ולא עשו, ובניך ירשו ארץ אשר אתה גר בה, אשר נתן אלהים לאברהם שנשבע ליתן לו הארץ. ויתן לך את ברכת אברהם, "את" לרבות ברכת שרה שנ' לה ומלכי עמים ממנה יהיו, יהי"ו מלכים הרג יהושע, ולרבות ברכת רבקה את היי לאלפי רבבה, הם רבבות אפרים והם אלפי מנשה. ולרבות ברכת הקב"ה, גוי וקהל גוים. 
ויתן לך את ברכת אתה הוא רגל שלישי. לכך אמר יעקב, אברהם כשתקן תפלה מיד ראה שכינה ומלאכים, ואני תקנתי תפילה, אם אראה שכינה אדע שנתקיימה לי ברכת אברהם, ותפלתי מקובלת כתפלת אברהם אני אחד מן האבות, מיד ויחלם והנה סלם, והנה ה' נצב עליו מלאכי אלהים כמו אברהם, ונאמר לו אלהי אברהם אביך וידע שהוא מן האבות. ויעקב נע ונד חוצה לארץ כאברהם, לכך נאמר ברכת אברהם, לכך נאמר תתן אמת ליעקב חסד לאברהם, זרע אברהם עבדו בני יעקב בחיריו, יעקב אשר בחרתיך זרע אברהם אהבי. 
את ארץ מגוריך לרבות ארם צובה בימי דוד, ולרבות קיני וקנזי וקדמוני לימות המשיח. 
מאל אביך ויעזרך יעקב אמר ליוסף מאל אביך בא לך גדולה שאתה (ורעה) [רואה] אותי, שאני עיקר אבן ישראל. ויעזרך, עוד בעזר טוב ומן האויבים. ואת שד-י ועם שד-י היה לטובה ששלחך למחיה, ויברכך עוד בעושר וכבוד. ברכות שמים מעל טל וגשמים שירוו ארצך. ברכות תהום רבצת תחת שמעינות יצאו בהרים ובגבעות. ברכות שדים רבוי זרע יהיה לך, וכשתלד אשה בנים תניק אותם שלא יהיה נפסק החלב משדיה. ורחם שלא ישכלו הוולד שבמיעיהם, ורבוי בנים יהיה להם. 
ברכות אביך גברו שאני מברך אותך, הם גברו על ברכת הורי שברכו אותי, שהם לא ברכו אותי כי אם בדגן ותירוש שבארץ, ואני מברך אותך [עמוד תקצח] שיהיו פירות שהם תאות של בני אדם, כמו וכי תאוה הוא לעינים גדלים בארצך, שיהו גבעות אשר מעולם בארצך מגדלות פירות, כמו וממגד גבעות עולם, כל אלו הברכות תהיין לראש יוסף ולקדקד נזיר אחיו שהיה מופרש מאחיו, כמו וינזרו מקדשי בני ישראל, וכן נזיר, שהיה נזר אחיו שהומלך והיה ככתר לראשם שמתפארים בו, נזיר שמופרש מאחיו. 
ואהבך הקב"ה יברך ישראל מפי משה כך, ואהבך כשם שנעשית אוהב להקב"ה ושמרת מצותיו גם הוא ואהבך, לקיים אני אהבי אהב ומשחרי ימצאונני. וברכך כשם שנתברך זקנך. והרבך זקנך נתברך בהרבה ארבה את זרעך, בך תתקיים אותה הברכה. וברך פרי בטנך מה שיצא מחלציך, כמו שעשה לזקנך ויברך [אלהים] את יצחק בנו. ופרי אדמתך כמו ליצחק וימצא בשנה ההיא מאה שערים ויברכהו ה'. אדמה היא שדות כמו והאדמה לא תשם. דגנך רבוי תבואות תמצא. ותירושך הוא יין המשמח אלהים. ויצהרך הוא שמן מזוקק. שגר אלפיך פרי בקר קרוי שגר. ועשתרות צאנך פרי צאן, כשם שנתברך זקנך וה' ברך את אדני מאד ויגדל ויתן לו צאן ובקר, כשם שקורין בקר בלע"ז ויד"ל ולכבש אייכי"ל, כן לבני בקר שייך שגר ולצאן עשתרות. ועוד, שגר משיכת שווריך, שיתן בהם כח לעבוד את האדמה יותר משוורי אומות העולם, וכן הוא אומר והאלפים והעירים עבדי האדמה בליל חמיץ יאכלו, ובלשון משנה שגר היונה. ועשתרות צאנך, ברוכים יהיו בהריון ומיץ חלב ובגיזה יותר משאר צאן. על האדמה אשר ה' אלקיך נתן לך, כל עיקר הברכות הם בארץ ישראל. 
י' ברכות בפסוק זה, כי' ברכות בויתן לך האלהים יעבדוך עמים. 
ברוך תהיה מכל העמים שאם יעלה בלבך לומר כשם שאנו נהיה ברוכים כן העמים יהיו מבורכים, לכך נאמר ברוך תהיה מכל העמים. ואם תאמר לאחר שיולדו אז תהיה הברכה לנו מצויה אבל יהיו בינינו עקרות, לכך נאמר לא יהיה בך איש עקר ואשה עקרה ובהמתך, גם הם לא יהיו עקורים, למה לפי שהסיר ה' ממך כל חלי, שעל ידי חולי שבמעי אדם עומד מלידה, כמו והסירותי מחלה מקרבך, לא תהיה משכלה ועקרה בארצך, ועוד ברוך תהיה כמו זקנך שנאמר לו והיה ברכה. 
ולא יהיה בך עקר ועקרה והסיר ה' ממך כל חלי פעמים שאדם עקור שאינו מוליד מתוך חולי, ואשה עקורה שאינה מולדת מתוך חולי, [עמוד תקצט] ומדוי הוא כאב. וכן בהמה ובך לא יהיה עקרה ובבהמתך למה שיסיר ה' ממך כל חולי, והסיר ה' ממך כל חלי שבך. וכל מדוי מצרים רבוי דויון דאבה, שהייתה במצרים הרעים מאד, אשר ידעת כאשר ראית להם, לא ישימם בך החלי והמדוה. ונתנם בכל שנאיך אתה לא תהיה חולה, כל שנאיך ימיתם בחלאים, זו היא ברכה לישראל. 
ברוך אתה בעיר כמו שמפרש שיהא ברוך פרי בטנך שהם בעיר, ברוך אתה בשדה שיהו ברוכים בשדה, פרי אדמתך ופרי בהמתך שבשדות. ברוך אתה בבאך מן המלחמה, וברוך אתה בצאתך מן המלחמה. ברוך טנאך כלי שלך, כל אשר לך יתברך. טנאך כלי, כמו ולקח הכהן הטנא. ומשארתך עיסה שלך מבורכת. ברוך פרי בטנך שירבו בניך ולא ימותו. ופרי אדמתך התבואות והפירות ובהמתך הטמאים והטהורים. אלף הוא בקר, צאנך עזים וכבשים. 
יצו ה' אתך עמך, את הברכה באסמיך באוצרך. את הברכה לרבות הטובה מעין העולם הבא. ובכל משלח ידיך כל אשר תעשה תצליח. וברכך בארץ אשר ה' אלקיך נותן לך עקר הברכות בארץ מצוין. 
יפתח ה' לך את אוצרו הטוב שיפתח לך כשער גדול, אוצרו הטוב רבוי ברכות. את השמים הם העננים, לתת מטר ארצך בעתו כשיצטרכו לגשמים. ולברך יפתח אוצרו לברך את כל מעשה ידיך אשר תעשה. והלוית גוים רבים תלוה להם, ואתה לא תלוה לא תצטרך ללוות מהם. את אוצרו, לרבות שהכל יביאו לך מנחות ודורונות. את השמים, לרבות מתהום רבצת תחת ושלגים וטל. בעת"ו בגימ' בלילו"ת, את כל מעשה ידיך, לרבות מעשה אשתך ובניך ולכל מי שתתן משלך לריוח. 
כי ה' אלקיך ברכך ממנו יבאו הברכות עד בלי די. כאשר דבר לך אם תשמע בקולו יבואו עליך כל הברכות, והעבטת גוים רבים שתלוה להם על ערבונות. ואם תאמר לא אוכל ליקח עבוט שלהם, לכך נאמר ומשלת בגוים רבים שתמשל עליהם ותקח מהם ערבון. ואתה לא תעבוט לא תתן להם ערבות כי לא תצטרך. 
אשריך ישראל מי כמוך האומות בוטחים בעשרם להשחיד עמים לעזרם וברוב עם במלחמה, אבל אתה לא כן מי כמוך עם נושע מאויביהם, בה' בטחו והושיעם. מגן עזרך לפי שאתה בא בשם ה' הוא מגן ועזר שלך. ואשר חרב שביד גבור ומתגאה בה כן הוא גאותך, לפיכך ויכחשו אויביך לך שיאמרו אין אנו אויביך אך אוהביך, כמו לדוד בני נכר יכחשו לך. ואתה [עמוד תר] על במותימו תדרך על עיירות הגבוהות שלהם תלך ותכבוש ויהיו כפופים תחת רגליך. 
ישראל נושע בה' לפי שבוטחים בו הם נושעים תשועת עולמים. לא תבושו בבושת במלחמה. ולא תכלמו בשום דבר עד עולמי עד. ואכלתם אכול כל דבר מאכל. ושבוע כדי שובעם והברכה מצויה במעיכם. והללתם את שם ה' אלהיכם תשבחו בשמו. אשר עשה עמכם להפליא בעיני כל שומעים שאתם המעט ונצחתם, [ו]לא יבושו עמי הבוטחים בי לעולם. את שם ה', לרבות שם כנוי אלקים. 
ופדויי ה' ישובון ישראל שיהו פדויי ה' אשר יפדם ישובון לירושלם. ובאו לציון ברנה בקול רנה ותודה. שמחת עולם לעולם ועד יהיה על ראשם כי לא ילכו עוד בגלות. ששון ושמחה ישיגו ידבקו בהם. ונסו יגון ואנחה מהם. 
כי בשמחה תצאו מגלות, ובשלום תובלון בלי פחד תלכו, כמו יובל שי למורא. ההרים והגבעות יפצחו לפניכם רנה משל הוא שאפילו ההרים יפתחו וירונו לפני ישראל, כלומר שכל העולם יגילו וישמחו. ויפצחו לשון פתיחת פה. וכל עצי השדה ימחאו כף יכו יד על יד, כלומר הענפים והעלים יגילו, וכן מלאכים הממונים על הרים הגבוהים ועל הגבעות השפלים מהם, וכל עצי השדה ישמחו עם ישראל כשיצאו מן הגלות. 
הנה אל ישועתי אבטח ולא אפחד הנה האלהים הוא ישועתי, לפי שאבטח בו לא אפחד מן המלכות. כי עזי וזמרת י-ה ה' שהוא עוז ושבחי. השם ויהי לי לישועה בימי פרעה וסנחריב. למה אמר משה עזי וזמרת י-ה, וישעיה אמר עזי וזמרת י-ה ה', לפי שאמר משה בסוף שירתו ה' ימלך לעולם ועד כשיפלו האומות אז ימלך, לכך אמר משה י-ה ולא אמר ה', כי אין הכס שלם ולא השם שלם עד שימחה זרעו של עמלק, אבל בימי ישעיה שאז היתה הישועה מסנחריב והמלכות לחזקיה אמר שם שלם י-ה ה'. 
ושאבתם מים בששון כלומר הישועה כמים (דימה) [דומה], לכך אמר ושאבתם מים ברוב ששון, ממעיני הישועה כמו כנהר שלום. 
ואמרתם ביום ההוא ישראל יאמרו לעתיד, הודו לה' קראו בשמו תמיד על הנס, הודיעו בעמים עלילותיו רוב מעשה פלא שעשה. הזכירו כי נשגב שמו הזכירו נסיו כי שמו חזק. 
[עמוד תרא] זמרו ה' שם ה'. כי בשמו גאות עשה. מודעת זאת בכל הארץ מה שעשה עם פרעה, ועוד עתיד לעשות עם גוג לעתיד. ועוד ישעיה אמר לחזקיה ולצדיקים שעמו זמרו ה' כי גאות עשה שהפיל סנחריב וכל חילו בלילה אחד, השיב חזקיה מודעת זאת, מכלל דאיכא אחרת שהצל הלך אחרנית י' מעלות, לכך כת' מידעת וקרינן מודעת, לומר מודעת מן י' מעלות, וכן נס סנחריב ואין צריך לומר שירה. 
צהלי ורני יושבת ציון צהל שמחה גדולה בלב, רני לשון השמעת קול, כלומר עלזי ושמחי ישבת ציון עיר דוד. כי גדול בקרבך קדוש ישראל היא השכינה. ואמר ביום ההוא ואמר האומר ביום שיפל גוג וסיעתו. הנה אלהינו זה כמו שאמרו בים זה אלי, ואנוהו, כן יאמרו לעתיד אלהינו זה, שקוינו לו בגלותינו, ויושיענו עתה. זה ה' קוינו לו בכל צרות שעברו עלינו שמו לא שכחנו, על כן נגילה ונשמחה בישועתו. בורא ניב שפתים בורא דבור שפתים לאדם, ניב כמו ינובב בתולות. שלום שלום לרחוק ולקרוב לרחוקים באשור ולקרובים במצרים. אמר ה' בגאולה, ורפאתיו מלבו הטמא ואתן לו לב כשר טהור. ורוח לבשה את עמשי רוח גבורה לבשה את עמשי. ראש השלישים ראש הגבורים המזוינים. את עמשי, לרבות הטפלים עמו. לך דוד אני, לפי שאתה שואל אם לשלום באנו או לרמותך, ועמך בן ישי לפי שפעמים המלחמה עליהם פנים ואחור, לכך אמר לך דוד ועמך בן ישי. שלום שלום לך כופל דבורו, על שם שחולקים לכתות וחבורות. ושלום לעוזרך מי שעוזר לך, כי עזרך אלהיך כי עזרתך ומגנך על אלקים. ויקבלם דוד ויתנם בראשי הגדוד הם חיילות. ואמרתם כה לחי כמו כה לחיים שיחיה, כי אינו לשון אחי שאינו חסר על פי המסורת. אתה שלום ו(ל)ביתך שלום וכל אשר לך שלום עבדיו ועשרו. ה' עז לעמו יתן שיתן כח לעמו, ה' יברך את עמו בשלום שלא יזיק להם דבר. את עמו, לרבות גרים והנלוים עליהם. 
שיר המעלות שיר מעלה גדולה ובו נאה וטוב לישראל, אשרי כל ירא ה' ההולך בדרכיו אשרי, מאושר כל הירא ה' בכל לבו, יכול ישב בטל הואיל ובו יראת שמים, לכך נאמר ההולך בדרכיו ששומר המצות. 
יגיע כפיך כי תאכל מה שאתה יגע ועמל בידיך וזה תאכל, שלא תקח מאדם ממונו כי אם מעמל ידך תאכל. אשריך וטוב לך מאושר אתה וייטב [עמוד תרב] לך. אשריך בעולם הזה שיש לך לאכול ממה שהרווחת, וטוב לך לעולם הבא שאינך גזלן. אשתך כגפן פוריה אשת חיקך תהיה כגפן פורחת ומגדלת בכל שעה. בירכתי ביתך אשתך שיושבת בקרן ביתך, כלומר [כל] כבודה בת מלך פנימה. בניך שתלד לך, יהיו כשתילי זיתים כעיקרי זיתים וכענפים שצומחים, כן יגדלו בהוד. סביב לשולחנך ישבו ויערב לך. הנה כי כן יבורך גבר ירא ה' הברכה הזאת למי, לאיש המתגבר על יצרו וירא ה', ומרוב יראת ה' בו אוהבו בכל נפשו ובכל מאדו. יבורך, יתברך. יברכך ה' מציון אתה הירא את דבר ה'. וראה בטוב ירושלם כל ימי חייך שתראה הנחמה. וראה בנים לבניך זרע זרעך. שלום על ישראל כששלום על ישראל ושובע, אז תראה כל טוב. 
אשרי כל ירא ה' ההולך בדרכיו, בזה המזמור נעלם ק' לומר שזה דיבר על אברהם, עתה ידעתי כי ירא אלהים אתה, אחרי בלותי היתה לי עדנה, הלבן מאה שנה יולד, גפן פוריה שהחזירה לימי נעוריה, ופניהם שדומים לקוף נתלבנו ופשטו הקמטים. כגפן פוריה, שפירשה נדה. אֶשׁתך, בשעה של אש תאוה שולטת באשה בשעת תשמיש, אז היא מזרעת תחלה ויולדת זכר, אשתך לא תופר ממנה [ה]אביונה ולא ממך, כי אש היצר שולט. כגפן, יש רואה הרבה דמים ויש מעט כגפן, בניך כשתילי זיתים המאירים כן יהיו בניך מאירין לך. כ"י כ"ן בגימ' ק', יבורך גבר יברך כתיב, ק' ברכות. סביב לשולחנך יברך גבר, בניך רמז לג' לברכת המזון, וראה בנים לבניך שלום על ישראל. 
והיתום אומר קדיש, יתגדל, יהא שמיה, יתברך, יהא שלמא רבא, ועושה שלום במרומיו עד ואמרו אמן. למה היתום אומר קדיש משום מעשה שהיה: מעשה בר' עקיבא שהיה מהלך בבית הקברות ופגע באדם אחד שהיה ערום ושחור כפיחם והיה טוען על ראשו כסבור עשרה טעונין, והיה רץ בהם כסוס שהוא רץ, גזר עליו ר"ע והעמידו, ואמר לאותו האיש למה אתה עושה עבודה קשה כזאת, אם עבד אתה ואדוניך עושה לך כך אני אפדה אותך מידו, ואם עני אתה אני מעשיר אותך, אמר לו בבקשה ממך אל תעכבני שמא ירגזו עלי אותם הממונים עלי, אמר לו מה זו ומה מעשיך, אמר לו אותו האיש מת הוא ובכל [עמוד תרג] יום ויום שולחים אותי לחטוב בעצים ושורפין אותי בהם, אמר לו בני מה היה מלאכתך בעולם שבאת הימנו, אמר לו גבאי המס הייתי והייתי מראשי העם ונושא פנים לעשירים והורג עניים, אמר' לו כלום שמעת מן הממונים עליך אם יש לך תקנה, אמר לו בבקשה ממך אל תעכבני שמא ירגזו עלי בעלי פורענות שאותו האיש אין לו תקנה, אלא שמעתי מהם דבר שאינו יכול להיות, שאילמלא היה לעני זה בן שהוא עומד בקהל ואומר ברכו את ה' המבורך ועונין אחריו ברוך ה' המבורך, או יאמר יתגדל ועונין אחריו יהא שמיה מברך, מיד מתירין אותו האיש מן הפורענות, ואותו האיש לא הניח בן בעולם, ועזב אשתו מעוברת ואינו יודע אם תלד זכר מי מלמדו תורה שאין לאותו האיש אהוב בעולם. באותו שעה קבל עליו ר' עקיבא לילך ולחפש אם הוליד בן כדי שילמדנו תורה ויעמידו לפני הצבור, אמר לו מה שמך אמר לו עקיבא, ושום אינתתך אמר לו שושניבא, ושום קרתך אמר לו דוקיא, מיד נצטער ר' עקיבא צער גדול והלך ושאל עליו, כיון שבא לאותו מקום שאל עליו, אמרו לו ישתחקו עצמותיו של אותו רשע, שאל על אשתו אמרו לו ימחה שמה וזכרה מן העולם, שאל על בן, אמרו לו הרי הוא ערל אפי' מצות מילה לא עסקו בו, מיד נטלו ר' עקיבא ומלו והושיבו לפניו, ולא היה מקבל תורה עד שישב עליו מ' יום בתענית, ויצאה בת קול ואמרה לו ר' עקיבא לך ולמד לו, הלך ולמדו תורה וקרית שמע וי"ח ברכות וברכת המזון, והעמידו לפני הקהל ואמר ברכו את ה' המבורך וענו הקהל ברוך ה' המבורך, יתגדל, יהא שמיה רבא, באותה שעה מיד התירו המת מן הפורענות, מיד בא לר' עקיבא בחלום ואמר יהי רצון מלפני הקב"ה שתנוח דעתך בגן עדן שהצלת אותי מדינה של גיהנם, מיד פתח ר' עקיבא ואמר יהי שמך ה' לעולם ה' זכרך לדור ודור. וכן מצאתי בתנא דבי אליהו רבא קטן האומר יתגדל מציל אביו מן הפורענות. 

פירושי סידור התפילה לרוקח [קח] ברכת הלבנה 
========================================= 
[קח] ברכת הלבנה 
(סודות התפילה) 
ברכת הלבנה אשר במאמרו ברא, מנין תי' כמו במזמור השמים מספרים. ור' יודא חסיד היה אומר פסוק קול דודי הנה זה בא וגו' בעוד שהיה רוקד נגד הלבנה ג"פ. 
[עמוד תרד] במסכת סופרים מצאתי, אין מברכין על הירח אלא במוצאי שבת כשהוא מבושם ובכלים נאים, ותולה עיניו כנגדה ומיישר רגליו ומברך, ברוך אתה ה' אלקינו מלך העולם אשר במאמרו ברא שחקים וברוח פיו כל צבאם במאמר פיו ברא השמים דכתיב בדבר ה' שמים נעשו. [בכל מקום מזכיר שחקים כמו תרקיע עמו לשחקים. במאמרו, אש ורוח ובללם יחד, והזכיר שחקים כי] שם חלונות בעובי הרקיע ושם המאורות. וברוח פיו שהוציא מרוח קדשו נבראו כל צבא השמים, לפי שהמלאכים מנהיגים אותם הזכיר צבא השמים. כת' מלאכיו וכת' משרתיו, בשעה שהם עושי' מלאכותיו נקראים מלאכיו, והם מתהפכים לרוח לפי שאין להם גוף, וכשאומרים שירה מתהפכים לאש משרתיו אש לוהט. ועתה אדמה לך סוד יקר במשל היאך מתהפכ', כשהנפש קשורה בשר ודם חם, לפי שהוא של אש ואין אדם מרגיש אלא ברוח פיו ומנחיריו, אבל כשיוצאת מן הגוף הרי היא כרצונה פעמים לרוח פעמים לנר שלהבת מאירה, לפי שנבראת מפי עליון, כך מלאכי מרום וכסא כבוד שנא' וברוח פיו כל צבאם, מזה תוכל להבין סוד מעלה שהם אש מים רוח. 
חק וזמן נתן להם לצבא השמים. שלא ישנו את תפקידם כמו שנצטוו להנהיג העולם. 
ששים ושמחים לעשות רצון קוניהם שהמלאכים והשמים והירח שמחים לעשות רצון קוניהם, ישיש כגבור לרוץ אורח. פועלי אמת ופעולתם אמת שהם אמתיים, וכן פעולתם, יום ליום יביע אומר ולילה [עמוד תרה] ללילה, שהיום לוה מן הלילה בימות החמה והלילה מן היום בימות הגשמים, אין אמר אין תחרות ביניהם, אין דברים אין שטר יוצא מביניהם לפי שפעולתם אמת. וללבנה אמר שתתחדש בכל חדש, עטרת תפארת לעמוסי בטן לישראל הקרואים העמוסים מני בטן, שהם עתידים להתחדש לעתיד, כמותה כמו הלבנה. ולפאר יוצרם בשיר חדש. בא"י מקדש ישראל קדושים תהיו, וישראל מקדשים ראשי חדשים דכת' אשר תקראו אותם, אתם כתי'. 
בזו הברכה תיבות כמו מן השמים מספרים כבוד אל עד ואין נסתר מחמתו. 
ואומר לאחר הברכה ג' פעמים סימן טב תהוי לכל ישראל, ברוך בוראך ברוך יוצרך ברוך מקדשך, ורוקד ג' רקידות כנגדה ואומר ג' פעמים כשם שאני רוקד כנגדך ואיני נוגע ביך, כך אם ירקדו אחרים כנגדי לא יגעו בי, תפל עליהם אימתה ופחד, ולמפרע אמן אמן אמן סלה הללויה, ואומר לחבירו ג' פעמים שלום עליך. 
ולמה מרקדין כנגד הלבנה, לפי שכת' בשומי ענן לבושו וערפל חתולתו, ואומר בפרק' דר' אליעזר זו הלבנה שמונחת כבין שתי קערות, וכת' בשכינה פרשז עליו עננו, חשכת מים עבי שחקים, וכת' וערפל תחת רגליו ואמרי' בסנהדרין המקדש על הלבנה כאלו מקבל פני שכינה לכך מרקדין, כמו והחיות רצוא ושוב כמראה הבזק, לכך מברכין עליה עד חציה כקשת, כן מראה הנוגה כמראה דמות כסא, סוד ה' ליראיו. 
ערבית שחרית ומנחה מתפללין יעלה ויבא בעבודה ברכת רצה, ובברכת המזון מזכיר יעלה ויבא בברכת רחם ה' אלהינו עלינו. 

פירושי סידור התפילה לרוקח [קט] סדר הלל - הללויה 
=============================================== 
[עמוד תרו] [קט] סדר הלל - הללויה 
הללויה התחילו את ההלל. הללוי-ה על שם שבאו ע' נפש למצרים והשכינה ירדה עמהם, דכתיב אנכי ארד עמך מצרימה, הרי ע"א כמנין הלל"ו. הללוי-ה, די לבני אדם להלל בחצי השם. הללו עבדי ה' ולא עבדי פרעה, כך אמרו בליל התקדש חג. הללו את שם ה' תנו כבוד לשמו והללוהו. את שם, לרבות הכינויין, ולרבות כבודו. 
ממזרח שמש עד מבואו ממקום שזורח, מן המזרח ועד מערב ששם מבואו וכניסתו, ששם זיו הכבוד מתרבה במערב. מהולל ומשובח. שם ה' כי בכל העולם משבחים שמו. מהולל שם ה' כתיב, כי בזריחת השמש ובהילוכו מהלל להקב"ה בשם אחד, כי האש והמים והרוח וכל צבא השמים והארץ והים, כל אחד מהלל בשם שניתן לו להלל, וקצת יש בהבדלה דר' עקיבא, לכך מרבה את שם ה'. ממזרח שמש עד מבואו, פי' בכל מקום מוקטר ומוגש לשמי מנחה טהורה, ממזרח שמש עד מבואו. 
רם על כל גויים ה' הקב"ה רם על כל ממלכות הגויים. על השמים כבודו יותר מעל בריות הארץ, כי הם יודעים מוראו ומכבדים אותו, אבל בארץ אין איש הולך כי אם אחרי אכלו. ועוד, רם על כל גויים ה', ממה נדע זה הדבר, מן על השמים כבודו ומושל על שבעים שרי מעלה ועל כולם. ועוד, בשילהי מעשה בראשית נדרש גוים על כל גוים, אל תקרי גויים אלא גאים, כי ד' החיות שהם המלכים קבע בכסאו: אריה, שור, נשר, אדם, והוא יושב כנגד כסאו רם ונשא, הרי שהוא רם עליהם. 
על השמים כבודו באויר, אד נראה על השמים כסא שמים הודו, הן השמים ושמי השמים לא יכלכלוהו. ומה שכתב על השמים כבודו, לפי ששם [נראה] עיקר כבודו, שבריות השמים מעלתם מבריות הארץ כיתרון האור מן החשך, וכת' מלא כל הארץ כבודו. אך כשמראה כבודו, לוקח לו דעת עולם זה, ונראה לו בחזיון נפתחו השמים, לכך נאמר על השמים כבודו. 
מי כה' אלהינו שהוא רם על כל [גויים], כי הוא יצרם. המגביהי לשבת שהגביה שבת כבודו למעלה למעלה. המגביה צריך לומר, אלא [עמוד תרז] המגביהי לשבת לא ירדה שכינה למטה מי' טפחים, כדילפי' בסוכה ארון ט' וכפורת טפח הרי י', וכתיב ודברתי אתך מעל הכפורת. לכך הבונה בשמים מעלותיו, מעלותו כתיב חסר יו"ד, כי לא ירד למטה מי' טפחים, לכך רשות בשבת י' טפחים. ועוד, המגביהי, כעין תכלת פרוס על כסא הכבוד שבו שמות בני ישראל, זהו המגביהי, הגביה אותי לשבת. ועוד דמות יעקב חקוקה בכסא, לכך אמר התחת אלקים אנכי, אנכי בגימ' כסא. אבל יוסף שלא היה לו כסא דכתיב רק הכסא אגדל ממך, לכך אמר התחת אלקים אנכי. אבל מיהו יוסף דומה ליעקב, דכתיב אלה תולדות יעקב יוסף, כי בן זקונים הוא לו, לכך נאמר בשניהם התחת אלקים אנכי. ועוד, המגביהי לשבת, לשון נקבה, יהי כבוד ה' לעולם. המשפילי לראות בכל מקום, בשמים ובארץ. המגביהי לשבת, הוא הקב"ה שהגביה אברהם למעלה מן הרקיע והראה לו מזל צדק תחת רגליו, כדי להודיע לו שיתיישב ויהיה לו זרע, וזהו המגביהי לשבת. המשפילי לראות, שהשפיל עיניו לראות מזלו, וזהו מי העיר ממזרח צדק יקראהו לרגליו, וכתיב ויוצא אותו החוצה, וכתיב הבט נא השמימה. 
מקימי מעפר דל מקים דל מעפר, במקום שיושב, מאשפות שיושב בשביל חמימות. ירים אביון שאובה ומתאוה לכל, וחבקו אשפתות, הקב"ה מרימו ומזלו עולה ומגביהו כשחפץ הקב"ה. כל יו"ד שהיא בסוף תיבה והיא יתירה, כמו המגביהי לשבת, היושבי בשמים, מקימי מעפר דל, שעוסק בדבר בכל כחו עד שיכלה. מקימי מעפר, מקימי משפלות עד שיהא כאחד מן ההדיוטין, ואחר כך כאחד מבני עידונין, ואח"כ שופט, תדיר תדיר עולה לגדולה, גדולה אחר גדולה, וכן עזי וזמרת י-ה, עוז אחר עוז מחובר עד שנוצח. כן להושיבי עם נדיבים להושיבי הקב"ה מרים האביון להושיבו עם שרים שעושים נדבת לבם, אם היה משיבו עם שרים היה מעשה גדול, שלעני הקב"ה מרימו ומושיבו בין נגידים. כל שכן עם נדיבי עמו, שרי עמו החביבים. מקימי מעפר דל אברהם שאמר ואנכי עפר ואפר, הכי אמר אברהם לפני הקב"ה, הייתי ראוי להיות עפר ואפר ע"י נמרוד כשהשליכני באור כשדים והצלתני, א"כ הגון אני לפניך, לכך הואלתי לדבר. ד"א, על עצמו אמר דוד, שהיה רועה [עמוד תרח] אחרי הצאן. ד"א, על כנסת ישראל אמרו. ד"א, המגביהי לשבת, הוא הקב"ה עצמו בכבודו דכתיב כי (ה') [מן] השמים, וכתיב מן השמים השמיעך את קולו ליסרך ועל הארץ הראך את אשו הגדולה, כביכול הרכין עצמו במתן תורה. מושיבי עקרת הבית כשם שמושיב דל ואביון בין השרים, כך מושיב אשה שהיא עקרת הבית שאין לה בנים, שלבסוף תהיה אם הבנים שמחה, כך ישראל שהיו בגלות הושיעם הקב"ה ועשאם שרים ונגידים, על כן הללו י-ה. מושיב"י עקר"ת בגימטריא כשרה רבקה רחל וחנה. 
הפסוקים מתחילים הללוי-ה, יהי, ממזרח, רם, מי, המשפילי, מקימי להושיבי, מושיבי, התחלתן בגימטריא ת"י כך עמד הבית, ודין היה לעמוד בי"ת שנה, אלא שהקדים ב' שנים לונושנת"ם. מושיבי כמו מושיב, מקימי כמו מקים. וכאן ה' יודי"ן יתירות כנגד הנו"ן שלא אמר דוד באשרי, כתיב כאן ה' יודי"ן שעולים לנו"ן, ודוד לא אמרה משום דכתיב בה מפלת ישראל, שנ' נפלה ולא תוסיף קום, ומ"מ סמכה ברוח הקודש דכתיב סומך ה' לכל הנופלים. 
מושיבי עקרת בית היא כנסת ישראל שהיתה כמו עקרה, שגזר עליה פרעה פרישות דרך ארץ, והייתה לבסוף אם הבנים שמחה, דכתיב ובני ישראל פרו וישרצו וירבו ויעצמו במאוד מאוד. ד"א, היא רחל שהייתה עקרה, דכתיב ורחל עקרה. אי נמי היא הייתה עיקרה של בית. שהרי אפילו בני יהודה היו מודים בדבר, שהרי בסוף ברכות רות שכנסה בועז, היו מקדימין רחל ללאה דכתיב ישימך אלהים כרחל וכלאה אשר בנו שתיהן, והיא היתה אם הבנים יוסף ובנימין, ואז הייתה שמחה. 
הללוי-ה מה ראה דוד ששבח הקב"ה בשם שתי אותיות יותר משאר שמות, לפי שאמר הקב"ה לשאול על ידי שמואל הנביא להלחם בעמלק, וימחה את זכרו אפילו בהמתם, כדי למלאות שמו וזכרו וכסאו ולהשלימו, שכן נשבע כבר הבורא כי יד על כס י-ה מלחמה בעמלק מדור לדור. ומ"מ אין כסא של הקב"ה שלם עד וכו', והלך שאול וחמל על מיטב הצאן ועל אגג, ולא עשה שם של י-ה וכסא שלם, וא"ל כרת השם מלכותך, ובא שמואל וימשח את דוד. ולכך התחיל דוד לשבח כל שבחיו וזמירותיו בי-ה, נתגלגל הדבר ולוקח מאחרי הצאן למלוך והודה על כל הטובה, והיינו דאמר דוד לא המתים יהללוי-ה, [עמוד תרט] שאול ובניו שמתו במלחמת פלשתים הם לא יהללוך י-ה, אבל אנחנו נברך י-ה. ד"א, משום שבשם י-ה ברא הקב"ה עולמו, שנאמר אלה תולדות שמים וארץ בהבראם, בה"י בראם, כלומר בשם של י-ה. 
מן הללוי-ה עד עולם הללוי-ה יש ס' תיבות, כנגד ס' ריבוא שהיו בישראל כשיצאו, נתן להם ס' מסכתות, לכך ס' שורות יש בס"ת, ונ' פעמים תורה כתוב בחומש וה' תורות הם עשרה, הרי ס' תורה. 
הללו י-ה, יהי עולם, ממזרח ה', רם כבודו, מי לשבת, המשפילי ובארץ, מקימי אביון, להושיבי עמו, מושיבי הללוי-ה, התחלת אילו התיבות בגימ' תרל"ב, התחלתן חמשה חומשים, בראשית, ואלה, ויקרא, וידבר, אלה, התחלת התיבות וסופיהן תרל"ב. כנגד שני האבות אברהם קע"ה, יצחק ק"פ, יעקב קמ"ז, הרי תק"ב, ויוכבד בת ק"ל כשנולד משה הרי תרל"ב. ולאברהם נאמר וענו אותם, ויוכבד נולדה בין החומות, והולידה משה [ומרים] שיוציאום ממצרים, ונקראת מרים על שם המרר וימררו את חייהם. נמצא שהיה המרר פ"ו שנים כמנין עבד"י, לכך אמרו הללו עבדי ה'. הרי משנולד יצחק שאז התחילו ת' שנה של ועבדום, עד שנולדה מרים היה שד"י שנים, לכך ותצאן כל הנשים אחריה בתופים ומחולות. 
אם בגימ' יוכבד, כי עליה נדרש אם הבנים שמחה. 
זה המזמור מתחיל בה' ומסיים בה', לפי שיצאו ביום ה', לכך כת' ותעשה לך שם כהיום הזה, בה' יום. ומתחיל בהללוי-ה ומסיים בהללוי-ה, שהיה חביב עליו. 

פירושי סידור התפילה לרוקח [קי] בצאת ישראל ממצרים 
================================================ 
[קי] בצאת ישראל ממצרים 
בצאת ישראל ממצרים בעת יציאת ישראל ממלכות מצרים. בית יעקב מעם לועז כל הלשונות נקראו לועזים על שם לעז על בניה, שאינן כלום כמו לשון קודש. ולמה הזכיר ישראל קודם יעקב, והלא בכל מקום מזכיר [עמוד תרי] יעקב קודם. אלא בצאת ישראל הם י"ב שבטים, ולמה יצאו האנשים, בזכות בית יעקב, הנשים, כדאמרינן בסוטה. 
היתה יהודה לקדשו היתה עם יהודה. לפי שיהודה גבר באחיו, אמר יהודה לקדשו כמו וגוי קדוש. ישראל ממשלותיו כמו ממלכת כהנים. ועוד, היתה יהודה לקדשו, אמרו רבותינו שקפץ בים תחילה, שקידש שם שמים. ואמר "היתה" שחלש היה כנקבה מפני נחשולו של ים, שאמ' הושיעני אלהים כי באו מים עד נפש, על כן זכה למלכות על ישראל, זהו ישראל ממשלותיו שהיה מושל עליהם. היתה יהודה לקדשו ישראל ממשלותיו בגימ' בעבו"ר שקפ"ץ בי"ם. לקדשו בגימ' ז"ה הו"א בנחשו"ן. ישראל ממשלותיו, זה בזכות שהציל יוסף אחיו. 
הים ראה וינוס הים ראה קדושה, כמו שיפרש, ונס, שחרבו מימיו והיה יבשה כשנתבקעו המים. הירדן יסוב לאחור שקמו נד אחד וסבבו מי הירדן לאחור. 
ההרים רקדו כאלים שרעדו מפניו, ונרתעים כאילים שהם רצים אילך ואילך. גבעות הם תלוליות וגבשושיות הרמים, נרתעים כבני צאן הקטנים הרצים אחר אימותיהם. ועוד, בני צאן כמו בן בקר, כמו הכבשים שהם רצים ועזים, כן עשו הגבעות. 
הים ראה וינוס ראתה שכינה, שכתוב ראוך מים יחילו, ואז מת הים שאינו נד אך המים נקוים יחד, לכך קפאו תהומות בלב ים, על שם כי לא יראני האדם וחי. הים ראה בגימ' הארו"ן, מלמד שראו ארונו של יוסף, שכתוב בו וינס ויצא החוצה, מיד וינס. והיאך ראה, אלא מלאך הממונה על הים ראה לארונו של יוסף ונס. ועוד, לפי שארונו של יוסף עם משה ראהו הים ולמה היה עם משה, לפי שעסק יוסף בארונו של יעקב, והיה משה גדול הדור כיוסף, על כן לקח ארונו. ועוד, שהיו דומים, למשה נתן י' דברות ויוסף קיים אותם שנאמר אבחנך על מי מריבה, וניתן ליהושע, דוד מלך בחברון וירבעם בשכם, ויוסף כילכל ובזכות משה ירד המן, יוסף ברח מאשת פוטיפר ולקח בת כהן און, ומשה ברח מארץ כוש בעבור אשה ולקח בת כהן מדין. זה גייר גרים [עמוד תריא] וזה גייר גרים, יתרו. לזה שני בנים בארץ נכריה ולזה שני בנים בארץ נכריה. זה נפרד מאחיו וזה נפרד מאחיו. זה הרג האופה בפתרונו וזה הרג המצרי בפתרונו. זה קטן לאחיו וזה קטן לאחיו. זה ונתון אותו על כל ארץ מצרים וזה גם האיש משה גדול מאד בארץ מצרים. הים ראה ארונו של יוסף וכן הירדן, לכך אמ' יוסף ב' פעמים פקד יפקד אלקים, אמר לאחיו כשהקב"ה יפקד אתכם הים והירדן יקרעו בזכותי כשיראו עצמותי, לכך והעליתם את עצמותי. וכתיב באדם העיד ב' קריעות בזכותי. 
הירדן יסוב לאחור בגימט' בזכו"ת יוס"ף. כשלקח משה את עצמות יוסף נתנו בעור של צאן, ומטרדת הדרך שכחם ונעשו כצאן, והיה מהלך ורועה, והיינו דכתיב נוהג כצאן יוסף. 
ההרים רקדו כאילים זה היה במתן תורה. ולמה כתב זה אצל הים, אלא לומר שלא עברו הים אלא בזכות תעבדון את האלקים על ההר הזה, על כן יהושע התנה עמהם בירדן שיקבלו התורה והנסתרות כדאמרי' בסוטה. 
מה לך הים כי תנוס במדרש ואתה הרם את מטך ונטה את ידך על הים, אם הרים למה נטה, אלא בשעה שבא משה והרים את ידו על הים, אמר לו הים בן עמרם מהו כחך שאתה מרים ידך עלי במטה, אמר משה לים, בשליחות הקב"ה באתי עליך לבקעך ולהעביר עליך אומה, אמר לו לך לנילוס, נהר שהושלכת לשם והוא גידלך, אבל אני איני מכירך, דכתיב לא חלתי ולא ילדתי ולא גידלתי בחורים. כיון שראה משה כך הלך וישב לצד, אמר לו הקב"ה, משה, עמי בצרה ואתה יושב, אמר לפניו רבונו של עולם, כבר באתי לים והחזירני בפחי נפש, אמר לו למשה, עבד שמסרב על רבו מה עונשו, אמר לפניו לפצוע ראשו במקל, מיד ויאמר ה' אל משה, מה תצעק אלי ואתה הרם את מטך ונטה את ידך, אעפ"כ לא רצה הים ליתן מקום להעביר ישראל, מיד ירד הקב"ה בכסא מרכבותיו על הים, אברהם לפני כסא הכבוד ויצחק ויעקב מימין הכסא, וד' אמהות משמאל הכסא י"ב שבטים מאחורי הכסא, כיון שראה הים את השכינה ברח מרחוק ת' פרסה. אמר לו משה לים, היכן אתה בורח, אמר לו, לא מפניך אני בורח אלא מלפני אדון חולי ארץ. 
מה לך הים כי תנוס מי שהיה שואל לגלי הים למה נסו, והירדן למה שבתה אחורנית, ולמה תרקדו ההרים כאלים, והגבעות למה נזדעזעו כבני צאן. והם ישיבו יודעים אתם למה נסנו, מלפני אדון, שהוא אדון כל. 
חולי ארץ שיראים ממנו אפילו הרים הגבוהים מאוד. חולי כמו חול [עמוד תריב] תחול הארץ, חבלי יולידה. ולמה יריאים ממנו, לפי שהוא הופך צורים חזקים ועושה אותם אגם מים, ליחלוחית יוצא עד שיהיו אגמים. חלמיש אבן קשה הופך למעיין מים, על כן ההרים נרתעים מפניו. חלמיש קשה, כמו שמתי פניו כחלמיש, כהר קשה, כמו בחלמיש שלח ידו, הפך משורש הרים. מלפני אדון חולי ארץ בגימ' מפנ"י אדו"ן מש"ה. 
ההפכי י' היא יתירה, שזה מן י' נסיונות. חלמיש בגימ' אל"ו הצורי"ם. למעיינו מים קרי ביה למעיין ו' מים, בפרשת מתנת הבאר כתיב ו' פעמים מים. 

פירושי סידור התפילה לרוקח [קיא] לא לנו ה' 
========================================= 
[קיא] לא לנו ה' 
לא לנו ה' לא בצדקותינו ולא ביושר לבבנו. כי לשמך תן כבוד לשמך שנקרא עלינו, עשה בעבור שמך המחולל בגוים. על חסדך שאתה עושה לכל. ועל אמתך קיום שתקיים כאשר אנו בטוחים שתעזור לנו. 
לא לנו ה' לא לנו כי לשמך תן כבוד על חסדך ועל אמתך בגימ' מש"ה וישרא"ל ה"ם אמרוה"ו כשעמד"ו ע"ל י"ם סו"ף. 
למה יאמרו הגויים אם לא תעזור לנו. איה נא אלהיהם יקום ויעזור להם. למה נאמר "נא", שהיו אומרים לישראל התפללו, כמלך בבל שאמר תתפלל על הגשמים. דבר אחר לשון לעג, כלומר תבקשו לו. 
ואלוהינו בשמים ממעל. כל אשר חפץ עשה אם אנחנו טובים הוא עזרינו, ואם לאו ממשיל עלינו גויים, וכל חפצו עושה בארץ ומי ישיבנו. אבל עצביהם ע"ז שלהם שמתקנים בעוצב ובעמל, הם כסף וזהב שמייפהו בכסף ובזהב ירקענו. מעשה ידי אדם שנעשים בידי אדם ואין כח לאלהיהם, ויהיו לעצבון לעובדיהם ולא יועילום, וקלון לעובדיהם לעבוד למעשיהם. 
פה להם אף על פי כן ולא ידברו. עינים להם מתקנין ולא יראו לצועקיהם. אזנים להם ולא ישמעו הזועק לפניהם. אף להם ולא יריחון נחירים יש להם ולא יריחון קרבניהן וקטורת תועבה. ידיהם קצרי יד הם. לא ימישון לא ימישון מאותו מקום לקבל המנחה. רגליהם ולא יהלכו לעזר לעובדיהם. לא יהגו בגרונם כעוף הוגה ומצפצף, אין להם דיבור שיצא מגרונם. כמוהם שהם כמתים, יהיו עושיהם המתקנים אותם. וכל אשר בוטח בהם ומתחננים לפניהם. 
[עמוד תריג] פה, עינים, אזנים, אף, ידיהם, רגליהם, גרונם, הרי ז' איברים הזכיר כנגד ז' תמונות בואתחנן. ועוד כל ז' ימי השבוע אסור לעובדם. פ'ה, ע'ין, א'זן, א'ף, י'ד, ר'גל, ג'רון, התחלתן בגימ' שס"ה, שכל שס"ה ימי השנה אסור לעבוד עבודה זרה. פה להם, עינים להם, אזנים להם, אף להם, הרי ד' לה"ם לה"ם לה"ם לה"ם בגימ' עבוד"ה זר"ה. 
ישראל בטח בה' הם בוטחים בה', כי לעולם עזרם במלחמה בעת צרה. ומגינם הוא מגין עליהם, כמו מגן עזרך. ומגינם הוא, ג' פעמים כנגד ג' תפילות וג' רגלים. והיה יכול לכלול ישראל בית אהרן ויראי ה' בבטחון אחד, ולומר "הוא" בפעם אחת, וכן בברכה, אלא לזכור להם זכות ג' אבות, לכך אומר עליכם ועל בניכם. 
הוא עם נושע בה', הוא מגן עזרך, והוא ואשר חרב גאוותך, ג' פעמים הוא הוא הוא, נגד אל יתהלל חכם בחכמתו ולא גבור בגבורתו ולא עשיר בעושרו, אין חכמה ואין עצה ואין תבונה לנגד ה'. הוא לפי שכל זמן שאין בוטחים בע"ז ובגבורתם ומעשה כשפים, כתיב ותמלא ארצו כסף וזהב, ג' ותמלא ארצו. 
לאחר שהזכיר ישראל הזכיר קדושיו בית אהרן בטחו בה' הם הכהנים, עזרם ומגינם הוא. יראי ה' בטחו בה' הם כל יראיו, ורבותינו אמרו יראי ה' הגרים, עזרם ומגינם הוא. 
ישראל בטח בה' ולא שייך למימר בטחו כבר, לשון עבר, שהרי לא בטחו במעשה העגל, אבל על בית אהרן שייך לומר בטחו, שהרי בשבט לוי כתיב ויאספו כל בני לוי, ובאהרן עצמו כבר העיד עליו הכתוב, דכתיב שפתי כהן ישמרו דעת ותורה יבקשו מפיהו כי מלאך ה' צבאות הוא. 
[יראי ה' אילו הגרים. והא דלא כתיב הכא בית הלוי, כמו במזמור אחר שאמרו בית הלוי ברכו ה', משום דהלל דוד אמרו למזמור זה על נס עזרא שעלו, והעלה בני הגולה מבבל, דכתיב בדברי הימים מבני הלוי לא היו שם]. 

פירושי סידור התפילה לרוקח [קיב] ה' זכרנו 
======================================== 
[קיב] ה' זכרנו 
ה' זכרנו במלחמה. יברך את בית ישראל הואיל והוא עזרם ומגינם, יברך אותם. את בית ישראל, לרבות שאביהם גר או משוחרר ואמו [עמוד תריד] מישראל, ואת שאמותיהם גיורת או שפחה משוחררת. יברך את בית אהרן את לרבות הלויים. יברך יברך את מי שיברך. את בית ישראל [לרבות] אפילו את אומות העולם שמברכים את ישראל, אבל המקלל את ישראל לא יברך. ביראי ה' לא כתיב "את" אילו הגרים, שאם אינו ירא ה' לא יבורך. 
הקטנים עם הגדולים מוסף על כולם. ולא אמר ביראי "את", לומר אם בבית ישראל או בית אהרן הגדולים יראי ה', אז אף הקטנים שלא הגיעו עדיין ליראה בכלל ברכה. אבל בית ישראל ובית אהרן הגדולים, אם אין בגדולים יראת ה' אף הגדולים אינם בכלל הברכה, לכך אמר אצל יראי "הקטנים עם הגדולים". ולמה אמר עם הגדולים, אם הגדולים צדיקים והקטנים נשמעים להם, ואם הקטנים יראי ה' אין הגדולים בכלל ברכת קטנים. 
יוסף ה' עליכם עתה מפרש הברכה איך יברכם, שירבה תוספת עליכם. עליכם ועל בניכם ועל בני בניכם. ברוכים אתם לה' כך היה דוד אומר לצבאיו. עושה שמים וארץ נמצא שמושל במעלה ובמטה, על כן כל אשר חפץ עשה ויכול לברך אתכם. 
השמים שמים לה' ששם מראה את כבוד גודלו ואת הוד תפארתו. והארץ נתן לבני אדם לעובדו ולשרתו ולברך שמו. ואמרו רבותינו השמים שמים לה' והארץ נתן לבני אדם, לאחר ברכה. לכך סמך עושה שמים וארץ, הרי שניהם שלו. השמים שמים לה' לקח לשכינתו, והארץ נתן לבני אדם, לאחר ברכה. ומה שכת' לה' הארץ ומלואה, קודם ברכה. תבל ויושבי בה בגימ' לפנ"י (ה)ברכ"ה אסורי"ם באכיל"ה. 
לא המתים יהללוי-ה אומות העולם שהם מתים ונהרגים אינם מהללים י-ה. ולא כל יורדי דומה שיורדים במלחמה ונופלים ודוממים. 
ואנחנו נברך י-ה אנחנו שבוטחים בו ומגיננו הוא, נברך י-ה מעתה, שעזרנו, ועד עולם הללו י-ה. לא המתים יהללו י-ה, לפי שהעולם הזה נברא בה' והעולם הבא בי', והמתים אינם בעולם הזה ולא באו לעולם הבא, על כן אינם מזכירים שם י-ה, אבל אנחנו שאנו בעולם הזה שנברא בה' נברך י-ה. 
ולא כל יורדי דומה המלאך הממונה על הנשמות דומה שמו, כדאמרינן במי שמתו דילמא דומה מכריז להו. ונקרא "דומה" על שם שמתים דוממים, כמו ודומו סלה. לא המתים הם הרשעים שבחייהם נקראים מתים ואתה חלל רשע. לא יהללו י-ה, ואנחנו עבדיו ושריו נברך י-ה. 
והארץ נתן לבני אדם לאחר ברכה. ואנחנו אומרים נברך שאכלנו משלו ט"ו פעמים בשבוע, בו' ימים בכל יום סעודה אחת ובכל לילה סעודה [עמוד תרטו] אחת, הרי בו' ימים י"ב סעודות ובשבת ג' סעודות, הרי ט"ו סעודות, מעתה על כן נזכה ועד עולם הבא נהללנו, על כן הללויה. 
ה' פעמים "יברך" כאן, כנגד ה' שנתברכו אדם, נח, אברהם, יצחק, ויעקב. ובברכת משה ה' ברכות כנגד ה' חומשים. לא המתים, יש נספה בלא משפט, ולא כל יורדי, בזמנם. ואנחנו נברך י-ה, דיו לעולם לברך בחצי השם. הללוי-ה, סיים המזמור. 

פירושי סידור התפילה לרוקח [קיג] אהבתי 
===================================== 
[קיג] אהבתי 
אהבתי כי ישמע ה' מאוד הייתי אוהב ישמע ה' את קולי. תחנוני בהתחנני אליו בקול יהיה שומע אלי. את קולי לרבות רחישת הלב, כמו רחש לבי דבר טוב, ולרבות שפתיי דובבות בנחת, ולרבות נשיאות כפים, נשא לבבינו אל כפים אל אל בשמים. תחנוני מיכן כל מקום שנאמר חנינות הוא בקול, וכתיב כי יצעק אלי ושמעתי כי חנון אני, חנון יחנך לקול זעקך. 
כי הטה אזנו לי הטה אזן מלאכים לי להשמיע במרום קולי. ולא ששייך למעלה אזנים ואיברים, אלא משמיעים לאוזן כפי עניין העולם ששומעים באזניהם. ובימי אקרא כל ימי אקרא לאלוק ויענני. ובימי אקרא התחלת התיבות אילו וסיומן בגימ' י"ח, כנגד י"ח ימים שגומרים בהם את ההלל. אזנו לי ובימי אקרא בגימ' זה"ו בי"ח ימי"ם וליל"ה גומ"ר. אזנו לי ובימי אקרא בגימ' א"ך בגול"ה כ"א יו"ם וליל"ה גומ"ר. 
[אהבתי כי ישמע ה' קולי אמרה כנסת ישראל לפני הקב"ה, אני אהובה לפניך בשעה שישמע ה' את קולי בבתי כנסיות ובבתי מדרשות. ובימי אקרא, פי' רש"י ביום צרתי אקראינו וביום גאולתי אשבחנו. חבלי מות חבורת הרשעים המבקשים להמיתני, לא נהירא דמה ענין חבורה אצל שאול. ונראה לומר חבלי לשון חבלי יולדה. מצרי שאול, לשון גבולי שאול. צרה ויגון אמצא ובשם ה' אקרא כלומר אקבלם ברצון ולא אהרהר אחר מידותיו של הקב"ה, מכאן שמברכין על הרעה כמו על הטובה. ראיה אחרת בפרוע פרעות בישראל בהתנדב עם ברכו ה']. 
[עמוד תרטז] אפפוני חבלי מות כמו עפפוני, לשון וכפלת, ותעיף כפלוני. חבלי מות אמר דוד כשהייתי הולך במלחמה, הייתי לפעמים רק התזת ראש חסר ופלצות בעתתני. וחבלי מות, צער המות. ומצרי שאול כמו צרת מות, כשאדם הולך לשאול, כן מצאתי צרה בגוף ויגון בנפש אמצא ורוב ממרורים. ובשם ה' אקרא כמו ובשם אלקים נדגול. 
חבלי מות ומצרי שאול צרה ויגון בגימ' ה"ם פר"ס ומוקדו"ן כשדי"ם שעי"ר, כי הכל מדבר על הגלויות. אפפוני, עפפוני בבל כשדים מדי ופרס, או מוקדון אדום שעיר. חבלי מות ומצרי שאול, נבוכדנצר הבבלי וטיטוס האדומי החריבו הבית, לכך כתיב בהו מיתה. צרה ויגון, כנגד מדי ויון שלא החריבו. צרה ויגון אמצא ובשם ה' אקרא, ברוך דיין האמת. 
אנא ה' מלטה נפשי כל אנא לשון פיוס, כמו אנא חטא העם הזה, אנא שא נא. מלטה נפשי, שלא אמות במלחמה, מלטה לשון הצלה. חנון ה' וחונן לקוראיו באמת. וצדיק עושה צדקות עם בשר ודם. ואלקינו מרחם כל אשר יקראוהו באמת. 
שומר פתאים ה' פתאים שאינם חכמים לעשות תחבולות כמוני, הקב"ה שומרם. דלותי שאנכי ענייה ודלה מכל טוב, אעפ"כ ולי יהושיע ששולח מלאכיו סביבי, אם כן נפשי שהיה לך יגון תתנחמני. על זאת שובי נפשי למנוחייכי לא תהיי בגוף קצר רוח מרוב פחד שובי למנוחייכי, שלייכי ותשקוטי. כי ה' גמל עלייכי כמה פעמים עשה לייכי טוב והצילך, כך היה דוד אומר בצרותיו אנא ה' מלטה נפשי, כי אני מנחם נפשי. למה, כי חלצת נפשי ממות. 
חלצת כמו וחלצה נעלו, וחלצו את האבנים, משמיט לחוץ. וכן יחלץ עני בעניו שהוא דל, יחלץ, ישמיטנו. וכן כי חלצת, השמטת נפשי ממות. ואת עיני מן דמעה מן המות, כמו ויבך חזקיהו. את עיני, לרבות הנפש, דכת' דלפה נפשי מתוגה, וכתיב במסתרים תבכה נפשי. את עיני מדמעה, שהאדם בוכה כשהנפש יוצאה ממנו. 
את לרבות כשהיה בצער כמו כל אוהביו ובית אביו, וצדיקים בוכים, וכשברח מאבשלום כולם בכו, וכתיב בי יכתירו צדיקים. ואת רגלי שמרת, מדחי שלא נמעדתי במלחמה ולא נדחיתי. את רגלי כל מקום שהיה בצרה היו גיבוריו בצרה, שנאמר ויעזור לו אבישי. ד"א מדחי, מגיהנום, פעמים [עמוד תריז] שהאב גורם לבנו בגיהנום, אם לא שחטא דוד בבת שבע לא היה אבשלום מורד בו, ואחיתופל, ועל אבשלום ביקש שהוא גרם, ולא על אחיתופל כי טינא היתה מעולם בלבו. את רגלי לרבות רגלי גבוריי. הואיל והצלת רגלי מדחי, אתהלך לפני ה' בארצות החיים הוא העולם, שהעולם "חיים" כמו שאמר חזקיה יה בארץ החיים. ועוד, בארצות החיים, ארץ ישראל ויהודה, ששם מתים יחיו. לכך ביקש יעקב וקברתני בקבורתם, ולכך היו מביאים המתים לארץ ישראל. אתהלך לפני ה' בארצות בגימ' לתחיי"ת המתי"ם. בארצות החיים שכל הנקברים בארץ ישראל יחיו ובחוצה לארץ יתגלגלו שם. בארצות החיים, ששם אומרים שירה על הנס ולא על נס שבחוצה לארץ. אתהלך לפני י-ה-ו-ה בארצות החיים בגימ' זה"ו אי"ן אומרים הל"ל ע"ל ניסי"ם שבחוצ"ה לאר"ץ. החיים בגימ' יו"ם טו"ב. 
האמנתי כי אדבר אל לבי. שובי נפשי למנוחייכי עתה אאמין שהיה אמת. אני עניתי מאוד מה שאמרתי דלותי ולי יהושיע. עניתי כמו זמיר עריצים יענה. עניתי לשון נכנעתי, כמו לענות מפני. 
אני אמרתי בחופזי מה שכת' ויהי דוד נחפז ללכת. כל האדם אפילו נביא כמו שמואל שהבטיחני למלכות, הוא כוזב פוסק דבריו, כמו אשר לא יכזבו מימיו שלא יפסקו, אל תכזב בשפחתך שלא יפסק, כן כוזב דבריו נפסקים, שהרי הם עוטרים אותי אנה דיבור שאמר שאמלוך, כי חישב שייהרג. האמנתי בגימ' מלכות"י. עניתי בגימ' כשאחז"ו בולמו"ס לדוי"ד. 

פירושי סידור התפילה לרוקח [קיד] מה אשיב לה' 
=========================================== 
[קיד] מה אשיב לה' 
מה אשיב לה' עבור נפשי שנצילני. כל תגמולוהי כל תגמול שלו עלי להביא תודות. מה אשיב בגימ' משי"ח. תגמולוהי בגימ' ת"ק, כך שנים מן לידת אברהם עד ליציאת מצרים. 
כוס ישועות אשא מניין ישועות שעשה לי אספרם, על כן ובשם ה' אקרא אתפלל ואביא זבחים. כוס לשון תכוסו על השה. אשא לשון כי תשא [עמוד תריח] את ראש. או כוס ישועות כמו ממעייני הישועה, כמו שאדם נושא כוס בידו כן אשא הישועות ואקרא בשם ה', כמו ויקרא שם בשם ה' אל עולם. 
הרי ובימי אקרא א', ובשם ה' אקרא ב', ובשם ה' אקרא ג', ג', כנגד ג' רגלים. ובשם ה' אקרא ובשם ה' אקרא ובשם ה' אקרא בגימ' לשל"ש כתו"ת (הי"ו) נחלקי"ם ע"ל פסחיה"ם. כוס ישועות, ד' כוסות. ישועות בגימ' ז"ה הו"א ארבע"ה כוסו"ת. כוס ישועות, בגימ' רביעי"ת יי"ן לכו"ס. כוס ישועות, שמגביהין כוס טפח אחד מן השלחן. 
אנה ה' כי אני עבדך שלא יאמרו כמו קראו בקול גדול כי אלקים הוא כי שיח לו וכי סיג לו וכי דרך לו אולי ישן הוא ויקץ. 
נדרי לה' אשלם כשהייתי בצרה הייתי נודר נדרים כיעקב וידר יעקב נדר לאמר אם יהיה אלקים עמדי, עתה שהצילני נדרי אשר פצו שפתי לה', אשלם. נגדה נא לכל עמו לנגד כל עמו, נגדה נא עתה שהצילני כרוב רחמיו וחסדיו. יקר בעיני ה' ויקר פדיון לנפשם לפני ה' להמית לחסידיו, על כן הצילני. 
ובשם ה' אקרא ההלל. נדרי לה' אשלם ושמחת בחגך. המותה לחסידיו על בן עזאי בחגיגה, בן עזאי בגימט' ז"ה לחסידי"ו. 
אנא ה' כי אני עבדך רבונו של עולם תיקר נפש עבדך בעיניך, אנא ה' זכור כי אני עבדך. אני עבדך בן אמתך כמו יליד ביתך הושיעני, כך הייתי אומר לפניך. פתחת למוסרי אני הייתי כמו קשור במוסרות בחבלים וברצועות במלחמה שאין בידי כח, ואתה פתחת אותם והתרתם. 
אני עבדך בן אמתך פתחת למוסרי אמר דוד [רבונו של עולם], אני עבדך בן רות אמתך שאמרה ופרשת כנפיך על אמתך. פתחת למוסרי, שאמרת עמוני ולא עמונית מואבי ולא מואבית, להתירני בישראל. זהו את שני בנותיך הנמצאות, וכת' מצאתי דוד עבדי. הנמצאת בגימ' כ"י מצאת"י דו"ד. פתחת למוסרי לך אזבח זבח בגימ' מואב"י ול"א מואבי"ת עמונ"י ול"א עמוני"ת. ג' בשם ה' אקרא, ובשם ה' אקרא, ובשם ה' אקרא, בגימ' של"ש כיתו"ת הי"ו נחלקי"ם ע"ל פסחיה"ם. ועוד ג' ובשם ה' אקרא בגימ' פס"ח בשבועו"ת ובסוכו"ת ובימ"י חנוכ"ה קורי"ן ההל"ל, לכך בתילים ג' פעמים האר פניך ונושעה. 
בתוככי ירושלם היה לו לומר בתוכך ירושלם, י' יתירה, נגד י' קדושות שנתקדשה ירושלים המנוים בראש סדר טהרות. 

פירושי סידור התפילה לרוקח [קטו] הללו - הודו לה' 
=============================================== 
[עמוד תריט] [קטו] הללו - הודו לה' 
הללו את ה' כל גויים "את", לרבות שאר שמות אלהים ושד-י. את, לרבות בכל לשון יהללוהו. הללו את ה' כל גויים, לפי שמכלכלם ומפרנסם בכל יום. שבחוהו כל האומים על ניסים ורוב נפלאות שמגביר, והניחוהו הבליכם מעשה תעתועים, וראו אנחנו עמו. 
כי גבר עלינו חסדו שאנו נוצחים. ואמת ה' לעולם שומר הברית והחסד לאוהביו ולשומרי מצותיו לאלף דור, ע"כ תמיד הללויה מלך בשר ודם עושה טוב לאוהבו ולכך אוהבו ולא יותר, אבל הקב"ה שומר אהבת הצדיק ועושה חסד לאלפים. 
ומזמור זה מתחיל בהללו ומסיים בהללוי-ה, שהיה חביב לו ביותר על רוב חסדים שעשה עמו הקב"ה. והזכיר ב' ה' ואחד י-ה כנגד אברהם ויצחק שמתו בארץ ישראל, וכנגד יעקב י-ה שמת יעקב בחוצה לארץ, וסימ' כי יעקב בחר לו י-ה. 
הודו לה' כי טוב כי לעולם חסדו מתנהג [עם] העולם בחסד, שנאמר אמרתי עולם חסד יבנה שמים תכין אמונתיך בהן. חסד הוא מדת הרחמים, כדכתיב לעולם ה' דברך ניצב, פי' בבראשית רבה. וי"מ כי מעולם משעת בריאת העולם ברא בחכמה, כדאמרי' חסד ואמת צדק ושלום באו לפני הקב"ה, אמת אמר לא יברא דכולי שקרא, חסד [אמר] יברא דעבד חסדא, שלום אמר לא יברא דעביד קטטה וכוליה קטטה, צדק אמר יברא דעביד צדקא, והשליך אמת ושלום לארץ, והיינו דאמר חסד נעשה אדם, והיינו דכתיב אמת מארץ תצמח וצדק משמים נשקפה. 
בהלל הגדול כתיב הודו לה' כי טוב כ"ו פעמים, כנגד כ"ו דורות שמאדם ועד משה, שברא הקב"ה בעולמו ולא נתן להם התורה, ולא מגנו מאתם חסדו. 
הודו לה' כי טוב תנו הודאות להקב"ה, כי טוב הוא ועושה טובות ליריאים מפניו, ואם תאמרו חסדו וטובו פוסק, לכך נאמר כי לעולם חסדו. 
ארבעה מזמורים מתחילים בהודו, כנגד ד' שהקב"ה גובה מהם בטובתם עשיר בשורו, עני בשיו, יתום בביצתו, אלמנה בתרנגולתה. ההודיה חשובה מאד בעיני האלקים, ואין לישראל לשלם להקב"ה אלא ההודיה על כל הטובה שעושה עמהם, ה' אלקי אתה ארוממך אודה שמך, טוב להודות לה', ואמרת ביום ההוא אודך ה'. 
[עמוד תרכ] יאמר נא ישראל שהם עמו ונחלתו, את ההודאות. כי לעולם חסדו חסדי ה' כי לא תמנו, האלהים הרועה אותי מעודי עד היום הזה. הקב"ה עושה חסדים בלי קיצבה, וישראל יזכירו חסדו כאשר עשה האלקים עמהם, זכרתי לך חסד נעורייך, והם נבראו לעדותו, ואתם עדי נאם ה' ואני אל. 
יאמרו נא בית אהרן רוב חסדים שנתתי להם מתנות הרבה, וכל מי שעמד כנגדם, קרח ועוזיהו, מה שלמתי להם, ונתתי לכהנים מן הבשר ומן הגורן ומן הגת ומן הבד ומן הגיזה. 
יאמרו נא יראי ה' הם היראים מפניו, יגידו חסדיו ורוב צדקותיו. כי לעולם חסדו חסד ה' מעולם ועד עולם על יראיו. ומה שאין אומרים "בית הלוי" לפי שההלל תיקנו במצרים, ואז לא הובדלו לוי מכהן, אך כולם נקראים על שם אהרן, עד שבאו במדבר אז הובדלו ויבדל אהרן להקדישו, לכך בימי דוד שכבר הובדלו אמר בית הלוי. יראי ה', הם הגרים, שומר את גרים. כי לעולם חסדו, בין בעולם הזה בין בעולם הבא. 

פירושי סידור התפילה לרוקח [קטז] מן המיצר 
======================================== 
[קטז] מן המיצר 
מן המצר קראתי י-ה מן הצרות שאירעו לי והייתי בצרה קראתי יה לעזריני. ענני במרחב יה ענני שאני במרחב ולא בצר. י-ה ב' פעמים, לשון צחות. ועוד, מודיענו בשם שקרא באותו שם עצמו ענהו, כשם שמצינו אל שדי יברך אותך, וענהו אני אל שדי פרה ורבה, וכן ותעל שוועתם אל האלקים, וענה וישמע אלקים את נאקתם, וכן ונזעק אל ה', וענה וישמע ה' את קולינו, לומר כי ה' אלקינו בכל קוראינו אליו עונה, להודיענו כי כל שמותיו טובים ונאים לו, והם קדושים. 
ה' לי לא אירא מאחר שה' עמי, לא אירא בימי רע. מה יעשה לי אדם שאין לו תשועה מאלקים כנגדי. ה' לי בעוזרי שהוא בכל שעה עזרי, בעזר שאני עושה ובו [אני] בוטח. אני אראה בשונאי שיכלו, כמו שאמר דוד לגולית ויאמר דוד אל הפלשתי אתה בא אלי בחרב ובחנית ובכידון ואנכי בא אליך בשם ה' צבאות אלקי מערכות ישראל אשר חרפת היום הזה יסגרך ה' [עמוד תרכא] בידי, זהו אני אראה בשנאי, זהו אשא עיני אל ההרים מאין יבא עזרי, עזרי מעם ה' עושה שמים וארץ, ויכול לעשות בעולמו מה שחפץ ועוזר ליריאיו. 
טוב לחסות בצל כנפי שכינה, לבטוח בעזרת ה'. מבטוח באדם בבן אדם שאין לו תשועה, תצא רוחו ישוב לאדמתו, אבל הקב"ה בכל מקום הוא מחסה ונלחם לו בשנאיו. טוב לחסות בה' שהוא מגן לחוסים בו. מבטוח בנדיבים נכבדים, אל תבטחו בנדיבים, כי ימותו ואיה איפוא תקוותם. 
כל גוים סבבוני סביב סביב לצבאותי. בשם ה' הייתי קורא. כי אמילם כי אכריתם, כמו מילה, וכן כי אומלל אני, לפי שהייתי חוסה בו. 
סבוני כמה פעמים, גם סבבוני לי ולעם אשר אתי, ובשם ה' שהייתי חוסה כי אמילם. סבוני כדבורים כאשר תעשינה הדבורים שמתקבצות יחד, כן היו מתקבצים יחד על דוד, דכתיב וישמעו פלשתים כי משחו את דוד למלך על ישראל ויעלו כל פלשתים לבקש את דוד. דועכו כאש קוצים נכבו כאש של קוצים שכבה מהרה. בשם ה' כי אמילם דכתיב ויכה שם דוד ויאמר פרץ ה' את אויבי לפני כפרץ מים. 
ג' כי אמילם, על שם עם נושע בה' א', מגן עזרך ב', ואשר חרב גאותך ג'. וכנגד ג' מלחמות שעשה עמהם. ואמר ב' סבבוני וב' סבוני, הרי ד' רוחות. גם, לרבות כשהיו מקיפין אותן היו שולחים גדודים אליו לבד מן השיירות המקיפות, וכתוב ביואב וירא כי היתה המלחמה פנים ואחור. סבוני, ארם צובה. סבוני, רחוב גם איש טוב. סבוני, מעכה. סבוני, בני עמון. ואמר וה' לי לא אירא כשהלכתי כנגד גולית, ה' לי בעוזרי, כשהלכתי כנגד פלשתים, לכך אמר ב' פעמים טוב לחסות. 
כל גוים א"ת ב"ש של רפמי גוים בגימטריה סנחרי"ב, דעכו כאש בגימ' סנחרי"ב, כאש קוצים בגימט' נלח"ם אות"ם היו"ם הבא. 
דחה דחיתני לנפל כמה פעמים הייתי דוחה אותו עד הניסה והנפילה, וה' שהזכרת למעלה עזרני. דחיתני בגימ' ז"ה מל"ך מצרי"ם. גוים בגימ' חי"ל גו"ג. כל גוים סבבוני עתיד לבוא גוג על ישראל ולעלות לירושלם, כדרך שעלה סנחריב ג' פעמים לארץ ישראל, וכדרך שעלה נבוכדנצר ג' פעמים לירושלם, לכך ג' ובשם ה' כי אמילם. 
סבוני כדבורים מה דבורה עושה, מכנסת ניצנים ועושה דבש לבעליה, כך כל ביזת הגויים לישראל, וחולק שללך בקרבך. וה' עזרני במלאכים [עמוד תרכב] שלו, חונה מלאך ה' סביב ליראיו. ואף לכולם, וה' הולך לפניהם, ויסע מלאך האלהים, וה' המטיר על סדום, וישלחנו ה' לשחתה, וה' שמים עשה, בעצת תורתו ואבות. 
עזי וזמרת יה לפי שעזרני הרי הוא עז שלי, ה' בעזך ישמח מלך. עזי, כחי. וזמרת י-ה, תחילת כחי הוא י-ה, ומפרש ויהי לי לישועה. בעולם הזה מקלסין אותי בחצי השם י-ה, אבל לעתיד בו' אותיות כי עזי וזמרת י-ה הוי-ה, לפי שבו' אותיות נברא העולם כי בי-ה ה' צור עולמים, לכך אלה תולדות השמים מלא ו', וכן ואלה תולדות פרץ מלא ו', לכך וזכרתי את בריתי יעקוב מלא ו', לכך לעתיד יאמרו ו' אותיות, אבל בויושע ובהלל שנעשו במצרים נאמר י-ה. 
קול רינה וישועה באהלי צדיקים הבוטחים בו, על כן באהליכם קול שמרננים. וישועה, דין הוא הוא שיהא באהליכם ישועה גמורה, כמו ויושע ה' ביום ההוא את ישראל, וישועה באהלי צדיקים הבוטחים בו. ימין ה' רוממה היא מתרוממת ברוב כח, ועוזרת למשליכים בה יהב. ימין ה' עושה חיל ותרעץ האויב. מה שכפל, לפי שרוב פעמים הלך להלחם באויביו, וימין ה' עושה חיל ועוזרו. 
ג' ימין, כנגד ג' ימינך ה' נאדרי א', ימינך ה' תרעץ ב', נטית ימינך ג' הרי ג' ימין בויושע, וג' אמילם, וג' כקש כאבן כעופרת, ושלישים על כולו. ג' בשם ה', וג' פסוקים שבכל אחד ע"ב אותיות ויסע ויט ויבא. ג' ימין, כשהולכים במלחמה נחלקים לג' כיתות. בית ישראל א', בית אהרן ב', יראי ה' ג', לכך יענך ה' א', ויענהו משמי קדשו ב', ויענינו ביום קראינו ג'. וכן ישגבך א', עזרך ב', יסעדך ג'. וכן כלבבם א', וכל עצתך ב', משאלותיך ג'. וכן ג' שם אלהי יעקב א', ובשם אלקינו ב', ואנחנו בשם ה' אלקינו ג'. 
לא אמות במלחמה. כי אחיה ולא אהיה נפצע, אך אחיה בבריאות, לפי שימין ה' רוממה. ואני לא אהיה כפוי טובה, אך ואספר לכל העולם מעשי י-ה אפילו בחצי השם עושה גבורותיו. 
יסור יסרני י-ה הרבה פעמים מייסרני במלחמה ואירא מאד, ולפעמים הייתי חולה, ואף על פי כן למות לא נתנני לפי שימין ה' בעזרי, כאשר אמר יקר בעיני ה' המותה לחסידיו, על כן אם הייתי נופל (ו)קם מיד. 
פתחו לי שערי צדק הם שערים של ירושלם, צדק ילין בה, על כן נקראו השערים שערי צדק. אבא בם בעולות ותודות. אודה י-ה על נפלאותיו אשר הצלני. והיה אומר פתחו פתחו בלשון חיבה, וכשהיה בא אל השער אשר יכנס בו דוד היה אומר אל חבריו ומשרתיו. זה השער לה' צדיקים כמוני הבוטחים [בה'] יבואו בו בתחילה אמר שערי צדק לשון רבים וכת' זה השער [עמוד תרכג] לשון יחיד, לפי שכת' יהיה סגור כי ה' אלקי ישראל בא בו, ולעתיד צדיקים גמורים יבואו בו. 
זה השער ונאמר שם וזה שער השמים, מה כאן ירושלם אף שם ירושלם. זה השער לה', זה השער, חמישים שערי בינה נגלו למשה חסר אחת, ולעתיד לבא יגלה, לכך נאמר זה השער לה'. ד"א, כל בית הכנסת ובית המדרש שאין בו מחלוקת ויש בו ברכות [זה השער] לה', ובית הכנסת ובית המדרש שאין בו ברכות ויש בו מחלוקת ואין מעשיהם לשמה, אין לו בהם זה השער לה', לפי שצדיקים יבואו אם לאו אין לה'. אם השער לה' אז צדיקים יבואו בו, ואם לאו אסור לצדיקים לבא בו, ובישיבה שהתלמידים עוסקים לנצוח זה את זה צדיקים יבואו בו. אמר דוד לעולם בשערי צדק בעולם הזה, ולימות המשיח אבא בם. אבל לעולם זה השער לעולם הבא, צדיקים יבואו בו, אך איני יודע אם אני מהם, לכך אודך כי עניתני בעולם הזה, שמא נתכפר לי אותו העון. 
אודך כי עניתני כשהייתי בצרה וקראתיך ועניתני, וקיימת לי שמע ה' קול יהודה, וכן ידך בערף אויביך. ותהי לי עזרתך, לישועה גמורה. 
יסר יסרני בגימ' ת"ר, כי ת"ר אלף יצאו ממצרים. נתנני', י-ה', בו', לישועה', הרי בסוף ד' פסוקים אלו י-הו-ה, על שם בשמו נלחם ובשמו עתיד לנחמם, ה' איש מלחמה על האויבים, ה' שמו לרחם על יראיו. 
אבן מאסו הבונים הוא... אבן גדולה למלך, כמו האבן כך אבן אחת לא היתה גזית ומאסו הבונים אותה להשימה בבניין, לבסוף היתה לראש פינה ששמוהו על הבניין בראש קרן זוית, כך ממלכתו ממלכות ציון, ויחר אף אליאב בדוד ויאמר למה זה ירדת ועל מי נטשת מעט הצאן ההנה במדבר, הרי היו מבזין אותו לבסוף, ואשב ראש ואשכון כמלך בגדוד, מי היה יכול להרים אותי משפלותי ולהשים אותי בראש גוים. 
מאת ה' היתה זאת כשהשליטני על כל גויי הארץ. היא נפלאת בעינינו בעיני ובעיני כל העם אשר אתי, הפלא ופלא היתה בעינינו. זה היום שבאנו לשלום מן המלחמה. עשה ה' התשועה, על כן נגילה בגיל הלב. ונשמחה בו בה' אלהינו, או בו ביום שבאנו לחצרותיו. 
מאת ה' היתה זאת מלכות בית דוד. זאת ולא איש בושת ולא מלכי ישראל, אלא מאן דאלים גבר, שנאמר הם המליכו ולא ממני, וכתיב ואני נסכתי מלכי על ציון הר קדשי, אע"ג שאחיה אמר לירבעם. וכן הנבראים מקצת מלכים, כיון שעבדו עבודה זרה כאילו לא המליכום. היא נפלאת בעינינו מלכות שלמה, שאדוניה כבר מלך, מאת [ה'] היתה זאת, מלכות שלמה ולא לאדוניה, כמו שאמר ותסב המלוכה ותהי לאחי כי מה' היתה לו. היא נפלאת, [עמוד תרכד] שאדוניה ביקש להולמו ולא הולמתו, שנאמר תשת לראשו עטרת פז הוד והדר תשוה עליה. נפלאת בעינינו, וזה שאמר בסוף מזמור לשלמה משפטיך למלך תן וצדקתך ברוך ה' עושה נפלאות. 
זה היום עשה ה' זה היום שמלך שלמה, נגילה ונשמחה בו והעם מחללים בחלילים ושמחים בשמחה גדולה. ד"א, מאת ה' היתה זאת, וה' נתן את חן העם וישאילום, זאת שאומרים שם של זהב מונח שם היא נפלאת לא יחרץ כלב לשונו אשר יעלה. 
אנא ה' הושיעה נא כך היה אומר במלחמה, אנא רבונו של עולם הושיעה נא אלינו, פן יאמרו אויבינו ידינו רמה. אנא ה' הצליחה נא הצליחה נא דרכינו אשר נלך בה, כי בשמך נדגול, ועליך באנו אל ההמון הזה. 
ברוך הבא בשם כשהיו חוזרים מן המלחמה היו אומרים להם ברוך הבא בשם ה', ברוך זה האיש הבא שהבטיח בשם ה', על כן יהיה ברוך בשם ה' הקדוש. ברכנוכם בעת שהייתם במלחמה היינו מחננים לפניו ומברכים אתכם מבית ה', כשהיינו יוצאים היינו אומרים ה' יחזירם לחיים ולשלום. כי כשהיו הבחורים הולכים בצבא היו אבותם באים אל דוד ואומרים אליו אדונינו המלך כמה אנו דואגים על בנינו, והוא אומר להם ה' זכרנו כמה פעמים יברך אתכם, אל תיראו הוא יברך את בית ישראל ובית אהרן ויראי ה' שהם במלחמה. הקטנים עם הגדולים והחלשים עם הגבורים,... עם השרים, יוסף ה' עליכם כמה פעמים יותר ממה שאברך. עליכם... אותם ללכת ועל בניכם שהם שם במלחמה ומתחזקים להלחם עבורינו. ברוכים אתם לה', ששלחתם אותם, אל תיראו ה' ילחם להם, כי הוא עושה שמים וארץ, וכשרוצה יקח הארץ מממלכה אחת ונותנה לממלכה אחרת כי שלו היא. לא אותם הבוטחים בע"ז המתים יהללו י-ה, אך ואנחנו שהלכנו בשם ה' נברך י-ה, זהו ברכנוכם שישלח עזרכם מבית ה', כמו ישלח עזרך מקדש ומציון יסעדך. 
אל ה' ויאר לנו אלקים הקדוש אל עליון ה' שלח עזרתו, ויאר לנו שהאיר עינינו בעזרתו. אסרו חג שלמים, בעבותים בעבות, עד שנביאם אל קרנות המזבח. 
אלי אתה היית בעזרתי, ואודך למנצח על ההודיות, טוב להודות לה'. אודך כי נפלאת. אלקי ארוממך אתן לך שיר רוממות שעזרתני. 
הודו לה' אתם האבות הודו שבאו בניכם בשלום, וגם אתם יוצאי הצבא. הודו לה' כי טוב ורב טוב לבית ישראל, שהרבה טובותיו לבית ישראל שהם עמו ונחלתו, אשר גמלם כרחמיו הרבים וכרוב חסדיו, זהו כי לעולם חסדו, לעולם ולעולמי עולמים, חסדיו וחסדי ה' כי לא תמו כי לא כלו רחמיו, ועלינו גבר חסדו כי לעולם חסדו. 
[עמוד תרכה] מה שיש מקום שהן כופלים מן אודך כי עניתני כל פסוק ופסוק עד סוף ההלל, לפי שכופל כולו עד אודך, כן ה' לי לא אירא, ה' לי בעזרי, טוב לחסות בה', טוב לחסות בה', בשם ה' כי אמילם, בשם ה' כי אמילם, סבוני גם סבבוני, דחה דחיתני, ויהי לי לישועה, קול רינה וישועה, ימין ה' עושה חיל, ימין ה' עושה חיל, לא אמות כי אחיה, יסור יסרני י-ה, למות לא נתנני, פתחו לי שערי צדק, זה השער. אבל מן אודך ואילך אינו כפול על כן יש לכופלם, הרי ממן המיצר עד יבואו בו י' כפילות, כן מאודך ולמטה י' פסוקים כופלים. 
אנא ה' הושיעה נא כופל החזן והציבור כדי שיאמרו ע' פעמים ה', כנגד שאמר מי כה' אלקינו רם על כל גוים ה', כנגד ע' לשונות וע' שרי אומות, שכל שר יש לו שם ד' אותיות, והשר שעמו ע' שמות הוא המושל על העמים, וכששר ישראל יהי עמו ימשלו ישראל על כולם, זהו הללו את ה' כל גוים שבחוהו כל האומים כי גבר עלינו חסדו. ועוד, לעתיד ת"ש מן האומות יהיה בכל כנף יהודי, דכתיב על ציצית הכנף, כמניין "על ציצית" אנשים יהיה על הכנף, לכך כופלים אודך, הושיעה, הצליחה, הודו, בין הציבור בין החזן אומר' ת"ש תיבות בהלל. ועוד, הושיעה החזן כופל והציבור כופלין, הרי ד' תשועות, כנגד ד' מלכיות, וכנגד ד' סבבוני סבוני סבבוני סבוני, ד' הצליחה כנגד ד' חרשים. וד' פעמים אומ' והוא רחום יכפר ביום, כנגד ד' חלוקי כפרה, וד' בוגדה יהודה בגודה אחותה ושם ד' משובה ישראל, כי בכל עון שאדם חוטא יש עליו ד' דורות, והכבשה ישלם ארבעתים. וד' תשובות בתורה א' בואתחנן וג' באתם נצבים. אבל אין לחשוב והשיבות אל לבבך כי אין בו תשמע בקול, ולכך ד' בכלל וד' בפרט אמר ברוך. 
וכשאדם אומר "הושיעה" ימשוך שיחשוב בהושיעה הראשון מכל פורעניות של עולם הבא, הדורות האלה, ואשר היו, ואשר יהיו. וב"הושיעה" השיני ימשוך עד שיחשוב אותנו ואת זרעינו מכל מיני פורעניות העולם הזה, ב"הצליחה" הראשון בדברי העולם הבא, ב"הצליחה" השיני בדברי העולם הזה. 

פירושי סידור התפילה לרוקח [קיז] יהללוך ודיני הלל 
================================================ 
[קיז] יהללוך ודיני הלל 
יהללוך ה' אלקינו על כל מעשיך שהפלאתה לנו במצרים. יהללוך לאחר ההלל, לכך הברכה מתחלת יהללוך ומסיימת מהולל. וחסידיך כמו [עמוד תרכו] שכת' יודוך ה' על כל מעשיך וחסידיך. צדיקים עושי רצונך אבל חסיד שעושה לפנים משורת הדין לעמך בית ישראל. ברינה בקול רנן. יודו כדכתיב חצות לילה אקום להודות לך. ויברכו ברוך ה' אלהי ישראל עושה נפלאות לבדו. וישבחו הילולים. ויפארו שבח מבואר. וירוממו שיר רומימות, לרומם כביכול הכסא בכבודו. וירוממו את שם קדשך בשמו עושה הכל. 
כי לך טוב להודות כדכתיב טוב להודות לה'. ולשמך הנכבד והנורא נעים לזמר, כדכתיב ולזמר לשמך עליון, כי שם ה' עליון על כל שמותיו, ונכבד ונורא הוא ומי יכילנו. 
מעולם ועד עולם אתה אל כי שמו מעיד, לשון היה הוה ויהיה, והוא המבואר באהיה אשר אהיה, כי משה אמר ואמרו לי מה שמו מה אמר אליהם, וכי אמר להם יקוה, לכך השם בסוף לי מה שמו מה, ומיד אמר אליהם והשיב לו כה תאמר אל בני ישראל אהיה, אבל את זקני ישראל ואמרת אליהם הוי"ה, וביאורו אהיה, זהו שיסד הפייט ההגוי באהיה אשר אהיה וכל מאמינים שהוא היה הוה ויהיה. ברוך אתה ה' מלך מהולל בתשבחות שבכל השבחות הוא מהולל ולו נאים. 
יודו, ויברכו, וישבחו, ויפארו, וירוממו, ה' דברים כנגד ה' דברים: כי גאה א', עזי ב', וזמרת ג', ואנו(י)הו ד', וארוממנהו ה'. ה' איש מלחמה ה' תיבות בפסוק. וה' פעמים ביושע: רמה בים א', ירה בים ב', טבעו בים ג', בלב ים ד', כסמו ים ה', לפי שעשו ה': יענו אותו א', וימררו ב', בפרך ג', הלחץ ד', עבודה קשה ה', לכך הראה היד ה' אצבעות על הים וכל אצבע ה' מכות כמניין י"ם, לפי שאמר מ"י ה' אשר אשמע בקולו, וכתב ה' מכות רמה בים א', ירה בים ב', תרעץ אויב ג', תהרוס קמיך ד', תשלח חרונך ה'. למה ה', ומפרש א'מר א'ויב א'רדוף א'שיג א'חלק הרי ה' אלפי"ן. ועוד, ארדוף אשיג א', אחלק שלל ב', תמלאמו נפשי ג', אריק חרבי ד', תורישמו ידי ה'. ומה שאמר ארדוף אשיג כפל שיהיה כל אחד ב' תיבות, לכך סמך והפלא ה' את מכותך א', ואת מכות זרעך ב', מכות גדולות ג', וחלאים ד', מדוה ה', לכך ה' שבחות כנגדם. בברכה זו מ"א תיבות, כנגד מן עזי וזמרת עד ימינך ה' תרעץ אויב מ"א תיבות. 
בראש חדש ובשאר ימי החג המצות מדלגין בהלל, להודיע חילוק [בין] ימים שחייב לגמור כל ההלל ובין ימים שאין חייב לגמור, כי בהיות ישראל [עמוד תרכז] ביחד ברגל היו אומ' ההלל, כגון ביום הראשון של חג המצות. ובשאר ימי חג המצות שכת' ופנית בבקר והלכת לאהלך, ובראשי חדשים שאין ישראל שם, אין אומ' הלל. וכת' ובימי אקרא, ובימי למעוטי שבת שאינו תלוי בבית דין, דכתי' שבת לה', [ו]למעוטי ימי הכפורים וראש השנה, לפי שאמרו מלאכי השרת וכו' עד ספרים נפתחים לפני ספרי חיים ומתים, איך יאמרו שירה, הרי ובימי אקרא ימים התלויין בית דין, לכך אומ' אף בראש חודש, רק צריך לדלג להודיע שאינו דומה לימים י"ח, כי בחג המצות יום ראשון צריך לגמור שכל ישראל שם ברגל, וכת' ופנית בבקר והלכת לאהליך, הרי אינם מחוייבין לגמור ואין משונה בקרבנות. אבל בח' ימי חג הסוכות גומר, כי כל ח' ימים טעון לינה ומצויין ישראל יחדיו ברגל, לכך גומר. 
ובכל התורה הקדים שולחן למנורה, ובאמור אל הכהנים הקדים מנורה לשולחן, להקיש מצות נרות לחג, מה סוכות ח' ימים קורא ההלל אף בחנוכה שהיה מצות מנורה בימי חשמונים, ומה בחנוכה נרות אף בחג הסוכות מנורות, ואשה בוררת חיטים לאור הנר, ומקישין נרות בחנוכה לפרי החג לבית שמ[א]י. 
וכיון שיש בחג המצות ובראשי חדשים לדלג, בפרשה שמתחלת כמו שמסיימת אין לדלג, לפי ששנה עליו הכתוב לעכב, לכך בהללו עבדי ה' יהללו את ה' כל גוים והודו לא היו מדלגין, אבל מן הללו עבדי עד למעיינו מים עניין אחר, הללו עבדי ה' ולא עבדי פרעה, ויציאת מצרים עד למעיינו מים מעשה נסים. וגם בלילי פסח אומרים עד למעיינו מים ואחריו ברכה גאל ישראל. ומדלגין מן לא לנו שמדבר בגלות ד' אומות, ולשון בקשה שכופרין בע"ז, ואומות אומרים איה נא אלהיהם, ומשיבין ישראל ואלהינו בשמים, וכת' מתי אבא ואראה פני אלהים, באמר אלי כל היום איה אלהיך, אדדם עד בית אלהינו בקול רינה ותודה המון חוגג באמרם אלי כל היום איה אלהיך, ואבואה אל מזבח אלהים אל אל שמחת גילי, כשהם בגלות אומרים הרי הייתם עולים לרגל ואומר' הלל. וסמך לאותו מזמור אם שכחנו שם אלהינו. ומדלג עד ומגינם הוא כי הכל ענין אחד, ואומ' ה' זכרנו, וכן בראשי חדשים יברך יברך ואנחנו נברך (ו)חותם הברכה. ומדלגין אהבתי כי ישמע, לפי שאין ראשו כסופו והוא לשון בקשה עד כל האדם כוזב, כי מוסב על צרה ויגון אמצא. ועוד, ובימי אקרא שובי נפשי [עמוד תרכח] למנוחיכי, כשהוא הולך לבית המקדש ולא בראשי חדשים. ועוד מתחיל מה אשיב לה' כל תגמולהי, וכבר אמר גמל עלייכי, תגמולהי עלי כנגדו דילגו גמל עלייכי. כוס ישועות אשא, ודילגו ולי יהושיע. 
למעלה מדלגין ובשם ה' אקרא, וכנגדן אומ' ובשם ה' אקרא, פעמים. כי למעלה פעמים אקרא למטה נפשי, כנגדן יקר בעיני ה' המותה לחסידיו. כנגד צרה ויגון אמצא ומצרי שאול מצאוני, פעמיים נדרי לה' אשלם. בחצרות בית ה' בתוככי ירושלם, והלא בראשי חדשים אין ישראל בירושלם, אינו אומר אבא לירושלם אלא באה... ומן שהייתי שם. ואומ' הודו ואין מדלגין כי שנה עליו הכתוב לעכב, ולמעלה מדלגין ישראל בטח בה'. וכן מדלגין כי אומרין יאמר נא. 
וכופלים הודו ג' פעמי' הראשון לצורך וג' פעמים הרי כ"א תיבות. ומן אודך ואילך כופלין הם ס"ג תיבות, הרי פ"ד תיבות, לתשלומין לפ"ד תיבות שמדלגין בפרשת בצאת ישראל. והחזן אומ' הודו ז' תיבות, ואומ' אנא ה' הושיעה נא אנא ה' הצליחה נא הם י"ו תיבות, הרי כ"ג תיבות אומר החזן. ועוד יהללוך ה' אלהינו וכל מעשיך וחסידיך צדיקים עושי רצונך עמך בית ישראל, ברינה יודו ויברכו וישבחו ויפארו וירוממו את שם קדשך, כי לך טוב להלל ולשמך נאה לזמר מעולם ועד עולם אתה א-ל, ברוך אתה ה' מלך מהולל בתושבחות. 
ברוך אתה ה' אלהינו מלך העולם אשר קדשנו במצותיו וצונו לקרוא את ההלל, הרי י"ג תיבות בברכה זו, יהללוך ל"ט תיבות, והחזן כ"ג, הרי ע"ה תיבות תשלומין לתיבות שמדלגין בפרשת אהבתי. ואם תאמר והלא כופלין בכ"א יומם ולילה אחת, כשאין מדלגין, משום דלא פסיקא מילתא, שאם לא היו כופלין כשגומרים את ההלל כיון דגריס בפה לא היו יכולין לדלג בראשי חדשים, ואם תאמר כיון דגריסן אין יכולים לדלג, וגם האומ' מודים מודים שמע שמע הרי זה מגונה, ובהלל אומרין הודו הודו אודך [אודך], אלא מפני שהכפל לתשלומין למה שמדלגין. 
ובכ"א יום שגומרין, אעפ"כ אין מונעין מלכפול, דלא פלוג כדי שלא להקל ולזלזל, כמו שאומ' קידוש בבית הכנסת כיום, שמתחילה היו חדרים של אכסניים פתוחין לבית הכנסת ואוכלים בחדרים, ועתה מברכין בבית הכנסת ואינן לבטלה. אם לא היו מברכין בבית הכנסת לא היו עמי הארץ בקיאים לברך בביתם, ועוד ביום טוב שני אנו מברכין ביום חג פלוני הזה, ואנו בקיאין בקביעא דירחא. 

פירושי סידור התפילה לרוקח [קיח] מוסף ר"ח בחול 
============================================= 
[עמוד תרכט] [קיח] מוסף ר"ח בחול 
(סודות התפילה) 
ראשי חדשים לטובה ולברכה לששון ולשמחה י"ב דברים נגד י"ב חדשים, י"ב שעות ביום, י"ב מזלות, י"ב שבטים. ובו קע"ג תיבות נגד קע"ג תיבות מן את קרבני לחמי עד ונסכו והקריאה הרי קע"ג, וי"א קע"ב נגד דברות ראשונות. 
ראשי חדשים לעמך נתת שכתבת אלה מועדי ה' אשר תקראו אתם מקראי קדש, אשר תקראו אתם על פי העבור. הרי ראשי חדשים נתת לעמך שיהיה להם זמן כפרה לכל תולדותם הם ובניהם, ולפי שיש מולד הלבנה אומר תולדותם. בהיותם מקריבים לפניך זבחי רצון פרים שנים ואיל אחד וז' כבשים שהיו עולה, שמביאים לרצון לדורון. ושעירי חטאת לכפר בעדם שמביאים בראש חדש לכפר. זכרון לכלם יהיו, תשועת נפשם מיד שונא נשלמה פרים שפתינו. זכרון לכלם, הקרבנות שאנו מזכירין יהיו לכל ישראל לתשועה, שלא יוכל להם אויבם, שיהיה להם להצלה מיד שונא הוא עשו, ואת עשו שנאתי. 
מזבח חדש בציון תכין שתבנהו בעצמך שירד מן השמים. ועולת ראש חדש נעלה עליו ושעירי עזים נעשה ברצון כבתחילה. ובעבודת בית המקדש נשמח כולנו לעשותם, ושירי דוד עבדך המזמורים נשמע בעירך בירושלם. האמורים לפני מזבחך בשעת נסוך היין. 
אהבת עולם תביא להם שכתי' אהבת עולם אהבתיך, תביא להם גאולתך, וברית אבות לבנים תזכור ברית אבות שנשבעת להרבותם ולגאלם, תזכור לבנים לדורות האחרונים, ותחדש עלינו לטובה לזכור ברית אבות כאשר עשית במצרים. 
למה אומרים בראש חדש "מזבח וזבחים" יותר מימים טובים, לפי שכתו' והיה מדי חדש בחדשו ומדי שבת בשבתו, ויצאו וראו בפגרי האנשים הפשעים [עמוד תרל] בי וגו' ואשם לא תכבה, ויצאו מהיכן יצאו, לפי שכתו' וממקום קדוש יהלכו וישתכחו בעיר אשר כן עשו, וכל מי שלא נעשה בהם דין אז יראה. וסמך לחדש גיהנם, לפי שבכל חדש מהפכין אש של גהנם לרשעים, והמזבח והקרבנות מכפרין על אש של גהנם, לכך תקנו מזבח חדש וקרבנות וכפרה בראשי חדשים בתפילה. 
והביאנו לציון עירך ברנה כדכתיב ובאו לציון ברנה. ולירושלם בית מקדשך בשמחת עולם, ושם נעשה לפניך את קרבנות חובותינו קרבן שאנו חייבין להקריב לך. תמידין כסדרן שלא יקדים דבר לתמיד של שחר, ולא יאחר זבח קרבן לתמיד של בין הערבים לבד מפסח. ומוספין כהילכתן בחצי היום. 
את מוסף יום ראש החדש הזה נעשה ונקריב הקרבן לפניך באהבה כמצות רצונך, כמו שכתבת עלינו בתורתך על ידי משה עבדך [כאשר] (ש)שמע מפי כבודך כאמור. 
ובראשי חדשיכם תקריבו עולה לה' סדורן כליל לה'. פרים ב' ואיל אחד כבשים בני שנה ז' תמימים ולא בעלי מומים. ומנחתם ונסכיהם כמדובר כאשר דברת. ג' עשרונים לפר הגדול וב' לאיל וא' לכבש. ויין כנסכו של כל אחד כשיעורו, ושעיר לכפר חטא. ושני תמידין לבקר ולערב, כהילכתן בכל יום ויום. 
אלהינו ואלהי אבותינו חדש עלינו את החדש הזה שמתחדשת הלבנה במולדה. לטובה ולברכה לששון ולשמחה לישועה ולנחמה לפרנסה ולכלכלה לחיים ולשלום למחילת חטא ולסליחת עון, הרי י"ב דברים, כנגד י"ב חדשים, וי"ב שעות ביום וי"ב שעות בלילה, וי"ב מזלות, וי"ב שבטים, זכותן יגן עלינו. 
לישועה שיעזר לנו ישועתנו לחדשנו כימי נעורינו. ולנחמה שינחם אותנו כאשר ניחם הלבנה בקוטן ובכופר כדאמרינן באלו טרפות. ולפרנסה הוא כל מה שאדם צריך מלבוש ושאר דברים. ולכלכלה הם מזונות. למחילת חטא שגגה, ולסליחת עון מזיד. כי בישראל עמך בחרת מכל האומות בך בחר ה' אלקיך להיות לו לעם סגולה, ואבדיל אתכם מן העמים להיות לי. [וחוקי] ראשי חדשים להם קבעת דכתי' החדש [עמוד תרלא] הזה לכם, החדש הזה ראש חדשים ראשון [הוא] לכם לחדשי השנה בגימ' הנ"ה תשע"ה ושלשי"ם ל"ו ותשצ"ג חלקים הוא. בא"י מקדש ישראל והתקדשתם והייתם קדושים. וראשי חדשים על ידי ישראל שמונין מניסן, לכך כתיב ב' פעמים בהחדש הזה לכם לכם לחדשי השנה, לכ"ם אותיות מל"ך, [כי] מניסן מלך שלכם. 
בראש חדש אין הנשים עושות מלאכה אפילו אם הוא ב' ימים, לפי שלא רצו לתת זהב לעגל, שכת' ויתפרקו כל העם את נזמי הזהב אשר באזניהם, ולא באזני נשיהם, אמר הקב"ה הם לא נתנו לע"ז שנקראת חדשים מקרוב באו, תנתן להם חדשים לימים טובים. 

פירושי סידור התפילה לרוקח [קיט] מוסף שבת וראש חדש 
================================================= 
[קיט] מוסף שבת וראש חדש 
אתה יצרת עולמך מקדם שיצר עולמו מתחילה ברוב חכמתו. כלית מלאכתך ביום השביעי דכתיב ויכל אלקים ביום השביעי מלאכתו. בחרת בנו בך בחר ה' אלקיך. מכל האומות ואבדיל אתכם מן העמים. ורצית בנו חשק ה' אתכם. ורוממתנו מכל הלשונות שנתן לנו לשון עברי. וקדשתנו במצותיך והייתם קדושים לאלהיכם, וקרבתנו מלכינו לעבודתיך בסיני. ושמך הגדול והקדוש עלינו קראת שגלית לנו שמך וגם ישראל. 
ותתן לנו ה' אלקינו באהבה שבתות למנוחה מכל טורח ויג(י)ע לנוח. וראשי חדשים לכפרה הוא שעיר חטאת לה'. 
ולפי שחטאנו לפניך אנחנו היום באשמה גדולה, ואבותינו חטאו, חרבה עירנו היא ירושלם, והיתה עריכם חרבה. ושמם מקדשנו בלא [עמוד תרלב] אדם וקרבן הוא. וגלה יקרינו הוא הדר השכינה, ויצא מבת ציון כל הדרה. ונוטל כבוד מבית חיינו הם קרבנות ותפלות ששומע גם מן נכרי. ואין אנו יכולין להשתחוות לפניך בבית בחירתך במקום אשר יבחר. בבית הגדול והקדוש בית המקדש, שנקרא שמך עליו לשכן שמו שם. 
ובכן יהי רצון מלפניך ה' אלקינו ואלקי אבותינו שתעלינו בשמחה לארצנו שמחת עולם על ראשם. ותטענו בגבולנו שנהיה נטועים שם, כענין ונטעתים על אדמתם. ושם נעשה לפניך וכו' כאמור וביום השבת שני כבשים, כל מעשה שבת משנה, חדש עלינו וכו'. בא"י מקדש השבת דכת' ויברך אלקים את יום השביעי ויקדש אתו. מקדש ישראל קדושים תהיו, וישראל מקדשים החדשים לכך נאמר לאל גמר עלי. 

פירושי סידור התפילה לרוקח [קכ] תפילת המועדים 
============================================ 
[קכ] תפילת המועדים 
אתה בחרתנו מכל העמים דכתיב בך בחר ה' אלקיך להיות לו לעם סגולה, שבחר בנו לתת לנו תורת אמת. אהבת אתנו כי מאהבת ה' אתכם. ורצית בנו שהוצאתנו ממצרים. ורוממתנו מכל הלשונות שנתן לנו לשון הקדש שמדברים בו בני מעלה. בשפ"ה ברור"ה בגימ' לשו"ן הקוד"ש, ובו נברא העולם, ובו היו משתמשין עד דור הפלגה שנתגלגלו הלשונות לע' לשונות ונשאר לשון הקדש לישראל עמו. 
וקדשתנו במצותיך דכת' דבר אל [כל עדת] בני ישראל ואמרת אליהם קדושים תהיו, כי השומר מצות נקרא קדוש דכתיב באלישע איש אלקים קדוש הוא. וקרבתנו מלכינו לעבודתך לפני הר סיני והם תוכו לרגליך, ותווכו. ושמך הגדול והקדוש עלינו קראת אשר שמך נקרא עלינו אל תניחנו לשום שמי שם, ומה תעשה לשמך הגדול ישראל. 
ותתן לנו ה' אלקינו באהבה מועדים לשמחה לוו עלי ואני פורע, אע"פ שאנו אוכלים ושותים נקבל שכר על זאת, דכתיב צדקה תהיה לנו כי נשמר לעשות וגו'. חגים וזמנים לששון ושמחת בחגך. את יום [עמוד תרלג] חג פלוני הזה המצות, השבועות, הסכות, יום שמיני חג העצרת. בפסח יאמר זמן חירותנו, שאז יצאו לחירות. בשבועות יאמר זמן מתן תורתנו, שאז נתנה תורה מפי הגבורה. בסוכות יאמר זמן שמחתנו, וכן ביום שמיני של חג שכת' בו ב' פעמים שמחה, ושמחת בחגך, והיית אך שמח. באהבה נתן לנו המועדים. מקראי קודש שנקראו קודש, דכתיב אשר תקראו אתם מקראי קדש. זכר ליציאת מצרים בכל המועדים נאמר "יציאת מצרים" שעל מנת כן הוציאנו, אנכי ה' אלקיך שתזכירו לפני אשר הוצאתיך מארץ מצרים מבית עבדים. 
אלהינו ואלהי אבותינו יעלה, ויבא, ויגיע, ויראה, וירצה, וישמע, ויפקד, ויזכר, הרי ח' דברים כנגד ח' פקידות שיצילנו מח' גליות: בבל, כשדים, מדי, פרס, יון, מוקדון, אדום, שעיר, למנצח על השמינית, ועוד ח' פקידות ביוסף פקד יפקד, ד' בויחי יעקב, ב' בואלה שמות, וב' בויהי בשלח. ואם תאמר מה ענין יוסף כאן, לפי שבזכותו יצאו ממצרים שאמר פקד יפקוד אתכם, וכתי' פקד פקדתי אתכם. וכן לימות המשיח רועה ישראל האזינה נוהג כצאן יוסף, לכך אמר פקד יפקד ב' פעמים. 
יעלה נגד ירושלם, אם לא אזכרכי אם לא אעלה את ירושלם על ראש שמחתי. ויבא כנגד ישראל, שכת' וכי תבא מלחמה בארצכם ונזכרתם, [כי כשיעלה זכרון ירושלם יבא עליהם גוג]. יגיע כנגד משיח, אשרי המחכה ויגיע, יראה כנגד זכרון קרן איל [של יצחק], ה' יראה זכרון תרועה. וירצה כנגד צדיקים, זכרני ה' ברצון עמך פקדני. וישמע כנגד יראיו, אז נדברו יראי ה' איש אל רעהו ויקשב ה' וישמע ויכתב בספר זכרון. ויפקד כנגד כל ישראל, שכת' זכרני ה' ברצון עמך [פקדני בישועתך]. ויזכר כנגד זכרון אבות, דכת' וזכרתי את בריתי יעקב ואף את בריתי יצחק ואף את בריתי אברהם אזכר והארץ אזכר, הרי ג' זכירות בפסוק בכל אחד זכרון כת'. 
יעלה ויבא. יעלה זכרונינו למעלה, ויבא שמלאכים החיצוני' יביאו זכרונינו לטוב, ויגיע שמלאכים הפנימיים יגיע לפניו. ויראה לטובה לפני הכבוד. ירצה לנו, וישמע אותנו, ויפקד אתנו, ויזכר זכרונינו ופקדונינו וזכרון אבותינו יזכר, וזכרון משיח בן דוד עבדך ודוד עבדי נשיא להם לעולם. וזכרון ירושלם עיר קדשך החרב ושמם תזכור לרחם. וזכרון כל עמך בית ישראל לפניך ועמך כלם צדיקים, תזכור, [עמוד תרלד] לפליטה גדולה, לטובה תגזור. לחן בעיניך ובעיני כל. ולחסד לעשות עמנו. ולרחמים ולחיים ולשלום ביום חג פלוני הזה. 
זוכרינו א', וזכרון אבותינו ב', וזכרון משיח ג', וזכרון ירושלם ד', וזכרון כל עמך [בית ישראל] ה', כנגד ה' חומשים וכנגד ד' גליות ומצרים. לפליטה, לטובה, לחן, לחסד, ולרחמים, לחיים, ולשון, ז' דברים כנגד ז' ימי השבוע. זכרנו ה' אלקינו בו לטובה א', ופקדנו בו לברכה ב', והושיענו בו לחיים ג', כנגד ג' אבות שיזכור לנו, וג' זכירות בפסוק וזכרתי את בריתי יעקב, וג' בריתות בפסוק. ובדבר ישועה ורחמים שתגזר, חוס עינך ורחם עלינו והושיענו כי א-ל מלך חנון ורחום אתה. 
והשיאנו ה' אלקינו לשון תשא ובאת אל המקום. והשיאנו תלוה לנו מברכת מועדיך. והשיא אותנו את ברכת מועדיך לחיים לשמחה ולששון ג' כנגד ג' רגלים. כאשר רצית ואמרת לברכנו ושמחת בחגך, וכת' יברכך ה' אלקיך. קדשנו במצותיך שנעשה אותם, ותן חלקינו בתורתך שנעסוק בה. שבענו מטובך לעולם הבא, ושמחנו בישועתך לימות המשיח. וטהר לב(י)נו לעבדך באמת בלבב שלם ונאמן. והנחילנו ה' אלקינו בשמחה ושמחת בחגך. וישמחו בך ישראל אהבי שמך ומכבדים אתו. 
קדשנו א', ותן חלקינו ב', שבענו מטובך ג', ושמחנו ד', וטהר ה', והנחילנו ו', וישמחו ז', הרי ז', כנגד ב' ימים של פסח, וא' של עצרת, וא' של ראש השנה, וא' כפור, וא' סוכה, וא' שמיני של חג. 
בא"י מקדש השבת וישראל והזמנים קדושים תהיו, והזמנים. שישראל על פי העיבור מקדשים הזמנים. 

פירושי סידור התפילה לרוקח [קכא] תפילת מוסף של מועדים 
==================================================== 
[קכא] תפילת מוסף של מועדים 
אתה בחרתנו עד זכר ליציאת מצרים. מפני חטאינו גלינו מארצינו כי חטאנו לו על כן הגלנו, ונתרחקנו מעל אדמתנו ופיזרנו. ואין אנו יכולין לעלות אל הארץ להראות, כמו יראה כל זכורך. ולהשתחוות לפניך בבית בחירתך ירושלם, במקום אשר יבחר ה', בבית הגדול [עמוד תרלה] והקדוש שנקרא שמך עליו כמו שאמר שלמה לבנות בית לשם ה' אלהי ישראל, מפני היד שנשתלחה במקדשך יד מיכאל, ממרום שלח אש, דרך קשתו כאויב נצב ימינו כצר, ימינ"ו בגימ' י"ד מיכא"ל, העומד לימין הכסא. 
מלך רחמן שתשוב כמו ושב ה' אלקיך את שבותך [ורחמך]. ותרחם עלינו שאנו בגולה כתוא מכמר. ועל מקדשך השמם רחם ברחמיך הרבים ותבנהו מהרה בונה ירושלם ה'. ותגדל כבודו של בית המקדש כבתחילה. 
אבינו מלכינו גלה כבוד מלכותך מהרה כמו והתגדלתי והתקדשתי ונודעתי לעיני גוים רבים, ונגלה כבוד ה'. והופע והנשא עלינו לעיני כל חי הופע לשון גלוי, הופיע מהר פארן, אל נקמות ה' אל נקמות הופיע. והנשא בכבודך כדכתיב ונגלה כבוד ה' וראו כל בשר. וקרב פזורנו שנתפזרנו בגוים קרבנו יחד, ואתם תלוקטו לאחד אחד. ונפוצותינו כנס יחד מירכתי ארץ מכל פינות. 
והביאנו לציון עירך ברנה ובאו לציון ברנה. ולירושלם עיר מקדשך בשמחת עולם כי בשמחה תצאו. ושם נעשה לפניך וכו' עד מפי כבודך. 
אלהינו ואלהי אבותינו מלך רחמן רחם עלינו ושב ה' ורחמך. טוב אתה, ומטיב לכל הדרש לנו תהיה נדרש אלינו, שובה עלינו בהמון ברבוי, רחמיך כמו ושב ה' אלקיך שבותך ורחמך. בגלל אבות שעשו רצונך תעשה בזכות אבותינו שהיו רצים כסוסים לעשות רצונך. 
בנה ביתך כבתחילה שאמרת ועשו לי מקדש. וכונן מקדשך על מכונו במקומו. הראינו בבניינו שנזכה לראות בניין בית המקדש. ושמחנו בתקונו כשתתקן אותו. והשב כהנים לעבודתם כאשר עבדו כבר. ולוים לשירם ולזמרם שהיו משוררין ומזמרין מזמורות בנסוך היין. והשב ישראל לנויהם נוה מקדשיהם. ושם נעלה ונראה ונשתחוה פנים בעזרה. בשלוש פעמי רגלינו בזמן הרגל. ככתוב בתורתך שלש פעמים [עמוד תרלו] בשנה יראה כל זכורך כל הזכרים חייבים בעולה ראיה. את פני ה' אלהיך מתראים לפניך. את [קרבנות], לרבות פני האבות שבמרכבה, ולרבות הנסים שהיו מביאין השולחן לפניהם לראות כסדורן חם כן בסלוקן. במקום אשר יבחר מתחילת העולם, דכתיב בראשית ברא אלקים, בראשי"ת אותיות בי"ת רא"ש, כמו מראשון מקום מקדשנו. 
בחג המצות ובחג השבועות ובחג הסכות, לא יראו את פני ה' ריקם אך יביאו עולת ראיה. את פני לרבות המלאכים, ונא' איש כמתנת ידו, כל אחד יביא עולות כאשר תשיג ידו, כברכת ה' אלקיך אשר נתן לך העשיר כפי עשרו והדל כפי רישו יביאו קרבנות. 
והשיאנו מפני חטאינו והשיאנו רל"ז תיבות, כי מדבר הוא במוספין נגד המוספין, מוספי פסח ק"ב תיבות, ומוספי שבועות ס"ג תיבות, במוספי יום טוב של חג ע"ב תיבות, הרי רל"ז תיבות. 

פירושי סידור התפילה לרוקח [קכב] ותודיענו 
======================================== 
[קכב] ותודיענו 
כשיבא יום טוב במוצאי שבת מתפלל תפלה זו, אתה בחרתנו עד עלינו קראת, ותודיענו משפטי צדקך הודעתנו התורה שהם משפטי צדק. ותלמדנו לעשות בהם חקי רצונך למדתנו לעשות במשפטיך חקים שצויתנו, וכת' בלמדי משפטי צדקך את חקיך אשמר. ותתן לנו ה' אלקינו משפטים ישרים שאין בהם שמץ, ותורות אמת תורה שבכתב ותורה שבעל פה שהם אמת. וחוקים טובים שאפילו חוקים שאין אנו יודעין הטעם כגון שעטנז וחזיר וכיוצא בהם הם טובים מאד. ותנחילנו זמני ששון ושמחת בחגך הנחלתנו, ומועדי קדש [ששון] מקראי קדש. וחגי נדבה, וחגותם אותו חג לה'. 
ותודיענו קדושת שבת וכבוד מועד שהם זמני קדש. וחגיגת הרגל שלמי חגיגה, וחגותם אותו חג לה', שלמי חגיגה. בין קדושת שבת לקדושת יום טוב הבדלת שהרי ביום טוב אוכל נפש מותר אבל מלאכות אסורים, אבל ביום השבת כל מלאכה אסורה. ואת יום השביעי מששת ימי המעשה קדשת ויברך אלקים את יום השביעי ויקדש אותו. הבדלת ואבדל אתכם מן העמים להיות לי. וקדשת את עמך ישראל בקדושתך [עמוד תרלז] קדושים תהיו כי קדוש אני, וכתי' אני ה' מקדישכם. ותתן לנו ה' אלקינו באהבה מועדים וכו' יעלה ויבא, והשיאנו. 
ותודיענו א', ותלמדנו ב', ותתן לנו ג', ותנחילנו ד', ותורישנו ה', ותתן לנו ו'. ועוד משפטי צדקך א', חוקי רצונך ב', משפטים ישרים ג', ותורות אמת ד', חוקים ה', ומצות ו'. וכן זמני ששון א', ומועדי קדש ב', וחגי נדבה ג', קדושת שבת ד', וכבוד מועד ה', וחגיגת הרגל ו'. וכן בין קדושת שבת לקדושת יום טוב הבדלת א', הבדלת וקדשת ב', המבדיל בין קדש לחול ג', בין קדושת שבת לקדושת יום טוב הבדלת ד', הבדלת וקדשת ה', המבדיל בין קדש לחול ו', לכך רמז ביחזקאל כת' את עמי יורו בין קדש לחל, חסר ו'. 

פירושי סידור התפילה לרוקח [קכג] לתשעה באב 
========================================= 
[קכג] לתשעה באב 
לתשעה באב במנחה מתפללין עד ולירושלם עירך עד וכסא דוד עבדך מהרה לתוכה יכון. [ואומ'] נחם ה' אלהינו את אבילי ירושלם שמתאבלים עליה אשר יושבת שוממה, ואת אבלי ציון עיר הקדש את העיר האבילה והאנונה והחריבה מאבלים, והשוממה מכל טוב. האבלה מבלי בניה שאין ישראל בתוכה, דרכי ציון אבילות מבלי באי מועד. והחריבה ממעונותיה ואת כל בתי ירושלם שרף. והשוממה מבלי יושב אין איש מיהודה יושב בה, כל שעריה שוממין. היא יושבת בגוים, וראשה חפויה מתחלה היתה רבתי בגוים שרתי במדינות, עתה יושבת באומות וראשה מכוסה בבושת ובכלימה, כאשה עקרה שלא ילדה מעולם שיושבת בחרפה, שהרי אמרה רחל כשילדה אסף אלקים את חרפתי, מכלל שיש לה בושת. ויבלעוה לגיונות (חיילות) חבורות גדולות. בלעוה בלע ה' ולא חמל את כל נאות יעקב, בלעני אכלני נבוכדנצר מלך בבל. וירשוה עובדי פסילים אומות שעובדים לאלילים שפוסלים מעץ ואבן ירשו הארץ בחמס. ויטילו את עמך ישראל לחרב שהרגום, ונתקיים והריקותי אחריכם חרב. ויהרגו בזדון באכזריות, חסידי עליון ונביאים, בשר חסידיך לחייתו ארץ. 
על כן ציון במר תבכה במרירות, בכה תבכה בלילה ודמעתה על לחיה. וירושלם תתן קולה קול ילל, לבי לבי על חלליהם שנהרגו, מעי מעי רתחו ולא דמו, על חלליהם סביבות ירושלם ואין קובר. ומה שאומר [עמוד תרלח] מעי מעי לבי לבי על ציון וירושלם, מעי מעי אוחילה קירות לבי הומה (בי) [לי] לבי לא אחריש. הואיל ולקינו בכפלים נחם אותנו, כי אתה ה' באש הצתה ויצת אש בציון, ממרום שלח אש בעצמותי, וארבע גחלים בדביר מהלכות, וארבעים הוא ההיכל, לפני יסוד על תהום מלחכות, ותיקד עד שאול תחתית, לכך ד' אש במגלת קינות איכה, וכת' שלם ישלם המבעיר את הבערה, על כן באש אתה עתיד לבנותה כאמור ואני אהיה לה נאם ה' חומת אש סביב והשכינה יהיה סביב בכל מקום. ולכבוד אהיה בתוכה לא יבא בה עוד ערל וטמא, בא"י מנחם ציון אמרו לבת ציון הנה ישעך בא, נחמו נחמו עמי כנגד ציון וירושלם. ובונה ירושלם דכתיב בונה ירושלם ה' נדחי ישראל יכנס. 

פירושי סידור התפילה לרוקח [קכד] לתענית 
====================================== 
[קכד] לתענית 
ענינו ה' ענינו כמו הלשון שאמר אליהו ענני ה' ענני, כן אנו אומרים עננו ה' עננו. ביום צום תעניתנו שאנחנו צמים ומתענים לפניך. כי בצרה גדולה אנחנו בגלותינו, כמו יענך ה' ביום צרה, וכתיב האל העונה אתי ביום צרתי. אל תפן אל רשעינו שלא יפנו המלאכים אל אשר הרשענו, ולא יזכירום לפניך. ואל תסתר פניך ממנו כמו שעשית הסתר אסתיר פני ביום ההוא, תסתיר פניך יבהלון. אל תסתר פניך מתפלתינו, ואל תתעלם מתחנתנו מה שאנו מחננים בקולינו אל תעלים אזנך מהם. היה נא קרוב לשועתנו כאשר אנחנו משוועים תהיה קרוב לשוועי, שמלאכי רחמים יכניסוהו לפניך. 
יהי נא חסדך קרובה אלינו לנחמינו, טרם נקרא אליך עננו קודם שנסיים פינו מלהתפלל עננו עוד, דבור ה' יצא כדבור כשהיו ישראל טובים, והיה טרם יקראו וטרם שיסיימו תחינתיהם, ואני אענה, עוד הם מדברים תפלתם ואני אשמע לפי שאתה יודע המחשבות טרם נוצרו על כן תענינו. כי אתה ה' העונה בעת צרה לאדם, פודה ומציל האדם שהוא בכל [עת] צרה וצוקה צוקה שאדם מצוק מרב צרה, בא"י העונה בעת צרה. 
[עמוד תרלט] יחיד אומרו בשומע תפלה, ושליח צבור בין גואל לרופא על שם ושב ורפא לו. 
בתפלת עננו יש ס"ג תיבות, כמו כן בתפלת יעקב מן אלקי אבי אברהם ואלקי אבי יצחק עד לא יספר מרב. ולמה אמר יעקב ס"ג תיבות כנגד ס"ג שנים שהיה כשנתברך, לכך תחלת הפרשיות ב' של בראשית, ו' של ואלה תולדות נח, ו' של ויאמר ה' אל אברם, וכן תחלת כל פרשה עד ויחי יעקב עולין ס"ג. ויש מחזורים ס"ה תיבות בעננו, אם תאמר מן ויאמר יעקב אלקי אבי אברהם עד מרב ס"ה תיבות, וכן מן עניה לעניה ס"ה תיבות מן יענך ה' ביום צרה עד ה' הושיעה המלך יעננו. 
פירוש תפילת ראש השנה ויום הכיפורים 

פירושי סידור התפילה לרוקח [קכה] זכרינו לחיים 
============================================ 
[קכה] זכרינו לחיים 
(סודות התפילה) 
זכרינו לחיים עד אלהים חיים י"א תיבות, נגד י"א תיבות בפסוק וזכרתי אני את בריתי, וכן י"א תיבות בפסוק ויקשב ה' וישמע, וי"א תיבות בפסוק החפוץ אחפוץ במות הרשע. [וכן כל פשעיו אשר עשה לא יזכר לו בצדקתיו אשר עשה יחיה, ועוד חיבר הרבה מאוד ואין פנאי להאריך]. 
עד ומושיע ומגן ט"ו תיבות, נגד ט"ו וזכרתי את בריתי יעקב, וט"ו יפות בשיר השירים. 
[עמוד תרמ] זכרינו במגן על שם כי זכר את דבר קדשו ואת אברהם עבדו. ובו ג' חיים, ג' אבות, ג' ספרים בר"ה. 
זכרנו לחיים מלך מה שאומר' זכרנו בברכת אבות, לפי שבכל אחד כת' זכירה, זכור לעבדיך לאברהם, וכתי' ואף את בריתי אברהם אזכור [והארץ אזכור], ביצחק זכרון תרועה כתי' כנגד יצחק, ביעקב כתיב וזכרתי את בריתי יעקוב, לכך תקנו זכרנו במגן. ואמ' בפסיקתא בחדש השביעי באחד לחדש יהיה זכרון תרועה מקרא קדש (יהיה לכם), באחד [לחודש] זה אברהם, דכתי' אחד היה אברהם, זכרון תרועה זה יצחק, דכתיב והנה איל אחר נאחז בסבך בקרניו, מקרא קדש זה יעקב, דכתיב ישראל מקוראי, וכתי' כי חק לישראל הוא משפט לאלהי יעקב, על כן בברכת אבות זכירה. 
זכרנו לחיים בזכירה מצינו חיים, דכתיב ובשוב רשע מרשעתו ועשה צדקה לא תזכרנה לו הרעות אשר עשה וחיה. מלך חפץ בחיים דכתיב כי לא אחפץ במות רשע כי אם בשוב רשע מדרכו וחיה, הרי לך שהקב"ה חפץ בחיים, על כן אנו מבקשים ומתפללים לפניו שיזכרנו לחיים. 
וכתבנו בספר החיים כל הכתוב לחיים בירושלם, וכתי' מספרך אשר כתבת, וכתי' ימחו מספר חיים ועם צדיקים אל יכתבו, הרי לך שיש לו ספר כתוב, וכתי' ויכתב בספר זכרון לפניו. 
למענך אלהים חיים כתבנו בספר החיים שנחיה, עשה למענך שאתה אלהים חיים כדכתי' הוא אלהים חיים ומלך עולם, לכך חפץ בחיים. זכרינו, כנגד אברהם שבקש להקב"ה לזכור לבניו עקידת בנו דכתיב ה' יראה, על כן תקנוה במגן על שם אנכי מגן לך שכרך הרבה מאד. 
וג' חיים וא' אלהים חיים בברכת האבות, כנגד שסמך ותחת כי (אשר) אהב את אבותיך ויבחר בזרעו שם ג' חיים וא' אלהים חיים, ואילו הן: השמע עם [עמוד תרמא] קול אלהים מדבר מתוך האש (כמונו) ויחי א', ותאמרו הן הראנו ה' אלהינו את כבודו וגו' עד כי ידבר אלהים את האדם וחי ב', כי מי כל בשר אשר שמע קול אלהים חיים מדבר מתוך האש כמונו ויחי ג', הרי ויחי וחי ויחי ג' וא' אלהים חיים, כנגד זכרנו לחיים א', מלך חפץ בחיים ב', וכתבנו בספר החיים ג', וא' למענך אלהים חיים. כי האומות לא רצו לקבל התורה אך זרע אברהם יצחק ויעקב, לכך ג' חיים בברכה לזכור ג' אבות ולהחיותם, שהרי בעגל הזכיר זכות אבות ולא מתו, אבל במרגלים שרגנו על הארץ אשר נשבע לאבות, לא הזכיר זכותם על כן מתו במדבר, על כן אנו מזכירים זכותם בג' חיים, וכתיב ותחת כי אהב את אבותיך, וסמיך ליה למען תאריך ימים, אלמלא שהיו ישראל זרע ג' אבות שבשביל האבות עשה הנס, היה בוחר אומה אחרת והיה עושה נסים וכופה עליהן ההר כגגית עד שיקבלו התורה, אלא בשביל האבות שכ' הן לה' אלהיך השמים ושמי השמים הארץ וכל אשר בה, וסמיך ליה רק באבותיך חשק ה' לאהבה אותם ויבחר בזרעם אחריהם בכם מכל העמים. 
זכרינו במגן אבות, על שם כי זכר את דבר קדשו את אברהם עבדו. זכרנו לחיים א', מלך חפץ בחיים ב', וכתבנו בספר החיים ג', כנגד ג' ספרים נפתחים בראש השנה, למענך אלהים חיים כתי' אותי עזבו מקור מים חיים, וכתיב מקוה ישראל ה', וג' פעמים נקרא הכבוד מקוה. 
זכרנו לחיים מלך חפץ בחיים וכתבנו בספר החיים למענך אלהים חיים, הרי י"א תיבות, כנגד וזכרתי אני את בריתי אותך בימי נעוריך והקימותי לך ברית עולם י"א תיבות בפסוק, וכן ויקשב ה' וישמע ויכתב ספר זכרון לפניו ליראי ה' ולחושבי שמו י"א תיבות, וכן כל פשעיו אשר עשה לא יזכרו לו בצדקת(י)ו אשר עשה יחיה י"א תיבות, וכן החפץ אחפץ במות (ה)רשע נאם ה' אלהים הלא בשובו מדרכיו וחיה י"א תיבות. 
זכרינו לחיים כנגד כל הכתוב לחיים בירושלים. מלך חפץ בחיים כנגד באור פני מלך חיים, ולכך סמך מלך לחיים, וכתי' הוא אלהים חיים ומלך עולם. וכתבנו בספר החיים כנגד יכתב בספר חיים ועם צדיקים. 
ואין לומר וכתבנו בספר חיים טובים, כי אין להיות כי אם י"א תיבות כאשר אמרנו, ועוד הולך החרז בחיים, ועוד הכל משולש, מלך חפץ בחיים ג', [עמוד תרמב] וכתבנו בספר החיים ג', למענך אלהים חיים ג', כנגד ג' זכרונות בתקיעות: שבתון זכרון תרועה מקרא קדש א', והרעותם ונזכרתם לפני ה' ב', ובראשי חדשיכם ותקעתם והיו לכם לזכרון לפני ה' אלהיכם ג', לכך תוקעים ג' פעמים קשר"ק וג' קש"ק וג' קר"ק, אבל זכרינו לחיים ב' תיבות כנגד זכרון תרועה א', יום תרועה ב'. 
זכרינו עד מלך עוזר ומושיע ומגן ט"ו תיבות, כנגד ט"ו תיבות בוזכרתי את בריתי יעקוב ואף וגו', וג' זכירות בפסוק כנגד ג' אבות, לכך תקנו זכרנו בברכת אבות. וכן ט"ו תיבות ביעזוב רשע דרכו, וכן ט"ו תיבות בחטאתי אודיעך, וכן ט"ו תיבות בובשוב רשע מרשעתו, כדי להזכיר זכות ג' אבות וי"ב שבטים, וט"ו שנים היו האבות יחד וראו זה את זה, וט"ו יפות בשיר השירים. 

פירושי סידור התפילה לרוקח [קכו] מי כמוך אב הרחמים 
================================================= 
[קכו] מי כמוך אב הרחמים 
(סודות התפילה) 
מי כמוך אב הרחמים עד לחיים ברחמים ח' תיבות, נגד ח' תיבות כרחם אב על בנים, וח' תיבות ויזכור כי בשר המה, וח' תיבות והוא ידע יצרנו, ויצחק נימול לח'. ובו י"ב תיבות עד להחיות מתים, י"ח אותיות אבר(ה)ם יצחק יעקב, וכן י"ב אהי"ה, אהי"ה, אהי"ה. 
מי כמוך אב הרחמים מי כמוך בעולם שמרחם על בנו כמו אתה שמרחם עלינו, כי אתה אב הרחמים, על כן זוכר יצוריו ויזכור כי בשר המה וסמיך ליה והוא רחום, גוזר להם לחיים ברחמים. מי כמוך אב הרחמים ד' כנגד כרחם אב על בנים ד'. זוכר יצוריו לחיים ברחמים ד' כנגד רחם ה' על [עמוד תרמג] יראיו ד', וכן ח' תיבות בפסוק ויזכור כי בשר המה, וכן ח' תיבות בפסוק כי הוא ידע יצרנו זכור כי עפר אנחנו. 
ותקנו במחיה המתים כנגד יצחק ראש לנמולים לח', שנעקד על המזבח ויצתה נשמתו והחייהו הקב"ה כדאמרינן בפרקי דר' אליעזר, ולפי שריחם עליו השם, על כן תקנו לומר זוכר יצוריו לחיים ברחמים, ונאמן אתה להחיות מתים. 
ואם תמנה מי כמוך אב הרחמים עד להחיות מתים הרי י"ב תיבות, לזכור זכות אבות שבהן י"ב אותיות אברם יצחק יעקב, וכן אהי"ה אהי"ה אהי"ה הרי י"ב אותיות, לכך תקנו מרובעות כך: מי כמוך אב הרחמים, זוכר יצוריו לחיים ברחמים, ונאמן אתה להחיות מתים. זוכר יצוריו לחיים ברחמים, דכתיב ויזכור כי בשר המה רוח הולך ולא ישוב, וסמיך ליה והוא רחום יכפר עון. ונאמן אתה להחיות מתים דכתיב חדשים לבקרים רבה אמונתך. 

פירושי סידור התפילה לרוקח [קכז] ובכן תן פחדך 
============================================ 
[קכז] ובכן תן פחדך 
(סודות התפילה) 
ובכן תן פחדך מ"ד תיבות, נגד כה אמר ה' צבאות עוד אשר יבואו עמים עד ולחלות את פני ה' מ"ד תיבות. ובכ"ן בגי' אנ"א י-ה-ו-ה. 
ובכן תן כבוד כ"ח תיבות, נגד כ"ח תיבות בירמיה הנה ימים באים נאם ה' עד ה' צדקינו, וכ"ח תיבות בצפניה מן לקבצי ממלכות עד ולעבדו שכם אחד. מצאתי מן וכן תן כבוד עד נקדש בצדקה צ"ג תיבות, כנגד מן ביום הוא יהיה צמח עד מזרם וממטר ע"א תיבות, ומן וישמח אדם עד גרים יאכלו כ"ב תיבות הרי צ"ג תיבות כי משם הוסדו, ואין לומר מהרה ואז יהיה צ"ג, מצא כתוב בשם הר"ר זלמן וריזיק. 
ובכן תן פחדך ה' אלהינו על כל מעשיך "ובכן" לשון הפסוק ובכן אבא אל המלך, ועכשיו ביום הדין באים לפני המלך הגדול הקב"ה. תן פחדך, שתהא פחדך מוטל על הבריות שישובו, כמו פחדו בציון חטאים שישובו בתשובה. תן פחדך, לעתיד לבא, כדכתיב בראש ישעיה בא בצור והטמן בעפר [עמוד תרמד] מפני פחד ה' ומהדר גאונו. ואימתך על כל מה שבראת דכתיב מפני פחד ה' בקומו לערוץ הארץ, כלומר תן פחדך ויראתך מהרה על כל מעשי בריותך. 
וייראוך כל המעשים דכתיב ובמחילות עפר מפני פחד ה'. וישתחוו לפניך כל הברואים ונשגב ה' לבדו, וכתיב והאלילים כליל יחלוף, וכתיב בסוף צפניה כי אז אהפוך אל עמים שפה ברורה לקרא כלם בשם ה' (ו)לעבדו שכם אחד, זהו ויעשו כלם אגודה אחת לעשות רצונך בלבב שלם כלומר שכלם יעבדוהו שכם אחד לקרא בשמוה נכבד. 
כמה שידענו ה' אלהינו שהשלטון לפניך על כן אנו מבקשין לפניך, כי ידענו שהשלטנות לפניך עמך הממשלה, עז בידך דכתיב ובידך כח, וכתיב עורי עז המחצבה רהב מצרים. וגבורה בימינך ימינך ה' נאדרי בכח, לך הכח והגבורה, עמו עוז וגבורה. ושמך נורא על כל מה שבראת שמך הנכבד ומפואר על כל בריותיך. 
ובכן תן פחדך עד על כל מה שבראת מ"ד תיבות, וכן מן מלוך על כל העולם עד בכל משלה מ"ד תיבות, כנגד מן כה אמר ה' צבאות עוד אשר יבאו עמים עד (ו)לחלות את פני ה' מ"ד תיבות. ובכן תן פחדך עד כל מה שבראת מ"ד תיבות כנגד מ"ד תיבות באלו הפסוקים בישעיה: בית יעקב לכו ונלכה באור ה' ו' תיבות, בא בצור והטמן בעפר ט' תיבות, והאלילים כליל יחלוף ג' תיבות, ובאו במערות צורים י"ג תיבות, לבא בנקרת הצורים י"ג תיבות, הרי מ"ד תיבות, וכל מה שתמצא בברכה זו יש שם באלו הפסוקים. 
ובכן תן פחדך א', ואימתך על כל ב', וייראוך כל המעשים ג', כנגד בא בצור והטמן בעפר מפני פחד ה' ומהדר גאונו א', ובאו במערות צורים ובמחלות עפר מפני פחד ה' ומהדר גאונו בקומו לערוץ הארץ ב', לבא בנקרת הצורים ובסעיפי הסלעים מפני פחד ה' ומהדר גאונו בקומו לערוץ הארץ ג', לכך פחדך א' ואימתך ב' וייראוך ג'. על כל מעשיך א' כל המעשים ב' כנגד ב' פעמים בקומו לערוץ הארץ, וישתחוו א' ויעשו כלם ב' כנגד ב' ונשגב ה' לבדו ביום ההוא. 
ובכן תן כבוד ה' לעמך תחזיר להם מלכותם. תהלה ליראיך שיהיו לשם ולתהלה ולתפארת ישראל היראים ממך. ופתחון פה למיחלים לך בגלותם [הנה] הם כאלם לא יפתח פיו, מעתה יפטירו בשפה אותם המקוים לך. שמחה לארצך כי ישראל ישמחו [בך] בדברים הנזכרים במאכל ובמשתה. [עמוד תרמה] וששון לעירך שבפתאם יבא לעיר האלהים וישמעו דברים שיהא לבם שש, שוש אשיש בה' כי הלבישני. שמחה שייך לארץ, בכל המלכות נעשו שמחות הניכרים. וששון, בפתאם יהיה לעיר כי פתאם יבא אל היכלו. וצמיחת קרן לדוד עבדך שתצמ(י)ח קרן מלכותו, כדכתיב אצמיח קרן לדוד (עבדי) (ו)ערכתי נר למשיחי, זהו עריכת נר לבן ישי משיחך שתערוך נר אור מלכות לבן ישי המשוח בשמן המשחה שלך. במהרה בימינו יהיה זה. 
כ"ח תיבות בברכה זו, כנגד בירמיה כ"ח תיבות מן הנה ימים באים נאום ה' עד ה' צדקנו. ובכ"ן בגימ' אנ"א הוי"ה, תן כבוד לעמך. וכן בצפניה כ"ח תיבות מן לקבצי ממלכות עד ולעבדו שכם אחד. תן כבוד א', תהלה ליראיך ב', ותקוה ג', ופתחון פה ד', שמחה ה', וששון ו', וצמיחת קרן ז', ועריכת נר ח', כנגד ח' גליות: בבל, כשדים, מדי, ופרס, ויון, מוקדון, אדום, ושעיר. וח' מאשור א', וממצרים ב', ומפתרוס ג', ומכוש ד', ומעילם ה', ומשנער ו', ומחמת ז', ומאיי הים ח'. וכן עורי א', עורי ב', לבשי ג', לבשי ד', התנערי ה', קומי ו', שבי ז', התפתחי ח'. 
ואז צדיקים יראו וישמחו שמחו צדיקים בה', וצדיקים ישמחו ויעלצו לפני אלהים, ואז כשתעשה הישועה יביאו צדיקים שלמי שמחה, כמו ושמחת בחגך באכילה ושתיה, ישמח צדיק כי חזה נקם. וישרים יעלזו תעלזנה כליותי בדבר שפתיך מישרים, יעלזו חסידים בכבוד, עלז, שכל השומע מיני שמחות שהעיר מליאה מיד הוא מתרוה. וחסידים ברנה יגילו כהניך ילבשו צדק וחסידך ירננו, יעלזו חסידים בכבוד ירננו על משכבותם, ישמיעו קול גדול כמו ותעבר הרנה, יודוך ה' כל מעשיך וחסידיך ירננו, יגילו ברנ(נ)ה, ותגל נפשי באלהי. ועולתה תקפץ פיה אומה הרשעה שיש עולתה בה תקפוץ פיה, כמו ועולתה קפצה פיה. וכל הרשעה כלה כעשן תכלה זאת הרשעה יהיו כלים כעשן מארובה. כי תעביר ממשלת זדון מן הארץ ממשלת אלו הזדים, תעביר מן המלכות. 
[עמוד תרמו] ותמלוך אתה ה' לבדך ככתוב לשפוט את הר עשו והיתה לה' המלוכה, כי העטרה תחזור ליושנה, וכתיב ונשגב ה' לבדו, מהרה על כל מעשיך מעשים אשר פעלת אלו הבריות. בהר ציון משכן כבודך כי עיקר שכינת כבודו בציון עיר דוי"ד, דוד"י לי בגלות עד יוסיף ה"י שיקרא ידידי מה ידידות משכנותיך, הרי ידיד"י עולה י"ד יותר מן דוד כמניין דוי"ד, כי י"ד שבטים הם י"ב שבטים ואפרים ומנשה גם הם שבטים, וכתי' כראובן ושמעון יהיו לי, חשוב כך: ראובן א' שמעון ב' מלוי כהנים ג' ולוים ד' יהודה ה' יששכר ו' זבולון ז' דן ח' נפתלי ט' גד י' אשר יא' מיוסף אפרים יב' ומנשה יג' בנימן יד', זהו כל גי"א ינשא, לפי ששכינת כבודו בציון, וכל הברכות בציון דכתיב על הר ציון כי שם צוה ה' את הברכה, לכך מציון יסעדך, וכתי' ויצא מבת ציון כל הדרה, הוא הוד השכינה, על כן אנו מבקשין שיחזור שכינתו ומלכותו לציון. ובירושלים עיר קדשך שהיא עיר הקדש, ככתוב בדברי קדשך הכתובים שכתוב בתלים ימלוך ה' לעולם אלהיך ציון, ימלוך לדור ודור, על כן הללו י-ה. 

פירושי סידור התפילה לרוקח [קכח] קדוש אתה ונורא שמך 
================================================== 
[קכח] קדוש אתה ונורא שמך 
(סודות התפילה) 
ואז צדיקים עד המלך הקדוש ע"א תיבות, נגד הפסוק סוף צפניה והשארתי בקרבך ח' תיבות, שארית ישראל לא יעשו עולה י"ט תיבות, ביום ההוא יאמר י' תיבות, ה' בקרבך י"ג תיבות, בעת ההיא אביא אתכם כ"א תיבות, הרי ע"א תיבות, בע"א נפש ירדו אבותינו למצרים, וי"א ע"א כמנין הלל"ו עבדי ה'. אתה בחרתנו מפורש כבר, יעלה ויבא מפורש כבר. 
קדוש אתה ונורא שמך דכתיב כי קדוש אני, וכתיב את השם הנכבד והנורא. ואין אלוה מבלעדיך דכתיב ומבלעדי אין אלהים, כי אין אלוה בעולם זולתך. ונאמר ויגבה ה' במשפט כשהקב"ה יושב במשפט הכסא מתרומם כי רצונו להכניע זידים תחתיו, דומיא כשהנץ רוצה לתפוש את העופות רואה ופורח עד לב השמים ונופל על העוף ומפילו לארץ, כן דוגמתו [עמוד תרמז] הכסא מתרומם ומשפיל גאים תחתיו, ודומיא ואראה את ה' יושב על כסא רם ונשא, מה כתי' אחריו עד אשר אם שאו ערים מאין יושב, כי מגביה ג' מעלות למעלה, לכך ג' גבהות כתי' בהקב"ה המגביהי לשבת א', הלא אלוה גובה שמים ב', ויגבה ה' צבאות במשפט ג', כנגד זה אמר לאיוב אלו ג' עדה נא גאון וגובה א', וראה (את) כל גאה והשפילהו ב', ראה כל גאה הכניעהו ג'. 
והאל הקדוש נקדש בצדקה כי המלאכים משבחין לשמו ומקדישין אותו (אותו) כשיעשה צדקה אל עמו. בא"י המלך הקדוש לפי שאז מראש השנה ועד יום הכפורים יושב בדין אומר המלך הקדוש שמראה מלכותו על כל. 
מן ואז צדיקים עד המלך הקדוש ע"א תיבות, כן בסוף צפניה והשארתי בקרבך עם עני ח' תיבות, שארית ישראל לא יעשו עולה י"ט תיבות, ביום ההוא יאמר לירושלם י' תיבות, ה' אלהיך בקרבך י"ג תיבות, בעת ההיא אביא אתכם ובעת קבצי אתכם כ"א תיבות, הרי ע"א תיבות כמניין אדוני, כי אז יהיו ישראל לפנים מן ע"א שרים עליונים, דכתיב כעת יאמר ליעקב ולישראל מה פעל אל. וכן מה שיסדו בואז צדיקים תמצא לשם, ואז צדיקים יראו וישמחו, ה' אלהיך בקרבך גבור יושיע ישיש עליך בשמחה יחריש באהבתו יגיל עליך ברנה. כעשן תכלה כי תעביר ממשלת זדון, פנה אויב(י)ך. 
יראו וישמחו א', יעלזו ב', יגילו ג', כנגדן רני בת ציון א', (י)שמחי ב', ועלזי בכל לב בת ירושלם ג', וכנגד הרנה יש שם (יש כאן) הריעו ישראל. צדיקים א' וישרים ב' וחסידים ג', כנגד שארית ישראל לא יעשו עולה א', ולא ידברו כזב ב', ולא ימצא בפיהם לשון תרמית ג'. 
ויש אין אומרים "מהרה" אך ותמלך אתה לבדך על כל מעשיך הרי ע' תיבות, כנגד ע' תיבות מן ביום ההוא יאמר לירושלם אל תיראי עד לעיניכם אמר ה'. הרי מן ובכן תן פחדך עד המלך הקדוש קמ"ב תיבות, כנגד מן ביום ההוא לא תבושי מכל עלילותיך עד לעיניכם אמר ה'. מן ואז צדיקים עד נקדש בצדקה ס"ו תיבות, כנגד בסוף ישעיה מן כי הנני בורא שמים חדשים עד וקול זעקה מ"ג תיבות, ומן שמחו את ירושלם עד מזיז כבודה כ"ג תיבות, הרי ס"ו תיבות. 
בכאן וישמחו א' יעלזו ב' יגילו ג', כנגד שמחו את ירושלם א' וגילו ב' שישו ג', וכן כי אם שישו א' וגילו עדי עד ב', את ירושלים גילה ב' ועמה משוש ב', וגלתי בירושלם ג' וששתי בעמי ג', הרי ג' משוש וג' גילה. ומן ובכן תן פחדך עד המלך הקדוש קמ"ג תיבות כשתאמר "מהרה" כנגד מן אם יולד גוי פעם אחת עד ובאו וראו את כבודי קמ"ג תיבות. 
[עמוד תרמח] ולפי שישראל מתענים עבור חורבן הבית י' בטבת א', י"ז בתמוז ב', ט' באב, הרי ג' ימים מתאבלים עליה, לכך יזכו לג': שמחו את ירושלם א' וגילו בה כל אהביה ב' שישו אתה משוש ג', לכך אומרים ואז צדיקים יראו וישמחו א' וישרים יעלוזו ב' וחסידים ברנה יגילו ג'. וכן ועולתה תקפץ פיה א' וכל הרשעה כלה כעשן תכלה ב' כי תעביר ממשלת זדון מן הארץ ג', כנגד קול שאון מעיר א', קול מהיכל ב', קול ה' משלם גמול לאויביו ג', אבל לישראל נאמר ואל זה אביט אל עני א', ונכה רוח ב', וחרד על דברי ג'. והאומות אוכלי בשר החזיר א', והשקץ ב', והעכבר ג', על כן יחדיו יסופו נאם ה'. וג' כי הנה ה' באש יבא א', וגערתו בלהבי אש ב', כי באש ה' נשפט ג'. ובתחלת ישעיה ג' ביום ההוא, וג' מפני פחד ה', וכן ג' ענן יומם א' ועשן ב' ונוגה אש להבה לילה ג', וכן וסוכה תהיה לצל א' ולמחסה ב' ולמסתור ג', וכן מחורב א' ומזרם ב' וממטר ג'. וכן אשירה נא לידידי א' דודי ב' לידידי ג', וכן ג' ותמלוך א' ימלוך ה' ב' המלך הקדוש ג', כנגד ג' שמלכו בכפה והוא מלך עליהם. וכן ג' קדוש אתה א' האל הקדוש ב' המלך הקדוש ג', כנגד ג' קדוש קדוש קדוש, וכן עיר קדשך א' ככתוב בדברי קדשך ב' נקדש בצדקה ג', כנגד היכל ה' א' היכל ה' ב' היכל ה' המה ג'. 
תן פחדך, תן כבוד, ואז צדיקים, תיקנו באתה קדוש כנגד יעקב שכתוב בו ופחד יצחק היה לי, שמחה לארצך שנקרא בית אל בית אלהים, ואז הצדיקים יראו וישמחו זה יעקב [דכתיב] ישמח צדיק כי חזה נקם, ועליו נדרש בבראשית רבא כי תעביר ממשלת זדון מן הארץ ותמלוך, לכך וידו אוחזת בעקב עשו, לומר לאחר שמלכותך כלה יהיה מלכותו, וכתי' בדניאל חזה הוית עד די קטילת חיותא והובד גשמה, וארו עם ענני שמיא כבר אנש, וליה יהיב שולטן ויקר ומלכו וכל עממיא אומיא ולשניא ליה יפלחון, ומלכותא ושולטנא ורבותא די מלכות תחות כל [שמיא] יהיבת לעם קדישי עליונין, לכך (תפלת) [מפלת] אדום באתה קדוש על שם והקדישו את קדוש יעקב, זהו שאמר יעקב לעשו עד אשר אבא אל אדוני שעירה, לא מצינו שהלך יעקב לשעיר אך לעתיד לשפוט את הר עשיו, לכך כופלים והכיתי את הארץ חרם, הנה אנכי שולח לכם את אליה הנביא, לכך רמוז בסוף אלו ד' תיבות אליה עד אב"א א"ל אדונ"י שעיר"ה. ואומר תן פחדך, תן כבוד, ואז צדיקים, הרי ג' כנגד יעקב ישראל ישורון, והוא שלישי לאבות. ובכן שירד יעקב למצרים בכ"ן נפש, שבעים נפש, על כן [עמוד תרמט] בואז צדיקים ע' תיבות בלא מהרה. ואם תחשוב מהרה יהיה ע"א, כנגד בשבעים נפש ירדו אבותיך, והשכינה אנכי ארד עמך מצרימה, לכך התחילו ההלל הללויה הללו עבדי ה' ולא עבדי פרעה, (י)הלל"ו בגימ' ע"א, כנגד ע' נפש והשכינה שעלתה עמהם דכתיב אנכי ארד מצרימה ואנכי אעלך, לכך לאחר שיצאו ראו ותחת רגליו כמעשה לבנת הספיר, אבל במצרים בחומר ובלבנים, הלבינה נראית במקום הסבל. וירד יעקב בשבעים נפש בה' בטח להעלותו, גם עלה לרבות שאר גליות, הלך בין ע' אומות ובטח ביוצרו שיש לכבודו ע' שמות להצילו מהם, לכך זכו ישראל בניו לע' שמות, ולתורה שיש בה ע' שמות, ולירושלם שיש לה ע' שמות, והם כלם מנויים במדרש שיר השירים, לכך יגל יעקב ישמח ישראל, וכתי' כי בראותו ילדיו מעשה ידי בקרבו יקדישו שמי והקדישו את קדוש יעקב. 
מן ובכן תן כבוד עד נקדש בצדקה צ"ג תיבות, כנגד מן ביום ההוא יהיה צמח ה' עד מזרם וממטר ע"א תיבות, ומן וישח אדם עד גרים יאכלו כ"ב תיבות, הרי צ"ג תיבות כי משם הוסדו. [ואין לומר מהרה... אך ותמלך אתה על כל מעשיך אז יהיו ע' תיבות]. 

פירושי סידור התפילה לרוקח [קכט] אתה בחרתנו 
========================================== 
[קכט] אתה בחרתנו 
אתה בחרתנו מכל העמים דכתיב בך בחר ה' אלהיך להיות לו לעם סגולה מכל העמים. אהבת אותנו דכתיב כי מאהבת ה' אתכם. ורצית בנו דכתיב חשק ה' בכם. ורוממתנו מכל הלשונות שנתן לנו לשון הקודש שהיו מדברים מאדם ועד דור הפלגה, דכתיב ויהי כל הארץ שפ"ה אח"ת בגימ' לשו"ן הקד"ש, ועתידין לדבר לימות המשיח דכתיב כי אז אהפך אל עמים שפ"ה ברור"ה בגימ' בלשו"ן הקד"ש, והוא דבור המלאכים כי דבור אברהם היה. 
[עמוד תרנ] וקדשתנו במצותיך דכתיב קדושים תהיו. וקרבתנו מלכינו לעבודתך דכתיב מה ה' אלהיך שואל מעמך ולעבוד את ה' אלהיך, וכתיב אנכי ה' אלהיך. קבלו עול מלכותי עליכם, למה, לפי אשר הוצאתיך מארץ מצרים מבית עבדים. ושמך הגדול והקדוש עלינו קראת וכתיב ושמך עלינו נקרא אל תניחנו, וכתיב מה תעשה לשמך הגדול ישראל. 
ותתן לנו ה' אלהינו באהבה את יום הזכרון הזה אין אומ' חג כי אם בג' רגלים. זכרון תרועה באהבה מקרא קדש דכתיב זכרון תרועה יהיה לכם, וכתיב מקרא קדש יהיה לכם, כי בתרועתם נזכרים לטובה לפני שומר הברית והחסד, ועולה ידשנה לפניו וקרן איל נאחז בכסא. זכר ליציאת מצרים בכל המצות אנו מזכירין יציאת מצרים, כי ע"מ כן הוציאנו, דכתי' בהוציאך את העם ממצרים תעבדון את האלהים על ההר הזה. 
ומן אתה בחרתנו עד ליציאת מצרים ל"ז תיבות, כנגד בואתחנן מן עם קדוש אתה עד כי מאהבת ה' אתכם ל"ז תיבות, וא"ת אתכם יהיה ל"ח תיבות, כי יש מחזורים שבהם ל"ח תיבות. כי עם קדוש כנגד וקדשתנו, בך בחר כנגד אתה בחרתנו, ורצית בנו כנגד חשק ה', כי מאהבת ה' כנגד אהבת אותנו. 
אלהינו ואלהי אבותינו יעלה כנגד זכרון ירושלים, דכתיב אם לא אזכרכי אם לא אעלה את ירושלם על ראש שמחתי. ויבא כנגד זכרון ישראל, דכתיב כי תבאו מלחמה בארצכם על הצר הצורר אתכם ונזכרתם. ויגיע כנגד זכרון משיח, דכתיב אשרי המחכה ויגיע לימים, ושם כתי' זכרון. ויראה כנגד זכרון אבותינו יצחק, דכתיב ה' יראה, וכתי' זכרון תרועה קול איל. וירצה כנגד זכרוננו, וכתיב זוכרני ה' ברצון עמך פקדני בישועתך. וישמע כנגד זכרון יריאיו, דכתיב ויקשב ה' וישמע ויכתב בספר זכרון. ויפקד אותנו לישועה, דכתיב פקדני בישועתך בזכות שרה, דכתיב וה' פקד את שרה, ויזכור אותנו לטובה בזכות רחל דכתי' ויזכור אלהים את רחל. 
[עמוד תרנא] ויזכר זכרוננו ויפקד פקדוננו. זכרון אבותינו וזכרתי את בריתי יעקב ואף את בריתי יצחק ואף את בריתי אברהם אזכור והארץ אזכור, לכך אין כתיב זכירה ביצחק כמו ביעקב שנכתב, לפי שעפרו צבור על מזבח העולה והוא זכור לפני כסא כבודו, כדכתיב אשר נשבעתי......, כתיב אשר יאמר היום בהר ה' יראה, שזכות עקידה...... ויאמר בי נשבעתי נאום ה'. 
זכרון משיח בן דוד עבדך שיצא מזרעו דכתי' ודוד עבדי נשיא להם לעולם. זכרון ירושלם עיר קדשך כי ירושלם עיר קדשך לשם ה' אלהי ישראל, ונתקדשה בי' קדושות המנויים בראש סדר טהרות, כנגד י' הויות של הקב"ה. וזכרון כל עמך בית ישראל הכל עולה לפניך לפליטה לטובה לחן בעיניך, לחסד לעשות עמנו. לרחמים עלינו לחיים ולשלום ביום הזכרון הזה ואין אומרים חג לפי שלא נקרא חג בחומש. ומה שכתוב בכסה ליום חגינו, מדברי קבלה לא ילפינן, איזה חג שהחדש מתכסה בו הוי אומר זה ראש השנה, שהרי ט"ו בניסן וכן סוכות ט"ו בתשרי ובעצרת כבר רואים הלבנה, אבל בראש השנה ראש חדש הוא ולא נראית כלל. בכס"ה בגימ' לבנ"ה. ועוד, כל החדשים נקראו בשמם בקרייה, אבל לא נאמר בחדש תשרי אך בחדש השביעי, זהו שהחדש מתכסה שאין שמו נכתב בפירוש. זכרינו ה' אלהינו בו בזכרון הזה לטובה, ופקדינו בו תפקדנו לברכה, והושיענו בו לחיים שתושיענו בו להחיות, בדבר ישועה ורחמים חוס וחנינו, כשאנו צועקים לפניך חננו, כמו כי יצעק אלי ושמעתי כי חנון אני, וחוס עלינו, ורחם עלינו והושיענו כי אליך עינינו דכתיב כעיני שפחה אל יד גבירתה כן עינינו אל ה' אלהינו עד שיחננו. כי אל מלך חנון ורחום אתה כדכתיב ה' ה' אל רחום וחנון. 
ביעלה ויבא חיי"ם תיבות, שיתן לנו חיים בזכות התורה שמתחלת בב' של בראשית, ל' של לעיני לישראל, וו' ויהי אחרי מות משה, ל' של ה' אלהיו עמו ויעל, הרי התחלת החומש וסיומו ותחלת המקרא וסיומו עולה כמנין חיי"ם. 
יעלה א' ויבא ב' ויגיע ג' ויראה ד' וירצה ה' וישמע ו' ויפקד ז' ויזכר ח', הרי ח', כנגד ח' פעמים רחמים [כתוב] בחומש, וח' פעמים חנינה. 
זכרונינו א', זכרון אבותינו ב', זכרון משיח ג', זכרון ירושלם ד', זכרון כל עמך ה', הרי ה' זכרונות כנגד ה' חומשי תורה, וכנגד ויזכור כי בשר המה א', [עמוד תרנב] ויכתב ספר זכרון לפניו ליראי ה' ב', אשרי המחכה ויגיע זכרני ה' ברצון עמך ג', אם לא אזכרכי אם לא אעלה את ירושלם על ראש שמחתי ד', ונזכרתם לפני ה' אלהיכם ה'. 
לפליטה לטובה לחן לחסד ולרחמים לחיים ולשלום, הרי ז' מדות, כנגד ז' מדות טובות שנתן לישראל, לפי שלקו בז' המנויין בתורת כהנים שבע כחטאתיכם, ויגילו בז' רועים וח' נסיכי אדם. 
זכרנו א' ופקדנו ב' והושיענו ג' כנגד ג' אבות העולם, ד' רחמים ביעלה ויבא לרחמים א' ורחמים ב' ורחם ג' ורחום ד', כנגד ד' גליות, וד' תקופות השנה, שירחם עלינו כל השנה ויקבץ נדחנו מד' כנפות הארץ, וד' חרשים יביא לקצץ ד' מלכויות וירחם על עמו. 

פירושי סידור התפילה לרוקח [קל] מלוך על כל העולם 
=============================================== 
[קל] מלוך על כל העולם 
(סודות התפילה) 
מלוך על כל העולם בכבודך ע"ו תיבות, כמו במיכה מן לא ישא גוי אל גוי עד לבת ירושלים ע"ו תיבות. מצאתי כתוב מן אלהים וכו' מלוך וכו' עד בכל משלה מ"ז תיבות, כנגד ועלו מושיעים י"א תיבות, מן ושמתי את הצולעה עד ממלכת לבת ירושלים כ"ט תיבות, ה' הכין כסאו ומלכותו בכל משלה ז' תיבות, הרי מ"ז תיבות וכו'. 
קדשינו במצותיך עד יום הזיכרון ל"ב תיבות, כמו מן וזרקתי עליכם מים טהורים ל"ב תיבות, והתורה מתחילה בב' ומסיים בל', וזהו כבוד חכמים ינחלו. 
וכתוב לחיים כל בני בריתך ה' תיבות, נגד ה' חומשים, מחני נא מספרך אשר כתבת ה' תיבות, וכנגדן תקנו וכתוב לחיים. 
בספר חיים עד לחיים ולשלום י"ו תיבות, כנגד חיים אחיה חייני י"ו בתמניא אפי, י"ו בריתות נכרתו על התורה, עץ חיים הי"א. בזכרינו, ובכתוב, ובספר, ז' פעמים חיים נגד שבעה חצבה עמודיה שבעה. 
אלהינו ואלהי אבותינו מלוך על כל העולם כולו בכבודך שלא יהיה שום מלך מושל בנו, כי אם אתה בכבוד שכינתך. והנשא על כל [עמוד תרנג] הארץ ביקרך הנשא כמו המתנשא לכל לראש, מתנשא לאמר אני אמלך, הנשא שופט הארץ, כלומר הנשא הגבה בכוח מלכותך על כל בריות הארץ ביקר תפארתך. והופע בהדר גאון עזך תגלה עצמך בהדר גאות עוז גבורתך, זהו עדה נא גאון וגבה הוד והדר תלבש, ה' מלך גאות לבש לבש ה' עוז התאזר, אל נקמות הופיע. על כל יושבי תבל ארצך הארץ נקראת תבל שיש בה הרבה מיני תבלין, מי שם תבל כולה. 
וידע כל פעול כל הנפעל, כי אתה פעלתו בפועל ידך על ידי מאמרך. ויבין כל יצור שנוצר, כי אתה יצרתו כיוצר חרש. ויאמרו כל אשר נשמה באפו הם בריות האדם, כי רוח היא המנענעת כל הבריות, אבל נשמה לא נתנה אלא לאדם נופח באפיו נשמת חיים, היא הנתונה במוח, וכתי' כל אשר נשמת רוח חיים באפיו הם בני אדם, מכל אשר בחרבה מתו הם בהמות וחיות ועופות. ה' אלהי ישראל מלך עתה, ומלכותו בכל משלה דכתיב ה' בשמים הכין כסאו ומלכותו בכל משלה, ששם כסא על ד' גאים שבחיות, להודיעך שהוא רם על כל גאים ה'. 
קדשנו במצותיך שתקדשנו לעשותם, ותן חלקנו בתורתך שנהיה כל עסקינו בתלמוד תורתך. שבענו מטובך ושמחנו בישועתך שמחנו כימות עניתנו. וטהר לבינו לעבדך באמת בשוחר טוב אודה ה' בכל לבי שלא יהא בי עקף, כלומר עקיפין עלילות חטא, והסירותי את לב האבן מבשרכם. לעבדך באמת בלב שלם. 
כי אתה אלהים אמת דכתיב וה' אלהים אמת, שהוא אמתי. ודברך מלכינו אמת וקיים לעד זש"ה לעולם ה' דברך נצב בשמים לפי שאתה קיים לעד, על כן דברך אמת כי תגזר אמר ויקם לך. בפסיקתא רבתי אמר דוד לפני הקב"ה, רבונו של עולם, אילולי שדנת את אדם הראשון ברחמים בשעה שאכל מן האילן לא חיה אפילו שעה אחת, וכשם שדנת אותו ברחמים כך התנית עמו שאתה הוה דן את בניו ברחמים, לעולם ה' דברך ניצב בשמים שהתקנת עם אדם הראשון ברחמים, כך אתה דן הדורות אחריו, לעולם ה' לדור ודור אמונתך למשפטיך עמדו היום, א"ר יהושע הכהן בר' נחמיה בשם ר' הונא בר' יצחק אם אין אתה למד מכאן יש לך מקרא מלא, משה אמ' להם בתורה בצר לך ומצאוך כל הדברים האלה באחרית הימים ושבת עד ה' אלהיך ולא [עמוד תרנד] תשכח את ה' אלהיך ולא ישכח את ברית אבותיך, מהיכן, למן היום אשר ברא אלהים אדם על הארץ, אמ' להם הק' ומה אדם הראשון שדנתי אותו וזכיתי אתו בעלילה ביום משלי, אף אתם כשתהיו באים לדין בר"ה באין בשופרות, אפי' יש לכם כמה קטיגורים אני זוכר עקידת יצחק ומזכה אתכם, דבר אל בני ישראל זכרון תרועה, זהו ודברך מלכנו אמת וקיים לעד. 
בא"י מלך על כל הארץ כי הוא מלך המשפט, מקדש ישראל והייתם קדושים, וישראל הם מקדשים ליום הזכרון. 
ומלוך א', מלך ב', ומלכותו ג', מלך על כל הארץ ד', כנגד ד' שמלכו בכפה והק' מלך עליהם, ושלמה לא חשיב שהמלוכה לא נותרה לו. וכן בתהלה לדוד ד' פעמים מלך, אלהי המלך א', כבוד מלכותך ב', הדר מלכותו ג', הרי ד' שמלכו בכפה עם שלמה, מלכות כל עולמים מלכות הק' לעולמי עולמים. ימלוך א', והנשא ב', והופע ג', כנגד ג' נקמות, אל נקמות ה' אל נקמות הופיע ב'. השב גמול גאות א', גובה ב', ראש ג', הרי באיוב ג' דברים. 
מן מלוך על כל העולם עד יום הזכרון ע"ו תיבות, כמו מן לא ישא גוי אל גוי עד ממלכת לבת ירושלם ע"ו תיבות. מן אלהינו ואלהי אבותינו עד ומלכותו בכל משלה מ"ז תיבות, כנגד ועלו מושיעים י"א תיבות, מן ושמתי את הצולעה עד ממלכת לבת ירושלם כ"ט, הרי מ', ה' בשמים הכין כסאו ומלכותו בכל משלה ז' תיבות, הרי (מ"א) [מ"ז] תיבות. מן קדשנו עד הזכרון ל"ב תיבות, כנגד בחומש שמתחלת בב' דב'ראשית [ומסיימת] בל' ישראל', כמנין ל"ב וטהר לבנו, ומנין כבו"ד, וכן מן וזרקתי עליכם מים טהורים עד את רוחי אתן בקרבכם ל"ב תיבות. 
וכתוב לחיים כל בני בריתך תכתוב לחיים בעולם כל בנים השומרים בריתך. וכתוב ה' תיבות כנגד ה' חומשים בזכות התורה, ומן יצחק ראש לנימולים עד משה ה' דורות, וכנגד מחני א', נא ב', מספרך ג', אשר ד', כתבת ה', נגדן תקנו וכתוב לחיים כל בני בריתך ה' תיבות. 
בספר חיים ברכה ושלום ופרנסה עתה נזכר ונכתב לפניך בספר חיים, ולפני כסא כבודך נהיה בו נזכרים ליתן לנו חיים טובים, ברכה... ושלום יהיה בינינו, וגם לא ישלטו בנו האויבים, ופרנסה כל צרכנו שנצטרך, וכן טובך. נזכר ע"י מלאכים מליצי טוב. ונכתב כן יהי רצון נגזר לפניך שתכתוב עלינו טובות, וזכרנו לפניך, אנו וכל עמך בית ישראל לחיים ולשלום, בא"י עושה השלום דכתי' עושה שלום במרומיו. 
[עמוד תרנה] ואין אומרים מראש השנה עד יום הכפורים המברך את עמו ישראל בשלום, לפי כביכול אינו יכול לברכם כי במקום משפט אין צדקה, אך אומ' עושה השלום, שאע"פ שעושה משפט יש שלום בעולם, דכתי' חילו מלפניו כל הארץ אף תכון תבל בל תמוט, לפי שאין.... בדינו, אינו ממהר בדינו אך הכל במשפט. 
בספר חיים עד לחיים ולשלום י"ו תיבות, כנגד י"ו חיים אחיה בתמניא אפי, בזכות התורה, שאין לך כל מצוה ומצוה שלא נכרתו עליה י"ו בריתות כדאמ' בסוטה, כי מעץ חיים הי"א למחזיקים בה. ברכה ושלום א', לחיים ולשלום ב', עושה השלום ג', כנגד כהנים לויים וישראל, שיעשה שלום, ולג' בריות צבא השמים א', וארץ ב', וים ג'. 
מן בספר חיים עד עושה השלום כ"א תיבות, על שם א"ך טוב לישראל אלהים, אהי"ה אשר אהי"ה. זכרינו לחיים אחד, מלך חפץ בחיים ב', וכתבנו בספר החיים ג', למענך אלהים חיים ד', וכתוב לחיים ה', בספר חיים ו', בית ישראל לחיים ולשלום ז', כנגד ז' ימי השבוע, שיחיינו בזכות התורה, חצבה עמודיה שבעה. תסיר מלך חפץ בחיים למענך אלהים חיים ישארו ה' חיים, לשון בקשה תגזור כן, כנגד בכל הקרייה אין אלהים חיים כי אם ה' פעמים, כנגד ה' חומשים. 

פירושי סידור התפילה לרוקח [קלא] למוסף ראש השנה - מפני חטאינו 
============================================================ 
[קלא] למוסף ראש השנה - מפני חטאינו 
זוכרנו, מי כמוך, ובכן תן פחדך, ובכן תן כבוד, ואז צדיקים, עד המלך הקדוש, אתה בחרתנו עד יציאת מצרים. ומפני חטאינו גלינו מארצנו מפני כֶבד חטאינו נלאה הטל, גלינו ממלכותינו כמו זאת הארץ לגבולותיה. ונתרחקנו מעל אדמתינו נדוד מעל שדותינו כי הוסבה לנכרים. ואין אנו יכולים לעשות חובותינו כי מקדש חרב בעווננו. אין אומ' לעלות וליראות כי אם ברגלים, לעשות חובותינו, הם הקרבנות. בבית בחירתך אשר בחרת לשמך הגדול דכתי' כי אם אל המקום אשר יבחר, וכתי' ועתה בחרתי והתקדשתי את הבית הזה. בבית הגדול והקדוש דכתי' בית הגדול שרף באש זה בית המקדש, וכתי' כי הבית אשר אני בונה גדול והפלא. והקדוש שנקרא שמך עליו דכתי' ועתה בחרתי והתקדשתי את הבית הזה להיות שמי שם עד העולם, והיו עיני ולבי שם כל הימים, כי ידענו כי לא יכלכלוהו [עמוד תרנו] השמים ושמי השמים, אך לשמו הנכבד שיקרא על הבית נעשה ראש, אנו עומדים לפני ארון הבדים ומתפללין שם, לכך בכל מקום נכתב ונקרא שמך עליו לבנות בית לשם ה' אלהי ישראל, וכן נכתב בדברי הימים. מפני היד שנשתלחה במקדשך מפני ידך החזקה שנשתלחה בבית מקדש', על כן אין אנו יכולים להקריב לפניך. 
יהי רצון מלפניך ה' אלהינו ואלהי אבותינו מלך רחמן שתשוב ותרחם עלינו יהי רצון ממך שיגלו רחמיך ותצוה לקדושים העומדים לפניך להיות מליצי יושר, ואז תשוב ותרחם דכתי' ושב ה' אלהיך את שבותך ורחמך. ועל מקדשך ברחמיך הרבים ואת מקדשך השמם תבנהו ברחמים. ותבנהו מהרה..... ביתך. 
אבינו מלכנו גלה כבוד מלכותך עלינו הופע לשון גלוי,........... לעיני כל חי. וקרב פזורנו מבין הגויים קרב...... מפוזרים בין הגויים, מפוזר ומפורד בין העמים. ונפוצתינו כנס מירכתי ארץ מה שאנו נפוצים בשערי הארץ ובכל פנות הארץ, כנס אותנו יחד. 
והביאנו לציון עירך ברנה ולירושלם בית מקדשך בשמחת עולם, ושם נעשה לפניך את קרבנות חובותינו תמידים כסדרן, שנים ליום. ומוספין כהלכתן, כמו שהן אמורין בפנחס. את מוסף יום הזכרון הזה נעשה ונקריב לפניך באהבה כמצות רצונך, כמו שכתבת עלינו בתורתך, בפנחס, ע"י משה עבדך מפי כבודך קראת אלו הדברים. 
מפני חטאנו עד מפי כבודך ק"ה תיבות, כנגד בפנחס מן ובחדש השביעי באחד לחדש עד אשה לה' ס"ח תיבות, באמור אל הכהנים פרשת ר"ה כ"ט תיבות, הרי צ"ז תיבות שיש עליהם והיו לכם לזכרון לפני אלהיכם אני ה' אלהיכם, הרי ק"ה תיבות. 

פירושי סידור התפילה לרוקח [קלב] מלכיות 
====================================== 
[קלב] מלכיות 
עלינו לשבח לאדון הכל כל איש הירא את דבר השם ישים אל לבו תבונת השכל, וישים לבו בבשרו ויכוין מאד מאד כשיאמר עלינו לשבח, כי שיר השירים הוא, ויהושע איש האלהים יסדו כשנכנס לארץ הקדושה, וראה כי חוקות הגוים הבל הם ואלילים תהו בלא יוכלו להציל עובדיהם, התחיל [עמוד תרנז] לפרוש כפיו השמימה וכרע על ברכיו באימה, ואמ' בקול רם בניגון המשמח הלב לכוין עלינו לשבח. ומפני ענותו הגדולה אשר היה בו, כאשר למד ממשה ענו מכל האדם אשר יסד מ'זמור ש'יר ליום ה'שבת משה, אך "ליום" מפסיק פן יבינו מי עשאו, כך היה יהושע ענו, ויסד עלינו לשבח בשמו הושע למפרע, ע'לינו לשבח, ש'לא שם, ו'אנו כורעים, ה'וא אלהינו. ויסד קנ"ב תיבות מן עלינו עד לעולמי עד תמלוך בכבוד כמנין ב"ן נו"ן, וחסר ו' בנו"ן כי ב"ן נ"ן יסד התיבות, על שם למ"ם נ"ן למד רבו התורה, מ' יום הלוחות הראשונות ובמ' יום הלוחות האחרונות נ"ן ומסרם לנו"ן שנים, כך משרתו יהושע לא ימיש מתוך האהל, ומסר לו נ' שערי בינה חסר א', והיה עומד לפניו כמלאכי השרת שאין להם קפצים כמו ן', על כן יתכוין האדם בכל מאודו לשורר לבוראו בזה השיר מפואר ומהודר ומעוטר ומקודש ומרומם. 
עלינו לשבח עלינו דין לשבח ולפאר לאדון הכל, כי נקרא א-ד-נ-י שהוא אדון כל, כי רכובו בערבות על הכסא רם, ונ[י]שא באויר ותחתיו כל מלכי הארץ, להודיענו כי הוא אדון כל, זהו ה' בשמים הכין כסאו ומלכותו בכל משלה. 
לתת גדולה ליוצר בראשית לתת גדול מעשים לבורא שהוא יוצר בראשית והוא קדמון לכל הקדומים, וממלא כל ואין דבר חוצץ בפניו, שהרי אויר המים אין מזיק לדגים וחשך לא יחשוך לדבר ההולך בלילה, כ"ש מי שבראם לא יחולו לפניו, ויצר הכל לכבודו לקלוסו. 
שלא עשאנו כגויי הארצות שנתן לנו חקים צדיקים. ולא שמנו כמשפחות האדמה לא שם אותנו כמוהם כי תורתם הבל תעתועים, אך קרבנו לשמו והם כאין נגדו, אבל ישראל בנו בכורו (כבודו) אחיו ורעיו, על כן נשבחו ונגדלו, זהו הללו את ה' כל גוים על נפלאות שאתם רואים, שבחוהו כל האומים על מעשיו הנוראים, כ"ש אנו עמו ונחלתו. למה, כי גבר עלינו חסדו, והבדילנו לשמו שנודה לו ונספר תהלתו, כי הוא אבינו ואדוננו מכל אלהים ואנו.... את מעשיו..., וכתיב לא כאלה חלק יעקב כי יוצר הכל הוא, שאין... שיש להם פסל ונסך ואלהים אחרים. וגורלנו ככל המונם כמו ריבוי הומה גורלם. 
שהם משתחוים להבל ולריק היא ע"ז דכתי' ושאריתו לאל עשה לפסלו יסגוד לו וישתחו ויתפלל אליו, וכתיב כי חוקות העמים הבל הוא כי עץ מיער כרתו, וכתיב הבל המה מעשה תעתועים. האומות אחריהם ולא..., [עמוד תרנח] לכך נקראו אלהים אחרים כמו קורא לאחר שאין עונה לו, ומתפללין אל אל שלא יושיע בצרתם מתפללין לאותו אל בלתי הועיל, וכתיב אף כי יצעק אליו לא יעננו מצרתן לא יושיענו, לבלתי הועיל, וכתי' לא ידענו הנושאים את עץ פסלם ומתפללים אל אל לא יושיע. 
ואנו כורעים ומשתחוים ואנו ישראל עמו כורעים על ברכנו, ומשתחוים למלך מלכי המלכים לפי שיש מלכים שהם על מלכים אחרים מושלים והק' עליהם, הרי הוא מלך מלכי המלכים הק', לפי שכתוב זכר צדיק לברכה על כן אומר הק', לומר זכר צדיקו של עולם לברכה. 
שהוא נוטה שמים דכתי' ידי נטו שמים וכל צבאם צויתי. ויוסד ארץ דכתי' ה' בחכמה יסד ארץ, וכתי' בורא השמים הוא האלהים הוא ברא הארץ ועושה הוא כוננה, וכתי' בורא השמים ונוטיהם רוקע הארץ וצאצאיה, וכתיב עושה ארץ בכחו מכין תבל בחכמתו ובתבונתו נטה שמים, וכתי' כי יוצר הכל הוא. 
ומושב יקרו בשמים ממעל כסא הכבוד הוא מושב יקר שכינתו הוא, בשמים ממעל ועל הארץ מתחת א', כי ה' הוא האלהים בשמים ממעל ועל הארץ מתחת ב', אין כמוך אלהים בשמים ממעל ועל הארץ מתחת ג'. והכסא קצתו בעובי הרקיע, אך באויר השלישי הוא גבוה מאד. ושכינת עזו אל תאמ' ממש על הכסא מראה הכבוד עצמו, לא כן, אך בגובהי מרומים כבוד עוזו שכינת כח עוזו, [וגם] עזי לבנונית כמו יפה כשלג, וסימן תפלין בראש ומקדש סמוך לעין עיטם ומוקף בחשמל החשמלה חשמל. 
הוא אלהינו ואין עוד אחר (אחר) י' פעמים בקריה ואין עוד, כנגד י' הויותיו, הוא אלהינו ואין עוד אחר זולתו. אמת מלכנו ואין זולתו אמת בברור הוא מלכנו, ואפס כמו אפס כסף, אין זולתו. ככתוב בתורתך וידעת היום והשבות אל לבבך יש לך לידע ולהשיב אל לבך אמתת הדבר, כי ה' הוא האלהים בשמים ממעל על גבי ערבות, ועל הארץ יודעים קצת מוראו מתחת התהומות. ואין עוד אפילו באויר הוא אחד. 
על כן נקוה לך ה' אלהינו לראות מהרה בתפארת עוזך לפי שאתה הוא ואין אחר מבלעדיך, על כן נקוה לך לישועתך לראות מהרה מה שתעשה בתפארת עוזך. להעביר גילולים מן הארץ עבודה זרה המתעבים [עמוד תרנט] תעביר, והאלילים שאינן כלום כרות יכרתון מן הארץ, כדכתי' ונשגב ה' לבדו ביום ההוא, והאלילים כליל יחלוף, ובאו במערות צורים ובמחלות עפר מפני פחד ה' ומהדר גאונו בקומו לערוץ הארץ, ביום ההוא ישליך האדם את אלילי כספו ואת אלילי זהבו, זהו בתפארת עוזך, להעביר גילולים. 
לתקן עולם לתקן ולעשות העולם במלכות שד-י לפי שבשם שד-י ברא העולם, למה נקרא שמו שד-י שאמ' לעולמו די, כדאמר' בחגיגה, ונקרא שד-י שאין די לעבדו, ועוד נקרא שד-י שהוא שודד הבוגדים בו, לפיכך נקרא שד-י שיש (בו) די בידו לכל, ולעתיד ינקום מעובדי רצונו וישדדם וירחם על אוהביו, כי שד-י ממש לטובה ולרעה, כמו שד-י המר לו, ושדי הבהילני, חצי שדי עמדי, ולטובה אני א-ל שד-י פרה ורבה, זהו לתקן עולם במלכות שדי.... 
על כן כל ברך תכרע לך באימה, תשבע כל לשון ולא יאמרו עוד חי אלהים דן וחי דרך באר שבע, שלא יהיו נשבעים באשמת שומרון, אך נשבעים (בך) ויכירו וידעו כי אין זולתו. 
לפניך ה' אלהינו יכרעו ויפולו על הברכים, כל הבריות יפלו ארצה מפני פחד גאונך. ולכבוד שמך המיוחד, יתנו יקר כבוד גדול, ויאמרו שמך גדול מאוד. ויקבלו כלם את עול מלכותך ולעבדך שכם אחד, ולך יתנו המלוכה. ותמלוך עליהם מהרה לעולם ועד שתראה להם עושר כבוד מלכותך, כי המלכות שלך היא כי לך יאתה, והיא היתה שלך כי בראתם, ואתה משלתם ומסיר מלכות ונותנם לאשר ישר בעיניך. ולעולמי עד תמלוך בכבוד כי מלכתה ואתה מלך עתה, ותמלוך לעולמים. 
מן עלינו לשבח עד תמלוך בכבוד קנ"ב תיבות, כמנין תיבות מן כה אמר ה' בורא השמים הוא האלהים עד ונפשם בשבי הלכה קמ"ז תיבות, צרף עמהם למי תדמיוני ותשוו ותמשילוני ונדמה ה' תיבות, הרי קנ"ב תיבות. ועוד, מן מי מדד בשעלו מים עד ואשוה יאמר קדוש קמ"ט אדם, צרף עמהם והאלילים כליל יחלוף הרי קנ"ב. ועוד, בירמיה מן מאין כמוך ה' גדול אתה וגדול שמך בגבורה עד ה' צבאות שמו קל"ו תיבות, בי נשבעתי (נאם ה') יצא מפי צדקה ודבר לא ישוב כי לי תכרע כל ברך תשבע כל לשון י"ו תיבות, הרי קנ"ב תיבות. וכן בפרשת האלילים כליל יחלוף עד בקומו לערוץ הארץ מ"ה תיבות, ובתרי עשר מן לכן חכו לי עד בת ציון ק"ז תיבות, הרי קנ"ב, ומן ב' פרשיות הללו הוסדה. 
ככתוב בתורתך ה' ימלוך לעולם ועד כש[י]ראה מלכותו ישפוט [עמוד תרס] את הר עשו. ה' ימלוך לעולם ועד, כמו לעולם ועד עולם. ה' ימלוך לעולם ועד ד' תיבות, כי לאחר שיפלו ד' מלכיות וד' גליות אז תראה מלכות השם. ט"ו אותיות בזה הפסוק ה' ימלוך ועד, כי ט"ו רשעים יצאו עם גוג, כנגדם ט"ו צדיקים עם משיח דכתי' והקימנו עלינו ז' רועים ושמונה נסיכי אדם, לכך ט"ו אותיות כנגד צדיקים, ט"ו עולם שנעמיד ואז ימלוך, זהו שיסד הפייט באנסיכה מלכי במלכותו אמלוך ואז ימלוך. לכך ט"ו רישי"ן ביחד במזמור אל תתחר קוה אל ה' ושמור' דר'כו ויר'ומימך לר'שת אר'ץ בהכר'ת ר'שעים תר'אה, ר'איתי ר'שע ער'יץ ומתער'ה כאזרח ר'ענן, ויעבור', הרי ט"ו רישי"ן, כנגד ט"ו צדיקי עולם שיהו לראשית, יבאו ט"ו רשעים עם גוג ויפלו ביד אלו הצדיקים, ואז יהיה שקט מנוחה כשלמה שהיה לט"ו דור (מאברהם) מיהודה ושלום ואמת היה בימיו, כן למשיח יהיה מנוחתו כבוד. וט"ו יהיו כנגד אבות ג' וי"ב שבטים, ואין העולם חסר מל' צדיקים כאברהם אבינו דכתי' ואברהם היה יהי"ה כה יהי"ה זרעך, לכך ל' צדיקי"ם בחרוזה אץ' קוצ'ץ', בן קוצ'ץ', קצ'וצ'י לקצ'ץ', בדבור מפוצ'ץ', רצ'וצ'י לרצ'ץ', לץ' בבוא, ללוצ'ץ', פולץ' ונתלוצ'ץ', כעץ' מחצ'צ'ים לחצ'ץ', כנץ' על צ'פור לנצ'ץ'. לכך ל' פעמים בקריה קדוש...... הרי ל' פעמים בקריה, כנגד ל' קדושים באברהם... תפלה, כי המתפלל בכוונה הוא הקדוש. ולפי של' דורות מאברהם עד צדקיהו הוא שלום, ששלמה מלכות בית דוד בימיו, בא משיח עם ט"ו צדיקים...... השלם שנתמעטה בט"ו דורות משלמה עד שלום הוא צדקיהו, וינקמו כי יד על כס י-ה העולם ט"ו. ולמה ט"ו יביא עמו לנקום השם י-ה שהוא חסר. וט"ו רישי"ן בזה הפסוק בירמיה ויבאו כל שרי מלך בבל וישבו בשער (בתוך) התוך נרגל שראצר סמגר נבו שרסכים רב סריס נרגל שראצר רב מג וכל שארית שרי מלך בבל, זה ינקום ויברך ישראל בט"ו ברכות שבברכת כהנים, לכך אומר ל' פעמים קק"ק בשבוע ד' בכל יום ו' בשבת. 
ונאמר לא הביט און ביעקב לא הביט הק' שום און שיקוה בעם יעקב, הם השבטים. ולא ראה עמל בישראל וגם לא ראה שקר ביהודה,... על כן ה' אלהיו עמו וה' עמו עם יעקב, ותרועת מלך בו בישראל תרועת מלך אביר מלכו, בכל מקום שאין און ועמו ביחד. לא הביט און ביעקב, כשלקח הברכה לאחיו ובא לפני אביו במרמה, כי חכם לב יקח מצות, וחמד הברכה והקרבן להקריב. ולא ראה עמל בישראל, שקראו בבית אל ישראל, שא"ל יצחק אביו הן גביר שמתיו לך, אך ה' אלהיו עמו, בעת שקיבל הברכה ויתן לך האלהים, תרועת מלך, חיבור מלכו עמו בבית אל ויקרא לו ישראל. 
[עמוד תרסא] הביט ראה בגמ' הברכ"ה. ה' אלהיו עמו בגמ' זה"ו הענ"ן, כלומר השכינה עמו בענן. ותרועת מלך בו בגמ' הנ"ה יהי"ה במדבר"ו ב(ר)יא"ת משי"ח ב"ן דו"ד. לא הביט און ביעקב כי אמתי היה, תתן אמת ליעקב. ולא ראה עמל בישראל ה' אלהיו עמו, עמו אנכי בצרה, עמ"ו פסוקים בשיר השירים. ותרועת מלך בו, כי כשיבא מלך המשיח, ותרועת מלך בו בגימ' ימלו"ך עליה"ם לימו"ת המשי"ח ב"ן דוי"ד. לא הביט און י"ב עם יחד שבטי ישראל, בשעה שיספו הזקנים לקבל הדברות ואח"כ נתחברו יחד כל השבטים, ישורו"ן בגימט' יש"ר נא"ה. 
ויהי בישורון מלך....... למלך בישראל, בהתאסף ראשי עם בהתאסף שרי אלף עם יח"ד שבט"י ישרא"ל בגמ' כ"ל ישרא"ל מזמני"ם לחי"י העול"ם הב"א, זהו יחד שבטי ישראל, וסמי' ליה [יחי] ראובן לומ' שבטי ישראל יחי. ויהי בישורון ט' תיבות, כנגד ט' מלכים שבעולם ח' בשר ודם והק' ראשון ואחרון, ואומ' בפ"ר אליעזר י' מלכים עמדו בעולם ומשלו מסוף העולם ועד סופו, המלך הראשון זה הק', השני הוא נמרוד, השלישי יוסף, הרביעי שלמה, החמישי אחאב, הששי נבוכדנצר, השביעי כורש, השמיני אלכסנדרוס, התשיעי מלך המשיח, העשירי חוזרת המלוכה לבעליה מי שהיה ראשון מלך הוא יהיה אחרון מלך, שנאמר אני ראשון ואני אחרון, ואומר והיה ה' למלך על כל הארץ, הרי מנינו ט' מלכים שמלכו בכפה, לכך בפרשת המלך בשופטים ושוטרים כל אותיות א"ב חוץ מן ט', לכך תקנו ט' מלך ביראו עינינו. 
ג' ישורון בחומש וישמן ישורון ויבעט, ויהי בישורון מלך, אין כאל ישורון, כנגד יעקב ישורון ישראל, וכנגד ג' אבות יעק"ב במילוי ותקח הנעלם יעלה ישורו"ן, יו"ד עי"ן קו"ף בי"ת, תסיר יעק"ב יעלה הנעלם ישורון, ישורון בגימ' שי"ר הי"ם, ולפי שאמרו ג' אז ישיר א', משה את השירה ב', אשירה ג', לכך ג' ישורון בחומש, וכתי' שיר א' השירים ב' ג' אשר לשלמה......, ע"ם בגמ' אז בי"ם ובמת"ן תור"ה...... לעולם ועד, וכתי' ה' מסיני (ה') בא וכל קדושיו. 
ובדברי קדשך כתוב לאמר אע"פ שתורה ונביאים וכתובים...... ובכאן תורה כתובים ונביאים, לפי שרוצה לחבר פסוק שזה קדוש כזה, ועוד, תהילים חשוב ככל התורה לכך סמכו לתורה..., לכך כמו שסיים החומש אשרך ישראל מי כמוך עם נושע בה' א', מגן עזרך ב', אשר חרב גאוותך ג', כן אמ' דוד אשרי האיש אשר לא הלך בעצת רשעים א', חטאים ב', לצים ג', ואמר כי אם בתורת ה' חפצו ובתורתו, וסיים תהלים בי' הגלויות כנגד י' הדברות, ואע"פ שהסדיר כך כתובים לתורה, לפי שאמ' דוד זכרני ה' ברצון עמך פקדני בישועתך, זכרני ברצון עמך בר"ה. וסמך פסוקי דוד למשה, מה משה מלך מ' [עמוד תרסב] שנה במדבר ולא נכנס לארץ וברח למדין נצטרע ידו וכבש סיחון ועוג, כך דוד מלך מ' שנה ולא בנה בית הבחירה וברח מפני שאול ומפני בנו ונצטרע ו' חדשים ועשה מלחמה וכבש הארץ, ומה משה ראש לצדיקים דכתיב ויתא ראשי עם, וכן ודוד עבדי נשיא להם לעולם. 
ובדברי קדשך נקרא כתובים קדשך, על שם תהלים ושיר השירים שהם שבח מלך מלכי המלכים, וחשוב כקדוש קדוש קדוש. ועוד סמוכים של תלים מי שיודע כהלכתן יודע קץ המשיח, כדאמ' בשוחר טוב בשיר השירים דודי צ"ח ואדום על שם מדוע אדום ללבושך, וכן בדניאל, ושיר השירים קדש קדשים, על כן נקראו ובדברי קדשך. 
כי לה' המלוכה ומושל בגוים הוד המלוכה לפניו, כי מלך ראשון ואחרון הוא, ומסיר מלכים ואוסרם בזיקים, וכשחפץ מקים מלכים ומושיבם לנצח, הרי כי לפניו המלוכה. ומושל בגוים הרי ה' תיבות, כנגד ה' מלכים שמלכו בכפה כדאמ' במגלה הק' ושלמה וג' מלכו בכפה הרי ה', לכך ה' מלכות בתהלה לדוד ארוממך אלהי המלך א', כבוד מלכותך ב', הדר מלכותו ג', מלכותך ד', מלכות ה'. וכן ה' מלך הכבוד במזמור שאו שערים, וה' אלהים חיים בקרייה. 
ונאמר ה' מלך גאות לבש הק' שהוא מלך הגאות לובשתן, לפי שכל דבר יבלה, מלכי האדמה ימותו איך יתגאו, אבל אל חי וקיים גאותו נאה, גאה גאה. לבש ה' עוז התאזר לובש גאות ונקמה, ועז מתאזר כמו ותאזרני חיל למלחמה, ה' איש מלחמה, מלך בשר ודם בא למדינה כלם יריאים מפניו, שיש שטף בידו ממהר והורג כלם כטוב כחוטא כי איננו יודע מי אוהבו ומי אויבו, אבל חוקר לבבות אינו כך, אלא מתאזר לשפוט העולם ולבער רשעים ולבער הרע, הצדיקים אינם יריאים שמא ישוה כולנו, זהו עוז התאזר. אף תכון תבל בל תמוט אף במשפט, ומכין תבל בצדקה היושבים בה, בל תמוט הארץ. 
י"ג תיבות בה' מלך גאות לבש, כנגד י"ג מדות שתורה מעמיד העולם, ובזכות אברהם יצחק ויעקב שבהם י"ג אותיות מעמיד תבל. ה' מלך גאות לבש, זה היה ביום ששי כשברא העולם, לכך היו אומ' ה' מלך גאות לבש בששי כדאמרי' במס' ראש השנה, גאות' לבש' לבש' סופן למפרע ששת. ועוד י"ג תיבות כנגד י"ג כבוד ה' שכתובים בחומש, כי לכל אחד כבוד הוד גאות לבש, וי"ג פעמים ברוך אצל השם בתילים, לכל כבוד ה' ברוך אחד כנגד י"ג קימות בתלים, אם תחשוב קומה ה' למנוחתך חשוב יהי שם ה' מבורך וחשוב....... 
[עמוד תרסג] שאו שערים ראשיכם והנשאו פתחי עולם שערי ציון וירושלים, ראשיכם, משקוף הפתח. הנשאו, ע"י אחרים הם פתחי המקדש. ויבא מלך הכבוד שכל הכבוד עמו וחולק מכבודו לבשר ודם. מי זה מלך הכבוד שיש לישא ראשי השערים, כנגדו ה' עזוז וגבור כל העוז והגבורה ממנו. ה' גבור ועזוז, המלחמה בידו היא. 
ונאמר שאו שערים ראשיכם ושאו עצמיכם, פתחי עולם ויבא מלך הכבוד בתוככם. מי הוא זה מלך הכבוד שיש לישא הפתח כנגדו...... שיש לו חיילי מעלה וחיילי מטה. למה נקראו פתחי עולם, שמעולם נפתחין כדכתיב וזה שער השמים, ונבחרו העולם. וכשאחזו השערים זה בזה אמר כ"ד רננות ולא נענה נהפכו פני שונאי דוד כשולי קדרה...... בשיר המעלות זכרה לדוד עבדך, מה כתיב אחריו אויביו אלביש בושת ועליו יציץ נזרו, ידעו ישראל שמחל לו הק' על אותו עון לפי שעשה תשובה, נאם הגבר הוקם על. 
ה' פעמים מלך הכבוד באלו הפסוקים, לפי שזה מדבר בארון כדאמר במסכת שבת ובמועד קטן. וה' פעמים ארון בויקחו לי תרומה, תכנת הארץ על שם מלך הכבוד, ובבית שני אין ארון לכן חסר ה' ואכבד. ה' מלך הכבוד כנגד ה' ספרים. מי זה למה אמ' כן, לפי ששלמה היה שם הוצרך לומר כך. 
גבור מלחמה לפי שהיו ממליכים אדון במלחמה. ה' מלך הכבוד שעשה פלאות עם ה' סרני פלשתים, וכבדוהו בה' מיני עכברים, ותלו כבוד לאלהי ישראל. גבור גבור ב' פעמים, כנגד עכברים והוכו בעפולים. עזוז גבור גבור כנגד אשר מי אל בשמים בארץ אשר יעשה כמעשיך וכגבורותיך, וכנגד ב' חצרות ב' ה' דכתיב ויעש חצר הכהנים והעזרה הגדולה. ועוד, בתחלה נשאוהו לויים ועכשיו כהנים. בתחלה והנשאו אח"כ ישאו, לפי שאחזו זה בזה לד' רוחות. 
מי הוא זה לפי שאמר בין בתפלה לרנה ותחנה כמנין הו"א ז"ה. ועוד, לפי שמתחלה לא אמ' אלא באחרונה הוא מלך הכבוד, לכך אמ' מי הוא מלך הכבוד. ה' דברים דומין למעלה רקיע א', קשת ב', ענן ג', כסא ד', הכבוד ה', לכך ה' נוגה ביחזקאל, וה' דומים תכלת עשבים רקיע וקשת כדמשמע בשוחר טוב על זה הפסוק. מי זה מי הוא זה הרי ג' מיעוטין, אין כמוהו בשמים א' ובארץ ב' ובים ג', בעולם הזה א' ולימות המשיח ב' ולעולם הבא ג'. 
[עמוד תרסד] ועל ידי עבדיך הנביאים כתוב לאמר... שמדבר בנבואה, ואינו יודע מה מתנבא, כמו תביאמו ותיטעמו, מפני שהנבואה כאש בוערת היה... כל מה שדבר אליו הקול שהיה נופל מן השמים, וכתיב את כל עבדי הנביאים שמתנבאים לדורות להוכיח מוסר עם קדושו. 
כה אמר ה' מלך צור ישראל וגואלו ה' צבאות כה אמר כל הנביאים היו מתנבאים בסיגנון "כה" על שם שאמר לאברהם כה יהיה זרעך נלכה ונשתחוה, לכך בירמיה... שמעיה הנחלמי אשר שלחת... על שקר. 
מלך ישראל שמראה מלכותו לישראל. וגואלו של ישראל. ה' צבאות שכל חיילי מעלה ומטה שלו. אני ראשון ואני אחרון אני הראשון הגואל ממצרים, ואני אחרון הגואל מאדום. ומבלעדי זולתי, אין אלהים אין לפרש אני ראשון לכל היצירות ואחרון על עפר יקום, כי אם כאשר פירשנו, ואין אלהים כי אם בישראל, ומבלעדי אין אלהים... אומר אני ראשון ואני אחרון... 
ט"ו תיבות בזה הפסוק... [כנגד ט"ו תיבות דויברכך]... הכבוד ט"ו, ואילו הן ז' רקיעים וז' אוירים וערפל תחת הרקיע שעל החיות הרי ט"ו, זהו לרוכב ערבות ביה, כי יד על כס יה. 
ועלו מושיעים בהר ציון לשפוט את הר עשו מושיעים הם המשיחים, משיח בן דוד ומשיח בן אפרים. ועלו מושיעים בגימ' הם המשיחים. ועלו מושיעים בהר ציון, עיר הקדש. לשפוט את הר עשו אשר עמדו מנגד וצר לישראל, וכשישפוט ממנו אז והיתה לה' המלוכה, כביכול אין לו מלכות עתה, אבל כשיחשוף זרוע קדשו אז ידעו הכל כי לו המלוכה. 
ועלו מושיעים ח' תיבות לאחר ח': בבל, כשדים, פרס, מדי, יון, מוקדון, שעיר, אדום. וכן ח' מלכי בשר ודם מלכו בכיפה מנויין בפ"ר אליעזר והק' ראשון ואחרון לכולם. 
ונאמר והיה ה' למלך על כל הארץ כי אז אהפוך כל העולם לקרוא [כלם] בשם ה', כי יראה מלכותו לכל. ביום ההוא יהיה ה' אחד ולעבדו שכם אחד. ושמו אחד שם המיוחד לקרוא כלם בשם ה', ונשגב ה' לבדו, כי יתן רוח בפסילים ורוקקים בעובדיהם ואומ' להם למה עזבתם [עמוד תרסה] אלהים חיים ועבדתם המתים, מיד האומות מתביישין וע"ז משתחוין לפני הכבוד, דכתי' ויבושו כל עובדי פסל המתהללים באלילים השתחוו לו כל אלהים, ואז יהיה ה' אחד עם שמו המיוחד. 
והיה לה' למלך עד ושמו אח"ד תיבות כמנין אח"ד. 
ובתורתך כתוב לאמר צריך להשלים פסוק של תורה, כדאמר' במס' ראש השנה. 
שמע ישראל ה' אלהינו ה' אחד שמע עם ישראל, ה' שהוא אלהינו, הוא רק אחד. ו' תיבות בפסוק, שהוא אחד בכל ו' קצוות מעלה ומטה וד' רוחות. הרי מנינו י' מלכיות כנגד י' פעמים בקדושים תהיו אני ה' אלהיכם, לומר תמליכוני בי' מלכיות כנגד י' מאמרות שנברא בהם העולם, ואני אזכור זכות אברהם אביכם שהמליכני תחלה, ונתנסה בי' נסיונות ונמצא נאמן לפני, והוא נקרא אחד היה אברהם, וייחדני בעולם, לכך מסיימין ה' אלהינו ה' אחד. והוא נקרא ישראל, דכתיב זרע ישראל עבדו בני יעקב בחיריו, ובתילים כתו' זרע אברהם עבדו, הרי שנקרא ישראל. ואומר ה' אלהינו ה' אחד, שהוא אחד בזה העולם ולימות המשיח ולעולם הבא. [מלוך על כל העולם מפורש הוא למעלה]. 

פירושי סידור התפילה לרוקח [קלג] זכרונות 
======================================= 
[קלג] זכרונות 
אתה זוכר מעשה עולם אתה זוכר לפניך מעשה ענין העולם. ופוקד כל יצורי קדם וכל מה שיצרת לפנים אתה פוקדם עתה. לפניך נגלו כל תעלומות לפני הכסא נגלה דבר הנעלם מכל. והמון נסתרות שמבראשית ורבוי סתר שעברו מבראשית מעולם. ואין זה פלא, כי ו' אלפים שנה הם ו' ימים של הכבוד, דכתיב כי אלף שנים בעיניך כיום אתמול, ואדם זוכר מה שנעשה בו' ימים כ"ש מגיד מראשית אחרית, שיודע כל הנעלמות. 
כי אין שכחה לפני כסא כבודו נותן טעם לדבריו שזוכר מעשה בראשית, שספר הזכרונות כתוב לפניו ומאיליו יקרא להבין למלאכי השרת, על כן אם אין שכחה במלאכי השרת אשר משרתים לפני כסא הכבוד הנראה בערבות רקיע. ואין נסתר מנגד עיניך כדכתי' אם יסתר איש במסתרים ואני לא אראנו, עיני ה' המה משוטטים בכל הארץ, צופות רעים וטובים. 
אתה זוכר את כל המפעל כל דבר שנפעל אתה זוכר. וגם כל היצור לא נכחד ממך כל היצורים לא נמנעו לפניך, מלאכים. הכל גלוי [עמוד תרסו] וידוע לפניך ה' אלהינו הכל מגולה וידוע למלאכי השרת העומדים לפניך, כי אין צרי' לומר לפניך... מגיד מראשית אחרית. צופה ומביט עד סוף כל הדורות ואתה יודע....... אשר יחשוב החושב. כי תביא חק זכרונות...... וחק זכרונם תביא לפניך. להפקד כל רוח ונפש שתפקוד...... שמור בבת כלב המלבלב, נפש היא המתאווה כל דבר...... בין לחיה ובין לבהמה ובין לאדם יש להם רוח ונפש, אך נשמה אין כי אם... לבדו, ולהזכר מעשים רבים אשר נעשו. והמון בריות המות הרגש...., הלאין תכלית חקר ולא מעתה חדש לו. אך מראשית כזאת הודעת להם מגיד מראשית אחרית טרם תצמחנה. ומלפנים אותה גלית ומדורות שהיו לפנים גזרה זו גלית. 
זה היום תחלת מעשיך זכרון ליום ראשון בראש השנה נברא העולם, אדם הראשון שהוא עיקר העולם נברא בראש השנה. זכרון ליום ראשון, כשם שאדם נכנס בדין ויצא ברחמים, כך יהיו ישראל נכנסין בדין ויוצאין ברחמים. כי חק לישראל הוא כי זמן לישראל הוא לפקוד עליהם ברחמים כאשר עשה לאדם. משפט לאלהי יעקב בראש השנה. ומה שאומר' לאלהי יעקב לפי שהכל תלוי ביעקב, לעבר השנים דכתי' אלה מועדי ה' אשר תקראו אותם, קרי ביה אשר תקרא אתם. תקראו אותם בגימ' ז"ה הנ"ה לעב"ר שני"ם וחדשי"ם, וכתי' לאל גומר עלי, מלמד שהקב"ה גומר עם ישראל במועדים, וכתי' תקראו אתם מקראי קדש אלה הם מועדי. 
ועל המדינות בו יאמר איזו לחרב ואיזו לשלום על כל מדינה ומדינה בו בראש השנה יאמר, איזו לחרב שיהרגו אותם, ואיזו לשלום שלא יבא עליהם חרב איזו לרעב שתמות ברעב, ואיזו לשובע שתהיה בו שובע, על עיר אחת ימטיר ועל עיר אחת לא ימטיר. ובריות בו יפקדו יפקד כל הבריות להזכירם לחיים ולמות, מי יחיה ומי ימות. מי לא נפקד כהיום הזה מי הוא שאינו נפקד בראש השנה. 
כי זכר כל היצור לפניך בא זכר היצורים לפניך בא, על ידי שמתדיינין מלאכי השרת לפניך, מעשה איש מה שעשה, ופקודתו זכר מעשיו ומחשבותיו. ועלילות מצעדי גבר מעשיו שעושה כשהולך וצועד בארץ מה' מצעדי גבר כוננו. מחשבות אדם ותחבלותיו יצרי מעללי איש מה שאדם חושב במחשבת מורשי לבבו ותחבולות מעשיו, יצרי מעשיו ופרי מעלליו הכל בא לפניו, הואיל וכן הוא שאתה בתוך הלבבות, אשרי אדם שלא ישכחך שלא שכח מוראך, ובן אדם יתאמץ בך בן אדם שמתאמץ ויתחזק במצותיך לעשות רצונך. כי דורשיך לעולם לא יכשלו נותן טעם לדבריו למה שאמר אשרי איש שלא ישכחך, לפי כי דורשי עשות חפציך ושוקדי [עמוד תרסז] דלתיך לעולם לא יהיה בהם מכשול, כי ישרים דרכי ה'. ולא יכלמו לנצח כל החוסים בו לא יהיה כלימה לעולם לאותם הבאים לחסות בצל כנפיך. 
כי זכר כל המעשים לפניך בא מדת הדין השטן שט בעולם ומביא כל המעשים הרעים גם הקטגורים, אבל הסנגורים מביאים הצדקות, הרי הכל לפניך בא לפני כסא הכבוד, ואתה דורש מעשה כלם והוא מכריע ביניהם. 
וגם את נח באהבה זכרת נח ובניו ונשיהם בחמלה זכרתם. ותפקדהו בדבר ישועה ורחמים פקדת אותו בדבר שהיה לו ישועה ורחמים. בהביאך את מי המבול כשהבאת מים שהיה מבול, כמו וכנובלת מתאנה, ועליהו לא יבול, לשון רקבובית, מכל אשר היה במבול כי המבול מ' ימים היה. לשחת כל בשר מפני רוע מעלליהם דכתי' כי השחית כל בשר את דרכו על הארץ שכל דבר בא מין על שאינו מינו, וגם כי מלאה הארץ חמס. על כן זכרונו בא לפניך ה' אלהינו על כן שהיה איש צדיק תמים זכרונו בא לפני כסא כבודך, וצדקתו הצלתו עמדה לו. להרבות זרעו כעפרות תבל ושמתי את זרעך כעפר הארץ אשר לא יוכל איש למנות. וצאצאיו כחול הים יהיו כחול הים, ואתם פרו ורבו שרצו בארץ ורבו בה, וכתי' ומלאו את הארץ, שא"ל אע"פ שאיבדו כל אלה הדורות במעל לא יהיה עוד מבול, אך ממך יהיה העולם מלא בבני אדם, כי יצאו מחלציך בנים כחול הים, כי אתה צדיק לפני בדור הזה. 
מן אתה זוכר עד כחול הים קנ"ו תיבות, כנגד מן ה' מלך תגל הארץ עד גדול ורם הוא על כל העמים ק"ט תיבות, ולמעלה מאלו ב' מזמורים כתי' ישפוט תבל בצדק, ולמטה מן הענין כתי' משפט וצדקה ביעקב. 
ככתוב ויזכור אלהים את נח זכור נח וצדקתו אשר עשה לכל נפש אשר בתיבה. וזכר קיום ברית שבועה אשר קיימת עמו והקימותי את בריתי אתך ובאת אל התיבה, זכור נח ובניו ונשיהם. ואת כל החיה זכר החיות והעופות והשרצים שבו, ואת כל הבהמה אשר הובאה אתו בתיבה. ויעבר אלהים רוח על הארץ העביר רוח מזרחית תמיד. וישוכו המים וינוחו ולא גברו, כמו וחמת המלך שככה שנח מרוגז קצפו, כן חמת במים נחו. 
ויזכר אלהים את נח בגמ' הו"א פרנ"ס הכ"ל י"ב חד"ש. חיה ובהמה הזכיר, לפי שמאכלם מרובה, אבל רמש ועוף לא הזכיר שמאכלם מועט. ועוד, הרי כולל אותם כשאמר את כל הבהמה ואת כל החיה, את כל מרבה אותם. רוח על הארץ, הרוח נכנס במים עד לארץ על כן וישוכו המים ולא גברו עוד. ויזכור, כ' תיבות בפסוק, שזכר אברהם שיהיה לדור כ', והציל לנח ואברהם בימי נח שנים נ"ח, לכך סימן כ' של ויזכר, שזכר אברהם שיצא ממנו. 
[עמוד תרסח] ונאמר וישמע אלהים את נאקתם שמע נאקה שעשו בכור הברזל ובעבודה קשה. נאקה שייך במקום שהורגים האדם, כמו נאקת חללים מעיר מתים ינאקו ונפש חללים. ויזכור אלהים את בריתו אשר עשה עם אברהם יצחק ויעקב. וישמע אלהים, השמועה באה לפניו באזניו, משמיעין לאזן בני אדם מה שיבינו, כלומ' חפץ השם להצילם. את נאקתם, ונאקת נשיהם ובניהם החיים והמתים לפני הכבוד. ויזכור אלהים, זכר ברית אבות, רצה להיות זכור לפניו הברית. את בריתו, גם שבועה שנשבע לאבות. את אברהם כמו עם אברהם, כאשר יאמר את יעקב איש וביתו באו עם יעקב. 
וישמע י"ד תיבות בפסוק כנגד י"ג אותיות שבאבות והשם הקדש חשוב כאחד הרי י"ד. ועוד, י"ד נפלאות עשה עבורם המטה לתנין א', דצ"ך עד"ש באח"ב הרי י"א, ולקו המתים שנחטטו מכוכיהן י"ב, ובכל אלהי מצרים אעשה שפטים י"ג, ונטבעו בים י"ד. זהו הוה י"ד הויה במצרים, ושלחתי את יד"י במצרים, וי"ד שנים שלמים ראה אברהם את יעקב. 
ונאמר וזכרתי את בריתי יעקב על כן לא מאסתים. ואף את בריתי יצחק על כן לא געלתים לכלותם, ואף את בריתי אברהם על כן לא אפר את בריתי אתם. אזכור זכותם לישראל. והארץ אזכור ולא תשם, כי היא שלי אני ה' אלהיהם. את בריתי יעקב, לרבות לאה ורחל. את בריתי יצחק רבקה, את בריתי אברהם שרה, וגם צדיקים וצדיקות. והיפך האבות להודיע שזה שקול כזה. את בריתי יעקוב ה' מליאים בקרייה, כנגדם אליהו כתי' אליה חסר ו', כי אליהו מושכן ליעקב הו"ו שלו עד שיבאו ויבשר לבניו, כדכתיב הנה אנכי שולח לכם את אליה(ו) הנביא לפני בוא יום ה' הגדול והנורא והשיב לב אבות על בנים, למה מישכן לו, לפי שהלך ג' פסיעות... נבוכדנצר. 
בפסוק ט"ו תיבות וס' אותיות, כנגד ג' אבות שהיו ביניהם ט"ו שנים, שהרי אברהם חי קע"ה שנים והיה בן ק' כשנולד יצחק, ויצחק בן ס' בלדת יעקב, נמצא כשהיה יעקב בן ט"ו שנה הלך אברהם לבית עולמו,.... וזכרתי ט"ו תיבות וס' אותיות, ובזכות ג' אבות מתברכין ישראל בג' פעמים יברכך יאר ישא, ובהם ט"ו תיבות וס' אותיות. ועוד בזכותם ינצלו ישראל מקטיגורים השטן וחביריו, לכך זה הפסוק מכוון כנגד (פסוק יגער ה' בך השטן) [והשטן עומד על ימינו לשטנו] א', ויאמר ה' אל השטן ב', יגער ה' בך השטן ג', הרי ג' שטן [עמוד תרסט] ובין כל אחד ג' תיבות, כמו זה הפסוק וזכרתי את בריתי יעקב ואף את בריתי יצחק ואף את בריתי יעקב אזכור והארץ אזכור, הרי הכל משולש בין ג' אבות, לומר שזכותם יליץ כנגד זה השטן, זהו שיסד הפייט להסיר מכשול מלב (ה)עקוב להזכר לאברהם ליצחק וליעקב, מכשול נקרא יצר (הטוב) [הרע] הרימו מכשול מדרך עמי, ויצר רע הוא שטן, לכך תוקעין בראש השנה ג' קשר"ק ג' קש"ק ג' קר"ק כדי לערבב השטן, ולזכור זכות ג' אבות. את בריתי, גם את השבועה שנשבע להם וזכות ג' אבות ואמהות. יעקוב מלא ו' בה' מקומות, לפי שנא' ליעקב אנכי ארד עמך מצרימה ואנכי אעלך גם עלה, לרבות שאר גליות שהרי ירד לארץ מצרים ישראל לגלות מצרים וד' גליות ח' הרי ה', לכך ה' אליה חסר ו'. באברהם ויצחק נאמר "ואף" ולא ביעקב, לפי שיצא מיעקב מטה שלימה שלא חרה בהם אף ה', לכך התחיל הסדר' ביעקב. ולא נאמר זכירה ביצחק, כי דשנו לפניו ואין צריך זכירה. ואף את בריתי אברהם אזכור והארץ אזכור, אצלו ב' זכירות לפי שזוכר השם צדקו לדורות ראשונים ולאחרונים, זהו שיסד קלירי כאחור וקדם בתווך נחצב, ליהב עליו כל המחצב. 
אזכר והארץ אזכר בגמ' זה"ו א"ז אזכ"ר ג"ם גדל"ת הז"ו. והארץ אזכר קודם בני אדם כדאית' בת"כ, זהו שיסד ר' שלמה הבבלי בסליחתו ראשונות גדלת ומניניה מנין אחרונית. 
ובדברי קדשך כתוב לאמר זכר עשה לנפלאותיו חנון זכר שעושה בעולם הזה. חנון ורחום ה' כי רחמיו מעולם המה. כל מה שיש למעלה עשה זכר למטה לאותם הנפלאות. לנפלאותיו בגמ' "לתרי"ג" מצות. עשה נפלאות, תעבדון את האלהים על ההר הזה. זכר עשה ו' תיבות, כנגד ו' רקיעים חוץ מן רקיע ערבות שאין דורשי' ממנו, או חוץ עד רקיע וילון שאינו משמש כלום. 
ונאמר טרף נתן ליריאיו יזכור לעולם בריתו שקיים להם לא ראיתי צדיק נעזב וזרעו מבקש לחם. (ונח) טרף נתן ליריאיו ו' תיבות, כנגד שהוא זן בריותיו ו' ימי המעשה, אבל בשבת בזכות שבת עצמו האדם ניזון. וכתי' ויזכור להם בריתו ויזכור לישראל בריתו, וינחם מן הרעה אשר דבר וגמלם כרוב חסדיו. ויזכור ו' תיבות כנגד ו' פעמים זרעך כתובים בפרשת מילה, ואילו הן: ובין זרעך אחריך א', ולזרעך אחריך ב', לך ולזרעך אחריך ג', וזרעך אחריך ד', ובין זרעך אחריך ה', לזרעו אחריו ו'. זה הברית יזכר וינחם מן [עמוד תרע] ו' האמורים בתוכחה: אף אני אעשה א', והלכתי אף אני ב', והכתי אתכם ג', ויסרתי אתכם ד', והשימותי את ה', אף אני ו'. כרוב חסדיו שעושה לישראל כדכתי' אשר גמלם כרחמיו וכרוב חסדיו. 
ועל ידי עבדיך הנביאים כתוב לאמר הלוך וקראת באזני ירושלם לאמר הלוך שם דבר, כמו זכור את יום השבת שפירושו נזכור השבת, וכן שמור את יום השבת לשמור, וכן עמוד פתח האהל לעמוד, וכן הלוך וקראת באזני ירושלים. לאמר, להם והם לבניהם. 
כה אמר ה' זכרתי לך חסד נעוריך אני זוכר לך חסד שעשית, בנעוריך, כדור משה שהיו אהובים לפניו כנער לאביו ואמו דכתי' כי נער ישראל ואהבהו. אהבת כלולתיך שהיה חופת מתן תורה, דכתי' עד שהמלך במסיבו בגימ' סין, זהו שיסד רבנא משלם נוכח סין סיבבו עד שהמלך במסבו, שהיו במדבר סין ככלה נאה וחסודה. לכתך אחרי במדבר כאשה שהיא יוצאה עם אהוב שלה ומאמנת שלא יחסר לה לחם וכל דבר, כך האמינו ישראל ביוצרם וילכו אחריו במדבר, דכתיב וה' הולך לפניהם יומם. בארץ לא זרועה הם הלכו אחריו בארץ ציה וצלמות שאינה זרועה, ובעוד שהיו במצרים נאמר להם לא תצאו איש מפתח ביתו עד בקר, אעפ"כ האמינו בדברו וגם צדה לא עשו להם, זהו שיסד רבנא משלם בנותה ליראות מאמינך המטרת למו מניך. 
הלוך וקראת כ' תיבות בפסוק, כי זכר להם זכות אברהם שהיה בדור כ', שכתו' בו ואקחה פת לחם, לכך כתי' הנני ממטיר לכם לחם מן השמים, תוכל לקרוא לחם מַן השמים. חסד נעוריך אהבת כלולתיך בגמ' זה"ו אזכו"ר (ל)מת"ן תור"ה. 
ונאמר וזכרתי אני את בריתי אותך בימי נעוריך זכרתי הברית וגם השבועה שנשבעתי לאברהם. זכרתי לך, בימי משה שהיה עמי כנער המשתעשע עם אביו. והקימותי לך ברית עולם שעשיתי עם האבות. וזכרתי אני י"א תיבות, כנגד י"א נחמה בישעיה וי"א רחם ארחמנו בישעיה, ועוד כנגד י' נסיונות שנתנסה אברהם והאמין באל אחד, אזכור זכותו, על כן י' מכות עשה במצרים וא' על הים, וכן י' הדברות נתן להם ובמרה משפטים. ועוד מנח עד יצחק י"א דורות, לכך י"א תיבות להזכיר זכות יצחק, כי י' זכירות יש באלו פסוקים, על שם יצחק שבירך בי' ברכות בויתן לך, והוא צבור על גבי המזבח מעלה ונזכר לעולם. 
[עמוד תרעא] ונאמר הבן יקיר לי אפרים כל ישראל נקראו על שם אפרים לפי שהאבות היו כאפר, באברהם כתי' ואנכי עפר ואפר שהושלך בכבשן האש הרי הוא כאפר, ויצחק שנעקד על גבי המזבח ועולתך ידשנה סלה, אפרו של יצחק צבור על גבי המזבח, ויעקב שנאבק עם שר אש דכתי' בהאבקו עמו, כמו אבק. לכך נקרא למה אפרים לפני בן שם אפרים נקראו ישראל. 
אם ילד שעשועים ישראל ילד שמשתעשעין ומגעגעין בו, כמו ואהיה שעשועים יום יום, כמו שיסד רבי' שמעון געגוע עליו קדם מפעליו. ועוד שעשועים ילד שמצפים ורואין בו, כמו ואהיה שעשועים הייתי ראיה שלו, וכן ושעש(ו)ע יונק על חור פתן ויראה, וכן בחוקותיך אשתעשע אעיין, כמו הפך בה דכולא בה, וכן ישעה אדם לעושהו, וישע ה' אל הבל, הכל לשון ראיה. כי מדי דברי בו בכל עת ועת שאדבר בו, זכור אזכרנו עוד אני זוכר טובתו, על כן המו מעי לו כל בני מעי הומים כים באהבתו. רחם ארחמנו נאם ה' רחם ארחם עליו כאשר ירחם אב על בנו. 
הבן יקיר כ"ג תיבות בפסוק, כנגד כ"ג שבחות ששבח הכבוד את ישראל, ואילו הן: קולך ערב א', ומראך נאוה ב', מקוטרת מר ג', ולבונה ד', מכל אבקת רוכל ה', עיניך כיונים ו', מבעד לצמתך ז', שערך כעדר ח', שנייך כעדר ט', מתאימות י', ושכלה אין בהם י"א, שפתותיך י"ב, ומדברך י"ג, רקתך י"ד, צוארך ט"ו, שדיך י"ו, כולך יפה י"ז, ומום אין י"ח, תחת לשונך י"ט, וריח כ', גן כ"א, גל כ"ב, מעין כ"ג, הרי כ"ג. כנגדן אמ' להקב"ה כ"ג שבחות, ואלו הן את ה' האמרת וה' האמירך ששבחו להקב"ה כ"ג שבחות, ואלו הן: צח א', ואדום ב', דגול ג', כתם פז ד', תלתלים ה', שחורות כעורב ו', כיונים ז', אפיקי מים ח', מלאות ט', כערוגת הבושם י', מגדלות י"א, שושנים י"ב, מור י"ג, גלילי זהב י"ד, בתרשיש ט"ו, עשת שן י"ו, מעלפת ספירים י"ז, עמודי פז י"ח, אדני פז י"ט, כלבנון כ', בחור כארזים כ"א, ממתקים כ"ב, מחמדים כ"ג. כנגד כ"ג דקדוקי תורה שכתובים בו, ואלו הן: קנני ראשית דרכו א', קדם מפעליו ב', מאז ג', מעולם ד', נסכתי ה', מקדמי ו', באין תהומות ז', באין מעיינות ח', בטרם ט', הרים הוטבעו י', לפני גבעות י"א, עד לא עשה י"ב, וחוצות י"ג, וראש עפרות י"ד, לא יעברו פיו ט"ו, בחובו מוסרי ארץ י"ו, ואהיה י"ז, ואהיה י"ח, משחקת י"ט, משחקת כ', ושעשועי כ"א, מראש כ"ב, כמים... כ"ג. כנגדן כ"ג שבחות לחכמה נקראו, ואלו הן: תמימה א', משיבת ב', נאמנה ג', מחכימת ד', ישרים ה"ו, משמחי ז"ח, ברה ט', מאירת י', טהורה י"א, עומדת י"ב, אמת י"ג, צדקו י"ד ט"ו, הנחמדים י"ו י"ז, מזהב י"ח, ומפז רב י"ט, ומתוקים כ' כ"א, מדבש כ"ב, ונופת כ"ג. כנגדן כ"ג כבוד [עמוד תרעב] בחומש כתובים, וכ"ג ספרים מטמאין את הידים כדאמרינן במגלה, זהו ובתורתו יהג"ה יומם ולילה כמנין יהג"ה, אבל מגלה נקראת אגרת, לכך כ"ג כתיבות במשנה תורה וא' כתב זאת זכרון בספר כנגד המגלה. וכ"ג בריות שמשבחין להקב"ה מן הארץ, אלו הן: תנינים א', וכל תהומות ב', אש ג', וברד ד', שלג ה', וקיטור ו', רוח ז', ההרים ח', גבעות ח', עץ פרי י', ארזים י"א, החיה י"ב, בהמה י"ג, רמש י"ד, צפור ט"ו, מלכי י"ו, לאומים י"ז, שרים י"ח, שופטי י"ט, בחורים כ', בתולות כ"א, זקנים כ"ב, נערים כ"ג. בתמניא אפי כ"ג עדות וכ"ג משפט. אלהינו ואלהי אבותינו זוכרנו בזכרון טוב מלפניך יכוין לבו בתפלה טובה זאת, זוכרנו טובה לפני כסא כבודך. ופקדנו בפקודת ישועה ורחמים משמי שמי קדם פוקדנו בישועה ותרחמנו מן הרחמים שיש בשמי שמי קדם, הם ערבות רקיע על גבי החיות ולפני הכסא. וזכור לנו ה' אלהינו את הברית ואת החסד ואת השבועה אשר נשבעת לאברהם אבינו בהר המוריה תזכר הברית שכרת עם אברהם והחסד שעשה, ואת השבועה שכת' בי נשבעתי נאם ה'. בהר המוריה לך לך אל ארץ המוריה. ונקרא "מוריה" כי משם תצא תורה, ומשם ירדה יראה לעולם כדאמרי' בעירובין, וגם על שם ה' יראה. 
ותראה לפניך עקיד(ת)[ה] שעקד אברהם אבינו את יצחק בנו על המזבח שמלאכי השרת יזכירו עקידתו, והנה דשנו צבור על המזבח מעלה, כי כל המעשים והדמיונות שהתחתונים עושין בין טוב ובין רע דוגמתן למעלה ברקיע, כמו המשביעין שרי בוהן ושרי כוס וביצים, מראים דמות הגנב לוקח (ממנו) [טמון] והולך דרכי הגנב וטומן במקום שהגנב טמן שם, כמו שראה יהושע עכן מעל בחרם שמו בכליהם, כן יצחק צבור. שעקד אברהם, דכתי' ויעקד את יצחק בנו וישם אותו על המזבח, ועקדו יד ורגל. וכבש רחמיו לעשות רצונך בלבב שלם דחק רחמי האב על בנו רק לעשות רצון מלפניך בלב שלם, דכתי' וילכו שניהם יחדו בלב שלם, שניהם בגימ' בל"ב של"ם, זהו ומצאת את לבבו נאמן לפניך. 
כן יכבשו רחמיך את כעסך מעלינו כמו ברוגז רחם תזכור, שהרחמי' יכבשו וירחקו ויסירו כעס מדת הדין מעלינו. ובטובך הגדול תסיר חרון אפך מעמך בית ישראל, ומעירך ומנחלתך ובמדה טובה ורחמים שלפניך תשיב חרון האף מלאכי אף כל יום. חרון אף לשון חמימות, כמו חרה נחושתה, וכן ושכן חדרים מדבר דבר יובש בו. כל חרון על שם חמימות הכעס, כמו אש קדחה באפי גי' אש קדחה במלאך, כי אין כעס לפניו. 
[עמוד תרעג] וקיים לנו ה' אלהינו את הדבר שהבטחתנו על ידי משה עבדך מפי כבודך... והיה עבד נאמן ושמע מה שהבטחתו, מפי כבוד הנראה לנביאים, אך דברתי עמו כאשר ידבר איש לרעהו. כאמור וזכרתי להם ברית ראשונים לא אמר בכל זרע ישראל ולא געלתים לכלותם, אך אזכור להם ברית קיום האבות. אשר הוצאתי אותם מה שקיימתי לאבותיכם כשיצאו ממצרים והוצאתים ביד רמה. לעיני הגוים כיום, יצאו ע"מ להיות להם לאלהים אני ה' המצוה להם מצותי למען יחיו בהם, ועשיתי נפלאות להם בעבור לעבוד אותי, ואני נאמן לשלם להם שכר. 
וזכרתי י"ד תיבות לבד השמות, כנגד י"ד אותות שעשה במטה תנין א', ועשר המכות הרי י"א, ובכל אלהי מצרים אעשה שפטים י"ב, וניער פרעה וחילו בים סוף י"ג, כי ה' נלחם להם במצרים הציף הים הנשארים י"ד. ועוד י"ד גאולות בפרשת אם בחוקותי לפי שיצאו בי"ד בניסן, לכך צור ישראל קומה לעזרת ישראל י"ד תיבות. ברית ראשונים בגמ' ברית מש"ה ואהר"ן, לפי שעם שניהם דבר הכבוד. אשר הוצאתי אתכם, ולא ערב רב שהלכו עמהם. לעיני הגוים, זהו אני יוצא בתוך מצרים אני יוצא בראש, זהו שיסד הפייט בריש גלי כהועלה יונה תמה עולה. להיות להם לאלהים, אנכי ה' אלהיך אשר הוצאתיך מארץ מצרים ע"מ כן הוצאתיך ממצרים. 
כי זוכר כל הנשכחות מבני אדם אתה זוכרם, למה כי אתה הוא מעולם, ואין שכחה לפני כסא כבודך אין שום דבר נשכח לפני מלאכי השרת הפנימיים, שהם לפני כסא כבוד ששם הכל משתחוים שיודעים שהכבוד עליו ביותר. ועקידת יצחק לזרעו היום ברחמים תזכור מה שעקד יצחק יד ורגל תזכור לזרעו היום ביום דין, כאשר נדרת בפיך לאברהם נאחז בסבך בקרניו, כשם שהאיל נאחז בסבך מאיל מחודש זה ונסבך בזה, פי' חורש יער כדמתרגמינ' יער חורשא, כלומר נסבך בעץ יער וחוזר ונסבך בעץ אחר, כך כשבניך נסבכין בעבירות ונאחזין בזו ובזו, ואני זוכר לבניך ואמלא עליהם רחמים, לכך אמ' ה' יראה. ברוך אתה ה' זוכר הברית דכתי' וזכרתי להם ברית ראשונים. 
מן אלהינו ואלהי אבותינו זכרנו עד זוכר הברית קי"ו תיבות, כנגד מן ויקח אברהם את עצי העולה עד ולא חשכת את בנך את יחידך ממני קי"ו תיבות, וכן מן אם בחוקותי עד קוממיות קי"ו תיבות, שברכן בקי"ו תיבות שבעקידה. 

פירושי סידור התפילה לרוקח [קלד] שופרות 
====================================== 
[עמוד תרעד] [קלד] שופרות 
אתה נגלית בענן כבודך על עם קדשך לדבר עמם שכתו' הנה אנכי בא אליך בעב הענן, עב מבחוץ ועב מבפנים, כך ענני כבוד דומיא דבר ה' אש לבנה (ומלובשת הענן) ומלובשת בענן שחור וחשך, זהו מתוך האש הענן והערפל, כך נגלה בענן שסביב לכבוד, כמו למעלה חשכת מים עבי שחקים. על עם קדשך, אז היו ישראל קדושים דכתי' וגוי קדוש, לפי שנבדלו מנשותיהם ג' ימים והיו כמלאכי השרת, על כן נגלה כבודו לדבר עמם. 
מן השמים השמעת קולך ונגלית עליהם בערפלי טוהר דכתי' מן השמים השמיעך את קולו ליסרך, הדבור יורד משמי ערבות על סיני, ונגלה עליהם בערפל ומשה נגש אל הערפל אשר שם האלהים, כמו מחזה זכוכית ששחור מעבר האחד כעפרת כן הערפל סביבו. 
גם כל העולם כולו חל מלפניך ובריות בראשית חרדו ממך דכתיב ארץ יראה שקטה, כל העולם אחזה חלחלה, וכל בריות שנבראו מבראשית לבשתם חרדה מקול האלהים כי הוא המדבר. 
בהגלותך מלכנו על הר סיני ללמד לעמך תורה ומצות כשגלית הוד כבוד בסיני אז הראית מלכותך, דכתי' רכב אלהים רבותים אלפי שנאן אדני בם סיני בקודש, אז ראו כל מלכי ארץ הרכב. כל אומה בחרה מלאך אחד, כגון אדום סמא"ל פרס דוכיא"ל, אך ישראל בחרו באלהים, זהו חלקי ה' אמרה נפשי על כן אוחיל לו, וכתי' מלכי צבאות ידודון ידודון. למה אמרו על מלאכים, לפי שכתוב רכב כי רב, ולמטה רבותיים אלפי שנאן, וכתי' היש מספר לגדודיו. אמר המבשרות' צבא' רב' מלכי' תרי"ג, לומ' בהר סיני נתן תרי"ג הראה מלכותו. ללמד לעמך תורה ומצות, דכתיב בעזרא ועל הר סיני ירדת ודבר(ת) עמהם משמים ותתן להם משפטים ישרים ותורות אמת חוקים ומצות טובים, ואת שבת קדשך הודעת להם ומצות וחוקים ותורה צוית להם ביד משה עבדך. 
ותשמיעם את הוד קולך וכתיב מן השמים השמיעך את קולו, קול ה' בהדר, הוד הקול בא לישראל ונושק אותם דכתי' ישקני מנשיקות פיהו. ודברות קדשך מלהבות אש הדברות יצאו מפי האלהים, דכתי' וידבר אלהים את כל הדברים האלה. קדשך, שיצאו בקדושה מלהבות אש, דכתי' [עמוד תרעה] ואת קולו שמענו מתוך האש היום הזה ראינו כי ידבר אלהים את האדם וחי, וכתי' יתן קולו ברד וגחלי אש, וכתי' אש דת למו, וכתי' קול ה' חוצב להבות אש, וכתי' הלא כה דברי כאש וכפטיש יפוצץ סלע, כי דבור שיוצא מפי האלהים אש צחה מכל אור שבעולם, בלובן ובלבנונית מעוֵר את העינים כמסתכל בשמש בגבורתו, על כן הכבוד רצין דבורו אש ודפוס הענן וערפל סביב סביב, ולפי צורך השעה הדיבר יוצא. וכאשר ידבר הנביא יצא הדבור אשר... ויענה לו כפורט מעות, זהו ויהי דבר ה' אל פלוני הנביא, כי כלו כשפופרת כגרעין בפרי, כן ודרך לחזיז קולות. וכאשר הפטיש מפוצץ ניצוצים לע', ומפוצץ ניצוץ ברזל המלובן באש, כך הדיבר יוצא לע' לשונות. אך העיקר לשון הקדש ביחד, הדביר האמצעי אש צח להב, על כן שהקול נכרת כל אחד ואחד לפי כחו, כאלו הדבר קול ה' בכח קול ה' בהדר. 
בקולות וברקים עליהם נגלית דכתי' ויהי קולות וברקים. ובקול שופר עליהם הופעת דכתי' ויהי קול השופר הולך. הופעת לשון גלוי, כמו הופיע מהר פארן. קולות הם רעמים, כמו ודרך לחזיז קולות. קולות וברקים, לפי שגשם נדבות ירד בארצם וברק מפני אלהים, כי הקב"ה משרה שכינת כסא כבודו בין חשכת מים ושכינה בעבים, דכתי' עבים סתר לו ולא יראה, וכתי' עבי שחקים, בא אליך בעב הענן ובקול השופר, שמלאכים תוקעים עלה אלהים בתרועה. 
מן אתה נגלית עד עליהם הופעת נ"ב תיבות, כנגד מן ויאמר ה' מסיני בא עד ישא מדברותיך כ"ז תיבות, מן ה' בצאתך משעיר עד מפני ה' אלהי ישראל כ"ה תיבות, הרי נ"ב תיבות. וכן מן אלוה מתימן יבא עד ארץ מדין נ"ב, כנגד מן י"ד בניסן ששחטו פסחיהם עד מתן תורה נ"ב ימים. ויש אומ' את כל הדברים האלה לאמר ז' תיבות, ותאמרו הן הראנו כ"ג תיבות, תורה צוה לנו משה ז' תיבות, ובעזרא ועל הר סיני ירדת י"ו תיבות, הרי נ"ג תיבות. וכן בתלים מן ארץ רעשה עד בירקרק חרוץ נ"ג תיבות, כנגד נ"ג תיבות שכתוב בה' חומשים. בתלים רמז בכושרות שמדבר בזיווג בני אדם, סמך אל זה סיני, לומר כל הנשמות אשר איננו פה היום... וכן..... שבו...., לומ' אתה כוננתה חייתך הוא חיות נשמות. חייתך בגימ' ג"ם נשמ"ה, חיתך סמא"ל בא"ת ב"ש [עמוד תרעו] סמאל, זהו לפניו ילך, לכך סמך גשם נדבות תניף שהשיב נשמתם בטל כמו לעתיד, לך טל ילדותך. 
ככתוב בתורתך ויהי ביום השלישי בהיות הבוקר קרוב לזריחת החמה, בקר נקרא עד ד' שעות, בוקר בו קַר, כי צדיק קור הוא. ויהי קולות הם רעמים, על שם אל הכבוד הרעים, וברקים על שם לא ברעש ה' לא באש ה'. וענן כבד על ההר על שם וענן אבק רגליו, בעב הענן. וקול שופר חזק מאד בקול גדול ולא יסף בלי ספק. ויחרד כל העם אשר במחנה ישראל. 
ויהי ביום השלישי כ"א תיבות, כהתחלת א'ברהם י'צחק י'עקב כ"א, זהו א"ך טוב לישראל, כמנין אהי"ה. בהיות הבוקר ויהי קולות וברקים, לפי שביום ו' בתחלת הבקר מתחיל מזל נוגה לשמש, וממנו ברקים דכתי' מנוגה נגדו, וכתי' לנוגה ברק חניתך. 
ונאמר ויהי קול השופר הולך וחזק מאד אע"פ שהיה קול השופר חזק וכל שומעו יחרד, וכן חרד ההר כאשר תחרד הארץ בעת הרעש הזה. משה ידבר והשם יעננו בקול שהיה הוא לבדו שומעו ולא ימנענו השופר לשומעו. ויהי קול השופר י"א תיבות, כנגד י' דברות וכל אשר לרעך תורה בפני עצמה הרי י"א, על כן זכו לכתובים י"א ספרים, ולי"א נחמות וי"א ריחומים שבישעיה. ויהי קול השופר כתי', למשה היה הקול קל לשמוע השופר, קול ה' בהדר. יעננו בקול תר' ירושלמי מתעני ליה בקל נעים. וחזק מאד משה ידבר והאלהים יעננו בגמ' מתרג"ם בקור"א. 
ונאמר וכל העם רואים את הקולות כולם ראו זה הפלא, אנשים ונשים וטף ראו את הרעמים ממש את הקולות גם הברקים. ואת הלפידים גם להבות אש, וגם מפיו גחלי אש. ואת קול השופר וגם קול כנורות ונבלים של מלאכים. ואת ההר עשן הר סיני מלא ענן וגם המדבר. וירא העם וינועו ראו העשן ונעו ממקומם ושבו אחור, כי כן מנהג כל ירא. ויעמדו מרחוק מהמקום שהיה שם כל אחד כפי מערכתו, כאשר שמעו קול השם חזרו לאחור ועמדו מרחוק. 
[עמוד תרעז] וכל העם רואים י"ח תיבות, כנגד י"ח קול במתן תורה, ואלו הן: ויהי קולות א"ב, וקול שופר ג', ויהי קול השופר ד', רואים את הקולות ה"ו, ואת קול השופר ז', קול מדבר אליו ח', קול דברים ט', זולתי קול י', את קולו ליסרך י"א, קול גדול ולא יסף י"ב, כשמעכם את הקול י"ג, קולו שמענו מתוך האש י"ד, לשמוע את קול ה' ט"ו, קול אלהים חיים י"ו, קול ה' אלהינו י"ז, קול אלהים חיים מדבר י"ח. ואם תחשוב והאלהים יעננו בקול חשוב קריאת הפסוק של וכל העם רואין כנגדן. וכן נתן לנו י"ח קולות א' למטה וא' הברת אוֹ למעלה, אלו הן: אֵ אֻ אַ אְ אָ אִ אֲ אֶ אוּ הרי י"ח נקודות ופתח למטה וא' למעלה, כנגדן י"ח ברכות ולמשומדים, וכן במשלי י"ח יראת ה' י"ח חכם ירא וסר מרע כל אשם. 
ואת הלפידים לפי שאמ' האלהים אנכי ה', והיה מפרש השם הקדוש והגה באותיותיו ומכח הקריאה היו הלפידים, לכך נתחייב ר' חנניה בן תרדיון שריפה שהיה הוגה השם באותיותיו. וינועו ב' בקרייה וינועו אמות הסיפים, ללמדנו כאשר נסתם בימי הרעש כן ידודון ידודון, ומה שם שרפים עומדים ממעל לו ואמר קדוש קדוש קדוש כך בסיני. וינועו ויעמדו מרחוק בגמ' עמד"ו רחו"ק אלפי"ם אמ"ה מלמד שעמדו אלפים אמה, ונאמר ויעמדו מרחוק, וכת' התם אך רחוק יהיה בינו ובינוכם כאלפים. 
ובדברי קדשך כתוב לאמר עלה אלהים בתרועה כשמעלין הארון היה בתרועה, כמו ותרועת מלך בו, והרעותם תרועה דכתי' תרועה יתקעו, וכתיב והרעותם בחצוצרות, זהו ה' בקול שופר. ועוד עלה אלהים כשהקב"ה עולה בתרועה כמו לשבר האומות בשבט ברזל, כלומר עלה בדין לשפוט הארץ, ה' הוא רחמן ה' בקול שופר. זהו שיסד הקלירי נעלה בדין עלות בתרועה גיא עם דריה לרועעה בשופר אפתנו ובברך כריעה. בפסיקתא אשרי העם יודעי תרועה, וכי אומות העולם אינם יודעים תרועה, והלא כמו קרנות יש להם, אלא שיודעים לפתות את בוראם. 
עלה אלהים ו' תיבות, כנגד ג' תקיעות קשר"ק קש"ק קר"ק מלכיות זכרונות ושופרות. עלה אלהים, כמו ויגבה ה' צבאות. ה' בקול שופר, זכר עקידת [עמוד תרעח] יצחק עולה שם, לכן ו' תיבות בפסוק זה, ו' פעמים בחומש שמיעה לפני קול, כמו כשמעכם את הקול וכיוצא בו. 
ונאמר בחצוצרות וקול שופר הריעו לפני המלך ה' בחצוצרות כמו שופר פשוט עשוי אבל השופר כפוף. הריעו, כי עיקר התרועה בחצוצרות. ז' תיבות בפסוק כנגד ז' קולות במזמור אחד, וכן ז' קול לשכינה ואלו הן: והאלהים יעננו בקול א', את קולו ליסרך ב', קולו שמענו מתוך האש ג', לשמוע את קול ה' ד', קול אלהים חיים ה', קול ה' אלהיו ו', קול אלהים מדבר ז', ואם לא תחשוב יעננו בקול חשוב כנגדן וישמעו את הקול מדבר אליו, אין פוחתין מז' תקיעות. 
ונאמר תקעו בחדש שופר בכסה ליום חגנו כי חק לישראל הוא משפט לאלהי יעקב תקעו בחדש שופר זה תשרי. תקעו בחודש שופר בכסה בגמ' הנ"ה השופ"ר בתשר"י. בכסה, כסה זמן, כמו ליום הכסא יבא ביתו במשלי. אבל רבותינו דרשו שהלבנה מתכסה בו, שהרי בכל ג' רגלים ובפורים הלבנה נראית אך בראש השנה מתכסית, בכס"ה בגמ' לבנ"ה. כי חק לישראל הוא משפט, חוק שיתקעו בשופר דכתי' יתקעו בחצוצרות והיו לכם לחוקת עולם לדורותיכם. ומשפט לאלהי יעקב, כשהיו באים לרגל היו..... שהרי אצל פרשת ראה אנכי פרש' רגלים, וכתי' כי אקח מועד אני מישרים אשפוט. תקעו בחודש י"ג תיבות, כנגד י"ג מדות ה' ה' אל רחום וחנון, שהקב"ה מתמלא רחמים בשופר בזכות י"ג אותיות שבאבות העולם. בכסה' בה' כת', לשון מכוסה הלבנה מכל אדם. 
לאלהי יעקב ו' פעמים בספר תילים, וא' אלהי יעקב, וא' שאל יעקב, וב' אביר יעקב הרי י', לפי שאמ' ספר תהילים בי' לשונות, וקיים י' הדברות עק"ב תיבות, וכנגדן י' דברות יעק"ב י' דברות עק"ב תיבות. וי' שופרות מזכירין להזכר זכות יעקב שנתברך בי' ברכות שבויתן לך, על שם מנשק דמות יעקב בקול שופר, לכך יסד ר' אלעזר קליר בקדושת ר"ה מן וקרא זה אל זה ואמר עד לעומת כסא לעומתם ברוך יאמרו יעק"ב תיבות כי בו יעקב, לכך נאמר ותרועת מלך בו, אש אכלה הוא, והיה בית יעקב אש, [עמוד תרעט] זהו שמחל"ו ישרא"ל. הרי למדנו כי קדוש קדוש קדוש כנגד יעקב, ג' תיבות קודם השם כי הוא שלישי לאבות, וג' שמות יעקב ישראל ישורון, יעקב חבל נחלתו כחבל שאין מפשילים אותו פחות מג', וה' פעמים דבר עם יעקב. ובהם י"ב פסוקים כנגד ה' ספרים וי"ב שבטים ובהם יעק"ב תיבות, לכך יסד יעק"ב תיבות, כדי לזכור זכותו לבניו. וכ"ט כנגד כ"ט דורות מיעקב עד צדקיה, ואז ראה יחזקאל מעשה מרכבה, וכתי' השליך משמים ארץ תפארת ישראל, אתה ה' לעולם תשב כסאך לדור ודור, ד' ארבעתם כתי' בהפטר' ויהי בשלשים שנה לענין פנים, ארבעתם י"ו פנים הרי ס"ד. 
ואתה אזון, תהלות כבודך, רל"ט תיבות כנגד רל"ט תיבות שבק"ש. שמע ו' תיבות אני ה' אלהיכם הרי רמ"ה,......... כנגד י"ב ארץ של י"ב שבטים. ועמך חוץ מן אחד שבסוף החרוזות כנגד קכ"ג תיבות שבפרש' והיה אם שמוע. 
ועתה אתחיל למנות כלם: בחרוז של כס"א קס"ח, של אח"ד קמ"ט, ואתה אזון קס"ב, תהלות כבודך ע"ז, וקרא י"ד, לעומתם ז' פעמים, להיות... ו', בדברי קדשך ימלוך ט', הרי תרל"ט כמנין אברה"ם יצח"ק ויעק"ב וא' יותר כנגד המקום ב"ה. פתח בכס"א תחלה, לפי שאמ' ואראה את ה' יושב על כסא רם ונשא. ואח"כ אח"ד שהוא אחד ואין לו שני, כ"ז חרוזות אחר כ"ז פסוקים, לכך מן ויהי בשלשים שנה כ"ח עם שמע ישראל ה' אלהינו ה' אחד, כ"ח פסוקים בויהי בשלשים שנה, כ"ח מעשיו להגיד לעמו. ואחר כ' חרוזות ה"ם בלשון רבים, והאיברים כ"ב כנגד יד, וכן רובם כ"ב חרוזות כנגד כ"ב אותיות נעשה (מהם) אדם, שהרי לתורה של נעשה אדם למעט. למעני ולמענך לספר תהלתך ולהגות בך. ובראו רמ"ח איברים, כנגד רמ"ח עשה שס"ה גידים כנגד שס"ה לאוין, וי' אצבעות ידים פה האמצע וי' אצבעות רגלים ומילה באמצע, הרי כ"ב, והם מחזיקים כל האברים. ואחרי כן ארץ, כי כמו שברא באדם כ"ב כן בארץ שנאמר גם את זה לעומת זה, ומלא כל הארץ בראו שנ' הן האדם היה כאחד ממנו. מלכיות זכרונות ושופרות ל' כנגד ל' בפיסת ידיהם, למה כנגד היד כי השופר אורך זרת כמדת היד, ושופר של הקב"ה זרת שלו הם השמים וכתי' ושמים בזרת תקן, קול מפאריך, לפי שאמר למעלה שמע ישראל אשר בך אתפאר, ב"ך חרוזות כאן. ישרה לכסא, וצריך אדם לכוין ולישר רגליו בתפלה, ישר"ה בגמ' תפיל"ה. למה נקרא חיות וקלא, יש שם פני אדם ופני שור ופני נשר, לפי שהם חיים לעולמי עולמים, ולפי שנברא מזיעתו דבר בעלי חיים, ריבוא ריבוון ואלף אלפין, כיוצא בדבר אלהים חיים כורסייה שביבין [עמוד תרפ] דינו"ר גלגלוהי נו"ר דליק (ארו"ן), דמות רקיע בראשם, סככים בכנפיהם אל הכפורת, וכסא הכבוד כנגד ירושלים. יושב על כסא רם ונשא, ושוליו מלאים את הבית, וכתי' השמים כסאי והארץ הדום רגלי. נראות נושאות והם נשואות, עם כסא, כאבן שואבת לקש, כנשמה לגוף בארון כהנים בירדן. ועל ראשי החיות רקיע, לפי שגביהם מלאות עינים שנא.. ים תכלול למעלה מהן, אבל לשרפים אין עינים כי אם כנפים, ובכנפיהם מכסים פניהם. כמראה אבן ספיר דמות כסא, לכך אין אבן מקבלת טומאה, לכך ניתנה התורה בלוחות אבן. ולפי שדמות יעקב בכסא, דכתי' וייראו את אלהי ישראל. ותחת רגליו כמראה, כלומר כל ישראל ותחת רגליו, וזהו לא זכר הדום רגלו ביום אפו, לכך בתקיעת שופר רואה דמות יעקב ומתהפך לרחמו. אל יושב על כסא רחמים וירכב על כרוב, מיעקב משפט לאלהי יעקב כבוד למעלה מכבוד, אין לפרש יותר, אך תשתחוה לאל אחד המבורך בפי כל יראיו כל חכמי לב. 
ת'קעו ב'חדש ש'ופר ב'כסא התחלתן למפרע בשב"ת כי במקום ב"ד תוקעין בשבת, אך גזרה דרבה היא. 
ונאמר הללויה הללו אל בקדשו זהו בשמים. הללוהו ברקיע עוזו ברקיע שעשה בכחו חזקים כראי מוצק. ברקיע עוזו, שעז ששכינתו בו, וכתי' עוזו בשחקים, ועזו בגמ' (כ)לבנ"ה, אש אוכלת מונהרת מכל הניהורים צחה כלובן עזה כשלג. ועוד תהלתו בשחקים, כי שחקים בגמ' תתרי"ח כשתאמר ם' סתומה ת"ר, לפי שתתרי"ח אלפים כתות עומדים בשחקים ומהללים ערב ובקר ועונין קדוש קדוש קדוש ברוך, ואין מפסיקין כל תהלה אחת דכתי' מי ימלל גבורות ה' ישמיע כל תהלתו. 
הללוהו בגבורותיו שעשה השלום. הללוהו כרוב גדלו כי רב הוא. הללוהו בתקע שופר שמהללים ותוקעין. הללוהו בנבל וכנור ב' סלעים ומנגנים בהם להמתיק טעם ניצוח סילסול השיר. הללוהו בתוף ומחול תופים שמכים אותם מחוללי לוים, שעומדים סביב למזבח במחול ומשוררים. הללוהו במינים ועוגב כן היו הלוים עושים במקדש. הללוהו בצלצלי שמע ב' ברזלים עקומים ומכים זה על זה ומצלצלים, כמו תצלנה שתי אזניו, צלצ(ו)ל כנפים, יירש הצלצל. שמע שמשמיעים קול נעים צלול. הללוהו בצלצלי תרועה יש בו כלים שמתריעים בהם בתרועה. [עמוד תרפא] כל הנשמה תהלל יה כל נשמת הבריות תהלל י-ה שכינת כבודו, כי הוא הבורא בראו לכבודו. הללוהו לישראל אומר, לפי שגבר עלינו חסדו על כן הללויה. 
במזמור זה י' הללויות, כנגד י' מאמרות שנברא בהם העולם, וכנגד י' הדברות. וכן קלס דוד להקב"ה בי' מיני קילוסין, אלו הן: חזקי א', סלעי ב', ומצודתי ג', ומפלטי ד', אלי ה', צורי ו', מגיני ז', וקרן ישעי ח', משגבי ט', ומנוסי י', כנגד י' הויות של הקב"ה אלו הן: מעלה ומטה וד' רוחות העולם ראשון ואחרון עומק טוב ועומק רע. לכך נקרא י-ה-ו-ה י' הוה. לכך י' ברוך ה' אלהי ישראל בכל הקרייה. וי' היא קטנה באותיות, והיא ראשונית אל השם הנכבד, להודיעך כי השם עם נדכאים, שהרי היה על סנה וסיני כדאמרי' בפ"ק במס' סוטה. כי כה אמר ה' רם א', ונשא ב', שוכן עד ג', וקדוש שמו ד', מרום ה', וקדוש אשכון ו', ואת דכא ז', ושפל רוח ח', להחיות רוח שפלים ט', ולהחיות לב נדכאים י', כי הוה עם שפל ברך וענו, וכל נדכה לב יזכה לדבק תחת כסא הכבוד כאפרסמון לאש וכדבורים לדבש. ואל זה אביט (ו)אל עני ונכה רוח, ושח עינים ויושיע. כי הנשמה דקה והיא הנבחרת לשמו הנורא והיא העשירית, כך הללוהו בתקע שופר א', בנבל ב', וכנור ג', בתוף ד', ומחול ה', במינים ו', ועוגב ז', בצלצלי שמע ח', בצלצלי תרועה ט', כל הנשמה י'. וכן הדין שתורה הדקה מכל דק מכל דק, ברוך הבורא וברוך שמו שכינתו תשתבח בפי כל יצוריו בעלז לבם כי הזוכריהו וגיל ושָׁשׁ הלב ברוך הוא. 
הללויה א', הללו אל בקדשו ב', הללוהו ברקיע עוזו ג', הללוהו בגבורותיו ד', הללוהו כרוב גדלו ה', הללוהו בתקע שופר ו', הללוהו בנבל וכנור ז', הללוהו בתוף ומחול ח', הללוהו במינים ועוגב ט', הללוהו בצלצלי שמע י', הללוהו בצלצלי תרועה י"א הרי י"א, כנגד י"א ואין עוד כתובים בכל הקריה, י' יחודים לבורא. ואם תחשוב כל הנשמה תהלל יה הללויה י"ג, כנגד י"ג כתיבות גבי לוחות כתובים, וי"ג לוחות אבנים כתובים בחומש, וי"ג מדות שהתורה נדרשת. 
ט' הללוהו בזה המזמור והעשירי כל הנשמה, לומר כל העשירי יהיה קדש, לכך אין שם עד כל הנשמה כי היא עיקר. כל הנשמה תהלל יה בגמ' נשמ"ה הנהני"ת, מכאן שמברכים על הריח. כל הנשמה תהלל יה הללויה בגמ' זה"ו הו"ה ע"ל הרי"ח, לפי שהנשמה על המוח כנגד נקבי האף כדכתי' [עמוד תרפב] ויפח באפיו מנשמת חיים, לכך מיד כשהריח נכנס נהנית הנשמה בו, כביכול הקטורת לריח ניחוח. 
בתקע שופר אחד, בנבל ב', וכנור ג', בתוף ד', ומחול ה', במינים ו', ועוגב ז', שמע ח', תרועה ט', כנגדם ט' ברכות בר"ה, לכך פסוק זה מתחיל בט' ומסיים בט', טוב איש חונן ומלוה יכלכל דבריו במשפט. כל דבר שהוא ראש ט' ראש השנה ט' ברכות, ראש לו' סדרים ט' ברכות וכן ט' פרקים, בראש האדם ט' אברים, ראש לדברות אנכי ט' תיבות, כנגדם ט' פעמים תורת ה' תמימה. 
ועל ידי עבדיך הנביאים כתוב לאמר כל יושבי תבל ושוכני ארץ כל יושבי העולם ושוכני המלכיות הם יישוב ומדבר ארץ מלכות, כלומר ישראל המפוזרים בכל האומות. כנשא נס הרים תראו כשאשא נס אל הגוים ידי ואל העמים ארים נסי, על הר נשפה שאו נס הרימו קול להם על עץ גבוה, כמו דגל בהרים תראו אותו ותקבצו יחד. וכתקוע שופר תשמעו כשיתקע בשופר גדול לקבץ נדחים כרועה צאנו תשמעו באזנכם ותאספו יחד. נס, נקר על שם כל הרואה אותו נס אליו. כל יושבי תבל י"ב תיבות בפסוק, כנגד י"ב שבטים שיאספו יחד שבטי ישראל, בהתאסף בגמ' ז"ה הו"א לימו"ת המשי"ח ב"ן דו"ד. 
ונאמר והיה ביום ההוא יתקע בשופר גדול כשר צבא שמתאסף החיל יחד והוא תוקע בשופר, כן יתקע בשופר גדול בקיבוץ גליות. ובאו האובדים בארץ אשור והנדחים בארץ מצרים אותם קורא "אבודים" שהם באשור, או אותם הרחוקים מארץ שישראל כדכתי' ואבדתם בגוים, ואותם שהם קרובים לארץ קורא "נדח" שמנודח במצרים שעומד על התחום. והשתחוו לה' בהר הקדש הוא ציון הר הבית. בירושלים עיר הקדש. 
והיה ביום ההוא יתקע בשופר גדול בגימ' א"ך יתק"ע בקר"ן ימי"ן אי"ל יצח"ק, כדאמר בפ"ר אליעזר ר' חנינא בן דוסא אומר אותו האיל שנברא בין השמשות לא יצא ממנו דבר אחד לבטלה, גידו של איל הם י' נבלים של כנור שהיה דוד מנגן בהם, עור של איל הוא אזור מתניו של אליהו זכור לטוב שנאמר איש בעל שער, נקרא קרנו של איל של שמואל שתקע בה בהר סיני שנא' ויהי קול השופר, ושל ימין שהיא גדולה משל שמאל, שהוא עתיד לתקוע דכתי' והיה ביום ההוא יתקע בשופר גדול. יתקע בשופר בגימ' וההו"א יגל"ל[ו] יח"ד השמי"ם ויתקע"ו בה"ם. במדרש לעתיד לבא הקב"ה [עמוד תרפג] יגלול השמים דכתי' ונגולו כספר השמים, ויתקע בהם ויכניס הגליות, אל תקרי כספר השמים אלא בשופר השמים. 
בארץ אשור שהגלם שם סנחריב. בארץ מצרים שהלכו שם לאחר חרבן כדכתי' בירמיה. והשתחוו לה', גדולה השחואה שאמ' והשתחוו ולא אמר ויעבדו ויתפללו. על כן יזהר האדם כשילך לבית הכנסת או כשיצא שישתחוה כלפי הארון. א"ר יצחק הכל לא נברא אלא בזכות השתחויה דכתיב ונשתחוה ונשובה אליכם, בית המקדש לא נברא אלא בזכות השתחויה דכתי' רוממו ה' אלהינו וגו'. 
והיה ביום ההוא י"ח תיבות בפסוק, כנגד י"ח שנים קודם שהיתה הפקידה קודם שיצאו מבבל, עוד וישבע בח"י עולמים שיפדה ישראל, ועוד כימי צאתך מארץ מצרים אראנו נפלאות, כשם שהיו במצרים י"ח נפלאות דצ"ך עד"ש באח"ב הרי י', המטה לנחש י"א, היד מצורעת י"ב, המים לדם י"ג, המטה לתנין י"ד, לגוזר ים סוף לגזרים ט"ו, וניער פרעה י"ו, והציף ים סוף י"ז, גלי הים לקראתו של מצרים לוחם י"ח. ואם תחשוב טביעת ים סוף כאחת, הרי קריעת ים סוף א' והציף הים ב' וגם ים לוחם ג', ושים במקומו אלו ג' גדול הבית מת א', ונחטטו מקבריהם ב', ובכל אלהי מצרים אעשה שפטים ג' הרי י"ח, כן יעשה י"ח לעתיד, לכן י"ח בוהיה ביום ההוא. וי"ח לב כתיב בפרעה וא' לב מצרים, נגדם תקנו י"ח ברכות ולמשומדים. וצריך לסמוך גאל ישראל לתפלה ואומ' צורי וגואלי, לומר כגאולה ראשונה של משה כן גאולה אחרונה של משיח. וכן ח' רחמים וא' חנינות וא' חמלת וד' פַסַח על הקב"ה. הסר יתן לכם רחמים ונתן לך רחמים, ישארו בין רחמים וחנינות ופַסַח י"ח, וי"ח בחמלת ה', אף איש אפו אפי בישעיה, וא' אאריך אפי, וי"ח רחום רחמיך רחמים... חסד ורחמים, ואין לחשוב אתה תקום תרחם ציון, לכך י"ח תיבות בוהיה ביום ההוא וא' בקריאה. 
ונאמר וה' עליהם יראה ויצא ברק חצו כי הכבוד מתראה כאיש מלחמה כאשר עשה במצרים, כן היה מתראה וילבש צדקה כשריון, ה' גאות לבש עז התאזר. כן לעתיד יראה כבודו כדכתיב ויצא ה' ונלחם, ויצא כברק חצו, כמו ברק המבריק מהרה, כן נוגה ברק חניתו יורה באדום. ויצא ה', והלא כתי' מלא כל הארץ כבודו, הנה השמים ושמי השמים לא יכללוהו, אלא יצא ממדת ה' רחום ויראה כגבור במלחמה בחרבו ובחצו. וה' אלהים בשופר יתקע בקול ענות גבורה כמריע במלחמה. והלך בסערות [עמוד תרפד] תימן והלך הכבוד בסערת, כרוח סערה דרכו על תימן אלוף עשו. ועוד הלך לסערו ולהפילו ממקומו. ואם תאמר אם יצא השם וכלי מלחמתו בידו א"כ יהרגו הכל כטוב כחוטא, לכך נאמר פסוק שני בתרי עשר בנבואת זכריה ה' צבאות(יך) יגן עליהם, ה' שעמו צבאות רבותיים אלפי שנאן בכל כת וכת ולגדודיו אין מספר, והוא אות בממשלת גבורתו וכבוד גדלו יגן במגנו להם. ועתה אנו מבקשים תגן על עמך ישראל בשלומך שתגן עליהם בשלום. 
וה' עליהם יראה בכל מקום שנא' ה' הוא ובית דינו. תדע, וה' אמר המכסה אני מאברהם, וה' המטיר על סדום ובא גבריאל והפכם, דכתי' אשר' הפכם' באפו' סופן רמ"ו בגמ' גבריא"ל, וכתי' בחלמיש שלח ידו, (בתלמוד) בא גבריאל וחבטן. וכן וה' הכה כל בכור, ולא יתן המשחית, וכן וה' עליהם יראה הוא ובית דינו. כברק חצו כשם שהברק מכה ושורף לפי שעה בני אדם בלא כבוי מים, כשיצא להלחם באדום כלה בלתי שארית. ואדנ-י ה' בשופר יתקע אדנ-י כתי', אז יראה אדנותו לשפוט את הר עשו, והיתה לה' המלוכה. וה' הוא ושני מלאכים דכתי' ומלאך ה' רודפם, ומלאך ה' דוחה, וכן הנה אנכי שולח מלאך, הנה מלאכי ילך לפניך. כי שר של אומה רוצה וזה מן האומה שלה, עד שמראה דמות הכבוד שנלחם עם האומה, ואז יסורו המלאכים שעד עתה היו עמו, זהו ריבה ה' את יריבי לחם את לוחמי, (ו)החזק מגן וצנה וקומה בעזרתי, והרק חנית וסגור לקראת רודפי, קומה ה' ויפוצו אויבך, ואשר חרב גאותך, היו רואים דמות ערוך איש מלחמה בכלי מלחמה, כאיש מלחמות יעיר קנאה, וכובע ישועה בראשו, מגיני על אלהים. 
והלך בסערות תימן במדרש כנגד לבו של שרו של עשו שער גדול, לעתיד שיתקע האלהים בשופר גדול ונשום הרוח בשופר ויפול מקום התקיעה אותו שער כדכתי' בסערות תימן, אל תקרי בסערות אלא בשערות, לכך יצא עשו שעיר בשער. 
וה' אלהים יראה י"ג תיבות, כנגד י"ג שבטים עם בני לוי, וי"ג קימות, וי"ג ישיבות לכבוד אמד דוד בתלים, וי"ג מדות רחמים לישראל. כנגדן י"ג יחודין לבורא בחומש במשנה תורה, וי"ג אהבת השם בחומש, וי"ג מלחמות עשה דוד, וי"ג אור פנים לכבוד בקריה, וי"ג מדות ה' א', ה' ב', אל ג', רחום ד', וחנון ה', ארך ו', אפים ז', ורב חסד ח', ואמת ט', נוצר חסד י', נושא עון י"א, ופשע י"ב, [עמוד תרפה] וחטאה ונקה י"ג. וי"ג יחודין כך: כי אין כה' אלהינו, אין כמוני בכל הארץ, ה' אחד, מי כמוכה. וי"ג קימות בתהלים: קומה ה' הושיעני א', קומה ה' באפך ב', קומה ה' אל יעוז ג', קומה ה' אל נשא ד', קומה ה' קדמה ה', קומה ה' למנוחתך ו', וקומה בעזרתי ז', קומה עזרתה לנו ח', קומה אלהים ריבה ט', קומה אלהים שפטה י', יקום אלהים יפוצו י"א, אקום יאמר ה' י"ב, אתה תקום תרחם ציון י"ג. כנגד י"ג ישיבות: יושב בשמים ישחק א', (לכסא) ישבת [לכסא] שופט צדק ב', וה' לעולם ישב כונן ג', ממכון שבתו השגיח ד', אלהים ישב על כסא קדשו ה', יושב הכרובים הופיעה ו', יושב בסתר עליון ז', יושב הכרובים תנוט ח', תשב כסאך לדור ט', וישב קדם סלה י', היושבי בשמים י"א, אוה למושב לו י"ב, פה אשב כי אויתיה י"ג. 
אלהינו ואלהי אבותינו תקע בשופר גדול לחירותינו אותו שופר גדול יתקע, שיכניס את הגליות ויקרא דרור. אמר ר' יהושע בן קרחה לא נברא שופר אלא לטובה, שבשופר נתנה לישראל שנא' ויהי כשמוע העם את קול השופר ויריעו [ונפלו החומות], ובשופר עתיד לתקוע בשעה שיעלה את המשיח שנ' וה' בשופר יתקע, ובשופר עתיד הק' לתקוע בשעה שמכנס את הגליות למקומם שנ' יתקע בשופר גדול. ובאו האובדים בארץ לכך נאמר כשופר הרם קולך בפ"ר אליעזר. 
ושא נס לקבץ גליותנו ואל עמים ארים נסי. וקרב פזורינו מבין הגוים ואסף נדחי ישראל מה שמפוזרין הם בין העמים יקרב יחד. ונפוצתינו כנס מירכתי ארץ ונפוצות יהודה יקבץ מארבע כנפות הארץ. 
והביאנו לציון עירך ברנה ולירושלם בית מקדשך בשמחת עולם כדכתי' ובאו לציון (עירך) ברנה ושמחת עולם על ראשם. ושם נעשה לפניך את קרבנות חובותינו שאנו חייבין להקריב. כמצוה עלינו בתורתך על ידי משה עבדך מפי כבודך כאמור וביום שמחתכם זה יום השבת. וביום שמחתכם בגמ' ה"ן יו"ם שבתכ"ם, ובמועדיכם הם [עמוד תרפו] המועדים. ובראשי חדשיכם ותקעתם בחצוצרות הם בשופר פשוט. על עולתיכם כשתביאו עולות כליל. ועל זבחי שלמיכם כשתביאו זבחי שלמים חלב ודם למזבח, חזה ושוק לכהנים הבשר לבעלים, לכך נקראו "שלמים" שעושים שלום ביניהם, שיש חלק להק' ולכהנים ולבעלים. והיו לכם לזכרון לטובה, לפני אלהיכם אני ה' אלהיכם. 
וביום שמחתכם כ' תיבות, שיעלה זכות האבות לפניו, זכות אברהם שהיה בדור כ'. וכן י"ב חדשים, פסח ב' ימים, עצרת יום א', סוכות ב' ימים, ושמיני עצרת וכיפור, הרי כ' ימים. 
בזה הפסוק הזכיר מלכיות זכרונות ושופרות, אני ה' אלהיכם, קבלו מלכותי עליכם הרי מלכיות, והיו לכם לזכרון הרי זכרונות, ותקעתם הרי שופרות. והיו תוקעים בהבאת קרבן ומתריעים, על שם עלה אלהים בתרועה ה' בקול בשופר, והשם זוכר איל יצחק ברחמים. 
מן תקע בשופר עד אני ה' אלהיכם ס"א תיבות, כנגד ס' רבוא ישראל ושכינה, ועתיד לחזור מאדום, מי זה בא מאדום. ועוד, ס"א כנגד מן על הר גבוה עלי לך מבשרת ציון עד עלות ינהל מ"ג תיבות, והיה ביום ההוא יתקע בשופר גדול י"ח תיבות, הרי ס"א תיבות. ויש מחזורים שתמצא ח"ן תיבות, ויש ע' תיבות כנגד ע' אומות, וע' שמות לישראל וע' לירושלם וע' לתורה. 
מן אלהינו ואלהי אבותינו עד אני ה' אלהיכם ס"ד תיבות, כמנין רי"ו, כנגד בפנחס מן ומבחדש השביעי עד ונסכיהם כמשפטם. מן תקע עד אלהיכם ס"א תיבות כנגד באמור אל הכהנים מן דבר אל בני ישראל לאמר בחדש השביעי עד אשה לה' כ"ד תיבות, וביום שמחתכם כ' תיבות, ובחדש השביעי באחד לחדש י"ז תיבות, הרי ס"א תיבות. 
כי אתה שומע בקול שופר ה' בקול שופר שמתמלא רחמים וזוכר את העקידה. ומאזין תרועה בישראל מריעין לפניו מאזין להם, עלה אלהים בתרועה, אשרי העם יודעי תרועה, שיודעים לפתות בוראם בתרועה. בפסיקתא ואין דומה לך מלך בשר ודם נושא חרפה על קרובו עני, אבל הקב"ה אינו כן, ישראל עם קרובו אע"פ שהם דלים ועניים, בשר ודם אם חוטאים כנגדו כמה דרונות יש לו ליתן ולהרבות...... ולבקש מטו ממנו, אבל הק' אדם חוטא כנגדו מביא עליו שוחד דברים...... דכתי' קחו עמכם דברים ושובו, וכתי' וקח טוב, ואדם חרף וגדף כנגדו פני הכל, אמר הקב"ה קח טוב ביני לבינך פן ידע אדם בושתך, זהו שובה ישראל עד ה' אלהיך. ותוקעין בשופר [עמוד תרפז] כדי להזהיר העם לעשות תשובה, דכתי' אם יתקע שופר בעיר ועם לא יחרדו. והק' מאזין לדבריהם ולתרועתם ומצדיק אותם, לכך אמ' דוד מלפניך משפטי יצא. ואין דומה לך שעשה קדוש החדש על פי בניך, אין דומה לך בעולם דכתי' אל מי תדמיוני ואשוה. 
בשוחר טוב כה' אלהינו בכל קראינו אליו, א"ר אושעיא אי זו אומה מעכבת על אלהיה כאומה הזו, כיצד, בשעה שהזקנים יושבים לעבר את השנה הקב"ה מסכים על ידיהם, ועליהם אמ' דוד אקרא לאלהים עליון לאל גומר עלי, ית' שמו של הק' שהוא משלים וגומר עם ישראל מה שהן עושין. בנוהג בעולם מלך בשר ודם גוזר גזרות ומבקשים סנקליטין פי' שיני לכסא, כלומר שרים שלו רוצים לבטלם אינן יכולין אלא בין רוצים בין אינם רוצים מקיימין גזרות של מלך, אבל אם המלך אם מבקש לקיים מקיים אם מבקש לבטל מבטל. אבל הקב"ה אינו כן, אלא מה שסנהדרין של מטה גוזרים הוא מקיים, אימתי בראש השנה סנהדרין יושבין ואומ' תעשה ראש השנה בב' או בג' בשבת, מיד הקב"ה מושיב סנהדרין של מלאכים, ואומר למלאכים רדו וראו מה גמרו התחתונים, משיבין לו רבונו של עולם כך גמרו שיהא ראש השנה יום פלוני, מיד יושב הקב"ה באותו יום לדין עולמו שנא' עלה אלהים בתרועה, והכסאות מוצעות והספרים נפתחים וסנהדרין יושבין עמו, דכתי' חזה הוית עד די כורסוון רמיא ועתיק יומין יתיב, אלו מלמדין זכות ואלו מלמדין חובה. למה כך, כי חק לישראל הוא, שישראל גזרו אותו יום ראש השנה. אף הוא משפט לאלהי יעקב, שהוא מקיים גזרותם ומסכים על ידם, הוי אקרא לאלהים עליון לאל גומר עלי. מהו לאל גומר עלי, שהוא מסכים לדעתן של ישראל. תדע לך שכן הוא, בוא וראה מה כתוב בתורה יום תרועה יהיה לכם, "לי" לא נאמר אלא לכם, וכן אלה מועדי ה' אשר תקראו אותם בין בזמנן בין שלא בזמנן, אין לי מועדות אלא אלו, [הוי] כה' אלהינו בכל קראנו אליו, אין קראנו אלא קדוש מועדות, כד"א אשר תקראו אותם מקראי קדש. אקרא לאלהים עליון לאל גומר עלי בגמ' לחו"ק רא"ש השנ"ה. לאל גומר עלי בגמ' גומ"ר מועדי"ם. בכל קראנו בגמ' ג"ם לקבו"ע מועדי"ם. קראינו בגמ' א"ף מזידי"ם ה"ם מועדי"ם. זהו ואין דומה לך, שתסכים למועדות בניך. 
בא"י שומע קול תרועת עמו ישראל ברחמים כדכתי' עלה אלהים בתרועה בקול תרועה, כמו תרועם בשבט ברזל ה' בקול שופר מלא רחמים. כי אתה שומע קול שופר י"ט תיבות, כנגד עלה אלהים בתרועה י' תיבות, תקעו בחדש שופר י"ג, הרי י"ט תיבות. ועוד כנגד מזמור קולות הבו לה' בני [עמוד תרפח] אלים י"ח שמות ה' וא' אל הכבוד הרעים, וכן י"ח שם קדש וא' זכר קדשו, ואלו הן: ולחלל את שם קדשי א', ולא יחללו את שם קדשי ב', ולא תחללו את שם קדשי ג', ואת שם קדשי אודיע ד', ולא אחל את שם קדשי ה', וקדשתי את שמי הגדול ו', יקדישו שמי ז', וקדוש שמו ח', למען חלל את שם קדשי ט', בשם קדשו בטחנו י', יודך שמו גדול ונורא י"א, התהללו בשם קדשו י"ב, וכל קרבי את שם קדשו י"ג, להודות לשם קדשך י"ד, קדוש ונורא שמו ט"ו, ויברך כל בשר שם קדשו י"ז, להודות לשם קדשך י"ז, התהללו בשם קדשו י"ח, וא' והודו לזכר קדשו י"ט, הרי י"ח קדוש וא' זכר קדשו. וכן י"ח קדוש וא' קדושים אלהים, כנגדן י"ח ברכות וא' למשומדים, אין מפסיקין בין גאולה לתפלה ילפי' מיציאת מצרים בפ"ק דברכות, הרי תפילה כנגד יציאת מצרים. וביציאת מצרים י"ח חזוקי לב וכבוד לב וא' קישיון הלב, ואלו הן: ואני אחזק את לבו א', ויחזק (ה') לב פרעה ב', כבד לב פרעה ג', ויחזק לב פרעה ד', והכבד את לבו ה', ויחזק לב פרעה ו', ויכבד פרעה את לבו ז', ויכבד לב פרעה ח', הכבדתי את לבו י"ב, ויכבד ה' את לב פרעה י"ג, ויחזק (ה') את לב פרעה י"ד, ויחזק ה' את לב פרעה ט"ו, ויחזק ה' את לב פרעה י"ו, ויחזק ה' את לב פרעה י"ז, הנני מחזק את לב מצרים י"ח, ואני אקשה את לב פרעה י"ט, הרי י"ח לב פרעה וא' לב מצרים. אבל לב עבדיו אין לחשוב שאין לו פסוק אחר אלא כללו עם לב פרעה. וכשהתפללו שמע תפלתם דכתי' ותעל שועתם אל האלהים מן העבודה, וכתי' ושועתי לפניו תבא באזניו. בתפלת שלמה בדברי הימים י"ט תפלות, ובכל החומש יש י"ט פעמים לשון שמיעה, ואלו הן: וקראת שמו ישמעאל כי שמע א', ולישמעאל שמעתיך ב', וישמע אלהים את קול הנער ג', כי שמע אלהים אל קול הנער ד', כי שמע ה' כי שנואה ה', אלהים וגם שמע בקולי ו', וישמע אלהים אל ז', את רחל וישמע אליה אלהים ח', וישמע אלהים את נאקתם ט', שמעתי מפני נוגשיו י', וגם אני שמעתי י"א, שמוע אשמע צעקתו י"ב, ושמעתי כי חנון אני י"ג, וישמע קולינו י"ד, וישמע ה' בקול ישראל ט"ו, וישמע ה' אלי י"ו, וישמע [עמוד תרפט] ה' אלי י"ז, וישמע ה' את קולנו י"ח, וא' שמע ה' (ב)קול יהודה י"ט. הרי י"ח שמיעות וא' לשון בקשה, לומר המתפלל בכוונת הלב ומברך שם קדשו בכל לבו, הקב"ה שומע תפלתו, לכך כל חכם לב יכוין בתפלתו. הנה בה' חומשים י"ט שמיעות, לכך תקע בכי אתה שומע בקול שופר י"ט תיבות, ונתן לנו ז' ימי המצות וא' עצרת וא' ראש השנה וא' כפורים וא' סוכות ושמיני וא' פורים הרי י"ט. 
כי אתה שומע יש מחזורים שבהם כ"ב תיבות, כנגד שיזכור לבני יעקב שהיו בדור כ"ב, מה שקבלו בתורה בכ"ב אותיות, על כן נגילה ונשמחה ב"ך. 
כי אתה שומע א', ומאזין בתרועה ב', שומע בקול ג', כנגד יום תרועה א', זכרון תרועה ב', שופר תרועה ג'. ותוקעין קשר"ק קש"ק קר"ק, וכן מלכיות זכרונות שופרות, לזכר ג' אבות לערבב השטן, לשטנו, ויאמר ה' אל השטן יגער ה' בך השטן הרי ג'. לכך תוקעין ג' קשר"ק בישיבה וג' קש"ק וג' קר"ק, אבל בעמידה א' קשר"ק א' קש"ק א' קר"ק. הרי בין ישיבה ובין עמידה ד' קשר"ק ד' קש"ק ד' קר"ק, הרי כ"ד תקיעות, וכ"ד שברים וח' תרועות כ"ד תקיעות הם ע"ב שברים, כי כל תקיעה כשיעור ג' שברים, שים ע"ב שברים שיש לך מן כ"ד תקיעות עם כ"ד שברים הרי צ"ו שברים, וכל שובר ושובר ג' תקיעות, הרי רפ"ח שברים שיעור רפ"ח, ושיעור ח' תרועות ע"ב טוט, שים ע"ב על רפ"ח יהיו ש"ס, הרי א' יותר ממנין שטן לכך השופר מערבבו. 
על כן אם יש בעיר שנים צדיק ושאינו הגון שיודעין לתקוע בשופר, יתנו לצדיק הגון לתקוע ולא לשאינו הגון, כי אין קטיגור נעשה סניגור כדאמ' בר"ה כל השופרות כשרין חוץ משל פרה, ובלבד שלא יבא לידי מחלוקת, ויראי השם לא היו מוסרין את קרבנותיהם אלא לצדיקים כהנים. 
בסדר אהללה אלהי אשירה עוזו בסדר ראש השנה התחיל הפסוקים מן א' ואילך, והוצרך לכפול ת' תחגור גיאות תיקום גיאות ב' תוי"ן בתחלת חרוזים, ואם היה מתחיל הפסוק בנ' לא היה צריך לכפול תוי"ן, אלא כשאתה אומר א ב ג ד ה ו ז ח ט י יא יב יג יד טו יו יז יח יט כ כא כב כג כד כה כו כז כח כט ל לא לב לג לד לה לו לז לח לט מא מב מג מד מה מו מז מח מט נ נא נב נג נד נה נו נז נח נט ס נט"ס להפך סט"ן, זהו שאין ס' עד ויסגור בשר [עמוד תרצ] תחתינה, שנכנס סטן עמה, לכך התחיל הפסוקים מלכיות זכרונות ושופרות בהם להגן מן הסט"ן. ואמרנו החשבון נט"ס להפך סט"ן, לכן הוא להפך כשתקרא להפך תשר"ק צפ"ע סטן קצף ע' סט"ן שיקצוף על ע' אומות. 
וצריך התוקע לשער שלא יהא פחות מן צ' קולות, הרי בעמידה ובישיבה כך: קשר"ק קשר"ק קשר"ק, קש"ק קש"ק קש"ק, קר"ק קר"ק קר"ק, הרי כ"ד תקיעות שהם ע"ב קולות, ועוד תקיעה כשיעור תרועה הרי כ"ד תקיעות כמו ע"ב קולות, וח' שברים הם כ"ד קולות, כי ג' שברים הם כ"ד קולות כל קול כמו ח' טוט, הרי ק"כ קולות, הרי צ' קולות לאחר הפטרה כשיושבין הצבור, ול' בעמידה בתוך תפלת המוספים. ורמז מן המקרא ועמהם כהנים למאה ועשרים מחצ(צ)רים (נתן) בחצוצרות, כנגד זכר לשנות משה ק"כ. מחצצרים צ' יתר כמו לצ' קולות בישיבה. ויהי כאחד למחצצרים ולמשוררים (באחד לחדש השביעי) להשמיע קול אחד, הרי כפל באחד קול אחד, וכן מחצצרים כפול, לומר כנגד ב' ימים של ראש השנה. ולמעלה כתי' אשר נתן משה בחורב, כנגד שנות משה, וכנגד ק"כ ימים שהיה משה בחורב. 
ויש מקומות שאותם עצמם קשר"ק קשר"ק קשר"ק, קש"ק קש"ק קש"ק, קר"ק קר"ק קר"ק, עושין בעמידה הרי צ"צ, הרי ש"ס קולות כשיעור ש"ס טוט, צ' בעמידה וצ' בישיבה כשנות יצחק. ויש מקומות שעושים משך תרועה בט' טוט ט' קולות וג' שברים ג' טוט, רק שיש הפסק בנתים, ותקיעה כתרועה ג' טוט מ"מ משלשים כדי שיהא בכל יום ש"ס קולות, וזכר להלכה שלנו וזכר לאותם יש משלשים שהרי ג' זכרון תרועה, יום תרועה, שופר תרועה. 
ותקעתם תרועה תרועה יתקעו, ולא תריעו, והרעותם בחצוצרות, וחצוצרות התרועה בידו, קול העם ברעה, ותרועת מלך בו, בפסוקים אלו של תרועה כל א"ב חוץ מג' שנעלמת בהם, לומר שיעור שברים שיעור תרועה ג' ותקיעה ג', ועוד קול העם ברעה לקול בכלל רעה, אין קול ענות קול ענות ואין קול ענות הרי בכלל קול העם ברעה אמר קול ג' פעמים, וג' זכור לעבדיך, זכור לאברהם, וזכרתי את בריתי יעקב, ולפי שהכל משולש תקנו כי אתה שומע א' ומאזין בתרועה ב' שומע בקול ג'. 
בא"י שומע קול תרועת עמו ישראל ברחמים כשקב"ה שומע קול השופר עומד מכסא הדין ויושב על כסא רחמים. 

פירושי סידור התפילה לרוקח [קלה] היום הרת עולם 
============================================= 
[עמוד תרצא] [קלה] היום הרת עולם 
היום הרת עולם כלומר היום היה הריון של עולם, ופסוק בירמיה ורחמה הרת עולם, שהרי אדם שהוא עיקר כל הבריאות נברא בר"ה ועמד בדין על שאכל פרי. שכן אמ' מדת הדין, מתהלך בגן והלך אותו שבגן, השיב הקב"ה לרוח היום, הרויחו לו את היום, אמ' הב"ה כשם שבאת לפני בדין ויצאת בדימוס ע"י ברחמים, כך כשיכנסו בניך לפני בדין ויצאו ברחמים מלפני, על זה נאמר לעולם ה' דברך נצב בשמים. זהו היום יעמיד במשפט כל יצורי עולם כל העולם נסקרין בסקירה אחת. כי היום יבואו במשפט כל היצורים. והיום הרת עולם, היום מתעבר כאשה עוברה שהיא הרה עכשיו ויולדת לאחר הזמן, כמן כן נגזר היום על הבריות מה שאירע להם כל השנה. והיום יעמיד במשפט כל יצורי עולם, כל העולם נסקרים בסקירה אחת. 
אם כבנים אם כעבדים ישראל נקראים בנים [בנים] אתם לה' אלהיכם, ונקראו עבדים כי לי בני ישראל עבדים, עבדי הם. ועתה אנו מתחננים אם כבנים חשובים, רחומינו כרחם אב על בנים רחם ה' על יריאיו. ואם כעבדים עינינו לך תלויות עד שתחונינו כדכתיב כעיני עבדים אל יד אדוניהם כעיני שפחה אל יד גבירתה כך עינינו אל ה' אלהינו עד שיחננו, כך עינינו מיחלות לך שתחונינו בקולנו. שישמע ויוציא לאור משפטינו היום קדוש דכתיב ומשפטיך אור יצא. 
אם כבנים אם כעבדים כמו אז תיראי ונהרת ופחד, כדדריש בפסיקתא אם יתקע שופר של ראש השנה בעיר, בבית הכנסת, כמו בעיר אלהינו הר קדשו דהיינו הר ציון בית המקדש, שהיתה בית כנסייתן של ישראל. ועם לא יחרדו, ישראל שנקראו "עם" כד"א באמור להם אם ה' אלהי ישראל, יחרדו ממעשיהם הרעים שהם מוקשים אותם, כד"א חרדת אדם [עמוד תרצב] יתן מוקש ופתי המוקשים יתן חרדה לאדם, ויש בהן ששבים ויש שאין שבין, והם מביאין פורענות לישראל השבים, והשבים חרדים שאין יודעים אם הקב"ה גוזר עליהם כבנים, כד"א בנים אתם לה' אלהיכם, ואמ' כשישראל עושים רצונו נאמר והתמכרתם שם לאויביך לעבדים ולשפחות ואין קונה, זהו אם כבנים אם כעבדים, אם יהיה רעה בעיר בישראל המכונסין בבית הכנסת ה' לא עשה, שהק' רוצה בתשובתן, אבל הן שלא שבו גורמין להן רעה, כד"א כי לא אחפוץ במות המת. 
היום הרת ל"ב תיבות, כנגד בל"ב נתיבות נברא העולם. כרחם אב על בנים רחם ה' על יריאיו ח' תיבות, הרי ל"ב תיבות, לכך כותבין ה' בג' יודי"ן הם ל', והכתר כעין ב' הם ל"ב כמנין כבו"ד. ואם לא תחשוב קדוש, יהיו לך ל"א תיבות, וכן שבענן בו ל"א תיבות, שיחוננו בזכות התורה שיש בחומש ל"א פעמים לוחות. ואם תחשוב קדוש הרי ל"ב תיבות, שיחננו בזכות התורה שמתחלת בב' ב'ראשית ומסיימת בל' לעיני כל ישראל'. 
היום הרת עולם א', היום יעמיד במשפט ב', משפטינו היום ג', הרי ג' היום כנגד יום תרועה א', שופר תרועה ב', זכרון תרועה ג'. וג' ספרים נפתחין לפניו, וג' משפט אצל כסא: וה' לעולם ישב כונן למשפט כסאו א', ענן וערפל סביביו צדק ומשפט מכון כסא ב', צדק ומשפט מכון כסאך חסד ואמר יקדמו פניך ג'. וכן ג' חסד ואמת נפגשו צדק ושלום נשקו א', אמת מארץ תצמח וצדק משמים נשקף ב', צדק לפניו יהלך וישם לדרך פעמיו ג'. וג' תועבת מלכים עשות רשע כי בצדקה יכון כסא א', הגו רשע לפני מלך ויכון (בחסד) [בצדק] כסאו ב', מלך שופט באמת דלים כסאו לעד יכון ג'. וג' ה' עוז לעמו יתן ה' יברך את עמו בשלום א', אשמעה מה ידבר ה' שלום אל עמו ואל חסידיו ואל ישובו לכסלה ב', ישאו הרים שלום לעם וגבעות בצדקה ג'. וג' ענוים ירשו ארץ והתענגו על רוב שלום א', יפרח בימיו צדיק ורוב שלום עד בלי ירח ב', שלום רב לאוהבי תורתך ואין למו מכשול ג'. וג' לא ינום ולא יישן שומר ישראל א', ה' שומרך אל ינום שומרך ב', לא ינום ולא יישן שומר ישראל ג'. 
ותוציא לאור משפטינו כדכתיב משפטי אור יצא, וכתיב מלפניך משפטי יצא. בשוחר טוב אמ' דוד לפני הקב"ה, רבונו של עולם, אין אחר יכול לוותר חובותי אלא אתה, על כן מלפניך משפטי יצא, שכתיב במלאך כי לא ישא לפשעכם. ומה שתוקעין ומיד אומרים היום הרת עולם עד שתחונינו, לפי [עמוד תרצג] שכתוב עלה אלהים בתרועה. בשוחר טוב א"ר יהודה בש' ר' שמעון בן לקיש כיון שהקב"ה עולה בראש השנה לדין עולה ויושב על כסא הדין, וכיון שהשופר תוקעין הוא הולך והופך מדת הדין למדת הרחמים, שנאמר עלה אלהים בתרועה ה' בקול שופר, ה' ה' אל רחום וחנון. 

פירושי סידור התפילה לרוקח [קלו] מעריב ליום הכפורים 
================================================== 
[קלו] מעריב ליום הכפורים 
זוכרינו וכו' מה שאנו כורעים בכל התפלה של ראש השנה ויום הכפורים, כדאמרי' במס' ברכות מלך כיון שכורע שוב אינו זוקף, שנאמ' ויהי ככלות שלמה להתפלל לה' את כל התפלה והתחנה הזאת קם. ואמרי' מ"ט המלך כיון שכורע שוב אינו זוקף עד שפוסק תפלתו, אלא שהמלך נידון בכל יום ויום דכתיב לעשות משפט עבדו ומשפט עמו ישראל דבר יום ביומו, משום הכי המלך כורע ומשתטח בכל יום בכל תפלתו, אבל צבור שאינו נידונין אלא בראש השנה ויום הכפורים בלבד כדאמרי' תנא דבי ר' ישמעאל אדם נדון בראש השנה וגמר דין נחתם ביום הכפורים, ומשום הכי אנו כורעים בראש השנה וביום הכפורים משום אימה. 
אתה בחרתנו מכל העמים אהבת דכתי' בך בחר ה' אלהיך להיות לו לעם סגולה מכל העמים. אהבת אותנו ואהב את יעקב, כי נער ישראל ואהבהו. ורצית בנו רק באבותיך חשק ה' לאהבה אתם ויבחר בזרעם אחריהם. ורוממתנו מכל הלשונות שנתן לנו לשון הקדש, שהכבוד מדבר עם משרתיו. וקדשתנו במצותיך קדושים תהיו, והתקדשתם והייתם קדושים. וקרבתנו מלכנו לעבודתך שקרבתנו לעשות עבודת מקדשך. ושמך הגדול והקדוש עלינו קראת ז"ש יהושע ומה תעשה לשמך הגדול. 
ותתן לנו ה' אלהינו באהבה מרוב אהבה שאהבתנו נתת לנו, את יום הכפורים הזה למחילה ולסליחה ולכפרה ולמחול בו על כל עונותינו זכר ליציאת מצרים כדכתיב כי ביום הזה יכפר עליכם לטהר אתכם מכל חטאתיכם לפני ה' תטהרו. 
אתה בחרתנו עד זכר ליציאת מצרים מ"א תיבות, כנגד מ' יום שהיה משה עבור (ה)תורה אחת ושלמו עד יום הכפורים, דאמר' בפ"ר אליעזר בר"ח אלול א"ל הקב"ה למשה עלה אלי ההרה והיה שם, והעבירו שופר בכל המחנה, שהרי משה עולה להר שלא יטעו עד אחר ע"ג, והק' נתעלה באותו שופר [עמוד תרצד] שנאמר עלה אלהים בתרועה, ולכך התקינו חכמים שיהו תוקעין שופר בר"ח אלול בכל שנה ושנה. בן בתירא אומר מ' יום עשה משה בהר דורש בדברי תורה וחוקר באותיותיה, ולאחר מ' יום לקח את התורה וירד בעשור לחודש ביום הכפורים והנחילם לבני ישראל לחק עולם, שנאמר והיתה זאת לכם לחוקת עולם [וכו']. לטהר אתכם מכל חטאתיכם אין כתיב כאן, אלא "מכל" חטאתיכם, אף סמאל אומר לפני הקב"ה רבונו של עולם, על כל אומות העולם נתת לי רשות ועל ישראל אי אתה נותן לי רשות, א"ל הרי יש לך רשות עליהם ביום הכפורים, אם יש בהם חטא ואם לאו אין לך רשות עליהם, לפיכך היו נותנין לו שוחד עזאזל. ראה סמאל שלא נמצא בהם חטא ביום הכפורים, אמ' רבונו של עולם, יש לך עם אחד כמלאכי השרת שבשמים, מה מלאכי השרת יחיפי רגלים ואין בהן אכילה ושתיה והם עומדים ושלום ביניהם ונקיים מכל חטא, כך ישראל יחיפי רגלים ואין בהם אכילה ושתיה ועומדין על רגליהם ושלום ביניהם ונקיים מכל חטא ביום הכפורים, והקב"ה שומע עדותן של ישראל מן הקטיגור שלהם, ומכפר על כל חטאיהם. 
למחילה א', לסליחה ב', לכפרה ג', כנגד נושא עון א', ופשע ב', וחטאה ג'. וכנגד כי ביום הזה יכפר י"ב תיבות, והיתה זאת לכם עד משה י"ט תיבות, וכל מלאכה לא תעשו בעצם היום הזה י"ו תיבות, הרי מ"ז תיבות. 
אלהינו ואלהי אבותינו מחול לעוונותינו ביום הכפורים הזה שתסלח לעוונותינו. מחה והעבר חטאינו מנגד עיניך כסא כבודך, כאמור אנכי אנכי הוא מוחה פשעיך למעני למען שמיך... מרד שלך לפני. וא"ת יהיו זכורים לפני, לכך נאמר וחטאתיך לא אזכור. ומה שחטאת בשגגה לא אניח לזכור לפני, שכן דרך המלאכים שמביאים החטא' והעון לפני הכבוד, השטן מביא אותם דכתיב שתה עונותינו לנגדך, שת כתי', שת הסטן ה' דברים חטא א', פשע ב', עון ג', אשם ד', רשע ה'. על כן הוא מוחה פשעיך למעני, וחטאתיך לא אזכור ע"י מדת הדין, הואיל ולא תשוב באמת. 
אנכי אנכי ט' תיבות בפסוק כנגד ג' עניני צום וענוי בהפטרת סולו סולו, אלו הן: למה צמנו א', עינינו נפשנו ב', ביום צומכם ג', תצומו ד', (ו)לא תצומו ה', צום אבחרהו ו', יום ענות ז', תקרא צום ח', צום אבחרהו ט', כנגד ט' יום מראש השנה עד יום כפור. צום אבחרהו בגמ' כפור..... וט' דברים רעים נאמרו בישראל: לא ידע א', ועמי לא התבונן ב', הוי גוי חוטא ג', עם כבד עון ד', זרע [עמוד תרצה] מרעים ה', בנים משחיתים ו', עזבו ז', נאצו ח', נזורו ט'. כנגדם רחצו א', הזכו ב', הסירו ג', חדלו ד', למדו ה', דרשו ו', אשרו ז', שפטו ח', ריבו ט', אם תעשו כן אז אנכי אנכי הוא מוחה פשעיך. ונאמר מחיתי כעב פשעיך, כעב שהוא חשוך ממים רבים שבו ואנכי מעבירו על ידי רוח, כן אמחה פשע מדרכיהם, וכענן משכים והולך כן אמחה חטאת שגגותיכם, שובה אלי בכל לב כי גאלתיך מגלותיך. 
ומחיתי ט' תיבות לכפר על ט' דברים, ואלו [הן]: וכפר על הקדש מטומאת א', ומפשעיהם לכל חטאתם ב', בתוך טומאותם ג', ומטומאות בני ישראל ד', כל עונות בני ישראל ה', כל פשעיהם לכל חטאתם ו', כל עונותם ז', מכל חטואתיכם ח', מכל חטואתם ט'. [לכך] מתענין לכל הפחות ט' ימים לפני יום הכפורים. ומחיתי כעב, לפי שהחטא לפני הכבוד כעב, דכתיב סכותה בענן לך מעבור תפלה, וכתי' איכה יעיב באפו, וכתי' עד מתי עשנת בתפלת עמך. ועתה התשובה מגעת עד הכסא, ומעברת אותו עב והענן מן הכבוד. שובה אלי בט' דברים רחצו והזכו, ואני אמחול לכם ביום כפורים, זהו ועוד בה עשיריה ושבה והיתה לבער, אם תשובו בי' ימי תשובה יהו עוונות לבער את חטאתם, לא תמצאנה כי אסלח לאשר אשאיר. 
ונאמר כי ביום הזה יכפר עליכם כל כפרה לשון קינוח, כמו כפורי זהב שמקנח דם במזרק מאצבעו, אכפרה פניו במנחה אקנח חמתו בזאת המנחה. לטהר אתכם מכל חטאתיכם אשר חטאתם לה', אם תשובו בכל לבבם אז לפני ה' תטהרו. 
כי ביום הזה י"ב תיבות, כנגד י"ב שבטים שמכפרים עליהן, לכך י"ב תיבות בפסוק ונסלח לכל עדת בני ישראל ולגר הגר בתוכם, כנגדם היה ז' על טהרו' של מזבח. מן מחול לעוונותינו עד תטהרו מ"ג תיבות, כנגד ונסלח לכל עדת בני ישראל י"ב תיבות, כי ביום הזה יכפר י"ב תיבות, והיתה זאת לכם י"ט תיבות, הרי מ"ג תיבות. 
קדשנו במצותיך עד כי אתה אלהים אמת כדכתיב וה' אלהים אמת. ודברך מלכנו אמת וקיים לעד, "מלכנו" ביום הכפורים אומ' כי אז הוא חותם. וכן המלך המשפט, שיראה מלכותו לכל. ומה שאמ' למשה סלחתי כדברך וקבעה יום כפרה וסליחה ולכפרה אמת. ומה שאמ' לאברהם אני מוחל לבניך בזכות מילה ביום הכפורים אמת הוא. בפרקי ר' אליעזר בעצם היום הזה נימול אברהם, בגבורת השמש בחצי היום, ולא עוד אלא בעשור לחודש ביום הכפורים, נאמר כאן בעצם היום הזה נמול אברהם, ונאמר שם וכל מלאכה [עמוד תרצו] לא תעשו בעצם היום הזה, וכל שנה הק' רואה דם ברית של אברהם ומכפר על עונותיהן של ישראל, שנאמר כי ביום הזה יכפר עליכם. 
בא"י מלך מוחל וסולח לעונותינו ולעוונות עמו ישראל כדכתי' את כל עוונותם אל ארץ גזרה, וכתי' ונסלח לכל עדת בני ישראל, מכל חטאתם אחת בשנה. מלך על כל הארץ שמושל במלכותו כי ישפוט עליהם. מקדש ישראל וישראל מקדשים יום כיפור. 
קדשנו עד יום הכפורים מ"ה תיבות, כנגד מן והיתה זאת לכם [עד] מכל חטאתיכם י"א תיבות, ומן אך בעשור לחדש עד לפני אלהיכם ל"ד, הרי מ"ה תיבות. מן אלהינו ואלהי אבותינו מחול עד ובעשור לחודש צ"א תיבות, כנגד כי ביום הזה יכפר י"ב תיבות, אך בעשור י"ח תיבות, ובפנחס מן ובעשור לחדש עד ונסכיהם ס"א תיבות, הרי צ"א תיבות. 

פירושי סידור התפילה לרוקח [קלז] סדר הוידוי 
========================================== 
[קלז] סדר הוידוי 
אלהינו ואלהי אבותינו תבא לפניך את תפלתנו תסיר העב המבדיל ואל תתעשן בינך ובין דבור התפלה, אך תבא לפני כבודך בתוך י"ו שערים וה' חלונות. ואל תתעלם מתחנתנו אל תתעלם אזנך ממה שאנו מתחננים בקולנו לפניך, כך אמרו שלמה ודניאל ועזרא בתפלתם. שאין אנו עזי פנים וקשי עורף אין בנו עזות פנים כל כך לומר לא חטאנו, ואין אנו קשי עורף לומר לפניך צדיקים אנחנו חטאנו באמת חטאנו אנחנו ואבותינו. 
מן אלהינו ואלהי אבותינו תבא עד אנחנו חטאנו כ"ח תיבות, כנגד וידוי של דניאל מן אנא ה' האל הגדול עד וממשפטיך י"ח תיבות, וכן ה' לנו בושת הפנים למלכינו י' תיבות, ה' שמעה ה' סלחה י"ח תיבות, הרי כ"ח תיבות. מן תבא לפניך עד אנחנו חטאנו כ"ה תיבות, כן מן אנא ה' האל עד וממשפטיך י"ח תיבות, לה' אלהינו הרחמים והסליחות ז' תיבות, ובעזרא ואתה צדיק על כל הבא עלינו כי אמת עשית ואנחנו הרשענו י"א תיבות, הרי (י"א תיבות) כ"ה תיבות. וכן במלכים מן ושמעת השמים מכון (כסאך) [שבתך] את תפלתם עד לפני שוביהם וריחמום כ"ה תיבות, וכן מן [כי] עמך ונחלתך עד בכל קראם אליך כ"ה תיבות. ואם תחשוב מן תבא לפניך עד ולא חטאנו כ"ב תיבות, כנגד מן ה' ה' אל רחום עד ונקה י"ח תיבות, צרף וסלחת לעונינו ולחטאתינו [עמוד תרצז] ונחלתנו ד' תיבות הרי כ"ב תיבות, לכך יסדה אמיתי בפזמון שלו ה' ה' אל רחום וחנום ארך אפים עד ונקה וסלחת לעוננו ולחטאתנו ונחלתנו. 
אשמנו בגדנו עשינו אשם לנפשנו ואשמנו כנגד בוראנו, ובגדנו בו כי גזלנו זה את זה. דברנו דופי זה מזה שהיינו מדברים רעה איש על רעהו, בפיו שלום את רעהו ידבר ובקרבו ישים ארבו. העוינו דרך ישר. והרשענו בחטאנו. זדנו במזיד. חמסנו כל אחד חומס רעהו. טפלנו שקר חיברנו שקרנו יחד. יעצנו רע איש אל עמיתו. כזבנו שמנו כזב בפינו. לצנו משכנותם לוצצים. מרדנו ביוצרנו. ניאצנו אתו בזעם אף. סרנו ממצותיך. עוינו ממשפט. פשענו בו. צררנו היינו צוררים זה לזה. קשינו עורף כנגדו. רשענו כל ימינו. שיחתנו דרכינו. תיעבנו לקח טוב. תעינו ביצרנו. תעתענו בלי נלך בדרכיו הישרים. סרנו מלעשות מצותך וממשפטיך לא שוה לנו לעשותם. ואתה צדיק על כל הבא הצרות והאנחות. כי אמת עשית משפטיך, ואנחנו הרשענו רשענו והרשענו זה את זה, וסלחת לעוננו למען שמך. 
מן אבל אנחנו חטאנו עד אשר מעלו בך י"ח תיבות, ומן אלהינו ואלהי אבותינו תבא לפניך עד ואנחנו הרשענו כ"ג תיבות, כמנין מן אנא ה' האל הגדול הנורא עד לה' אלהינו הרחמים והסליחות כ"ג תיבות. מן אשמנו עד תיעתעתנו כ"ח תיבות, כמו כן עתה יגדל נא כח ה' עד על רבעים כ"ח תיבות. מן אשמנו ועד אנחנו הרשענו מ"ה תיבות. 
כן מן יגדל נא כח ה' עד סלחתי כדבריך מ"ה תיבות. מן יגדל ואתה צדיק י"א תיבות כנגד באחרי מות בין טומאה פשע חטא עון י"א הם, וכן בדניאל י"א, וכן י"א בישעיה. מטומאתם א', ומפשעיהם ב', חטאתם ג', מטומאות ד', עונותם ה', פשעיהם ו', חטאתם ז', עונותם ח', חטאתיכם ט', חטאתם י', טומאתם י"א. וכן בדניאל י"א חטאנו א', עוינו ב', הרשענו ג', מרדנו ד', ממצותיך ה', וממשפטיך ו', לא שמענו ז', מרדנו ח', חטאנו לך ט', ולא שמענו י', וכל ישראל עברו י"א. לכך אמרו בוידוי בין אלהים אלהי האל י"א, וכן י"א שעיר באחרי מות גבי יום כיפורים, ע"כ ואתה צדיק י"א תיבות, כלומר אנחנו חטאנו באלו י"א דברים ואתה צדיק שהכתנו בי"א דברים, שהרי מונה י' עבירות ואח"כ מכה, ואלו הן: והם פשעו בי א', לא ידע ב', לא התבונן ג', גוי חוטא ד', כבד עון כ', מרעים ו', משחיתים ז', עזבו ח', נאצו ט', נזורו י', על מה תוכו בפשע י"א. על כן עשו אלו אחד עשר מדות שהעמידן הנביא, ואלו הן: הולך תמים א', ופועל צדק ב', ודובר אמת ג', (ו)לא רגל ד', (ו)לא עשה לרעהו [עמוד תרצח] ה', וחרפה לא נשא ו', נבזה בעיניו ז', יראי ה' יכבד ח', נשבע ט', כספו לא נתן י', ושוחד על נקי י"א, הרי י"א מדות שהעמידן הנביא. לכך אין תיבה בכל התורה יתירה מי"א אותיות והאחשדרפנים, כי כשתעשה מן ב' אותיות מא"ב כגון א"ת ב"ש יהיו י"א תיבות, שיש להסיר אלו י"א מדות חטא אותו ידבק בי"א מדות טבות. הנה מנינו מחטאות פשעיהם י"א, לשון רבים הם כ"ב. ואם ישובו יכפר בכ"ב כפרות, ואלו הן: וכפר בעדו א', ובעד ביתו ב', לכפר עליו ג', וכפר בעדו ד', ובעד ביתו ה', וכפר על הקדש ו', וכן יעשה ז', לכפר בקדש ח', וכפר בעדו ט', ובעד ביתו י', ובעד כל קהל י"א, וכפר עליו י"ב, מכפר את הקדש י"ג, וכפר בעדו י"ד, ובעד העם ט"ו, יכפר עליכם י"ו, וכפר את מקדש י"ז, ואת אהל י"ח, ואת המזבח י"ט, ועל הכהנים כ', ועל כל עם כ"א, לכפר על כ"ב. כ"ב כפרות לכ"ב עבירות אם ישוב ויתכפר לו. הנה מנינו כ"ב כפרות, וכשתאמר מטומאות אותם י"א לשון רבים הרי כ"ב, לכך הוא מיוסד בא"ב, כמו איכה ישבה בדד שעברו על כ"ב אותיות התורה, ישובו בכל לבבם יכפר עליהם, והדבק בי"א מדות שהעמידם הנביא בי"א ניחומים וי"א ריחומים שבישעיה. 
כל אדם האומר וידוי יהיה מכוין ויאמר בכונת לבו בדמעת הלב באנחה גדולה, ויהיה מודה ועוזב אז ירוחם, כי שלמה אב החכמה ודניאל איש חמודות ונחמיה (ועזרא) ועזרא הסופר אמרו וידוי שלהם בשטיחת כפים אל השמים, יש בכריעת ברכיו, יש בקריעת בגדיו. ויחשוב כל מה שחטא כשיאמר הוידוי, וידמע בעין ולב על חטאתו, אולי יירחם הרחום אשר ידו פשוטה תחת כנף הכרוב. 
מה נאמר לפניך יושב הכרובים מה נוכל לפני כסא כבודך ואתה במרום ה', עיניך משוטטות בכל הארץ. ומה נספר לפניך שוכן שחקים וכתי' ועזו בשחקים, א"כ מה נדבר מה נצטדק. הלא כל הנסתרות מבני אדם, והנגלות לנו ולבננו אתה יודע כולם, מה נוכל להודות לך כי גלוי הכל לפני כסא כבודך. 
מה נאמר לפניך י"ו תיבות עד עתה יודע, כנגד כי אין מלה בלשוני הן ה' ידעת כולה ח' תיבות, אם אסק שמים שם אתה ואציעה שאול הנך ח' תיבות, הרי י"ו תיבות, וכל מצוה ומצוה נכרתו עליה י"ו בריתות, כנגד י"ו חיים בתמניא אפי ואנחנו עברנו עליהם, אם כן מה נאמר לפניך כי הכל אתה יודע. 
אתה יודע רזי עולם כל הרזים של בני אדם אתה יודע אותם. ותעלומות סתרי כל חי מה שעושה בחדרי בטן משכבו. אתה חופש כל חדרי בטן דכתי' נר אלהים נשמת אדם חופש כל חדרי בטן, לראות את [עמוד תרצט] עשתונות בני אדם, על כן יודע הכל ובוחן כליות והלב, שהוא גומר בוחן אותם וחוקרם דכתי' אני ה' חוקר לב ובוחן כליות. אין כל דבר נעלם ממך מפני שאתה קרוב לכל, כדכתי' אם יסתר איש במסתרים ואני לא אראנו נאם ה', זהו ואין נסתר מנגד עיניך, וכתיב בכל מקום עיני ה' צופות רעים וטובים. 
מן מה נאמר לפניך עד מנגד עיניך מ"א תיבות, כנגד גדול העצה י"ז תיבות, כי אין מלה בלשוני ח' תיבות, אם אסף ח' תיבות, נר ה' ח' תיבות, הרי מ"א תיבות. וכן גדול העצה, ומן ואומר אך חושך עד תסוכני בבטן אמי כ"ד תיבות, מ"א. 
ובכן יהי רצון מלפניך ה' אלהינו ואלהי אבותינו י"ר מלפני כסא כבודך שתמחול לנו על כל עונותינו, ותסלח לנו על כל פשעינו שעשינו במרד, ותכפר לנו על כל חטאינו שחטאנו בשוגג. ובכן יהי רצון כ"ג תיבות, באמור אל הכהנים מן וידבר ה' עד ועיניתם את נפשותיכם והקרבתם אשה לה' כ"ג. 
על כל עונותינו א', פשעינו ב', חטאתינו ג', כנגד ג"פ שאומרים וידוי בכל יום בי' ימי תשובה ובערב יום הכפורים שחרית א', מנחה ב', וערבית ג', כנגד ג' אנא א', שא נא ב', שא נא ג'. וג' כי ביום הזה יכפר עליכם א', לטהר אתכם ב', תטהרו ג'. וג' עון במזמור חנני אלהים כחסדך, כנגד טומאה א', תבל ב', תועבה ג'. וכן באותו מזמור ואטהר א', טהרני ב', לב טהור ג'. וכן רוח נכון א', ורוח קדשך ב', ורוב נדיבה ג', כנגד הלא זה צום אבחרהו א', יום ענות אדם נפשו ב', יום רצון ג'. ובישעיה ג' שאר ישוב. וג' עניני מחשבות עצה א', מחשבה ב', מזמה ג'. וג' עניני עבודת שמים מאהבה א', יראה ב', ולקבל טובה ג'. וג' בכל לבבך א', ובכל נפשך ב', ובכל מאודך ג'. וג' עניני רשע: פן יראה בעיניו א', ובאזניו ישמע ב', ולבבו יבין ג'. וג' אל יתהלל עשיר בעשרו א', גבור ב', חכם ג'. כנגדם עושה חסד א', משפט ב', וצדקה ג'. ובג' דברים אדם ניכר בכוסו א', בכיסו ב', ובכעסו ג'. וג' וידויין כנגד חטאת ושלמים ועולה, ויזכה לחכמה תבונה ודעת, ושמים וארץ וים, בזכות הצדיק עומדים. 
אכתוב הסדר: על חטא שחטאנו לפניך באונס ברצון, בבלי דעת, בגלוי, בדעת ובמרמה, בהרהור הלב, בוועידת זנות, בזדון, בחלול השם, בטפשות פה, ביודעים בלא יודעים, סלח לנו מחל לנו כפר לנו. בכחש ובכזב, בלשון הרע, במאכל ובמשתה, בנטיית גרון, בסיקור עין, בעזות מצח, בפריקת עול, בצדיית ריע, בקלות ראש, בריצת רגלים להרע, בשנאת חנם, בתמהון הלב, סלח לנו [עמוד תש] מחל כפר לנו. ועל חטאים שאנו חייבין עליהם עולה, חטאת, קרבן עולה ויורד, אשם, מכת מרדות, מלקות מ', מיתה בידי שמים, כרת, סלח לנו מחל לנו. ועל חטאים שאנו חייבין עליהם ארבע מיתות ב"ד סקילה שריפה וכו'. 
כל דבר שחוטאין האדם יודה מן שפתיו בתפלתו, שיש מוסיפין באונס, בבטוי שפתים, בגלוי עריות, בגיאות, בגניבה, בדבור פה, בדברים בטלים, בהונאה, בהגיון לשון הרע, בוידוי פה, בזכירת ע"ז, בזעף, בזילזול הורים, בזלזול חברים, בחוזק יד, בטומאת שפתים, ביודעים בלא יודעים. סלח. בכעס, בכפת שוחד, בלצון, בלמוד שלא לשמה, במלוי פה שחוק, במשא ובמתן, בניבוב רעי, בנשך ובתרבית, בסתר, בשמחת ריע, בעינים רמות, בעול, בפלילות, בפשיעה, בצרות עין, בריצת רגלים להרע, בקפיצת יד, בקריצת עין, בקשיות עורף, בקומה זקופה, ברכל, בראיית נשים, בשבועת שוא, בשגגה, בתשומת יד, בתמהון הלב. סלח. 
עולה, חטאת, קרבן עולה ויורד, אשם, מכת מרדות, מלקות מ', מיתה בידי שמים, כרת, סלח. ארבע מיתות ב"ד סקילה, שרפה, הרג, וחנק. עשינו עבירות שאנו חייבין עולה, אע"פ שאין עולה על חטא באה, מ"מ על הרהורי הלב באה, (והביא) [והעלה] עולות מספר, כי אמר איוב אולי חטאו בני וברכו אלהים בלבבם, וכתיב והעולה על רוחכם. חטאת, באה על חוטא בשגגה. בדבר שזדונו כרת. קרבן עולה ויורד, אותן האמורים בפרשת ויקרא שאם עשיר הוא מביא כשבה, ואם דל הוא מביא עשירית האיפה. אשם, היו מביאין אשם איל. מכת מרדות, שרודין אותו עד שירצה נפשו לקיים עשה. מלקות עבר לאו. מיתה בידי שמים, שמת הוא בלא זרעו, אבל כרת נכרת הוא וזרעו פחות מנ', וסימ' וזרע רשעים נכרת נ' כרת. ואומר ג' פעמים סלח נא כנגד נושא עון ופשע וחטאה ונקה, וכן ג' סלח מחל כפר. סקילה, דוחים אותו ומשליכין עליו אבנים, וזהו חמורה מכולם. שריפה, באבר מהותך בתוך מעיו. הרג, טורפו בקופיץ. חנק, היו משליכין בצוארו וחונקו. על עשה ועל לא תעשה עברנו. 
על הגלויים לנו כבר אמרנו לפניך בוידויינו, ואת שאינן גלויים לנו כבר לפניך הם גלויים מפני מדת הדין המקטרגת בכל יום במרום מה אנוש כי תזכרנו, ומה ילוד אשה לפני כסא כבודך. הכל גלוי וידוע וכתוב בספר וחתום. 
הנסתרות לה' אלהינו אדם שחוטא בסתר ואוחז רגלי השכינה, אין אדם יודע שיש להקב"ה לפרוע ממנו. והנגלות לנו ולבנינו עד עולם כי אדם שעבר עבירה בגלוי יש לפרוע ממנו. והדין מסור לנו ולבנינו לעולם. וגם יש [עמוד תשא] לנו לעשות את כל דברי התורה הזאת "את" לרבות דברי קבלה תורה שבע"פ. 
הנסתרות י"ד תיבות, כי י"ד שבטים היו: ראובן א', שמעון ב', לוי ג', כהנים ד', יהודה ה', יששכר ו', זבולון ז', אפרים ח', ומנשה ט', בנימין י', דן י"א, נפתלי י"ב, גד י"ד, אשר י"ד. וקבלו עליהם חרם זאת שכרת משה עליהם, לכך באתם נצבים מן כי אתם נצבים עד התורה האת חר"ם תיבות. ונקוד לנו ו'ל'ב'נ'י'נ'ו' ע'ד ולא הד' נקודה, ואמרינן בסנהדרין לפי שלא קבלו עליהם הנסתרות עד שעברו את הירדן, לכך נקוד עד, כי מעשתי עשר חדש באחד לחדש עד בעשור לחדש של ניסן שעברו את הירדן ע' יום. ועוד אין הד' נקודה, לפי שהיו ד' שכרת הקב"ה עמהם ברית, עם אברהם יצחק, קודם ליצחק, ויעקב דכתיב וזכרתי את בריתי יעקב, וכולן ניתנו למשה. לכך ד' פעמים ברית בפרשת אתם ניצבים עד התורה הזאת, אם יחטאו בסתר ינקם בד' שבפרשה אף וקנאתו חימה וקצף. לכך בפסוק ראשון ראשיכם, שבטיכם, זקניכם, ושוטריכם, וכל הפרשה הולכת בד' ד'. 
הנסתרות לה' אלהינו בגמ' ה"ן נסתרי"ם ל"א קבל"ו ע"ד הירד"ן. לנו ולבנינו ע' בגמ' זה"ו קבל"ו ע"ל הי"ם. לנו ולבנינו ע' בגמ' למע"ל עכ"ן, לכן נקוד עד ע'. לנו ולבנינו עד עולם לעשות בגמ' שכ"ל ישרא"ל יחד"ו ערבי"ם ז"ה בז"ה. לעשות את כל דברי התורה הזאת בגמ' זה"ו הנ"ה לעשו"ת א"ת שבכת"ב ושבע"ל פ"ה. 
כי אתה סלחן לישראל שאתה סולח לעוונות של ישראל, דכתיב ונסלח לכל עדת בני ישראל, וכתיב הסולח לכל עוונכי. ומוחלן לשבטי ישורון שאתה מוחל לעוונותיהם, כי אתה בישורון מלך. ומבלעדיך אין לנו מוחל וסולח אלא אתה דכתיב ואל אלהינו כי ירבה לסלוח. 
סולחן א', וסולח ב', הסלחן ג', כנגד נושא עון ופשע וחטאה. כי אתה סלחן י"ט תיבות, כנגד י"ט פעמים סליחה בחומש, חוץ מן לא יאבה ה' סלוח לו. וי"ט לשון אב נקרא הקב"ה, לכך אומרים סלח לנו "אבינו" שהאב מוחל לבנו מה שחוטא. הלא מעתה קראתי לי אבי א', אבי תקראי ב', הייתי לישראל לאב ג', כי אתה אבינו ד', אתה ה' אבינו ה', ועתה ה' אבינו אתה ו', ואם אב אני איה ז', אב אחד לכלנו ח', אבי יתומים ט', יקראני אבי אתה י', אהיה לו לאב י"א, אהיה לו לאב י"ב, אהיה לו לאב י"ג, אהיה לו לאב י"ד, הלא הוא אביך ט"ו, בן יכבד אב י"ו, כרחם אב י"ז, [עמוד תשב] כאשר ישא איש י"ח, כי כאשר ייסר איש את בנו י"ט. לכך י"ט תיבות בכי אתה סלחן. 
אלהי עד שלא נוצרתי איני כדאי קודם שנוצרתי לא הייתי כדאי לראות העולם אשר עשית, בימי ילוד אשה הנברא מלבנונית קרי. ועכשו שנוצרתי שכך עלתה במחשבתך לברוא אותי, כאלו לא נוצרתי אני חשוב. שהרי עפר אני בחיי קל וחומר במיתתי וישוב העפר אל הארץ כשהיה. הרי אני לפניך ככלי מלא בושה וכלמה כך אני מלא עבירות. יר"מ ה' אלהי ואלהי אבותי י"ר מלפני כסא כבודך שתגזור עלי, שלא אחטא כעון המטנף טהורים. ומה שחטאתי לפניך כי אין איש בארץ אשר יעשה טוב ולא יחטא. מרוק ברחמיך הרבים תעביר ראשון ראשון, ואל תמרוק במסוכת הברית על ידי יסורין. יהיו לרצון אמרי פי שאמרתי לפני כסא כבודך, והגיון לבי מה שרחש לבי דבר טוב יהי לרצון לפני כסא כבודך. ה' צורי וגואלי אתה. 
יהיו לרצון י' תיבות, ומתחיל בי' ומסיים בי', כי התפלה נקראת בי' לשונות. בתפלה זו אד"ם תיבות, כי אדם נקרא על שם האדמה אפר דם מרה, על כן יחשוב האדם כי הוא נוצר מאדמה ויעבוד לבוראו אשר בראו לכבודו, ברוך הוא בפי ברואיו, ובפי יריאיו והישרים בלבותם. 
למוסף זוכרנו, מי כמוך, ובכן, ובכן, ואז, אתה בחרתנו, מפני חטאינו וגו'. למנחה כמו ליוצר. 

פירושי סידור התפילה לרוקח [קלח] נעילה - אתה נותן יד 
=================================================== 
[קלח] נעילה - אתה נותן יד 
לנעילה בערב יתפלל כמו ליוצר, זוכרינו עד עושה השלום וידוי עד אתה יודע, ויאמר: אתה נותן יד לפושעים וימינך פשוטה לקבל שבים הפושעים לעשות רצון לבם ויראוך ולא יתבונן, ואם ישובו ידך פשוטה לקבלם. וימינך פשוטה לקבל שבים, וידי אדם מתחת כנפיהם וידו כתי', זה ידו של הקב"ה, שהיא פשוטה לקבל שבים, זהו מי כמוך מורה שישובו בני אדם. וכתיב טוב וישר ה' על כן יורה חטאים בדרך, שמורה דרך לחטאים שיעשו תשובה. ותלמדנו להתודות לפניך על כל חובתינו מנהגו של בשר ודם אם נתפס לפני השופט אם מודה יתלו אותו, אבל הקב"ה אינו כך, הנני נשפט אותך על אמרך לא חטאתי, אלא מודה ועוזב ירוחם. למען תקבלנו [עמוד תשג] בתשובה שלמה לפניך, כשנשוב לפניך בתשובה שלימה ולא נחטא יותר כמו עד עתה. והתשובה היא לפניך כאישים וכניחוחים ככל דבר העולה על האש לריח ניחוח, דכתיב זבחי אלהים רוח נשברה. זבדי בן לוי ור' יוסי בן פטרס ורבנן, חד אמר מנין לזה שעושה תשובה שהקב"ה מעלה עליו כאלו עולה לירושלם ובונה מזבח ומקריב עליו כל הקרבנות, מן הדין קרא לב נשבר ונדכא אלהים לא תבזה, מה כתיב אחריו הטיבה ברצונך את ציון, אז תחפוץ זבחי צדק עולה וכליל וכו', בפסיקתא. 
בעבור דבריך ודברי פיך למען אמרת אין קץ לאישי חובותינו ואין מספר לניחוחי אשמותינו כי אין קץ וחובות ואשמות שאנו חייבים להביא על חטאתינו ועל אשמותינו, על כן תקבלנו בתשובה. כי אתה מקבל שוחד היא התשובה, כדאמר' בשוחר טוב מלפניך משפטי יצא, א"ר לוי א"ל הקב"ה חנם עשיתי לך סנהדרין לך ורא' לפס', א"ל דוד רבונו של עולם, כתבת בתורתך ושוחד לא תקח והן מתייראין ליקח שוחד ולדון אותי, אבל אתה נוטל מלפניך משפטי יצא. ומנין שהקב"ה נוטל שוחד שנאמר שוחד מחיק רשע יקח, ומהו השוחד שהק' נוטל מן הרשעים בעולם הזה, תשובה ותפלה, לכך אמר דוד מלפניך משפטי יצא. אמר הק' לישראל בני עד ששערי תשובה פתוחין עשו תשובה, שאני נוטל שוחד בעולם הזה, אבל משאני יושב בדין לעולם הבא איני נוטל שוחד, שנ' לא ישא פני כל כופר, לפיכך אמר דוד תודיעני אורח חיים, אלו עשרת ימי תשובה שבין ראש השנה ליום הכפורים. 
ואתה יודע שאחריתנו רמה לבנה שאוכלת הבשר, והיא בפרק ראשון של הגודל ויש לה רגלים הרבה וחדים הן כמו מחט, וגם רמה דקה שאוכלת מוח בראש וחוט השדרה, ורמה ארוכה שאוכלת מוח שבעצם. ותולעה היא אדומה ואוכלת הגידים ושותה דם וליחלוחית המה, ויש רמה שהיא אוכלת בני מעים. כשעולה על לבך כל זה אתה מרחם על עני ילוד אשה. ולפיכך הרביתה סליחותינו דכתיב והוא רחום יכפר עון, מה כתיב אחריו ויזכור כי בשר המה רוח הולך ולא ישוב, וכתיב ואל אלהינו כי ירבה לסלוח. מה אנו בעולם, אך בצלם יתהלך איש. מה חיינו של הבל, היום כאן ומחר בקבר. ומה ימינו, כי כל ימינו עלי ארץ ימינו כצל עובר, למנות ימינו כן הודע. ומה שנותינו, מעט ורעים חולי ומכאובות, ימי שנותינו בהם שבעים שנה. ומה חסדנו אינו כלום, כי אין איש אשר יעשה טוב ולא יחטא. ומה צדקנו בעולם כי מעט הוא כי חסידי צדק אנחנו. ומה כוחינו ומה שיש בנו. 
[עמוד תשד] הלא כל הגבורים כאין לפניך מה הועילה לשמשון גבורתו ולאבנר וליואב וכיוצא בהם לסוף נהרגו, על כן אל יתהלל הגבור בגבורתו. ואנשי השם כלא היו אנשים ששמם הולך בכל העולם, עשירי עולם קריאי מועד אנשי שם והיו כלא היו, על כן אל יתהלל חכם בעושרו, מה הרויחו אחאב וקורח וכיוצא בהם. וחכמים כבלי מדע חכמים הם בעיניך למ' אין מדע בהם. ונבונים כבלי השכל כמו אין תבונה שכל חכמה, על כן אל יתהלל חכם בחכמתו, כי מה הרויח משה בחכמתו בשעת מיתתו. כי כל מעשיהם של בני אדם תוהו דבר ריקנית, עולם שקר ושוא, והבל הוא העולם הזה. וימי חייהם הבל לפניך כי אין לו השקט כל עוד נשמתו בו, שכן כתיב ומותר האדם מן הבהמה אין, בזמן שמגיע קיצו של אדם למות, כשם שנמלכין על הבהמה לשוחטה כך נמלכין על האדם למות, נמצא אין יתרון לאדם במותו מן הבהמה, כמות זה כן מות זה. 
כי הכל הבל זה ימות בנפש מדה בבהמה, בהמה שמתה יש לה מנוח, אבל אדם שמת אע"פ שמעבירין עליו טכסיסין ומת מעמידים אותו לדין ומראי' לו כל מעשיו ודנין אותו עליהם. ולא עוד אלא שאומרים לאדם מפני מה מתו בניך בחייך, בהמה נבלתה מטמאה, האדם הוא טמא ואינו מטמא אחרים, ומטמאה טומאת ערב ואינה מטמאה באהל, אבל נבלת האדם הוא טמא ומטמא אחרים וטמא טומאת ז' ומטמאה באהל, על כן היו הצדיקים מואסים בעולם הזה שכולו הבל. 

פירושי סידור התפילה לרוקח [קלט] אתה הבדלת 
========================================= 
[קלט] אתה הבדלת 
אתה הבדלת א(י)נוש מראש אומר מאברהם, כמו שנאמר כבכורה בתאינה בראשיתה ראיתי אבותיכם, וגם זה נאמר על אברהם כל אדם חזו בו אנוש יביט מרחוק שעשו לו גדולה, כמו ואתה תחזה מכל העם, אנוש יביט מרחוק. מרחוק בגמ' ז"ה אברה"ם אבינ"ו הי"ה. ואיזו גדולה עשו לאברהם, דכתיב אל עמק שוה הוא עמק המלך, מלמד שהושוו כל המלכים בדעתם ואמרו נשיא אלהים אתה בתוכנו. ואתה הבדלת מבית אביו לך לך וממולדתך ומבית אביך, ויהי כאשר התעו אותי אלהים מבית אבי. אנוש שעלה במחשבתך מראש, אלה תולדות השמים והארץ בהברא"ם באברה"ם, וכתי' אתה עשית את השמים (ו)שמי השמים וכל צבאם הארץ וכל אשר עליה(ם) הימים וכל אשר בהם, מה כתיב אחריו אשר בחרת באברם, בצלם אלהים עשה [עמוד תשה] את האדם, כלומר בעצתו ברא, ואדם דומה לאברהם דכתיב האדם הגדול בענקים הוא, והכירוהו לעמוד לפניך אתה היית יודע שהיה בו כח לעמוד בנסיונות, ולמה נסיתיו, כדי להגיד לבני אדם שבאו אחריו שלא יאמרו מה פעל לפניך אברהם, זהו מי יאמר לך מה תפעל הואיל והכרתו לעמוד לפניך, אשר התהלכו אבותי לפניו, התהלך לפני והיה תמים, א"כ מי יאמר לך מה תפעל עמו. ומי שמוסיף ואם יצדק מה יתן לך, טועה הוא. 
מה שאומרים אתה הבדלת, לזכור זכות אברהם שנימול ביום הכפורים, ונכרתו לו י"ג בריתות. לכך באתה הבדלת עד מה תפעל י"ג תיבות, לזכור י"ג מידות ה' ה' אל רחום, ולזכור התורה י"ג מידות נדרשת, ונתנו לוחות אחרונות ביום הכפורים, ועקידה נסיון עשירי, יזכור בעשור לחדש. 
ותתן לנו ה' אלהינו באהבה את יום הכפורים הזה למחילה ולסליחה ולכפרה על כל עוונותינו. למען נחדל מעושק ידינו ונשוב אליך כי יום הכפורים מכפר על השבים, מודה ועוזב ואינו שב לקיאו, וחדל מעושק גזל אשר עשה ושב מחטאתו. ונשוב לעשות חוקי רצונך בלבב שלם שנעשה חוקים ומצות בלב שלם ובנפש חפצה. 
ואתה ברחמיך הרבים רחם עלינו כי לא תחפוץ בהשחתת עולם אינך חפץ באיבוד העולם רק שישובו מחטאתם. כדבר שנאמר דרשו ה' בהמצאו דרשו ה' בעשרת ימי תשובה, כי אז הוא מצוי ליחיד ולרבים. קראוהו בתפלתכם ובסליחותיכם בהיותו קרוב אצליכם ברחמים, זהו שובה ישראל עד ה' אלהיך עד שהוא כמדת ה' רחמים, כן יהי אלהיך דיין שלך. דרשו ה' ב"ה מצאו, יום ב' וה' מצאו אותו, לכך מתענין יום ב' וה'. 
דרשו ו' תיבות, כנגד ו' ימים מתענין לכל הפחות בין ראש השנה ליום הכפורים כשיבא יום ב', לכך בהפטר' קרא בגרון אל תחשוך ו' יום, ואותי יום יום [ידרושון] ב', (ידרושון) כיום צומכם ג', ולא תצומו ביום ד', יום ענות ה', יום רצון ו'. וב' ענויין בהפטרה כנגד שמתענין יום ב' ויום ה'. כי ענינו נפשנו יום ענות שאז ב"ד של מעלה ומטה יושבין בדין. ו' פעמים אמר שלמה בדברי הימים שבתו. ו' ענויין בתורה גבי יום הכפורים. לכך אל תתחר ו': בעושי עולה א', מרעים ב', מזמות ג', רשע ד', מקוללים ה', ואויבי ה' ו'. וכן מבורכין א', קווי ה' ב', חסידיו ג', תמימים ד', ענוים ה', צדיקים ו'. וכן ו' ותשועת א', מעוזם ב', ויעזרם ג', ויפלטם ד', יפלטם ה', ויושיעם ו'. 
ונאמר יעזוב רשע דרכו הרעה שלא יחטא. ואיש שמלא און יחשוב [עמוד תשו] מחשבותיו הרעים, וישוב אל ה' בתשובה שלימה, וירחמהו ברחמיו. ואל אלהינו כי ירבה לסלוח כל שעה שמרבה לסלוח לבני האדם. 
יעזוב רשע ט"ו תיבות, כי תשובה מגעת עד כסא הכבוד, ז' רקיעים וביניהם ו' אוירים, ואויר מן הארץ עד לרקיע הרי י"ד, ומערבות למעלה הרי ט"ו, זהו שובה ישראל עד ה' אלהיך מגעת התשובה. וכן ט"ו תיבות בהשיבנו אלהינו וט"ו בזכרנו לחיים, וט"ו בחטאתי אודיעך, וט"ו בועוד בה עשיריה, וט"ו שמוע שמעתי אפרים מתנודד. 
ואתה אלוה סליחות חנון ורחום ארך אפים אתה הוא הסולח לעמך בניך כי עמך הסליחה, ואתה החנון אתה תשמע כי נתנו קולנו, ואתה הוא המרחם כשנצעק לך תשמע אלינו כי רחום אתה, אתה הוא המאריך אף לצדיק ואף לרשע. ורב חסד מטה כלפי חסד, אם כף המשקולת בהכרע למעלה, ואתה חוטף חטא אחד ומניח תחת פורפירון שלך כשהולך השטן לבקש עונות, דכתיב כסית כל חטאתם סלה. בפסיקתא. וגם אתה מכביד הצדק למטה ונושא העון למעלה, ותיעשה כשכחן לשכח העונות ותשליכן במצולות ים. ומרבה להטיב שתיטיב מאד מאד לבני האדם. שהרי אדם שמוליך דורון לחבירו הולך מלא וחוזר ריקם, אבל השב לפניך בא בדברים לפניך ריקם וחוזר מלא טוב, דכתיב וקח טוב. ועוד אתה מחליף ותקח הרעות ותתן לו טובות. 
במדרש הרנינו במדרש שובו בנים ובפסיקתא משל לאדם שיש לו מעות רעות הולך אצל חנוני ומחליפם ונותן לו טובות, כך אמר הקב"ה לפני מעשיך הרעים ותעזוב אותם ואני אתן לך טוב, זש"ה צרור עון אפרים צפונה חטאתו, צרור ענן, הרי נמשל הענן לצרור הכסף, הה"ד קחו עמכם דברים ושובו אל ה' ואמרו אליו כל תשא עון וקח טוב, תאמרו לב"ה תשא העון, משיב הק' וקח טוב. 
ורוצה אתה בתשובת רשעים ואין אתה חפץ במיתתם שהרי תראה... האדם אם ישוב עד דיכדוכי נפש דכתי' תשב אנוש עד דכא, שידו של הקב"ה פרושה תחת כנפי החיות ואומרת מתי יעשו ישראל תשובה, שמדת הדין מתגברת ועומדת לפני הקב"ה ואומרת לפני הקב"ה רבונו של עולם, כתבת בתורתך לא תשבעו בשמי לשקר, וישראל משכימין ממטותיהן ויוצאים לשוקים ונשבעים בשמך לשקר, ומחמדין את נשי רעיהם, ומספרין לשון הרע על רעיהם, שמא יש לפניך משוא פנים בדבר זה, [והקב"ה ית' משיב] ישראל משכימין בכל יום והולכין לבית כנסיות ולבתי מדרשות, ואף עמי הארץ הולכין [עמוד תשז] לבתי כנסיות ותינוקות לבית רבן, ומלין את בשרם ומלאין מצות, ולא עוד אלא שבראתי להם תשובה שהיא שקולה כתורה, ואת אומרת יש לפני משוא פנים בדבר זה. ר' נהוראי אומר מפני מה ניתנה קורת רוח י' ימים מר"ה עד יום כפורים, כנגד י' נסיונות שנתנסה אברהם אבינו ונמצא שלם בכלם, וכנגד י' דברות שקבלו ישראל בסיני, שאם יקחו דברים בלב ארפא משובתם, ואקבלם בתשובה שלימה, כדבר שנאמר החפוץ אחפוץ במות הרשע נאם ה' אלהים הלא בשובו מדרכיו וחיה, וכי חפץ אני מיתת הרשע הלא בשובו מדרכיו אשר חטא אני חפץ, שיחיה ולא ימות. ועל כן אני מזהיר אתכם שתשובו אלי. מות הרשע יש הפסוק ביחזקאל ולא במות הרשע. 
החפוץ אחפוץ י"א תיבות, כנגד י"א עבירות: פשעו בי א', לא ידע ב', לא התבונן ג', גוי חוטא ד', כבד עון ה', מרעים ו', בנים משחיתים ז', עזבו את ה' ח', ניאצו את קדוש ישראל ט', נזורו אחור י', עוד תוסיפו סרה י"א. וכן י"א עבירות במזמור בבוא אליו נתן הנביא כאשר בא אל בת שבע: מחה פשעי א', כבסני מעוני ב', ומחטאתי טהרני ג', כי פשעי ד', וחטאתי ה', חטאתי ו', והרע ז', בעון ח', ובחטא ט', מחטאי י', עוונתי י"א. וכן י"א במזמור בבוא דואג האדומי מה תתהלל ברעה הגבור א', הוות תחשוב לשונך ב', כתער מלוטש ג', עושה רמיה ד', אהבת רע ה', שקר מדבר ו', דברי בלע ז', לשון מרמה ח', לא ישים אלוהים מעוזו ט', ברוב עשרו י', יעוז בהוותו י"א. לכך סמך מזמור דואג למזמור בת שבע, שדואג התיר אשתו של דוד והרגיל על דוד על כן נצטרע, דכתיב גם אל יתצך, דכתי' לצמיתות ותרגמינ' לחלוטין, ואמרי מצורע מוחלט, שהרי דוד שקבל רכילות נצטרע ג' חדשים ובעבור חטא בת שבע. לכך במזמור בת שבע תחטאני באזוב ואטהר תכבסני ומשלג אלבין, וכתי' הסתר פניך מחטאי וכל עונותי מחה, שהנגעים באים על הרכילות, לכך רכי"ל בסוף התיבות הסתר פניך מחטאי וכל, רק עבור שקבל לשון הרע נצטרע, כ"ש דואג שדברו. על כן יסיר האדם י"א רעות שמנינו וידבק בי"א מדות, ואלו הן: הולך תמים ופועל צדק וכו', וידבק במדות בי"א אזהרות אלו: לא אשית לנגד עיני דבר בליעל א', עשה סטים שנאתי ב', (לא ידבק בי) לבב עיקש ג', רע לא אדע ד', מלשני ה', גבה עינים ו', ורחב לבב ז', דובר שקרים ח', רשעי ארץ א', פועלי און י', לא ידבק בי י"א. ובאחרי מות י"א דברים, לכך בקש דוד י"א דברים שנאמרו. 

פירושי סידור התפילה לרוקח [קמ] אל מלך יושב על כסא רחמים 
======================================================= 
[עמוד תשח] [קמ] אל מלך יושב על כסא רחמים 
אל מלך יושב על כסא רחמים כסא' כבוד' מרום' מראשון נברא קודם העולם הזה, והיה עומד על ז' נהרי אש, זהו הכין שבעה בריאות עד לא שמים. ויעדו בין חשכת מים לחשרת מים, וסימן לדבר ירושלם כסא ה'. והוא על ימים יסדה על ז' ימים. וכן באדם ב' עינים ב' אזנים ב' נחירים ופה הרי ז', והמוח עליהם והנשמה, לכך סמך לכסא כבוד מקום מקדשינו. וכן כסא כבוד מרום אד"ם סופן, להודיעך כשהכבוד כמראה אדם, כשהוא עם ישראל בחבה אז פני יעקב נאים כהוד זיו פאר, אבל כשאין עושין רצונו השליך משמים ארץ תפארת ישראל ולא זכר הדום רגליו ביום אפו, זהו אל תנבל כסא כבודך, לכך כתיב ה' בהיכל קדשו ה' בשמים כסאו עיניו יחזו עפעפיו יבחנו בני אדם, וכתיב ה' בשמים הכין כסאו ומלכותו בכל משלה. ובפסוק ראשון אין "הכין", לומר כשהיה ה' בהיכל קדשו ולא הוכן הכסא רק בשמים, שכת' ושכנתי בתוכם, אבל לאחר שחרב אשובה אל מקומי הראשון אז בשמים הכין כסאו. והוא נחלק לשנים כעוקץ האגוז, העליון הנקרא "משפט", על שם ואל זה אביט אל עני ונכה רוח ושח עינים יושע, סימן לדבר ירושלם נמוך מעין שנים, והתפילין באדם אינן בגובה השיפוע. ואין כסא כי אם אחד, לכך יסד ר' אלעזר הקליר חרז ראשון כסא (והאחר) והאחר אחד בקרובות ראש השנה, לומר כסא אחד הוא. ומה שכת' די כורסוון אחד לדין ואחד לצדק, אחד הוא ונחלק. ואין לגלות כי אם לצנוע בדור היאך עומד, אך בראש האדם כשיקשור תפלין בראשו מראים ומדברים ברמז סוד ה' ליריאיו, והכסא וירושלים וראש האדם שוין. 
כסא כ' הוא כסא ש' ירוש'לם א' א'דם, כרובים פני אדם יעקב הקטן, והנה מראה כבוד ויפול ארצה וישתחו, ילך נא אדני בקרבנו וסלחת לעוונו, עין ה' אל יריאיו. 
אל מלך האל הגדול אשר מלכותו בכל משלה. יושב תמיד, על כסא רחמים, מתנהג בחסידות בפרישות, כמו כי חסיד אני נאם ה' לא אטור לעולם, אע"פ שמחרפין לפניו שותק, ברגז רחם יזכור, הרי מתנהג בפרישות. דבר עם בני אדם ואינו נוטר, חסידים שומעין חרפתם ושותקים אע"פ שפניו יחוורו, החסידה מתרגמינ' חווריתא. 
מוחל עוונות עמו מעביר ראשון ראשון מלפניו אם ישובו בלב שלם. ומרבה מחילה לחטאים שאם חטא אדם אפי' בפרהסיא ישוב בינו [עמוד תשט] לבין קונו ויתכפר לו. שובה ישראל עד ה' אלהיך, עד ה' אלהיך בדבר ומחזיק לו טובה וקח טוב. שאלו לחכמה חוטא מהו עונשו, אמ' להן הנפש החוטאת היא תמות, חטאים תרדף רעה. שאלו לנבואה חוטא מהו עונשו, אמ' להן הנפש החוטאת היא תמות. שאלו לתורה חוטא מהו עונשו, אמ' להן יביא אשם יתכפר לו. שאלו להקב"ה חוטא מהו עונשו, אמ' להן יעשה תשובה ויתכפר לו, זהו הן אל ישגיב בכחו מי כמוהו מורה בפסיקתא. נמצא, החכמה שלמה אמ' לחוטא תבא רעה, הנבואה יחזקאל אמ' חוטא ימות, התורה משה אמ' יחסר ממונו, אבל הקב"ה ית' שמו אמ' קחו עמכם דברים ושובו, איני חפץ חיסור ממונך ומגופך, כי לא צוה להתענות. בכל יום שמתענין להכניע הלב, כי כשאדם אוכל ודשן ופנה אל אלהים אחרים וישמן ויבעט, הרי בדברים מודה ועוזב ירוחם, זהו מרבה למחילה לחטאים. 
וסליחה לפושעים שידו פשוטה לקבל תשובה, זה נחשב לו לצדקה,.... הרי מה שעשה נחשב לצדקה. ולא עוד אלא מושיב בעלי תשובה בעין לא ראתה אלהים זולתך. 
עושה צדקות עם בשר ורוח לא כרעתם תגמול עושה צדקה עם אדם, כדכתיב ויזכור כי בשר המה רוח הולך ולא ישוב. ואינו משלם כרעתו, כי עם ה' החסד והרבה עמו פדות. 
בפסיקתא א"ר אלעזר בנוהג שבעולם אדם מבזה את חבירו [ברבים] ולאחר זמן מבקש לרצות לו, והוא אומר לו אתה מבזה אותי ברבים ומתרצה לי ביני לבינך, לך והבא אותן האנשים שבזיתה אותי בפניהם ואני מתרצה לך. אבל הקב"ה אינו כן, אלא עומד אדם מחרף ומגדף בשוק, והקב"ה אומר לו עשה תשובה ביני לבינך ואני מקבלך. ולא עוד אלא מבקש מבשר ודם מטו שיחזור בתשובה, נמצא שאינו גומל כרעתם, ואין לך צדקה גדולה מזו שמטהר הרשעים, לכך נקרא מבטח כל קצוי ארץ וים רחוקים, מה ים לעולם פתוח ואדם יכול לטבול בו, כך שערי תשובה לעולם פתוחים, ולכך נקרא מקוה ישראל ה'. ר' אלעזר אומר ורב חסד מאזנים מעויינות עוונות מכן וזכיות מכאן, והקב"ה חוטף שטר אחד משל עוונות וזכיות מכריעות, ומניח העון תחת פורפיהן שלו, אלמלי כתי' אי איפשר לאומרו, נשאת עון עמך כסית כל חטאתם סלה. ר' הונא בשם ר' אבא אמ' כביכול אין שכחה לפניו ובשביל ישראל נעשה שכחן, מה טעם, דכתיב מי אל כמוך נושא עון ועובר על פשע, וכתיב נשאת עון עמך. 
[עמוד תשי] אל הורית לנו לומר שלש עשרה דכתיב ויעבור ה' על פניו, ואמרו בפרקי דר' אליעזר אמרו לו תלמידיו לר' אליעזר רבינו אמור לנו היאך נעשה תשובה ונחיה, מיד פתח יענך ה' ביום צרה, ז"ש ברוח הקדש [על ידי] שלמה בן דוד מלך ישראל דודי שלח ידו מן החור ומעי המו עלי. כנגד מי אמר שלמה המקרא הזה, כנגד כנסת ישראל אמרו. אמ' לפניו רבונו של עולם, אלמלא רחמיך הרבים שאתה מרחם עלי וידך פרושה תחת כנפי החיות ומקבל אותי בתשובה שלימה, אין לי כח לעמוד לפני מדת הדין, לפי שמתגברת ואומרת לפני הקב"ה, רבונו של עולם, כתבת בעצמך האל הגדול הגבור והנורא. הגדול שגדולתך על כל מעשה בראשית, הגבור שמתגבר להפרע מעוברי רצונך, והנורא שהכל יראים מדינך שהוא אמת. ואתה נושא לה פנים וכי לא יהיה חילול השם בדבר זה. אמר לה אל תהרהרי אחר כנסת ישראל, שכל מעשה בראשית לא נברא אלא בזכותם, שנאמר אם לא בריתי יומם ולילה חוקות שמים וארץ לא שמתי, ואין ברית אלא מילה שישראל עסוקים בה, שנא' והיתה בריתי בבשרכם. ולא עוד אלא קבלו תורתי בסיני בלב שלם, ועוסקים בתורה ונוטלים שכר ומלמדין את בניהם תורה, ואת אומרת יש לפני חלול השם בדבר זה. אמרה לפניו רבונו של עולם, כל דרכיך משפט, לכך נאמר דודי שלח ידו מן החור. יענך ה' ביום צרה, היה דוד יודע שבית המקדש עתיד ליחרב, וקרבנות בטלים, והיה מצטער על ישראל, ואומר בשעה שהצרות באות על ישראל יעמדו לפני יחד באגודה אחת, ויאמרו לפני סדר סליחה ואני עונה אותם. ומה גילה לו, א"ר יוחנן ויעבור ה' על פניו, מלמד שירד הקב"ה מערפל שלו כש"ץ שמתעטף בטליתו ועובר לפני התיבה וגילה לו סדרי סליחה, ואמר ליה אם ראית ת"ח שיש בידו להוציא את ישראל מידי חובתן אל תזוח דעתך עליו, יסתכל בי שלא היה לי שותף במעשה בראשית וגליתי סדר סליחה למשה, ממני ילמדו כל באי עולם, וכל מי שיש בידו להוציא את ישראל מידי חובתן אני נותן לו שכר טוב, ובשעה שמתקבצין ישראל לפניו אגודה אחת, ואומ' לפני סליחה ה' ה' אל רחום אני עונה אותם, שנאמ' ה' הושיעה המלך יעננו ביום קראינו. 
זכור לנו היום ברית שלש עשרה כמו שהודעת לענו מקדם תזכור לנו היום ברית י"ג שהודעת למשה כבר מתחלה, שכתו' בו והאיש משה ענו מאד, וכתיב יודיע דרכיו למשה, וכתי' הנה אנכי כורת ברית. ואמר [עמוד תשיא] בפ"ק במסכ' ראש השנה אמר רב יהודה ברית כרותה לי"ג מידות שאין חוזרות ריקם, שנא' וירד ה' בענן, שירד מערפל. 
סוד ה' ליריאיו עשה אזנך כאפרכסת לשמוע דברי אלהים חיים, ותעמוד יוצר על מכונו והשתחוה לו. הנה נא הואלתי להאריך מעט כי ליסר מוסר אני צריך, והמבין יבין וידום ויוסיף לקח, כי זה כל האדם לידע עיקר להודות לו כי הוא אחד, על כן צוה דוד לבניו שלמה דע אלהי אביך ועבדהו, והשם יתן שלא יבינו זה אך הישרים בלבותם, ואני אכתוב מעט ואין למסור הכל בכתב, כי אם פה אל פה בראשי דברים. 
וירד ה' בענן איפשר הנה הנשמה שאינה גוף לא יאמר עליה יורדת או עולה, ואף כי אלהי הרוחות לכל בשר, רק הכתוב דבר בעבור כבוד השם, לפי שכל מעשה התחתיים הם תלויים בכח הגבוהים, ומהשמים יתכנו כל העלילות, על כן נקרא כבוד ה' היושבי בשמים, רוכב שמים בעזרך, וכדרך לשון בני אדם דבר הכתוב וירד ה'. 
הנה כל דבר יש לו גוף וצורה והם שנים והרוח היא שלישיה, והוא השם אחד בלי גוף בנשמה השרויה במוח ובלב, והאדם הוא הנברא מאיש ואשה, כי הזכר יולד מזרע דם האשה. אם תזרע האשה ואיש אחריה, אז יקפיץ הזרע לצד ימין האשה ותלד זכר, על כן תלד תאות האיש אחר(ה) האשה כי מזרעה יצא, ומה שהזריעה האשה תחלה מרוב תאותה למשגל האיש, הזריעה תחלה והזרע לצד ימין האשה על כן תלד זכר. ואם זכר הזריע תחלה מרוב תאותו על האשה, על כן יהיה נקבה לפי שמתאוה לנקבה. ועוד אשתו תזריע לאחר מכן והזרע לצד שמאל האשה על כן תלד נקבה, לפי שרבוי כח היורה כחץ הזכר והוא הזריע ראשון. תאותה של נקבה מרובה משל הזכר, כי היא תולדתה תחלה מזכר. אף כחה מועט מן הזכר, כי הנקבה מזריעה באחרונה בחלישות מן האיש, ואם יהיה זכר כחו מרובה מנקבה, כי האיש מזריע לאחר מכן בכחו היורה כחץ, ורודף אחר המשגל כי מזרע הנקבה נוצר תחלה. וגם ראשו בין ברכיו כנגד ערותו. ולפי שמזרע קרי הטומאה יוצא, יהיה לו גוף וצורה ורוח, אך באדם נפוחה הנשמה על כן חכמתו גדולה, אבל האחד ית' אין לו גוף וצורה ואין לדמותו בשום בריה, שכך אמר בישעיה ואל מי תדמיוני ואשוה. 
והנה נראה כבוד לנביאים במחזה שדי, שאין די לעובדו, לפעמים בשם אלהים ולפעמים באל שדי, כמו לאבות אני ה' אשר הוצאתיך מאור כשדים, ה' אלהי השמים, אנכי ה' אלהי אברהם אביך, ה' אלהי אבותיכם, אלהי אברהם, כי השם נראה בשם וגם פעמים רבות באל שדי. על כן לא נודע זה [עמוד תשיב] השם דעת... עד שבא משה והוא הודיע לעולם, לפי שכתוב ושמי ה' לא נודעתי להם, אמר לכן אמור לבני ישראל אני ה', שגם פרעה [ידע] שיש אלהים רק לא ידע שם הנכבד, על כן אין שם הנכבד בבריאת מעשה בראשית ולא בספר קהלת. והשם נכבד בעבור שהוא באחד עומד בשמו. ובעבור...... יספר, על כן אמרו ה' אלהים. וכן ה' צבאות, כלומר ה' שיש לו צבאות שכת' ה' אלהי הצבאות, כמו והנבואה עודד הנביא והנבואה נבואת עודד הנביא. 
ולפי שידע משה סוד השם עושה פלא, על כן אמר יתרו עתה ידעתי כי גדול ה' מכל האלהים, וכתי' והיה ה' לי לאלהים, וכתי' כי מי בשחק יערוך לה', כי לא יאמר לה' אין כליך כמוך. והנה השם מראה אותו ומחדש גופות. ומה שכתוב וה' הולך לפניהם יומם על ידי מלאך, וישלח מלאך ויוציאנו ממצרים, כי חסרי מדע ריקי מוח יאמרו ה' ממש הוציאם, שימצאו כתו' אנכי ה' אלהיך אשר הוצאתיך, וישכחו שֶׁכל לבותם שכתו' בצד וה' הולך, ויסע מלאך האלהים ההולך לפני מחנה ישראל. ומה שכתוב וירד ה' על הר סיני, יבינו בני אדם וכי שייך בנכבד ירידה, הלא במדרגת הנשמה אין ירידה. 
בין תבין בלבך האדם וכזב נברא מטפה סרוחה ודם מעופש, וכולו מגואל ומטונף בחייו ואפי' בנקבי ראשו שם טינוף, שאין למעלה מראש בבן אדם, על דרך האמת ואך בצלם יתהלך איש, ואין יתרון לאדם מן הבהמה רק הנשמה, ולה אין נדנוד כל שכן הבורא כל. ואל יתגאה האדם אם יש לו עושר ונכסים וכבוד וגבורה וחכמה, כי יחלש ויגוע ויכלה. ואל יתגאה ילוד אשה, שיחשוב כי השיגה ידו בחכמתו למדרגה הגבוהה אם יגבה באומנתו, הנה העכביש יארג קורים עגולים וכי זה יכול לעשות בלא מחוגה, והדבורים יעשו בתים, אם ידבר צחות הלשון אין בו דעת, אם לא ישמע אחד דברו מה ירויח בדבור. על כן אין לו לעשות כי אם רצון בוראו אשר בראו, ואין לו להרהר ממנו פן תטרף דעתו, כי מה לאדם עני דרכו לחקור במה שסתום וחתום, אך יודה לו כי הוא אחד וביד הנביאים אדמה לפי צורך השעה, ברוך הוא וברוך כבודו אחד ואין לו שני. 
ומה שאמר וירד ה' על הר סיני מקרא דיבר מה שיכול האדם להבין, כי כבודו ירד והנה הוא. וירד ה' בענן בעב ענן, כבודו ענן הוא קדש ועב הענן הוא קדש קדשים, והנה ערפל אשר סביב כסאו. מלת "ערפל" מרובעת, וטעמה חשך רב ועב, ולפי שהשם ישת חשך סתרו כי לא יוכלו עיני אדם לראותו, הנה [עמוד תשיג] השמש והיא גוף לאו לראות ואף כי עושה השמש, על כן הוא בעב הענן מראה לנביאים. 
ויתיצב עמו שם במ... שלם נתיצב הכבוד עם משה שהיה נצב שם, כי כן צוה ונצבת לי שם. ויקרא בשם ה' מי קרא בשם, כבוד ה', כמו שכתו' וקראתי בשם ה' לפניך, השם קרא בשם. על כן יש לקרא בסליחות ויקרא בשם לבד, שאם יאמרו ויקרא לבד בשם ה' ביחד, יהיה משמע משה קרא בשם, וזה אינו שכתוב וקראתי בשם ה' לפניך. 
ויעבר ה' על פניו ויקרא הראה השם למשה כעין לבבו פנים הרבה, כי יש לפניו מראה פנים נאים יאר ה' פניו, פנים של אהבה ופניתי אליכם, פנים של זעם פני ה' בעושי רע, וכתיב בישעיה הנה שם ה' בא (מארץ) [מ]מרחק בוער אפו וכובד משאה שפתיו מלאו זעם ולשונו כאש אוכלת. פני ילכו פני זעם. אמר למשה בחר לך פנים שתחפץ ועבר על פניו של משה וקרא השם ה', זהו אני אעביר כל טובי על פניך. וכשראה פני החבה וימהר משה ויקוד ויאמר ה' ילך נא א"ד בקרבנו, זהו ויעבור כבוד ה' על פניו של משה, כך נדמה לו ויקרא הכבוד. 
ה' ה' אל רחום וחנון ה' לשון רחמן. ה' רחמן קודם שיחטא האדם ה' רחמן לאחר שיחטא האדם, לכך פסק בין ה' ה'. אל שהוא גבור, כמו אילי מואב, וכן כגבור אין בו. רחום מלא רחמים הוא, ומרחם לבני האדם כשיבואו להתפלל...... בשר ודם בצער שייך בו רחמנות, זהו ארחמך אבקש ממך רחמים, כי אתה מרחם הכל ורחמיו על כל מעשיו מפרנס כלם. וחנון כשצועקין בקול כי יצעק אלי ושמעתי, כי יחנן קולו, הוא רחום בנסתרות מבני אדם וחנון לשמוע צעקה. ומה שלא נאמר מרחם וחונן, לפי שהכבוד מלא רחמנות וחנינות, ושייך לומר כן, כאשר יאמר דוב שכול ששוכל לפי שהדוב מלא שכול, כן כי באש ה' נשפט שופט היה לו לומר, אך שמתדיין עם בני אדם יאמר כן. 
ארך אפים בעבור הראות קצף בנחירים, אמ' הכתוב וחרה אפי בך. ועל דרך משל הוא מי שיהיו נחיריו ארוכים לא יקצוף מהרה, והטעם ארך אפים. והפך זה קצר אפים יעשה איולת, וכתיב למען שמי אאריך אפי ותהלתי אחטם לך, כגבור שמאריך אפו בחוטמו. ואין כעס ושחוק לכבוד אך מראה כפי הצורך, שהרי כתיב וביד הנביאים אדמה, אני ה' לא שניתי, [עמוד תשיד] אפי בגמ' מלא"ך. ורב חסד כמו גדול חסד, כמו על כל רב ביתו שפי' גדול ביתו, וכן קרית מלך רב פי' מלך גדול. ורב חסד שיעשה טוב בלא חיוב. ואמת שיתקיים החסד. 
נוצר לחסד לאלפים מי שיעשה חסד יצור חסדו ולא ישכח לדורות רק לאוהביו. נושא עון נושא העון שמסיר מן החוטא כשישוב מעון זדונו. ופשע מה שמרד בפרהסיא. וחטאה מה ששגג, כמו אל השערה ולא יחט(י)א. ונקה את השבים. 
וסלחת לעוננו לפי שהיה שלוחם של ישראל הכניס עצמו עמהם, ואמר וסלחת לעוננו שעשינו בזדון. אבל פשעינו בשביל כבודם של ישראל לא אמר כן, אך וסלחת מה שעשינו ומה שנעשה לעוננו בזדון. ולחטאתינו שגגה. ונחלתנו תשימנו לנחלה לך, כמו והם עמך ונחלתך, וגם ונחלת את הארץ. 
ומן אל מלך עד מקדם מ"א תיבות, כנגד ביחזקאל מן ושב מחטאתו ועשה משפט וצדקה עד חיה יחיה ל"ב תיבות, ובשוב רשע מרשעתו ט' תיבות, הרי מ"א תיבות. ומן אל מלך עד בשם ה' נ"ב פעמים בחומש ענן ונ"ב פעמים שם שמי בחומש, לומר כל שם יש לו ענן כבוד בפני עצמו, וכן ומן והרשע אשר עשה ויעש משפט נ"ב תיבות. מן אל מלך עד ונקה ע"ה תיבות, וכן מן וירד ה' בענן עד הנה אנכי כורת ע"ה, ואין ברית בכלל. כי י"ג מדות אלו: ה' א', ה' ב', אל ג', רחום ד', וחנון ה', ארך אפים ו', ורב חסד ז', ואמת ח', נוצר חסד לאלפים ט', נושא עון י', ופשע י"א, וחטאה י"ב, ונקה י"ג. י"ג ברית שאינן חוזרות ריקם. כי זוכר י"ג מדות שהתורה נדרשת בהן, וי"ג אותיות שיש באבות, וי"ג לב וי"ג עבד בתמניא אפי, שיש לעבוד להקב"ה בלב שלם ואז ירחם עליו. לכך י"ג תיבות בוהוא רחום יכפר עון, וי"ג אור פנים להקב"ה לשכינה בקרייה, וי"ג אש במשנה תורה בואתחנן, וכן י"ג שנים חייב אדם במצות ומצטרף למנין עשרה, לכך י"ג יודי"ן זה אחר זה: י'ברכך ה' וי'שמרך י'אר ה' פני'ו אלי'ך וי'חנך י'שא ה' פני'ו אלי'ך וי'שם לך שלום. וי"ג שבטים הם ראובן שמעון לוי ויהודה יששכר זבולון גד ואשר דן ונפתלי אפרים ומנשה, ולי"ג חלקים תתחלק הארץ לעתיד לבא, ויתן לפניו רב טוב הצפון. 

פירושי סידור התפילה לרוקח [קמא] לחנוכה 
====================================== 
[עמוד תשטו] [קמא] לחנוכה 
(סודות התפילה) 
לחנוכה כשמגיע לברכת מודים עד מעולם קוינו לך אומרים על הניסים, ויש בו יוחנ"ן תיבות לפי שיוחנן כהן גדול יסד אותה. וי"א כהני"ם תיבות יש בו על שם הנס שנעשה על ידי כהנים. 
על הניסים ק"ל תיבות כמנין הכהני"ם, שעל ידי כהנים חשמונים היתה התשועה, וכן מן זאת חנוכת עד סוף הפרשה קי"ז תיבות ופסוק תן חלק לשבעה וגם לשמונה י"ג תיבות, וכתיב זאת חנוכת וסמיך ליה בהעלותך את הנירות. 
מברך על נר של חנוכה י"ד תיבות נגד זכור ימות עולם י"ד תיבות עם הקריאה. ושעשה ניסים י"ג תיבות נגד י"ג שני צער שבירך כשיצא. שהחיינו וקיימנו י"א תיבות נגד י"א פסוקים נשבע השם לאברהם לי' לי'. 
מתפלל עד מודים אנחנו לך עד מעולם קוינו לך, על הנסים למה קוינו לך, על הנסים שעשית נפלאות, ועל הפורקן נס הפדיה שפדיתנו, ועל הגבורות שהראית, ועל התשועות שעשית, ועל המלחמות שעשית לאבותינו בימים ההם שהיו בצרה, בזמן הזה. 
בימי מתתיה בן יוחנן כהן גדול חשמונאי ובניו כשעמד עליהם מלכות יון הרשעה על עמך ישראל להשכיחם מתורתך שלא ילמדו תורה, כי ה' גזירות שיש בהם כרת [גזרו], כדי להעבירם מחקי רצונך גזרו לעבוד ע"ז ולחקוק בקרן השור שאין להם חלק באלקי ישראל להזכיר חטא העגל, עמדו ישראל ומכרום א', גזרו לבעול נשותיהם נידות, זימן להם הקב"ה מקוואות מים בתוך בתיהם ב', גזרו להפר ברית מילה ג', גזרו [עמוד תשטז] לחלל שבתות ד', גזרו לבעול בתוליהם למלך ה'. וכן ה' שאין בהם כרת: גזרו לאכול חזיר א', שלא ידליקו המנורה ב', ולא יעשו סוכות ג', ולא יכתבו כתובה ד', ולא ילמדו תורה ה'. לכן תקנו ה' דברים: על הנסים א', ועל הפורקן ב', ועל הגבורות ג', התשועות ד', המלחמות ה'. וכן ה': עמדת להם א', רבת ב', דנתה ג', נקמת ד', מסרת גבורים ה'. וכן ה': גבורים א', רבים ב', טמאים ג', ורשעים ד', זדים ה'. וכן ה' ואחר כך באו בניך א', ופנו ב', וטהרו ג', והדליקו ד', וקבעו ה'. 
ואתה ברחמיך הרבים עמדת להם בעת צרתם ששברת קשתותם כדכתיב חרבם תבא בלבם וקשתותם תשברנה, א"ר שמעון בן יוחי אלו יוונים שעשו מלחמה עם חשמונאי, אמרו בת היתה לו למתתיה [בן] יוחנן כהן גדול שאין כיופיה בעולם ומקודשת היא לבנו של חשמונאי, בא אחד מן היוונים תפשה בבלוריתה והציע ספר תורה ובקש לבא עליה בפני ארוסה, והיו ישראל מצפים להרי מזרח אולי יבא להם גייס של פרסיים, אמר לו חשמונאי למתתיה כהן גדול ולא כת' ארור הגבר אשר יבטח באדם, וכת' ברוך הגבר אשר יבטח בה', אמר לו יפה אתה אומר, אני וג' בניי ואתה וז' בניך הרי י"ב כנגד י"ב שבטים, מובטח אני בהקב"ה שיעשה לנו נס. מיד תפש אלעזר הסייף וחתך את ראשו של היווני והרג מגבוריהם חללים עד מאד, לכך יסד הפייט בזולת בשנים עשר עדני רב ריבם ה', עדני בחורי, כמו היתה לי עדנה, הרי לפי שבטחו בה' עמד להם בעת צרתם. 
רבת את ריבם שהריב בעבורם, דנת את דינם משפט' וריבם. נקמת את נקמתם נקמת בני ישראל. מסרת גבורים יוונים ביד חלשים הם חשמונים. רבים היו היוונים ביד מעטים נפלו, כדכתיב קשת גבורים חתים ונכשלים אזרו חיל, א"ר יצחק בר נחמני אלו פ' אלף גייסות שבאו עם [עמוד תשיז] גסקלגס הרשע, פתח גסקלגס ואמר שוטים יש בכם י"ב איש שיעשו מלחמה עם חיל שאין לו שיעור, אם תאמרו אלקיכם יביא מבול עלינו, כבר נשבע בשמו הגדול שלא יביא מבול לעולם, ואם גבריאל יעמוד בנו וישרוף אותנו כדרך ששרף את מחנה סנחריב, הרי אנו סכין עצמינו בדם חזיר ובשכבת זרע של סוסים ואין מלאכי השרת נוגעין בנו, באותה שעה נשאו ישראל עיניהם כלפי למעלה בתפילה לפני הקב"ה, ואמרו גלוי וידוע לפניך שלא עשינו דבר זה אלא לשמך הגדול שלא יתבזה בגוים, וכל מלחמה ומלחמה נתחכמו לך, ואם אין אתה עושה לנו נסים [עכשיו] יאמרו שוב אין [לו] עיצה אחרת, וכת' גדול העיצה ורב העליליה, אמר הקב"ה חייכם שמחשבותיי גדולות ממחשבותיכם, באותה שעה תפס הקב"ה ע' שרי האומות ורצע אותם במרצע של אש, ואמר להם כל אחד מכם [יתפוס] אומתו בידו, אם נמלט אחד מהם נפשכם תחת נפשו, כל אחד ואחד מן היונים כשהיה יורה החץ להכות אחד מישראל בא מלאכו ונועצו בלבו, והיו בית חשמונאי רואים נסים הללו ואומרים ה' ילחם לנו. וכל מלך שנהרג מהם מן היונים באים מלאכי השרת ומבזבזין את ממונם ומטילין לתוך בתיהם של ישראל, שאין יכולין ליטול השלל מפני חלליהם, זהו רבת את ריבם. 
מסרת גבורים ביד חלשים ורבים ביד מעטים הם היוונים, וגם חבורת אליפורני שקיבץ ק"כ אלף איש גבורי מלחמה וכ"ב אלף בעלי חיצים, וגמלים נשאו מזונות עד אין מספר, ולכד כל המדינות גדולות וגבוהות, כיון ששמעו ישראל שבא עליהם פחדו כלם, ועלה אליקים הכהן וצוה לסגור כל מעברות אליפורני שלא יבא עליהם, וכן עשו. ויקומו ויצעקו אל ה' בעמידה, והכניעו נפשם בצום ובבכי הם ונשיהם ובניהם, ולבשו הכהנים שקים וגם מזבח ה' הלבישו שק, ונפלו הנערים על פניהם בצום לפני היכל ה', ויצעקו כולם אל ה' בלב אחד. כששמע אליפורני חרה אפו עליהם ובא עליהם בבתול, והיו בבתול זקנים עזיהו בן מיכיהו ושמעון וכרמי וגדיאל, וכל העם מיד נפלו על פניהם [והשתחוו] לה' בבכי גדול, וצוה אליפורני לרדת בבתול ק"כ אלף עושה מלחמה וכ"ב אלף בעלי חצים, מלבד העוזרים אותם מכל המדינות ומן המקומות אשר כבשו, וכלם מכוונים מלחמה כנגד ישראל, ובאו בעמק ההר ולקחו המעיין מישראל וכל המעינות פסקו עבדי אליפורני, מיד נפלו כל ישראל על פניהם לפני ה', מיד נאספו ישראל על עוזיהו ואמרו לו ישפט ה' עליך שלא [עמוד תשיח] רצית להשלים עמו, אמר נמתין ה' ימים אם יבא לנו עוזר מוטב ואם לאו נמסור עצמינו, כיון ששמעה אשה חכמה [ביותר] ששמה חנה והיא אלמנה בת מררי בן עדוא בן יוסף בן עוזיהו בן אליהו בן ימיני בן גבעון בן רפיה בן אחיטוב בן מלכיה בן עצם בן נתנאל בן שמעון בן בני ראובן, ושם אביה מנשה שמת בימי קציר חטים, והיתה יפיפיה מאד ביותר וכול', עד מצאו המלך בלא ראש וסדין פרוס עליו, מיד רדפו ישראל את אויביהם והרגו מהם תילי תילים. 
וטמאים הם היוונים ביד טהורים הם ישראל. ורשעים ביד צדיקים שנפלו הרשעים ביד שעשו תשובה. וזדים ביד עוסקי תורתך חשמונים. ולך עשית שם גדול וקדוש בעולמך שהצלתם והראית כי אתה ישועתם. ולעמך ישראל עשית תשועה גדולה שהצלתם, ופורקן כהיום הזה שאנו מזכירים הנס. 
ואחר כך באו בניך לדביר ביתך ופנו את היכלך מטמאות, וטהרו את מקדשך מטומאת ע"ז וחזיר, והדליקו נרות בחצרות קדשך שמצאו סמך בתורה זאת חנוכת המזבח בהעלותך את הנרות, לומר בחנוכה צריך להדליק. וסמך קרבן י"ב נשיאים לחנוכת (המזבח) [המשכן] לבהעלותך את הנרות, לומר י"ב בית חשמונאים יעשו חנוכה בנרות. 
חנוכה חנו כ"ה, כי חנו בכ"ה בכסליו והדליקו נרות. [ו]הנה מדליקין בחנוכה ל"ו נרות, כנגד ל"ו שעות ששמשה האורה יום ו' וליל ז' ויום ז', שהרי אין כתי' [כאן] ויהי ערב ויהי בקר יום השביעי. וכן רמז בתגין וירא אלקים את האור כי טוב, ט' של טוב ד' תגים, ד' פעמים ט' הם ל"ו, רמז לאור נרות ל"ו יהיו. 
וקבעו ח' ימי חנוכה אלו לפי שטמאו יונים כל השמנים שבהיכל, ומצאו החשמונים פך אחד שחתום בחדר בחותמו של כהן גדול שלא נגעו בו היוונים ולא טמאוהו בהיסטם, ולא היה בו להדליק אלא בלילה אחד, ונעשה נס והדליקו ממנו ח' לילות כדאמרינן בבמה מדליקין. 
[עמוד תשיט] וקבעו שמונת ימי חנוכה אלו להודות ולהלל לשמך הגדול שגומרין בו את ההלל. כשם שעשית להם נס וגבורות בימים ההם ובזמן הזה כן עשה עמנו ה' אלקינו פלא כי נפלאות עשה, ונסים בעת הזאת שאנו בצרה. ועל כולם יתברך שמך וכולי'. 
בתפלה זו הכהני"ם תיבות, לפי שעל ידי כהנים חשמונים היתה התשועה. מן זאת חנוכת המזבח עד סוף הפרשה קי"ז תיבות, ופסוק תן חלק לשבעה וגם לשמנה וגו' י"ג תיבות, הרי ק"ל תיבות כמנין הכהני"ם. ויש לנו לומר "ונודה לשמך הגדול סלה", וגם "אחר כך" יש לחשב כב' תיבות, אבל קבלתי כהני"ם תיבות בו, ואין לומר ונודה לשמך הגדול סלה. 
ועל הנר מברך ברוך אתה ה' אלקינו מ"ה אשר קדשנו במצותיו וצונו להדליק נר של חנוכה. והיכן צוינו, מן זכור ימות עולם בינו שנות דור ודור שאל אביך ויגדך, בפסוק זכור ימות עולם י"ג תיבות והקריאה הרי י"ד, וכן י"ד תיבות בברכה זו, שעשה נסים, ולילה ראשונה מוסיף שהחיינו. 

פירושי סידור התפילה לרוקח [קמב] לפורים 
====================================== 
[קמב] לפורים 
(סודות התפילה) 
על הניסים פ"ד תיבות, אותיות בני המן ועשרת "ואת" פ"ד אותיות, ממוכן ה' אותיות הרי פ"ה. ואני אלעזר הקטן אומר פ"ד אותיות נגד ואת פרשנדתא עד ויזתא. בבני המן נ"ד אותיות כמנין מד"י, נ"ד המן במגילה. 
[עמוד תשכ] לפורים פ"ה תיבות על הניסים בפורים נגד פ"ד אותיות מן ואת פרשנדתא עד ויזתא, ונתלה המן עמהם הרי פ"ה, ועל יד דואג האדומי נהרגו פ"ה כהנים, לכך אנו משבחין פ"ה תיבות שהראנו הקב"ה נקמה בבניו שיצאו מזרע האדומי. 
על מקרא מגילה י"ג תיבות, וכן בשאל אביך. בברכה שלאחריה ל"ז תיבות, וכן מן ארוממך ה' כי דליתני עד בקר רינה כמו כן ל"ז תיבות. 
על הנסים ועל הפורקן וכו' עד בימי מרדכי ואסתר בשושן הבירה שהיו יושבים שם, שעמד עליהם המן הרשע ביקש להשמיד להרג ולאבד ג' גזירות, כנגד ג' גזירות שנגזרו על זקנו אגג: לך והכית א', והחרמת ב', והמתה ג'. את כל היהודים וגם הנלוים עליהם. מנער ועד זקן כמו שנעשה לזקנו והמתה מאיש ועד אשה מעולל ועד יונק, כן רצה להרג מנער ועד זקן. טף הם הקטנים, ונשים ביום אחד להרוג את כולם. בי"ג לחדש שנים עשר הוא חדש אדר שמזלו דגים, אמר בחדש זה אבלע אתם כדגים הנאחזים בפח. ושללם לבוז שיהרגו כולם ולא יחשבו על השלל. 
א"ר שמעון י"ח אלף ות"ק הלכו למשתה של אחשורוש ואכלו ושתו ונשתכרו ונתקלקלו בזנות, בא שטן והשטין אמר רבונו של עולם, עד מתי תדבק באומה זו שמפרישין ממך ואין חוזרין בתשובה נאבדה אתם מן העולם, והקב"ה השוה לאבדם שנ' אשביתה מאנוש זכרם, אמר לשטן הבא לי מגלה. מיד יצאה התורה בבגדי אלמנות[ה] ובכתה, ולקול בכייתה צעקו מלאכי השרת, וחמה ולבנה וכוכבים ומזלות חגרו שקים, מיד ירד אליהו בבהלה אצל צדיקי עולם ואבות, ואמר, כל העולם בוכים על ישראל שנמסרו לטבח ואתם דוממים, אמר משה לאליהו כלום יש צדיק באותו הדור, אמר לו יש אחד ושמו מרדכי, אמר לו לך והודיעו, אמר לו אליהו כבר כתבו האגרות על צאנך ומבקשים לחתמה, אמר משה לאליהו לך וראה אם בטיט חתומה רחמינו נשמעים, אם בדם היא חתומה מה שהיה היה, מיד בא אליהו ואמר למרדכי שנ' ומרדכי ידע את, מיד קרע מרדכי את בגדיו, ואמר, רבונו של עולם נשבעת לאבות להרבות זרעם ועכשיו נחשבנו כצאן לטבחה, זכור לאברהם ליצחק ולישראל עבדיך, מה עשה הלך [עמוד תשכא] וקבץ כל התינוקות וענה אותם מלחם וממים, והושיבם על האפר והיו צועקין ובוכין ומרדכי יושב בראש התינוקות, בא המן ופקד אותם ומצא כ"ב אלף, והשליך בצוארם שלשלאות של ברזל והפקיד עליהם שומרים, אמר הללו אני שוחט ואחר כך אתלה את מרדכי. וכיון שעברו ד' שעות בלילה נשמע בכייתן למעלה במרום ותפלתן של אבות, אמר הקב"ה קול גדיים וכבשים אני שומע, אמר משה אבי יתומים ודיין אלמנות לא גדיים וכבשים הם, אלא קטני בני עמך הם, שיושבין ג' ימים וג' לילות בתענית בשלשלאות ולמחר נשחטין כצאן, מיד נתגלגלו רחמיו וקרע האגרות ושבר החותמות והיפר עצת המן, והשיב גמולו בראשו ותלו אתו ובניו, והצמיח גאולה למרדכי ואסתר. 
ואתה ברחמיך הרבים שנתגלגלו רחמיך, הפרת עצתו שיעץ עם אחשורוש, וקלקלת את מחשבתו הרעה אשר חשב על היהודים, והשבות לו גמולו [בראשו] שרצה לעשות למרדכי, ותלו אתו בפסח, ואת בניו לשנה אחרת באדר, על העץ אשר הכין לו. 
הפרת את עצתו א', וקלקלת ב', והשבות ג', ותלו ד', כנגד ד' ליהודים היתה אורה א', ושמחה ב', וששון ג', ויקר ד'. 
הפרת את עצתו, וכן התחיל אשר הניא עצת גוים ויפר מחשבות ערומים, לפי שנדרש עליו פסוק מפר מחשבות ערומים, לכך המ"ן בסוף אלו ג' פסוק: ועצת נפתלים במהרה, ימששו בצהרים, ומיד חזק אביון. כשם שעשית להם נס וכו'. 
בתפילה זו פ"ט תיבות, כאותיות י' בני המן וי' "ואת" הרי פ"ד, ממוכ"ן ה' הרי פ"ט, ואני קבלתי פ"ד תיבות, כנגד אותית מן ואת פרשנדתא עד ואת ויזתא, בבני המן נ"ד אותיות כמנין מד"י, וכן נ"ד פעמים המן יש במגילה, וכן נ"ד תיבות במזמור המים הזידונים, וכן ג' אזי, שהם בגימ' נ"ד, הרי בבני המן נ"ד אותיות, וי' "ואת" ל' אותיות, הם פ"ד, לכך תיקנו פ"ד תיבות בתפלה זו. 
כשקורין המגלה אומרים על מקרא מגלה, וי"ג תיבות באותה ברכה, וכן בפסוק שאל אביך ויגדך י"ג תיבות, נסים, שהחיינו. 
לאחרי קריאת מגילה אומר: 
בא"י אלקינו מ"ה האל הרב את ריבנו שרב בעבורנו. והדן את דינינו מהמן, והנוקם את נקמתינו שהראה לנו נקמה באויבינו, והמשלם [עמוד תשכב] גמול לכל אויבי נפשנו ששילם לכל אויבי נפשינו, שנהרגו ביום ששיברו להרגנו. והנפרע לנו מכל צרינו פרוע להם בסאסאה. בא"י האל הנפרע לעמו ישראל מכל צריהם שפורע להם ברשעם. האל המושיע ישראל נושע בה' תשועת עולמים. 
בברכה זו ל"ו תיבות והקריאה הרי ל"ז, וכן מן ארוממך ה' כי דליתני עד ולבקר רנה. 
הרב את ריבינו א', והדן ב', והנוקם ג', והמשלם ד', והנפרע ה', כנגד ה' מיני אבל ליהודים, ואילו הן: צום א', ובכי ב', ומספד ג', שק ד', ואפר ה'. והקב"ה רב ודן ונקם ושילם ופרע על זה, ולבסוף יצא בה' לבוש מלכות, ואילו הן: תכלת א', וחור ב', ועטרת ג', בוץ ד', וארגמן ה'. וכן ה' פעמים פורים במגלה, כנגדן ה' זמנים מגילה נקראת: בעשרה, באחד עשר, בשנים עשר, בשלשה עשר, בארבעה עשר, בחמשה עשר, לא פחות ולא יותר, זהו לקיים את ימי הפורים האלה בזמניהם, בזמניהם הם אותיות בזמנים ה', לכך תקנו ה' דברים בברכה זו. 

פירושי סידור התפילה לרוקח [קמג] ברכות המילה 
=========================================== 
[קמג] ברכות המילה 
בא"י אמ"ה אשר קדשנו במצותיו וצונו על המילה שכת' המל ימול יליד ביתך, וכת' ונמלתם את בשר ערלתכם, וכת' לדורותיכם, י"ב תיבות בברכה זו כנגד י"ב תיבות בפסוק ואתה את בריתי תשמור, וכן י"ב ברית כת' במילה לבד מבריתי הפר, ואין מלים אלא בני י"ב שבטים. 
והאב מברך [בא"י אמ"ה] אשר קדשנו במצותיו וצונו להכניסו בבריתו של [עמוד תשכג] אברהם אבינו, שהכנסתיו לברית. ט"ו תיבות בברכה זו והקריאה הרי י"ו, כנגד והקימותי את בריתי י"ו תיבות. וחזן מברך בורא פרי הגפן, לפי שהיין תדיר קודמת לכל הברכות. 
בא"י אלקינו מלך העולם אשר קדש ידיד מבטן שקידש יצחק שנקרא ידיד, קח נא את בנך את יחידך אשר אהבת את יצחק. מבטן, טרם יצרו בבטן הודיעו וקדשו דכתיב ואת בריתי אקים את יצחק אשר תלד לך שרה, הרי מבטן הוקדש לשמו. 
חוק בשארו שם המילה נקראת חוק דכתיב ויעמידה ליעקב לחוק המילה בשאר בשרו שם, ולמה יצחק ראש לנימולים לשמונה, לפי שנאמר ערל לב וערל בשר לא יקרב אל שולחני לשרת, כהן שמתו אחיו מחמת מיתה או משוך בערלה, והיאך אדם הראשון יקריב קרבנות לכך נברא מהול. ואם תאמר והלא בני נח מקריבין, שכן מצינו באיוב וג' רעיו ז' פרים וז' אילים כנגד שבעה שבעה זכר ונקבה הכתובים בפרשת נח, אבל אדם הראשון נברא ממקום המזבח, והקריב על המזבח בהר המוריה ככהן גדול. ושנה קודם שנולד [עמוד תשכד] יצחק צוהו על המילה, לפי שיצחק עולה, וגלוי לפני הקב"ה [שעתיד] לצוותו ולהעלותו על גבי אותו המזבח, לכך ציוהו על המילה הקב"ה קודם שלא תהא יולדת מן אברהם בעודנו ערל שערלה מאוסה היא, מפני שעתיד להעלותו על גבי המזבח, לכך ציוהו קודם שתתעבר ממנו. ונח נולד מהול דכתיב ביה תמים, זהו כי ניחמתי(ם) כי עשיתים ונח (אלא) מצא חן בעיני ה' שנולד מהול, וכשראה למך זה אמר זה נולד מהול כאדם, [זה] ינחמינו ממעשינו. ושם בנו נולד מהול דכתיב ביה מלך שלם, לכך הקריב שם תחתיו על המזבח שהקריב אדם, ומניין שהקריב קרבנות שנ' והוא כהן לאל עליון, ולא מצינו שהקריב אלא כשיצא מן התיבה וירח ה' את ריח הניחח, לכך אמר נח וישכן באהלי שם, [ברוך ה' אלהי שם לשכון שמו שם]. ויעקב נולד מהול דכתיב ביה ויעקב איש תם, אמר יעקב שם הוא הקטן באחיו ושימש לפי שנולד מהול, וברכו וישכן באהלי שם, לכך אקנה הבכורה לשמש בכהונה, ואל ישמש עשו שמושך ערלה וערל אסור לעבוד. ורבקה אמרה אדם הראשון נולד מהול ונתברך ואתה נולדת מהול, לבוש י' בגדי אדם הראשון וקבל הברכה. ולפי שיצחק היה קרבן וכתי' מיום השמיני והלאה ירצה, לכך מבן שמנת ימים ימול, זהו חק בשארו שם. 
וצאצאיו חתם באות ברית קדש צאצאיו הם בניו ובני בניו, חתם באות ברית קדש שכת' והיתה לאות ברית, זהו אות קודש שסביב העטרה (כך) [עמוד תשכה] כמו י' גדולה הבשר מעוטר, וי' התחלת השם, ולמה חתם המילה באותו מקום באבר, לחשוב מורא שמים שלא יחטא באבר, שהרי י' בבשר העטרה לכך י' באיש. ומה שיש ה' באשה שהיא כנגד העולם הזה שנברא בה', כך האשה מעמדת העולם בפריה ורביה, ועוד ה' עומדת כמו ד' ונקודה למטה, לומר ד' איברים יש לה באותו מקום יותר מן האיש, והנקודה שיש בה' שאין נוגע כנגד הוולד שיוצא בדרך דלתי האשה שכת' ויפתח את רחמה, הרי י"ה בין איש לאשה, לכך מגיד לאדם מה שיחו שיחה יתירה שדבר עם אשתו. 
ועוד למה ציוה לאברהם למול, לפי שהיה אברהם ראוי להיות בשמים כמלאכי השרת, ולמעלה אין תאוה [בהם], לכך כת' בהם "לב" וסעדו לבכם, אמר הקב"ה לאברהם אמול אותך [ואז תהיה שלם] ותהיה כמונו, שהרי מעולם לא ראה על אשה. ויצר הרע נקרא ערל כי ער"ל בגימ' יצ"ר, הפוך ער"ל ויהי לר"ע, ומלתם את ערלת לבבכם, ויצר הרע של תאוה תלוי בלב ובערוה ובעינים, לכך נאמר לא תתורו אחרי לבבכם ואחרי עיניכם ואחר כך אשר אתם זונים אחריהם, לא תתורו אחרי עיניכם ואחרי לבבכם מיבעי ליה, שהרי על ידי שהעינים רואים הלב מתאוה. אלא לפי שיצר הרע בפתח הלב שנא' לפתח חטאת רובץ, כחטה, ועל ידי הלב הגוף חוטא, שהוא מלך בגוף כמלך (העומד) [העובר] לפני העם, כך הלב אם לטוב ואם לרע מנהיג ומושך אחר עצתו כל הגוף, והלב אומר לעינים לראות האשה יפה, והלב בין י' אצבעות והמילה בין י' אצבעות, העטרה כמו הלב, ושניהם נקראו ערלים [עמוד תשכו] שזה תלוי בזה, להיות לך לאלקים במילה תלוי, לכך אמר עשיו הואיל והוא כופר בעליון ולמה זה לי זה אלי ואנוהו, למה לו מילה. ולמה זה לי ולמ"ה אותיות מהו"ל, לכך משך בערלה. ולפי שהערלה נקראת חרפה כדכתיב (ערלה) כי חרפה היא לנו, נקרא המילה אות ברית קדש. 
על כן בשכר זאת המילה אל חי חלקנו צורנו למה אמר אל חי, אלא לפי שכל הדבקים בו חיים דכתיב ואתם הדבקים בה' אלקיכם חיים כולכם [היום], שנדבקין לכסא נשואות עם כסא כאבן השואבת את הקש, לפי שיעקב הנולד מהול חקוק בכסא מושך מהולים צדיקים [אליו], וכתי' והיתה נפש אדוני צרורה בצרור החיים את ה' אלקיך, וחיים לעולם. לכך נולד יעקב מהול, וחי שלא נאמר בו וימת. וכתיב תמים תהיה עם ה' אלקיך כשתתהלך לפניו תמים במילה תהיה עם ה', לכך בתחלת אלו התיבות מיל"ה וסופן הוי"ה מי יעלה לנו השמימה. חלקנו חלקי ה' אמרה נפשי, וכתיב כי חלק ה' עמו. צורינו חוזק שלנו. 
ציוה להציל ידידות שארנו משחת בשכר מילה ציוה להציל אהבת נפשנו מבאר שחת גיהנם, לכך סוף אלו תיבות מיל"ה רפאים שם' בעמקי' שאול' קרואיה', וכת' גם את בדם בריתך שלחתי אסיריך מבור, לכך התחילה התורה בראשי"ת אותיות ברי"ת א"ש, כי כל הנימול נצול מאש של גיהנם ומלהט היום הבא, דכתיב לא תירא לביתה משלג כי כל ביתה לבוש [עמוד תשכז] שנים, משלג גיהנם, כמו מלכים בה תשלג בצלמון, וכת' ביחזקאל המה את ערלים ישכבו ואת יורדי בור, ערלים ולא נימולים, לבוש שני אין כת' כאן אלא שנים, קרי בית שנים כלומר מילה ופריעה, להציל מאש ושלג. ועוד כת' לבוש שנים, על שם אם יהיו חטאיכם כשנים כשלג ילבינו, לא תירא לביתה משלג, לפי שהיא ציננה את עצמה, שהדם מחמם את הגוף כי כשמקיז דם הגוף מתקרר, גם הנדה מתקררת שנ' ממקור דמיה, ממקר כת' כלומר קור, כמו מים קרים, וכתי' גם את בדם בריתך שלחתי אסיריך מבור מים אין בו, ומי שנימול יקום לתחיית המיתים, שנ' בדמיך חיי בדמיך חיי. גם את בדם בריתך, כלומר אפילו לא היתה בך אלא זו תנצל מגיהנם. גם את, למה בלשון נקבה לפי שהוא קטן וחלש. ג"ם א"ת בא"ת ב"ש ירא"ת, ביראת שמים ובדם מילה. גם את בדם בריתך, [דם, זה מילת הילד]. גם, לרבות אבי הילד, את, לרבות אם הילד, בריתך בעלי הברית, הרי הילד והאב והאם והאיש והאשה בעלי הברית, הרי ה' נצולים בזכות דם מילה, לכך ה' מילות כת' בפרשת מילה בשעת מעשה: וימל את בשר ערלתם א', בהמלו ב', בהמלו ג', נימול ד', נמלו ה', לכך הוסיף ה' על שמו של אברהם. ואם יאמרו בני ישמעאל אף אנו נמולים ונצולים מדין גהנם, ישראל ישיבו להם הרי כבר כתוב ואת בריתי אקים את יצחק שנמול לח', ועשו משך ערלתו ולא נקרא זרע אבות, וישראל נקראו זרעם [דכתיב] רק באבותיך חשק ה' וגו' ובזרעם אחריהם. 
ומילה אחר זר"ע ימים משקלט הזרע עד שנימול, זר"ע יעבדנו יספר לה', אשה יולדת או לרע"א או לרע"ב או לרע"ג ימים. פעמים נקלט הזרע לג' ימים או לב' ימים או ליום אחד, ופעמים שמקשה לא פחות הריו"ן ימים תלד כנגד הריו"ן תיבות מן ויבן ה' אלקים את הצלע עד בנים, כלומ' בעצב תלדי בנים, לפי שהאדם נברא כנגד העולם, ונקרא "עולם קטן", [עמוד תשכח] כי כל אשר יש בעולם יש באדם כאשר פירשתי בנשמת כל חי, והעולם נברא בהריו"ן תיבות במזמור עוטה אור כשלמה, ותוצא הארץ בעולם, ובאדם נעשה אדם כצלמינו נתייעץ בתורה לעשות אדם. בצלמינו כדמותינו בצלם מלאכים וכדמותם, צלם הוא פרצוף פנים, דמות הוא דמיון המעשים, מה למעלה עוסקין בתורה אף אדם יעסוק בתורה, ומה למעלה משבחין את הקב"ה אף האדם עם זו יצרתי לי תהילתי יספרו, לכך כתי' הן האדם היה כאחד ממנו, ובתורה נתייעץ לברוא אדם בדמותה, לכך סמוך מילה אל והוא יושב פתח האהל כחם היום, לומר שהמילה מצלת משחת. 
למען בריתו אשר שם בבשרנו לפי שצריך לומר מעין חתימה סמוך לחתימה אומר למען בריתו. בא"י כורת הברית ביום ההוא כרת ה' את אברם ברית לאמר, לישראל ברית עולם. 
בברכה זו מ"א תיבות, א' לקליטת הזרע ומ' ליצירת הוולד, וכן מן ויאמר אלקים אל אברהם ואתה את בריתי עד והיה לאות ברית ביני וביניכם ל"ד תיבות, אני אל שדי התהלך לפני והיה תמים ז' תיבות, הרי מ"א תיבות. 
אלקינו ואלקי אבותינו קיים את הילד הזה לאביו ולאמו שיחיה ויקרא שמו בישראל פלוני בן פלוני למה אין קוראין לנער שם כי אם ביום המילה, לפי שלא נקרא אברם אברהם כי אם בשעת מילתו, וכת' ויקרא את שמם אדם ביום הבראם, מה לי אם ביום הבראם קראם, אלא קודם שנבראת חוה לא היה אדם שלם וכשנבראת חוה קראו אדם. ועוד אד"ם בגימ' תר"ה כי מ' סתומה ת"ר, וכשנצטוה ז' מצות הרי תרי"ב, ונולד מהול הרי תרי"ג, לכך נאמר ביום הבראם הברא"ם אותיות [עמוד תשכט] אברה"ם שנברא מהול כאברהם שמל, לכך נקרא אדם כמו אדמה כלומר אדמה לאברהם, והכניסם לגן עדן כאברהם זקן ושבע מטוב שבגן עדן, מה אברהם מהול אף אדם נולד מהול, והכניסהו בגן עדן להודיע שהמולין ולומדי תורה ושומרי תורה יכנסו לגן עדן כמו אדם לעבדה ולשמרה, ויקרא את שמם אדם ביום הבראם שנולד מהול, וקראו שם כאברהם שנקרא כן בשעת מילתו, כן קוראים לילד שם בשעה שנימול. 
ישמח האב ביוצא חלציו ואמר באברהם מחלציך יצאו, לפי שהזרע יוצא ממנו, ובשרה כת' ממנה יהיו ולא יצאו שאין הזרע יוצא לחוץ אך נכנס בה, לכך אומרים לאב ביוצא חלציו. ותגל אמו בפרי בטנה בפרי שגדל בבטנה, כאמור ישמח אביך ותגל יולדתך גבי אב נאמר שמחה שמראה שמחתו לכל, וגבי אם גילה שבלב גילתה. 
ונאמר ואעבור עליך ואראך במצרים, דכתיב ופסחתי על הפתח. ואראך מתבוססת בדמייך מתגוללת בדם, כמו בוססו [את נחלתם] לשון דריכה ומגולל, שהיו מלים את בניהם לעשות פסחיהם. ואומר לך בדמייך חיי שלא תמותי. בדמיך חיי תתרפאי, כמו וישבו תחתם במחנה עד חיותם. ג' בדמייך בפסוק זה, כנגד שראה דם פסח שהיו עוסקין, ודם מילה, ודם עקידה דכתיב וראיתי את הדם. [ועוד] בדמיך חיי בדמיך חיי בגימ' יצח"ק, בדמיך חיי בדמייך חיי כנגד יהודה וישראל, לכך ב' פעמים לאב המון גוים, ה"ה מ"ה ו"ו נו"ן למה יש להם זוג שהם מעידים על איברים, המו"ן איברים באדם מצד אחד המו"ן איברים מצד אחר, ה"ה מ"ה ו"ו נו"ן בגימ' יצח"ק, המו"ן גוי"ם שנה היה משנולד אברהם שכתו' בו התהלך לפני והיה תמים עד שנולד יעקב שכתוב בו איש תם. 
ונאמר זכר לעולם בריתו כן הפסוק בתילים, אבל בדברי הימים [עמוד תשל] כתוב זכרו לעולם בריתו, לפי שאמר משה כי ה' שומר הברית והחסד לאוהביו ולשומרי מצותיו לאלף דור, הוא זכר ואתם זכרו. ועוד מתחילת ברייתו של עולם ראה את הארץ והנה תהו הרשעים, בכל הארץ משפטיו, דור המבול עתידין ליבראות ולמה אברא העולם, אמ' אברא עולם בעבור התורה, אם לא בריתי יומם ולילה חקות שמים וארץ לא שמתי, ובעבור תלמידי חכמים. זכר לעולם' בריתו' דבר' צוה' סופי תיבות מור"ה, זכר משה מורה תורה לישראל, שכת' בראשית ברא אלהים, וכתי' וירא ראשית לו. ובזכות אברהם למען אשר יצוה את בניו ואת ביתו אחריו ושמרו דרך ה' לעשות צדקה ומשפט, משפטי זכר לעולם בריתו דבר צוה, וכל העולם לא נברא אלא בעבור התורה והמילה, לפיכך זכרו לעולם בריתו. 
דבר צוה לאלף דור לאברהם אבינו, מלמד שתתק"פ דורות היה בורא קודם העולם, זהו שאמרו רבותינו ז"ל בבראשית רבא היה בורא עולמות ומחריבן, ונשארו כ' דורות מאדם ועד אברהם, שצפה הקב"ה את מתושלח ונח ושם ועבר, אבל מן תתק"פ אין גם אחד טוב לכך העבירם. באילו כ' דורות אלפים שנה, הרי לתתק"פ דור צ"ח אלף, הרי אחד למ"ט אחד אחד אחוז מן החמישים, לכך נקרא אדם הראשון איש תרומות, לכך שכן בתוך בני ישראל אחר מ"ט יובלות מבריאת עולם, וספירת העומר מ"ט, ואחר אלפים ומ"ט שנה נמול יצחק לח' ימים, ואותיות שבסוף כל הפרשה בגי' אלפים ומ"ט, זהו זכר לעולם בריתו. ומה שחתם במעשה בראשית, וחביבה המילה שבתיבה ראשונה רמז בראשי"ת ברי"ת א"ש, לומר בעבור ברית מילה ואש דת חקות שמים וארץ עומדים, זהו זכר לעולם בריתו, וברא העולם בזכות מילה. 
דבר זה צוה לאלף דור לאברהם, אשר כרת את אברהם ביום ההוא כרת ה' את אברם ברית לאמר. ושבועתו ליצחק והקימותי את השבועה אשר נשבעתי. ויעמידה השבועה, ליעקב לחק מגיד דבריו ליעקב חקיו, כי ביצחק יצא חוק, ממנו שומר חוק. לישראל ברית עולם לי"ב שבטים, דכתי' שבועות מטות אומר סלה. לעולם מקדים יעקב לישראל, כה תאמר לבית יעקב ותגיד לבני ישראל, אבל כשיש שנוי הוא [עמוד תשלא] טעם, כמו כי נבלה עשה בישראל לשכב את בת יעקב, כי נבלה עשה בישראל בבני יעקב. למה נקרא ישראל בבית אל, כי שם י"ב אבנים מראשותיו, אמ' אם יתאמו יהיו כולם ישרים, זהו בית אל. ימצאנו ושם ידבר עמנו, שרית עם אלקים, וזה מחלל שררותי כי [עשה] נבלה בישראל, [כמו] לזנות בית אביה, וכן כי חק לישראל הוא משפט לאלקי יעקב, למעלה בענין נאמר כי אקח מועד אני מישרים אשפט את אברהם, לרבות לשרה ולזרעה. ושבועתו ליצחק, ובתילים לישחק, כי היו בארץ עד שבא נבוכדנצר וסיבב [את] ירושלם אברה"ם ישח"ק יעק"ב שנה. ויעמידה ליעקב לחק שמלים, ולישראל ברית עולם. 
ונאמר וימל אברהם את יצחק בנו את יצחק לרבות שמל אחרים עמו. וימל אברהם, מיכן שהאב חייב למול את בנו. בן שמונת ימים בז' ימים וז' לילות קס"ח שעות וליל ח' י"ב שעות הרי ק"פ [שעות], וביום ח' משכימין למילה זריזין מקדימין, לכך חי ק"פ שנה, ויצחק שהיה ראש לנמולים לח' ימים. 
כאשר צוה אותו אלקים ולא לשאר צדיקים שבדורו. י' פעמים מילה בפרשה: ונמלתם א', המל ב', ימול ג', ימול ד', ימול ה', וימל ו', בהמולו ז', בהמולו ח', נמול ט', נמולו י', כנגדם מצות מילה לפני י' בני אדם, לכך בפרשת מילה י' פעמים אברהם, רמז למצות מילה בעשרה בני אדם. 
הודו לה' כי טוב שנתן לכם בן. ואין אומ' כי לעולם חסדו, לפי שיש צער לוולד, שהרי אין אומר שהשמחה במעונו בברכת המזון כדאמרינן בכתובות, על כן אין אומרים כי לעולם חסדו. 
[עמוד תשלב] פלוני זה הקטן גדול יהיה שיגדל בטוב, כשם שנכנס לברית כן יכנס לתורה ולחופה ולמעשים טובים והקהל אומר כשם שהכנסתו לברית כן תכניסהו לתורה ולחופה ולמעשים טובים. 
ומה שמסדרין ב' כסאות למילה אחד שיושב עליו בעל ברית ואחד פנוי מימין, לפי שאומר בפרקי דר' אליעזר בפרק (ל') [כ"ט] היו ישראל מלין עד שנחלקו לשתי ממלכות, ומלכות אפרים מנעה מהם ברית מילה, ועמד אליהו זכור לטוב וקנא קנאה גדולה דכתיב ויאמר קנא קנאתי, אמר לו לעולם אתה מקנא, קנאת בשיטים על גלוי עריות [שנאמר] פינחס בן אלעזר בן אהרן הכהן, וקנאת עתה, חייך שאין ישראל עושין ברית מילה עד שתראה בעיניך, מיכן התקינו חכמים להיות עושים מושב כבוד למלאך הברית שנקרא אליהו זכור לטוב מלאך הברית, שנ' ומלאך הברית אשר אתם חפצים הנה בא. 
ומה שמטמינין הערלה בחול, כמו כן באותו פרק ויעש לו יהושע חרבות צורים, קיבץ כל הערלות עד שעשה אותם כגבעה שנ' אל גבעת הערלות, והיו ישראל לוקחין את הערלה ואת הדם ומכסין אותו במדבר, וכשבא בלעם וראה את כל המדבר מלא מערלתן של ישראל, אמר מי יוכל לעמוד בזכות דם ברית מילה זאת שהיא מכסה בעפר, שנ' מי מנה עפר יעקב, מיכן התקינו חכמים שיהיו מכסין את הערלה ואת הדם בעפר הארץ שנ' והיה זרעך כעפר הארץ. 
ומה שעושין משתה ביום מילה באותו פרק כמו כן, וימל אברהם את יצחק בנו, מיכן אתה למד שכל מי שהוא מגיש את בנו למילה כאילו כהן גדול מקריב את מנחתו ונסכו על גבי המזבח, מיכן אמרו חכמים חייב אדם לעשות שמחה ומשתה באותו היום שזוכה למול את בנו, כאברהם שמל את בנו וימל אברהם את יצחק בנו. 
[עמוד תשלג] המל את הגרים אומר בא"י אלקינו מ"ה אשר קדשנו במצותיו וצונו למול את הגרים י"ג תיבות, כמנין י"ג ברית בפרשת מילה. המל את העבדים אומר למול את העבדים. 
ולאחר מילתם אומר בא"י אלקינו מ"ה אשר קדשנו במצותיו וצונו למול את הגרים. ולעבדים יאמר למול את העבדים כדכתיב יליד בית ומקנת כסף. ולהטיף מהם דם ברית בכריתות המילה. שאילמלא דם ברית לא נתקיימו שמים וארץ לכך נאמר בתחלת התורה בראשית ברא, בראשי"ת אותיות ברי"ת א"ש, לומר בזכות הברית ודת אש נבראו שמים וארץ, שנ' אם לא בריתי יומם ולילה חקות שמים וארץ לא שמתי, יומם ולילה זו מילה שהיא בחיקו של אדם יומם ולילה, יומם תמיד כל היום, חקות שמים וארץ שיש להם חק השמים ליתן מטר בעתו, והארץ זרע וקציר וקור וחום וקיץ וחורף לא שמתי. 
בא"י כורת הברית ביום ההוא כרת ה' את אברם ברית. מ' תיבות בברכה זאת לפי שנדבקים בתורה שניתנה למ' יום. 

פירושי סידור התפילה לרוקח [קמד] ברכת אירוסין 
============================================ 
[קמד] ברכת אירוסין 
(סודות התפילה) 
ברוך אתה ה' אמ"ה אקב"ו על העריות ל"ב תיבות נגד ל"ב אלהים בבראשית עד יום השישי, לומר כל מה שברא ברא לצורך אדם וחוה. 
אומ' בורא פרי הגפן לפי שכתוב ויברך אתם אלקים בכוס. בא"י אלקינו מ"ה אשר קדשנו במצותיו על העריות שאסר לנו כל העריות, ואסר לנו [את] הארוסות כלה בלא ברכה אסורה לבעלה כנדה [עמוד תשלד] שלא טבלה, וכת' ודבק באשתו, [משמע] ולא בארוסתו. והתיר לנו את הנשואות על ידי חופה כניסת חופה. וקדושין בכסף ובשטר ובביאה, דכתיב כי יקח איש אשה והדר ובעלה. קידושין על שם שאוסרה על כל העולם כהקדש, לכך עשה הקב"ה י"ג חופות לאדם הראשון, לכך י"ג גן בבראשית. 
בא"י מקדש עמו ישראל על ידי חופה וקדושין שאין לוקחין נשים ובועלין עד שיעשו חופה וקדושין. וקדושה שייך בפרוש מן הערוה, דכתיב לאחר פרשת עריות קדושים תהיו, וכתי' איש אלקים קדוש הוא, [הוא] ולא גיחזי, שכת' ויגש גחזי להדפה בהוד יפיה, הרי פרוש מן הערוה נקרא קדוש. 
[ברכת אירוסין נראה לי לפרש כך: אקב"ו על העריות כי בקדושין אלו נעשית ערוה כערוה שאר. ולהודיע כי משעת אירוסין נעשית ערוה לכל זולתו, דלא תימא עד שעת נשואין שאז הותרה לו אז נעשית ערוה ליאסר לכל זולתו, אבל בזמן שאכתי עומד' באיסור פנויה לו כדפ"ה בהלכה זו בפרק קמא דכתובות, לא רכיב עליה איסור ערוה, קמ"ל "על העריות", דמעת זו נעשית ערוה לזולתו. 
ואח"כ אומר ואסר לנו את הארוסות דלא תימ' הואיל ונעשית ערוה בקדושין אלו א"כ תותר לו לגמרי, קמ"ל ואסר לנו את הארוסות. והדר פריש עד אימתי, עד שעת נשואין, היינו אומרם והתיר לנו הנשואות ומפרש היינו חופה שאחר קדושין, היינו אומרם על ידי חופה בקדושין ברוך אתה ה' מקדש עמו פירוש כל זולתו והבעל עצמו, על ידי חופה מקדש הבעל שקודם החופה נאסר לו כהקדש, וכל זולתו נאסר עליה על ידי קדושין. ולפי זה הגירסא טובה בו"ו "ו"קדושין ולא בב' רפא, כי אח' חוזר על בעל דהיינו חופה, וא' על כל ישראל כל זולתו דהיינו קדושין, ו"עמו" כולל אותו וכל זולתו דרך כלל, כי לו ולהם נעשית כקדש בקדושין אלה...... 
[עמוד תשלה] עוד נ"ל וצונו על העריות כי בסבת שאסר עריות באה סבת קדושין, שיתחבר אדם לבת איש אחר שצריך לעשות בה קדושין שהם כמו קנין, כי הרוצה לקרב לו דבר של אדם אחר צריך לקנות בדמים, כל שכן למיקרב בבשר אדם זולתו, מה שלא היה צריך אם היה אפשר לו לידבק באחותו, כי היא והוא וכגוף אחד הוה דמי, ולא היה צריך קנין דהיינו קדושין, זהו פי' "וצונו על העריות" מלדבק בשאר בשר כי אם בנכרית, "ואסר לנו את הארוסות" פי' שאפילו הנכרית פי' בת זולתינו שאינה שאר, אסר בארוסין לבדם עד שיהיה חופה. ושמא תאמר חופה תועיל בלא קדושין דהיא עיקר, לכך אומ' וקדושין פי' ובלבד שקדמו קדושין לחופה. 
כך נראה לי הצעיר שבתאי לק"ד, בשנת הקס"ג ליצירה......]. 

פירושי סידור התפילה לרוקח [קמה] ברכת נשואין 
=========================================== 
[קמה] ברכת נשואין 
(סודות התפילה) 
שהכל ברא לכבודו ט' תיבות, נגד ח' תיבות בפסוק כל הנקרא בשמי והקריאה הרי ט', לפי שהציבור מתאספים שם לומר שהכל ברא לכבודו. 
יוצר האדם ח' תיבות, נגד ח' תיבות ויצר ה' אלהים (ויקרא שמם אדם) [עד היצירה], לכך מסיימין יוצר האדם. שוש תשיש י"ד תיבות נגד שמחו [את] ירושלים י"ג תי' והקריאה הרי י"ד. 
שמח תשמח ט"ו תיבות, נגד ויטע ה' גן ו' תיבות וט' גן בלא עדן בבראשית הרי ט"ו. אשר ברא ששון נ' תיבות נגד נ' שערי בינה וכולם נמסרו לאדם חוץ מאחד וזהו ותחסרהו מעט מאלהים, ונ' אותיות בשבטים. ובו' ה' קולות חתן ה' קולות לפני מתן תורה, ויזכה לשמוע ה' קולות ואשמע את קול כנפיהם כקול מים וגו'. 
בורא פרי הגפן לפי שכתי' ויברך אותם אלקים ויאמר להם אלקים פרו ורבו, מלמד שפשט [יד] ימינו וברכם על הכוס. 
שהכל ברא לכבודו לפי שכל הצבור מתאספין אומר' שהכל ברא לכבודו, כדכתיב כל הנקרא בשמי ולכבודי בראתיו (ו)יצרתיו אף עשיתיו, הרי ח' תיבות והקריאה הרי ט', לכך ט' תיבות בברכה זאת. 
יוצר האדם שכת' וייצר ה' אלקים את האדם עפר מן האדמה, הרי ח' [עמוד תשלו] תיבות עד היצירה, לכך ח' תיבות בברכה זו. יוצר לשון שמגבל, לשון יוצר חרס, כך גיבל עפר האדם. 
אשר יצר את האדם בצלמו הוא פרצוף כפני אדם שבכסא. בצלם דמות תבניתו מהלך בקומה זקופה, ופרצוף חשוב שיש לנו על הכל. והתקין לו ממנו [מעלינו]. בניין עדי עד האשה עשויה כבניין, צרה מלמעלה ורחבה מלמטה כאוצר לקבל הוולד, כמו שאמ' זאת הפעם עצם מעצמי. עדי עד עזר כנגדו, וכת' ויקרא [את] שמם אדם, לכך מסיימין [בא"י] יוצר האדם. 
שוש תשיש ותגל עקרה לפי שכת' אם לא אעלה את ירושלם על ראש שמחתי מזכיר מציון וירושלם. שוש לשון שמחה גדולה, ותגל בלב. את העקרה ציון שנעקרו בניה ממנה, כמו רני עקרה לא ילדה. בקבוץ בניה לתוכה בשמחה שקבצם מגליות ובאו לציון ברנה, מי ילד לי את אלה. בא"י משמח ציון בבניה כדכתי' רני ושמחי בת ציון. 
שמח תשמח רעים האהובים חתן וכלה שנתרועעו ונתחברו יחד, האהובים זה לזה. כשמחך יצירך יציר כפך הוא אדם. בגן עדן מקדם שנברא מקדם העולם ואדם היה בו, ושמחתו כשהבאת לו חוה, כן תשמח אלו. בא"י משמח חתן וכלה בפרקי דר' אליעזר בפרק י"ב: היו המלאכים מתופפין בתופים ומרקדין בנקבים שנ' מלאכת תופיך ונקביך, ביום שנברא בו אדם הראשון שנ' ביום הבראך כוננו, אמר הקב"ה בואו ונגמל חסד לאדם ולעזרו, והיו מלאכי השרת מהלכין לפניו כמו רעים המשמשים את החופות, דכתיב [כי] מלאכיו יצוה לך וגו', והקב"ה כחזן, מה דרכו של חזן עומד ומברך לחתן וכלה בתוך חופתם, כך הק' עמד וברך לאדם ולעזרו, שנא' ויברך אותם אלקים ויאמר להם אלקים פרו ורבו וגו'. 
אשר ברא ששון ושמחה מברך להקב"ה שברא בעולמו. ששון ושש לבכם. ושמחה שאדם משמח ומראה שמחת לבו. חתן וכלה, גילה גיל יגיל ששמח בדבר אחר. רנה השמעת קול, ותעבר הרנה במחנה. דיצה ששמח מאד. חדוה שמשמח. אהבה ואחוה (ו)שלום וריעות שמתחברים יחד. 
מהרה ה' אלקינו ישמע בערי יהודה שעתה הם (ברוכים) [בזוזים], מהרה ישמע בהם, ובחוצות ירושלם ישמעו, קול ששון וקול שמחה [עמוד תשלז] קול חתן וקול כלה שלא ישמע בהם קול בכי וקול צעקה כי אם קול שמחה. קול מצהלות חתנים מחופתם צהל(ה) הוא שהלב מתרונן, שיצהלו חתנים מחופתם. ונערים ממשתה נגינתם שינגנו קול זמירתם. בא"י משמח חתן עם הכלה שישמחו יחד, החתן משמח עם הכלה כדכתיב דדיה ירווך בכל עת ושמח באשת נעוריך, אבל הכלה משמחת בחתן שנתן לה לפי שהאיש מדבר בפה ומשחק עמה, [לכך] שייך לומר עם הכלה, אבל האשה בלב, לכך אומ' משמח חתן עם כלה וכלה תשמח בחתן. 
וה' קולות אמרנו בברכה זו כנגד ה' קולות קודם מתן תורה, שהמשמח חתן וכלה זוכה לה' קולות. אשר ברא ששון א', ושמחה ב', חתן ג', וכלה ד', גילה ה', רנה ו', דיצה ז', חדוה ח', ואהבה ט', ואחוה י', ושלום י"א, וריעות י"ב, ששון י"ג, שמחה י"ד, חתן ט"ו, וכלה י"ו, מצהלת י"ז, נגינתם י"ח, משמח י"ט, כנגד י"ט קול: ויהי קולות א', וקול שופר ב', ויהי קול השופר ג', רואים את הקולות ד', את קול השופר ה', את הקול מדבר אליו ו', קול דברים אתם ז', זולתי קול ח', קולו ליסרך ט', והערפל קול י', כשמעכם את הקול י"א, קולו שמענו י"ב, לשמוע את קול י"ג, שמע קול י"ד, לשמע את קולו ט"ו, השמע עם קול ט"ז, יעננו בקול י"ז, הקול קול יעקב י"ח י"ט, ועוד בן י"ח שנים לחופה. ועוד ד' פסוקים בירמיה קול ששון קול שמחה קול חתן קול כלה, הרי י"ו קול וא' קול תודה, וא' קול משחקים, לומר כל המשמח חתן וכלה זוכה לי"ח קול תורה, ויהיה עם צדיקים שבי"ח אלף עולמות וי"ח אלף שנאנים, לכך שוש תשיש ותגל עקרה בשמחה משמח ציון בה' קולות חתן, וה' קולות לפני מתן תורה, ויזכה לשמוע ה' קולות: ואשמע את קול כנפיהם כקול מים רבים כקול שדי קול המולה כקול מחנה. 


 *   *   *   *   *   *   *   *   *   *   *   *   *   * 
פירושי סידור התפילה לרוקח [קמו] נטילת ידים - ברכת האכילה 
======================================================== 
[קמו] נטילת ידים - ברכת האכילה 
(סודות התפילה) 
בברכת המוציא י' תיבות נגד י' תיבות בפסוק מצמיח חציר לבהמה ועשב לעבודת האדם להוציא לחם מן הארץ, וי' דברים לפת: זריעה, קצירה, עמיר, [עמוד תשלח] דישה, זורה, בורר, טוחן, מרקד, לש, אופה, ומברך בי' אצבעות. י' פסוק' לא תחרוש בשור וגו', שדך לא תזרע לא תחסום וגומ'. 
חייב אדם ליטול ידיו קודם שיאכל, וצריך לנגבם כדאמרינן בפ"ק דסוטה ויאמר ה' ככה יאכלו בני ישראל את לחמם טמא בגוים אשר אדיחם שם, לחמם טמא בגימ' בל"א ניגו"ב ידי"ם. אל תיקרי אדיחם אלא אדיחם, שצויתים על הדחה. טמא בגוים, והלא אפילו בארץ ישראל אין מוזהרין על לחמם טמא, שנא' הטמא והטהור יחדיו יאכלו, אלא כך אמר כשם שהגוים אינם מקפידין על נטילת ידים, וכתי' ידיכם דמים מלאו רחצו הזכו, רחצו זו נטילת ידים והזכו ניגוב ידים. ובאשור טמא יאכלו, כלחם אונים להם כל אוכליו יטמאו, כי לחמם לנפשם לא יבא בית ה', שאין לאכול בלא נטילת ידים מפני הסכנה. 
ברכת האכילה המוציא לחם מן הארץ שהדגן מוציא מן הארץ, כדכתיב מצמיח חציר לבהמה ועשב לעבודת האדם להוציא לחם מן הארץ. י' תיבות בפסוק, וכן י' תיבות בברכת המוציא, וכן י' דברים עד שיבא לפת: זריעה, קצירה, עימור, דישה, זורה, בורר, טוחן, מרקיד, לש, אופה, לכך צריך לברך המוציא בי' אצבעות ידיו, כנגד י' פסוקים שבתורה: לא תחרוש בשור ובחמור א', שדך לא תזרע כלאים ב', לא תחסם שור בדישו ג', ולקט קצירך לא תלקט ד', ושכחת עמר בשדה ה', לא תכלה פאת שדך ו', ובקצרכם את קציר ארצכם ז', ראשית עריסותיכם חלה ח', מראשית עריסותיכם ט', עשר תעשר י', לכך י' תיבות בברכת המוציא. 

פירושי סידור התפילה לרוקח [קמז] ברכת המזון 
========================================== 
[קמז] ברכת המזון 
ברוך משביע רעבים אדם שהוא רעב משביע בחסדו ברוך הוא וברוך שמו. ברוך אתה ה' אלקינו מלך העולם הזן את העולם כולו [עמוד תשלט] בטובו שמכלכלם. בחן שנושאים בפניו. ובחסד שמנהג עמהם. וברחמים שמרחם עליהם. נותן לחם לכל בשר לאדם לחיה לבהמה לעוף ולדג ולשקץ ולרמש. כי לעולם חסדו עמהם שחסדיו לא תמו אך לעולם הם. 
ובטובו הגדול שהוא טוב לכל. על כן תמיד לא חיסר לנו שהיה מכלכלנו. ואל יחסר לנו מעתה דבר. לעולם ועד בעבור שמו הגדול ה' רחמן. כי הוא זן מזונות. ומפרנס לכל די מחסורם מלבושים ומה שאדם צריך. ומכין מזון לכל אשר ברא זן מקרני ראמים עד בצי כינים. ברוך אתה ה' הזן את הכל. 
נודה לך ה' אלהינו על שהנחלת לאבותינו מודים אנחנו לך הודאות שהנחלת לאבותינו. ארץ חמדה שחמדוה הכל, כדכתיב ארץ צבי. טובה באויר ובבריאות. ורחבה מאד. ברית היא המילה ותורה שאנו לומדים. חיים שמחיינו ומזון [שנותן] לנו. ועל שהוצאתנו מארץ מצרים מלכות גדול כמצרים. ופדיתנו מבית עבדים שהיינו מכודנים. ועל תורתך שלימדתנו בסיני. ועל חוקיך שהודעתנו את חוקי האלקים ואת תורתיו. ועל חיים חן וחסד ומזון שאתה חונן ומרחם על בריותיך ומזמן לנו, שמכין לנו תמיד. בכל יום ובכל עת ובכל שעה דכתיב לתת להם את אכלם בעתו. 
ועל כולם אלקים שאתה עושה עמנו. אנו מודים לך ומברכים אותך על חסדך. תתברך שמך בפה כל חי תמיד לעולם ועד לפי שאתה משביע לכל חי רצון, ככתוב ואכלת ושבעת כביצה יש בו כדי שבעה. וברכת את ה' אלקיך לרבות כינויין ולרבות שבחות, ולרבות לשבח ולהודות לו. על הארץ הטובה זבת חלב ודבש. אשר נתן לך. 
וזכור לנו ה' אלקינו את ברית אבותינו שתתן לנו את הארץ, ונקימנו מהרה משנאינו בני עשו, שנאמר וברצונך תרום ותגביה קרנינו, תרוממנה קרנות צדיק(ים), ומטובך תשביע נפשותנו שתכלכלנו, ונודה [עמוד תשמ] לשמך הגדול סלה שתושיענו ותכלכלנו. ברוך אתה ה' על הארץ שנתת לנו. ועל המזון שהאכלתנו לשובע בטובך הגדול. 
רחם ה' אלקינו עלינו שאנו בגלות. ועל ירושלם עירך החריבה. ועל ציון משכן כבודך שהיית שכן שם בכבודך ועתה שמם. ועל מלכות בית דוד משיחך שפסק. ועל הבית הגדול והקדוש שנקרא שמך עליו ועתה (נ)שרף הבית הגדול באש. אבינו אלהינו רועינו זונינו פרנסנו וכלכלנו שתתן לנו די מחסורנו וכל ספוקינו. והרוח לנו ה' אלקינו מכל צרותינו כי צרות לבבינו הרחיבו מים הגדול. ואל תצריכנו ה' אלקינו לא לידי מתנת בשר ודם כי מתנתם מעוטה ובזויה מאד. ולא לידי הלואתם שילוו לנו מכספיהם, כי ידם קצרה (וזפותה) [וחפותה] תחת שיחי שלהם, שאינם חפצים להלוות ולא ליתן, על כן אל תצריכננו להם. ולא נבוש לעולם ועד. 
ותבנה ירושלם עיר קדשך אשר היללוך אבותינו שם והודו לשם קדשך, תבנה [ותכונן] מהרה בימינו. ברוך אתה ה' בונה ירושלים דכתיב בונה ירושלם ה'. אמן לפי שכאן סיום ברכת המזון אומר אמן. אבל ברכת הטוב והמטיב ביבנה תקנוה לאחר מכן על הרוגי ביתר, הטוב שלא הסריחו והמטיב שבאו לקבורה. ומה שתיקנו בברכת המזון, לפי שכשאדם שבע אינו חושש ממורא שמים, כדכתיב פן תאכל ושבעת ושכחת את השם, וכתיב ואכלת ושבעת השמרו לכם פן יפתה לבבכם וסרתם, וכתיב ואכל ושבע ודשן ופנה אל אלהים אחרים, לכך תיקנו מן המיתה לאחר שאכל ושתה שיחשוב שימות, אמרו בלבבכם על משכבכם ודומו סלה, על כן עונה המברך אחר ברכתו אמן. 
ברוך אתה ה' אלקינו מלך העולם תתברך חי לעד וקיים לנצח אתה שהוא חי וקיים לנצח, ולעולמי עולמים תהיה מבורך מפי כל. ומתחיל בברוך שאין זו ברכה הסמוכה לחברתה שלאחר מכן תקנוה. ואומר "חי וקיים" שעל ידי מתים תקנוה. האל אבינו שאתה מרחם עלינו כאב על בנים. מלכנו שיראתך עלינו כמלך הכבוד. אדירנו חוזק שלנו. גואלינו מכל [עמוד תשמא] רע. קדושינו קדוש יעקב שקידשתו וקדשת כל בניו, מטה מושלמת לך, והוא הכיר מורא קדושת' כי הוא חקוק בכסא, לכך נאמר והקדישו את קדוש יעקב. 
רועינו זן אותנו. רועה ישראל שזן כל בניו. המלך שהוא מלך הכבוד. הטוב לכל. ומטיב עמהם בחסדו. שבכל יום ויום הוא מטיב עמנו, שמספיק לנו כל מה שאנו צריכים. והוא ייטיב לנו מזה והלאה. הוא גמלנו טוב, כעל כל אשר גמלנו ה', אשר גמלם כרחמיו וכרוב חסדיו. והוא יגמלנו לעד מכאן ולהבא. חן וחסד וריוח שנרויח למצוא מאכל ולבוש. ורחמים שירחם עלינו. הצלה שיצילנו. הצלחה בכל מעשה ידינו. וברכה בכל מעשי ידינו. וישועה שיושיענו. וכל טוב שיתן לנו מטובו הגדול. 
בשבת מברך הזן את הכל על הארץ ועל המזון, נחמינו ה' אלקינו בציון עירך לפי שכתוב ציון [היא] דורש אין לה מכלל דבעיא דרישה, אנו מבקשין בין בתפלה בין בברכת המזון על ציון וירושלם. ואע"פ שאין שואל [אדם] צרכיו בשבת, טופס ברכות כן הוא. נחמינו שתביאנו בציון עירך ותנחמנו על רוב צערינו שסבלנו, ועתיד לנחמינו על ידי י' קידושי' כדאמר בפסיקתא, ואלו הן: הושע, ויואל, עמוס, מיכה, נחום, חבקוק, צפניה, חגי, זכריה, ומלאכי. ושמחינו מלכינו בבנין בית בחירתך שמחים בבנין בית המקדש שהוא מקום אשר בחרת, מהרה הקם מלכותך שתביא משיח, ואז והייתה לה' המלוכה. 
רצה והחליצנו יהי רצון לפניך שתזרזנו, ה' אלקינו במצותיך לעשות. ובמצות יום השביעי הגדול והקדוש הזה שהוא גדול וחשוב וקדוש, דכתיב ויקדש אותו. כי יום זה גדול הוא ומעולה, וקדושה היא לפניך לשבות בו מכל מלאכ' שהיא אב מלאכה. ולנוח בו אפילו משבות, לכך בויכולו השמים כתיב וישבות ביום השביעי, לפי ששביתה שייך באב מלאכה, ע"כ לא הזכיר הים בויכלו, אבל בדיברות הראשונות הזכיר את השמים ואת הארץ ואת הים, רמז לרשות היחיד ורשות הרבים וכרמלית, על כן כתוב וינח ביום השביעי, מנוחה אפילו מכרמלית ושבות. ובדברות שניות למען ינוח עבדך ואמתך אפילו משבות. לנוח בו באהבה כמצות רצונך שנחת מדיבורי מלאכתך בו, ודבר דבר. ברצונך הנח לנו ה' אלקינו [עמוד תשמב] שתתן לנו מנוחה טובה. ואל תהי צרה ויגון ואנחה ביום מנוחתינו כי לא יוסיף עצב בה. וכן אמר דוד הניח ה' לעמו (מכל רע) וישכון בירושלם לעולם (ולעולמי עולמים), ונאמר שם אצמיח קרן לדוד עבדי שיגדל מלכותו, וערכתי נר למשיחי שהיה לו אורה ושמחה. ותמלוך עלינו אתה הוא לבדך, כי עתה מלכו גוים עלינו אכזריים, על כן תשפטם. והיה ה' למלך על כל הארץ ותנחמנו. כי אתה הוא בעל הישועות כי לך הישועה. ובעל הנחמות ותנחם אותנו על כל הרעה שעברה עלינו. ותבנה ירושלים כדכתיב בונה ירושלם ה' נדחי ישראל יכנס אמן. תתברך חי לעדי עד וכל טוב. 
הרחמן הוא ישתבח בשמים ובארץ שמכלכל עליונים בזיו הדרו, והתחתונים לתת להם אוכלם בעתו. הרחמן הוא יתפאר לנצח נצחים בפאר משונה. יתהדר לעולמי עולמים כי הדרו גדול. ימלך עלינו לעולם ועד כי הוא מלך על כל. יפרנסנו בכבוד שלא נצטרך ממתנות בני אדם, כמו שביקש יעקב ונתן לי לחם לאכול ובגד ללבוש. ישלח ברכה בכל מעשה ידינו שישלח מלאכו עמנו. יצילנו מעניות כי קשה עניות שמעבירים אותו על דעת שמים. יצילנו מדינה של גיהנם שלא נחטא, יהי לנו עוזר וסומך ומשען ומבטח בכל מקום. ימלא כל משאלותינו לטובה הוא ירום קרנינו למעלה ולתתך עליון, תרוממנה קרנות צדיק(ים). וישפיל כל שונאינו למטה למטה, ואתה על במותימו תדרוך, הוא ינקום לעינינו נקמת דם עבדיו השפוך. 
הוא ישלח לנו את אליהו הנביא זכור לטוב ויברך אותנו כל אחד ואחד בשמו. לכך אומר "זכור לטוב" שאומר הריני כפרתן של ישראל, על שם ויכפר על בני ישראל, לכפר על בני ישראל לא נאמר אלא ויכפר (שעדיין) [שעכשיו] לא זן, אלא עומד ומכפר עד שיחיו המתים, בספרי. 
ואומר הרחמנים כל מה שהוא חפץ. אך בשבת אומר הוא ישתבח, הוא יתפאר, הוא יתהדר, הוא ימלוך, הוא יפרנסנו, הוא ישלח לנו את אליהו הנביא. הרחמן הוא יזכנו לימות המשיח, לראות. ולחיי העולם הבא, לעתיד. 
מגדול ישועות מלכו וכתיב מגדיל, עשרה דורות מפרץ עד דוד, ששה דורות מנחשון שהיה נשיא ביהודה עד דוד שהיה מלך. מגדול, שיגדיל ישועות מלכו ודוד עבדי נשיא להם לעולם. ועושה חסד למשיחו לדוד ולזרעו עד עולם. 
[עמוד תשמג] למה מזכירים בברכת המזון ממשיח, לפי שכתוב [בשיר המעלות] פה אשב כי אויתיה צידה ברך אברך אביוניה אשביע לחם, מה כתיב אחריו שם אצמיח קרן לדוד ערכתי נר למשיחי. 
עושה שלום במרומיו שהמלאכים חציים בריאת אש וחציים בריאת מים ואין מזיקים זה לזה, שעושה שלום במרומיו. לכך התחיל התורה בראשית אותיות "ברית אש", ששם ברית לאש של מלאכים שישתנו לרוח, ושלא יכבה מחמת המים. וכתיב וגוייתו כתרשיש ופניו כמראה ברק, וכתיב קול כנפיהם כקול מים רבים, וכתיב מראיהם כגחלי אש, וכתוב עושה מלאכיו רוחות משרתיו אש לוהט, וכך השמים אש ומים. והוא יעשה שלום עלינו ועל כל עמו ישראל ואמרו אמן. 
ברכת המזון טעונה כוס, מברך בפה"ג ושותה מלא לוגמיו ומברך אחריו: 
בא"י על הגפן ועל פרי הגפן ועל ארץ חמדה טובה ורחבה שרצית והנחלת לאבותינו לאכל מפריה ולשבוע מטובה, רחם ה' אלהינו עלינו על ישראל עמך ועל ירושלים עירך כי אתה טוב ומטיב לכל, בא"י על הארץ ועל פירותיה. [ובו מ"ד תיבות נגד מ"ד פעמים "בעיני ה'" בתורה, לומר עיני ה' אל יריאיו, נדרש על ברכה לפניה ולאחריה]. 
בברכת המזון נעלם ף, לפי שבכל מקום שיש אכילה עושה רושם, כמו וישבו לאכול לחם מיד וימכרו את יוסף, וישב העם לאכול ושתה ויקומו לצחק, כי השטן מלאך א"ף שם, על כן צריך לדבר דברי תורה, שנים שאוכלים על שולחן אחד ואין... ואם... 
ברכת המזון אין "ף", לכך על כל פסוק שיש בה בחומש שמיעה אין ף, וכן בכל י"ח ברכות אין ף, חוץ מפסוק אחד כי יגורתי מפני האף והחימה שבו [עמוד תשמד] שמיעה ו"ף", שבא לגלות על כל מקום שנתעלם ף מפני בי' מיני חימה: כף, אף, שצף, קצף, אנף, נגף, וכתיב בעת רצון עניתיך. ובכל מקום שכתב בתורה עתירה, צעקה, נאקה, ויחל, שמיעה, אין ף, אבל במקום שלא נתקבלה תפלתן ויתעבר ולא שמע, אל תוסף דבר, כי יגורתי מפני האף [והחימה] אשר קצף, אע"פ שלא אבה השחיתך, כתיב וביום פקדי לא נמחל, ובאהרן התאנף ה' ומתו נדב ואביהו, תפלה עשתה מחצה ולא הכל, ויתאנף. בשל מה בכל תפלת שלמה אין "ף" כי אם במקום אף והנגף, ובמרכבה שניה שמכוסות בגלגל השרפים אין ף, שכבר הפכו לטובה, וכל פסוקי ירמיה ודניאל שכתב "חי ה'" אין ף, שכלה אף ושצף בחרבן הבית. וכן ל"ה פסוקים שבתורה שכתוב בהם "תמיד" אין ף, וכן כל פסוק של "יד חזקה" או "זרוע נטויה" או "אל עליון" או "והייתי להם לאלהים והמה יהיו לי לעם", או בכל פסוק "לאהבה את ה'" שבחומש, וכל פסוק י"ג תיבות וכל פסוקי י"א שמתחילים ומסיימים בז', ובמזמור אליך ה' נפשי אשא, ובדברי הימים בקבלת תפלת שלמה, ובכל פסוק שכתב ביחזקאל "וארא" או "מראות המדבר" במרכבה, או בבנין הבית "ראיה ומראה" אין ף, כי בשעת סכותה באף, אבל ואני תפלתי לך ה' עת רצון, יהיו לרצון אמרי פי, ויצאו בם אלף ושמונה מאות הרי א"ף, ועל כל שעה של תפלה ף, ומקום תפלה של מעלה להקב"ה ף אמות בית הישיבה, ומגילה עפה ף אמות שלו. 
והמתפללים בכוונה או מברכי' ברכת המזון בכוונה, ק' מיני ורדין הגדלים סביב נחל גן עדן כדאיתא במדרש מה רב טובך אשר צפנת ליראיך. 
ומהיכן סמכו חכמים שאמרו שחייבים לדבר דברי תורה על השולחן, דכתיב וסכות על הארון והבאת את השולחן וערכת וגו', לכך סמך לומר על השולחן דברי תורה. ועוד רמז מן התורה בי מלכים ימלוכו זה השולחן. ועוד רמז בסיום התורה [והמסכתא צריך] לאכול ביחד, כדאמרינן במדרש חזית וכן בפסחים אביי עביד יומא טבא לרבנן, ודבר זה כתוב בתורה שסמך שולחן לארון, ושנוי בנביאים דכתיב ויאהב שלמה את ה' ויבא ירושלים ויעמד לפני ארון ברית ה' ויעשה עולות ושלמים ויעש משתה לכל עבדיו, במדרש חזית אמר ר' אלעזר מכאן שעושין סעודה בהשלמת תורה. ומשולש בכתובים, דכתיב ומשענתך המה ינחמוני תערוך לפני שולחן, וכתיב לך אכול בשמחה לחמך ושתה בלב טוב יינך כי רצה האלהים את מעשיך. סליק. 


 *   *   *   *   *   *   *   *   *   *   *   *   *   * 
