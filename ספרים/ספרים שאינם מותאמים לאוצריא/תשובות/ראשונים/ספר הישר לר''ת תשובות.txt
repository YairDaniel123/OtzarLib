ספר הישר (חלק התשובות) סימן א 
============================= 
שאלות ותשובות שבספר הישר לר"ת. שאלת רבינו שמשון (בדבר שופר אי מוקצה הוא). 

אלופי ומיודעי נכבדי ושועי מורי הרב ר' יעקב יבינני דבר ע"י הנדיב הזה +בהעתק שד"ל איתא הנדיב הזה בשובו+ ויפרש לי הא דאוקימנא לעיל בסוף במה מדליקין +שבת ל"ה ע"ב, ועיי"ש דף ל"ו ע"א דקאמר הא ר' יהודה+ הא דתניא שופר מטלטל אליבא דר' יהודה דאית ליה מוקצה ואפילו הכי קשרי הואיל וראוי לגמוע בו מים,,, א"כ הא מתניתין דכל הכלים +שבת דף קכ"ב ע"ב+ נוטל אדם קורנוס וכו' נוקמה +כלומר איכא לאוקמי+ אפי' לר' יהודה. ועכשיו מיבעיא לי הא דקתני ר' יהודה אמר שופר מיטלטל אי חשיב ליה [כלי] שמלאכתו להיתר הואיל וראוי לגמוע בו מים לתינוק ואפי' מחמה לצל מותר, דהא לא קתני שופר מיטלטל לגמוע בו מים כי היכי דקתני נוטל אדם קורנוס לפצוע בו אגוזים אלא סתם קתני שופר מיטלטל בכל ענינים דומיא דכלי שמלאכתו להיתר,,, חצוצרות אינה מיטלטלת בכל ענינים אלא לצורך גופו ומקומו דומיא דכלי שמלאכתו לאיסור כגון לפצוע בו אגוזים,,, ור' שמעון חצוצרת מיטלטלת בכל ענינים אפי' מחמה לצל הואיל ואיכא תורת כלי עליו. והא דקאמר רבא בפ' כל הכלים +שם /שבת/ קכ"ד ע"א+ התירו דבר שמלאכתו לאיסור לצורך גופו [ומקומו] אבל לא מחמה לצל לר' יהודה קאמר או דילמא הא דר' יהודה שופר מיטלטל לא מיירי בכל ענינים אלא כגון לגמוע בו מים לתינוק והא דקתני חצוצרת אינה מיטלטלת אפי' לצורך גופו, דלא חזיא כלל. ומ"מ הא דאמר רבא בפ' כל הכלים התירו דבר שמלאכתו להיתר לצורך גופו ולצורך מקומו אבל לא מחמה לצל לר' יהודה ורבא סבר לה כוותיה, דאילו לר' שמעון אפי' מחמה לצל (לר' יהודה) מותר הואיל ואיכא תורת כלי עליו. והא דאמר בסוף שבת +שם /שבת/ דף קנ"ז ע"א+ בכל השבת כולה הלכה כר' שמעון בר ממוקצה מחמת חסרון כיס,,, מבעיא לי +כלומר קשיא לי+ אי פוסק הלכה כר' שמעון אלא לטלטל לצורך גופו ולצורך מקומו א"כ מאי הלכה כר' שמעון אפי' אליבא דר' יהודה אתיא מודה ר' יהודה נוטל אדם קורנוס לפצוע בו אגוזים וראיה בידי מרב דהא רב סבירא ליה כר' יהודה במוקצה +שם /שבת/ דף קנ"ו ע"ב+ וקאמר בפ' כל הכלים איית' לי' שותא לכהנא +שם /שבת/ קכ"ד ע"ב.+ 

ספר הישר (חלק התשובות) סימן ב 
============================= 
השיב רבינו יעקב. רב שלום עד בלי ירח למורי הרב ר' שמשון לפני שמש ינון שמו להיות מנון +פתרונו כמו ינון שמו+ ועוצר ומושל כלב קטנו יעקב. 

א. (בענין מוקצת כלים). אמנם על ראשון אשיב, ואשר יראה יקשיב, לנצח על שגיונותי, להשיב על תוכחתי, אם עול פעלתי. הנה פתח שאלתו +השאלה הזאת אינה באגרת ר' שמשון הקודמת ואולי הביאה השליח הנדיב בעל פה אמנם הקושיא הזאת של רבינו שמשון הובאה בתוס' שבת דף ל"ו ע"א ד"ה הא ר' נחמיה+ מן הצד במנינין +לשון מושאל ממנינא דבית רבי סנהדרין ל"ו ע"א ועיין מה שכתב רש"י שם ד"ה מן הצד, שהיה עושה כן מפני ענוה יתרה שהיתה בו+ על דברי ר' נחמיה ששאלני דאמר אפי' תרווד ואפי' טלית אין ניטלין אלא לצורך תשמישן,,, וקשיא ליה והלא מתיר כלים לצורך גופן ולצורך מקומן +כלומר לדברי רבא בפ' כל הכלים קכ"ד ע"א דקאמר ואתא ר' נחמיה למימר דאפילו כלי שמלאכתו להיתר לצורך גופו ולצורך מקומו אין וכו'+ לדברי רבנו שלמה אין קשה כלום כי רבי' נ"ע פי' בפ' כל הכלים +שם /שבת/ ד"ה אלא אמר רבא+ שצורך גופן דר' נחמיה זהו תשמיש המיוחד להם כעין סכין לחתוך בו, קערה לאכול בה, טלית ללבוש, תרווד לכתוש הקדירה, ובכלי שמלאכתו להיתר ולצורך מקומו הכי הוא כמו כן תשמיש המיוחד להו שכשאכלו בקערה נוטלין אותה וכן כולן לאחר תשמישן וכמו שיחודן [לתשמיש] כן יחודן להסתלק אחר תשמיש,,, אבל בכלי שמלאכתו לאיסור אין לו היתר לר' נחמיה +ועיין בתוס' שבת דף ל"ו ע"א ד"ה הא ר' נחמיה.+ וגופן ומקומן דר' נחמיה לא דמי לגופן ומקומן דרבנן, ולדברי רבינו צריך אתה לפרש ההיא דחבית שנשברה דקתני +שבת דף קמ"ו ע"א+ שובר אדם החבית ומוקמי' לה בדרוסות ואליבא דר' נחמיה כגון ששוברו במקצוע של דבלה,,, ורבי' נ"ע שפי' שם +/שבת קמ"ו ע"א/ ד"ה אלא בדרוסות+ קורדם /קורדום/ וסייף אגב חורפיה לא עיין בה. ומעתה לא קשיא ההיא דבכל מערבין +עירובין דף ל"ד ע"ב+ דאמר גבי נתנו במגדל דקמתרץ אליבא דר' נחמיה דקטיר במיתנא וקבעי סכינא למיפסקיה, ושם בעירובין הקשה בה רבי' שמואל אחי +הובא בספר הישר בדפוס ענינים שונים דף ס"א ע"ד סימן תקנ"ח+ ותירץ בה דוחק, דהוה סבירא ליה דרבינו שלמה כל צורך גופו שבעולם הוה שרי אליבא דר' נחמיה, ומתוך כך סתר פירושו ואמר כי מילתא דר' נחמיה אינה בתשמיש המיוחד כמו שפי' רבינו,,, לא דקדק בפתרון רבי' שלמה (אין) [ואין] קשה כלום דמדוכה +שבת דף קכ"ג ע"א+ ושופר וחצוצרות ואין מסיקין בכלים +שם /שבת/ דף קכ"ד ע"ב+ ומתיר אבל לא מפקיע וחותך וסכינא למיפסיק ביה מיתנא דבכל מערבין +ערובין דף ל"ה ע"א+ וכלי שמלאכתו לאיסור וצורך היתר כולהו לר' נחמיה לאו צורך גופן קרי להו. אבל לדידי קשי' לי בפי' רבי' נ"ע דאמר בפ' כל הכלים א"ל רבא לצורך מקומו שלא לצורך קרית ליה אלא אמר רבא לצורך דבר שמלאכתו להיתר לצורך גופו ולצורך מקומו שלא לצורך אפי' מחמה לצל והיינו מדיוקא דמתניתין, אבל ההוא דקא מסיים ודבר שמלאכתו לאיסור לצורך גופו ומקומו אין מחמה לצל לא לאו ממתניתין דהכא דייק לה אלא מהתירו וחזרו והתירו דפי' רבא לעיל +שבת דף קכ"ג ע"ב ועיין בתוס' שבת דף ל"ו ע"א ד"ה הא ר' נחמיה בסופו.+ ונ"ל דלא איצטרך לאתויי הכא אלא משום דבעי למימר ואתא ר' נחמיה למימר דאפי' דבר שמלאכתו להיתר לצורך גופו ומקומו אין מחמה לצל לא מכלל דבמלאכתו לאיסור מודה נמי ר' נחמיה דלצורך גופו ומקומו מותר, אבל לפי /לפי'/ ר' שלמה סיומא דרבא למאי אתא. ועוד מאי אפי', ועוד נ"ל מדקאמר בסוף שבת +קנ"ז ע"א+ מוקצה מחמת חסרון כיס מודה ר' שמעון דתנן כל הכלים ניטלים בשבת חוץ ממסר הגדול וכו' מפני שהוא סתם מוקמי' לה אליבא דר' שמעון +כלומר כדברי הכל וא"כ גם כר' נחמיה אתיא ומדר' נחמיה פליג אסיפא משמע נמי דרישא גם אליבא דר' נחמיה אתיא+ ומדר' נחמיה פליג בסיפא נר' דברישא מודי ר' נחמיה. ואף על גב דאיכא למימר ההיא דמוקמי' לה  אליבא דר"ש כי היכי דלא תיקשי סתמא דשבת אסתמא דשבת +כלומר סתמא דמתניתין דכל הכלים ניטלין בשבת, חוץ מן המסר הגדול ויתד של מחרישה דף קכ"ג ע"ב אסתמא דשבת דף קנ"ו ע"ב דמחתכין את הדלועין, ועיין ביצה דף ב' ע"א ובתוס' שבת שם ד"ה והא, אמנם האי סתמא דכל הכלים היא כן במשנה שבמשניות אמנם במשנת הש"ס שלנו איתא ר' יוסי אומר ועיין בהגהת ר' ישעיה שם+ מכל מקום לכאורה נראה דכולי עלמא מודו בה. ועוד תימה לרבי' שלמה לחלק מימרא אחת ממילתיה דרבא בין גופו ומקומו דרבנן לגופן ומקומן דר' נחמיה דנראין הדברים דלא פליגי אלא מחמה לצל כדמפ' רבא בהדיא,,, ואני לפי סברתי נ"ל דר' נחמיה אפי' לאיסור מודה דלצורך גופן ומקומן מותר ובמלאכתן להיתר כמו כן. ואי קשיא ההוא דעירובין אסור לטלטל סכין לחתוך מיתנא ולטלטל קורדום לשבור חביות ולטלטל שופר וחצוצרות לשתות מים ולטלטל סכין להפקיע ולחתום חותמות ולהסיק בכלים ומדוכה לכל טלטול, דקסבר אין זה צורך גופן דאין כלי ניטל אלא לצורך תשמישו תשמיש שאדם רגיל בו לעשות אף על פי שאינו מיוחד לכך אבל כל אילו אין רגילין כלל אלא  באקראי בעלמא ולכך [לא] מסיק אדעתיה עלייהו, לפיכך מחמיר ר' נחמיה דאין זה קרוי תשמישן הואיל ואינו רגיל בו בחול לפעמים. אלא הנך דכל הכלים קורנס לפצוע אגוזים, קורדום לחתוך דבלה אורחיה בהכי לפעמים בחול ותשמישן קרי ליה ר' נחמיה, וכל היכא דשרי ר' נחמיה צורך גופן שרי צורך מקומן,,, והיינו טעמא חבית שנשברה דבדרוסות שרי לטלטל לשבור החבית הואיל וצריך לחתוך גם הגרוגרות הדרוסות ואפי' קורדום שרי ר' נחמיה התם, ורבנן סברי אפי' אינו תשמישו לפעמים, לצורך גופו קרינן ביה,,, והנותן לב יבין ויוסף לקח. 

ב. (בענין שופר אי מוקצה הוא). ועל אשר שאל אדוני ודקדק על ידי שופר וחצוצרת לאוקמי סתמא דכל הכלים אליבא דר' יהודה, ור' שמעון אפי' מחמה לצל שרי מלאכתו לאיסור +כלומר בכלי שמלאכתו לאיסור+ זאת לא זאת, דהא סתמא דכל הכלים אליבא דר' יהודה ור' שמעון, ופסק הלכה דרבא אליבא דתרווייהו ומחמה לצל בדבר שמלאכתו לאיסור לדברי הכל אסור. ותדע דלר' יהודה קאתיא +כלומר פסק הלכה דרבא+ כדמוכח בשלהי ר' אליעזר אומר תולין +שבת דף קמ"א ע"ב+ דקאמר הניחא לרבא וכו' אלא לאביי וכו' הא מני ר' יהודה וכו' והדר פריך טעמא דרפוי הניחא לאביי וכו' שמע מינה דר' יהודה היא, וממילתיה דרב דאית ליה כר' יהודה ואמרי' והא רב אית ליה דרבא דבין לצורך גופו ומקומו מותר בכל הכלים. וגם לר' שמעון נמי אתיא +כלומר פסקא דרבא+ דאמר בשלהי שבת +דף קנ"ז ע"א+ במוקצה מחמת חסרון כיס אפי' ר' שמעון מודי, דתנן כל הכלים ניטלין בשבת חוץ ממסר הגדול, דאי לא תימא הכי קשיין סתמי דשבת אסתמי דשבת. דכי פרכינן סתמא די"ט אשבת [משני] משום די"ט סתם לן כר' יהודה +ביצה דף ב' ע"א+ וכו' ש"מ סתמי דשבת לא פליגי אדר' שמעון. ותדע שהרי התלמוד מביא ראיה מהאי טעמא דלר' שמעון אתיא, וזו היא שאנן שומעין ממנה דדבר שמלאכתו לאיסור לצורך גופו ומקומו מותר דקאמר חוץ ממסר וכגון קורדם לחתוך דבילה וקורנס לפצוע בו אגוזים דעלה קיימא +ההיא משנה דר' יוסי דף קכ"ג ע"ב קאי על משנה דכל הכלים דף קכ"ב ע"ב+ ואפי' לר' נחמיה אתיא לפי פי' שפירשתי +לעיל באות א' באותה תשובה.+ ועוד אציעה לפניך ההלכות שלא תקשנה, דע לך כי ר' שמעון לית ליה מוקצה אלא בגרוגרות וצמוקין +שבת דף מ"ה ע"ב+ דאיכא תרתי לריעותא דחינהו וגם נתקלקלו. ועוד יש ענינין אחרים דאית ליה מוקצה כגון מוקצה למצותן +שבת מ"ה ע"א+ וכיוצא בהן, ולפירושי +לעיל אות א'+ לר' שמעון מטלטלין שופר וחצוצרת הואיל וחזי לפצוע בו אגוזים או לצורך מקומו, והוא שיעשה בו כמו כן או כיוצא בו, אבל מחמה לצל אסור דהא מלאכתן לאיסור. ולשון מוקצה מוכיח דמקצהו מצרכיה, ור"ש כל מידי דחזי ליה לאיניש לא מקצה לי' מכל דבר צורך. ור' יהודה סבר מטלטלין שופר הואיל וחזי לגמוע לתינוק ולצורך מקומו נמי שרי מהאי טעמא, אבל חצוצרת שאינה ראויה לגמע אפי' לצורך מקומו לא יטלטלנה דסבירא ליה לר' יהודה ראוי למלאכה חשובה קצת בעינן כדשמעינן ליה דמחמיר בהכנת כלים היכא דחזי למלאכה, דבעי ראוי למעין מלאכתן גבי שברי כלים +שם /שבת/ קכ"ד ע"ב+ והוי חצוצרת אסירא כמו מטה דאמר מטה שיחדה למעות והניח עליה מעות דקאמר רב לר' יהודה דאסור לטלטלה לצורך גוף ומקום +שם /שבת/ מ"ד ע"ב+ ובסיפא +כלומר ובסופו בלשון אי איתמר הכי איתמר+ מוקי לה בפ' כירה [הכי] דהואיל והניחה ויחדה אסרה, אבל שופר כשאר כלים דלא מיחד ליה דחזי למלאכה חשובה כמו גמיעת מים לתינוק. והכא נמי אמר (טעמא) בכרכי דזוזי +שם /שבת/ י"ט ע"ב+ דר' יהודה אסר דמסתמא מיחד לה ודוחה אותה בידים וכן מחצלת של בדדים +שם /שבת י"ט ע"ב/.+ ומטה שפי' שיחדה וכרכי דזוזי שלא פי' ומחצלת של בדד*ים ונר ישן למאן דלא מוקי טעמא משום מיאוס +שם /שבת/ מ"ד ע"א+ ומידי אכילה בי"ט כגון עז לחלבה ותרנגולת לביצתה +שם /שבת/ י"ט ע"ב+ כולהו חד טעמא הוא ואפי' לצורך גופו ומקומו קאסר להו ר' יהודה. ור' שמעון מתירן כולן לצורך גופן ומקומן דסבי*רא ליה לא מקצי איניש מידי דחזי ליה, אבל גרוגרות וצמוקין דדחינהו וקילקל או מוקצה למצותן או כגון כוס קערה ועששית +שבת דף מ"ד ע"א+ [אסור, אבל משום דיחוי בידים לחוד לא הוי מוקצה] שהרי אפילו חיטין וזרען בקרקע פשיט ליה ר' יוחנן לר' שמעון בן לקיש דלאו מוקצה נינהו לר' שמעון +שבת מ"ה ע"א.+ כללא דמילתא לר' שמעון לית ליה מוקצה שאע"פ שאינו ראוי למלאכה אם כלי הוא מטלטלי ליה לצורך גופו ומקומו אבל אין ראוין למלאכה הרי הן כמי שדחאו בידים והוי מוקצה +הלשון מגומגם, ואולי חסר כאן וצ"ל והוי מוקצה לאסור מחמה לצל.+ ור' נחמיה סבר בעינן יהא ראוי למלאכה ולאותה מלאכה מותר לטלטלן וכן נמי לצורך מקומן אפילו אינו מיוחד לה כגון קורנס לפצוע בו אגוזים או סכין לחתוך בו דבלה אף על פי שיחדה במקצוע, אבל סכין לחתוך  חותמות וחבל שקשר בו דלת אסר ר' נחמיה +ביצה ל"ב ע"א+ דלאו אורחייהו בכך אלא בהתרה. ושופר נמי לאו לתינוק מסיק איניש דעתיה וכן כולם. וקרובין דברי ר' יהודה ור' נחמיה להיות שווין. ובהא פליגי ר' שמעון סבר כל כלי לצורך גופו ומקומו מותר בין דחאן בין לא דחאן ור' יהודה סבר כל כלי לצורך גופו ומקומו מותר היכא דלא דחאו, אבל דחאו בין בסתם בין במפורש אסור, ור' נחמיה סבר כל כלי בין לצורך גופו ובין לצורך מקומו מותר והיכי דאיכא למימר דלא הוה ליה לאסוקי דעתיה לאותה מלאכה אסור. והיינו דקאמר אפי' תרוד אפי' טלית דמלאכתן להיתר מכלל דהוא הדין שמלאכתו לאסור כדפרי' לעיל גבי אפילו דרבא. ותו לא מידי. כך נראה בעיני, ואם שגיתי יבינני, ואני על הדרך, ואין לי פנאי להאריך ולדקדק, אם יראה דבר יודיעני, וכמה ראיות בידי עדיין ונלאתי, כי לפי פירושו קשיא דאביי אאביי למדקדק, ושלום מורי נצח. 

ספר הישר (חלק התשובות) סימן ג 
============================= 
שאל הרב ר' שמשון: מכונה בשם פצל ערמון יברכך פסקון ואטמון, בהבית והארמון, דברך לי כטל חרמון, ושיחתך פלח רמון, אהלות מר וקנמון, קנה בשם ואפרסמון, יזכני שוכן קדמון, היותי אצלו אמון, בארץ חי ובית עלמון. הלא על יד מיודעי, שלחתיך דודי ורעי, ספקותי להודיעי, ואם עיות השליח ולא ידע להציע, אני אחוה ואביע. 

א. (בענין בסיס לדבר האסור). אביעה נא לפני מורי את שאלתי: בפ' כל הכלים +שבת דף קכ"ה ע"ב+ אפלגי בה רבה ורב יוסף ואליבא דר' יוחנן במניח אבן על פי חבית רבה סבר נעשה בסיס לדבר האסור ורב יוסף סבר נעשה כסוי לחבית. ורבה ורב יוסף הלכה כרבה ועוד ברייתא מסייעא ליה לרבה +שבת דף נ"א ע"א ועיין ברש"י ותוס' שם ד"ה או שטמן+ טמן וכיסה בדבר שאינו ניטל אם היה מקצתן מגולה נוטלין ואם לאו אסור, אלמא גבי הטמנה דאיכא למימר דעתו לאכלו למחר סבירא ליה דנעשה בסיס לדבר האסור ולא אמר נעשה כסוי לקדרה כרב יוסף. ועתה מן הדרך הזה יש לנו לפסוק כרבה ולא אמרינן נעשה כסוי, דהאבן +כן הוא בכ"י וגם בדפוס והלשון מגומגם, דהאבן לא נעשה בסיס לעולם, ולדעתי נשמט התיבה דהאבן בטעות סופר מלמעלה למטה וצ"ל ולא אמרינן דהאבן נעשה כסוי אלא נעשה בסיס לדבר האסור ובהעתק שד"ל הנוסחא יש לנו לפסוק כרבה דבאבן נעשה בסיס וכו'+ נעשה בסיס לדבר האסור,,, ומדרך אחרת יש לנו ללמוד הלכה כרב יוסף אמר ר' אסי דנעשה כסוי לקדרה דהא על האי מחלוקת דרבה אמר ר' אמי ורב יוסף אמר ר' אסי גרסינן,,, ואזדי לטעמיה וכו' דסוף הסוגיא מוכחת דר' אסי סבר במעשה כל דהו נעשה האבן כלי הלכך אמר לעיל נעשה כסוי לחבית. ובפ' במה טומנין +שבת דף נ' ע"א+ מוכחת מילתא דהילכתא כרב אסי גבי חריות של דקל דא' ישב אף על פי שלא חישב ובמעשה כל דהו נעשה כלי דרב אשי דהוא בתרא מסייע ליה התם ממתניתין. ולפי מה שהסוגיא מוכחת דהלכתא כר' אסי דבמעשה כל דהו נעשו החביות כלי, נראה דגבי אבן נמי הלכה כמו כן דנעשה כסוי לחבית, ואף על פי שיש לדחות ולומר יש חילוק בין חריות לאבן +עיין מגיד משנה ה' שבת פ' כ"ה ה' כ"ד מה שכתב לישב דברי ההלכות+ אין הדברים נר*אים לחלק, דכיון דמעשה כל דהוא מועיל, כל מוקצה חד טעמא הוא. ועתה לפי הדרך הזה הלכה כר' אסי דנעשה כיסוי לחבית, ומתניתין דבמה טומנין +שבת מ"ט ע"א+ מסייע ליה דקתני נוטל את הכסוי והן נופלות וכו'. והברייתא שהבאתי למעלה בסוף במה טומנין דקתני אם היו מגולה מקצתן נוטל ואם לאו אסור לא תקשי ליה לר' אסי דיש לומר תנא קמא דר' אלעזר בן תדאי היא דלית ליה האי סברא דקתני בתחלת כל הכלים +שבת קכ"ג ע"א+ גבי פגה שהטמינה בתבן וחררה שהטמינה בגחלים אם מגולה מקצתה נוטל את כולה ואם לאו אסור ולא קי"ל הכי אלא כר' אלעזר בן תדאי דפסק רב נחמן כותיה כל זה סייעתא לר' אסי כן פי' לפני מורי, ומשני דרכים יורני העיקר. 

ועוד קשה לי אמאי לא מקשה ליה לרבה ממתניתין דנוטל הכיסוי והן נופלות דמוכח דלא אמר נעשה בסיס לדבר האסור,,, וא"ת הקדרה נעשה בסיס לדבר האסור ולכיסוי שהוא דבר המותר ותשתרי, זה אין נראה טעם, דכי אמר בסיס לדבר האסור ולדבר המותר שרי היכי דאין דבר האסור עיקר כי הא דאמר בפ' נוטל אדם בנו +שבת דף קמ"ב ע"א+ ותהוי כלכלה בסיס לדבר האסור, ומתרץ בכלכלה מלאה פירות דהפירות עיקר והאבן בטל ולא קא חשוב להקצות הכלכלה ולעשות בסיס לו, אבל היכי דהאיסור עיקר וחשוב, ואף על גב דאיכא היתר בהדיה, נעשה כלי בסיס לו כדאמר' בסוף פר*ק כירה +שם /שבת/ דף מ"ז ע"א+ שוין שאם יש בה שברי פתילות שאסור לטלטלה פי' ואף על גב דאיכא קטמא, ואמרי' בגליל שנו אבל  לא חשיבי שרי (אמר) [כהא דאמר] רבא כי הוינן בי רב נחמן הוו מטלטלין כנונא אגב קטמא ואף על גב דאיכא שברי עצים דשברי עצים לא חשיבי לעשות הכלי בסיס אבל גיזי צמר  דחשיבי לכסות בהן קדרה אימא לך דנעשה הקדרה בסיס להן. יראה מורי כל דברי וישיבני נא, ואל יהי נא עליו למשא. 

ב. (ענין לתרום שלא מן המוקף). ועל מה שאמרתי לו כי תרומת מעשר ניטלת שלא מן המוקף אמנם כן מוכיח במס' חלה +חלה פ"א מ"ט דשם רק על חלה ותרומה נישנית ואין נוטלין אלא מן המוקף+ ובפ' שני דמס' ביכורים +בכורים פ"ב מ"ה תרומת מעשר שוה לבכורים נטלת שלא מן המוקף+ ובגמ' דבני מערבא +ירושלמי דתרומות פ"ב ה"א+ וכן פי' רבינו ניסים ז"ל ואם טוב בעיניו אשלח לו הראיות ואין לסתור, ומורי (לב) [לבו כלב] האולם יישב ההלכות לסדר המשנה כי [מה] שאמ' +גיטין דף ל"א ע"א נראה שכונתו דמתניתין בתרומת מעשר איירי ועיין בתשובת ר"ת על זה ובהערה ב' שם+ מפריש עלייהו בחזקת שהן קיימין אין בכלל זה כל ההפרשות אלא הא כדאיתא והא כדאיתא. ומה שהביאו +שם /גיטין דף ל'/ ע"ב ועיין שם בתוס' ד"ה וכי נחשדו+ לא נחשדו חברים לתרום שלא מן המוקף דמיירי בתרומת מעשר שמא דוקא נקט חברים אבל איניש דעלמא משנה מפורשת היא ניטלת שלא מן המוקף. ואם מוסיף מורי על זה לקח, על זה יבינני. 

מי יגלה עפר מבין עיניך רבינו שלמה, והרי בן בתך חוגר כלי מלחמה לעומתך, ובזאת תשמח נפש צדיק אשר זכה לצאת מחלציו בן כזה כי אין אדם מתקנא לא בבנו ולא בתלמידו, ואמרי אינשי, דנפק מינך, טעמא לילפך. אמנם אדוני מכתיבת רבנו שלמה הועתק זה ימים רבים, ולא היה מורי נותן לבו כי זהו לשונו, כי אין דבור ועריכת לשונו דומה לשאר עריכת שפה ועל מורי ועל כל ביתו שלום כנפש שמשון תלמידו. 

ספר הישר (חלק התשובות) סימן ד 
============================= 
השיב רבינו יעקב. היש טעם בריר חלמון, כמו ברקח עסיס רמון, ומה ארבה בקול המון, לעומת אריה פזמון, יפה עין ולא אדמון, הלכוף ראש כמו אגמון, שכינה לו כקול פעמון, מקשקשת לו בתוך רמון, ברכות לו כמי דימון יגברו לברכת אב המון באמתחתו יהי מטמון, כל הון חרוץ יקר ממון, בחובו פשעי יטמון, כי מה לפלפלין כמון, והאיך יגלה מגולה הדעת אם אדוני פתח שפתיו עמי, להשיב על תוכחתו, אחרי דבריו לא שלישית אלא העמיק ולא שחת, אך אחרי דבריו אשנה ולא כשאפנה, כי היו לי דבריו לששון ובשמחת לבבי לא יהיו עלי למשא, גם ידעתי כי לא לנסותי בא בחדות מליצותיו. 

א. (בענין בסיס לדבר האסור). א. אשר שאל ותלה ספקותיו בראיות לפסוק כרבה מטמן וכסה, הא ליתא דא"כ מגולה נמי הוי בסיס כחבית דכמונח דמי והוה מוקצה היין ואפי' בהטייה אסור לשתות היין שנאסר היין משום מוקצה. וכרב יוסף ממשנה שלימה דנוטל את הכסוי הא נמי ליתא דאם כן בלא נוטל את הכסוי נמי. ואמנם אדוני, המשנה והברייתא טעם אחד לשניהם ורבה ורב יוסף מודין בהן. ותמה אני על חכם כמותך מדוע לא נתת לבך אחרי אשר הם שנויים בפרק אחד ופסק הלכה הם מאי טעמא לא פריך אהדדי. אך ידוע תדע כי מה ששנינו נוטל הכסוי והם נופלות היינו טעמא לפי שדעתו היה ליטלו בשבת, ודוקא ליטול הכסוי +כלומר ולא גיזי הצמר+ אבל אם לא היתה יכולה לטלטל בלא טלטול האסור לבדו +הכונה אבל אם לא היתה יכולה לטלטל לבדו בלא טלטול האיסור עמה+ היה מותר כדאמ' היתה בין החביות מגביה וכו' וגבי אבן דעל פי חבית לא שנא. והא דקא פריך רבנו זקני +עיין רש"י שבת דף נ"א ע"א ד"ה או שטמן ועיין תוס' שם ד"ה או שטמן+ יגביה הקדרה. ושני משום שהניח נעשה בסיס לדבר וכו',,, הא ליתא דקשיא ממתני' נוטל הכסוי והם נופלות מאליהן כדמפר', אלא היינו טעמא דלא מצי לנער הכסוי דשמא כסויים שלהם כמין כלי חרס שנותנין על גבי קדרות שלנו והקדרה בלועה בתוכה ואי אפשר ליטול הקדרה אלא א"כ יגביה במקצת אבל כשמגולה מקצתן נוער הכסוי ונופל כמו בחררה בזמן שמגולה מקצתן +שבת קכ"ג ע"א עיין שם בתוס' ד"ה האי פוגלא+ ואפי' תנא קמא דבן תדאי דמחמיר מודי דנוטלו הואיל ומגולה מקצתן. ואם מניח בשבת +כלומר אם דעתו להניח בשבת+ הוי בסיס ואפי' מגולה נמי דעד כאן לא פליגי תנא קמא ובן תדאי אלא משום דאית ליה לתנא קמא טלטול מן הצד שמיה טלטול [ולבן תדאי] מגביה המוקצה בטלטול מן הצד אפי' ע"י כוש או כרכר, אבל אם בטלטול מן הצד מגביה המוקצה משום בסיס ליכא. והכי הילכתא בין לרבה בין לרב יוסף דאיפלגו בהמניח, דרבה אסר למניח משום בסיס התם כגון חבית שבאוצר דדחיה דומיא דמעות שעל הכר +שבת דף קמ"ב ע"ב+ דלא היה דעתן על החבית ועל הכר לאותה שבת, אבל אם הניח במתכוין כדי ליטול בשבת דבר פשוט הוא דלא גרע משכח +ועיין בתוס' שבת דף קכ"ג ע"א ד"ה האי פוגלא+ ולרב יוסף נמי לא תקשי דאע"ג דאמר רב יוסף במניח נעשה כסוי לחבית אבל גיזי צמר אין אדם עושה כסוי לחבית, דכי מפני שאין לזה קופת תבן עומד ומפקיר קופת מוכין. ונפלאתי עד מאוד שהבאת ממנו ראיה לרב יוסף ומתוכה רצית לפסוק כמותו. ונוחה היא יותר אליבא דרבה מדרב יוסף דאם כן לדבריך לא יטול את הכסוי אלא הגיזין עצמן יטול הואיל אתה קוראן כסוי,,, ועל אשר פרשת כי ההיא דטמן וכסה אתיא אליבא דרבה וקשיא אליבא דרב יוסף ומשום דוחקך אתה מתרץ כי אליבא דתנא קמא דבן תדאי אתיא. כמו שפירשתי כן הוא דתרויהו מודו בה דהילכתא היא, ואפי' אליבא דבן תדאי אתיא דהילכתא הכי. דכי שרי בן תדאי חררה ופנה דאיפשר בכוש וכרכר אבל קדרה וכיוצא בהן דאי אפשר בלא טלטול מוקצה אסור אם אינה מגולה. ויישר כחך שהקשית לפי סברתך מאי טעמא לא פריך ממתניתין דנוטל את הכסוי לרבה, אך יכול להקשות כמו כן לרב יוסף. כללא דמילתא המניח ליטול בשבת כגון כסוי לדברי הכל לא גרע משכח, ושכח מאי טעמא (לא) [דלא] חשיב ליה דחיה כל שכן מחשב ליטול החבית +כלומר האבן+ בשבת דלא דחייה, אבל מניח סתמא לרבה בסיס ולרב יוסף כסוי בדבר הרגיל לעשות כסוי כגון אבן, אבל גיזין וכיוצא בהן אפי' על מנת ליטלן בשבת אסור לטלטל דהא אינה נעשית כסוי לחבית דחשיבי ולא בטלי. ודוקא נוטל הכסוי אבל ליגע במוקצה ולהסירו כגון שההיתר מכוסה כולו אסור [אם לא] איפשר בכוש וכרכר כר' אלעזר בן תדאי. ועל רבה ורב יוסף קיימא לן כרבה לחומרא. וראיה לדברי בפ' נוטל אדם את בנו ועלה דההיא פסיק רב הכי +שבת דף קמ"ב ע"ב+ וגבי מעות שעל הכר. ועוד ראיה לדברי מדאמרי' בשלהי פ' כל הכלים +שם /שבת/ דף קכ"ו ע"ב ועיין בספר הישר על שבת בדפוס דף כ"ד ע"ג סימן רכ"ה+ ר' יוחנן לא סבר ליה כרשב"ג בחריות של דקל אלא כרבנן וכן הלכה. ועוד דרב דהילכתא כוותיה באיסורי ורבי יוחנן דהילכתא כוותיה סבר דצריך לקשור +שם /שבת/ דף נ' ע"א+ ולפיכך שנה מחלוקת רב ושמואל ור' אסי בפ' במה טומנין אחרי פסק הלכה דפסק רבה בר חיננא +בש"ס שלנו בר בר חנה+ קמיה דרב לאשמעינן דלא סבר לרב הכי. ורב דהילכתא כותיה באיסורי ורבה, דהילכתא כותיה לגביה דרב יוסף, קיימי בחדא שיטתא. ור' אסי גופיה פליג אדידיה דאמר משמיה דר' יוחנן והוא שיש תורת כלי עליהן בשילהי כל הכלים +דף קכ"ו ע"ב+ ומינה שמעינן כי בהנחה אינו נעשה כלי אלא א"כ עשה בו מעשה וכרבנן דפליגי ארשב"ג. וא"ת קשיא דידיה אדידיה, תשני הא דידיה דסבר לה כרשב"ג בפ' במה טומנין, הא דשילהי כל הכלים דרביה, תדע דקאמר התם תנא קמא ולא הצריכן ר' למעשה ור' יוחנן מחמיר ואומר הצריכן ר' למעשה, ועלה קאי ר' אסי מאי מעשה צאו ושפשפום, ר' אסי לטעמיה דאמר לא בעי מעשה רב, דאית ליה בהנחה סגי, ונעשה כסוי. ומ"מ אליבא דרב [אסי] לא אתיא דהא איהו דאמר ישב אפי' לא חישב [והכא אמר תנא קמא וחשבו עליהן וכו' ור' יוחנן מחמיר ואמר דאף למעשה הצריכן] ועלה איירי ר' אסי. ובפלוגתא דהמניח רב יוסף דאמר משום ר' אסי ל"ג א"ר יוחנן אבל במילתא דר' אמי גרסינן וכן מצאתי בספרים מדויקים ותו לא תקשי דר' יוחנן אדר' יוחנן. +הך קושיא דידיה אדידיה ותירוץ על זה עיין בתוס' שבת דף קכ"ה ע"ב ד"ה ואזדו לטעמייהו+ ואי גרסי' ליה נצטרך לתרץ אמוראי נינהו +כלומר אליבא דרב אסי משמיה דר' יוחנן+ משום דר' אסי גופיה דידיה הכא והכא. וכן פסק הלכה בידי: באבן סיתות (כרבנן), בחריות קישור, בעפר קרן זוית. וכן אני רגיל להורות ובני ביתי היו יודעין, ולאפוקי מפר"ח דפסק כרשב"ג דודאי אין הלכה אבל איהו אגב אורחיה לא עיין אלא בפ' במה טומנין, ולו נתן לב הוה הדר ביה. ואי משום אף אנן נמי תנינא דרב אשי, אי משום הא לא אריא דההיא רשב"ג היא, ומדלא הקשה לרב דע לך שכן הוא כמו שפי'. ואפי' לדבריך דסבירא לך הלכה כר' אסי בחריות של דקל אינה ראיה מכאן, כי אם תדקדק בהלכה תמצא דההיא דכל הכלים דאזד' לטעמייהו לא אתיא כי הא דבמה טומנין אלא כרבנן דפרי' לעיל. ואל ישיאוך דברי תוספות הרב ר' יוסף וגם פי' הרב זקני +רש"י שבת דף קכ"ה ע"ב ד"ה לא שנו+ שפירשו דרבה ורב יוסף אאם היתה בין החביות [קאי], ולאו מילתא היא דבפ' נוטל אדם את בנו +דף קמ"ב ע"ב+ מפרש רב הונא משום דרב ארישא דמתניתין קאי, שחוזר בו התם ופי' כדברי. ורב לטעמיה דאמר בהדיא מעות שעל הכר אם היו עליה בין השמשות אפי' נטלן אסור לטלטל המטה אף על גב דלא יחדה, ש"מ דרב מקצה  חבית אפי' נטל האבן, ואף על גב דלא אתיא אליבא דר' שמעון, דמותבי' התם ממוכני ומוקמי  כר' שמעון ורב דאמר כר' יהודה. ורב נחמן דאמר בביצה בהדי שבת קים לן כר' שמעון, לא תיקשי ליה דהתם גבי מוכני אם היו עליה המעות בין השמשות קתני כגון ששכח כדמוקמי לסתמא דאבן שעל פי החבית הכי אבל במניח, כיון שעשאו בסיס, הוי כגוף האיסור ושוייה ככוס קערה ועששית שמוקצין אפי' לר' שמעון דאין אדם צופה ומצפה אימתי תפול האבן והמעות,,, +על זה כתב ראז"ם =ר' אפרים זלמן מרגליות= בגליון וז"ל: אין מובן, מאי קושיא ומכ"ש לפי מה שכתוב לפנינו דאדרבי יוחנן קאי דלהדיא אמרינן לקמן דף מ"ו ע"א דר"י אמר הלכה כר"י ופריך ליה ממוכני ומשני ר' זירא דמשנתינו שלא היו עליו כל בה"ש שלא לשבור דבריו של ר"י. וגם לפי מה שהגהתי דאדר"נ קאי מ"מ אין מקום לקושיא זו דאדרבה משם מוכח דמותר כשאין עתה עליו ואפשר דקשיא ליה דלר"ש גם בעודן עליו לשתרי ולזה כתב דהנך סתמי דקי"ל כר"ש בשכח איירי דומיא דסתמי דאבן שע"פ חביות, אבל במניח מודה ר"ש, וא"כ שפיר אתי הך דמוכני כר"ש ובמניח מיירי ולכך בעודן עליו אסור ע"כ.+ ודרב אדרב נמי לא תקשי דאסר מיטה שהיה עליה מעות בין השמשות אפי' נוטלן, והכא שרי באבן על פי חבית דהכא מוקי לה בשכח וההיא דמיטה איירי רב במניח ולא בא אלא למעוטי יחדה כדמוכח התם. וא"ת אמאי איצטריך רב לשנויי האי דמוכני כר' שמעון לוקי בשכח וכר' יהודה, דהא רב נמי אית ליה ההיא סברא. י"ל ניחא ליה לאוקמי במניח וכר' שמעון דאורחא דמילתא הוא דמוכני נותנין עליה מעות וסבירא ליה כרב יוסף אליבא דר' שמעון דמניח לא הוי בסיס,,, ועוד דסתם תלמודא מוכיח דהלכה כרבה דקפריך בנוטל אדם את בנו +שבת דף קמ"ב ע"א+ ותיהוי כלכלה בסיס לדבר האיסור ש"מ דמניח הוי בסיס, דלרב יוסף נהי נמי דכיסוי לא הוי שאין כאן צורך כיסוי מכל מקום בסיס לא אשכחן לרב יוסף דאית ליה דליפרוך תלמודא הכי, ושלום אדוני נצח 

ב. (בענין לתרום שלא מן המוקף). אשר אמר אדוני כי בן בת רבנו חגר כלי קרב לעומתו חס ושלום אין משיבין הארי אלא בפניו,,, אך קובלני על חתנך ר' אליעזר שעלה ובלבל כל העולם וצירף דברי רבנו זקני ודברי רבנו אחי ודברי הרב ר' יוסף ורבינו חננאל ומה שפלפלת, ואין על מי להסמך ואין אנו יכולין לומר דבר בשם אומרו ולא לפלפל ולדקדק על דברי שום גאון,,, כי אם ידעתי שפי' זה רבנו, חס ושלום שתעלה על דעתי לדבר על מלאך יוצרנו,,, אך אמרתי אחד מן המפלפלים היה,,, ואף גם זאת יש לי להשיב, ובדברי עמו אגידנו,,, ועל דברי רבנו נסים יודע אני ראיותיו ונכוחות הן, אך מוקשה בהן אני. ומה שאמר אדוני לא כל הפרשות שוות +כתב ראז"ם =ר' אפרים זלמן מרגליות= בגליון ספרו על זה: נראה שר"ש =ר' שמשון= רוצה ליישב דמתניתין דגיטין בתרומת מעשר וע"ז כתב דבמתניתין איתא תרומות ומעשרות ולא פריך וכי נחשדו ובגמרא דף ל' איתא תרומת מעשר ופריך, וכלפי לייא דאמתניתין תיקשי טפי, דהא בגמרא דמיירי בתרומת מעשר טפי יש לומר שניטלת שלא מן המוקף מבתרומות ומעשרות ונראה שדעת ר"ת ליישב מתני' דמיירי בע"ש וי"ט וכמ"ש התוס' שם ע"כ ועיין בתוס' גיטין דף ל"א ע"א ד"ה המניח ובתוס' יבמות דף צ"ג ע"ב ד"ה אלא+ הא בהדיא תנן תרומות ומעשרות ובגמ' תרומת מעשר ואגמ' פריך +וכי נחשדו גיטין דף ל' ע"ב+ ואמתני' לא פריך,,, ועל לשון חברים שאמר אדוני אינה ראיה, דהא בשמעתתא תנינא דחולין +עיין חולין דף ז' ע"א+ פריך וכי נחשדו חברים אף על גב דהוא מן התורה. ושלום תורת אדוני וביתו נצח. ואשר עלה בדעת אדוני כי מעל השליח לבבי לא כן ידמה, כי אני הפסקתיו למען כי היה מסורת בידי כמו שפי' ולא חשתי ולא התמהמהתי עד כלותו הדבר לשלום. ושלום לאדוני ולביתו. 

ספר הישר (חלק התשובות) סימן ה 
============================= 
תשובת רבינו יעקב לר' אליעזר א. (בענין זרק כזית תרומה לבית טמא) 

אשר הקשית לשאול על פי' רבינו יפה הקשית וכמה תשובות אחרות יש שהרי מטעם תרומה אינה ראוי להחמיר ולמעט בשיעורו וכן גבי יוצא דשתי הלחם. וכל מה שפירשו התוספות לא יפה כיונו שמועתם דבלא צירוף הוה מצי למבעי ובלמטה מג' כלבוד דמי,,, ומה שאמר רבנו וגם אתה דחוק בדבר, דבשעת עקירה לאו חשיבותא היא, ואומר רבנו משום דזר לוקה +כן הביא רשב"א שם בשם רבנו שמואל+ ואת אמרת משום עבודת תרומה +נ"ל דכונתו כמו שכתב הרשב"א שם לתרץ דברי רבנו שמואל שחשיבות תרומה מפני שמחייבת להם הכתוב ושמרתם את משמרת תרומותי ואולי צ"ל כאן משמרת תרומה במקום עבודת תרומה+ דאי לאו הכי קשיא לן בו אעקירה אמאי מחייב דהא הוי כהוציא חצי גרוגרות ותפחה +שבת שם /דף צ"א ע"א/+ דכולי עלמא פטור,,, זו אינה קושיא דהתם בעקירתו לא היה ראוי להנחת לכשיעור. אבל כבר פשוט ותלמוד ערוך בידי שכל מקום שעקירה לדעת הנחה היא אם ההנחה חשובה עקירה שלצורכה חשובה היא, וכן גבי יוצא דלחם הפנים דקאמר תלמודא מדלענין יוצא בכזית וכו' אף על גב דבשעת עקירה ליכא שיעורא כיון דהנחה יש שיעור לחייב,  עקירה בתרה גרירא. ודחי תלמודא +שבת שם /דף צ"א/ ע"ב+ הכי השתא וכו' ועיקר' תלמודא דשמעת' הכי איתא לעולם לענין שבת,,, וכגון דאיכא וכו'. ודווקא תרומה טהורה לבית טמא והצירוף שבבית חולין, ותרומה טהורה זרק, אבל תרומה טמאה לא דלא מכשר לה בזריקתו לשום טומאה ולשום דבר המשתנה בה, ובטהורה אם הוציאוה כגרוגרות וכן בטמאה נמי כגרוגרות, דבכלל כל האוכלין הוו, אבל בטהורה שזרקה לבית טמא החשוב בזריקתה לשעתה לחייב האוכל אותו הכזית, הואיל והחשיבה לכך גם לענין שבת יתחייב בעקירתו, שלצורך כך עקרה. דהוי כמו העוקר להצניע פחות מכשיעור והוציאו שהוא חייב +שבת דף צ' ע"ב+ והיינו דקאמר מדמצרפי וכו'. ובפחות מכזית לא מצי למיבעי דבפחות מכזית לא מחייב האוכל תרומה,,, ותדע דגבי יוצא אף על גב דבפחות מכזית מיפסיל ביוצא, נחית תלמודא למימר מדלענין יוצא בכזית וכו', ואם היתה טמאה מקודם או יוצא מקודם פשיטא בגרוגרות,,, (ומה שאומר רבנו דבשעת עקירה בעי חשיבותא דאי לאו הכי קשיא עקירה אמאי מחייב הא הוי כהוציא חצי גרוגרות ותפחה דכולי עלמא מודו דפטור,,, זו אינה קושיא דהתם בעקירתו לא היה ראוי אבל דבר פשוט ותלמוד ערוך הוא שכל מקום שעקירה לדעת הנחה היא אם ההנחה חשובה עקירה שלצורכה [נמי] חשובה היא, וכן גבי יוצא דלחם הפנים,,,) ודבר זה בלא גמגום. 

ב. (בענין אוכלין אי מקבלין טומאה בכ"ש). 

וכן ליטמא בכביצה +הלשון קצרה, אך זה תוכן הדברים, וכך לענין ליטמא אוכלין בעינן כביצה כמו גבי בצק שבסדקי עריבה בפסחים דף מ"ו ע"א, ואין לחלק בין לקבל טומאה ובין לטמא אחרים גבי אוכלין, וזה נגד דעת רש"י בפסחים דף ל"ג ע"ב ד"ה בכביצה דס"ל דאוכלין מקבלין טומאה אפילו בכ"ש, ועיין דברים אלו באורך בספר הישר על ערובין בדפוס דף כ"ו ע"א סימן רמ"ב ובתוס' פסחים דף ל"ג ע"ב ד"ה לאימת ותוס' שבת דף צ"א ד"ה או לענין+ גבי בצק שבסדקי עריבה שאי אפשר לפרש בענין אחר כאיסורו חישובו +כלומר שמה דאיתא שם גבי בצק שבסדקי עריבה בפסח דאיסורו חשוב מצטרף אי אפשר לפרש בענין אחר אלא שמצטרף לכזית לענין קבלת טומאה אבל עיין שם ברש"י ד"ה בפסח שפירש לענין לטמא אחרים+ וגם בכאן +בשבת דף צ"א ע"א דאיירי ביה לעיל דקאמר שם אי לענין טומאה בכביצה אוכלין בעינן ועמ"ש בתוס'+ ההלכה מוכחת כן, וגם גבי הכשר בחבית שנשברה +כלומר בפרק חבית שנשברה שבת דף קמ"ה ע"א ועי"ש בתוס' ד"ה כביצה+ אין הכשר לפחות מכביצה,,, ומתורת כהנים אין לנו לסתור התלמוד, דליטמא בכל שהוא דרבנן וקרא אסמכתא בעלמא +הובאה ברש"י ותוס' פסחים דף ל"ג ע"ב ובמקומות אחרים.+ 

ספר הישר (חלק התשובות) סימן ו 
============================= 
(ענין אריסות וקבלנות לנכרי בשבת וי"ט וענין מלאכה לאבל). 

אהבת אלופי ומורי ר' שמואל הזקיקתני לעבריני על דעתי, כי בקושי גדול אני חולק על רבותי, אך ענותנותו הרהיבתני להשיב מה בלבבי. כי נ"ל דמותר ישראל להניח לגוי המקבל קיבולתו לעשותה בשבתות ובימים טובים, דהא אמר ביציאת השבת +שבת דף י"ז ע"ב ועיין שם תוס' ד"ה אין נותנין+ נותנין כלי לבן לכובס. וא"ת הני מילי בדברים דלא מפרסמא מילתא ומשום האי טעמא לא נתיר אלא כגון אותן יריעות שנותנין לארוג וכיוצא בהן, הא לאו מילתא היא, צא ולמד מרחיים של מים +שם /שבת/ דף י"ח ע"א+ שאסרו בית שמאי משום שביתת כלים ובית הלל לית להו שביתת כלים ושרי להניח בהן חטין והן טחונין כל השבת,,, וכ"ש שאם ע"י גוי בקבלנות שהוא מותר. ורבותינו שפוסקין בכל מקום שביתת כלים דאורייתא הא ליתא. וכן כר"ח כדברי המקיל בשביתת כלים אבל ברחיים פליג עלאי, ולא ידענא טעמא דמשמיעת קול לית לן ועד שיתברר לי טעמו לא אאסור אותן +שם /שבת י"ח ע"א/ עיין תוס' ד"ה והשתא+ ועוד נראה לי להתיר קבולת מדאמרינן בשלהי פ"ק דע"ז +דף כ"א ע"ב ועיין שם תוס' ד"ה אריסא+ דמשכירין שדות אבל לא מרחץ, וטעמא מפרש בגמרא דגבי שדה אמר' אריס אריסותיה קעביד, א"כ אריסות גוי בשדה דהוא מפרסם טובא שרי דהוה ליה קבולת. ואפי' ר"ש בן אלעזר דפליג בגמרא ומפרש טעמא דאריס אריסותיה קעביד לית ליה, ואוסר שדה משום דנקראת על שמו, גם משם נמצינו למדין, כי אם לא היתה נקראת על שמו של ישראל אלא בתורת אריסות שהיה מותר. וכל היכא דידעי אריסותיה לא צריכנן לטעמא דר' שמעון בן אלעזר דשרי גבי גוי משום דאמר ליה וציית אלא משום אריסותיה הוה שרי ועוד שהלכה כת"ק דסתם מתניתין כוותיה. וכולה שמעתתא דמ"ק פ' מי שהפך +מועד קטן דף י"ב ע"א ועיין תוס' ד"ה אמר שמואל+ דאוסרת קבלנות היינו בימי אבלו, שנראה כמוסר מלאכתו לעשותה ובאבל החמירו, אבל קבולת גוי אמר גוי אדעתיה קעביד. ועוד דקבלנות אי אמר ליה מי ציית, דנהי דציית גבי שדה דישראל כר' שמעון בן אלעזר, גבי קבלנות לא ציית. והכי פירושא דשמעתתא אמר שמואל מקבלי קבולת דאבל בתוך התחום אפי' מקודם אבילותא אסור חוץ לתחום מותר. אמר ר' פפא וכו'. אמר ר' משרשיא וכי ליכא מתא דמקרבא להתם לא אמרן אלא בשבתות וימים טובים שאין ישראל רואה מלאכת האבל הנעשית ע"י גוי אבל בחול המועד דשכיחין אינשי דאזלי אסור, וכ"ש בחול שהוא אסור. והא דנקט חו"ה =חול המועד= הא קמ"ל, אף על גב דלא שכיחי דאזלי  כולי האי אסור, ועוד איידי דתנא שבתות וימים טובים נקט חו"ה,,, מר זוטרא בני ליה אפדנא בימי אבלו חוץ לתחום ובשבת וי"ט איקלעו וכו',,, ולא רצו ליכנס וקפריך והא שמואל וכו',,, וכדמסקינן ובשבתות וי"ט מותר ומשני איהו סיוע מסייע בהדייהו בתיבנא כלומר לא היתה קבולת גמורה שהרי הוא היה נותן להם תבן התבני' והטיט ובכל [זה] אסור,,, מכאן למדנו שמותר קבולת לנכרי בשבת וי"ט וחו"ה,,, והא דתניא בשילהי שמעתתא מקבלין קבולת במועד לעשותו אחר המועד ומפר' רבותינו בגוי המקבל אינו נראה דהא לא קתני נותנין קבולת אלא מקבלין קבולת ואמקבלין קאי, ואי בגוי איירי הוה ליה למיתני מותר ליתן קבולת לגוי אי נמי נותנין קבולת,,, וה"פ דברייתא מקבלין קבולת בין ישראל בין גוי בעומד לעשותה לאחר המועד, ובמועד לא יעשה, בין ישראל משום שהוא מוזהר על המועד ובין גוי מפני שמסרו לו במועד אינו עושה ואינו אומר לגוי ועושה, אבל מסרה קודם המועד לגוי מותר בלא אבילות. ותני מקבלין משום ישראל המקבל ותני במועד לא יעשה מפני ישראל המוסרה לגוי המקבל. ולרברי /ולדברי/ רבותינו שמפרשים כולא שמעתתא בשבתות וי"ט ולא משום אבל, כמה תשובות לדבריהם חדא דשמואל דאמר מקבלי קבולת בתוך התחום,,, עיקר דבריו לא פירש. ועוד כולי פירקין באבל מיירי ומילתא דשמואל גופיה מאבל סליק ובקבולת דאבל מיירי ההיא דסליק מינה,,, ועוד קשיא ההיא דבשילהי פ"ק דע"ז דמוכחת דאריסות גוי בשבת שרי ועוד לכאורה נראה בפ' קמא דשבת שמלאכת ישראל נעשית אדעתיה דנפשיה דגוי מותרת ואמרינן נמי גבי ספינה דפוסק ע"מ לשבות ואינו שובת אליבא דרבי ואבוהי +רשב"ג+ פליג עלה דאינו צריך, דמשמע דגוי אינו מניח בשביל ישראל מלעשות קבלנותא. ולשון אחר מצאתי בפירוש שמפרש דשמעתא דשמואל באבילות מיירא, אבל לא נתיישר בעיני רבותינו לפי שלא העמידוה על עיקרה, ומתוך כך נראה להם שבוש. ואני מדעתי פירשתי כן ואין בה גמגום. ואלו דקדקו בה רבותינו עמדו בשמועתם כי ידעתי לשון זה של שמועה היא עיקר, אך לפי שהקשו בהלכה שינו אותה. וידע אדוני כי לפי דברי דבר פשוט הוא שבשבת וי"ט ומועד מותרת קבולת לגוי אם אינו אבל +כלומר ישראל המוסר+ אם מסרה קודם המועד, דהואיל ובאבל מוקמינא לאיסורא ומפר' ר' משרשיא דלא נאסר אלא בחו"ה אבל בשבת וי"ט מותר, רואין אנו הדברים ק"ו דאפי' גבי אבל דאסור בחול בשבת שרי, שאר בני אדם לא כל שכן. וכל השמועה מוכחת דלא מפלגי בין קבלנות שדה, בית ומטלטלין דקתני ובלבד שלא ישקול ולא ימדוד ולא ימנה, וכל הני במטלטלין איתנייהו +ועיין עוד לקמן בתשובת ר"ת אל רבנו משלם סימן מ"ח אות י"א שכתב שרק מדוחק התיר+ כן נראין הדברים בעיני קטנו ואלו בא מעשה לידי הייתי מורה לעצמי. 

ספר הישר (חלק התשובות) סימן ז 
============================= 
(ענין מחלוקת בשל מכבדות). 

השיב רבנו תם להרב ר' שמשון: אמר עולא מחלוקת בשל מכבדות +פסחים דף נ"ו ע"ב ועיין בתוס' שם ד"ה מחלוקת+ אשר אמר אדוני כי התאנות הגדילות בכיפין הן מין תמרים רעים ובשעת נשירתן אינן ראויין לאדם עד לאחר זמן אלא לעורבים,,, ומשום הכי פריך והא מוקצות הן לאדם,,, זאת לא זאת, כי אם בשנתלשו קודם שבת וודאי הן מותרות, שכל דבר שמוכן לבהמה הוא מוכן לאדם לענין שבת, אם אינו מחובר או נולד כדאמרינן כוותיה שקיל נמי לח וכרוך עלוויה דחוי למאכל בהמה +שבת דף קי"ב ע"א גבי מעשה דר' אבהו דאיפסק ליה רצועה דסנדליה+: ותו אמר קש שעל המטה וכו' ואם היה ראוי למאכל בהמה מנענע בידו ודבר זה הכל יודעין ואין צריך ראייה שיטלטל אדם לבהמתו ויאכל מהם אם ירצה בכל דבר המוכן לבהמתו אם ראוי לאכילה. ואם נחלקו בלחצוץ שינא +ביצה דף ל"ג ע"ב+ דקא משוי ליה מנא ואינו אוכל, אבל מי הוא שוטה שיכין לבהמתו ויקצה לעצמו, דאם כן אף טלטולא יאסר,,, ועוד הרי הן מכינין +ביצה כ"ח ע"ב+ שפוד של עץ לאכול בשר,,, ובלשון עולא [לא] דקדק מורי דקאמר בשל מכבדות ולא [קאמר] בשל הכיפין אלא ודאי דקאמר בשל בין הכיפין שנשרו מן המכבדות לבין הכיפין ולפי פירושו איני יכול ליישב הא דמקשי השתא מוכן לאדם [לא] הוי מוכן לכלב +נ"ל שהוקשה לר"ת, כי לפי פירוש ר"ש אין הנידון דומה לראיה, יען לפי פירושו מיירי עולא בשנתלשו מאתמול, אבל הכא כשנתנבלה בשבת לא היתה הבהמה מוכנת לאדם בין השמשות, ועיין בתוס' שם /פסחים דף נ"ו ע"ב/ ד"ה דתנן.+ וההיא דר' יהודה בכפניות +ערובין דף כ"ח ע"ב ונראה שמשם הביא ר"ש ראיתו דכפניות הן תאנות רעות שלא נגמרו לבשל+ במקומן הוא דהכריע דההיא מוקמינן לה בכפניות הגדילה בכיפין ובאילן טוב שהוא גמור עדיין והן חייבות במעשר [ומחלק] בין הכפניות שנקראו בוסר וסופן להתבשל באילן. +הלשון מגומגמת ונראה שכונת ר"ת לומר, שאדרבא משם ראייה נגד דעת הר"ש, יען אשר שם נקראו כפניות בין שגדלו בכיפין ובין שגדלו באילן טוב, ואלו שגדלו בכיפין נגמרו וחייבין במעשר, ואלו שגדלו באילן טוב נקראו בוסר וסופן להתבשל ופטורין מן המעשר+ ואיני יודע מפני מה דחק אדוני לומר שג' ענפים בדקל ג' מינים. דכי קאמר אוכלין על של בין הכיפין וכו' +פסחים דף נ"ב ע"ב וכונת ר"ת דלפי דעת ר"ש שאומר שג' ענפים יש באילן עם ג' מינים, המכבדות והכיפין והשיצין א"כ למה תניא שם אוכלין על של בין הכיפין ואין אוכלין על של בין השיצין, מה בין בין דקתני, ליתני אוכלין על שבכיפין ואין אוכלין על שבשיצין+ היה לו לומר אוכלין על שבכיפין ועל שבשיצין דלא אשתמיט תנא למיתני בין בין,,, ופי' דשמעתתא הכי הוא, אמר עולא מחלוקת בשל מכבדות ששם נשארו תמרים כשנתלשו וגזירה שמא יעלה בשבת, אבל באותן שנפלו בין הכיפין למטה מג' טפחים סמוך לקרקע ד"ה מותר. והא מוקצות נינהו, שהיו מחוברות בין השמשות ונשרו אחרי כן, הרי שאין דעתו עליו מאתמול, שאינו יודע אם יהו נושרין אם לא. ולא דמי לרבה בר רב הונא דאמר באין צדין +ביצה דף כ"ו ע"ב ושם איתא רב כהנא+ מוקצה שיבש ואין הבעלים מכירין בו דמותר, דהתם כגון גרוגרות וצמוקין שהיה להם כבר שעת הכושר אבל הכא לא, אי נמי התם מדעתו מקצה ודעתו עליה ליבש, אבל הכא הוקצה מחמת איסור חיבור לא מהני דעתו. ואתרווייהו פריך +כלומר אבשל מכבדות דלאנשי יריחו מותרין וגם לרבנן אין אסורין רק משום גזרה+ ועולא אית ליה מוקצה כר' יהודה אפי' בשבת. וכי תימא הואיל וחזו לעורבים דעתו של אדם אם ימצא שעת היתר לעצמו שהכנת עורבים תעלה לו. ומטעם זה נתיר כל מיני חיבור הראויין לבהמה שאדם רוצה שתאכלם בהמתו, דכל דחזי לבהמה אפי' מחובר אם דעתו של אדם להאכילו לבהמתו, בהתלשו מיחזי לאדם מוכן הוא כמו השוחט לחולה ואם לא יראה +כלומר יהי ראוי+ בהתלשו לאדם, אפי' לבהמה אסור לטלטלו הואיל והיה מחובר, ומשום כך עשבים הנתלשין לא יטלטלם לבהמתו. ואותן חיבורים דאדם מקפיד עליהם שלא תאכלם בהמתו הם אסורים משום מוקצה, שלא הוכן אפי' לבהמה כדאמר גבי נבלה שנתנבלה בשבת. והיינו דקאמר וכי תימא הואיל וחזי לעורבים שטוב לבני יריחו שיאכלו בני עורבים מהם אי חזי להו, וכ"ש שאר בהמות, דרוב תמרים הוה להו. השתא מוכן מאתמול, שבהמה עומדת לשחיטה לא הוה מוכן לכלבים מאתמול, שכשהיא חיה ראויה לכלבים כמו נבלה אם הוא מכינה לכך, ואעפ"כ לא תחשוב למחר כשנתנבלה כאילו מוכנת לכלבים מחיותיה מאתמול, ולא מהניא להו בין השמשות הכנת אדם להיות כמו טרפה כדאמרינן בביצה +ביצה דף ו' ע"ב+ מוכן לבהמה שאדם רוצה שתאכלנו בהמתו כשתהא שעה ראוייה כגון הכנת אדם, לא כל שכן שלא תהניא לו הכנת בהמתו,,, ומשני מידי דחזי לאיניש לא מקצי ליה, שעל כל דבר שיש בו הכנה אפי' לכלבים דעתו של אדם לכשיבא לו שעת היתר שיאכלנו ע"י אותה הכנה. וראיה לדבר דאמרי' בשמעתתא קמייתא דביצה +שם /ביצה דף ו'/ ע"א+ אפרוח שנולד ביום טוב רב אמר אסור ופריך ליה וכי מה בין זה לעגל שנולד מן הטרפה ביום טוב שהוא מותר אמר ליה הואיל ומוכן אגב אמו לכלבים דטרפה מאתמול חזיא לכלבים ועוברה היה ראוי כמו כן, עכשיו שנולד בי"ט באת עליו שעת היתר לאדם הועילה לו הכנת הכלבים של אתמול דדעתיה דאיניש כדפרישית לעיל,,, ופריך השתא מוכן לאדם, שהיא הכנה חשובה, לא הועילה לבהמה, מוכן לבהמה שהיא הכנה גרועה וכו'. וב' סוגיות הללו אחת הן ופתרון אחד להם. וההיא +נ"ל שצ"ל והיינו במקום וההיא+ דקאמר בביצה +ביצה דף ג' ע"א+ פירות הנושרין מאי טעמא גזירה שמא יעלה ויתלוש,,, ולדברי מורי שאומר דהא לא קפריך והא מוקצה נינהו אלא משום דאינן ראויות לאדם עד לאחר זמן והא מסיק שמעתא הואיל וחזי לעורבין שרי א"כ התרת גרוגרת וצמוקין משוית להו,,, והאי דקא פריך וכי תימא ואייתי ראיה מבהמה שנתנבלה בי"ט ובשבת לא ידענא מאי קפריך לדברי אדוני דתנן ר' יהודה אומר אם נתנבלה מערב שבת, מוכן לאדם חשיב ליה דכן בידו לשחוט, אבל פירי שהוא מחובר לאילן אינו מוכן דליכא הכנה כלל, אבל בבהמה קצת הכנה [איכא] כיון שהיא ברשותו אף על גב דלא נשחטה מע"ש כדאמרי' השוחט בשבת יאכל לאחרים  ולא לו +חולין דף י"ד ע"א+ אלמא כיון שנאכל לאחרים מוכן הוא. 

ספר הישר (חלק התשובות) סימן ח 
============================= 
השיב רבנו תם להרב ר' שמשון: אנכי הצעיר לא עצה ולא גבורה, אכן הוא המשיב מלחמה שערה, אנכי רש ונקלה אמרתי נמהרה, אכן הוא המביא כשרון הטהרה, אנכי בור נשבר מימי מי מערה, אכן הוא כבור סיד, טפה לא נחסרה, להשיב על תוכחתו זחלתי ואירא, כי ערום אנכי ואין כסות בקרה, אם כהה הברזל קלקל פנים וצורה ישיב על שגיונות ואל יזרוק בי מרה. כי ידעתי כי עמקו שאלותיו ולא נפלאו ממנו אך לנסותי בחידודיו גלה לי סודו, ואשרי עבדיו ותלמידיו חתומי למודיו, כי גם אני ביום ובלילה הנני עליהם +ואולי צ"ל כי גם תמיד ביום ובלילה הנהו עליהם מגן ושמש, ועל כן מאוד מאוד אשריהם+ מגן ושמש הרב ר' שמשון בן רבנו ר' יוסף מנה בן מאתים +כלומר שגדול כח האב יותר מהבן ורומז בזה על מאמר רנב"י תענית כ"א ע"ב יבא מנה בן פרס אצל מנה בן מנה ואל יבא מנה בן מנה אצל מנה בן פרס וגם על מעשה דרבי בערובין דף פ"ו ע"א פנו מקום לבן מאה מנה וכו' ופנו מקום לבן מאתים מנה עיין שם+ השוכבים בין שפתים. ולי אני הק' יעקב ישא אחי פניו, לכל פשוט וקבל ועניו, כי כאשר פרשתי לפי [שכלי] המעט, אתבונן הבא בידי. 

א. (ענין זמן תפלה). אשר יאמר מורי על קרית שמע לזמן ותיקין, נראה בעיני שהקדמת ותיקין לאו משום זמן קרית שמע אלא משום תפלה, כדאמרינן תפלות כנגד תמידין תקנו +ברכות דף כ"ו ע"ב+ והם היו ממהרין עבודת התמיד לפי שנאמר בו בקר. ואף על פי שהיו ממהרין קודם הנץ החמה בשחיטתה, אי אפשר להקדים כל כך זמן קרית שמע ותפלה, לפי שנא' ייראוך עם שמש ועת רצון מילתא היא. ומכונין היו להתפלל סמוך לעבודתה ועם דמדומי חמה. והיינו דקאמר בתפלת השחר עד חצות +שם /ברכות/ דף כ"ו ע"א+ ורמינהו מצותה של קרית שמע עם הנץ החמה כדי שיסמוך גאולה לתפלה ונמצא מתפלל ביום. שמעינן מינה תפלה עם הנץ החמה מצותה ולא עד חצות, דקרית שמע מקדימין משום תפלה ומשני ההוא לותיקין דאמר ר' יוחנן וכו' וכדי שיסמוך וכו', מוכיח דהוה לן לאחורי קרית שמע [אם לא] מפני הסמיכה. ונמצא מתפלל ביום ולא קודם הנץ החמה דהא לאו יום גמור הוא. וכולא שמעת' מוכחת דמיירי בסמיכת גאולה לתפלה ולא בחביבות קרית שמע ובעונתה. תדע שהוא כן דכי אמר בפ"ק מאימת קורין שמע בשחרית +שם /ברכות/ דף ט' ע"ב+ התם לא פריך ורמינהו דטעמייהו דותיקין לא משום קרית שמע ולא מצי למיפרך מינה אקרית שמע דדלמא ותיקין נמי היו מקדימין קרית שמע או מאחרין לולי בשביל התפלה. ועוד מדאביי נילף, דאמר רב הונא הלכה כאחרים ואמר אביי לתפלה כאחרים לק"ש כותיקין. אביי לא אמר הלכה כאחרים בתפלה ולא הלכה כותיקין, משום דאחרים וותיקין לא איירי לא בתפלה ולא בקרית שמע +כלומר דאחרים לא איירי בתפלה והותיקין לא איירי בק"ש+ אלא אחרים בקרית שמע, וותיקין מטעם תפלת השחר, והיינו דקאמר תניא נמי הכי ותיקין היו גומרין אותה וכו' מאי קרא אמר ר' זירא ייראוך עם שמש, [ואי] אתפלה קאי כדאמר ר' זירא גופיה +שם /ברכות/ דף כ"ט ע"ב+ גבי העושה תפלתו קבע, מאי קבע כל שאינו עושה תפלתו קבע עם דמדומי חמה אמר ר' זירא מאי קרא וכו' ייראוך עם שמש,,, וגם כשהביא ראיה למאי דאמר ר' יוחנן תניא נמי הכי ותיקין וכו' ולא הביא ראיה מההיא דתפלת השחר +כלומר בברכות דף ט' ע"ב לא הביא ראיה לדברי רבי יוחנן מהברייתא שהובא בפ' תפלת השחר דף כ"ו ע"א מצותה עם הנץ החמה, וזה משום דבאמת אין מצות ק"ש לותיקין עם הנץ החמה, אלא דותיקין סבירא להו וכו',,,+ דותיקין סבירא להו זמן קרית שמע כהנך תנאי דמתניתין דהוא קודם הנץ החמה הרבה וההיא דמאחרין ליה משום תפלה כדפרישית. וראיה לדבר קאמר נמי במי שמתו +דף כ"ב ע"ב+ אם יכול לעלות ולהתכסות ולקרות עד שלא תהא הנץ החמה דקאמרי +שם /ברכות/ דף כ"ה ע"ב+ לימא סתמא כר' אליעזר דאמר עד הנץ החמה ולא מהנץ ולאחריה, ומשני אפי' תימא ר' יהושע, [ואי ותיקין אקרית שמע קפדי א"כ כר"י לא אתיא אלא ה"ק] דלמא כותיקין ואפי' הכי עד הנץ החמה ומשום תפלה דאמר ר' יוחנן וכו', ועוד דקאמר גומרין ש"מ קודם הוא, ועוד דקאמר לימא האי סתמא, ולא פריך ורמינהו כדפריך גבי תפלה בתפלת השחר. והאי דקאמר עם לא סייג ולא סתירה, דעם תרתי לשונות משמע, אחד כדאמר עם דמדומי חמה +שבת קי"ח ע"ב כ"ט ע"ב+ בית הלל מתירין עם השמש +שבת י"ח ע"א+ ייראוך עם שמש +תהלים ע"ב ה'.+ ומשתמע בסמוך עם חשיכה וענין עם בסמוך הוא לפניו או לאחריו,,, ועוד ראיה לדברי מהלכות גדולות, דה"ג בהדיא עד חצות ורמינהו מצוותה עם הנץ החמה עד שיקרא קרית שמע מקודם הנץ החמה ויסמוך גאולה לתפלה עם הנץ החמה ונמצא מתפלל ביום +ע"כ לשון בה"ג+ וממצותה קפריך, ואנו כשפירשנו מצוותה אקרית שמע לפי קוצר גרסת ספרים דילן. וזמן קרית שמע לא קאי כותיקין אלא אהא סמכינן וכן פסק ההלכה בפ"ק +ברכות דף ח' ע"ב+ אמר ר' שמעון בן יוחאי וכו' אחת קודם הנץ החמה ואחת לאחר הנץ החמה וכו' אמר ר' אחא בר חנינא אמר ר' יהושע בן לוי הלכה כר' שמעון. אף על גב דאמר במסקנא +שם /ברכות/ דף ט' ע"א+  כדאי הוא ר"ש לסמוך עליו בשעת הדחק. מכל מקום אקודם או אאחר הנץ החמה הוי קבעי זמני +עיין בתוס' יומא דף ל"ז ע"ב ד"ה אמר אביי.+ ואביי דאמר כותיקין לקרית שמע, סימנא הוא דיהיב ואפי' אם היו מאחרין לא היו חוששין ואין קפידה באיחורו אבל בהקדמתו יש איסור. והיינו דאמרי' ביומא +יומא דף ל"ז ע"ב ועיין היטב שם בתוס' ד"ה אמר אביי+ הקורא שמע וכו' לשאר עמא דבירושלים שאז יודעין שודאי הגיע ולא הקדימו, ואפי' מקודם זה אין קפידה. וגם בהלכות גדולות פוסק הלכה כר' שמעון בן יוחי. ועוד דאמר במגילה +מגילה דף כ' ע"א וכו'+ במצות יום אף על פי שמצותה כל היום עיקר מצותה אחר  הנץ החמה. ועוד אמר במאימתי +ברכות דף י"ב ע"א ועיין תוס' ד"ה משום+ שאע"פ שעלה עמוד השחר ושחטו התמיד וקראו קרית שמע לא היו אומרים יוצר אור עד דמטי זמנו, ומסתמא כהנץ [החמה] על הארץ ולפי דעתי הממהר לקרותו קודם הנץ החמה לא יצא ידי חובתו כל כך, ואף על פי שמצינו מקדימין תפילין לקרית שמע בתפלת השחר +בפרק תפלת השחר דף ל'  ע"א ועמ"ש בתוס' ד"ה אבוה דשמואל+ שעת הדחק שאני כדאמרי' +שם /ברכות/ דף כ"ז ע"ב+ רבי התפלל של מוצאי שבת בשבת ותו לא מידי. כללא דמילתא כותיקין לא קיימא לן. ואף על פי דעם דותיקין משמע להו קודם, אביי דנקיט סימנא בידייהו משמע ליה עם עם ממש. דקדק בברכות בכל השמועה ותמצא כדברי, אך לא פירשתי ככל הצורך, כי לא נפנתי. 

ב. (בענין טבילת כלי עץ). ואשר שאל אדוני על טבילת כלי עץ סתם שאלתו כי ידעתי כי תלמוד ערוך בפיו כלי מתכות אמורין בפרשה +ע"ז דף ע"ה ע"ב.+ ואי משום דכת' בההוא קרא וכל אשר לא יבא באש תעבירו במים +במדבר ל"א, כ"ג+ אפי' בהגעלת כלי עץ משתעי קרא, וטהר ואך במי נדה יתחטא הפסיק הענין, ומיניה דרשינן במ' סאה +ע"ז שם /דף ע"ה ע"ב/.+ ואכלי מתכות קאי ולא אכלי שטף, ופרשה עליונה דמיירי בכלי עץ ומעשה עזים +במדבר שם פ' כ'+ הכא לא שייכא כלל דלא כת' וטהר אלא בכסף זהב ברזל ועופרת. ואם יש בידו להשיב יודיעני. 

ג. (בענין עמוד ברה"ר). [ההוא דבעא מינה רב מרדכי מרבה +שבת דף צ"ט ע"ב+ שמא אין בידו תוספות הרב ר' יוסף, שפירש בהן אחי פירוש אחר +ועיי"ש בתוס' ד"ה או דילמא, כי שם הובא התירוץ הזה, שרומז עליו ר"ת בסוף האות ושפירש רבנו אחי ר"ת שהוא רשב"ם בתוספות הר"ר יוסף בשם הרב פורת+ ואין בו קושיא +כלומר שקושיתו אינה קושיא מאחר שכבר תירצה רשב"ם, ואעפ"כ מתרצה ר"ת באופן אחר.+ ואעפ"כ נראה לי דרב מרדכי קא מבעיא ליה דהנותן ונוטל או זורק על גבי עמוד גבוה עשרה ורוחב ארבעה דרך מקום פטור אם הוא פטור אם לאו. דאע"ג דזורק מרה"י לרה"ר דרך צדי רה"ר פשיטא לן דחייב +עיין בשבת דף ו' ע"א+ התם דחקינן משום דא"כ לא תמצא חיוב חטאת במוציא מרה"י לרה"ר דכל מקום יש צדי רה"ר, אבל למקום גבוה ממקום נמוך שמא לא תמצא. ואף על גב דאמר ר'  אלעזר +שבת דף צ"ב ע"א+ המוציא משאוי למעלה מעשרה וכו' דר' אלעזר מימרא היא ועוד דהתם מארון יליף. ואף על גב דאמר רבא +שם /שבת/ דף ח' ע"ב והלאה+ המעביר חפץ מתחלת ארבע לסוף ארבע אף על פי שהעבירו דרך עליו חייב ההיא נמי מימרא היא, ודילמא מה דפשיטא  ליה לרבא מבעיא ליה לרב מרדכי שהיה קודם לו ורבא בתרא. ואף על גב דמדרבא מחייבינן  בערובין +דף צ"ח ע"א+ בהמוציא תפילין מרה"י לרה"ר דרך איסקופא כרמלית מכל מקום התם הכי אורחא דמילתא כדפרישית [לענין] (משום) צדי [רה"ר], אבל על ראש העמוד לא מחייב אם מגביהו למעלה מעשרה דהוי מקום פטור קודם שיניח, דלאו אורח ארעא עיולי ואפוקי כי האי גוונא ויכול לעשותו כהלכת איסורו. והלכות שבת כהלכות כותים והלכות טרפות דאין אומרין זו דומה לזו, שתיהן בדיוטא אחת חייב זו כנגד זו פטור +שבת דף צ"ו ע"א+ עמד במקומו וקבל חייב עקר ממקומו וקבל פטור +שם /שבת/ דף ה' ע"א+ שבטעם מעט מתחלקין זה מזה. גם זה אם יישר בעיניו יודיעני. ולפי פירושי [הא] דפשיטא ליה ממתניתין שפיר, דלאו לזורק דווקא קא בעי, דהוא הדין לנותן ונוטל. אבל לפי פירוש רבנו אחי זורק דווקא קא בעי מיניה וקא פשיט ליה נותן ונוטל דמודה בהו +עיין שם דף צ"ט ע"ב בתוס' ד"ה או דילמא שתירצו קושיא זאת.+ מצאתי בהלכות גדולות +ריש הלכות שבת+ דקאמרו והיכא דזרק נמי מרה"י לרה"ר או מרה"ר לרה"י תולדה דהוצאה היא ומחייב במשהו דתנן הזורק מרשות וכו' והני מילי דזרק בתוך עשרה טפחים אבל למעלה מעשרה פטור דתנן הזורק ארבע אמות וכו'. ואף על פי שראיה שלהן אינה ברורה בידי, דהא לא נח בחור דאית ביה ארבעה, מ"מ פוסקות הן לפטור ודוק ותשכח בתחלת הלכות שבת ושלומך וברכתך הצעיר] 

ספר הישר (חלק התשובות) סימן ט 
============================= 
(בענין מחט שנמצא בעובי בה"כ). [שאלה מה"ר ר' אליעזר בר נתן]. 

השכילוני על מחט שנמצא בעובי בית הכוסות +חולין דף נ' ע"ב+ וחקרתי וראיתי כי אותו עובי' הוא בפנים לצד הריעי כמו שפה סביב לאותו מקום שדבוק מחוץ להמסס,,, ומבעי ליה האי מצד אחד היכי דמי, אם תחובה המחט בתוך העובי מבפנים ואינו יוצא חוץ לחלל הגוף, מאי איריא כשתחובה במקום העובי, בכל מקום של בית הכוסות נמי אם תחובה מצד אחד ולא יצאתה לחוץ כשרה, שהרי שנקבה לחוץ תנן +במשנה שם /חולין/ דף מ"ב ע"א+ ותו מאי אשמעינן מב' צדדין טרפה גבי העובי, בכוליה נמי הכי דיניה דאם נקב לחוץ טרפה. ואם נפרש האי מצד אחד כגון שתחובה המחט מצד אחד של עובי, ומב' צדדין היינו שעבר כל העובי והכל בפנים שאין המחט יוצא לחלל הגוף ואשמעינן דמטרפה בהכי +כן פירש בתוס' שם /חולין/ נ' ע"ב ד"ה מחט.+ אם כן ההוא מעשה שבא לפני רבי +שם /חולין/ דף נ"א ע"א+ במחט שנמצא בעובי בית הכוסות מצד אחד והפכה ר' ומצא עליה קורט דם מבחוץ וטרפה, ואמרינן מתני' היא המסס ובית הכוסס שנקבו לחוץ, אלמא בעובי בית הכוסות בעינן שנקבו לחוץ. ומצאתי בנימוקי רבינו הגדול ר' שלמה במסכת סוכה +סכה דף ל"ד ע"א ד"ה בית הכוסות ועיין שם בתוס' ד"ה בית הכוסות+ שפיר' בעובי בית הכוסות מצד אחד כשרה, אבל השאר כל הכוס איידי דקליש אפי' מצד אחד טרפה. ולא נראה לי דהא נקבה לחוץ תנן. והוא עצמו פי' במסכת חולין דכל נקב הוה מפולש. לכן לא ידעתי לפרשה. 

ספר הישר (חלק התשובות) סימן י 
============================= 
[תשובת ר"ת אל הראב"ן]. (בענין הנ"ל). 

על עובי בית הכוסות ששאל אדוני והקשית מב' צדדין טרפה מאי חידוש,,, נראה בעיני משום רישא נקטיה וה"פ [מצד] אחד כשרה שנמצא המחט לצד הריעי, שאם לצד החלל אמרי' דרך בית הושט באה וניקב הושט, וטרפה מחמת נקובה +כלומר נקובת הושט+ כדמוכח שמעתתא גבי חיתוכא דכבדא +חולין דף מ"ח ע"ב+ דפריך עלה מאי שנא ממחט שנמצא בעובי בית הכוסות, ואף על גב דבשאר בית הכוסות שאינו בעובי כבר היה נקוב לחוץ בנקב כזה, אפי' הכי הכא עור החיצון מגין, כדאמרי' דחלב טהור סותם +שם דף /חולין/ מ"ט ע"ב+ כמו כן זה העור סותם (דהוי האי כחיטי דכרכשא דלא סתמי אי נקבה הכרכשא), אבל מב' צדדין טרפה דהוי כשאר בית הכוסות שאין בו עובי דבעינן נקבו לחוץ. ופי' דצד אחד כלומר דופן אחד, ואם באת למצא חידוש בב' צדדין יש לך לפרש, אף על גב דהוא סמוך להמסס וליחשבו כנקבו זה לתוך זה, וניקבו לחוץ דמתניתין דחולין שלא במקום עובי קאי שהרי במשנה לא הזכיר מקום עובי, דהכי אמר חלחולת שניקבה וירכים מעמידות אותה כשרה +חולין דף נ' ע"א+ קמל"ן דב' צדדין טרפה, דאין המסס מעמידו. ומה שפי' זקני בשבת +שבת דף ל"ו ע"א+ ובסכה +סכה דף ל"ד ע"א+ לפום ריהטיה פירש ולפי דוחקו. וה"פ דשבת ודסכה, הובלילא בי כסי בי כסי הובלילא נפקא מיניה לעובי בית הכוסות, פי' שלא יטעה אדם לומר צד אחד ושני צדדין בהמסס כדאמר בבית הכוסות, דבית הכוסות מצד אחד כשרה ובהמסס מצד אחד טרפה, והיכי דמי כגון אצל הכפולות שבו שיש בו כמה עורות, שאפי' אצל דיבוק העורות אם ניקב החיצון לצד חלל מעבר לעבר טרפה. ואם לא שגלה לנו אביי שנשתנו שמותן היה הטבח ההדיוט שונה משנתנו דצד אחד כשרה בהמסס והיה מכשיר ההמסס אי ניקב עור החיצון בלא עור פנימי שאצלו במקום דיבוק העורות והיה סובר שהוא העובי, דכי היכי דתנינן מחט שנמצא בעובי בית הכוסות הכי נמי הוו תנן, לפום מאי דאישתנו, מחט שנמצא בעובי המסס דמיקרי ליה עובי דההוא סומכא מכלל דאית ליה קולשי,,, וא"ת וכי טעות כזה יטעה האדם, נראה לנו שזו הוקשה לזקני, ואינה פרכא. וכי יש לך טעות גדולה משיפורא וחצוצרת +שם בשבת /דף ל"ו ע"א/ וסוכה /דף ל"ד ע"א/+ שאם לא הודיענו היינו מכשירים חצוצרת לראש השנה, והלא זכרון עקדה היא וכמה משניות מפלגי בין בשל פרה בין בשל איל וזכרים וכפופים ושופרות היובלים כתיב. אלא יש לנו לומר דכל אותן דברים דאישתנו שמייהו לכל מסורים וטעו בהן ההדיוטות, אלמלא שהכריזו והודיעו רבותינו שנשתנו שמייהו. והאמת כדבר אדוני הוא ודכל נקב מפולש הוא ולחוץ משמע מעבר אל עבר וכמו שפי' זקני במסכת חולין. ושלום. 

ספר הישר (חלק התשובות) סימן יא 
============================== 
שאלה. (בענין קדרה בת יומא). 

יפרש לי אדוני קדרה אסורה שאינה בת יומא שנתבשל בה היתר וקיימא לן דנותן טעם לפגם מותר, אם חזר ובשל בה היתר אחר בו ביום, מי אמר כיון שהקדרה אסורה נותנת עתה בתבשיל השני טעם לשבח אסור או דילמא כיון שהטעם לשבח מכח ההיתר בא מותר. ועוד יפרש רבנו מההיא קדרה שאינה בת יומא אי בעינן מעת לעת כדי לפגם או דילמא אפי' בישל בה איסור סמוך לחשכה אם בישל בה לאחר שקיעת החמה מיד מותר דגזירת הכתוב היא. הכל יפרש לי רבנו. 

ספר הישר (חלק התשובות) סימן יב 
============================== 
[תשובת ר"ת על הנ"ל]. (בענין הנ"ל). 

אשר שאל אחי על קדרה שאינה בת יומא שנתבשל בה בהיתר, אם נתבשל בה לאחר אותו היתר היתר השני מה דינו. עד שאתה שואלני [על זה] צא ושאל על ראשון אם נשתהה הקדרה אחר ידיעתן מהו. אלא כי [היכי] דפשיט לך ראשון ביום או יומים יעמד דשרי, כך הוא התבשיל השני, וכי טומאה שבטלה חזרה וניעורה אפי' על ידי איסור, כל שכן ע"י היתר גמור. ועל קדרה בת יומא פירשו כל רבותינו דלא אסרה תורה אלא קדרה בת יומא שלינת הלילה פוגמת התבשיל הנבלע בקדרה. ונר' לפי פירושם שאם בישל בה ביום ראשון לערב איסור וחזר ובישל בה ביום שני לבקר דהוי פגם. ונר' דבריהם שאין דרך לבשל בלילה בימים קדמונים, כדאמרי' גבי זמנים שקבעו בקרית שמע, ערבית בזמן שכיבה בכהנים בעניים ובכל אדם בשמעתא קמייתא דברכות +ברכות דף ב' ע"ב.+ וזהו שאסר להם הכתוב באותן שבשלו שחרית גוים איסור, אל יבשלו בהם ישראל היתר ערבית, אבל באותן שבישלו איסור ערבית דאתמול, יבשלו שחרית היתר היום. ואף על פי שאין ראיה לדבר זכר לדבר, דלינת לילה קרי עיבור צורה כמו תבשיל שעוברה צורתו כדאמרינן תעובר צורתו ויצאו לבית השרפה +פסחים ל"ד ע"א וזבחים ע"ז ע"א+ והדברים קל וחומר, אם האוכל תעובר צורתו בלילה, כל שכן איסור המובלע בדופני הקדרה. וגם הלשון מוכיח דלא אסרה תורה אלא קדרה בת יומא, דהיינו שבישל בה שחרית ולא קאמר +כצ"ל לפי דברי רבנו שהובאו בתוס' ע"ז דף ע"ו ע"א ד"ה בת יומא והרא"ש שם כמעט מלה במלה+ לא אסרה תורה אלא קדרה מעת לעת, דקים להו דלילה מיפגמא פורתא, משא"כ משחרית לערבית כדרך מבשלים. ואם באת להתיר מערבית ללילה הסמוך לו, אי אפשר שהרי מספק יש לנו לתלות, שגם אותו אסרה תורה אלא שלא הוזכר לכך אלא להווה כדפרישית. ואפי' שיעור לילה בשחרית יום לא נתיר, כי מי יודע אם ענין הלילה גורם הפגמת הטעם, תחלתה או סופה, כדאמר גבי מים שלנו +פסחים דף מ"ב ע"א+ דבעינן נמי לינה. אף על גב דאיכא התם טעמא, הואיל והטעם מכוסה מבני אדם יש לנו לאסור לעולם כל קדרה בת יומא אם לא עמדה כל הלילה בלא בישול היתר. ולא בעינן מעת לעת. ועל דא אנא סמיך, והמחמיר תבא עליו ברכה ויש לחוש מפני החסרון +כלומר חסרון ידיעה.+ ועל רבותי ברכת טוב ושלום. 

ספר הישר (חלק התשובות) סימן יג 
============================== 
+התשובה הזאת הובאה בקיצור בתשובות מהרי"ק שורש ק"ן ועוד עיין לקמן בסוף הספר בתשובת ר"ת לרב מנחם מיואני סימן ק"א.+ תשובה. 

נשאל לרבנו יעקב על קטנה שנתקדשה ואביה במדינת הים והשיב: עמל הוא בעיני להשיב תשובות על דברי ריבות +אחד מבעלי הריב היה הר"ר מנחם מיוני עיין תוס' קידושין מ"ה ע"ב ד"ה בפירוש ובתשובה האחרונה לקמן סימן ק"א+ שעברו אך אהבת אחי הכניסני לפנים משורת דעתי. ועל קטנה שניסת ואביה במדינת הים נראה בעיני קידושין מדרבנן הוי וצריכה מיאון וכן פוסק ר' יהודאי, ומה שכתוב למעלה מפסק זה בסוף הלכות קידושין וקטנה שקדשה עצמה או שהשיאה עצמה בחיי אביה אין קידושיה קידושין ואין נישואיה נישואין, היינו לגבי שאינה צריכה גט כדמוכחא מילתא דפסיק רבינא דלא חייש לשמא נתרצה אביה, אבל מיאון צריכה דקדושין דרבנן איתנהו. אבל גט מספיקא לא מבעי דבפירוש אמר רבינא לא סבר לה להא דשמואל +קידושין דף מ"ה ע"ב+ דמספיקא בעי גט, אבל במיאון לא פליג רבינא ולא הלכות גדולות. ולי נראה כמו דקדושי דרבנן הוו ושפיר עבדה עד שיבא אביה וימחה. דקא פרכינן עלה דעולא +שם /קידושין/ דף מ"ד ע"ב+ דאמר אפי' מיאון אינה צריכה, מהא דתנן וכולן שמתו או מיאנו ופרכי' בתו דמיאנה כמאן אילימא דקדשה אביה וכו', אלא דקדשה נפשה. ועל כרחי' כי עיינית בה שפיר, הא פירכא נמי לשמואל דחייש לשמא נתרצה האב דאי חיישי' היכי תני צרותיהן מותרות, הויא ספק צרת בתו דהא שמואל נמי גט מצריך ליה +וכן הקשה בתוס' שם ד"ה אלא+ אלא ודאי במיאון גרידא קפריך והיינו כרבינא דלקמן דלא חייש לשמא נתרצה האב אבל מיאון צריכה, דהא לא אמר רבינא סבר לה כעולא, ולשמא נתרצה מפיק ליה אבל לא ממיאון. והאי דמשני ביתומה בחיי אביה הוא שינוייא דחיקא, והאי דמוקי כר' יוסי בר' יהודה אשינויי לא נסמוך, אלא אשטתא דתלמודא וארב ושמואל בר ממאי דפליג רבינא עלייהו, דהיינו שמא נתרצה האב ולהצריכה גט והא ליתא. והאומר יש לחוש שמא קידשה אביה במקום אחר +זאת דעת הר"ר מנחם מיואני בתוס' שם+ אותו טועה מאוד, דאם כן אם מת אביה תשב עולמית. ועוד הא דתניא האשה שהלך בעלה הוה ליה למיתני הבת שהלך אביה שאין לה היתר עולמית דהא עבדי אינשי דמקדשי בנותיהן, וכל בת שמת אביה אסורה לדבריו, אלא אחזוקי באיסור לא מחזקינן ואשה זו בחזקת פנוייה עומדת. אבל אם אמר קדשתי בתי נאמן, ואם לא אמר העמידנה על חזקתה. ומאן דאמר דלא תקנו רבנן קדושי במקום אב הבל הוא כמו שפיר', דאפי' למאן דאמר אפי' מיאון אינה צריכה תקנו לה קידושין +על זה כתב ראז"ם בגליון וז"ל וצ"ע דלעיל משמע מדבריו דלהך מ"ד לא הוה אמרינן הכי, אלא דס"ל דלא קיי"ל כעולא ואפשר צ"ל ואפשר אפילו למ"ד וכו' ועיין במהרי"ק שאין שם לשון זה וע"ש ולי נראה שהדברים נכונים ואין צריך להגיה וכונתו בזה לחלוק על דברי ר' חננאל שהובאו ברשב"א יבמות דף ק"ו ע"ב ד"ה השיאוה שס"ל דכל שאינה צריכה למאן אינה מתקדשת והרי היא כפנויה אבל דעת ר"ת היא כדעת הרמב"ם בפירוש המשניות שם, שאף שאין בה דין מיאון מ"מ מקודשת היא וכמו שתירץ הרשב"א שם וא"כ גם כאן יש לומר דאף לעולא מקודשת הקטנה אף שאין צריכה מיאון גמור וע"כ הבל הם דברי המאן דאמר דלא תקנו קידושין לקטנה במקום האב+ אלא דהוי כי ההיא דאמרינן +גיטין דף ס"ה ע"א+ צרור וזרקו אגוז ונוטלו מתקדשת למיאון הא בציר מהכי מתקדשת אבל מיאון אינה צריכה. 

ספר הישר (חלק התשובות) סימן יד 
============================== 
שאל הרב ר' יוסף בר משה על פי מעשה בגט אחד אל ר' יעקב זצ"ל: אזן תיקן וחיקר, כל תעלומות מבקר, למים ביר מוקר, טוחן צורים ועוקר, מאורי המאיר לדורו, יושב בצלו אשרו, והשותה מי בורו, והרודה דבש יערו, והיושב באהל עמו יבורך, משוח ורך, ראש עם הרב ר' יעקב. יפרחו צאצאיו להניץ לגמול פרי מאושר, פקוד יפקוד משרתו בספר גלילי ידיו המבשרות צבא רב, ומעלה הכושרות לשבענו, כי צמאה נפשי לרחיצת מי רגליו, ושתים כזו ישמיעני מחדשים לבקרים, כי נגדי ישנים לו צפנתי, יצאה נפשי בדברו, כי נזכרתי כמה פשעתי, ידידות רחקתי. נכספתי אל מקום מנוחתי, וארצה גלותי. 

(בענין גט אדם דר חצי שנה בעיר זאת והלך לעיר אחרת). אנא. חכמנו בזאת על אדם שיצא מהעיר שהיה דר בה כחצי שנה והלך לדור בעיר אחרת וביום לכתו גירש אשתו מהו מקום עירו לכתוב מאחר שבין לילה היה ואינו לא מיושבי העיר ולא מבני העיר. וכל לבי על אותו גט שכתב ר' אביגדור לאשתו שביום שכתב הגט נשתקע בבית אביו ודעתו ולבו לצאת אל מקום מושבו אלצירא. 

ספר הישר (חלק התשובות) סימן טו 
============================== 
תשובת ר"ת על הנ"ל. 

אני ישן ולבי ער, לתאות דודי כאש יבער, בדברי בו הלא יסער, ונוע כעץ יער, ואנכי מאיש בער, לעומת יושבי שער, חרזי אם מעט מזער, יהיו בעיניו לאין משער 

יען כי נפלאת מורי הרב ר' יוסף, למען ממהרים שלוחים, ומידי בואם לפני טרדי רב ומלאכת אחרים עלי ועבודת המלך. ועתה אדוני הנראה בעיני אשיב לך. כי הכותב גט צריך להזהר מכמה דברים שאין עולין במחשבה אם אין תלמוד ערוך בפיו. ומי שכותב מקום האיש והאשה יש לו לדקדק ולכתוב דיתבא על נהר פלוני כדאמרינן דעל רכיס נהרא +ב"מ דף י"ח ע"א+ וכו', ובאתי לדור במקום פלוני, והוא מקום שעומד בשיקוע. ואם אינו יודע מקום שיקועו יכתב מקום שעמד בו בשיקוע, ואם אין לו מקום שיקוע יכתוב אותו שעומד בו בתוכו באותה שעה, ואז הוא יוצא מכל ספק העיר. ואם בא לחסר מקום עיר מולדתו אין בכך כלום [ואם בא לחסר מקום] שעומד בו באותה שעה, טועה הוא והגט פסול דאין שינוי גדול מזה. והיכא דהוחזקו ב' יוסף בן שמעון איכא חששא טובא כדאמרי' בהאשה שלום בינו לבינה ושלום בעולם גבי הבא מחגרא +יבמות דף קט"ז ע"א+ ואם אין שם עירו נזכר, ממה נדע אם הוחזקו אם לא. ועוד דאמר בהמביא +גיטין דף כ' ע"א+ ההוא דעל לבי כנישתא וכו' ובמסקנא אמרי דלא הוי גיטא דלא כתב שם עירו ושם עירה ושמה, וליכא למימר ריהטא דתלמודא [אלא] האי טעמא כדפ'. ומקום כתיבת הגט [נמי] צריך לכתוב שהוא מקום שהסופר כתבו שם כדאמרי' היה במזרח וכתב במערב וכו' ומוקי לה בסופר בפ' הזורק +גיטין דף פ' ע"א.+ וזה בחור שהיה עומד באלצירא ויצא לו לחלוטין והלך לו ליואני להשתקע, וביום לכתו כתב הגט, כמדומה לי כך היה לו לכתוב אני פלוני בן פלוני שנולדתי במקום פלוני [דיתבא על נהר פלוני ובאתי לדור באלצירא והנני היום ביואני] דיתבא על נהר פלוני פטרית ותרוכית וכו' ותו לא הוי ספקא. דטעמא מאי התקין רבן גמליאל שלא ישנה שמו ושמה כדאמרינן בהשולח פ"ד במשנה +גיטין דף ל"ד ע"ב+ היינו שיש לו שני שמות אחד בגליל ואחד ביהודה וכותב האחד, והתקין רבן גמליאל שיהא כותב שניהם, שלא יאמרו בגליל לא גירש את אשתו כשגרשה בשמו שביהודה ובניה ממזרים. וכשמגרש בשניהם ליכא ספיקא וגם אם היה יודע שהיו שם שני יוסף בן שמעון בעיר אחת. ואם כתב בגט זה הבחור יואני לבדו ולא אלצירא הרואה זמן ושם העיר יואני אומר לא גירש זה אשתו שהרי באלצירא היה עומד באותו זמן, וזה שביואני אחר הוא והוה ליה שינה עירו דפסול ואף על גב דהוה כונתו להשתקע ביואני לאו בתר דעתיה אזלינן אלא בתר קלא דידעי אינשי מקום שיקועו. דכי הכי דאי הוי דעתו לחזור דחשבינן ליה שינה שם עירו הכי נמי השתא, דמה איכפת להו לסהדי בדעתיה לאו בתוך לביה יתבי, וכי אתי סהדי ומסהדי דבאלצירא היה שוקע באותו זמן הנזכר בעל כרחך אסהדי שמעינן ליה למימר דהוה ליה שינה שם עירו כדאמרינן +בפרק האשה שלום+ שלום ביני לבינה גבי חנן מחגרא, אתי סהדי אסהידו דהאי יומא גבן הוה בנהרדעא, והתם מוכחא דלאו הוה ההוא שכתב הגט בסורא אלא דדחינן התם משום מסר מילי, הרי לך כי העדים מעידין דבר לבד ע"י זמן הכתוב בגט להתירו או להוציא עליו לעז כדין שינה שמו ושמה ושם עירו ושם עירה. וא"ת הא אודיענהו לסהדי שהיה משתקע ביואני, אין בכך כלום, ואי הני ידעי אחריני לא ידעי. והכי נמי אמר גבי שם יהודה ושם גליל שבשביל שם דגליל לא די לו בשם יהודה, אף על גב דבני יהודה ידעי, הואיל ובני גליל לא ידעי יוציאו לעז, כל שכן דהיכי ששינה שם עירו דפסול כי הכא, שיראו בני אלצירא זה הגט לתוך י' שנים ויאמרו פלוני לא גירש אשתו כי באותו זמן היה שוקע עמנו באלצירא וזהו אדם אחר ששמו כשמו שגירש אשתו ביואני ובניה ממזרין כדאמר גבי גליל ויהודה. ואין לומר ולהתיר מפני שאלצירא ויואני קרובים ומועטים הם וידעו בבירור הדבר, דלא פלוג רבנן בין קרובים לרחוקים אלף פרסאות בין מועטים לששים רבוא, אלא שינה שם עירו לעולם פסול. ולא יעלה על לב איש דקבעי י"ב חדש למהוי כבני העיר, דאין זה תולה אלא ביציאת קול שידעו יושבי העיר שזה שוקע ביניהם שיכולין להעיד עליו, והרי דבהכי ידעי מתוך שנותן בתמחוי חשבינן ליה כאזרח. וכי בעינן י"ב חודש לפסי העיר כדמוכח בבבא בתרא בפ"ק +ב"ב דף ח' ע"א.+ 

ספר הישר (חלק התשובות) סימן טז 
============================== 
(על ענין אחר בטרוייש). 

מי יגור לנו מוקדי עולם +ישעי' ל"ג י"ד+ כי בושני ונכלם, על מקום רבנו שלמה ועיר קברות אבותי' אשר הקלו בה ראשם, לבייש חתניו ובני בנותיו כי גם אני בושתי בדבר. ועתה רבותי' הוציא עשוק מיד עושק ובקשו פני החבר ר' טודרוס תחלה, ואם לא ישמע תכופוהו לעשות שלא יהא מוקדם וקניין אשתו לכתוב תחלה קודם לקנינו וימסרנו ביד החבר ר' חזקיה כאשר מסרו לו אחר שקראו דקיימא לן כר' אליעזר אפי' בשאר שטרות דעדי מסירה כרתי והעדים שמסרו לו עליהם לחתום מן הדין. אך לזה לא הוזקקתי רק לאשר עשק עמיתו באותו כתב שהיה ביד ר' חזקיה ובפני אותן עדים או אחרים שמסר בפניהם בתחלה, ואותן דברים שאמר בפני עדי מסירה הראשונים יאמרו בפני האחרים ואחר כך יקוב הדין את ההר. כדרבא +זה ענין בפני עצמו שהשיב ר"ת לשואל בסוגיא דהקדש חמץ ושיחרור וכו' והתשובה היתה ממש כמו שכתוב למעלה בספר הישר על גיטין דף מ' ע"ב בדפוס דף י"ג ע"ב שמסיים עם והני מדאורייתא והכותב לא רצה לכפלה לכך רמז על שם כנ"ל+ בהשולח גט דאמר רבא הקדש חמץ וכו' עד והני מדאורייתא כמו שכתבתי למעלה. 

ספר הישר (חלק התשובות) סימן יז 
============================== 
(בענין ערער דבעל). 

מן השמים יפתחו לך מעיינות חכמה, כאשר סייעו בבא ליטהר,,, ועל שאלותי' אלה נתתי לבי על ההיא משנה דהמביא גט בארץ ישראל שאין צריך לומר בפני נכתב ובפני נחתם ואם יש עליו עוררין יתקיים בחותמיו. ומסקינין בגמרא מ"ע דבעל וקשיא לך ואם אמר בעל לפקדון מאי מהני עדי קיום, דהא אמר רב הונא פ' התקבל +גיטין דף ס"ד ע"א ועיין שם בתוס' ד"ה בעל נאמן ובר"ן שם+ דבעל נאמן ולא שליש. 

תשובתך בצידו דפלוגתא דרב הונא היכן דשלשתן בעיר אחד דשם שליש מוכיח +כלומר מדלא קרי ליה שליח+ ובשמעתא קמייתא הוא בהדיא, מדקאמר התם רב הונא אמר בעל נאמן דאם איתא דלגירושין לדידה הוה יהיב לה, אכן בפר' קמא בשליח דמייתי גיטא והכא מודה רב הונא דשליש נאמן, ואי אתי בעל ומערער לא משגיחינן ביה אם אמר בפני נכתב אפילו מעשה דכפר פאסי +שם /גיטין/ דף ו' ע"ב ושם איתא כפר סיסאי+ דקאמר שלא תיזקק לעדים, כל שכן קיום חותמין דמועיל ולא משגחינן בבעל. 

ספר הישר (חלק התשובות) סימן יח 
============================== 
מכתב רבנו שמואל. (בענין בעל מהו שיעשה שליח לחרטת אשתו). 

שלח רבנו שמואל להרב ר' אברהם: אמור לאחי כי בפ"ק דנדרים +נדרים דף ח' ע"ב+ רבינא הוה ליה נדרא לדביתהו אתא לקמיה דרב אשי וכו' אי אפשר להעמידה בנדר מכמה תשובות שבידי. שמשנה שלימה בגיטין פ' השולח גט +גיטין דף מ"ה ע"ב ועיי"ש בגמרא דף מ"ו ע"א+ שהכל מודים שצריכה ללכת לבית דין ולהתבזות להתיר נדרה ושליח לא יועיל לה,,, וכמה תשובות עוד והכל פירשתי. ומחקתי נדרא בכל השמועה וכתבתי נדוייא, שנידוה בחלום מיירי, כדמוכחא רישא וסיפא דשמעתתא, וקרוב לעמוד וחצי כתבתי ראיות שבנידוי מיירי וזו אחת מכמה וקלה שבקלות,,, וכך כתוב בספרים רבינא הוה לי נידוייא לדביתהו אתא לקמיה דרב אשי אמר ליה בעל מהו שיעשה שליח לחרטת איתתיה, כלומר אם תוכל להתיר נדרה שאינו של עינוי שלא בפניה על ידי שאומר אני שליחך לחרטה שלך א"ל אי מכנפין אין אי לא מכנפין לא. ש"מ תלת ש"מ לא שרי למשרי נדוי באתרא דרביה מצוי וכו'. וה"פ רבינא הוה ליה נדוייא לדביתהו, שנידו אותה בחלום והיתה צריכה לעמוד בפרשת דרכים כדאמרינן לעיל עד דמיקלעי בי עשרה, וזה הדבר גנאי לאשה להביא י' אל ביתה, ולהתיר לה לא היה רוצה כדלקמי, דבמקום שיש גדול הימנו אין מתירין היכא דאין המנדה לפניו כי הכא שנידוה בחלום, דאפי' אם יודעת מי נידה אותה, הא אהדריה רב אשי לרבינא גופא לעיל ואמר ליה לשמותיה שווייה שליח משמים למישרא ליה לא שווייה ליה שליח. וצריך שיהא הגדול שבעיר מתיר לו הנידוי הואיל ואין יודע מי נידהו, וכדאמרינן לקמן ש"מ לא שרי למישרא באתרא דאיכא רב מיניה, וכדאמרי' במועד קטן +הך מימרא דרב ליתא במועד קטן אלא בנדרים דף ז' ע"ב, ושם איתא רב אילא אמר רב+ אמר ר' אלעזר אמר רב נידהו בפניו אין מתירין לו אלא בפניו ואמר +מועד קטן דף י"ב ע"א+ ריש לקיש הוה מנטר פרדסא אתא האי גברא וקאכיל תאיני, ומסקנא אמרו ליה שנידוי שלך אינו נידוי, מאי תקנתיה זיל לגביה דלישרי לך, לא ידענא ליה, זיל לגבי נשיא דלישרי לך, דתניא נידוהו ואינו יודע מי נידהו ילך אצל נשיא ויתיר לו,,, אלמא במקום שאינו יודע מי נידהו או שהלך לו המנדה לעיר אחרת, צריך שיתיר גדול שבעיר אם אין כאן נשיא. והלכך רבינא לא רצה להתיר לאשתו בכנופיא בי עשרה לביתו, ולהביא אשתו בפני רב אשי לא רצה ושאל אם אפשר לעשות ע"י שליח. והכי קמבעי' ליה לרבינא מאחר שנדוי של חלום אינו דומה לשאר נידויין. דאית בהו נדהו בפניו אין מתירין לו אלא בפניו, מי לימא דבעל הוי שליח במקומה להפר' החכם בפני הבעל, דדמי נידוי של חלום לנדהו שלא בפניו שמתירין שלא בפניו או דלמא לנדהו בפניו מדמינין ליה וצריך להתיר בפניה ולא יועיל לה שליחות. ומשום דמחמרינין בה לעיל בשאר נידויין קא מבעיא ליה הכי. אמר ליה אי מכנפין אז מהני ההיתר שלא בפניה ובכך מתכפר לה נידוי חלומה, אבל לא תחזור אחריהם לכנפן דדמיא לכפרה דבעל כרחה. וכי האי גוונא אמר לעיל דליתיב אפרשת דרכים ויגרום שישיבו לו שלום ע"י הערמה, שישאיל תחלה בשלומם ובכי האי גוונא קים להו דמסתייע מילתא להנצל מאותו נידוי שביד שמים,,, ש"מ תלת ש"מ לא שרי נידוייא כזה של חלום והדומה לו שנדהו חברו והלך לו, אם אין יודע מי נידהו, באתרא דרבה מיניה, במקום שיש גדול הימנו, כי הכא שלא רצה רבינא להביא עשרה לביתו ולהתיר לה בפני רב אשי שגדול הימנו וכדאמרן לעיל ילך אצל נשיא ויפר לו, וש"מ כי מכנפי שפיר דמי להיות הבעל שליח ולהפר לה שלא בפניה דלנדהו שלא בפניו מדמינן ליה, הרי שניים: אין מתירין מפני שיש גדול ממנו, והשנייה שהבעל השליח ויתירו לה שלא בפניה. והשלישית אבל לכנופי לא אפילו להתיר בפניה, דלא מסתייע מילתא להנצל מעונש נידוי חלום אלא ע"י שמוצא מכנופין ממילא כדמוכח לעיל. ושמתא אפי' באתרא דרבה מיניה וכו',,, כלומר והני מילי דאמרן דאין מתירין אלא ע"י גדול העיר או נשיא כדתניא במועד קטן לענין נדוי ואין המנדה בפנינו, אבל שמתא שאינה חמורה כל כך, שאינו אלא קללה בעלמא, אפי' במקום שיש גדול הימנו יכול חכם להתיר לו אי יחיד מומחא שרי שמתא. גם לשון כנופייא משמע דבכינוף י' מיירי ולענין נידוי. כדפרישית, דאי לענין נדר בג' סגי, ומאי לשון כינוף בג' ותו לא מידי +ועיין בתוס' ישנים נדרים דף ח' ע"ב ד"ה ויחיד שהביאו שם דברי רשב"ם.+ 

ספר הישר (חלק התשובות) סימן יט 
============================== 
השיב רבינו יעקב אחיו הוד והדר לבשת, עטרת תפארת חבשת +כמו פארך חבוש עליך יחזקאל כ"ד י"ז+ על פי תהום כבשת, צללת במים אדירים, העלית נופך ספירים. אך בזאת צריכין אנו פירו' לפיר' רבנו, דהא אמרת הוה ליה נידוייא למישרי הוה ליה למימר הוה עלה שמתא, שלא מצינו לשון שמתא בלשון עברי ולא לשון נידוי בלשון ארמית בכולא שמעתא, דלא לישתמיט ולימא נידויי מנדינן ליה אלא שמותי משמתי' ליה, ולא שמתיהו אלא נדוהו +כלומר נידוי ושמתא חדא הוא+ כדמוכח שמעתתא דלעיל דקתני מנודה אני לך ר' עקיבא היה חוכך בזה להחמיר ומפ' בגמרא +נדרים דף ז' ע"א+ נדינא +כן הוא בכ"י וגם בדפוס אמנם זה נגד הש"ס דילן דבנדינא מינך כ"ע לא פליגי דאסור אבל במשמתנא מינך שרי לכ"ע ואולי צ"ל משמתנא במקום נדינא+ כולי (מכולי) [מינך כולי] עלמא לא פליגי דשרי כי פליגי במנודה אני לך שהוא לשון עברי דמשמע הרחקה בדינא +אולי צ"ל: בלישנא, כי באמת כן הוא המלה נד בארמית אינה מורה רק הרחקה+ דארמית ומשמע שמתא בלישנא דרבנן כנידוי דעברי. ואכן נמצינו למדין דנידוי הוי שמתא, ואם כן לפי' רבנו בשמעתא דרבינא דקאמר שמתא אפי' באתרא דרביה, לא ידענא מאי אדון בה דחדא היא. ואם ירצה לחלק בין שם נידוי דעלמא ובין שם נידוי דחלום, אין שלום. וקשיא לרבנו מאי ענין חרטה אצל נידוי? וכל טעמי ההלכה לא נתישבו לפי נידוי חלום עד שיבררם רבנו. וההיא פירכא דגיטין לא מסקי מינה אפי' כדמסיק תעלא מבי כרבא +יומא מ"ג ע"ב+ וההיא דר' אלעזר לגבי מוציא אשתו משום נדר וקסבר אין אדם רוצה שתתבזה אשתו בב"ד? היינו בזיונה שהיא זקוקה לב"ד ממללין מילין עילוה. ונלמדנו מההיא +כתובות דף צ"ז ע"א וכו'+ דאלמנה ניזונת בין מן הארוסין בין מן הנשואין מוכרת שלא בב"ד, וקבעי בגמרא בשלמא מן הנשואין משום מזוני אלא מן האירוסין מאי טעמא, וקמפריש לפי שאין אדם רוצה שתתבזה אשתו ובעל כרחנו דבר זה אפשר ע"י שלוחו, כמו כן גבי נדרים, אלא בעל כרחנו ואפילו בדבר שאפשר ע"י שליח אין אדם רוצה שתתבזה אשתו בב"ד. ואל יעמיק רבנו לחלוק בין הפרקים הללו ולשינוי דחיקי, כי מוחזקני בו שהוא בקי בלשון חכמים, ומתוך הלשון יעמיד הגרסא על מכונה. ואשר כתבת בנידוי בי' אבל בנדרים בג' ולא שייך לשון כינוף בג' הא ליתא דאמר בסנהדרין +סנהדרין דף כ"ט ע"ב+ הודאה בפני ג' כו' ואמר האי אודיתא זמנין כתבינן זמנין לא כתבינן כנופי ויתבי לא כתבינן כנפינהו אינהו כתבינן +אלמא דגם אתלתא שייך לישנא דכנופי+ ופי' דשמעתתא דרבינא הכי איתא ש"מ תלת ש"מ לא שרי למישרא נדרא באתרא דרביה, דאי שרי, רבינא הוה מייתי בי ג' אצל אשתו, אבל רבו לא היה מוליך אצלה. ולא כמה שפירשו רבותינו דרבינא הוה שרי לה אי לא משום אתרא דרביה הוה דהתנן פ"ב דנגעים +פ"ב מ"ה+ כל הנגעים אדם רואה חוץ משל עצמו ר' יהודה אומר אף לא נדרי אשתו שבינה לבין אחרים. וס"ל לרבינא דהלכה כר"י. וש"מ כי מכנפי שפיר דמי דאע"ג דלא מהימן למישרי, למהוי שליח מהימן שלא יוסיף בחרטא. וש"מ לכנופי לא, דאנן סהדי שלא היתה מתחרטת אי הוה לה לכנופי, מפני שהוא בושה לחזור אחר בני אדם. וכולא מילתא דרבינא משום שמתא דסיפא נקטה. וקרבני פטיטה +נראה שכונתו: ואם קרבני מה שאקריב ואביא לפניך הוא כמעשה פטיט שאין בו ממש, אז יתקן הדברים ויאר באופל, והיה בעיני ר"ת קודש מה שיאמר לו אחיו רבנו שמואל+ יתקן השיטה, ויאר בעלטה, ולו תהיה פלטה, והיה קודש. 

ספר הישר (חלק התשובות) סימן כ 
============================= 
תשובה. (בענין סוטה שיש לה עדים במדינת הים). 

אשר שאלת פ"א דסוטה דאמר לן רב ששת +סוטה דף ו' ע"א ושם איתא אמר רב עמרם הא מילתא אמר לן רב ששת וכו'+ ואנהרינהו לעינין וכו' אי אמרת מים בודקין אותה תגלי מילתא למפרע דסהדי שקרי נינהו, וקשיא לך דלמא לעולם אימא לך מים בודקין אותה והא איתמר +שם /סוטה/ במתניתין+ בא עליה בעל לאחר קנוי וסתירה דאין האיש מנוקה מעון אין המים בודקין ותו הא מסיקנא בפ' בתרא לא אפקוד עון דבנותיכם וכלותיכם ואפילו דפנויה, תשובתך בצדו דהא שנוייא דמשני ודחי רב יוסף אימר זכות תלי לה עדיפא ועוד שדחויך אינו דיחוי דאטו בשופטני עסקינן שאינן מנוקין ומשקין והלא מאיימין +מכאן נראה שלפי דעת רבנו תם מאיימין גם על הבעל, אף שלא נמצא כן בש"ס ועיין ברמב"ם ה' סוטה פ"ג ה' י"ח שגם שם נראה כדעת רבנו+ ולא מבעיא לרבנן דמוסרין שני ת"ח מיד לאחר עדי סתירה, דמה לי בדרך ומה לי בהאי שעתא, אלא אפי' לר' יהודה דאמר בעלה נאמן לפי שהן מאיימין אותו שאם בא עליה לא ישקנה, אבל זכות שתולה לא ידוע לא לו ולא לה. ולדבריך אתה מוציא לעז על הטהורות ששתו שיאמרו טמאות הן אלא שבא עליה כדפריך בהאי שמעתתא גבי שיש לה עדים, וליכא לשנויי מדזכות לא תלי בעילת בעל בכללא ומצי למבדוק, דהא קרא קדריש כדפריך התם בשילהי שמעתתא לר' שמעון מדכתב קרא +סוטה דף ו' ע"ב+ וההוא קרא דרב ששת לדרשא אחרינא כדלעיל +עיין רש"י /סוטה/ ו' ע"א ד"ה ואנהרינהו+ הלכך ואנהרינהו לעינין דאי לאו הכי ויהודה ועוד לקרא +קדושין דף ו' ע"א. וכונתו דאי דרשא דועד אין בה מוכחת לרב ששת, לא היה צריך עוד לראיה וכמש"כ רש"י שם+ אלא וודאי קים לן אם בא עליה בעל לא היה משקה, דלאפרושי מאסורי קמכוין, והשתא הוי באיסורא כל ימיו במחיקת השם שנכתב בקדושה. וההוא דשילהי מסכתא +סוטה דף מ"ב משנה וגמרא+ חדא דלאו שינוייא היא כדפרישית ועוד שאין גירסת ספרים כדבריך דהתם גרסינן משרבו המנאפים בגלוי לא מגזרת הכתוב אלא מתקנת ר' יוחנן בן זכאי שהפסיק שלא לקנאת, וה"פ וכי תימא עון דידיה בגלוי אבל דבניה ובנתיה לא וכו' ואפי' עון דפנויה והכל בגלוי. והכי מפרש ר' אלעזר בזמן שאתם מקפידין וכו' דהיינו בגלוי. ודברי קבלה ואסמכתא היא בעל כרחך, דאילו משום פנוייה אין האיש מנוקה מעון +כלומר בתמיה+ הא מדאורייתא שרי. ותמה על עצמך לפרש כדבריך, ואולי לחדודינהו לרבנן קבעית. 

ב. וההיא דקשיא לך על פי' רבנו שלמה +כוונתו על רש"י סוטה דף ט' ע"א ד"ה אשיא לבני שכתב שם מנימין לית ליה הא דאמר בברכות וכו' והכי נמי קתני בתר דהך מילתא בתוספתא דקידושין א"ל ר"ע מנימין טעית שכבר עלה סנחריב ובלבל וכו' ועיין בתוס' שם ד"ה מנימין+ דר' עקיבא עיקר הא ליתא (ועיקר) ואני פי' זה ימים רבים והא לך פירושי בתפלת השחר מאותו היום היא כתיבה +כלומר לעיל בספר הישר על ברכות דף כ"ח ע"א בדפוס דף ל"ד ע"ד סימן שמ"א ד"ה בו ביום בא יהודה גר עמוני וכו' ושם כתוב פירוש ר"ת על אותו ענין, ומשם העתיקו כאן בתשובתו לשואל אכן הכותב לא רצה להכפיל הדברים ומפני זה השמיטם כאן בתשובה ברמזו על מה שכתוב שם+: וההאי שינוייא דמסכת ידים +ממה שסיים בספר הישר שם גומר ומשלים כאן+ שלמצרים נתן הקדוש ברוך הוא קצבה שנאמר  מקץ ארבעים שנה +בסוף תוספתא דידים היא שנוייה אמר להן רבן גמליאל אף מצרי כיוצא בזה אמרו לו מצרי נתן לה הכתוב קצבה שנאמר מקץ ארבעים שנה אקבץ את מצרים וכו' יחזקאל כ"ט י"ג+ ההיא שינוייא לפי שטת ר' עקיבא להשיב על שטיפתו +מוסב על מה שפירש ר"ת והביא ראיה מסדר עולם שאף לר"ע לא בילבלו את מצרים אלא שטפוה, וקאמר שאפילו האי שטיפה חזרה על דעתיהו דרבנן+ דאפי' ההיא שטיפה חזרה, ובהלכות גדולות +בה"ג שלנו לא מצאתי+ מייתי לה לההוא שינוייא דמס' ידים. ומואבים דגרסינן בההיא ברייתא דמסכת ידים אגב שיטפא הוא, ודר' עקיבא ליתא, שהרי כמה ברייתות קטועות בתלמוד שלנו ובתוספתא היא שלמה ולא פרכינן ומסייעינן מיניה לתלמוד שלנו כיון שמוכיח התלמוד שלא נודעה בימיהם, אבל מאותן שאינן קשות לתלמוד שלנו יש ללמוד. והך דר' עקיבא שלא הובאת לא חיישינן ליה, ומנימין אית ליה הא דאמרן עלה סנחריב ובלבל גבי שאר אומות בר ממצרים ומואב, שאפילו לשטיפתן נתנה תורה קצבה. ומשום האי טעמא הדר ביה רב חיננא בר פפא מדרישא דאין הקדוש ברוך הוא נפרע מן האומה עד שעת שילוחה דאקשינן  עלה ממנימין והדר ביה בפירקא קמא דסוטה +ועוד עיין בתוס' יבמות דף ע"ו ע"ב ד"ה מנימין.+ ותו לא מידי. 

ג. (בענין הוציאוה שלא תטמא). 

ואשר שאלת בפ"ג גבי הוציאוה שלא תטמא +סוטה דף כ' ע"א+ משמע שבעזרת נשים מותר ליכנס בה טמא מת לפי' רבנו שלמה +וז"ל רש"י שם ד"ה שלא תטמא וכו' ולקמיה פריך והא אמרינן בעלמא דשערי נקנור לא נתקדשו וכ"ש עזרת נשים ומת מותר ליכנס למחנה לויה ועוד עיין יבמות דף ז' ע"ב ברש"י ותוס' שם+ וקשיא לך הדא החיל מקודש ממנו שאין טמאי מתים נכנסין לשם עזרת נשים מקודשת שאפי /שאפי'/ טבול יום אין נכנס? מ"ט לא דייקת מילי דקתני סיפא ואין חייבין עליה חטאת עזרת ישראל מקודשת הימנה שאין מחוסרי כפרה נכנסין לשם וחייבין עליה חטאת, אלמא עזרת נשים והר הבית מעלה דרבנן הילכך פטור. ובעזרת ישראל מתחיל מחנה שכינה הילכך חייב, ולכתחילה לא מעיילינן לעזרת נשים משום מעלה אבל להוציא שלא תטמא ליכא למיחש. וראיה לדברי בפ"ק דתוספתא דטהרות +כלומר דסדר טהרות והיא במסכת כלים ב"ק פ"א+ שמתחיל חומר בשרץ ר' שמעון אומר החיל ועזרת נשים מעלה יתירה בבית עולמים וטמאין שנכנסין לשם פטורים, ודאגמרך מס' כלים די' קדושות הן לא אגמרך אתחלתא דספרי +ספרי נשא פיסקא א' על ולא יטמאו את מחניהם.+ ושלהי זבחים +זבחים דף קט"ז ע"ב+ דתני התם מכאן אמרו ג' מחנות הן מן פתח ירושלים עד הר הבית מחנה ישראל. מן פתח הר הבית עד העזרה, פי' סתם עזרה עזרת ישראל, מחנה לויה, מפתח עזרה מבפנים מחנה שכינה, אלמא עזרה עצמה מחנה שכינה, ואין בו עזרת נשים דאשה בעזרה מניין, ופתח העזרה דהכא חוצה לה שער ניקנור. והיינו דקא תני בההוא פירקא דחומר בשרץ דכל הטמאין הנכנסין משער נקנור ולפנים אפי' הם מחוסרי כפרה הרי אלו חייבין על זדונו כרת ועל שגגתו חטאת וג' מחנות נמי מנו התם ויהיב סימנא דמחנה שכינה ומשער נקנור ולפנים חדא הוא. 

ד. (בענין דם נדות ירוק). 

ודקשיא לך בפ' כל היד דקאמר +כלומר הש"ס שם נדה דף י"ט ע"ב+ רבי מאיר אלפוה מגזירה שוה דפירש רבי' שי' +כן הוא בכ"י וגם בדפוס ולפי זה היתה התשובה הזאת כתובה בחיי רש"י, ויותר נראה שצ"ל ש' במקום שי' וכלומר שלמה+ שלחיך ושולח מים +זאת היא הגז"ש כתיב הכא שלחיך פרדס רמונים וכתיב התם ושולח מים על פני חוצות+ דם נדות השלוח מן האשה, וקשיא לך אי הכא אפי' דם אדום נמי ודרשה של תוספתא שבת +תוספתא צוקערמאנדל שבת פ"ח+ שדורשת מנין לדם נדה שהוא מכשיר נאמר כאן את מקורה הערה ונאמר להלן יהי' מקור נפתח לבית דוד לחטאת ולנדות, בעל כרחך לאו ר' מאיר הוא דהא מג"ש נפקא ליה ורבנן פליגי ולא אשכחן תנא דאמר דם נדה אינו מכשיר אלא ר' אלעזר בסוף מכשירין +פ"ו מ"ו ר' אלעזר בן עזריה+? כבר הודעתיך שאין להשיב מן התוספתא וקודם שאלתך תמצא ברוב מקומות שפירשתי כן. ועוד שאינו כדבריך, דהני פירושא ודלעיל קאי וקאמר היכא דחזיא דם אדום והדר חזיא דם ירוק תטמא וכו' ופריך ליה ומשני אלא ה"ק להו וליהוי כמשקה להכשיר את הזרעים היכא דחזיתיה בתר דם אדום דכיון דנדה היא כבר ודם נדה מכשיר כדתנן במסכת מכשירין אי טעמא כדקתני בתוספתא דשבת אי טעמא משום חומרת טומאתו, כדפריך גם דם המת שרביעית בשילהי השוחט בשחיטת חולין +חולין דף ל"ו ע"ב.+ ולהוי האי ירוק דבתריה משקה מג"ש דכתוב הכא שלחייך דאתא לטפויי שילוח דם נדות ירוק שהיא נדה כבר, ולא דם אדום דההוא ת"ק נמי מודי, ורבנן לא ילפי +כלומר הגזרה שוה+ אבל דם ירוק בטהורה כ"ע מודו דלא מכשיר, דלא אמר ר' מאיר אלא שילוח ירוק של טומאה ולא של טהורה תדע שרבנו פי' פרדס רמונים מכלל שהוא נעול, מכלל דבשאינה נעולה דם ירוק לא מכשיר אפילו ר' מאיר. ומסקנא דשמעתין דם ירוק בטהורה לא מכשיר לדברי הנ"ל (בר מר' אלעזר בן עזריה דשילהי מסכת מכשירין) דם ירוק דבתר דם נדות שהיא טמאה סבר לר"מ דמכשיר לרבנן לא מכשיר. 

ה. (בענין בהמה במעי אשה) 

וההיא דהמפלת +נדה דף כ"ג ע"א+ דבעי מניה ר' ירמיה מר' זירא לר"מ דאמר בהמה במעי אשה ולד מעליא הוא קבל בה אביה קדושין מהו למאי נפקא מיניה לאתסורי באחותה. ואף  על פי שכתבת למאן דאית ליה חמותו לאחר מיתה בשריפה +סנהדרין דף ע"ו ע"ב פלוגתא דר' ישמעאל ור"ע לתירוצא דרבא ודעת השואל בזה שהאי דנדה אתיא לפי דברי ר"י אבל לפי דעת ר"ע למה נקט נפקא מיניה דוקא גבי אחותה, הא אף חמותה אינה בשריפה רק בחייה וע"ז תירץ רבנו כי הקושיא למאי נפקא מינה יש לישאל אף אליבא דר"ע, דהא איסורא מיהא איכא+ לדברי הכל יש לשאל דנהי דמיעטה רחמנא משריפה מאיסורא מי מיעטה. לא זה וזה שיש בהן רוח חיים +כלומר לא בקושיא הראשונה שתירץ רבנו בזה ולא בקושיא הבאה אחר כן יש בהן רוח חיים וממשות או יש לומר לא זה אליבא דר' ישמעאל ולא זה אליבא דר"ע+ וכי מפני ששכחת את השנוי בקדושין משווית לרבנו שלמה טועה. הא תנן +קידושין דף ס"ב ע"א+ פ' האומר לחבירו אם ילדה אשתך נקבה מקודשת לי לא אמר ולא כלום, ואפי' לר"מ דאמר אדם מקנה דבר שלא בא לעולם היינו כשבא לעולם, אבל כשלא בא לעולם לא אמר כלום, כדאמר רב הונא עד שלא בא לעולם יכול לחזור בו משבא וכו' ורב הונא כרב, ורב כר' ינאי ור' ינאי כר' חייא ור' חייא כרבי ורבי כר' מאיר +יבמות דף צ"ג ע"א.+ וה"פ לממרא דחיי, דאי לא חיי לא תפסי קדושין בנפל ובדבר שהוא כאבן, ורבנו לפי דרכו שלקח התלמוד לאיתסורא באחותה פי' דין אשה אל אחותה. ומה שאמרת דהוה ליה למבעי כזית ממנו מהו שיטמא? פשיטא דמטמא בתורת נפל כיון דאמו טמאה ומ"ש הא בכל זכר ונקבה איתיה. וה"נ אי הוה חיי הוי מיתסר בקרובותיה, והיינו חוכא דלא חיי, ואי חיי לא איצטרך למבעי. 

ו. (קושיא בענין סנדל דתנן גבי כריתות). 

ובהך פירקא +נדה דף כ"ו ע"א+ דקאמר סנדל דתנן גבי כריתות למאי הילכתא, ומפרש תלמודא שאם תלד בגיותה וכו'. ואתה חושבו תירוץ דחוק, דהוה ליה לשנויי שאם תלד לפני שקיעת החמה של מלאת וכו' כדמפליג לעיל בין [לפני] שקיעת החמה ולאחר שקיעת החמה +לעיל /נדה/ דף כ"ה ע"ב.+ ועוד +צ"ע מאי ועוד, ואפשר שחסר תירוץ ראשון כי נאבד או שצריך להגיה אבל במקום ועוד+ תירוץ שלך איתא פלוגתא בין ב"ש לב"ה פ"ק דכריתות +כריתות דף ז' ע"ב+ בהמפלת לאור שמונים ואחד וב"ה איכא לאוקמה בקודם שקיעה ולאחר שקיעה וב"ש בקודם הנץ ולאחר הנץ. ושינוייא דתלמודא עדיף. 

(אלא משום גזירה אטו בת יומא דק"ל נ"ט לפגם מותר כמפורש בסוף ע"ו אי הכי לכתחלה נמי וכו' ויש ספרים דלא גרסינן ליה וס"ל דלכתחלה מותר שאינה בת יומא וכי מצרכינן טהרה לבת יומא,,, 

אלופי ומיודעי נכבדי ושועי מורי הרב ר' יעקב יבינני דבר על ידי הנדיב הזה בשובו ויפרש לנו הא דאוקימנא לעיל בסוף במה מדליקין הא דתניא שופר מטלטל אליבא דר' יהודא). 

ז. (בעובדא דרב פפא איקלע לתיאך). 

ואשר שאלת בבנות כותים +נדה דף ל"ג ע"ב+ ברב פפא דפריך ותיפוק ליה משום בגדי הארץ דאמר מר בגדי ע"ה מדרס לפרושים, ולא ידעת פי' הקונטרס שכשעלה מן הטבילה ועלה ולבש ואיטמי ליה משום בגדיו ליטמא בגדי החבר במדרס דאמר מר בגדי עם הארץ וכו'. דקשי' לך מדרס אב הטומאה והנוגע בו ראשון ואין ראשון מטמא אדם וכלים. לפי פירושך נראין דבריך. אבל רבי' שלמה איטמי ליה דקאמר אתחתונו קאי וה"ק איטמי ליה התחתון בסנדלו של עם הארץ או בבגדיו שהן משלשלין ומשני בכותי ערום שאין לחוש לא לסנדל ולא לשילשול בבגדים. והנושא את המדרס נושא את התרומה היינו בפשוטי כלי עץ +כלומר באופן שאין לחוש למגע בגדים עצמן+ אי נמי בכלי חרס ומגבו. וה"ה לנושא את הנבלה שנושא את התרומה. 

ח. (בענין טומאה בפנים כבחוץ לענין נדה). 

והאי דיוצא דופן +נדה דף מ"ב ע"א+ דיולדת שירדה לטבול מטומאתה לטהרה ונעקר ממנה דם ומבעי לך כנגדה בנדה מהו כגון שנעקר ביום ראשון ואחר שקיעת החמה עודנו שם כרואה מיום ראשון הוה אפי' לתקנת ר' זירא +שצריכה שבעה נקיים ונקי חשבינן ליום שני כי לא בא דם מחדש, ואולי צ"ל: לפי דברי במקום אפילו לתקנת וכונתו על ר' זירא דאמר שם הא דינא דיולדת+ ויום שני עולה לספירתה, או דלמא ע"ז לא קאמרינן דדם שבפנים כבחוץ אלא לחומרא. אבל יולדת [למה?] לשמעינן נדה דאורייתא שירדה לטבול בשביעי שלה ונעקר ממנה דם בירידה לפני שקיעת החמה וטבלה לאחר שקיעת החמה טהורה לביתה בין יצא דמה בין לא יצא דמה, ואסורה לאכול בתרומה מיהא לכשיצא. ועוד אי ס"ד לא חשיבא לה רואה +כלומר לאחר שקיעת החמה+ כי מבעי לן +נדה מ"ב ע"ב+ אותו מקום של אשה בלוע הוא ומסיק נפקא מינה כגון שתחבה לה חברתה כזית נבלה וכו' והוה ליה למינקט כגון שנעקר בשביעי סמוך לשקיעת החמה והדם עודנו שם. אי אמרת בית הסתרים הוה נהי דבמשא מיהא לא מטמאה במגע מיהא מטמא ואי אמרת בלוע הוי הטומאה הבלועה לא מטמא. וההיא אי כרבנו שלמה תפרש לא קשיא לך מידי דאיהו מפרש לה משום נוגעת לכשיצא לגמרי לחוץ, ובפנים כחוץ לגבי רואה ולא לגבי נוגעת. ואם כדברי ר"ח דמשוי לה רואה כולה שמעתא ענין אחד דמפרש לכשיצא לחוץ לבית החיצון ולא לחוץ לגמרי. 

ספר הישר (חלק התשובות) סימן כא 
============================== 
שאלת ר' שלמה מר"ת. א. (בענין יש חופה לפסולות). 

שאל ר' שלמה מרבי' תם. עבדך עוסק עם ריעיו ביבמות ובשבוע זאת הוקשינו בפ' הבא על יבמתו בסוגיא דיש חופה לפסולות +יבמות דף נ"ז ע"ב וכו', ועיי"ש בתוס' ד"ה כיון+ דקאמר התם ע"כ לא קאמר ר' מאיר אלא בקידושין דקני לה אבל בחופה דלא קנה לה לא, והוקשינו מהא דאמרי' בפ"ק דקידושין +קידושין דף ה' ע"א+ חופה קונה מק"ו ומה כסף שאינו גומר אחר כסף קונה חופה שגומרת אינו דין שתקנה. ומסקנא הכי היא התם. ותרצנו דחופה דפסולות אינה גומרת אחר כסף כדאמרי' בהאשה רבה +יבמות דף פ"ט ע"ב ועיי"ש בתוס' ד"ה כיון+ מיטמא הוא לאשתו כשרה ואינו מיטמא לאשתו פסולה וגם אינה יורשה, דאי יורשה מצי ליטמא לה כדאמרינן התם גבי קטנה דכיון דלא ירתי לה קריא ולא ענו לה, ובהפרת נדריה נמי אינו זכאי כדאמרינן התם. אמנם אחרי כן הוקשינו דמדינא אמרינא קניא חופה דפסולות ומה כסף שאינו גומר אחר כסף אפי' בכשרות קונה אפי' בפסולות, חופה שגומרת אחר כסף בכשרות אינו דין שתקנה בפסולות? 

ב. (בענין סמוך מיעוטא לפלגא). 

והיום הוקשינו בההיא שמעתא דפ' אלמנה לכ"ג +יבמות דף ס"ז ע"א.+ המניח בנים אלו ואלו אוכלין וכו' זכרים יאכלו והאיכא עובר, קסביר אין חוששין למיעוט. היכי קאמיר סמוך מיעוטא דמפילות למחצה נקבות +עיין ברש"י שם ד"ה אין חוששין דע"י כן הוה רובא ועוד עיין ביבמות דף קי"ט ע"א+ הא רבנן דסברי אין חוששין למיעוט ליה להו הך סברא דסמוך מיעוטא, אבל אמרי מיעוטא כמאן דליתא ולא אמרינן סמוך מיעוטא לחזקה. 

ספר הישר (חלק התשובות) סימן כב 
============================== 
תשובת ר"ת על הנ"ל. 

השיב רבינו: על אשר הוקשית מדרב הונא דאמר חופה קונה על יש חופה לפסולות וכי תעלה על דעתך שרבינו הזכירה +עיין רש"י שם דף נ"ח ע"א ד"ה חופה+ ושכח? אך דרב הונא ליתא. חדא דקאמר תלמודא ורב הונא כסף מיהא וכו' מכלל דליתא כדקאמר ורבי מאיר היכי אכיל בישרא +חולין דף י"א ע"ב ועיי"ש בתוס' ד"ה לר"מ, דדייק מזה הלשון דלא קיימא לן כר' מאיר+ ועוד דרב הונא פליג אשיטתא דלעיל דכי אתי למילף כסף משטר וביאה לעיל בסמוך +קידושין דף ה' ע"א, ועיי"ש בתוס' ד"ה שכן ישנן+ פריך לא תילף מיניה דמה הצד השוה שבהן שכן לתנוהי בעל כרחו. וכן דרך להקשות מה לצד שוה שבהן שכן ישנה לבעל כרחה בעלמא. והואיל ואינו מוצא כסף באישות [בע"כ] זה אין דרך להקשות כדי ללמד ותמצא כן בכל התלמוד בדלא למילף פרכינן אבל למילף לא פרכינן הואיל והצד השוה הוא במקצת. +כונת ר"ת בזה דלפי הנ"ל יש פירכא למה הצד שלו דיליף מיניה דחופה קונה שכן ישנה גם בכסף בע"כ בעלמא באמה העבריה, אכן הא דאמר לעיל כמו לרב הונא כסף באישות מיהא לא אשכחן בע"כ, זה שאני דהתם בדלא למילף איירי ולכך פרכינן, אבל הכא גבי חופה קונה דללמד ולמילף איירי ליכא למימר כסף באישות לא אשכחן בע"כ, כיון דאשכחן עכ"פ בע"כ בעלמא+ וכשאני עוסק בקידושין מפריקנא דרב הונא פליג אשיטתא דלעיל דס"ל כל מה הצד לא פרכינן כל דהוא. ועוד דרמי בר חמא סבר +ביבמות דף נ"ז ע"ב+ כרבא דלית ליה דרב הונא. ועוד שמעתתא דיבמות כדשני' לאחר כסף. והא דאמרי' לר"מ קידושין פסלי חופה נמי פסלי מוקמינן שפיר אחר כסף +ועיין בתוס' יבמות דף נ"ז ע"ב ד"ה רב אמר התירוץ על זה+ דלית ליה דרב הונא אפי' לפסולות +כלומר דלית ליה דחופה בלא קידושין קונה כלל ואפילו לפסול לתרומה, ואפילו לדידיה דאית ליה קידושי עבירה פסלי לבת כהן בתרומה.+ 

ב. ועל קושית בת יומא +רומז על מה שכתב השואל והיום הוקשינו, ולכך קרי לה קושית בת יומא+ אם חימצת אשריך. +ואם חמצת כלומר לו המתנת עד שתחמיץ, אז אשריך.+ דמיעוטא דמפילות ומחצה נקבות הוי רוב המתיר וגבי חמותו נמי בפרק האשה בתרא +יבמות דף קי"ט ע"ב+ מיעוטא הוא מפילות ומחצה נקבות רוב המתיר ומיעוט אוסר, אבל חזקה דעיסה ומיעוטא דאין מטפחין +קידושין דף פ' ע"א+ וכן בכיסוי הדם מיעוט מעשיהן מקולקלין +חולין דף פ"ו ע"א+ וחזקה דבהמה +כלומר חזקת שאינו זבוח עם מיעוט מעשיהן מקולקלין אינם עושין רוב וכן חזקת טהרה דעיסה עם מיעוט דאין מטפחין אין מצטרפין לרוב, רק שהמיעוט יסייע לחזקה נגד הרוב, לזה אמרינן דאין למיעוט כח לסייע נגד הרוב דמיעוטא לגבי רובא כמאן דליתא, אבל גבי מחצה זכרים ומחצה נקבות המיעוט מפילות עושה באמת רוב המתיר, ובזה ליכא למימר מיעוטא כמאן דליתא+ האיך יצטרף לרוב, וכיון שאין רוב מיעוטא כמאן דליתא. 

ספר הישר (חלק התשובות) סימן כג 
============================== 
תשובה לרב יוסף. (בענין נישואין בתוך אבילות). 

אני אינו כדאי ששלחתם לי כך, אבל כך דעתי נוטה שמותר לכנוס לאלתר, ואפי' בתוך ל' יום למי שלא קיים פריה ורביה רק ימתין אחר שבעה, ולמי שקיים לאחר ל' יום מותר ואפי' מת אביו, מדקאמרינן +מ"ק דף כ"ב ע"ב+ על כל המתים אינו נכנס לבית השמחה עד ל' יום על אביו וכו', ותניא בברייתא בשילהי האי שמעתתא +שם /מ"ק/ דף כ"ג ע"א+ כל ל' לנישואין. ולא קמפליג אלא במתה אשתו, אבל מת אביו לא קמפליג, דודאי נישואין שרי אחר ל' יום דמצוה קעביד אפי' יש לו כמה בנים. ואי נישואין כבית השמחה דמי אמאי תני ליה, תיפוק ליה משום דהוה ליה בית השמחה, אלא ודאי לא כבית השמחה דמי, דהתם רשות מפלגינן בין אביו ואמו לכל המתים, אבל בנישואין מצוה היא ולא מפלגינן, ולהכי איצטריך למתני. וליכא למימר דבנישואין בלא סעודה מיירי, דהא אמרינן בהחולץ +יבמות דף מ"ג ע"ב דקאמר התם בשלמא בנישואין בלא סעודה איכא שמחה ועי"ש בתוס' ד"ה שאני+ בנישואין בלא סעודה איכא שמחה ועוד אין נישואין בלא סעודה. ומדקאמר ואם אין לו בנים מותר לכנוס לאלתר נראה לי בתוך ל' מותר למי שאין לו בנים, ומצות עשה היא ולא דחינן לה כלל, ואפי' ל' יום דכל המתים דחינן משום הכי. וכי היכי דמידחו ל' יום דכל המתים מידחי נמי דאביו ואמו, דלא אשכחן שנים עשר באביו ואמו אלא היכי דאיכא ל' יום לכל המתים ועוד דבאשתו איכא ג' רגלים ושרי' משום הכי לאלתר. וממעשה דיוסף הכהן נמי איכא למשמע דאפי' שלשים דאחות אשתו וג' רגלים דידיה דחו משום בנים קטנים דהוו ליה, וכ"ש היכי דלא הוה ליה כלל. ולאלתר דקאמרינן היינו בתוך ל', דקאמר לא בא עליה אלא לזמן מרובה ומפר' מאי לזמן מרובה ל' יום, מכלל דלאלתר לאחר ז' ימי אבילות יכנוס. אבל בתוך ימי אבילות לא קאמרינן, מדקאמרינן בכתובות +כתובות דף ד' ע"א וע"ש בתוס' ד"ה אבל איפכא+ מי שהיה טבחו טבוח ויינו מזוג וכו' והתם מוכיח שפיר. ולא יעלה על לב איש לומר דהאי לא בא עליה היינו כניסה +כלומר שלא כנסה יוסף הכהן עד ל' יום, וזה אינו חדא דלא קתני לא כנסה אלא לא בא עליה וכו'+ חדא דבא עליה קתני. ומשום דהוו ליה בנים לא בא עליה, דהא גם היא היתה אבילה ל' יום מפני אחותה שמתה, ומפני נישואין גרידא איתוקמא פרנסת הקטנים, ובתלמוד ירושלמי +ירושלמי יבמות פ"ד הי"א+ מפרש הכי כנסה לאלתר ולא הכירה עד לאחר ל' יום. ועוד דנקט מותר לישא לאלתר ובביאה נקט זמן מרובה. מכל הני טעמא שמעינן דמי שאין לו בנים מותר לישא לאלתר וביאה לאחר ל' יום, ומי שיש לו כל בניו גדולים וקיים פריה ורביה מותר לישא לאחר ל' יום ל"ש מי שמתה אשתו ול"ש בכולהי מתים דכתיב בבקר זרע זרעך וגו' ומצוה קעביד. אבל באשתו תקנו ג' רגלים משום דעות המטה כי היכי דעל ידי שמחת ג' רגלים מנשי לה לרחימתא קמייתא ולא הויא איבה וזיווג שני צריך חיזוק. ודבר פשוט הוא דבית השמחה רשות, ונישואין דידיה מצוה, ומרשות אין לנו לאסור מצוה אי לא פריש בהדיא. 

ספר הישר (חלק התשובות) סימן כד 
============================== 
תשובה לרבנו שמואל ורבותינו שבפריש. (ענין מורדת). 

מקול מחצצים, שניהם חנית וחצים, ונוצצים כגחלים, היוצאים ממדורת אש ועצים, יראתי להעמיד עצמי ולחות דעי, את מודעי מודיעי רבי' שמואל ורבותינו שבפריש, פן יוציאו דבה אויבים עד שנים עשר חודש להוציא לעז על הגט המעושה, כי יודעים כל יודעי דת ודין הלכה כרבא דפסיק הלכה כחכמים +כתובות דף ע"ז ע"א+ שאומרים שאין כופין איש שנולדו בו מומים וכ"ש שהי' בו. דבהא נמי אין הלכה כחייא בר רב דתני שהיו בו, אבל נולדו כופין אלא כמאן דתני נולדו. ובשני אלו +כלומר בהא דאמר רבא הלכה כחכמים ובהא דרב יהודה דתני נולדו+ פסק ר"ח כמו כן, ואני כן פסקתי, וטעמא דידי דבשל תורה הלך אחר המחמיר. אבל אם היו יכולין לברר דגט מעושה בישראל שלא כדין פסול מדרבנן, אז יהיו יכולין לברור ולפסוק כחייא בר רב, דבשל סופרים הלך אחר המקיל. +ואף על גב דאמר שמואל בגיטין דף פ"ח ע"ב גט מעושה בישראל שלא כדין פסול. ומדלא קתני אינו גט א"כ משמע דמדאורייתא גט מעליא הוא, זה אינו דאיכא למימר דנקט פסול משום ופוסל, אבל באמת מדאורייתא אינו גט כלל אף שאמר רוצה אני דהוי בשלא כדין כמו תלוהו ויהיב דאינו מתנה עיין בתוס' ב"ב דף מ"ח ע"א ד"ה אמר רבא. ובזה מסופק ר"ת.+ ואפי' הכי הואיל ופסק ר"ח לאיסור שצריך להרחיק לזות שפתים, וכ"ש שאין אדם יכול לברר אם אינו מן התורה. ומה שכתב רבי' שמואל שתקנו הגאונים דלא משהינן תריסר ירחי שתא אגיטא אלא כופין אותו. חלילה לרבנו להרבות ממזרים בישראל דק"ל רבינא ורב אשי סוף הוראה. ונהי דהגאונים יכולים לתקן כתובת אשה על המטלטלין או על פי הלכה או על פי דעתם דהיינו ממונא, אבל להתיר גט פסול אין כח בידינו מימות רב אשי ועד ימות המשיח. וזה גט פסול שאנו שנינו בתלמוד שאין כופין עד תריסר ירחי שתא +כתובות דף ס"ד ע"א+ והם הקדימו טרם דין כפיית הגט (הגט) [פשיטא שהגט] פסול, אפי' יאמר רוצה אני, דהא אמר רב נחמן בשילהי גיטין +גיטין דף פ"ח ע"ב+ גט המעושה בישראל כדין כשר שלא כדין פסול ופוסל, וזה בתוך י"ב חודש שלא כדין, אפי' לפי פי' רבי' שלמה במורדת. +נ"ל שכיון רבנו על פי' רש"י בכתובות דף ס"ג ע"ב ד"ה לא כייפינן לה להשהותה אלא נותן לה גט ויוצאת בלא כתובה ע"כ אלמא דלא כפינן ליה, א"כ הכפיה שלא כדין. ועי"ש בתוס' ד"ה אבל אמרה+ ומה שכתב רבי' שמואל שכתוב בהלכות גדולות הרב ר' יצחק אלפסי ומשהינן ליה תריסר ירחי שתא אגיטא ובהדין תריסר ירחי לית לה מזוני מבעל הדין הוא דינא דגמרא. +הרי"ף בכתובות שם ואחר זה דבריו שהביא ר"ת לקמן אבל האידנא וכו'. ופתרונו של ר"ת על דברי הרי"ף כאן הובא במרדכי פ' אף על פי שם.+ נ"ל זה פתרונו  הדין הוא דינא דגמרא במורדת דעל ידי פחיתה וכרוז. ומה שכתב ר' יצחק אבל האידנא בבי דינא דמתיבתא הכי דייני במורדת בדאתיא ואמרה לא בעינא להאי גברא ליתב לי גיטא יהיב לה גיטא לאלתר. וגם זה פתרונו במורדת בלא פחיתה, אבל מוחלת ורוצה מגרש לה בלא כתובה, ולא חש לפרש רצון הבעל דפשיטא ליה. והמפרש בענין אחר משוינן ליה טועה גמור ומרבה ממזרות. שכן אני מורה ובא גופא דשמעתתא המורדת על בעלה פוחתין לה מכתובתה וכו', ורבותינו נמנו וגמרו שמכריזין עליה ד' שבתות, ופעמים שולחין לה מב"ד ומפסידין כל כתובתה כאחת. ופלוגתא דנמלכין בה אחר כל זה, דאיכא דאית ליה אין נמלכין. ובתר הכי מפרש אמימר היכי דמי מורדת דאמרה בעינא ליה ומצערנא ליה, בעינא ליה אם לא ירצה,,, /לגרשני/ וליתן כתובתי בעינא ליה כדי לצערו ולעגנו עד כלות כתובתי ע"י פחיתה (שפירשנו ותוספת) בז' דינרין בשבת לפי משנתנו ולפי רבותינו כדאית להו, וזימנין דהוי כלין לפי משנתנו בעשר שנים או יותר, וכל מה דאגידא ביה לא יהבין ליה אחריתא והיא מתכונת לצערו ולעגנו, אולי יגרשנה ויתן כתובה. והיינו פי' דמורדת דמתניתין ואפי' הוא רוצה לגרש צריך ליתן לה כתובה עד שתפחות, אבל אמרה מאיס עלי לא בעינא ליה לא הוא ולא כתובתי, כן פי' רבי' זקני זצ"ל +רש"י שם ד"ה אבל אמרה+ והכל אני מוחלת, לא כפינן ליה כדין מורדת להשהותה כדין משנתנו עד שתפחות או לרבותינו עד אחר ד' שבתות וכרוז והמלכה וי"ב ירחי שתא דלקמן, דהא לא הוה מורדת גמורה כיון שרוצה לצאת בלא כלום אם הבעל רוצה לגרש. מר זוטרא אמר כפינן לה, כלומר גם זו הוה מורדת גמורה, שא"כ לא הנחת בת לאברהם אבינו יושבת תחת בעלה, דמצער לה עד דאמרה הכי +כלומר מאוס עלי כדי לפטור מכתובתה.+ ולית הלכתא כמר זוטרא דלא הוה מורדת, והכי סלקא שמעתא. ובתר הכי מסיק דין מורדת דכלתיה דרב זביד אימרד ולא במאיס עלי אלא בשאמרה בעינא ליה וכו'. והכי [פירושא] אימרדא ואמרה בעינא ומצערנא ליה, ומפרש דין בלאות, ובתר הך מימרא מפרש דמשהינן למורדת תריסר ירחי שתא אגיטא לאחר כרוז ד' שבתות והמלכה למאן דבעי המלכה, אבל למאוס עלי ליכא שהייה כיון שמוחלת וכגון שהבעל רוצה לגרש. ועל זה ידוו כל הדווים, איך יטעה חכם לומר שכופין הבעל לגרש באמירת מאוס עלי, הלא בהשמים ביני לבינך ובנטולה אני מן היהודים חזרו לומר שמא עיניה נתנה באחר +נדרים דף צ' ע"ב+ ועוד אמרינן שלא יהא כל אחת ואחת הולכה /הולכת/ ותולה עצמה ביד גוי ומפקעת עצמה מיד בעלה בחנם +גיטין פ"ח ע"ב+ תתלה בעכו"ם אם מורדת [ועוד] דא"כ מצינו חוטא נשכר. ובלא שום פירכא בעולם כפייה לבעל לא אשכחן בכולא שמעתא. וראיה גדולה שפי' ר"ח בהדיא, ואם אמר הבעל אתן לה גט משהינן ליה וכו', וכל [מביני] שמועה יבינו מתוך הלכה, ישמעו ויאמרו אמת. ואפי' מה שכתב בה"ג דיהבינן גיטא לאלתר הכל צריך לפרש לדעת הבעל. וכך אני מורה ובא, ומעשה היה מהחתן ר' יחיאל לפניך ודנתי לפניך. ואם שנינו מנהג עוקר הלכה, חלילה גבי איסורא וחנק וממזרות. ואשר כתבו רבותינו שבפריש: והננו מסכימים על ידיכם לכל אשר תעשון להכריח את האיש בכל צידי הכרחות שתוכלו להכריחו ולכופו עד שיאמר רוצה אני, גם זה לא ישר בעיני. ואולי משגה הוא בידי, שהרי זה לא מצינו שכופין אותו להוציא כדפסק לעיל ר"ח. וכיון שאומר כן בשילהי גיטין גט המעושה בישראל כדין כשר שלא כדין פסול ופוסל, ולא ידענא רווחא דמילתא אי פסולא דאורייתא כגון ע"י גוים אפי' אמר רוצה אני לא מהני כלל, אי מדרבנן. ואם אומר האומר לא נכפינן בשוטי אבל בגזירות וחרמות נכפינן, זאת לא זאת דאמרינן בדרבנן לא מזקקינן ליה אבל משמתינן ליה ופריך האי נקטי בכובסיה דלישבקי לגלימיה הוא ותו אמרינן במערבא מימנו אנגדא דבר בי רב ולא מימני אשמתא. ורב יוסף אמר דטבא ליה עבדו ליה ותברא תברי בתי רמי, שמתא שם מיתה ושממה +מ"ק דף י"ז ע"א וע"ב.+ הרי לך דחמיר מנגדא ואין כפייה גדולה מזו. וכן גבי כלבא דאכל וכו' שמתיה וכו' איתלי נורא בגנובתיה וכו' +שם /מ"ק דף י"ז/+ טוב ללקות מלהתנדות. ועל ידי היה מעשה על אחד שקידש בת ר' שמואל מקפש וגזרו על המקדש לגרש ועשיתי שהתירו לו והשחידוהו בממון ובדברים עד שגירש. והמעשים ידועים וכתובים למען לא יאמרו עלי חולק על רבותיו, שהרי כך אני מורה ובא, ויש לשמוע לי. ועוד שאני מחמיר ומבטל קול, ובני פריצי עמנו מתנשאים להעמיד קול לתת בבן אמם דופי. ואין לסמוך בשום דבר אפי' בשעת הדחק. והיום ההוא ידחק, יטיפו על בית ישחק +עמוס ז' ט"ז ולא תטיף על בית ישחק. וכונתו בזה על בית רש"י שהיה בן יצחק.+ אך אם כל רבותינו שוין בדבר תגזרו באלה חמורה על כל איש ואשה מזרע בית ישראל הנלוים אליכם, שלא יהו רשאין לדבר עמו לישא וליתן עמו להאריחו ולהאכילו ולהשקותו וללוותו ולבקרו בחלותו. ועוד יוסיפו חומר ברצונם על כל אדם, אם לא יגרש ויתיר אותו האיש את הילדה הזאת, שבזה אין כפייה עליו. שאם ירצה מקיים, והוא לא ילקה בגופו מתוך נידוי זה, אך אני נתפרד מעליו, וכל שיהא זכור בגזרתם וגזרתנו ישמור אותה, ואם יעבור שוגג לא תחול על השוגג. ואם כך יעשו רבותינו נראה דרך הישרה, כי טוב להניח אותה בעיגונה מלהוציא לעז על בניה, שכבר פשט האיסור ע"י המאורעות הנארעות. וצור ישראל יוסיף אומץ ושנים רבות, יתירות על העוברות. ולרבותינו שבפריש שלום שלום. +ועיין עוד דברי רבנו בענין מורדת בספר הישר על כתובות בדפוס דף ט' ע"א סי' מ"ד.+ 

ספר הישר (חלק התשובות) סימן כה 
============================== 
תשובה לר' יום טוב. (בענין עגונה וגט של מומר). 

נפלאת ממני ורחוקה היא, דעת החיצונה ורוח אחרת, אשר לקחת לעגן בת ישראל לתלות בדבר הבאי, ולא טוב הדבר אשר אתה עושה קרובי ר' יום טוב, על הגט אשר אמרת שהעידו לפניך שלאחר שניתן ליד האשה נחתם. מה בכך הא ק"ל הלכה כר' אלעזר +גיטין דף ד' ע"א+ וחתימה לר' אלעזר מפני תיקון העולם, ויש תיקון העולם לאחר קבלה כלפני קבלה. ואי משום דאמר לסופר כתוב ולעדים חתומו, תלית לאסור משום שמא לא גמר בלבו שתתגרש עד לאחר חתימה, וכי עדי החתימה היו שלוחיו, דאיכא למימר חתומו והבו לה קאמר. ועוד אפי' שלוחיו היו, מי קאמר כתובו וחתומו והבו לה בלשון קפידא. דבכי האי גוונא לא תלינן, דהא תנן אמר לעשרה כתבו גט לאשתי אחד כותב ושנים חותמין +גיטין דף ס"ו ע"ב+ ולא תלינן שמא לא גמר שתתגרש אלא ע"י כולן, דהתם איכא למימר משום בזיונה ואפ"ה לא תלינן וכ"ש הכא דהא איתא לבזיונה שהרי חתמו העדים. מ"מ ואפי' בגילוי דעתא לא תלינן דהלכתא כאביי +ביע"ל קג"ם וזו אחת מהן. גיטין דף ל"ד ע"א+ ועוד הלא נתנו מידו לידה או מידו ליד שלוחו וכי היכי דהוה כתיב, הכי יהביה, ויש עדים שמיד המשומד בא לידה. ואפי' אין עדים כשר, דאין זה דומה לשמא לא גמר להקנותו אלא בשטר. וטועה אתה טעות גדולה, וקולר תלוי בצוארך, ובקש רחמים על עצמך, שאותם העדים שהעידו לפניך רשעים היו שלא היה לך לקבלן אלא בפני בעל דינם וע"פ החרם +וצ"ע מאין לרבנו שקרא את העדים רשעים? ונ"ל שזה היה אחר שגזר רבנו בחידושים סימן רע"א באלה ושמתא שלא לערער אחר נתינת הגט+ ואפי' כן לא היה בהן ממש. ועל שלא כתבו שם המשומד אתה פוסלו, בדבר זה נראית כמלקט שבלים בעמק רפאים +ישעיה י"ז ה'+ שאם נכתב בשם [המומר] היה פסול יותר. שלבי ולבך יודעים, כי כל המשומדים בין היהודים מכנים אותם לגנאי יהודה יהודח, אברהם אברן +אולי משום שמשתמע כמו עברן+ אשר אשרה, מנחם מלחם, וכל יודעיו מיום שנכנס לברית היו קורין אותו מנחם כי אין מכירין בשם גיללמא. ואפי' יודעין, הס כי לא להזכיר. וכמה משומדים גירשו נשותיהם, ומעולם לא כתבו אלא שם יהודית, דרובא ישראל הכי קרו ליה, דלא גרע מחניכא וכן מעשים בכל יום. וכשגירש ר' אליעזר קרובי את מרת רחל דודתנו והיה שמו ושלין ושמה בילאשיץ וכתבו אליעזר ורחל שהם שם יהודית, והניחו הכנויים שרוב גוים קורין אותם, שרוב קריאת של גוים אינו רוב, אבל רוב ישראל הוא רוב שמבני ישראל הוא המגרש. המימיך ידעת שם משומד של אשר מקולוניא ושל אברן משינץ? דבר ברור דרובא ישראל שם יהודית קרו ליה, דאע"פ שחטא ישראל הוא, ושגור בפי כל לקרותו בשם יהודית. דאפי' לא היה אלא כנוי כשר דהא אמרינן כתב חניכתו וחניכתה כשר +גיטין דף פ"ז ע"ב+ ופירש בערוך +ערך חנך איתא בזה הלשון פי' שם לווי ולא הזכיר שמו ממש. ועיי"ש בערוך השלם+ אף על פי שלא כתב שם  המובהק כשר. ובה"ג של אספמיא מפרש וכך היו נקיי דעת כותבין חניכתו וחניכתה וגדולה מזו שנינו בתוספתא דגיטין +פ"ח+ גר ששנה את שמו לשם גוים כשר, כ"ש משומד ששינה לשם ישראל. ועוד ראיה גדולה שלא אמרו רבותינו היו לו ב' שמות ביהודה או ב' שמות סתם שגירש בשני שמותיו, אלא בשיש לו שני שמות א' ביהודה ואחד בגליל ולו שתי נשים וכו', אז צריך לכתוב שם דיהודה ושם דגליל עמו, שהרי הוחזק בב' השמות, ואותם שביהודה לא יכירו שם דגליל ויאמרו לא גירש ויוציאו לעז על בניה מן השני, אבל כשהוחזק בב' השמות במקום אחד די באחד אפי' בחניכה. ופירושא דברייתא דהיו לו ב' שמות א' ביהודה ואחד בגליל היינו כשעומד בגליל ומגרש את אשתו שביהודה או כשעומד ביהודה ומגרש את אשתו שבגליל, אבל אם עומד ביהודה ומגרש ביהודה די בשם אחד. והכי תנינן בהדיא בתלמוד ירושלמי על הך ברייתא. +ירושלמי גיטין פ"ד ה"ג+ ומתניתא כשהיה עומד ביהודה וכתב לגרש את אשתו שבגליל או שהיה בגליל וכתב לגרש את אשתו שביהודה, אבל אם היה עומד ביהודה וכתב לגרש אשתו שביהודה או בגליל וכתב לגרש וכו' הרי זו מגורשת. ולשון התוספתא מוכיח, שכן הוא שנוייה יש לו שתי נשים א' ביהודה וא' בגליל וגרש אשתו שביהודה בשם שבגליל ואשתו שבגליל בשם שביהודה. וכך היא שנוייה כמו כן בתלמוד ירושלמי, ש"מ דבמגרש בגליל אותה שביהודה מיירי. ותלמוד שלנו הכי משמע מדנקט שני שמות ביהודה וגליל, אבל ב' שמות של יהודה לא חיישינן. והא דאמרינן +גיטין ל"ד ע"ב+ רובא מרים ופורתא שרה דמשמע בחד מקום, ההוא לכתחלה. וכן מפרש בירושלמי לכתחלה בעינן כל שום וחניכה משום שני שמות שביהודה אבל בדיעבד שפיר דמי. א"נ דרובא קרו לה מרים ופורתא שרה בגליל, וביהודה כולהו מרים, אמרי נהרדעי מרים וכל שום וחניכא דאית לה, כשעומד ביהודה ומגרש את [אשתו] שבגליל דקרו לה התם פורתא שרה כי מתניתא דלעיל. וראיה גדולה היא מתלמוד ירושלמי במקום שאין מכחיש תלמוד שלנו כ"ש במקום שהוא מסייעו, ור' יהודאי גאון מביא ממנו ראיות הרבה. ואם באת להרהר על ראיה זו ולהצריך ביהודה ב' שמות של יהודה אין לך גט כשר לעולם. אך על זה יש לסמוך ודבר ברור כל גט שנכתב בשם משומד פסול אפי' פורתא קרי ליה הכי, אך יש לכוללו בהדי כל שום וחניכה. ומאוד מאוד אני מבקש פניך לחזור בך, כי כמה בני אדם הוציאו דבה ולא יכלו לתקן עוותתם, ואין בגט זה שום דופי, ואתה מדקדק בדברים שאין בהם ממש. ונראה כי טינא טמונה יש בלבך עליהם, ואני שלחתי אל החתומים הנה ראיותי בהעברה, ובקשו ממנו לסדרם ולשלחם לך וחתמו מתחת ותמהו עליך, איך אמרת שגעון לכתוב שם גיות עיקר. ויותר מעשרים גיטי משומדים נעשו בפריש וצרפת וכתבו שם יהודית וגם בלותיר ע"פ הגאונים. וגם ראיתי בעיני גט חתנו של הנדיב ר' יעקב פרנס ז"ל שנשתמד שהיה כתוב שמעיה המכונה וולדמן ושמו של גוית היה גוטשלק ולא נכתב בו כלל. כי חלילה להזכירו בתורת משה וישראל. ולולא שהודיע קרובי הרב ר' יום טוב ששמו גיללמא, לא היו יודעין כל בני מלכותנו רק שם של יהודית והיו מכנים אותו מלחם. ולא מצי מחזיק שמו לאחר שהוחזק שמו הראשון שהוא חזקה כדאמרינן בגט פשוט +בבא בתרא דף קס"ז ע"ב+ כל שהוחזק שמו בעיר שלשים יום לא חיישינן דאיהו אחזקיה אלא כן היה שמו, מכלל דאי אחזקיה לית חזקה אלא רמותא. והאי אף על גב דלא רמותא הוא לא כל כמיניה אלא  חזקתו לפי רגילות רוב ישראל. ושלום על ישראל. 

ואתה הנדיב אבי הבת תשיא את בתך להגון לה, כי אין לחוש לדברי המליזין ולא ימצאו ידיהם ורגליהם וכשלו במיעוטם, כי אין תלייתם תליה ויצא הדבר להיתר, וגם העדים אשר אמר קרובי שהעידו לפניו ראויים הם נידוי, ויבדוק מי הם ואבינה לאחריתם. ושלום. 

ואשר כתבתי +לפי הנראה כתב ר"ת הדברים האלה אחר שהשיב לו ר' יום טוב על אגרתו+ יתנו לב וימצאו דברים אמיתים כרתיים ופלתיים וידקדקו יפה. וראיות החבר ר' אליעזר מתלמוד ירושלמי אינה, כי פר"ח הביאה בקוצר ועניין אחר הוא בתלמוד. אך אני בלא תלמוד ירושלמי הייתי מפרש כן וכ"ש עתה. ואתה הרב ר' יום טוב אחר אשר חזרת בך להתיר נהפכת לאיש אחר לתלות בוקים סריקים על שגיונות, פרושים חדשים מקרוב באו, אשר אין להם על מה שיסמכו. 

ספר הישר (חלק התשובות) סימן כו 
============================== 
תשובה לאבי העגונה הנ"ל. שלומים לרבבות, לנדיב על נדיבות, זכרתיו ברוב חבות, קשורות משולבות, אחוזות וענובות, ברשפי שלהבות, להודיעו טובות, הלכות קבועות, כאשר הן ידועות, אלי יושבי דעות, ליושבים לפני ה'. 

ולמה בראשונה לא השיבותיו דבר? כי לא ראיתי שלוחו, אך אחיו שבטרויוש הרצה מכתבו לידי. ועד עתה חכיתי ואמרתי בלבי שמא עוד ישלח פעם אחרת. ובראותי כי נתעצל כתבתי שורותי להשיב רוחו אליו ולבשרו על קורותיו כיש את לבי, כי על כל צרותיו צר לי ובהדאגו נפשי דואגת, ובהנחתו תשיב רוחי. 

(בענין עגונה הנ"ל ובענין כל שום וחניכה). אלי צעקת הריב הבא אלי, וגם ראיתי את הלחץ אשר הנערה עגונה, ואתן את לבי לדרוש ולתור, סבותי ובינותי בספרים ואראה לפי הענין כי דברי הישיש ר' יום טוב לא יתכנו, ולפי מה שהודיעני ואמר, הרב ר' יום טוב פוסל הגט בשביל שלא נכתבו בו שני שמות בהדיא, אותו השם שהיה לו ביהדות ואותו השם שנתכנה לו בהמירו, וכיון שדלגו שם כינויו פסלו הרב ר' י"ט ואף על פי שכתבו וכל שום וחניכה וכו', לפי שהיה צריך לפרשו בהדיא. א"כ איפוא שאין בו פסול אחר מזה המעשה, אינו נפסל, דהא דתנן +גיטין דף ל"ד ע"ב ועיי"ש בתוס' ד"ה והוא דאיתחזק שהביאו שם השאלה הזאת וגם תשובת ר"ת עליה לפי ענינה+ התקין ר"ג שיהא כותב בפירוש כל השמות היינו משום דשלחו בני מדינת הים בני אדם הבאים משם לכאן שמו יוסף וקוראין לו יוחנן, יוחנן וקורין לו יוסף, היאך מגרשין נשותיהן ועמד ר"ג והתקין שיהא כותבין איש פלוני וכל שם שיש לו. ואמרינן נמי קבולת גיטא מן ידא דאחא בר הדיא דאיתקרי איה מרי, מכלל שהיו נהוגין לכתוב שני שמותיו וכן הדבר. אמנם תקנת ר"ג לא היתה אלא באותו ענין שמצינו, שמפרש שהיה הבעל הולך למדינת הים והיו מזקיקין את הבעל לגרש בע"כ לפי שלא היה רוצה לחזור אל אשתו והיה משנה שמו, בהאי ודאי תקן מה שתקן דחייש ללעז כיון דשני מקומות הן ובע"כ הוא, אבל במגרש במקומו וברצונו לא תקן בו כלל. ראיה לדבר מגמרא דבני מערבא +הובא בתוס' שם /גיטין ל"ד ע"ב/ ועיי"ש+ דאשכחן בה הכי. ומתניתין דקתני וכל שם שיש לו, במגרש בעל כרחו או במגרש במקומות אחרים. והיכי שמכריחין אותו לגרש ופן יאמר היום ומחר מחמת כעסו אין זה שמי אלא זה שמי לפיכך הוזקק לפרש ולכתוב כל שמותיו, שלא יוציא לעז על גיטא וכן אם מגרש במקומות אחרים שאין מכירין שם זה אלא האחר, לפיכך חש והזקיק לכתוב כל שמותיו, הא אם מגרש מרצונו או אם מגרש במקומו לא תיקן ולא הוצרך לכתוב כל שמותיו ולא חייש ללעז דמילתא דלא שכיחא היא ולא גזרו ביה רבנן, וכ"ש שאם כתב סתם בגט וכל שום וחניכא דאית ליה שאין לחוש כלל, שהרי בכלל שמותיו גרשה בסתם. +כלומר אם כתב כן בדיעבד כדעת בה"ג, כי ר"ת בעצמו מפרש דהאי וכל שום וחניכה היינו שיכתוב בפירוש את חניכה שלו ועיין בתוס' גיטין דף ל"ד ע"ב ד"ה וכל שום.+ ובגמרא דילן נמי אמרינן אמר רב אשי והוא דאיתחזק האי מגרש בתרי שמא תיקן שיהא כותבין כן, אבל לא איתחזק לא, והכא לא איתחזק באותו שם של גיות אלא בשם יהדות שגדל בו כל ימיו עד עכשיו, וטפל אחר העיקר כדאמרי נהרדעי +בגמרא שם /גיטין ל"ד ע"ב/+ מרים וכל שום שיש לה ולא שרה וכל שם שיש לה. ומצאתי בשם רבינו שמואל ואפי' הכי אי כתב שרה וכל שום כשר וכ"ש שאם כתב שם של יהדות וכתב וכל שום וחניכא דאית ליה שזו ודאי מגורשת, שהרי כל שמותיו כלל בכתבו וכל שום דאית ליה. ולפי פי' הירושלמי אין צריך לכתוב וכל שום דאית ליה אלא באותן שמפרש, ועלמא דנהיגי למכתביה להרוחא דמילתא עביד ולא שצריך לעשות כן. ואחרי אשר הורגלו הראשונים לכתוב וכל שום הרי הוא כמפורש בהדיא דאמרינן הלכה כר' יהודה ור' מאיר שהיו דורשין לשון הדיוט כיון שהיה מנהג לעשות ולכתוב כך וכך היו פוסקין הלכה כמותו, כדאמרינן בב"מ +דף ק"ד ע"א+ ואמרינן נמי ביבמות +יבמות דף ק"ב ע"א+ אם יבא אליהו וכו' אין שומעין לו שכבר נהגו כו' ש"מ מנהג מבטל הלכה. ועוד תנן דיעבד חניכו וחניכתה כשר +גיטין דף פ"ז ע"ב+ דמשמע בלא שמו ושמה, דאי כתב עם החניכה שמו ושמה מאי קמ"ל פשיטא כיון דאיכא שם וחניכה מאי ליבעי, אפי' לכתחלה נמי וכ"ש הוא ולא נכון לעגן בנות ישראל על לא דבר. ועוד שנינו לא ליכתוב ודין וכו' +גיטין דף פ"ה ע"ב+ ומצאתי בשם רבינו +זה רש"י, כי כן נראה דעת רש"י שם ד"ה מן יומא דנן ודף פ"ו ע"א ד"ה ולאפוקי, וזאת דעת הראב"ד בהשגות נגד הרמב"ם שפוסל אף בדיעבד ובלא ערעור דבעל הלכות גירושין פ"ד הי"ג, וכן רב האי גאון ובעל העיטור מסכימים עם רבנו כמו שהובאו בראשונים+ אם כתב ודין אינו שינוי מטבע לעגן בנות ישראל בכך לפסול את הגט בכך, כי תקנות הללו הרווחא בעלמא עבדו להו ולכתחלה הוא דהזקיקום אבל בדיעבד לא מעכבי, כדאמרינן בסוף גיטין איתקן רב +בגיטין שם איתא רבא+ בגיטין וכו' מן יומא דין לאפוקי מדר' יוסי דאמר זמנו של שטר מוכיח וכו' ופר"ח לאו משום דדחה דברי ר' יוסי לגמרי דהא אמר הלכה כר' יוסי בפ' יש נוחלין +ב"ב דף קל"ו ע"א+ ובפ' מי שאחזו קורדייקיס +גיטין דף ע"ב ע"א ועיי"ש בתוס' ד"ה הכי אמר רב+ ולהרווחא בעלמא קאמר שלא לגמגם כלל, וכדי שיצא הדבר בהיתר תיקן הכי. וכן לאפוקי מדבעי מיניה רבא מרב נחמן, ואף על גב דאמרינן לעיל +שם /גיטין/ דף פ"ד ע"א+ ד"ה כיון דפסקה פסקה, אלא הרווחא בעלמא הוא, כי מעתה אין שום חשש. ולכתחלה הוא דתקיני כן ולא בדיעבד. ועוד תנן גופו של גט הרי את מותרת לכל אדם ועד כאן לא פליגי ר' יהודה אלא בידים שאין מוכיחות אבל אי איכא ידים מוכיחות ואיכא עדים וזמן כשר בדיעבד לפי הענין. ועוד אף לדברי המקנתר אותם העדים שכתבו גט הראשון יחזרו עוד ויכתבו גט אחר ברצונו, שהרי כל זמן שלא ביטל שליחותו, אם טעו כותבין והולכין ונותנין. ומילתא דשכיחא ופשיטא היא, שאם אמר לשנים כתבו ותנו גט לאשתי והם הולכין וכותבין שלא כדינו שחוזרין וכותבין אותו כדינו. וכעין ששנינו +שם /גיטין/ דף ה' ע"ב+ מי שנתן גט לאשה ולא אמר בפני נכתב ובפני נחתם כיצד יעשה יחזור ויטלנו המינה /הימנה/ ויאמר לה וכו', ואין לנו לחוש לומר שמא ביטלו, דגילוי דעת בגיטין לאו מילתא היא. ואמרינן בפני כמה מבטלין +שם /גיטין/ דף ל"ב ע"ב+ רב נחמן אמר בפני שניים וכו' ועד שיפרש ויאמר לעדים ביטלתי אותו אינו בטל. והדברים ברורים נכוחים צרופים ובחונים ומזוקקים בעליל לארץ. 

ספר הישר (חלק התשובות) סימן כז 
============================== 
תשובה לרבנו שמואל. (בענין כופר שלא בכונה). 

יישר כח רבינו ומצאתי כדבריו בספר ישן דליתא לדרב כלל ולא רבה בהך שמעתתא +כלומר בהך שמעתתא דב"ק דף מ"ד ע"א לא נזכר לא רב ולא רבה דפליגי עלה דשמואל, ובעמוד ב' שם צ"ל ותיובתא דרבה במקום דרב+ דהא תיובתא דרבה היינו דשמעתא דלעיל דאמר רבה כופר שלא בכונה פטור שנאמר השור יסקל וגו' +ב"ק דף מ"ג ע"א וז"ל בתוס' שם דף מ"ג ע"א וז"ל בתוס' שם דף מ"ד ע"א ד"ה ה"נ ורבנו שמואל מצא בספר ישן דלא גרסינן מילתא דרב דפטור מזה ומזה ולקמן גרסינן תניא כוותיה דשמואל ותיובתא דרבה דפטר לעיל מכופר כשאין השור בסקילה+ ובקרן מיירי, דאי בשן ורגל אין השור בסקילה וחייב בכופר כדמוכח בשילהי כיצד הרגל +ב"ק דף כ"ו ע"א+ וליכא מאן דפליג. ואף על גב דאמרינן  בההוא פירקא דשור שנגח +ב"ק דף מ"א ע"א+ דאמר רבא רגל שדרסה ע"ג תינוק בחצר הניזק פטור מכופר פר"ח דאליבא דר' שמעון קאמר כדמוכחא שמעתא נראין דבריו. ואההוא רבה קאי האי ותיובתיה דרבה +שם /ב"ק/ מ"ד ע"ב+ דשמואל ורבה לא איפלגי בשום מקום. ומי שלא ידע מהו תיובתיה דרבה הגיה מילתא דרב בהך מילתא דשמואל. תדע דאההוא רבה קאי, דכי היכי דקאמר תניא כותיה דשמואל הוי מצי למיתני לעיל גבי פלוגתא דרבה וריש לקיש ור' יוחנן, אלא נטר תלמודא עד סופא. ומה שהקשה רבינו +מכאן נראה שמכח אותה קושיא דרב אדרב מחק מתחלה רבינו שמואל פלוגתא דרב אדשמואל, וע"ז כתב לו ר"ת שמצא בספר ישן כדבריו, ועתה חוזר על הקושיא עצמה ואמר דאי משום הא לא אריא דלאו פירכא היא, ועיין בתוס' שם ד"ה ה"נ שהביאו קושיא זאת וגם תירוצו של ר"ת+ וגם רבינו זקני דקשיא רב אדרב +שם /ב"ק/ דף מ"ח ע"ב רש"י ד"ה דחזא ירוקא+ לאו פירכא הוא ולא מידי, דשמעתא דשור שנגח ד' וה' בכופר שלא בכונה כדמוכח בתניא נמי הכי. ובההיא פליגי אמוראי, והרי משנתנו שנתכוין להתחכך בכותל ונפל באדם והרגו דהוה שן שלא בכונה, ופטור מכופר לדברי רבה ולשמואל חייב כדילפינן מאם כופר +לרבות כדברי ר' יוחנן לעיל /ב"ק/ מ"ג ע"ב.+ ושמעתא דשור שנגח את הפרה לאו בכופר שלא בכונה מיירי אלא כדמפרש רב יוסף דחזא יורקא /ירוקא/ ונפל. וזה פתרונו דחזא יורקא בתוך הבור והפיל עצמו על האדם ודרסו דהוה רגל בכונה שלא היה יכול לאכול את הירק אם לא נופל על האדם, ובכופר דרגל כ"ע מודי דמחייבינן אפי' רבה דפטר בכופר שלא בכונה. ורבינו שלמה שיבש את פתרונו בפרשו דחזא יורקא על פי הבור ונפל שלא במתכוין בבור. בדבר זה קלקל את השיטה אבל ר"ח פי' דחזא יורקא בגויה דבירא וכן עיקר. וזהו רגל ממש דהכי אמרינן לעיל דכיון דאורחיה למיכל נהמא אורחיה נמי לפלוסי סלא +ב"ק דף י"ט ע"ב+ ותוב אמרינן כיון דאורחיה למיכל ליפתא אורחיה נמי לסרוכי ולמיסלק +שם /ב"ק/ דף כ' ע"א+ ועל שבירת החבית הוי רגל בחצר הניזק. ה"נ כיון דאורחיה למיכל ירקא אורחיה נמי ליפול על האדם שאי אפשר לו לאכול בענין אחר. וכן ראוי לפרש דבכופר של רגל בכונה מיירי הך שמעתא, דאי בכופר שלא בכונה מ"ט מוקי לה שמואל במילא אוחרא +כלומר האי מילתא דשמואל לקרן מ"ח ע"ב דקאמר ה"מ ר"י הגלילי ולמה נטה מתירוצו של רב ורב יוסף שמסייע לדעתו אי הוה שלא בכונה, אלא ודאי בכונה הוה+? ההיא דפירקין דלעיל דחיק ומוקי לה בחיובא דכופר שלא בכונה והא דמסייע ליה הוה מוקי לה במילא אוחרא. דבר זה דומה לההיא דזקנו מגודל +ברכות דף י"א ע"א, שאין זה דרך העולם.+ וה"ג +נראה שחסר כאן מה שהביאו בשם ר"ת בתוס' ב"ק מ"ד ע"א ד"ה ה"נ שאף שמיקרי רגל בכונה מ"מ אינו בסקילה מפני שאין כונתו להזיק, וע"כ אינו בר קטלא היכא דחזא ירוקא, ועיי"ש אבל בתוס' שם לא הביאו הגירסא ונקטליה עיין שם+ אי הכי בר קטלא הוא ונקטליניה. אבל לשמואל לא קשי דהתם מיירי דחידוש כופר בא ללמדנו. 

ספר הישר (חלק התשובות) סימן כח 
============================== 
שאלות הר"ר יוסף בר' משה לרבינו תם. א. (ענין פי פרה שאכלה מתוך הרחבה). 

כיצד הרגל +ב"ק דף כ"ג ע"ב ועי"ש ע"א בתוס' ד"ה תפשוט+ דאיבעי להו פי פרה וכו', לא ידענא מאי קאמר, דהא בכמה משניות אשכחן דמחייב בשן משום אכילה דתנן בפרק זה +שם /ב"ק/ דף י"ט ע"ב+ שן מועדת לאכול פירות וכו' אכלה מתוך הרחבה משלמת ולא הוכיח מהני סתמי דמתניתין. 

ב. (ענין מנינא דנזיקין) ובשמעתא קמייתא פ"ק +שם /ב"ק/ דף ה' ע"א+ בשלמא תנא דידן תנא מניינא למעוטי דר' אושעיא ודר' חייא. לא הבנתי מאי אתי למעוטי, הא לא פליגי, אלא שאמר בתחילת הסוגיא +שם /ב"ק/ דף ד' ע"ב+ ותנא דידן מ"ט לא תנינהו, בשלמא לשמואל בנזקי ממונא קא מיירי אלא לרב ליתני תנא אדם וכו'. לפי דעתי הבנתי דלא פליגי ע"כ קשה לי מאי דקאמר ת"ד מניינא למעוטי וכו'. 

ג. (ענין ארוכה שלבשה בגד קצרה). והא דאמרינן בפ' הרואה כתם על האי משנה היתה פושטתו ומתכסה בו וכו' ת"ר +נדה דף נ"ח ע"א+ ארוכה שלבשה בגד של קצרה וכו' תניא אידך בדקה חלוקה והשאילתו לחברתה. ופריך ומ"ש מהא דתניא ב' נשים שנתעסקו בצפור וכו'. לא ידענא מה פריך דמה תבן דומה לבר, מאי ראיה צפור לבדקה ומאי זה טעם נטמא זו שבדקה משום ראיה שבצפור ששתיהן טמאות. יוסף בר משה. 

ספר הישר (חלק התשובות) סימן כט 
============================== 
תשובת ר"ת על שאלות הנ"ל. א. (בענין פי פרה). 

השיב רבינו יעקב זלה"ה עלה דכלב שנטל את החררה. אמאי קשיא ליה משנה מפורשת, היה לו להקשות מפסוק מפורש דכתיב ושלח את בעירה ובער? אלא כדשנינן שנתחככה בכותל להנאתה ואמאי נקט ליה לשון אכילה משום רישא דמתניתין דקתני כיצד השן מועדת ולגבי שן שייך למימר אכילה. ולכך אין להביא ראיה מאותן המשניות, אבל הכא גבי חררה קתני ואכל את החררה והיה לו לומר ונהנה מן החררה, אלא ודאי ש"מ אכילה ממש קאמר. +כלומר מקרא ליכא להקשות משום דהוה משנינן מעיקרא כדמשני שם לבסוף דאיירי שנתחככה בכותל להנאתה. אבל הכי נמי הוה משנינן על מתניתין דשן והאי דנקט לשון אכילה במתניתין, משום רישא. ועי' בתוס' שם /ב"ק/ ד"ה תפשוט שתירץ באופן אחר.+ 

ב. (בענין מנינא דנזיקין). ודקשיא לך מנינא דמתניתין דר' חייא ודר' אושעיא מאי קאתי לאשמעינן? +ז"ל הגהת ראז"ם בגליון: לענ"ד צ"ע דקושית הר"ר יוסף השואל לעיל בסי' תר"א (בדפוס) הוא דלמה קאמר למעוטי דר"ח כדלעיל וע"ז לא תירץ כלום, ועיי"ש בתוס' שתירצו דלאו למעוטי אתא אלא דלא איירי בהו, ואפשר שגם ר"ת ס"ל כן רק דאכתי קשיא מנינא מאי אתי לאשמעינן, וע"ז תירץ ר"ת שפיר+ תריץ לרב +פלוגתא דרב ושמואל שם /ב"ק/ דף ג' ע"ב ועיין דף ד' ע"ב+ לא קשיא כלל דהא מתני' כר' אושעיא ושמואל מפיק טעמיה ממנינא דמתניתין דקאמר מבעה זה השן דאי תימא מבעה זה אדם הוו להו טפי מארבעה ולא ס"ל כדקאמר רב תנא אדם וכל מילי דאדם ולהכי איצטריך מניינא דמתניתין, ודר' אושעיא איצטרך דאי לא מניינא מנא לן דסבר כר' עקיבא. ודר' חייא אשמעינן דאיקרי דבורא דעדים זוממין מעשה והוה ליה לאו שיש בו מעשה, דאי לא מניינא ה"א דבורא דלית ביה מעשה הוא. 

ג. (בענין ארוכה שלבשה בגד של קצרה). תוספות הרב ר' יצחק בר יעקב +מה שהובא כאן בשם תוס' הרב ר' יצחק בן יעקב הוא תירוץ על קושיא השלישית של השואל הר"ר יוסף בן משה, וגם הובא בתוס' נדה דף נ"ח ע"ב ד"ה מאי שנא בשם ר"ת, א"כ בלתי ספק ששייכה לתשובת ר"ת להשואל הנ"ל+ ודקשיא לך שתי נשים שנתעסקו בצפור, זהו פי' הברייתא שנתעסקו בצפור זו אחר זו, דהא ודאי אלו בדקה הראשונה ומצאה כסלע דם ובאת לפנינו מיד קודם עסק חברתה היינו מטהרין אותה, הרי שהיתה טהורה גמורה ואח"כ נמצא כסלע על חברתה מטמאין אותה מספק, ה"נ כשבדקה ומצאה טהורה נטמא אותה מספק דאע"ג דהיא טהורה גמורה. ומשני שאני התם דאיכא כסלע יתירה ונמצא ריעותא ויש לחוש על הראשונה כמו על השנייה אבל הכא ליכא למיחש על הראשונה דהא בדקה ומצאה טהורה. 

ספר הישר (חלק התשובות) סימן ל 
============================= 
תשובה על שתי קושיות מאחיו של ר"ת. א. (בענין דש באווזין). 

אשר הקשה אחי בדש באווזין +בבא מציעא דף צ"א ע"ב ועיין בתוס' שם ד"ה דש+ לא ידענא מאי קא קשיא ליה דודאי ר' יוסי גזרה שוה דשור שור אית ליה ואדם דומיא דשור בעי, ואף על גב דהכא כתיב בהדיא שאוכל בשעת מלאכה, אפי' הכי אימעוט כשעושה ברגליו אבל  לא בידיו. ולהכי בעי תרנגולין הדשין ברגליהן מי הוו דומיא דשור דבכל כחו הוא או דלמא בידים ורגלים בעינן וא"כ צריך שידוש העוף ברגליו ובכנפיו דהיינו ידיו קודם שיתחייב החוסמו. אף על פי שתאמר לא יארע כך זו אינו שהרי נסקל בירושלים +עיין  ברכות דף כ"ז ע"א וברש"י שם+ ומימי לא ראיתי טעינה ופריקה בעופות. 

ב. (בענין שביתת בהמתו). ומה ששאל ההיא דמעמיד בהמתו ע"ג עשבים +שבת דף קכ"ב ע"א+ וקשיא לך דאדם מצווה על שביתת בהמתו בשבת שביתת למען ינוח? אבל בשביתת דלמען ינוח לא אשכחן, דהא קטן אוכל נבלות לא קחשיב וגוי ששבת חייב מיתה, ובהמה הרי היא כגוי דאינה מצווה. והכי דריש במכילתא יכול לא יניחנו תולש לא יניחנו עוקר ת"ל למען ינוח ואין זה נוח אלא צער. 

ספר הישר (חלק התשובות) סימן לא 
============================== 
(בענין שתיקה כהודאה דמיא). 

על אחד שהתנה עם בחור ללמד את בן חברו במה שסכם עמו והתנה לפני אב הילד ושתק אב הילד ונשאל בפני רבינו אם מה שאמרנו שתיקה כהודאה דמיא הוי בדברים שאומר לאדם עצמו כגון מנה לי בידך ושתק, אבל כה"ג שאין התנאי עם זה ששותק אבל חברו הלה התנה בשבילו בפניו ושתק. ונראה דהאי שתיקה נמי כהודאה דמיא דאמרינן בסנהדרין +סנהדרין דף כ"ז ע"ב+ ההוא דאכמין ליה סהדי בי קברי לחבריה א"ל מנה לי בידך א"ל הן א"ל חיי ומותי להוו עלך סהדי וכו' אמר רבינא ואיתימא רב פפא ש"מ מהא הא דאמר רב יהודה אמר רב צריך שיאמר אתם עדי ל"ש כי אמר לוה ול"ש כי אמר מלוה ושתיק לוה. הרי כי המלוה אומר לעדים אתם עדי שזה הלוה חייב לי אלו המעות ושתק לוה אמרינן הרי הודה, ולא ללוה עצמו אמר אלא לעדים, אלא מדשתק אודויי קא מודי. +ועיין במרדכי פ' זה בורר שהביא פסק זה בשם ר"י. ועוד עיין ש"ע חושן משפט סימן פ"א סעיף ז' בהגה' ועיין בתומים שם.+ 

ספר הישר (חלק התשובות) סימן לב 
============================== 
תשובה שהשיב ר' יעקב לבני פריש. (בענין דינא דבר מצרא לגבי בתים). 

על דינא דבר מצרא, חזרנו על כל צדי צדדין ולפני כל יודעי דת ודין ולא מצאנו דינא דבר מצרא לגבי בתים זולת לבית הבנוי על גבי קרקע חברו שאינו יכול לומר עציי ואבניי אני נוטל א"נ למכור לאיש אחר זכותו שבעצים ושבאבנים, כדאמרינן ארעתא דחד וביתא דחד +בבא מציעא דף ק"ח ע"ב+ זו על גב זו. וראיה לדברי ארעא ודיקלא דחד כגון שלקח אילנות בלא קרקע ועתה רוצה למכרן אבל בבית אצל ארעא לא מישתמיט תלמודא דאמרי. ואין ללמוד משדה דהתם איכא למימר טעמא משום מחרישה כדמוכחא מילתא בשילהי שמעתא +שם /ב"מ ק"ח/+ דאמר אם יכול להכניס תלם אחד אית ביה משום דינא דבר מצרא. ואם באת לומר בכל דבר דאיכא דינא דבר מצרא, תיפוק ליה משום ריכבא דדיקלא ומשום משוניתא אף על גב דאין יכול להכניס +כלומר מה לי אם יכול להכניס, הלא על רכבא  דדקלי ועל משוניתא עצמו אית בהו משום דינא דבר מצרא אי אמרינן בכל דבר דינא דבר מצרא.+ וא"ת לפי שאינו של מוכר ואין דעתו לקנותו +כלומר האי רכבא דדקלי ומשוניתא אינו של מוכר ולכך אין בו דינא דבר מצרא מפני שהן מפסיקין בין שדה של לוקח ושדה של מוכר א"כ מה לי קרקע של אחר מה לי ריכבא דדקלי של אחר+ א"כ אפי' קרקע ראוי לחרישה שיכול להכניס כמה תלמים ליכא דינא דבר מצרא, ולא פלוג רבנן בין הפסד מועט להפסד מרובה דא"כ נתת דבריך לשיעורין. אלא ודאי נראין הדברים דאין דינא דבר מצרא אלא בשדה בלבד, דעביד איניש למיזבן, ואיכא ועשית הטוב והישר משום דלהוי שדה גדולה וחורש וזורע בה וקוצר בבת אחת. אבל בית כמו ריכבא דדיקלא ומשוניתא דמי ולא שכיח למיזבן, דביתא לא מזבין איניש ומאן ציית למיעקר סכתו ומשכנו וליכא טעמא דמחרישה כדפרישית, ועל השדות אנו בושין ואין לגלגל עליהן בתים כיון דאיכא לאיפלוגי. ומפני שלא הוצרכנו לדינא דבר מצרא אצל בתים לא חשנו להאריך על הטענות האחרונות דמפקי ליה מתורת מצרנות, שלא היה בהם ממש. אלא ודאי היה זוכה והרוצה להוציא מחברו בב"ד מצרנות עליו להביא ראיה. +ועיין ברא"ש ונימוקי יוסף שם ובמרדכי פ' המקבל ובבית יוסף חושן משפט סימן קע"ה שהביאו עוד טעם אחר בשם ר"ת שלא נכתב פה.+ 

ספר הישר (חלק התשובות) סימן לג 
============================== 
תשובה לבני ריגנשבורק. וזה השיב לבני רינשבורק יתירי כח ויתירי מדע שברינשבורק בור סוד ולא בור ריק, חדש ולא ישן, מה אשיב על תוכחתם, כי כבד ממני הדבר. אף גם זאת לפי ראות עיני אבינה מה אומר להם אולי יישר. 

א. (בענין למי שקבל מנה משמעון בשליחות ראובן ושמעון טוען שבטעות פרעו אם יוכל לוי להחזיר המעות לשמעון). על דבר לוי שהפקיד אצל שמעון שלא בעדים וראובן בקש מלוי לקבל לו מנה משמעון שנתחייב לו שמעון וקבל לוי. ואחר כך בא שמעון ללוי ותבעו להחזיר לו מנה שנתן לו לצורך [ראובן] כי בטעות פרעו, ואם לא יחזור יעכב שמעון מנה שהפקיד לו לוי שלא בעדים. וראובן תובע מלוי מנה שזכה לו ולוי טוען לא זכיתי לך על מנת שאפסיד פקדוני ביד שמעון. נ"ל כי מן הדין יחזיר לוי המנה שנתן לו שמעון לראובן שהרי זכה לו כיון שחוב מלוה היה כדאמרינן בשילהי פ"ק +דגיטין דף י"ד ע"א+ הולך מנה לפלוני שאני חייב לו אמר רב חייב באחריותו ואם בא לחזור אינו חוזר, ותניא כותיה. ואפי' פקדון היה זכה לו ולא מצי למיהדר, דכי פרכינן התם גבי פקדון לימא ליה אין רצוני שיהא פקדוני וכו' ומוקמינן לה בשהוחזק כפרן, ה"מ היכא דמדעתיה אמר ליה נפקד הולך, אבל אמר לו מפקיד הביא לי פקדון ונפקד נותן לו הוה ליה כזכי ולא מצי למיהדר, כדמוכח המעשה דר' דוסתאי בר' ינאי +שם /גיטין י"ד/ ע"ב+ דלא הוחזק כפרן ולא בעי ר' אחאי +בש"ס שלנו איתא ר' יוסי בר כיפר+ לאהדורי דגבי מתנה אמרינן הולך לאו כזכי דמי אבל גבי מלוה ופקדון אמרינן הולך כזכי. ומה שאומר לוי לא זכיתי ע"מ שאפסיד דברים שבלב הם ואינו דברים. ועוד שאין זה דומה לשום מגו דכל מגו תלוי באותו דבר עצמו כדאמרינן מגו דאי בעי אמר להד"ם כי אמר נאנסו וכו' +שבועות מ"ה ע"ב+ ומגו דבריש פירקא דהאשה שנתארמלה +כתובות דף י"ח ע"ב+ אבל מגו דאי בעי הוי גנב ונשבע לשקר בדבר אחר מי מהימן, [וה"נ לא מהימן] לומר טעיתי במנה של אחרים וחשבון טעות הוא. הא לא דמיא אלא למאן דאית ליה ארעא במשכנתא מראובן ואכלה שני חזקה, וטען על ראובן לומר בית שאתה דר בו שלי הוא, מגו דאי בעינא כבישנא לשטר משכנתא ואמינא לקוחה היא בידי והיית נפסד כמו ששוה בית שאתה דר בו מהימנא למימר בית שאתה דר בו שלי הואי, האי מגו ליתא, כ"ש זה שזה מציל את עצמו בממון חברו ואין הדין עם לוי. ומהנהו גינאי דהאי שמעתא דהתם +גיטין דף י"ד ע"א ועי"ש בתוס' ד"ה ולא פש וברא"ש שם+ דעביד חושבנא לסוף אשכחן דחשבון טעות הוה ופטרוה ליכא למשמע מידי דהתם בהודאת בעלי דינין הוה או בדבר ידוע ע"פ עדים דאי לאו הכי לא כל כמיניה, וראיות בידנו. ומה שכתבתם שהפקיד בלא עדים, אפי' בעדים נמי ק"ל המפקיד את חברו בעדים א"צ לפורעו בעדים. +שבועות דף מ"ה ע"ב.+ 

ב. (בענין הפך שבועה). ועל ראובן שתובע את שמעון מנה לי בידך ושמעון משיבו לא כי אלא מנה לי בידך תשבע שיש לך בידי מנה אז אפרע או אשבע שיש לי בידך, נ"ל אם שמעון מהפך שבועתו בלא תנאי ישבע ראובן ויטול, ועל תביעת שמעון ישבע ראובן ולא ישלם, שהרי ראובן אינו מהפך שבועתו על שמעון. ואם אין שמעון מהפך שבועתו אלא בתנאי שאם ישבע ראובן ששמעון ישבע כמו כן אפוכי שבועה, א"כ לא היפך שבועתו וחייב שמעון שבועת היסת, ונזקקין לתובע תחלה לפי דברי הדיינים שמחייבין אותו שבועת היסת אמנה לי בידך אין לך בידי כלום. +ז"ל ראז"ם בגליון: עיין שבועות דף מ"א בתוספ' שדעת ר"ת גופיה שלא לחייב היסת היכא דליכא דררא דממונא, רק שלא היה מוחה ביד הדיינים שפוסקין שבועה וזה שכתב כאן לפי דברי הדיינים. עכ"ל עיין בתוס' שם ד"ה ומאן.+ 

ג. (בענין שליש נאמן לפטור משבועה). ועל דברי ראובן ששלח ביד שמעון בתי נפש ללוי וטוען ראובן כי צוהו שלא להחזיר הבתי נפש עד שיתן לוי ב' זקוקין, ושמעון טוען לא צויתני. ועוד טוען ראובן לשמעון טענת ודאי וברור כי קיבל ב' זקוקין מלוי ושמעון משיב להד"ם. נראה לי כי אין בזה שבועה על שמעון דהא אמרינן בהאומר התקבל +גיטין דף ס"ד ע"א ועיין במרדכי שם+ דהודאת פיו כמאה עדים ושליש נאמן משניהם זה אומר כך וזה אומר כך שליש נאמן, ולא מצינו שבועת היסת אצל הודאת בעל דין, דשליש כבעל דין הוי ולחוטא ולא לו לא חשדינן ליה. והא דאמרינן בהאיש מקדש גבי שליח נעשה עד +קידושין דף מ"ג ע"ב+ דאמרינן התם והשתא דתקון רבנן שבועת היסת משתבע, ה"מ דיהיבנא ליה התם שבועתא משום לוה שאומר לא פרעתם לו אלא עיכבתם, אבל אם אמר לוה ע"מ כן נתתים לך ליכא שבועת היסת דהא הימניה ואין אדם חוטא ולא לו. אבל אם רוצה ראובן להשביע את שמעון שקבל ב' זקוקין יכול להשביע אם בטענת ברי טענו, דהא איכא דררא דממונא או אם ירצה שמעון יהפכנה, אבל ב' שבועות שכתבתם איני רואה שא"כ אין לך שמעביר חבית לחברו ממקום למקום, שכל שעה יטיל עליו תנאים וישביעני, ואין להוסיף שבועות היסת. ואף על גב דאמרינן בהאומר התקבל מי קנפיק גיטא מתותי ידיה דלהימניה התם דשוויה שליש. 

ד. (בענין מלוה למחצית שכר אי דינא כאריס ושותף). ומה שתובע ראובן לשמעון שנתן לו המעות, למחצית שכר נתתים בידך אחלוק עמך ע"פ השבועה, וראובן טוען שתחלה ישבע שמעון כמה רוח נשתכר (או ימחול), וע"ז שאתם אומרים אם יכול לכופו ולהשביעו תחלה, [נראה שאין לכופו שאין נשבעין אלא בטענת ודאי אבל לא בטענת שמא ובמודה במקצת כדמוכח בגמרא +שבועות דף מ"ח ע"ב+ שהרי שנינו האריסין והשותפין נשבעין וכו'] אבל מלוה ועסקא ופקדון לא שנינו אי טענת שמא היה שאפי' הודה שמעון שלמחצית שכר קיבל לא היה נשבע מספק דאריסין ושותפין ואפיטרופין טעמא רבה אית בהו מה שאין כן במלוה ופקדון ועסקא, דהא עסקא פלגא מלוה ופלגא פקדון ונותנין לו שכרו כשכיר בעלמא +ועיין בהגהת מיימוני פ"ט מה' שלוחין ושותפין ושם איתא כמדומה לר"י שהשיב ר"ת בתשובה במלוה לחברו למחצית שכר וכו'. ועוד עיין בתוס' שבועות שם ד"ה דמורי התירא ובב"י ח"מ סימן צ"ג וש"ע שם סעיף ד'.+ 

ה. (בענין שמלוה פסול להעיד ללוה אף במלוה ע"פ). נ"ל אם שמעון חייב לראובן מנה ע"פ לא פסל ליה לעדות אפי' לית ליה טפי דאמרינן אימור פרעיה, אבל אי לית ליה טפי וברור לנו שחייב לו פסול דהא אמרינן מלוה מעיד ללוה והוא דאית ליה ארעא אחריתא +בבא בתרא דף מ"ו ע"ב+ ולא פלוג בין בע"פ ובין בשטר. 

ו. (בענין הוחזק כפרן לאותה שבועה). ואשר שאלתם על הוחזק כפרן לאותה שבועה +ב"מ דף י"ז ע"א ועיין ברי"ף ונימוקי יוסף שם וגם במרדכי ורא"ש שם+ למאי נ"מ דבלא הוחזק כפרן נמי מצי למימר מנה לי בידך ולהשביעו. נ"ל לפי דבריכם שאתם מחייבין שבועת היסת אל מחוייב שבועה שאמר נשבעתי כמו במנה לי בידך ואמר לו נתתיו לך, הא ליתא. דלא אשכחן הכי בכולא תלמודא, דשבועת היסת אית לה חזקה דחזקה אין אדם תובע אלא א"כ יש לו, אבל גבי שבועה לא אשכחן הכי. ועל אותה מנה שחייבוהו שבועה אם טוען נשבעתי ולא הוחזק כפרן אינו יכול לתובעו על אותה מנה עוד. ועוד שאפי' לדבריכם שאתם מטילין שבועת היסת על כל דבר, בימי ר' יוחנן ור' אלעזר +אולי צ"ל אילעא+ לא נתקנה שבועת היסת כדאמרינן מאן תקן שבועת היסת רב נחמן. ולר' אילעא אי לא הוחזק כפרן לא משבעינן ליה כיון דאמר נשבעתי. 

ז. (בענין אם פסק דמים לשליח והמותר יהיה שלו אם המשלח יכול לחזור אחר המשיכה). ועל החפץ שפסק לו דמים ונתן לשלוחו למוכרו ואמר לשליח שיהא שלו מה שיוסיף למוכרו על פיסוק דמיו וחזר בו ולא רצה למוכרו, והשליח תובע מה שהוא שוה יותר מדמים שפסק, שע"מ כן משך. נ"ל שטעה השליח ומאי חזית דאזיל בתר דעתיה דידיה ליזול בתר דעתיה דמשלח. והוי כנותן בגד לארוג שיכולין שניהם לחזור כדאמרינן בהשוכר את האומנין +ב"מ דף ע"א ע"ב+ ואף על פי שמשכו. התוספת על פיסוק דמיו בשכירות הוה [בתנאי  שימכרנו והא לא] קיים תנאי שהרי לא מכרו. ושלום. 

ספר הישר (חלק התשובות) סימן לד 
============================== 
תשובה לשלשה אנשי מופת בפריש. גם זו השיב ר' יעקב. עיניכם הרואות, במראות שרי צבאות, לנוכח יביטו, ואורחותם לא יעבוטו, קרובי הרב ר' יחיאל והרב ר' אליעזר, וחברנו הרב ר' אברהם שלשת הנפת +יהושע י"ז י"א+ אנשי מופת. 

אמנם על אשר טען ראובן לשמעון להשיב לו מעות שהפקיד בידו למחצית שכר וחייבתם את שמעון להשיב הכל, יפה דנתם יפה חייבתם מפני גזירת העיקול +עיין בספר כלבו סימן קי"ו בתוך תקנות רבינו גרשום וגזרות קדמונים שם איתא וגם אין לנפקד לעכב ספרים אצלו בשביל שום תביעה שיש לו על המפקיד על כל זה יש חרם קדמונים ורבינו תם הוסיף שלא לעכב כל פקדונות רק מלמד תינוקות שיכול לעכב ספר שלומד. וכן הוא הלשון בתקנות בסוף תשובות מהר"ם בר ברוך דפוס פראג ד"ה צץ המטה. אמנם בתקנות שקודם להן ד"ה כל מקום איתא שם בזה הלשון: מכל אלו שכתבתי יש חרם קדמונים והוסיף ר"ת על זאת הגזרה כל הפקדונות שאין לעכבם בשביל שום תביעה רק המלמד תינוקות יכול לעכב הספר שלומד בו בשביל שכירותו כשעבר זמנו. ועיין עוד בבאר הגולה יורה דעה סוף סימן של"ד שכתב גם כן עוד הוסיף ר"ת בצירוף שאר רבנים שלא לעכב הפקדונות בשביל שום תביעה וכו'. ותימה שמלשון רבינו כאן משמע שגם זה הוא תקנת קדמונים? ואולי יש לומר שרבינו הוסיף לומר שגם כל הפקדונות הן בכלל תקנת קדמונים כמו פקדון ספרים. ועיין בתשובות מהר"ם ב"ב דפוס קרימונה סימן קמ"ד שהובא תוכן תשובות רבינו בענין אחר וז"ל שם: שמעתי דין מ"ו ה"ר יעקב בר שלמה והייתי סניף עמו בדין כשתפס ה"ר אברהם ספרו של ה"ר יוסף ז"ל עבור תביעה ישנה והצריכו להחזיר לו הספר מכח תקנת הקהלות שאין לעכב ספרים עבור תביעות ופסק שאין [צ"ל שבאמת במקום שאין] צריך להחזירו, ואף על פי  שמוזהר ועומד להחזירו אף על פי כן לא יפסיד מגו שלו ויטעון עליו משכנתא כאלו הוא בידו. וראייתו מס"פ המקבל (דף קט"ז) ההוא דחבל מחבריה סכינא דאשכבתא ואמר ליה אביי זיל אהדר ליה ותא קום בדינא עליה, פי' רש"י תתבענו לדין אם יודה או אם יש לך עדים ישלם ואם לאו ישבע. רבא אמר לא צריך למיקם עליו בדינא, כי אף על פי שמצוה להחזירו מפני שאסור לחבל דברים שעושים בהם אוכל נפש מ"מ יכול לטעון עליו עד כדי דמיו ולא יפסיד המגו שלו מגו דאי בעי אמר לקוח הוא בידי. מכאן ראיה לדיננו, שהחרם מעכוב אינו חמור יותר מלאו דלא תחבול רחיים. והנה מצאתי שמור' ה"ר יוסף זצ"ל במז"ל נתרעם על דין זה והשיב לו מ"ו התם נפלאתי עליך שבאת לחלוק על דברי ר"ת שהיתה בידו קבלת אביו וקבלת רבנו שמואל אחיו ורבנו שלמה זקנו שבאת לסתור דבריו בסברות. ע"כ לשון התשובה אשר על פיה תסובב השאלה בענין עכוב ספרים בשביל תביעה. אמנם בתשובות מהר"ם ב"ב דפוס פראג סימן של"ד הובאה תשובת רבינו כאן כמעט בהלשון שלפנינו ועוד עיין במרדכי ב"מ פ' המקבל ובתשובות מיימוני לסדר משפטים סימן א' וסימן כ"א ול"ב כמו שנרשם ג"כ בהגהות מיימוני פ"ח מה' טוען בסופו+ אבל לא יפסיד שמעון בכך מיגו שלו אם יש לו אף על פי שהחזיר מפני תקנת הקדמונים דגזרו שלא יעקל אדם פקדון חברו  או הלואתו בשביל תביעתו לא יפסיד מיגו שלו, שהרי עשאוהו קדמונים כי ההיא דחבל סכינא דאשכבתא +ב"מ דף קט"ז ע"א+ שהיה מחוייב להחזירו משום דברים שעושין בהן אוכל נפש דכל שעתא עבר עלי' כנזיר בבית הקברות דימים הראשונים יפלו ועבר כל שעתא ושעתא. דכי פליג רבא עליה דאביי במאי דאמר אהדריה ותא קום בדינא, בתא קום בדינא איפליג אבל באהדריה לא איפליג (יכול) [ומ"מ קאמר רבא דיכול] לטעון עד כדי דמיו מגו שהיה יכול לומר מכרתו לי, ובשביל שלא רצה לשקר [לא] הורע כחו, אלא דאיסורא דעבד עבד, וע"פ ב"ד מהדר' משום אוכל נפש ומ"מ לא הפסיד דין מיגו. ומדאביי שמעינן התם, והכא גבי תקנת עיקול ה"נ, דאיכא למיתלי תקנת הקדמונים כדתלינן גבי רב עיליש דאיסורא לא הוה ספי +ב"מ דף ס"ח ע"ב וענינו כמו דתלינן גבי רב עיליש משום דגברא רבא הוה לומר ולפרש דבריו בשטר מה נפשך וכו', כן תלינן נמי בקדמונים שלא עשו תקנה לטובת אחד ולהפסיד משפט מגו של אחר.+ ועל מיגו אי אפשר לדון כי כתבתם שאין כאן מיגו, אך מה שכתבתם אפי' יש כאן מיגו לא הוה מועיל כלום מפני תקנת העיקול הא ליתא. גם [מה] שחייבתם שמעון שבועה שלא לקח מן העיסקא ומן הריוח כלום מכח שבועת השותפין שנשבעין שלא בטענה, זו פליאה היא בעיני, שהרי הורגלו רבותינו להעמיד ממון על חזקתו או לפטור משבועה אם לא יוכלו להוציא או להשביע בראיה ברורה, דאוקי מילתא אחזקתה. ובעיסקא לא ינהג מנהג שותפין, שהרי חציו מלוה ובמלוה אין נשבעין מספק, וחציו פקדון כדמוכח בפ' המוכר את הבית +ב"ב דף ע' ע"ב.+ דאיתמר המפקיד אצל חברו בשטר ואמר החזרתי לך נאמן ובשבועה ע"י מיגו, ושטר כיס היוצא על היתומים נשבע וגובה כולו, ופרכינן תרתי דהא פקדון הוא פלגיה ואי הוה אבוהין קיים הוה טעין החזרתיו לך וכו', אלמא פקדון גמור הוא. 

ופירוש דמתניתין דשבועות +שבועות דף מ"ח ע"ב+ הכי איתא. אלו נשבעין שלא בטענת ברי אלא בטענת שמא השותפין, ששניהם עוסקין בדבר ומורי היתרא דסמכי אהדדי, והאריסין דמשעבדי למרי ארעא לאתויי ליה רעיא בלא שכר ידוע ומורי היתרא דמדישיה קאכיל +גיטין ס"ב ע"א תורא מדישיה קאכיל+ והאפטרופסין והאשה הנושאת ונותנת ובן הבית המוציא פועלים ומכניס פועלים ומכניס פירות ומוציא פירות ואינן נוטלין שכר ידוע על אלו הדברים, ומורי היתרא. והא דאמרינן דהשותפין שומרי שכר זה לזה +בבא בתרא דף מ"ב ע"ב+ מינה מצינו למילף דלאו שכר ממש הוא דאטו את מייתית קרא וכיילית ליה, אבל עיסקא פקדון גמור הוא וצריך שכר ידוע והוה ליה כשכיר יום או כשכיר חודש או כשכיר שנה, כגון אומן או מקבל קיבולת אף על גב דהקילו בשכרן כגון טיבול ציר ומה בכך +בבא מציעא דף ס"ח ע"ב+ דרבית דרבנן הוא ואקילו ביה, אבל שכר ידוע ושם שומר שכר עליו, והיה לו לשנותו במשנה ואלו נשבעין שלא בטענה השותפין וש"ש והאריסין. ובלשון משנה מושיב למחצה קרי ליה כדמוכח באיזהו נשך והא דקרי ליה שותף גבי ר' אלעזר כשבאמת הוא שותף, אבל ר' אלעזר [מעיקרא] לא הוה עושה בשותפות, ומהכא לא תסייע דבההיא מודה דלא משתבע מספק אם שניהם מודים ואפוטרופוס לא הוי, דאפוטרופוס לדקוני לא מוקמינן, וכל גומלי חסדים לא ישבעו שא"כ אין לך אדם שמעביר חבית של יין לחבירו ממקום למקום. דלא תקנו רבנן שבועות ספק אלא למילתא דשכיחא וליכא שכר קבוע וידוע דמתוך כך מורו היתרא. 

ב. (אי תפיסת עיסקא אי הוה כתפיסת עיזי). ואשר שאלו רבותי אם תפיסת עיסקא כתפיסת עיזי דאכלי חושלא +בבא מציעא דף קט"ז ע"א.+ ודאי כן הוא הואיל וליכא שטר הואיל ויכול לומר החזרתיו לך, אבל אי איכא שטר אין יכול לעכב בפלגא מלוה דליכא מגו שנאנסתי. 

ואשר כתבתם כי שיתף מעות יתומים עמהם? מה בכך הואיל ולא הוו ראובן ושמעון שותפין, ובחזקת הבתים לא הוו שותפין אלא ששניהם עוסקין בקרקע דאין מחזיקין זע"ז, אבל אם שכרו לעשות שדותיו, ולא למחצה ולא לשליש כדין אריס, אז שכיר שנה מיקרי ויש לו שכר דלא מצינו שכירות שנה או שתים מפקעת חזקה. ואשר שאלתם על עיסקא סתם אם קורא שותפות או לא לעיסקא זו? לא ידעתי מה יש בין זו לעיסקא סתם רק מה שכתבתי דלית ביה מיגו. 

ג. (בענין מי שקפץ ונשבע טרם נתחייב). ומה שטען שמעון שקפץ ונשבע טרם נתחייב? אלו היה חייב שבועה לא היה נפטר בכך שצריך לישבע אחר מעשה ב"ד, וקשה גזל הנאכל, ושמא אחר כך הרשיע וגזל ואכל או פשע ומשתמיט או אסיק זזזי /זוזי/ אסקונדרי או כי קניא דרבא +עיין נדרים דף כ"ה ע"א ושבועות דף כ"ט ע"א.+ וההיא דקפצה ונשבעה שלא נהנית מן כתובתה ומודה רב בקופצת +גיטין דף ל"ה ע"א+ על דעת ב"ד נשבעה אבל התלמוד לא חש להאריך במילתא דלא צריכא ובע"כ כך השביע משה את ישראל +שבועות שם /כט/.+ 

ד. (המחויב שבועה ואמר נשבעתי בב"ד פלוני אי נאמן). והמחויב שבועה ואמר נשבעתי בב"ד פלוני והלכו להם למדינת הים נאמן דלא גרע מפרעתי דנאמן, אבל שבועת היסת איכא דלא גרע מאין לך בידי כלום למאן דמחייב ליה שבועת היסת דטפי איכא דררא דממונא הכא מהתם +וזה כדעת רב האי גאון ורמב"ן בנימוקי יוסף ב"מ פ' שנים אוחזין דף י"ב ע"א ולא כרי"ף ורבינו שמחה הובא במרדכי שם וזהו שאמר רבנו לקמן גבי הוחזק כפרן שלא נראין לו דברי רבנו האי, משמע שכאן לענין שבועת היסת מודה לדבריו. ותימא שבזה יש סתירה לדברי רבינו לעיל סימן ל"ג אות ב', כי שם נראה שדעת רבינו כדעת הרי"ף ורבינו שמחה. ועיי"ש בהערה א' וצ"ע+ ובהוחזק כפרן נראין דברי רבנו +עיין רש"י ב"מ שם /י"ב/ ד"ה הוחזק כפרן לאותה שבועה ועיין ברא"ש שם+ מדברי רבנו האי שמפרש שכנגדו נשבע ונוטל דסבר מאי שנא מוחזק כפרן שאומר פרעתי דצריך לפורעו בפני עדים, כפרן דנשבעתי נמי צריך לפרוע בפני עדים דאין זה דומה להאי דאכיל תרי מינייהו +ב"מ דף ה' ע"א+ דהאי רועה גזלן הוא. 

ה. (בענין מתנה ש"ח להיות פטור משבועה ואם הוא בלא עדים). ואשר שאלתם מתנה שומר חנם להיות פטור משבועה +ב"מ דף צ"ד ע"א+ ואם הוא בלא עדים? אמנם בלא עדים נאמן לומר לא שעבדתי את עצמי, דא"כ ההוא עובדא דשומשמי דהזהב +שם /ב"מ/ דף מ"ט ע"א+ היאך יכול לומר בהא ביתא קמך לא מבעיא ש"ש וכו'. אך שבועת היסת איכא דהוי כטוענו מנה לי בידך פקדון דהייני /דהיינו/ שומר דידי הות. והלה טוען להד"ם, דהיינו נמי פטרתי משבועה, והתלמוד לאו דוקא נקט, וה"ה לכולהו, וההוא דהא ביתא קמך אם לא שהודה המפקיד היה צריך שבועה. אבל אם יש שטר פקדון אין יכול לומר פטרתי מן השבועה אי ליכא עדים שפטרו משבועה דליכא למימר מגו הואיל ואיכא שטרא +עיין במיימוני פ"ב מהל' שכירות הלכה י"א וי"ב ע"פ תשובות הגאונים.+ 

ו. (שבועת שותפין אי דאורייתא). ושבועת שותפין אי דאורייתא אי דרבנן? פשיטא דמדרבנן היא חדא דליכא שבועה דאורייתא אלא במודה במקצת ועוד הא אמרינן בכולא תלמודא איצטריך קרא למעוטי ספקא מכ"ש דלא ריבתה תורה שבועה לספק ומקרא לא ימצא לכך +כלומר ואנן קי"ל ששותפין נשבעין בטענת שמא, שבועות דף מ"ח ע"ב.+ 

ואשר טוען ראובן כי הודה שנטל חלקו כ"ד ליטרין ושמעון משיבו לא הזכרתי ליטרין אך מודה הוא שנטל חלקו מן הריוח, ודאי מאותו זמן אין לו בריוח של מחצית הריוח שמגיע לו ליתן לראובן כלום כדאמרינן +ב"מ דף ס"ט ע"א+ ר' מנשיא נטל מחצה בשלו וחצי מחצה בשל חברו א"ל אביי מאן פליג לך ועוד מקום שנהגו לגדל וכו'. וזוזי עיסקות מלכות זה מקום שנהגו לחלוק וליטול נפקד ומפקיד חלקם או שלא לחלוק ולהיות רווחא לקרנא משתעביד, אבל בהמה א"א לחלוק והיכי דנהגו שלא לגדל נוטל חצי מחצה בשל חברו או איכא דפליג ליה כדאמרינן +ב"מ דף ל"א ע"ב+ אייתי תרי [מגו] תלתא דפלגת קמייהו. ועל זמן שבוע או שבועות איני יודע. והא ודאי יחזיר כל הריוח שלו מחצי ריוח ויתן אל לבו פן יעבור, והרי זה כאומר אינו יודע אם גזלתיך +ב"ק דף קי"ח+ ויש לו לצאת ידי שמים ולדקדק, בזמן שהוא אומר דלא רמי אנפשיה שזה שתובעו גזלתני ממון שלקחת ואנן סהדי שזה שמעון לא נתכוין לגזול אלא להחזיר כפי המנהג. ואשר אמרתם כי לא עשו ציוויכם האמת אתכם ועבר על גזירותיכם ואולי משגה. ומעתה אם לא יציית לכם להשיב ליד ראובן תחרימו עליו בהסכמותינו, ועל דיני תביעת שמעון לא נתמצעתי בדבר עמכם כמשפט. 

ז. (בענין גולמי כלי עץ טמאין). וההיא דלשוף דפירקא קמא דחולין +דף כ"ה ע"א, ועיין שם בתוס' ד"ה להטיח בטונס+ בכלי עץ טמא דלנוי הוא וטמא וההיא דפ"ב דסנהדרין +דף כ' ע"ב+ משישופם בעור הדג גבי מטה ועריסה להחליק ולתקן המטה, שלא יסרט בשר היושב עליו וטהור, כדמוכח במתניתין במס' כלים +פ' ט"ז מ"ב+ דקתני התם הסל שיחסום וינקה +במשנה איתא ויקנב+ והוא תיקון הסל ולא נוייו. משום הכי פריך גבי מטה ואי סירוגיה מעל גבה למה לי שיפת עור דג להחליק הלא סירוג [אינו] מסרט בשר היושב על המטה ש"מ. ולולי עול כבד עד יעבור זעם וילך זה המושל שלי, הארכתי בלשון צח, אך טורדי דוחקוני ואולי ילכו להם והייתי מוצק וקבעתי עתותיי, בעזרת צור אבותי לחיים ולשלום. 

ספר הישר (חלק התשובות) סימן לה 
============================== 
תשובה [לה"ר יעקב מטרנא?]. (בענין קיום השטר ע"פ עדים ושטר יוצא מתחת ידו). 

+התשובה הזאת הובאה ברובה ובשינוי לשון קצת בהגהת מרדכי פ"ב סימן קמ"ו. ועוד עיין תוס' ד"ה דילמא זיופי זייף כתובות דף כ' ע"א.+ תשובה על אשר באת לדעת אם לבך ולבי שוין בקיום השטר, על זאת אודיעך את לבי אם טוב ואם חילוף. כי אמר אדוני כי יש שטר ביד ראובן מקוים ע"פ עדים ושטר אחר יוצא מתחת ידו באותה חתימה של ראשון, אם יכולין עדים לקיימו אם לאו, כי היכי דאמרינן בקיום חתימה מחתימה אם היא בידו דכוונו כיון +כתובות דף כ' ע"א+ ה"נ יש לנו לומר בהעדאת עדים, ואם לא נאמר כאן משלש חתימות. +צ"ע שלש חתימות מאן דכר שמיה. ואולי יש לומר שכונתו משלש חתימות עם אותה החתימה שאנו רוצין לקיימו, כי מבלעדה צריכין שתי חתימות משתי שטרות כדאמרי נהרדעי שם ולרב שימי בר אשי דוקא ביוצא מתחת ידי אחר. וכונת השואל, אם לא נאמר גם כאן שהעדת העדים לא תועיל אם השטר ביד ראובן דחיישינן לזיוף וא"כ צריך לקיים בכתב מתוך הכתב ע"י שתי שטרות שיוצאין מתחת יד אחר. ואולי כונתו בשלש חתימות שצריכין עוד שתי חתימות היוצאין מתחת ידי אחר מלבד השטר היוצא מתחת ידו.+ אמנם אדוני אם תדקדק ותמצא באב ואם +הלשון מגומגם קצת וכונתו אם תדקדק ותבדק באב ואם, כלומר במקור הדבר אז תמצא+ וטעם גדול כשאנו באין לקיים החתימה מחתימה ודאי בעינן שתי שדות או ב' כתובות, לפי שבשטר אחד אין אדם יכול להכיר עניין כתיבת העדים זימנין דשביק רוחא וזימנין דחיק עלמא וזימנין דחטר לגגיה דחית וזימנין תלי ליה לכרעיה דידהו וזימנין דלא עביד, הלכך בעינן שתי שדות דדלמא בתרי זמני מכווני ידייהו, ובדין הוא דאפי' בהכי לא סגי לך אלא משום דלא ליפסדו בעלי חובין. הלכך ביוצאין מתחת ידו אמרינן דזייף, דאפילו ביוצא מתחת יד אחר אחדשים אנו בושין אף כי נגלגל עלינו ישנים, דאיכא למימר כוונו כיוון. אבל קיום שטרות ע"פ עדים אפי' למלוה אלף שטרות לא אמרינן זייף, שהרי העדים מתוך בינת הלב וטביעת עין הם מעידים, דטביעת עינא עדיף מסימנא, וכחוט השער יכירו השינוי. משא"כ במדמים חתימה לחתימה, שהרי כמה דברים מצינו שאין מקיפין משום דעשויין להשתנות גם זה כמו כן, תדע לך מדבעינן שתי שדות, ועוד צא ולמד מדאמרינן +בבא בתרא דף קכ"ח ע"א ועיי"ש+ היה לו יודע עדות בקרקע ונסתמא וכו' ומסקינן כי אפי' כיון מצרנהא בקרקע, מדה בגלימא ומשקלא בנסכא לא מהימנינן ליה דכולהו אמוראי איתותב. א"כ יש לנו לומר בטביעת עינא תליא מילתא ולא בדימוי מלתא למלתא. ובדין הוא דבקיום חתימה לחתימה לא היה לנו לומר כן אלא משום דלא לפסדי לקוחות; ומשום דטעה רב אדא +אולי צ"ל בר אדא ורומז על מעשה דרבא ורב אחא בר אדא בבא בתרא דף קס"ז ע"א, וכונתו, כי משם אנו רואין שאף בטביעות עינא איכא למיטעי, אבל משם אנו רואין גם כן שע"י הראיה בא רבא על האמת מאחר שלא חתים מעולם קמיה דרב אחא בר אדא, מה שלא היו מבינים ע"י דימוי+ בחתימת ידו, מ"מ הבין מעצמו מה שלא היינו מבינים מדימוי חתימה לחתימה. ובשביל אלו הענינים היה לנו לומר שלא לקיים שטר משטר, כי ידע ויבין המבין על החתימה מה שלא יבין המדמה. וגם יש מגו היכי דאיכא עדי חתימה, מה שאין כן בקיימו חתימה מחתימה +כונת רבנו שעוד טעם אחר יש לקיים את השטר בעדות העדים על חתימתם, אף שכתב ידם יוצא מתחת ידו, משום דנאמן בעל השטר מכח מגו דאי בעי מצי להטמין ולומר אין בידי מחתימתן, משא"כ בקיום חתימה מחתימה שאז צריך להוציא את השטר ולהראות את כ"י העדים+ דהיינו דמעידין על החתימה אפי' אית ליה כתב ידם של עדים במקום אחר, אית ליה מגו דמצי למימר אין בידי מחתימתן ויכול היה להטמינו וכשר. ואפי' עדים מעידין שיש לו אי נמי משוה ליה ראיה +נ"ל שרוצה לומר אם גם את השטר האחר צריך לו להראות ולקיימו ע"י העדים, ואף על גב  שאז אין מגו כמו כשהעדים מעידים שיש לו, שגם אז אין כאן מגו, מ"מ כשר שהרי עדי חתימה מעידים על שניהם, וזה עוד טעם אחר להכשיר את השטר הנ"ל+ אין בכך כלום שהרי עדי חתימה מעידים על שניהם ומה ראית לפסול את השני ולהכשיר את הראשון שהרי [שמא] הקדימו וזייפו. וגדולה מזאת נאמר שאפי' (קיימו) שטר בשתי שדות היוצאין מתחת אחד יודיעו ויבררו אם [לא] כיון וזייף ויקיים השטרות כולן שבידו ע"י אותן היוצאין מתחת יד אחר, אפי' הן אלף בידו, דלא פלוג רבנן בין קיום שטר אחד לקיום ב' שטרות. יתן לב אדוני אולי יישר. 

ספר הישר (חלק התשובות) סימן לו 
============================== 
שאלה מאורליינס לרבנו תם. 

ביררתי לכת אחר ב"ד יפה, אחרי ר' לבית שערים +עיין סנהדרין דף ל"ב ע"ב+ החרש והמסגר רבינו הקדוש, המקום יהיה בעזרו ומנו רבי' יעקב. וקובל אני ראובן לפני ר' על אחי שמעון ששאל ממנו מרכבת הנשים שהרהינה אצלי אחד שר וצורר אלים, וידו תקיפא על עצמי. ואמרתי לא אעשה בי אם ע"פ השר או השרית. חזר והלך לו שב ובא ואמר, האמת צוותה השרית. האמנתי בראש מילה ואמר עתה השאילני אותה ותמסור אותה לשלוחי, ומסרתיה לשלוחו כאשר אמר, כי אמרתי שארית ישראל לא יעשו עולה ולא ימצא בפיהם לשון תרמית. אחרי שובו מדרכו הוא ואשתו החזירה לידי. והגד הוגד לשרית את כל המעשה, כי ראוהו עבדיה במרכבת ושלחה אלי להביאה אליה, ראתה כי נכספו פניה ונקרעו שיריה ונשרו קליפת עלי זהב בכפתור ופרח מעליה. והחזרתי בכעס ואמרתי לשרית הלא הוא אמר לי היהודי שציוותני, אמרה להד"ם. ועתה שואלין ממני הפחת ומגזמין עלי לאמר אצוה אחד מעבדי וישבע שנפחתה יותר מכ' דינרין. פייסתי לאחי בפני קהל ועדה לפציני מידם פן אפסיד על ידו, כי שאלה +כלומר שאל את המרכבת+ שלא מדעתם כאשר אומרים. ולא אבה לפצני ומוליך אותו לבית הועד ויקוב הדין את ההר. האמת והשלום. 

ויען שמעון ויאמר הנני שמעון משיב את ראובן בשער בת רבים, אשד הנחלים, דברי כנים. האומנם נכוחות אדבר, כי לא יחרוך רמיה צדו. אמת באתי אל ראובן לשאול ממנו המרכבת ויענני, לך שאלה מאת השרית ואלך עליה ותרשיני אם יחפוץ ראובן כי בידו היא וקנויה בידו במשכון. ואחזור אל ראובן ואומר לו ועתה הורשיתי ממנה עתה השאילני ובא עמי לביתי ונשמרה יפה, ויאבה האיש ויאמר לחיים +כמו לחיי בלישנא דגמרא+ ואומר לו א"כ תביאנה לי ולא אטריח עד המקום אשר היא שם. ויעש כן וימנע טורחי, אחר כך שאלתיה ומשכתיה ונסע אני והוא לבתינו שלמים והפצינו, ביום שובי החזרתי לו המרכבת, והוא לא משך אצל השרית ואצלו +הלשון מגומנם /מגומגם/ וצ"ל והוא לא משכה אצל השרית וינח אצלו.+ עתה כעסה השרית עליו היא ובעלה ע"ד משכונם שבידו ושותפו, כי לא רצו למחול הרבית כרצון השר והשרית, וכן נודע בעירי, לכן העלילוהו ויעשקוהו במרכבת. וחמסי עליו כי מוליכני חוץ לעירי חנם, ולא המתין עד בואני אל מקום ב"ד הן פה הן במקום אחר. כי הנה החזרתי המרכבת יפה ולא נפחתה שוה פרוטה, אם לא על ידו וברשותו, רק מחמת מלאכה. ואנא לאו לאוקמי בכילתא שאילתיה. ואמתלא לדבריי, כי זה לי ג' חדשים לתשובת המרכבת אל השרית ותראני אחר כך פעמים ושלש ולא קראתני כלום, והוא קראני חנם, כי עדיין לא הפסיד מאומה. ועל אשר דבר כי מגזמין אותו, יגורתי פן יעשו קנוניא עלי הוא והם, כי אויבנו [הוא] זה ט"ו ימים ולאחר התגלע ריבנו נקראתי פה. והנני שמעון מתרה אותו לבלתי יפיס אותם במרבית כסף רק בדין אבקש לתשלום לכן לא יפשר כלום. והתם המפצל שקתות ברהטים +זה רבינו יעקב תם+ ידונו על כל מקראינו, ותשובותינו אמת ושלום. ושמא לא יפסיד מאומה. ועתה טורח אני חנם, ותובע אני ממנו שכר טורחי וביטולי, ויבאר לנו רבינו הכל באר היטב, גם כי שכר שליח ישלם, כי אני +בחפזו טעה הסופר לכתוב מלת כי הצריכה להיות קודם אני קודם ישלם ושמט המלה רוצה הנדרש אל הענין, ולפי דעתי גם במלה אני טעה כי צ"ל אינו ומושך על ראובן שהוא אינו רוצה להמתין וכו'+ [רוצה] להמתין עד ראותנו עובר ושב וברצונו המתנתי מפני החיסרון. 

ויען ראובן ויאמר: מבין ריסי עיניו של זה האיש ניכר מי הוא ומה בלבבו, מה טיבו ומה תוכו כי ד' תוכו כתיבי אפילו לבד הראשון. ואשיבנו על ראשון ראשון ועל אחרון אחרון. על אשר אמר שאמרתי לו ליטול רשות מאת השרית ואח"כ אשאלה. רשיון זה למה ומה יתרון לי ומה מועיל מאחר שהשאלתיה ובתורת שאלה באת לידו מידי? אך האמנתיו שנטל רשות משרית ולא חשדתיו כי חשבתיהו לאיש תמים כי לא הכרתיהו כי חדש הוא מקרוב בא, ועד עתה לא שמתי אצבעותי באדם בין שיניו. ומה שהזכרתי שם השאילה בעוונותי לפי שהלשון נופל על כסות וכלים חמור ושור ושה וכל הבהמה דבר החוזר. ועל שטוען [שאמר אלי] בא עמי ונשמור חפץ יפה יפה, דבר שקר וכזב הוא, ולא היה. אך נזדמן לנו דרך איש לדרכו כל אחד לצרכו ולא איש בשביל חברו. ויחדיו לא שבנו ולא חזרנו. ואפילו היה כמו שאמר שבתורת שאלה בא בידו מה שלא היה, כי יגורתי מפני האף והחמה של שר ועל מיעוטו המקפיד, יותר מרבו, המקפיד משר אחר כי רצחן הוא ורב כעס. וראיתי בסוף מה שאמרתי בתחלה, ואפי' כדבריו לא הייתי שאול לו לא שכירו ולא לקוטו לא במלאכה זו ולא במלאכה אחרת ואפי' להשקותו מי מערה +עיין מימרא דרבא ב"מ דף צ"ז ע"א.+ ועל אשר אמר שנשאלתי אצלו להביאה אצלו להמניעו מטורחו, חלילה כי לא הוצאתיה מרשותי ואזור מוכיח עלי אשר מפתח תלויה בו וקשורה, כי איך יכנס בחדר המטות ויהי פותח וסוגר בתיבתי. אך אל נכון מחדר לבית הוצאתיה למיסר טעוניה ולהראותה לשלוחו. וכשהחזרתיה בו ביום שראתה השרית נפלו פניה ותבער כמו אש ואמרה מדוע כך עשית, ואף קודם שנתגלה הדבר לשרית היתה מגזמת, אם אמת שהיהודית היתה יושבת עליה ורוכבת, לא ארכב עליה כל ימי עולם. ועל אשר אמר כי כעסה השרית היא ובעלה עלי על אשר לא רציתי אני ושותפי למחול הרבית ממשכנותיו כרצונם, גם זה הבל, כי לרצונם עשינו ומחלנו כדברם. ואפי' כדבריו, ומה בכך? לא נתן שלנו בעל כרחינו. ועל אשר אמר כי מוליכני חוץ לעירו חנם, הבל ורעות רוח. ביררתי בפריש לא רצה, ובעירנו אין מי, כי כלם אחים וקרובים לבד רבינו שלמה בר' יצחק, והוא לא רצה ליישב, וביררתי הרמה +זה רמרוג מקומו של ר"ת וכן קורא ראב"ע לרשב"ם שמואל הרמתי+ מקום שהשכינה שורה. ודטבא לי עבדית שנתליתי באילן גדול. ועל אשר אמר שהחזירה שלמה כי לא נשחתה ברשותו, ברשותי ודאי לא נפחתה, כי לא נשתמשתי בה מעולם. ומה שנפחתה מחמת מלאכה ברשותו ולא לאוקמי בכילתא שאילתיה, ילך וידון בערכאותם עם השרית והשר, לאו בעל דברים דידי הוא בדבר זה ויפצני מידם ומפי אריות. ועל שהוציא אמתלא לדבריו, שלאחר שהחזירה ראתהו השרית פעמים ושלש ולא קראתהו, באמת יפה אמר, כי ממה תקראנו וממה תשאלנו, כי אמרה מעולם לא נטל רשות הימנה ולא דבר עמה מדבר זה. ועל אשר אמר כי לא הפסדתי עדיין כלום, באמת הפסדתי כבר ט' דינרין וח' פשוטים שהיה חייב לי השר שאינו רוצה לפרעם ועוד קורא עלי תגר ומזמין אותי לדין. ועל אשר אמר שדואג שעשיתי קנוניא, ח"ו לזרעיה דאבא למסור ממון ישראל לטמיון ולעובדי ע"ז. ויגזור הרב באלה ובנידוי על מי שעשה שיודה והוא יהיה נקי. ועל אשר אמר כי אויבתיהו זה ט"ו ימים ובהתגלע הריב נקרא, יש בעירנו נאמן לכל כי מקודם לכן נקרא, וענה זה שילך ויוליך עמו שרים לפצותו ואמר אל המדברים שלא יניח שאפסיד כלום. ועל שמתרה בי שלא לעשות פשרה איך אוכל להתגר בו מלחמה, והוא אינו רוצה להציל, ועוד אם צדיק הוא מה לו ומה חסדו +כלומר אם צדיק הוא למה הוא מתרה אותו+? אך הלב יודע אם לעקל אם לעקלקלות +עיין המאמר בסנהדרין דף כ"ו ע"א+ ועיני רבינו רואים ומפליא לעשות לפשט עקמומיות שבלבבו, והוא השלום. 

[ויען שמעון ויאמר] בפלגות ראובן גדולים חקרי לב יראו ישגיחו וימצאו (לי) העתק אשר בלבבו וגם תהלוכותיו אשר בחלקלקות המה, לכן ענש יענש במשתה כוס מרור ובסרח העודף על מכפלת מערה מכתבו כאיש המשתאה ומתעבר על ריב לא לו. ובודה מלבו דברים שהם מרמה ותוך, כי בראשית משנה טענותיו הללו כופר דבריו הראשונים באמרו לא שאלה שמעון. אך אמנם שואל הייתי ולא שוכר ומפקיד, ועל כי אמר אשר לא נשאל אלי, אמת נשאל אלי היה כאשר אמרתי. שאלתיהו ורצה, ולאחר רצויו נומיתי להביאה וכל שתחתיה ומכסיה. ומרכבת ההיתה בפנים קידם וילך ויביאנה אלי ובעודו הולך ובא משכתיה. ועל אשר אמר כי ביום השבתיה בערה חמת השר לא ידעתי, לא נקראתי לא לדין ולא למלא חסרונו לא מאתו ולא מאת השרים ולא נקראתי עד כהיום +אולי צ"ל: עד כי אם היום.+ ומה שקרא +כלומר מה שאמר, ואולי נתפרדו שתי תיבות מתיבה אחת וצ"ל ומהשקרא, כלומר ומה שנוגע לשקר שאמר להביא סעד+ להביא סעד, העד שנקראתי יביאנו לפני רבינו. והנה ידעתי כי הפיח כזב, אך האמת לא אאריך. הנה שמעון אחי אשת ראובן מתלונן ומגזם אותי ואותו בעל אחותו לאמר, מה זה עשה ראובן. הלא אמרתי עסק שאילתכם אל השרית והיא לא ידעה, באמרה מפני המגור אותו המגזם כי נושבה היתה ושאלה סוס והכלימתו ואין שם לה. ושאלתי זאת לפניה והוא לא הלוה מאומה מיום בואו פה לכן בפה כדבריכם וסיפרו לנו כדבריהם הללו עניתיו טרם אלך אל השרית ואתי השרים להפיצנה אשר תפסידם דבר רב אם אוכל בענין אחר, אתעתע בו. ואלה הדברים שלא בפני בעל ריבי היו. ועל אשר אמר להפיצו לא אפיצנו רק בדין, גם אם +אולי צ"ל: אז במקום אם+ אפצה את אשר לא עויתי, כי לא פגמתיה כלל רק מחמת מלאכתה, ולא עלי לפצותו בדברים בערכאותם. לא כי פשע ראובן והזיד בתשובת המרכבת אל השרית ויאחריה אותן ימים והשאילה לאחותו ויקלקלוה בידים להעליל ולוועד. לכן לא עלי המלאכה לגמור. ועל אשר אמר כי הפסיד מעותיו לא טוב דבר, כי יש לו משכון בחובו. ואם כה יאמר, אין לי מיחוש, וכי עלי לתקן שטותו להאמין להם בכדי. כי אבדה אמונתם תמה נכרתה, גם ידעתי כי לא בוועד הפסיד כי לא ויעדו אותו עדיין, אך מגזמו בעל פה בכתבו. ואם כה יאמר, יגורתי מחמת המציק, אין זה אנס אלא יראת המושל הוא ולא אינס איש ישראל עד היום. ועל תשובתו להוליכו חוץ לעירי לוועד, ברצוני היה ממתין עד בא פה שלישי להטיב צעד, כי יש הנה הרב רבינו ואחר +שהם שנים ולהם יבא השלישי לעשות בית דין+ ולא ימתין, אך נמהרה עצתו ויקראני לכת לפריש מקום שם אשד הנחלים. ועל אשר אמר למה התריתי בו לבלתי לפשר מאחר שאני זכאי בעיני, הנה לא צדקתי כ"כ בעיני, אך את משפטי חוקי הצעתי לפני ר' יעקב בן מאיר רבינו ובית דינו. ועל אשר השיבני למה תקראני השרית יען לא הרשתני, גם זה הוללות וסכלות, כי היה לה לקרוא לי להכזיבני, אך מפני עיקר טענתה הניחה, כי נותנת טעם לפגם היא, ואני לא פגמתי ונפשה יודעת. לכן לא נקראתי, כי השרית [אין] שוה בנזק השאלה אם לא על פיהם. והצור יגמלני מכף כל אויבי. 

תשובת ראובן: שתיקה יפה ואימת הרב אל נכון נכונה ולא כיחדתי מאומה וארור נוכל, אם לא ימצא כמו שאמרתי, יגיד רבינו מה שיהיה. נודע כי הבאיש את ריחי בעיני השר והשרית, ובעצמו הצית אש בגופו של משכוני ושרפו וגרם לאבד את שלי בידים ושיסה הכלב האנס את חובי גם יותר, והלכה חמורי מפני שמשלח ומפשיט בגדי מעלי לגזול פרהסיא ופומבי אך +אולי צ"ל: אף+ להוליכני בערכאות דנקטי בכובסי הוא +עיין שבועות דף מ"א ע"א.+ ודסלקין לעיל ונחתין לתחת ומוזרות בלבנה שמעו, שבא השר ברחובותינו ופגעו ואמר פלוני שקרן בדאי וכזבן, למה אמרת שהשרית השאילתך זה הכומני +ב"ב ע"ח ע"א מרכבתא דנשיא+ ונשבע: התלוי +כלומר נשבע בשם אותו איש+ שתלקה בחסר ויתר. וגם בו ביום שהראיתיה את השרית קראתני ובו ביום קראתיו וענני: או בעצמי אלכה שתודה ותכיר שהשאילה לי או אפצך מכל חסרונך עד פרוטה אחרונה, ועד עתה החרשתי עד בא יום הפסדי. ומה שאמר שיש לי עד שקר, אמת קראתיהו ולא אמרתי שיש לי עד, מאחר שהיה קורא עליו תגר, ושלום רבינו יגדל. 

הנני שמעון משיבו, כי תולעתו הבאישה ריחו ולא אני, ולא הצתי אש במשכונו ולא גרמתי לו הפסד בידים ולא הפסדתיו פרוטה ולא הביאותיו בערכאות ולא הפסיד כלום, כי חנם תובעו הצורר. ועל מה שאמר שבא ברחוב וקראני, מקריאתי זאת ועל אשר השיב, קראתי ועניתיו לכת עדיה ותודה ותכיר, אמת קראני ולאחר שלמתיה כמה וכמה ימים כי השרית בידי להודות בעל כרחה. גם עתה אני למלא חסרון שהזקתיו שחבתי בתשלומו. ותהי סכת אדוני שלמה במרבית תורתו,,,. 

נתעצמו ראובן ושמעון לדין ובררו לכת אל אהל מועד מקום משפט לאכסניא של תורה מקום השקאת העדרים, אשר משם מעיין נובע מי חיים מתפוצץ ויורד ונפרד לכמה ראשים, להשקות את נחל השיטים, להדריכם בדרך ישר, להציל עשוק מיד עושקו ולהוציא טרף מבין שיניו והעושק ליענש, צדק לזה ולזה להיות לסומא עינים ולפסח רגלים סומכות לבלתי היות אחד יתום בלי מנהיג ודבר. והזקיקונו ליכנס אל החצר הפנימית בלא בד והושטת השרביט לפני הרב רבינו יעקב [בן מאיר] עיני הגולה, כי בטלו תמידין ומוספין השחר והערב +עשו כן ע"פ מנהג קדמונים לבטל את התפלות בבה"כ למען יכופו אנשי הקהל את הנתבע לדין עיין בשלטי גבורים סנהדרין סוף זה בורר. ועיין תשובת מהר"ם בר ברוך דפוס פראג בסופו בתקנות ד"ה כל מקום וד"ה צץ המטה.+ וביררנו להיות מקבלי פיתקיהם, דברי ריבותם לשגרם בפני רבינו ורבותם. והרב יקוב את הדין ויברר הדבר כשמלה על כל קוץ וקוץ ויברור לנו על מי שכר הדין, הזה או זה או שניהם כאחד. ושלום הרב ותורתו יגדל,,, שלמה בר יצחק, יוסף בן יצחק. 

ספר הישר (חלק התשובות) סימן לז 
============================== 
וזאת התשובה. הן קלותי ומה אשיב על שני האריאל, שרי צבאות ישראל, הרב ר' שלמה ובחור זקן החבר ר' יוסף, אשר באו ליטול קורה מבין עיניהם ולהגיעני שיבא מכשורא +עיין הוריות דף ג' ע"ב+ על דברי ראובן ושמעון מים שאין להם סוף. ולולא יראתי לעבור על מצותם נמנעתי ולמדתי לשוני באינו יודע כאשר הוא, אך לכבודכם אענה חלקי. אם שגיתי להיות מכשלה באין לחם ושמלה, ע"מ כן קבלוני, כי המה ידעו אותי ואת שיחי ואת לבי ורוחי כסיכתא בגודא +עיין ערובין דף נ"ג ע"א דברי אביי שם+ ולפי המדה ידוני לכף זכות. ראיתי בדברי ראובן שכתב, כי אמר לשמעון על דבר המרכבת ישיבת הנשים, אשר בקש ממנו שמעון להשאילה לו, שאמר לא אעשה כי אם ע"פ השר והשרית, ושמעון הלך כדבריו אל השרית ואמרה להשאיל ונעשה שלוחה בשליחות גוי אצל ראובן שנתרצית. נראין הדברים שאם יכול שמעון לישבע כי נתרצית לו שפטור הוא בחסרון שמחמת מלאכה. שאם שלחה לו לראובן בדיוקני ועדים חתומים עליה +ב"ק דף ק"ד ע"ב+ הלא באמונה האמניה ראובן ולא היה לו לראובן דין ודברים על שמעון, שהרי ראובן לא אמר לו לשמעון לא אשאילך אלא א"כ תפצני, אלא באמירת השרית בלבד תלה את דבריו, וגם שמא שמעון לא היה שואלה לתנאי לפצותו. ודברים שבלב אין לנו לדון אלא מה שטוענים. +תוכן הדברים. לו שלחה השרית לראובן סימן בעלמא לראובן ועדים חתומים עליו שהוא ממנה, אז גם ראובן האמין שנתרצית ואז לא היה תובע את שמעון. א"כ רק בזה תליא מילתא אם נאמין לשמעון נגד השרית.+ ואפי' במכיר בה שהיא בת חמורו אמרינן סתם גוי אנס הוא וסתם נכרי שקרן הוא כדכתיב אשר פיהם דבר שוא וימינם ימין שקר +ב"ב דף מ"ה ע"א+ ויודע היה שמעון שאפי' מאה עדים יכפור גוי וישבע ויטול, לפיכך לא שאלה זולתי על מנת שתרצה השרית ותאמר הן, ואחרי כן אם תכפור תכפור. הלא ראובן לא תבעו פיצוי נגד השרית רק שתאמר הן. אך לגבי ישראל השואל דבר בשם חברו אין לנו לדמותו שאם מתה מחמת מלאכה ישלם למשאיל אם יכפרו הבעלים דהתם לתקוני שדרתיך ולא לעוותי. ודין ישראל חלוק מכמה ראיות, ולפי הענין נראה שפטור שמעון מחמת מלאכה. ודברים ניכרים שאם השרית עצמה הלכה אל ראובן ואמרה לו השאילה לשמעון, הלא [אם] היתה משקרת נשבעת ונוטלת בדין, וסתמא רוב גוים חמסנין וגזלנין. ודברי ראובן מוכיחין, כי אמר לא חשדתיו רק האמנתיו, שאינו תובעו אלא ממה שסובר ששמעון משקר. ותמה על עצמך מדוע ישבע, כי אם בא עבד השרית או השרית עצמה, מה ישבע שמעון אז? אך לפיכך הזקקנוהו שבועה, דלא גרע ממאן דאמר לחבריה מנה לי בידך והלא /והלה/ אומר אין לך בידי כלום, דנהוג דייני אפי' היכא דליכא דררא דממונא משביעין ליה. אך אם לא ישבע או ביתר מחמת מלאכה [אפילו] ישבע לא יפטור שמעון בשביל שאלה בבעלים, שמה ששמעון טוען שנתרצה לבא עמו, לא למלאכתו הלך +כלומר לא למלאכתו של שמעון הלך ראובן+ דאי בעי מצי לאישתמוטי, כדאמר רבא אתון שאילתין לי +ב"מ דף צ"ז ע"א+ שאע"פ שנתרצה רבא ללמדם שמועות או מסכת אחת מצי לאישתמוטי ושאילו ליה להגריסו ולחזרו בשמועותיו שלא ישתכחו, גם זה שחודי שחדיה במילי שהיה צריך ללכת שם כאשר הוא טוען, ונתרצה ללכת לא לכבוד שמעון רק להנאתו של ראובן עצמו להיות טובים השנים מן האחד. ומה שטוען שמעון כי בהביאו הלבד משך המרכבת, זו אינה טענה מכמה דברים שכיון שמשכה ולא הגביהה משיכה בביתו של ראובן לא קניא, אי נמי אפי' ברשות הרבים, ואתה טענת משיכה ולא הגבהה ולא תחזיר ותטעון. ואפי' אם הגבהת מי צוה לך להגביה בהלך ראובן אל הלבד? או מיד בפניו היה לך להגביה או לאחר שהביא לך הלבד. דדעתו של ראובן לא היתה לאשקויי מיא והדר לישול אלא פיקח היה ואושלך ברישא מקמי דלימטי לך מיא. ומה שמהרת להגביה לא היתה דעתו של ראובן להשאילך לכך בעודו הולך ובא. ועוד נראין דברים דאין זה דומה למאן דבעי למישאל מידי וליפטר דנימא ליה אשקיין מיא, דמשקיין מילתא אחריתי, אבל משאיל ג' פרות +כלומר למשאיל ג' פרות מדמינן לה+ אם הביא האחת להשואל והולך להביא האחרת הכל שם שאלה אחת היא ואין לו שאלה בבעלים אם ימשוך בנתיים בראשונה. דאפי' בסימטא +כלומר דאפילו לא היה ברשות המשאיל אלא בסימטא דאמרינן דאיכא קנין משיכה ב"ב דף פ"ה ע"א+ הוי ככור +כונתו על מימרא דרב ושמואל ב"ב דף פ"ו ע"ב כור בשלשים אני מוכר לך יכול לחזור אפי' בסאה אחרונה, ואפילו בסימטא יכול לחזור ומכ"ש ברשות משאיל+ דיכול לחזור בו אפי' בסאה אחרונה, ה"נ לא גמרה משיכה עד בא הלבד וכל צרכי האוכף, ששאלו בראשונה האוכף בתקונו. ומכל הראיות האלו נראה שאינה שאלה בבעלים ואפי' שבועה אצל ראובן אין כאן. ואם האי תובע מן ההפסד שקילקל שמעון את המרכבת, אין לשמעון לפרוע הקנס והגילגול, דלא גרע משואל שלא מדעת דאינו לוקה בקנסות וגילגולים אלא כשעת הגזילה, דגרמא בנזקין קל דפטור מדיני אדם ודיני דגרמי לא הוי כי האי גוונא. ועל שכר השליח נראה כי על שניהם הוא מדאמרינן אמר ר' אלעזר מי שנושה בחבירו מנה יוציא מנה על מנה +סנהדרין דף ל"א ע"ב, ועיין בתוס' שם ד"ה ויוציא ועיין במרדכי שם שהביא דברי רבינו בשם ר"י.+ א"כ מה לי הוא מה לי שלוחו. ואם בשביל שזה טוען אינך מלוה כי אם על פה השרים אשבע שהשאלתני +כלומר אשבע שהשאלתני על פי השרים א"כ אין אתה לא מלוה ולא משאיל שלי+ מכל מקום כל זמן שלא הוברר מלוה היא. שכשמלוה כזאת הולכים למקום הועד, וכי אם יפסול שטרו של מלוה או מזוייף יחזור הלוה ויתבע יציאתו? ועוד הואיל ושניהם מודים כי אין ב"ד בעירם מסתמא למקום שיתרצו שניהם הולכים אפי' אין בית הועד אלא הדיוט כמוני היום. וראיה לדבר מתחילת פרק זה בורר לו אחד דמוקי בערכאות של סוריא שזה בורר לו ב"ד וזה בורר לו ב"ד בוררין לו עוד אחר אפי' הוא רחוק מדקא משני בסיפא +שנויא דרב פפא שם /סנהדרין/ כ"ג ע"א+ אפי' הן מומחין דאמר ליה מי קא מטרחנא לך מכלל דרישא במיטרח עלויה בין לוה בין מלוה. ואף על גב דלא קם האי שינויא מטעמא אחרינא אידחי. וראיה  מהא דאמרינן כופין אותו ודן בעירו +סנהדרין דף ל"ב ע"ב.+ וכל כופין או בשוטי או בשמתא דבדברים לא יוסר עבד, כדאמרינן בשבועות +דף מ"א ע"א+ ובכתובות +דף ע"ז ע"א+ דשמתא כי נקטינן בכובסיה דמי, ואמרינן נמי במערבא מימני אנגדא דבר בי רב ולא מימני אשמתא +פסחים דף נ"ב ע"א. כלומר מדכופין אותו משמע שאין צריך למלוה ליתן לו שכר יציאותיו אף אם יזכה הלוה בדין.+ ואותו המלוה שכפה את הלוה הפסיד אם לא הלך לבית הועד, מאחר שלא כפאוהו. אפי' אמר על מנת שאלך +הלשון מגומגם ואולי צ"ל: אשלח+ שעל מי שיהיה הדין לשלם השכר שישלם וזה נתרצה, זהו הדין לשלם שניהם מאחר שלא כפאוהו, כמו +כמו כן הוסיף ראז"ם בספרו וחסר בדפוס וגם בכ"י+ בלא תנאי שחייב לעולם מי שעליו לשלם ותנאיה לא מהני ולא מידי. 

ספר הישר (חלק התשובות) סימן לח 
============================== 
שאלה מהר"ר יוסף בר יצחק מאורליינס עוד בענין הנ"ל. 

עוד שאלו זו מרבינו תם: אמנם אשרי הנתלה באשל רב, עין ה' ועין משפט, ארץ נחלי מים מעינות עמקי תהומות, אחר ב"ד יפה רבינו הרב ר' יעקב ב"ר מאיר, אשר הוציא דיננו לאור בעמקי הלכות וראיות מוכיחות על כל קוץ וקוץ תלי תלים, אך עדיין צריכין אנו למודעי במיעוט שכלנו. וילמדנו רבנו אם לא ירצה שמעון לשבע ולאמת את דבריו שהשרית צותה לו לקחת את המרכבת מיד ראובן אם צריך [לפצות] מיד הגוי אשר נמסר על יד שמעון. מי גרע ממאן דזבין ארעא לגוי אמיצרא דישראל חבירו דאמר רב אשי בפרק הגוזל בתרא +ב"ק דף קי"ד ע"א+ דמשמתינן ליה עד דמקבל כל אונסא דאתיא ליה מחמתיה. ואונסא משמע אפי' אונסא ועקיפין, ואף על גב דלית ביה משום דינא דבר מיצרא לאל משום דאמר  ליה אריא הוא דקא מרבעית עלי וכ"ש הכא שעבד שלא כדין דרך הרמאות. כי נראין הדברים שהשרית מעולם לא צוותה, כיון שאינו רוצה לאמת דבריו, ומי גרע ממחוי ממונא דחבריה +עיין ב"ק דף קט"ז ע"ב וכו'+ דחייב משום דנמסר ממון של ישראל ביד גוי. דבשלמא אם נשבע שמעון ודאי ראובן הוא שלקה, וא"צ שיפצנו מיד גוי כיון דנשבע ודאי אין הגויה באמת +אולי צ"ל: נאמנת+ דסתם גוי אנס ואפי' איני מכיר בה שהיא בת חמורו וכמו שמפרש רבינו. שידע שאין כאן שמאין שיודעין לשום המרכבת ולא הכירוה +כלומר המרכבת קודם שנפחתה+ ופחתה כי לא ראוה מקודם לכן, ואינן בקיאין. ואף ראובן ושמעון דאמרין שאף הן אינן יודעין אצל מי נפחתה ואי מחמת מלאכה אם לאו ולכמה עלה פחתה. וילמדנו רבינו כיון דא"א בשמאי ישראל מי סמכינן אשמאי גוי כמו שסמכו רבותינו גבי איסורא דמיערבא בהיתרא דאמרינן ליטעמיה קפילא ארמאה כיון דאי אפשר בישראל. ואם אפשר בגוים ילמדנו רבינו אם יש כאן דין חלוקה, כיון ששניהם אינם יודעין משלמין +כלומר כל אחד+ חצי פחת המרכבת לפי שומת הגוים, כדאמרינן בפ' השואל +ב"מ דף צ"ז ע"ב+ זה אומר איני יודע וזה אומר איני יודע יחלוקו ומוקמינן לה כסומכוס. ואם אי אפשר בגוים דליכא הכא דין חלוקה דאינן יודעין מה לחלוק, מי מצי ראובן לגלגל שבועה על שמעון ע"י אותה שבועה שהוא חייב לו מן השרית וישבע שאינו יודע, כמו שלמדתנו רבינו ואפי' בדרבנן מגלגלין בפ' כל הנשבעין +סוף פ' כל הנשבעין.+ ושלום יוסף בר יצחק: 

ספר הישר (חלק התשובות) סימן לט 
============================== 
תשובת ר"ת להנ"ל. 

השיב לו רבנו יעקב: שאלת אחי ר' יוסף מים שאין להם סוף. כי יודע אחי דלא ילפינן קנסא מקנסא וכ"ש הכא שתדירות אריא +כצ"ל במקום שוה בכ"י ודפוס ואולי צ"ל שורה אריא+ אמיצרא דחבריה גדול מהיזק העובר ולא קבוע. ואם אין שם שמאין מה יכול שמעון? ישבע הלה הפסדו שלא מחמת עקיפין ויטול. ואם שמעון אינו רוצה להודות לשומא שלו אם ראובן אינו רוצה לישבע בשומתו ליפטר, דשומת גוי אינה שומא דימינם ימין שקר. דאין זה דומה לקפילא שאנו בודקין אחריו מה טעם תבשיל אי חלב טעם בה וכן פי' רבינו שלמה זקני. +ברש"י שלפנינו לא נמצא כי לדעת רש"י שלנו נאמנות הקפילא לאו משום דלא מרעי נפשיה אלא משום שהוא מסיח לפי תומו עיין חולין דף צ"ז ובתוס' ור"ן שם.+ ואיני יודע דשמעון טוען, דומה למנה לי בידך והלה אומר איני יודע דפטור לרב נחמן +ב"ק דף קי"ח ע"א+ ואפי' מאן דמצריך לישבע +זה דעת רש"י שם ד"ה פטור ועיין שם בתוס' ד"ה רב נחמן ור' יוחנן+ דאינו יודע התם, הכא פטור דקא מודה בחיוביה. אלא שישומו בית דינו, ואם אין בעירו שמאין ילך לב"ד אחר שיודעין לשום. וכי תעלה על דעתך בכל שומא דדייני אית ליה לבעל לישבע דאינו יודע. מה עמא דבר בדוק שכמו השודא ואומדן דעתא על הדיינים כן השומא על הדיינים. וגלגול שבועה בפוטר עצמו מן השבועה מה טיבה לכאן, הלא כיון שאמר איני נשבע פוטרין אותו ואין יכול לחזור ולטעון שישבע שכבר הודה שא"א לישבע. 

ב. (בענין קדירה בת יומא). 

ועל קדירה בת יומא +קושית ר' יוסף חסרה בשאלתו הנ"ל, ולפי הנראה קושיתו היתה אי אמרינן לא אסרה תורה אלא קדירה בת יומא, א"כ מה זה שאמרינן התורה העידה על כלי חרס שאינו יוצא מידי דפיו לעולם? ועיין תוס' פסחים דף ל' ע"ב ד"ה התורה העידה וכו' וזבחים דף צ"ו ע"א ד"ה אלא+ הלא ידע אחי שכן פירשתי בהיותו הנה, התורה העידה על כלי חרס שאינו יוצא מידי דפיו לעולם לבו ביום, שכלי מתכות ומורק ושוטף אבל כלי חרס אינו יכול למרוק ולשטוף, ואם ישהנו עד למחר יהיה נותר. לפיכך העידה עליו שישבר ואין לבשל בו גם חטאת דלמחר הוי נותר. תדע דהא תקנה יש לו אם מחזירה לכבשונות כדאמרינן בזבחים +דף צ"ו ע"א+ אלא אין זה יציאה דהיינו כעין חדש שמבטלו. ואינו דומה לליבון אסכלא דהתם מקלקל והכא מתקן. ואין מבטלין איסור אין ענין לכאן כרחוק מזרח ממערב, דאין מבטלין איסור אבל מבטלין היתר דפגם מותר בנבלה מסרחת הנעשית שחוטה כר' שמעון. +ע"ז דף ס"ז ע"ב.+ אבל משום בת יומא גזרינן. יעקב ב"ר מאיר: 

ספר הישר (חלק התשובות) סימן מ 
============================= 
שאלת הרב ר' אליעזר בר נתן ממיינצא. 

שאל הרב ר' אליעזר בר נתן ממיינצא +השאלה והתשובה הזאת הובאה גם כן בספר ראב"ן דף קמ"ח ע"א והלאה+: הוצרכתי לשאוב מים מבאר שבע אשר בשער יהודה מקום שבט ומחוקק, משם בארה שיקוי הצאן יין ישן ומבושם, מים חיים נוזלים, הישיש הרב ר' מאיר ומפלגי מימיו החביבים והנעימים המתפלגים מעץ החיים לארבעה ראשים, והנהר הרביעי הוא פרת, אנכי אליעזר בר נתן תלמידכם שוחר טובתכם ודרש שלומכם כהדין עלי לרבותי, ומחלה פניכם להשיבני דבר ולהבינני דין זה. ראובן אפיטרופס של יתומים תבעו לשמעון בב"ד, בית שאתה דר בו של יתום הוא, שהכל יודעין שהיה של אבותיו, ואתה דר בו כמה שנים ואין אתה מעלה לי שכר והשכר של כל השנים שדרת בו אני תובעך. וגם צא מן הבית. ושמעון משיב: בית זה שאתה תובעני שכירות, והגוף נכסי מלוג אשתי הוא [ולא ליתומים שאביה היה דר בו, והיא אמרה לי] איני רוצה שתזקק לנכסי לטעון עליהם כלום, אם יתבעני לדון אפיטרופס היתום, אני ארד עמו לדין. ואפיטרופס משיב לא אותה קראתי כי אם אותך, ואני תובעך שכירות וגוף, שאתה בבית היתום. ואם אשתך יכולה לפצותך תבא לפני בית דין ותפצך בכל ענין שהיא יכולה. ועל אמרך שהבית נכסי מלוג של אשתך, לא כי של יתום הוא. ושמעון משיב: מכח אשתי אני דר בו קרא אותה לדון ותברר עמה. אם יזכה היתום על הבית אז תתבעני על השכירות. ואפיטרופס משיב הלא בררתי הדיינים ואמרתי לפניהם טענת היתום שתובעך, ואתה דוחה אצל אשתך, איני רוצה לטרוח להביאה לב"ד, אלא או אתה דן עמי או תביא אותה לב"ד ותפצך. ועוד היאך אתה אומר שהבית נכסי מלוג אשתך הוא, הלא הבית הזה היה בין זה היתום ואחיו, ואשתקד קנית מאחיו חלקו המגיעו, ועל אותו חלק עצמו הוא תבעך שקנית מצרנתו ורוצה לסלקך. מדינא דבר מיצרא. ואם נכסי מלוג אשתך היה הבית למה קנית מאחיו חלקו. ושמעון משיב, מה שקניתי חלק אחיו באותו בית לא שהייתי צריך, כי ודאי נכסי מלוג, אלא שקניתי מאח היתום [חלקו בכל הירושות שהיו לו במקום אחד עם היתום הזה] ומשום רווחא דמלתא אמרתי לו להקנות גם את זה שלא יחזור ויתרעם כמו תרעומות של זה היתום, ובלא ידיעת אשתי עשיתי דבר זה, כי לא היתה צריכה לקנינו, ואם יזכה היתום בבית דין כשידון עם אשתי אז יתבעני מצרנותו, והאפיטרופס משיב הכל גלוי לכל שלא היית נותן בכל הירושות האחרות חצי כסף שנתת, אם לא מפני בית זה שהיתום תובע ממך. ויש מן הדיינים אומרים שדברי שמעון נכוחים ויכול לדחות האפיטרופס אחר אשתו משום דבעל בנכסי אשתו צריך הרשאה +גיטין דף מ"ח ע"ב+ וכיון דלא הרשתו אינו נזקק ויכול לומר כשתברר עם אשתי שהבית של יתום אז ידין עמי על שכירות. ויש אומרים הא דאמרינן בעל בנכסי אשתו צריך הרשאה, ה"מ כשמחזיק אחר בנכסי אשתו והוא בא לדון עמו, שאם אין לו הרשאה אין לו לדון עם הבעל בנכסים שהוא תופס ואוכל, שזה [אינו] טוענו נכסי דידי קאכלת אך יאמר נכסי מלוג הן ולאו בעל דברים דידך אנא, והוא הולך ואוכל את שלו. [אבל הכא] אם לא יברר שהם נכסי מלוג או הוא בעצמו או שתבא אשתו לפצותו, איך יצא מב"ד בדברים בעלמא אם לא יבררם. הלא הוא טוען לא בעל דברים דידך אנא וכי אין צריך לברר זה שאינו בעל דינו ויפטר. ונא מאתכם רבותי תאמרו, דברי מי נראין: 

ספר הישר (חלק התשובות) סימן מא 
============================== 
תשובת ר"ת על הנ"ל: השיב רבינו יעקב. גם כי אזעק במר רוחי, ומרוב שיחי תש כחי ואור עיני גם הם אין אתי, אל הלקח ארון הקדש עטרת ראשי אחי הרב ר' יצחק שנתבקש לישיבה של מעלה זה חדש ימים, והניח שבעה יתומים ולכל ישראל חיים, אף גם זאת לא נמנע להשיב על דברי הרב ר' אליעזר. יהי רצון מלפני אבינו שבשמים שלא נבוש ולא נכשל. וגם היום מרי שיחנו חדשים לבקרים רבה אנינותנו, ואף לפי אבותינו. מפי אבינו מורנו שיחיה ואבי יקרא אלי ואני יעקב קטן אחים כותב בדמע. כי בעוד אחינו הרב ר' יצחק בחיים היה דן עמנו והיו הדברים שמחים כנתינתם מהר סיני, ועתה בראותנו כי אין איש עשינו רעם ותרד עיני דמעה, ורבינו שמואל איננו פה כי בקאם ישנו עומד, צור ישראל יזכרנו לחיים. 

אדוני שאל את אוהביו איזה יכשר הזה או הזה ועל עסק הדין לא שאל, לכן לא הוזקקנו זולתי על הדיין שאמר, שמעון יכול לדחות את האפיטרופס לבעבור אין לו הרשאה. הפוכין מיליו, וכי תקנתו קלקלתו! הפך היה לו לומר דכיון דאין לו הרשאה יכול האפיטרופס לומר לו צא מן הבית, ואף על פי שאתה רוצה לטעון בשביל אשתך לאו בעל דברים דידי  את, אם לא מפני הפירות ושכר הבית, דכיון דקאמר מכח אשתי אני מחזיק הא קא מודה דהאי ארעא לאו דידיה הוא, ואשתך ואביה גזלנים הם ואת לאו בעל דברים דידי את. כדאמרינן בההוא דקאמר ליה לחבריה מאי בעית בהאי ארעא א"ל מפלניא זבניתה דזבנה מינך א"ל לאו קא קא מודית דארעא דידי הוא ואת מינאי לא זבינתה זיל לאו בעל דברים דידי את +ב"ב דף ל' ע"א וכו'.+ אף על פי שזה אינו אומר דזבנתה אשתו ואביה מינך, מה בכך עדי אבות היו  שם ועדיפי מהודאת בעל דין שהוא אומר דזבנה מינך דכיון דלא אמר קמיה דידי זבנתה אין בדבריו כלום כדמוכח התם. ועוד לדברי הדיין ההוא מעשה דההוא דא"ל לחבריה מאי בעית בהאי ארעא א"ל מפלניא זבינתה ואכלתיה שני חזקה א"ל פלניא גזלנא, ומסקנא דשמעתא דדינא קא"ל +ב"ב שם דף ל' ע"ב+ לדברי הדיין היה לו למחזיק לומר למערער לאו בעל דברים דידי את ותלך ותדון עם פלוני שמכרה לי, ומדהתם לא מצי למימר ליה כ"ש בעל בנכסי אשתו דק"ל קנין פירות לאו כקנין הגוף דמי. ואם יבוא אדם לטעון ולומר, מה שזכה אותו מערער באותו קרקע משום דלא טען ליה המחזיק לאו בעל דברים דידי את, אבל אי טען טענינן ליה, זאת לא זאת, דנראין הדברים כגון זאת פתח פיך לאלם, שלא יניחו ב"ד להפסיד קרקע בכך, מדאמרינן בעל בנכסי אשתו צריך הרשאה מאי לאו הכי קאמרינן לאו בעל דברים דידך הוא. ותוב אמרינן ראובן שמכר שדה לשמעון וכו' עד לאו בעל דברים דידי את נראין הדברים דטענינן ליה דאכפל תנא לאשמעינן דאי טעין טענתא היא גבי בעל, ולאו טענתא גבי ראובן שמכר שדה, אלא ודאי אפי' לא טעין טענינן ליה לאו בעל דברים דידך הוא +הדברים סתומים ונ"ל כונת רבנו, שמתוך שתי מימרות דאביי יש להוכיח דטענינן ליה, מהך דאביי בגיטין דף מ"ח ע"ב דבעל בנכסי אשתו צריך הרשאה דאמרינן ליה לאו בעל דברים את, ומהאי דב"ק דף ח' ע"ב גבי ראובן שמכר שדה לשמעון באחריות וכו' דלא מצי אמר ליה ב"ח דראובן לראובן לאו בעל דברים דידי את דהיה לו לאביי להכפיל דבריו ולאשמעינן בשני המקומות הללו דבעל צריך הרשאה דאי טעין לאו בעל דברים גבי בעל טענתא היא, וגם גבי ראובן שמכר שדה לשמעון היה לו לומר דאי טעין ב"ח לאו בעל דברים אין טענתו טענה, ומדלא איכפיל שמע מינה דאי לא טעין אנן טענינן+ ועוד אם יבא ראובן לדון אצל שמעון בלא הרשאה מי מזקקינן ליה. ונראה בעיני שאין ממש באותו דיין אפי' אצל גדול בעלמא וכ"ש אצל יתום דאנן אבוהון של יתומים וכל מאי דמצינן למיטען להו טענינן להו. ויכול האפיטרופס לומר לו לאו בעל דברים דידי את לולי מפני הפירות, אבל מכח הפירות יש לו לאפיטרופס לדון עמו על הפירות בעל כרחו של בעל האשה ואין הבעל דוחהו אצל האשה בשום ענין מגו דכי משתעי דינא אגופא. ויש מרבותינו שאומרים שאפי' יש פירות ואינן בשעת הדין על גוף הקרקע לא משתעי אגופא, אבל יש פירות בההיא שעתא בגוף הקרקע משתעי דינא אתרווייהו: ונראין דבריהן מדקאמר ה"מ דליכא פירות אבל אי איכא פירי וכו' +בש"ס שלנו בגיטין שם /דף מ"ח/ הכי גרסינן ולא אמרן אלא דלא נחית אפירי אבל נחית אפירי מגו דמשתעי דינא אפירי משתעי דינא אגופא, אכן בר"ן שם סוף פ' השולח הגירסא כמו כאן+ דמי איכא נכסים שלא יהו בהן פירות לעתם. ואפי' ליכא פירי הוה ליה לאשתעויי דינא משום לתייהו +עיין ב"מ דף ק"ו ע"א+ אלא קסבר אביי בחיבורין משתעי דינא אתרווייהו. ולדברי אותם הרבנים יכול אפיטרו' לומר לו על הבית צא מתוכו דלא בעל דברים דידי את, אבל על השכר תדין עמי ושלם לי מיד ולכשתזכה אשתך אחזיר לך שכרך שאין [לי] מורשה על הבית +הלשון מגומגם וצ"ל לפי הענין: ולכשתזכה אשתך שאין לי מורשה על הבית אחזיר לך שכרך+ ומן הבית אצא ומהדרנא ליה לאשתך ותדון עמי. וזאת הטענה לא ראינו בשאילה לכן לא השבנו עליה שהרי מדברי הדיין השני שא"צ הרשאה אלא למערער על אחרים, אבל למוחזק האוכל פירות אין לומר כן, מדבריו למדין שזה המחזיק אינו רוצה להוציא עצמו מכח הבית ופירותיו: 

ספר הישר (חלק התשובות) סימן מב 
============================== 
שאלה ותשובה: נשאל לרבינו תם מקרה היא ונשאר יין נסך בקנקן מעט וערבתיו בחבית שהיה מחזיק יותר מח' מודיאות אם הלכה ומורין כן? 

השיב רבינו. ערוכת השבת ולא יכולתי להאריך בדברים, אך אם לא ע"י ניצוק +כלומר מחבית לקנקן התירא לגו איסורא+ נתערב מותר, ואם היה מים בחבית כדי לבטל מעט יין שהיה בקנקן אפי' נתערב לתוכו מותר, וכן הורגלתי בעירי לערב ג' כדי מים או ד' בכל חבית וחבית כדי להתיר ע"י סילוק מינו כמי שאינו אם יקר מקרהו כענין זה שאירע לכם. ואף על פי שפסקתי כי סתם יינם בס' ופירשתי בפסק מין במינו שכתבתי +בספר הישר על  חולין בדפוס דף ל"ח ע"ד והלאה סימן שפ"ב+ לא סמכתי על זה להתיר לא לי ולא לאחרים. אך אם הפסד מרובה יותר מדאי התורה חסה על ממונן של ישראל, ואני לא אחוס ולא אורה בו להתיר +בתמיה. ותשובת רבינו זאת הובאה בהגה' מרדכי פ' השוכר את הפועלים ועיין ע"ז דף ע"ג ע"א תוס' ד"ה יין ביין.+ ושלום ואמת לכלנו, ורענן בהיכלנו, ורעננה ערשינו: 

ספר הישר (חלק התשובות) סימן מג 
============================== 
מכתב רבנו משלם לר"ת: רבינו יעקב אב נר בן נר זיון וזיהרן כבר בתיה +משה+ ומבלעדיך אין איש להרים ידיו ורגליו במרכבת נדיבי עם, כי לך ניתנה [תורה] למורשה, ועל פיך אנו חיים. לכן נפלאתי הפלא ופלא אני הצעיר הכותב על איש כמוך שהכל בו הדעת והחכמה והעצה, שבהן נבראו שמים וארץ, איך לא הלכת בדרכי הקונה להרבות ענוה עם תלמידיך והפרזת על מדותיך ותלית +אולי צ"ל: וחשבת+ שמועת התלמידים ללא דבר. הלא אם שמעת דברים אומרים מפי ולא ישרו בעיניך, היה לך לזרזני ולהודיעני לאמר, פלוני כך שמעתי מפיך וכך וכך יש להשיב. ואם שמעת אמרתי, ואם היתה תשובתך בנחת אשובה ארעה אחרי דבריך ואוכלם כדבש לפי: 

א. (בענין מנה ימים וקדש החדש). ממה הצד העזתי פני ברבותי +בתמיה כלומר הייתי עושה כן כי מעולם לא העזתי פני ברבותי בשום צד, וראז"ם תיקן מזה במקום ממה ולפי זה טעמו מזה הצד ומחמת כן שלא נהג רבינו כן עמי הנני מעיז פני ברבינו להשיב על דבריו.+ והנני משיב +כלומר על מה ששמע שדבר ר"ת על ר' משולם קשות, כי לפי הנראה לא כתב ר"ת אל ר' משולם עצמו על ענין הזה+ לפי עניות דעתי, דע לך רבינו כי גירסת מנה שנים וקדש יובל +במקום מנה ימים וקדש חדש בש"ס שלנו מנחות דף ס"ה ע"ב, ועיין שם תוס' ד"ה מה חדש+ כך נראה בעיני שהיא עיקר, כי לא מצינו בכל התלמוד גירסא אמרה תורה אלא בדבר פשוט ומפורש שהצדוקים מודין בו, כגון אמרה תורה הבא עומר בפסח ושתי הלחם בעצרת +שם /מנחות דף ס"ה/+ וכו' וספירת יובל היא מפורשת בתורה וספרת לך שבע שבתות שנים וכו' מכאן ספירה לשבתות ולשנים. ואותה ראיה שהביא רבינו ממסכת מנחות היא תשובתך. ואם הייתי שכנגדך הייתי מחזירך כדאהדרו ליה חבריה לר' יהודה בהא. כי אותו פירש שפירשת סמוך לביאתו ניכר בלבנה קטנה אי אפשר לעמוד דא"כ עיקר הגירסא חסירה היא מן הסדר, והיה לו לומר ניכר בלבנה קטנה, ועוד מהו סמוך לביאתו, היה לו לומר בביאתו ניכר. וכן בעצרת בביאתו, מהו סמוך. ועוד תינח חדש אלא עצרת היאך ניכר בלבנה קטנה. הלא בששה בסיון אינה הלבנה לא כיתרא לא כנפייא אלא כקשתא, ומאחר שהיא כקשת מי יוכל להכיר בה אם הוא חמישי או שישי, אלא בודאי יובל היא הגירסא וכך הוא פירושה. מה יובל סמוך לביאתו ניכר כלומר סמוך לביאת התחלת חשבונו ניכר, למה הוא סמוך למחרת שנת החמשים, כי מיד שעבר שנת החמשים מחרתו מיד מתחיל ביאת התחלת חשבון היובל האחר שלא ישתנה לעולם, אף עצרת סמוך לביאת התחלת חשבונה ניכרת, זהו מחרת י"ט הראשון של פסח שלא ישתנה לעולם אז היא ניכרת למה היא סמוכה, ואם ממחרת השבת בשבת בראשית משתעי קרא לא תהא ניכרת ביאתה, כי פעמים שהיא מחרת י"ט הראשון של פסח ופעמים שהיא שני או שלישי או רביעי ותו לא מידי. 

ב. (בענין שעיר ר"ח בר"ה). ומה ששמע רבינו אומרים משמי ששעיר ר"ח דאינו קרב, שמע השומע וטעה, כי לא אמרתי שלא היה קרב אלא כך אמרתי שלא היה נזכר במקום שהיה לו להזכר. אלא כסהו התורה ואיזה זה ראש השנה, כי בחומש הפקודים כשהזכיר במוסף ראש השנה ושעיר עזים אחד לחטאת, אמר הכתוב מלבד עולת החודש. הרי דהוא עיקר קרבן החדש ועוד דהא בחטאת משתעי קרא, והיה לו לומר זה חטאת תקריבו מלבד חטאת החודש שכבר קרב, כדרך שהזכיר במוסף של יום הכפורים ושעיר עזים אחד לחטאת מלבד חטאת הכפורים. ולא רצה הכתוב לזכרו וכסהו שלא רצה להזכירו על שבא חטאת לה' על קיטרוג הלבנה ובהבלעה היה קרב. +עיין לקמן סימן מ"ב אות ד'.+ 

ספר הישר (חלק התשובות) סימן מד 
============================== 
[תשובת ר"ת לר"מ על הנ"ל]. א. (בענין מנה ימים וקדש החדש). 

בר דלא מסיק אלא כדמסיק תעלא, מבי עללא +עיין יומא דף מ"ג כי הוו ר"י ור"ל בפרה לא הוו מסקי מינה אלא כדמסיק תעלא מבי כרבא וכן הוא המאמר ג"כ בנדה דף ס"ה ע"ב ועיין פירש"י שם כלומר דלא הוי ילפי מידי, אלא שרבינו בכאן שינה הלשון קצת ואמר במקום כרבא עללא לצורך החרוז, והענין אחד כי עללא כמו תבואה ובי עללא מכוין על השדה+ לישרוף חרדלא +רומז על פסחים כ"ח ע"א אמר רב יוסף כפא דחטא נגרא בגוויה נישרוף חרדלא, ומההמשך אל /של/ וליגמע חלא נראה שרבינו מפרש כמו לישנא אחרינא דרש"י נישרוף בשין ימנית+ וליגמע חלא, ואנא ואת שלם, הרב ר' משולם. אשר כתבת, עיקר על הגירסא שלא לצורך ולא מחמת קושיות נפלאתי עליך +כלומר על מה שכתבת שגירסא, שהיא באמת שלא לצורך, נראה בעיניך עיקר נפלאתי עליך לא מחמת קושיות+ כי המגיהים [שלא] לצרכה אינם בכלל ברכה, ולא זכה, לשכר תרומת הלשכה +עיין כתובות דף ק"ו ע"א+ ומגיהי חנם, בעיני דינם, למדורי גהינם. לא דייך [אלא] שנשתנית מכל שאר המגיהים כי הפשוטות לקחת. ויש לך לדעת שמי שכתב מנה ימים וקדש החדש דווקא כתב, ובעל התלמוד כתבו, שתלמידים המגיהים אינם מגיהים דברים של תימה. ואפי' היתה גירסת מלכותך +כמו מדינתך+ כן, ליסטים שכמותך כיבשוה, וכ"ש שיודע אני שאינה כן, שהרי ר"ח מאפריקי היה וכתב כמותינו, וגם הלכות גדולות מאספמיא ברוב הגהותיך לא הסכימו. ועוד כי שיבוש גדול כתבת כי לא יאמר אמרה תורה אלא בדבר שהצדוקים מורין כן, שקר הוא. ושפיל לסיפא דר"ה +דף ט"ז ע"א+ דקאמר מפני מה אמרה תורה הביא עומר וכו' ומפני מה אמרה תורה נסכו לפני בחג, ודבר זה בע"כ אין צדוקים מודין, וראיה לפתגם +כמו לדבר ובחר לצחות הלשון בפתגם המתאים עם הנרגם, עיין סוכה דף מ"ח ע"ב וברש"י שם ד"ה הגבה+ הנרגם באתרוגים. ואם מפני שבזה יש מפני מה +מפני מה אמרה תורה ושם רק אמרה תורה+ לא נשתנה בכך. ועוד אמרינן +עיין תוס' רה"ש דף ה' ע"א ד"ה אמרה תורה+ עולת חדש בחדשו אמרה תורה חדש והבא לי (תרומה) קרבן מתרומה חדשה. וטעמך דעת הכרס, ואם מפני שהיא תשובה לצדוקים, הא ליתה, דההיא דמנחות +דף ס"ה ע"ב+ לעיקר דרשה נשנית ולא לתשובתם, דטובא נמי איכא התם שאין הצדוקים מודין בו. ועוד שבזה הצדוקים מודין כדאמרינן במגילה +דף ה' ע"א+ ובערכין +בדפוס ערובין ולא מצאתי מקומו לא בערכין ולא בערובין ואולי צ"ל: נזיר דף ז' ע"א+ מניין שאין מחשבין שעות לחדשים ת"ל עד חדש ימים ימים אתה מחשב לחדשים ואי אתה מחשב וכו', ולא הוזקק לדרוש שמחשבין ימים לחדשים דזיל קרי בי רב הוא אלא שעות +כלומר למעוטי+ ועוד דרשות הרבה יש להן +כלומר אאיתוקם ובגמרא שלנו איתא איתותב+ איתוקים חגא דשבועייא שחזרו. בהן ע"י דרשות דתמימות תהיינה, ואותה +ואותה מוסב על הדרשה, ואולי צריך לגרוס ואותו שדרש ומוסב על ר' יהושע מנחות שם /ס"ה/+ שפירש אמרה תורה מנה ומים /ימים/ וקדש חדש וכו', ימים ימים ומנין מקיש מה חדש סמוך לביאתו ניכר, פירש עיקר וניכר דסמוך לביאתו ניכר, דכי מיכסי סיהרא ידעינן דלמחר בעי לקדושי, וכן בעצרת בלבנה שהיא בת ה' ימים ידעינן דלמחר בעי לקדושי [בין מלפני שבת] אי נמי מלאחריו, כדאמרינן בסמוך לשבת בין מלפניה בין מלאחריה, אבל אי אמרינן אחר שבת בראשית זימנין וכו' זימנין בי"ד וזה כהלכתן. ועל הטעות שהגהת, אחר מעשה כמה טעות יש בו, שפירשת סמוך להתחלת חשבונו. וחדא דפסח מי הזכירו אצל עומר, אם הוא אחר שבת בראשית יותר הוא ניכר הרבה. ויובל בלשון מקרא אינו שבת רק יובל ועוד במה ניכר, דבכמה שנים חלוק יובל בין ר' יהודה ורבנן +שנחלקו אם שנת החמשים עולה לכאן ולכאן או לא, רה"ש דף ט' ע"א ובשאר מקומות+ ועוד שגיונות בטעות הגהותיך שהיא לא לצורך ושקר. כל רואי פירושך ילעיגו לו. 

ב. (בענין מאן דלא ידע בכמה שנין בשבוע הוא): ולא דייך שטעית באחת ביובל, כי גם הוספת בחטאתך פשע כמו כן שהגיה שלא לצורך ביובל בהא דאמר רב הונא בריה דר' יהושע שמענו משמך שגירסת במקומך אמר רב הונא בריה דר' יהושע האי מאן דלא ידע בכמ' שנין בשבוע הוא עומד ליחשיב כללי ביובל ופרטי בשבוע וניבצר תרתין שנין וסי' וכו' +ע"ז דף ט' ע"ב הגירסא שלפנינו היא גירסת רש"י האי מאן דלא ידע בכמי שנין בשבוע הוא עומד ניטפי חד שתא וניחשוב כללי ביובלי ופרטי בשבועי ונשקל ממאה תרי ונשדי אפרטי ונחשבינה לפרטי בשבועי וידע כמה שני בשבועי וסימנך וכו'. וקאי על מנין השנים לאחר החרבן לדעת רש"י. ועיין שם בתוס' ד"ה האי גירסת ר"ח האי מאן דלא ידע בכמה שני בשבוע ניבצר תרתין שנין או ניטפי חמש שנין ונחשוב כלל ביובלי ופרטי בשבוע וסימנך כי זה שנתים וכו'. וקאי על שנות מלכות יונים. ולעומת זה גירסת ר' משולם ופירושו שקאי על מנין שנות העולם. ועיין לעיל בספר הישר הנדפס דף נ"ד ע"ד סי' תצ"ב.+ וחסרת ונישקול מכל מאה תרתי ופירשת אשר יחשוב האדם משנברא העולם וניחשוב כללי ביובלי דכרבנן קים ליה כדאמרי' בר"ה ולאפוקי מדר' יהודה. וניבצר תרתי שנין ממה שאנו מונין לבריאת עולם, כהאידנא תתקי"ג ניחשוב תתקי"א לפי שכל שני העולם עד לאחר י"ד כיבוש וחילוק כולהו כללי בר מתרתין שנין שהרי משנברא העולם עד מתן תורה אלפיים ותמ"ח, ונ"ד שנים עד לאחר שחילקו +ארבעים שנה במדבר וי"ד שנים של כיבוש וחילוק+ [וא"כ] התחילו למנות יובלות אלפיים ותק"ב. ומשום הכי כשפוחת מן החשבון שנתיים הוי כאילו התחילו חשבונו מלאחר שהתחילו למנות יובלות, ולפי חשבונו עתה שנת ד' בשבוע. והוקשית לדבריך לא חרב הבית בשנייה במוצאי שביעית, ועוד שאתה עושה מכל שנים שמיטות ויובלות משחלקו ועד עכשיו והרי פסקו כל אותן שנים דאגלינהו סנחריב +ערכין דף י"ב ע"ב+ ועוד גלות בבל. ותאמר דרב הונא לא אזיל בתר אותן הפסקות. והא דאמר שחרב הבית במוצאי שביעית בשנייה +שם /ערכין י"ב/+ לפי חשבון שהיו מפסיקין קאמרי' אבל רב הונא לא סבר הכי. גם בפתרונך טעית גם בגירסתך טעית. בפתרונך שלקחת חשבונך בפשוטה מיום שהתחילו למנות לאחר י"ד דכיבוש וחילוק. הא ליתא, דבעכ"ח אי כדברי המקשה בערכין אית לך ובהתחלת בניין עזרא התחילו למנות ובשיתא שלמו ת"ך דבנין הבית קשיא לך, אי כדברי רב אשי +שם /ערכין/ י"ג ע"א+ המתרץ דהוא בתרא והלכתא כוותיה לדבריך בעל כרחך שית שנין עד דסליק עזרא לא התחילו ובשביעית שלמו ת"ך דבנין הבית קשיא לך. ואתה דלא כחד ומשוית ליה לרב הונא טועה אפי' לפי גירסתך שהיא שלא לצורך ולא מכח קושיות. וגירסתך טעות דבודאי ה"נ בכל הספרים ובשל אספמיא ובשלכם ואתה מלבך בודה ונישקול מכל מאה תרתי דהלכתא כר' יהודה דאמר שנת חמשים עולה לכאן ולכאן, חדא דהכי פוסק רב הונא דגירסא הכי איתא ועוד כללי הם מאיות והיכי לימא ליחשוב פרטי בשבוע והאיכא חדא שתא יתירתא ביתר מחמשים +אמנם זה רק אליבא דר' יהודה וצ"ע דא"כ היינו הך ומאי ועוד+ ואם באת לעשות כלל מחמשים אין כלל כללות שבאותה שמועה כן. אבל לפי האמת כללי מאיות דבר' יהודה קיימא לן. וממקום שאתה מביא מוכרע אשר חרשתם בעגלתי שפירשתי בשמועות תנא דבי אליהו +כלומר מה שהביא ר' משולם ראיה דאין הלכה כר' יהודה מדאמרינן בר"ה /דף ט'/ לאפוקי מדר' יהודה, ע"ז כבר העיר ר"ת לעיל בספרו.+ ואף על גב דאמרינן בר"ה +דף ט' ע"א+ לאפוקי מדר' יהודה, במהדורא קמא כתבינן וחזרתי ודנתי מההיא שמעתא דהלכה כר' יהודה. ומשם כמו כן למדנו וקודם מעשה אמרתי שהלכה כר' יהודה, דקתני סתם משנה באחד בתשרי ר"ה ליובלות ומוקמינן כר' ישמעאל +שם /ר"ה/ דף ח' ע"ב+ דדריש הכי, ורבנן מבעי להו לאי אתה מקדש חדשים. והאי רבנן לית הלכתא כוותייהו, חדא דפליגי אסתם מתניתין ועוד דכמה סתמי איכא דמקדשין חדשים והכי מברכינן +מקדש חדשים.+ ודבר פשוט הוא דהלכה כר' אלעזר בר צדוק +ר"ה דף כ"ד ע"ב+ ומדדרש לתוספתו +כלומר מיתור לשון שנה+ אבל מתחילתו, איצטרך סיפא דקרא +לפי דעתי צ"ל רישא דקרא שהרי המלות שנת החמשים דדרשינן מיניה למעוטי תוספת יובל בסופו הן קודמין למלה שנה+ למעוטי תוספת יובל בסופו לפי משנתנו שהיא סתם והלכה, ורבנן דרשי ליה לשנת ג' שאינה עולה לכאן ולכאן דמייתר להו לפי מאי דסבירא להו כר' אלעזר בר"ש +לקמן /ר"ה/ דף כ"ד ע"ב+ אבל ר' יהודה לא איצטרך ליה +כלומר לא איצטריך ליה להך דרשא אלא להך דר' ישמעאל בנו של ר' יוחנן בן ברוקה, ואולי צריך למחוק התיבה לא וכלומר ר' יהודה לא דרש כרבנן שם משום דאיצטריך ליה ההיא קרא דשנת החמישים שנה לדר' ישמעאל ותניא אידך בר"ה שם /דף ח ע"ב/+ כדמוכח בנדרים פ' קונם יין שאני טועם +נדרים דף ס"א ע"א+ דתניא וקדשתם את שנת החמשים שנה וגו' ר' יהודה אומר וכו' ואיהו לא דרש קרא אלא כסתם מתניתין דר"ה. והאי דלא אמר לאפוקי מדרבנן ור' אליעזר בר צדוק דמתניתא נינהו +כלומר משום שדברי ר"א בר צדוק ותנא קמא דיליה שנויים לקמן במשנה ר"ה דף כ"ד ע"ב+ אבל ר' יהודה ליתא במכילתא +כלומר במשנת מסכתא דילן+ ואותה ברייתא דנדרים לפיכך הזכירה בקוצר ולא הזכיר דברי ת"ק דיליה דלית הלכתא הכי. וכל מי שיש בו דעת לישאל יכול להבין שהלכה כר' יהודה. ועוד דאמרי' בשילהי ערכין הא ודאי דלא כר' יהודה +ערכין דף ל"ג ע"א+ ועוד דאמר רב הונא ונישקול מכל מאה תרתי ונישדי אפרטי. ואתה מגיהו ומחסרו שאין זה דבר שיגיה אדם מתוך דוחק. וכמו שאתה מחסר זה כן אתה יכול לומר על כל הלכה אין הלכה איתמר. ולולי אחר אמרו גוזרני עליו נידוי שזה קרוב למעשה כותים שהשיאו משואות ושכרו להעיר על הלבנה לקלקל תיקון המועדות, כמו כן חסרת שלא לצורך לקלקל תיקון שמיטות ויובלות. 

ג. (בענין שעיר של ראש חדש בר"ה). ועל שעיר של ראש חדש ששלחתי לך שקרב מההיא דתניא בתוספתא דשבועות היה ר' שמעון אומר שלשים ושנים שעירים קרבים לישראל בכל שנה וכו' +תוספתא פ"א דשבועות ושם נאמר שנים עשר בשנים עשר חדשי השנה, ועיין בתוס' ר"ה דף ח' ע"ב ד"ה שהחדש ובביצה דף ט"ז ע"א ד"ה איזהו+ ומדברי ר' אליעזר הקליר שפייט +באופן דמוסף ר"ה והחיות אשר הנה מרובעות כסא, ועיין בתוס' ר"ה שם+ הן מוספי חדש עשתי עשרה, ונתיישב לך אלא שפירשת בכסא מתכסה בו שהתורה כיסהו דלא כתיב ביה. בכפא נשרוף חרדלא שנאיה דרבא +שתי מאמרות חוברו לו יחדיו חדא היינו דאמרי אינשי כפא דחטא נגרא בגווה נשרוף חרדלא בפסחים דף כ"ח ע"א ועוד הך דאמר מר בריה דרבינא מותיבנא תיובתא כלפי סנאיה דרבא חולין דף מ"ג ע"ב והאחרון הוא לישנא מעליא וכונתו שר' משולם נלכד בדברי עצמו+ הא את הוא דאמרת בתשובתך שהעיקר חיסר שהיה לו לומר ניכר בלבנה קטנה הכא חיסר יתר שחטאת לא הזכיר. +כלומר החסרון הוא יותר גדול שלא הזכיר שחטאת החדש מתכסה+ ועוד אי כתב מלבד חטאת קשיא טובא דהוה לו למידרש כדדרשינן מלבד חטאת הכפורים בפ' קמא דשבועות +שבועות דף ב' ע"א כלומר שלכך לא זכרהו כדי שלא יהי נדרש כמו גבי מלבד חטאת הכפורים ולא משום שבהבלעה היה קרב.+ ועוד לשון חג שהחדש מתכסה בו לא משתמע אלא איזהו חג שהחדש מתכסה. ועוד חג לא מיתוקם שפיר אלא כדפרשי' או תבחר לשון ערומים כדמפרש בערוך ע"פ מדרש +בערך כס.+ ודידך ליתה. 

ד. (בענין תרומה שלא מן המוקף). הכל היום יחרוש החורש ויחריש המחרישה על כל הגהותיך, שאתה אומר שגירסא חיישינן שמא עשאה בעל הבית תרומת מעשר, שכך מצאת הגירסא בפירוש +ב"מ דף ל"ח במימרא דרב נחמן בר יצחק ועיין תוס' שם ד"ה שמא+ ושקר אתה דובר שלחה שם ואני אשלח וחצי שכר הדרך עלי ונשתעה ונראה ועוד שאתה מודה לדברי שכן הוא כמו שאני אומר כ"ש שאני שונה תרומה ומעשר ומן התורה אסור ועי' הדחק [שרי] כר' ינאי ביבמות +דף צ"ג ע"א ועיי"ש ע"ב תוס' ד"ה אלא+ וכר' אליעזר ב"י דפירות ערוגה +שם /יבמות צ"ג/ ע"ב+ ומשתגרוס שיבוש תרומת מעשר תצטרך לתרוצים ולא תמצאם, דההיא דגיטין +דף ל' ע"ב ועיי"ש תוס' ד"ה וכי+ מוקמינן ליה במילי אוחרי משום קושיא דמוקף ומיתוקמא מתניתין דבבא מציעא בין בכהנים בין בישראלים ואיכא למיחש לדרבנן כמו לדאורייתא כדמוכח בגיטין. ובפיקדון מחמרינן דרוצה אדם בקב שלו ומזבין ליה לכהנים בדמי תרומה הואיל ואפשר לברר, דאי לא הא לא קיימא הא, דהא קי"ל אפילו בא לו בעל החלום ואמר לו של מעשר הן +סנהדרין דף ל' ע"א+ ואפי' כתב בכלי תרומה כר' יוסי תלינן בחולין +מעשר שני פ"ד מי"א+ דרובא חולין מתוקנין הן ומה שכתב עליהן לפנחייא בעלמא נכתב +יבמות דף קט"ו ע"ב.+ אבל בפיקדון יבא בעל הפקדון וירצה את פקדונו דרוצה אדם בקב שלו, ותו לא ליגרוס עליו [אלא משום] שמא יצטרך או שמא יוקירו או משום דמברכינן. +כונת רבינו בזה שחצי דבר ולא כל דבר מתירוצו של רב כהנא איצטריך נמי לתירוצו של רנב"י. כלומר אף שאין אדם רוצה בקב שלו יותר מתשעה קבים של חברו מ"מ רוצה הוא בקב שלו משום שמא יצטרך או משום דמברכין+ ולבי ולבך יודעין שלא כתבתיו משום שהיתי סובר שהוא טעמו של רב נחמן בר יצחק וכך לא כתבתי מתשעה קבין אלא משום דמברכינן. וברכה וחיים לעוסקין לשמה יזכו לשמה ומשכורתם שלמה: 

ספר הישר (חלק התשובות) סימן מה 
============================== 
תשובת ר"ת נגד רבנו משולם. א. (בדין חומץ אם יש בו משום מגע נכרי). 

לבי ראה מורי הוראה, ולא מיראי הוראה, ואלמלא מוראה, שמתים כראי, כי קראו קריאה לבראות בריאה חדשה, למכור ביד אשה, כל טהרה וקדושה +רומז על טבילת נדה מבעוד יום שהתיר ר' משלם וגם על החפיפה מע"ש+ בקול ענות חלושה +כלומר בראיות שאינן חזקות+ וכחומר להמר, היה להם החומר +כלומר חומר האיסור הוא להם כחומר להמר+ וכטיט חוצות, אמרות נמרצות, כי החלו לרצות +למצא רצון וחפץ+ בגודרי פרצות, לינטות שיטות, להטות בהוטות +בהוטות כמו בוטות ואולי צ"ל בוטות, אלו העניים גיטין דף ל"ז ע"א+ פעוטות והדיוטות, להשטות בפשוטות שוטות, נשים חטטות +חטטות כן הוא בכ"י וגם בדפוס ולא אדע כונתו כי מה לחטטות עם הנשים, ואולי הוא מלשון חטא או שצ"ל חוטאות+ בעלות פטטות +המרבות דברים בדברי הבל וריק+ והיום הזה תאמרנה לגוים להביא חומץ +רומז על שהתירו חומץ יין נסך+ לא נכוות ברמץ +שאינו מבושל+ גם טובלות שחר בעוד חמה זורחת, וזכר לדבר סימן לפיתוי שמץ, וטבלת פתך בחומץ +רות ב' י"ד, ורומז על ענין הטבילה והחומץ+ ועל שתיהם בשתהן, כי כל הבא להורות בפשוטות יש לו להעלות על לבו במה טעה זה הגאון או כל הגאונים. כי דבר פשוט הוא אפי' לתינוק דתנא ע"ז בשית שנין דחומץ שלנו אין משום יין נסך כאשר פשוט היתר יין מבושל. כי שניהם למדין מן המשנה +ע"ז דף כ"ט ע"א. ועיי"ש בתוס' ד"ה דאי שהביאו שם מחלוקת רבנו משולם ור"ת בזה.+ ויש לתת לב איך טעו הגאונים לאסרו. ואם יטעון הטוען, במלכותו מקילין עליו, שקר מיליו, שהרי בכל מקומות עד אספמיא ועד בכלל נוהגין בו חומר. והדין עם המחמירין, כי מי יקל לכתחילה להורות מהו חלא סיפתקא +עיין ב"ב דף צ"ו ע"א+ ואם החומץ צמית, רפיא וקמיט +עיין פסחים דף מ"ב ע"ב+ וכמעט ממית. והלא ר' יוחנן ור' יהושע בן לוי בקצת נחלקו +ב"ב שם /דף צ"ו/+ דמאי דקרי ליה האי חלא קרי ליה האי חמרא ואמוראי קרי ליה יין קוסס וחמרא דאקריס +שם /ב"ב/ דף צ"ה ע"ב.+ ולפי שאין אנו בקיאין בחומץ יש לנו להחמיר. ועוד מעשים בכל יום פעמים רבות יש שקורין אותו חומץ ויש נמי שמקדשין ומבדילין עליו, אבל מבושל ידוע לנו ולא החמירו. ואפילו בשר עוף בחלב לא רצו להחמיר ולאסור במקומו של ר' יוסי הגלילי +חולין דף קט"ז ע"א+ כיון שלא מתוך טעות הוא, וכ"ש בחומרות שרצו להחמיר פן יטעו טועי לבב. ויש דברים שהחמירו לבני מדינה וכותאי ונשים +פסחים דף נ"א ע"א+ ואעפ"כ ר' גמליאל קורא למתירין לא יחל דברו. וזה איננו מהן. 

ב. (בענין טבילה נדה ביום שביעי לימי נקיתה). אך ליודעים חן חן גם +ליודעים חן חן גם כצ"ל במקום גם ליודעים הן הן בכ"י ודפוס+ על טבילות [נדה] ביום השביעי שהתירו מבעוד יום והתורה אסרתו מלאו דלא תסור וקבלה מאל תטוש, דקא פריך +נדה דף ס"ז ע"ב+ וליטבלינהו ביום השביעי ולא פריך ולישתרי ביום השביעי, דבע"כ אטבילה דליל ח' משום סרך בתה קאי דאיירי לעיל, וקא בעי מכדי ספק זבות נינהו מה לי אם תסרך בתה ומשני אף על פי דסרך בתה ליתא משום דר' שמעון וכו'. וכן פירושו ר' שמעון אומר אחר מעשה דהיינו אחר טבילה תטהר, אבל אמרו חכמים אסור לעשות אותו מעשה של טבילה שמא תבעול ויבא לידי סתירה. ואם בא אדם לפרש דאהיתרא [דתשמיש] קאי טועה הוא, דמה ענין דרב פפא אצל סרך בתה. ומזקנים אתבונן שכן פסק ר' סעדיה אצל הלכות נדה ור' אחאי שהיה ראש לגאונים שבדור כמו כן בפ' אחרי מות, אף על פי שמביא ראיה מנדה ויולדת כייל זה בהדייהו משום דר' שמעון ולא חש לפרש, וכן ר' יהודאי גאון +כן הוא בהלכות גדולות דפוס ווארשא דף פ"ד ע"ד בה' נדה.+ וכבר היו טפשים שנחלקו על רבינו שלמה למנות כבנות כותים משום קשיא דרמי בר חמא +נדה דף ל"ג ע"א.+ ורש"י השיב לפי תומו +הובא בספר הפרדס בתחלתו דף ג' ע"ג+ דבפ' בנות כותים תשובתן בצדן דההיא דשני ליה רבא תשובה היא ולפום חורפיה לא עיין בה, דהא פרקה רמי בר חמא דאמר שבקוה לקרא וכו' אבל תשובתו מתוך הברייתא דקתני יום שפוסקת בו וכו' ורמי בר חמא כמו שאילה היא ואינה עיקר דרמי בר חמא לא סבר לה, דקאמרינן בפ' בתרא דנדה ורב ככותאי אמר לשמעתא מכלל דליתא +עיין שם /נדה דף ל"ג/ בתוס' ד"ה ואיהו /דאיהו/ ועוד עיין בספר ראב"ן  דף נ"ט ע"ד סימן ש"ך+ ועוד מדקאמר ליה רב פפא לרבא +נדה דף ס"ז ע"ב+ מכדי כולהו נשי דידן ספק זבות נינהו ליטבלינהו ביממא דשבעה, ואם כדבריהם דיום שפוסקת בו סופרתו והיא ראתה יום ראשון ופסקה בו וא"כ הוה לה נדה דאורייתא ואיך תטבול ביום השביעי והלא נדה דאורייתא טובלת בליל שמיני. ומתוך שרבינו לא נתן לבו לתשובתו לא חשש לכוון את דבריו. ושכנגדו הוא עליו [להביא ראיה]. והדין דומה למה שכתב, מתוך שטעה לפי תומו בניכם ממזרים הם, וליתא דהאמרינן הכל מודים בבא על הנדה כו' שאין הולד ממזר. וגם כתב על דבר זה בנות כותים בועלי נדות שיום שפוסקת בו ספרתו למנין ז'. ועל תשובתן בצדו ליתא כדפרישית, ומתוך שלא חש אלא לאמיתה של תורה דימו שכנגדו שאינו אמיתי כדפרישית, ועל החומץ ועל הטבילה תבא נפשו באלה ויכרת אשר יעשנה. 

ג. (בדין אי מפטיר עולה למנין). עוד אחרת היתה לו להם לגלותה לעשות שביעי [ששי וחמישי] מפטיר (ימים) [בשבתות וימים] טובים. ומדוע ככה עשו. הלא זה דברי אשר אמרתי +לעיל בסימן הקודם+ כי בפשוטות יש לתת לב במה ראו קדמונים הלא תינוקות שלנו בקיאין במה שאומר במגילה +דף כ"ט ע"ב+ בראשי חדשים קרי שיתא בענינא דיומא וחד בר"ח. ותו שיתא מואתה תצוה וכו'. אך מכח הלכות ומנהג ר' עמרם +עיין בסדר שחרית לשבת של רב עמרם דפוס ווארשא דף כ"ח ע"ב+ ורב יהודאי גאון נהגו כן, וטעמא נראה לי ממאי דקיי"ל בשבתות וי"ט מוסיפין על שבעה ששה וחמשה. והורו לעשות +כלומר שהורו לעשות כן בשבתות וי"ט משום דהוי מילתא דשויא לתרווייהו, אבל באמת דעת ר"ת דהלכה כמאן דאמרי עולה, עיין תוס' תענית דף כ"ט ע"ב ד"ה בשני ומגילה דף כ"ג ע"א ד"ה חד אמר+ כמאן דאמר מפטיר אינו עולה למנין שבעה דמה נפשך שפיר עבדי, שאם עולה מפטיר למנין שבעה הוה ליה האי לתוספות, ואם אינו עולה כ"ש דהכי עדיף. וכן פסקו רב עמרם בסדר שלו ובה"ג לקרות שבעה בעניני דיומא ועוד ראיות גדולות מתוך ההלכה. וגם לדברי השמחים ללא דבר +על ראיתם ממגילה כ"ט ע"ב+ תינח ר"ח ושבת אבל בשאר ימים טובים טועין לדמותן אליהם, שלא מצינו בכל התלמוד פרשת פנחס למוספי רגלים אלא לי"ט קרבנות שבת"כ +עיין מגילה דף ו' ע"ב ובתוס' שם ד"ה ושאר.+ וכל שאינו בקי בסדר רב עמרם ובהלכות גדולות ובמס' סופרים ובפרקי דר' אליעזר ובדרבה ובתלמוד ובשאר ספרי אגדה אין לו להרוס דברי הקדמונים ומנהגם, כי יש עליהם לסמוך בדברים שאינם מכחישין תלמוד שלנו אלא שמוסיפין. והרבה מנהגים בידנו על פיהם. ופרשת פנחס תוספת היא ואין לכוללה עם שבעה, והשבעה +שבעה והשבעה הכי איתא בכ"י וגם בדפוס ואולי נאמר מפני י"ט שחל להיות בשבת, ויותר נכון לפי דעתי להגיה במקומם חמשה והחמשה+ איתקין לקרות בת"כ אפילו לדבריהם דלא דמי לר"ח ושבת. וטוב למנותו בתוספת, ולפי דברי האנשים ההמה קללות בתעניות נקראו, שכך שנינו ופ' ויחל לא מצינו +עיין תוס' מגילה דף ל"א ע"ב ד"ה ראש חדש בסופו+ כמו שפ' פנחס לא מצינו. 

ד. (בענין ברכת נר בשבת). גם שמעתי שעקרו ברכת נר בשבת וחיללו המקדש וחבת המצוה כי כמה חובות טעונות ברכה +עיין תוס' שבת כ"ה ע"ב ד"ה חובה+ ואינו דומה למים אחרונים שחובה ואינם טעונים ברכה, דלא משום חיבת מצות הוא אלא משום סכנה אף על גב דסמכינן אוהייתם קדושים +ברכות דף נ"ג ע"ב, ועיין במחזור ויטרי צד /שמונים/ שכתב דלכך מברכין אנר של שבת משום דחובה איקרי ואסמכוה אקרא, ועיין בשלטי גבורים ובהגהת מרדכי שבת פ"ב שכתבו עוד טעם אחר לרבנו משלם משום דאמרינן בפ' התכלת כל מצוה שאין לעשותה גמר מלאכת מצותה אין מברכין עליה, ועיין במרדכי שם תשובת ר"י על זה, ועיין לקמן בתשובת ר"ת לר"מ עצמו שהביא גם טעם זה+ ובספרי אגדה נמצאת והוא לנשים למען כיבו אורו של עולם כמפורש בבראשית רבה ובסדר רב עמרם איתא ונדה וחלה והדלקה שלשתן חובה וברכה לשלשתן +זה הלשון לא מצאתי בסדר רב עמרם שלנו. אמנם בתחילת סדר שבתות דף כ"ד ע"ב בדפוס הנ"ל פסק לברך והובאו שם ממש דברי מחזור ויטרי הנ"ל.+ וקודמת לקידוש היום ולנר חנוכה +שבת דף כ"ג ע"ב+ וכמה ברכות מצאנו בסדר ר' סעדיה ברוך המרבה שמחות ובהלכות רב יהודאי אשר צג אגוז וכיוצא בהן הרבה, אף על פי שאינן כתובות וכ"ש שכתובה בספרי אגדה ובדרשות שדורשין בשבת וכל השומע ישחק לו וכל העוקרה יעקר. 

ה. (בענין ברכת אירוסין ונישואין). עוד אחת מעט היא שהרגילו לעשות ברכת אירוסין ונישואין על כוס אחד. וע"ז יש תימה שהרי בבית חתנים נתקנה ברכת חתנים, וברכת אירוסין בבית אירוסין +כתובות דף ז' ע"ב+ והואיל ובשני מקומות נתקנו א"א לכוללם ובעל כרחינו אם על כוס (א') נתקנו שתי כוסות הם, ואם בלא כוס נתקנו הבא לעשותם על הכוס שתי כוסות יש לו לעשות כנגד תקנתם בשני מקומות ולא לעשותם שתי קדושות על כוס אחד, מידי דהוה אקידושא ואבדלתא +תימה דהא בפסחים דף ק"ב ע"ב אמרינן דאדרבה גבי קידושא ואבדלתא בי"ט שחל להיות אחר השבת אומרים יקנה"ז על כוס אחד ופריש שם טעמא משום דהבדלה וקידוש חדא מילתא היא. ונ"ל שיש כאן טעות סופר וצריך להיות ברכת המזון וקידוש במקום קידושא ואבדלתא. ועוד עיין שם /פסחים ק"ב/ בתוס' ד"ה שאין אומרים ותראה שהובא שם דעת רבינו משולם בענין אחר..+ והכי שפיר טפי, ואף על גב דלא מצינו כוס בתלמוד אלא אמרינן בריך שית +עיין כתובות דף ח' ע"א+ יש לנו לתפוס דרך הישרה הואיל ונהגו כוס ורב יהודאי הנהיגו. ועוד כי בברכת אירוסין היא בסקילה ובברכת נישואין היא בחנק והוא כניסת חופה. ומנהג נאה שהנהיגו רבינו שלמה בדורו להסתלק ולהתעסק בשום דבר לעשות הפסק בין ברכת אירוסין לנישואין, וימצא כתוב במחזור שתיקן הנדיב ר' שמחה +עיין מחזור ויטרי סימן תס"ט צד תקפ"ו ותקפ"ז, ועוד עיין בפרדס לרש"י לקוטים דפוס קונשטאנדינה דף כ"ג ע"ד+ שיש בו פיר' רוב דברים מסדר ר' עמרם והלכות גדולות ורבינו שלמה ושאר גאונים, ומצוי הוא ברוב מקומות. ולדידן מזיגת כוס שני ושפיכת כוס ראשון ושתייתו הוי הפסק. ואף כי חדל אישים אנכי ממני תצא הוראה זו, שכל הדברים הפשוטים +כלומר הפשוטים להחמיר+ ושנו בהם קדמונים להקל, יעשו כדברי רבא +ב"ב דף ק"ל ע"ב+ כי אתא פסק דינא דידי קמייכו לא מיגמר תגמרון מיניה. ואם הדברים פשוטים להקל (ונהגו) [ושנו] להחמיר, אל יורו להקל, שאין משיבין את הארי אלא בפניו. ואף באונא באומא +בכל אלו דברים חולק ר"ת על זקנו רש"י ז"ל, באונא הסרוכה לאומה כסדרן דעת רש"י להקל ור"ת להחמיר, חולין דף מ"ו ע"ב רש"י ד"ה היינו רביתייהו, ועיין תוס' שם וגם בספר הישר לעיל בדפוס סימן שס"ב דף ל"ז ע"א+ ובמין במינו +רש"י פסק כר"י דמב"מ לא בטיל חולין דף ק"ט ע"א ד"ה ותו לא מידי ובכמה מקומות, ור"ת חולק עליו חולין דף צ"ז ע"א תוס' ד"ה אמר רבא ובספר הישר לעיל בדפוס סי' שפ"ב דף ל"ח ע"ד+ ובניצוק +ע"ז דף ע"ב ע"ב ד"ה קטופי פסק רש"י הלכה כר"ה דניצוק חיבור ובתוס' שם ד"ה אמר חולק עליו ר"ת, ועיין ספר הישר דפוס סי' תקי"ד דף נ"ז ע"ג וע"ד+ ובקיבה +בחלב קרוש הנמצא בקיבה דעת רש"י חולין דף קט"ז ע"ב ד"ה הרי זו שחלב גמור היא ודעת ר"ת שם ד"ה ה"ג שהוא כפירשא בעלמא, ועיין ספר הישר דפוס סי' שפ"ו דף ל"ט ע"ג+ ובגבינת הגוים לגבי חלב שחלבו גוי +ע"ז דף ל"ה ע"א ועיי"ש בתוס' ד"ה לפי וד"ה חדא+ שראינו טעמו של רבינו שלמה מאיזה טעם חולק על רבותינו וידענו עיקר דבריו שלא בא [אלא] להחמיר על בני מדינה +תימה דגבי אונא באומא רש"י ז"ל אינו מן המחמירין ואדרבה מכשיר+ בזה יש לשמוע לדעת נוטה ומה שעיניו רואות. אך אל המקילין שבאו להתיר עורבא +אולי רומז בזה על מין עורב שקורין קורביל שרצו להתיר, עיין חולין דף ס"ב ע"א תוס' ד"ה מפני ושם ע"ב ד"ה מאי, וכונתו בזה, עד שהם מקילין בדברים הפשוטים לאיסור, יותר טוב היה לאסור דברים הפשוטים להיתר, אך גם מזה וגם מזה תנח ידך, וצורת הדברים מקורה בסנהדרין דף ק' ע"א שקראו אפיקורס כגון הני דבי בנימן אסיא דאמרי מאי אהני לן רבנן מעולם לא שרו לן עורבא ולא אסרו לן יונה+ היה להן לאסור לפי' יונה הפשוטה. והיה להן לאסור שכר תלמוד +שהמנהג פשוט עכשיו להקל אף שמצד דינא דגמרא נראה לאסור, עיין תוס' בכורות דף כ"ט ע"א ד"ה מה אני בחנם+ ולהפריש תרומות ומעשרות +כלומר שהיה להן להפריש תרומות ומעשרות בחוצה לארץ אף בזמן הזה, שג"כ המנהג פשוט להקל אף שמדינא דגמרא יש להחמיר, ועיין טעמו של ר"ת בתוס' ע"ז דף נ"ט ע"א ד"ה בצר+ ושותפות גוי +שג"כ פשוט להקל נגד מאמרו של אבוה דשמואל ועיין טעמו של ר"ת בתוס' סנהדרין דף ס"ג ע"ב ד"ה אסור ובכורות דף ב' ע"ב ד"ה שמא+ ומשא ומתן ביום אידם +עיין ע"ז דף ב' ע"א תוס' ד"ה אסור+ ושאלה ומלוה ופרעון בשטר +גם זה שם /ע"ז דף ב'/+ ולהעמיד בהמה בבית גוי +עיין תוס' ע"ז דף כ"ב ע"א ד"ה אין מעמידין+ ולמסור בהמה לרועה שלהן +גם זה שם /ע"ז כ"ב/+ ולמכור להם בהמה גסה עגלים וסייחים וחמורים בלא סרסור +עיין בתוס' ע"ז דף ט"ו ע"א ד"ה אימור לשחיטה. ועיין בהגמ"י ה' שבת פ' עשרים ה"ה.+ ואחרי אשר באו לדקדק להקל יבואו לדקדק להחמיר לפי הפשוטה לאסור אשה שאין לה וסת +שכן דעת ר"ת לאסור אשה שאין לה וסת בלא בדיקה לבעלה, וכן דעת רמב"ם פ"ד מה' איסורי ביאה הט"ו וכנראה גם דעת רש"י נדה דף י"ב ע"ב ד"ה מאן דמתני ועיין ר"ן שבועות ריש פ"ב שפירש דברי רש"י להקל, ועיין דברי ר"ת לעיל בספר הישר בדפוס דף י"ז ע"ג וע"ד סימן קמ"ח, ודעת רשב"ם ור"י ורא"ש וספר התרומה להקל עיין הגהות מיימוני ומרדכי ושלטי הגבורים שם+ דשל תורה היא. ועל ההוראות להקל ועל שינוי גרסאות לקלקל קורא אני תגר, כי האי דשמא ישחוט בן עוף +כתובות דף ה' ע"א ועיי"ש בתוס' ד"ה שמא ישחוט+ [שהגהת שמא ישחוט בו] דבה הוה ליה למיגרס בחדא +ראז"ם מחק מלת בחדא בספרו ושוב כתב עלה בגליון וז"ל: אפשר שרצ"ל בחדא דהיינו לענין שבת הו"ל למגרס בה שהוא לשון נקבה כמ"ש התוס' שם ור"ל דדוקא בזה הו"ל למינקט בה משא"כ מאי דקאמר בתר הכי לענין יה"כ אפשר גרסת בו שהוא לשון זכר, ועיין לקמן דף ע"ה ע"ד שכתב דגבי' שבת הו"ל למגרס בה דכתיב שבת הוא כו' והיינו כמ"ש, עכ"ל.+ וכל חכמי בני ספרד ורבי' האי ור"ח גורסים כמותנו, ומושלי משל פר"ח דאמרי אינשי יזבח פרתך ואל יזבח שיך +נ"ל פתרונו אם אתה זובח תזבח דבר שיביא לך הנאה מרובה כמו פרתך שיש לה בשר הרבה, אכן מה היטבת לעשות אם תמחוק בן ותגרוס בו במקומו.+ גם כי לא הוצרכה ראייתו אלא שכן דרך התלמוד, שהרי למדנו בן עוף מבן צאן להטעין כהן להזייתו +קדושין דף ל"ו ע"ב.+ ומנהג רבינו האי תפס רבינו גרשום מאוד עיני הגולה ורבותינו שבבארי ושבלותיר, ורבינו שלמה מהן הנהיג. ועליהם יש לסמוך. ומבקש אני פני כל תלמידי רבינו שלמה שלא יקילו ראשם כנגד לשער המזרחי, ואם לא ישמעו, אל ענשם ישאו נפשם. ואני לא ידעתי מי הוא המורה והממרא, ומי היה למקל לקלקל ולעץ נשאל בתו' אל +רומז על הושע ד' י"ב. עמי בעצו ישאל ומקלו יגיד לו. וכונת המאמר לא אידע מי היה להמורה למקל אשר נשען עליו לתקלתו ולעץ אשר נשאל מאתו. ובלתי ספק בחר רבינו במקל עבור דמיונו בהברה עם מקיל.+ אך מפי אדם אחד שמעתי הדברים ולא יכולתי לסבול פן אחשב בעורכי שלו ציון +כונתו לפי דעתי פן יחשבוני גם אותי מצוין באנשי עצתו אשר מהם לקח את הדברים. והחכם שי"ר בספרו הגיה בגליון בערבי שלציון. עיין יבמות דף ק"ט ע"ב.+ ואלו הן הנחנקים, התולים בוקים סריקים, באנשים גדולים, והבלי הבלים. לא האמנתי להם כי תלו דבריהם ברבינו ר' משלם, ואי אפשר לומר כן. וכי היאך יאמר פה קדוש דבר זה להקל שלא לצורך בדברים שכבר פשט איסור המנהג ונוח וקל לשמור ולהזהר בדבר. כי אם היה הדבר שאין רוב הצבור יכולין לעמוד בו ודבר שיש בו חסרון כיס לא היה הדבר קשה כל כך. ועוד נומיתי לשליח הלא יש הנה מבני נרבונא שאוסרין בנרבונא מגע גוי בחומץ שלנו. ומדהא ליתא הא נמי ליתא וחלילה לי מעשות זאת. אך על הגהות הגירסות לעשותן נוסחאות מבלעדי ראיה +כונת ראיה כאן כלומר מבלתי אשר ראה את הנוסחאות בספרי קדמונים אף ששמע מאחרים אומרים לו, שהם קבלו ומצאו כן, ועיין לקמן דברי רבינו+ האמנתי כי הגיה מנה שנים וקדש יובל ושמא ישחוט בו עוף ותרומת מעשר ומבלעדיהן. וגם מבני עירו קובלין על הגהותיו, ועל הדבר לא אשא פני איש, שכן אמר רבנא גרשום כל מגיהי ספרים הכי והכי תהוי, וכל עושין סעד +כלומר שמביאין סעד באמרם כי אצל ראשונים נמצאו כבר הגרסות שהגיהו, לא יסמכו על השמיעה רק על הראיה בעיניהם+ צריכין ראיה ולא שמיעה, כי יש עושין סנגורין דהכי אמר גברא רבה פלניא והכי גרס פלניא וזימנין דלא משתכח הכי. 

ו. (בענין איסור אכילה בין מנחה למעריב בשבת). עוד זאת אדרוש לבני מלאום יאמץ כי יתחמץ לבבי [על] חופרי גומץ ופורצי גדר לאכול בין תפלת המנחה לתפלת ערבית ומפיקים מגן בגאוה +רומז על איוב מ"א, ב' וגאוה אפיקי מגינים, ועל תוכן התשובה עיין פסחים דף ק"ה ע"א תוס' ד"ה והנ"מ, וברא"ש ובמרדכי שם וגם בתשובת מהר"ם ב"ב דפוס פראג סי' יוד וי"א+ והלא לא כן עשו אבותיכם. ויש ללמוד מברייתות וממדרש אגדה דאמרינן התם השותה מים בין השמשות גוזל את החיים ואת המתים, ומעשה אירע בלותיר ובא מעשה לידי סכנה וכן שמעתי מאבא מורי נ"ע. ויש מדרשים שכתוב בהן מעיין +ובתשובת מהר"ם ב"ב שם הכי איתא ואמר במדרש שהם שותין מן מעין אחד בשבת+ ואיתא להא ואיתא להא. ובקושי התירו ערב יה"כ לאכול סמוך לתפלת ערבית ותיקנו וידוי קודם שיאכל וישתה משום שכרות גם בט' באב שחל להיות בשבת ונדחה התירו בקושי. וראינו שכתב רב שר שלום גאון מתא מחסיא שתקנו לומר צידוק הדין על שם שנפטר מרע"ה באותה שעה. וגם אין רגילין לעסוק בתורה בין שתי התפלות משום חכם שמת [וכו'] כל בתי מדרשות בטלין +מ"ק כ"ב ע"ב חכם שמת בית מדרשו בטל וכו' עד נשיא שמת בתי מדרשות כולן בטלין+ אך אינו אסור אלא מנהג הוא לזכרון פטירתו, אלא שקורין מס' אבות וגומרין אותן חמשה פרקים כל מנחת שבת +מכאן נראה שהיה המנהג בימיו לומר כל חמשה פרקים בכל שבת ושבת+ אבל אכילה ושתיה לא תיקנו הקדמונים ומנהגם תורה היא, שלא הכל נכתב בתלמוד, שהרי כמה דברים קבלה בידינו כגון עיבור ותיקון תפלות וברכות ודברים הרבה למנהג צניעות ופרישות. ואפילו לא היה קבלה בידינו היה לפרוש לכל יראי השם כ"ש [שלא] להנהיג במקום שלא נהגו. ודברים כאלו ע"פ מדרשים ותלמוד ירושלמי כי האי דשרץ דמשערין באלף +מזה נראה שס"ל לר"ת כמאן דאמר שהובא בר"ן סוף פ' גיד הנשה שבריה בטל באלף וראיתו מירושלמי הורה ר' בון בהדין עכברא חד באלף, ועי' לקמן סי' ק"א אות ג'+ וכי האי דאין מגלין דינו ליחיד +לא נמצא בתלמוד שלנו בכתובות דף נ"ב ע"ב ודף פ"ו ע"א, גבי עשינו עצמנו כעורכי הדיינים, כי אם בירושלמי כתובות פ"ד הלכה י' ובבא בתרא פ"ט ה"ד+ ואף על גב דטעו בה לפרושה על יחיד הנשאל +כן פירש רב יהודאי גאון הובא במדרש שמואל על אבות פ"א מ"ז רש"י שם ודעת רבנו כלישנא אחרינא שם, ועיין בשטה מקובצת כתובות דף נ"ב ע"ב+ ולא היא דעל המלמד לחברו לטעון קאמר כדאמר ר' יהושע בן לוי +ר' חגי בשם ר' יהושע בן לוי בירושלמי שם+ על /אל/ תעש עצמך כעורכי הדיינים שלא לגלות דינו ליחיד ומשני ידע בה [שהיא] כשירה. ומנהג שלא נהגו לפרוש אינו ראיה, ואי משום ג' סעודות יכול באספרמקי ומגדי +עיין מנחות דף מ"ג ע"ב. ועוד עיין בתוס' ברכות דף מ"ט ע"ב ד"ה אי בעי ותוס' סוכה דף כ"ז ע"א ד"ה במיני וברא"ש שם. ועוד עיין אריכות דברים בשבלי הלקט ענין שבת סימן צ"ג.+ גם נראה כי נתקנה סעודה שלישית בצהרים סמוך למנחה ואפילו לרב חידקא בתחלת המנחה +שבת דף קי"ז ע"ב ודף קי"ח ע"א ועיין בר"ן שם+ כדתניא ערבית מדיחין לאכול בהן שחרית, שחרית מדיחין לאכול בהן בצהרים, בצהרים מדיחין לאכול בהן במנחה, מן המנחה ולמעלה אין מדיחין. ופסקו דסעודה קטנה מותר לאכול במנחה גדולה. ואיכא שהות טובא בין אכילה למנחה קטנה. +שבת דף ט' ע"ב עיין תוס' ד"ה בתספורת ובטור א"ח סימן רל"ב.+ ואף על גב דאמרינן פורס  מפה ומבדיל +פסחים דף ק"ה ע"א+ אקראי בעלמא. ובקשה מכם אל תעשו מלכותנו אגודות אגודות כי מימי ר' שלמה אנו שותים ובדברים שאין בהם ממש אל תקדיחו את מקומו ואטו אנן קטלי קני באגמא אנן שלא לחוש לכבוד זקננו. אל נא אחי תרעו. ואל הנדיב ר' מרדכי אהובי ראש המדברים אני מזהירו, כאשר חפץ בחייו ובאהבתי, שלא יקל קולות שלא נהגו עד עתה כי בדבר הזה יטיל בינינו [מדינים כבריח] ארמון. ואם ישמע לקול אוהביו, יהי חן המקום על יושביו, ושלום לו מכל סביביו, ושומע לי ישכון בטח ושאנן מפחד, ומה טוב ומה נעים שבת אחים גם יחד, והיה הצור אחד ושמו אחד. 

ספר הישר (חלק התשובות) סימן מו 
============================== 
תשובת ר"ת אל רבנו משלם. א. (בענין תרומה שלא מן המוקף). 

תרומת מעשר +ב"מ דף ל"ח ע"א בדברי רנב"י שמא עשאן המפקיד תרומה ומעשר על מקום אחר, ועיין לעיל סימן מ"ב אות ד', ובהערה ג' שם ציינתי כל המקומות שדבר כבר רבינו על אודות הענין הזה+ שהגיה שיבוש הוא דאטו (בן) [בבן] לוי קמיירי כי האי דגיטין +דף ל' ע"ב.+ ועלילות רוצה אדם בקב שלו שכתב לפי פשיטת דבריו +כלומר שר"ת נתן טעם לדבריו אליבא דרנב"י שלכך מחמרינן בפיקדון טפי משום דאדם רוצה בקב שלו והשיב עליו ר' משלם כנראה מדברי רבנו שא"כ רנב"י היינו רב כהנא שהוא בר פלוגתיה דרנב"י שם וע"ז השיב רבנו שהוא לא אמר אליבא דרנב"י שהוא סובר רוצה אדם בקב שלו יותר מט' קבים של חברו רק מקב של חברו ועיין לעיל סימן מ"ד אות ד'+ וכי לא ידעתי דההוא בר פלוגתא. ואני לא כתבתי יותר מט' קבין אלא מקב של חברו. ובספק טבל קמיירי ולא בספק מעשר, דהוה ליה למיתני בן לוי כדקתני בגיטין ממקום שהכרעת. ועוד דמשום הך פרכא +כלומר משום האי טעמא דאין תורמין שלא מן המוקף והתם בתרומת מעשר איירי, א"כ מה הועלת בהגהתך כאן+ משני ליה שינויא אחרינא ולשמא עשאו בן לוי לא חיישינן משום הך פרכא ה"נ לא ניחוש. ולפיכך שטות וטעות הוא להגיה, אלא תרומה ומעשר [גרסינן] וכן עיקר משום דרוצה אדם בקב שלו יותר מבשל חברו ואין לנפקד ליגע בו כדאמרינן גבי [שומר] אבידה +כלומר גבי שומר אבידה דפליגי בו רבה ור' יוסף ב"ק דף נ"ו ע"ב אי כש"ח או כש"ש+ [דהשבת פקדון] +כונת רבינו בזה על מימרא דר' אלעזר שם /ב"ק/ דף נ"ז ע"א הכל צריכין דעת בעלים חוץ מהשבת אבידה, כי מזה נראה שהחמירו יותר גבי פקדון מגבי מציאה, ועיין עוד ב"מ דף מ"א ע"א+ מדעת היא ובמציאה לא אמרו כן. וגבי ר' יוחנן חקוקה +לדעתי כונת רבינו בזה על האי מעשה שהובא בפסחים דף י"ג ע"א ועיין ברמב"ם פ"ז ה"ג+ (ואף על גב דילמא), ובורות ושטות הוא לשנות גירסאות כי גם על טמא טהור ועל אסור מותר נגיה. ואם רק הוא מכם וממנו, טוב ללמוד ללשוננו אינו יודע. ותורה שלא לשמה וכמשחק בעיני האומר כן הגיה וכו' דאטו משום דהגיה בכיפי' תלו לה, וגם אני ידעתי שרוצה אדם בקב שלו זהו טעם החולק עליו, אך הוא אמרו לטעם המשנה ואני אומר שלא לטעם המשנה אלא לטעם מה בין מציאה לפקדון שאין בעליהן בחיים ובין פקדון שעתידין בעליהן לחזור. דהא אם [מת] הנפקד היורשין מותרין בו בתורת חולין אפי' אמר לו בעל החלום של תרומה הן של מעשר הן, ומשום שמא יבואו הבעלים כי מזבינן להו לכהנים בדמי תרומה מזבינן להו, אבל אם מתו הבעלים מותרין לשם חולין, ויש ראיות הרבה ולבא לחלוק אביננו. 

ב. (בענין איזה חדש שהחג מתכסה בו). גם על שכתבת כי לא אמרת ששעיר של ר"ח אינו קרב אלא אמרת כיסתו תורה שיש כפרה לשמים, דבר זה דומה למה שכתבת כי לא יאמר אמרה תורה אלא לדבר שהצדוקים מודין בו, שאלו הטעמים אינן לא מד"ת ולא מן המקרא ולא מן המשנה ולא מן התלמוד אלא דעת הכרס ודבר שאין בו ממש כ"ש שהיה לו להזכירו שיתכפרו בו (שאר). ואשר כתבת שהיה לו לכתוב מלבד חטאת החודש כדכתיב גבי יה"כ. דרשה זו אינה מסורה לכאן ואין ענינה לכאן. אך לתינוקת של בית רבן אנן מפרשין שליום הכפורים שניהם לכפרת ישראל והוצרך בו מלבד, להודיע שיש שתי כפרות לדבר אחד כדאמרינן גבי עצרת +ששני שעירי עצרת באים לכפר על דבר אחד, עיין ספרא פ' אמור ותוספתא שבועות פ"ק וזבחים דף ויו /ו'/ ע"ב+ אבל בר"ה לא הוצרך שהרי שעיר של ר"ה כתיב בו לכפר עליכם ושל ר"ח [לה'] כתיב ואין כפרתן שוה אלא זה להדיוט וזה לגבוה ולמה יבטל זה את זה אבל בשעיר יום הכפורים ובשל עצרת הוצרך לפרש שלא יבטל (כפרה) זו את זו, אף על פי שכפרה אחת היא, גם בעולות התמיד שלא יבטלו משום עולות של יום,  ולא יהיו בכללן ליבטל בשבילן. ולא תהא [תורה] שלימה של רבינו שלמה ושלנו כשיחה בטלה זו. שכל דבר סתום בתלמוד שלנו ומדרשי אגדה מאריכין בו, עליהם יש לסמוך, וכמו שפי' נביא לבב חכמה +עיין ב"ב דף י"ב ע"א. חכם עדיף מנביא שנא' ונביא לבב חכמה, וכונתו על רש"י ועי' לקמן אות ד' שקראו רבנו נביא+ נמצא בברייתא דר' אליעזר בכסא ביום שמתכסה ובפרשת אמור אל הכהנים בויקרא רבה תקעו בחודש שופר וכי כל החדשים אינן חודש [אלא] בכסא [וכל החדשים אינן נכסין] אלא ליום חגינו והוא ניסן חודש ונכסה ויש בו חג. אלא שחגו בן יומו, אין לו חודש שהוא נכסה ויש בו חג וחגו בן יומו אלא תשרי. ואפי' בלא שום ראיה פי' רבינו שלמה (נוח) [נוחו עדן] יקל פתרונו קשה ומקולקל, כ"ש שכיון לשמועה. ואז לא חשתי להשיב, אך ראיתי ענותנותו של רבינו שמואל וחכמי צרפת היא גרמה לך לשאת ראש להיות מורה להפיל חללים. ואתה הודעתני להוכיחך בפני עצמך +רומז על מה שכתב לו ר"מ בתחלת סימן מ"ג איך לא הלכת בדרכי הקונה להרבות ענוה וכו'+ וכדבריך עשיתי. 

ג. (בענין בוסר אי מותר במגע נכרי). גם על כניסת מים לבוסר +עיין ע"ז דף כ"ט ע"ב תוס' ד"ה אי משום וברא"ש שם ובטור י"ד סי' קכ"ג+ להמשיכה ע"י גוי מה נהנית +הגיה ראז"ם: במקומו מהגיגית, ואולי כצ"ל+ מה תתהלל ברעה, הלא יש ששותין ממנו וגם ראינו שהחמירו חכמים ביין אטו יין המתנסך ולא גזרו מים אטו מים המתנסכין +לפי דעתי הן הן הדברים ששמע רבינו מר' משלם לתת טעם לדבריו חדא שראה שיש נוהגין להתיר ועוד שאין זה יין אלא מים.+ ומי יבחין מה הוא אותו בוסר ואף על פי ששיערו חכמים הוא  בוסר הוא גירוע +ברכות ל"ו ע"ב, פסחים נ"ג ע"א+ ופתרונו מתחיל גרעין. ועוד בחומץ מצינו שהתירו מגע גוי +בע"ז שם /דף כ"ט/+ אבל בוסר לא מצינו. וקשה זה הדבר מהיתר חומץ לכתחלה. ואני ראיתי שנה אחת שלא שתו יין אלא ע"י כתישת בוסר ודישה ושחיקה של ענבים קהות וקשות וקטנות ביותר. ולדבריך לא נהג נסך באותה שנה. כל דבריך אינן אלא תימה אם אתה עושה כן, אך איני מאמין. 

ד. (בענין לחוף בע"ש ולטבול בשבת). גם לחוף בע"ש ולטבול בשחרית באלה ושמתא יהיו כל השומעין לך אם אתה התרת דברים הללו שכתבתי, ואם לא ישמעו אלינו נגזור ונחרים בכל קהלותינו על כל השומעין לך, והשוכרך ימתח על העמוד +כן הוא ר"ה דף כ"ב ע"ב, ואולי צ"ל והשומע במקום והשוכרך והכונה כי רק את השומעים לך נעניש, אם אותך אין לשתף עמהם בעונש מפני כבודך וכבוד שמים.+ ולכבוד שמים ולכבודך אזכיר כי אין לשתף. [אם יש את נפשך] אצא לקראתך עד חצי הדרך או עד יואני אל אשר תודיעני, ונראה דבר מי יקום ממני או ממך גם אשלח לחכמי עירך אם יודו לקולותיך ולגרסותיך, ולמה שאתה אינך בקי בדברי גאוני מלכותך ומלכות כל מקומות ישראל ורב יהודאי ורב עמרם ורב שר שלום ור' אחאי ופ' ר"ח ומס' סופרים ופרקי דר' אליעזר ורבנן סבוראי, כי ידעתי כי אם היית [בקי] בהם לא מלאך לבך להתריס כנגדן, ואחרי שהורית בוש אתה לחזור. 

וגם על גירסת שמא ישחוט בן עוף ומנה שנים, (וכן אחים) [ובין אחיו] בין תנור לכירים שהם טעיות גדולות וגירסת ר"ח ורב האי כמונו, דאין אח לשון אש לא בפשט ולא בתלמוד, דלפי הפשט כעין מחתה ולפי התלמוד עצים. ועוד דבתחילה דין של פרוטה ואח"כ דין של מאה מנה. ומה תיקנת בהפוך הגירסאות. אך הנחת פי' רבי' שלמה +הדברים הבאים אינם מפירוש רש"י שלפנינו, כי אם מפירוש ר"ח הובא בערוך ערך בית העליה, ולפי דעתי צ"ל פירוש רש"י ור' חננאל שמפרש+ שמפרש כמה מפסדה בית ע"י עליה וכמה הרחקת תנור ע"י מעזיבה ולקחת פתרון השמועה בדמי הבית והעליה שוין כדתנן +ב"מ דף קט"ז ע"ב+ והבית של שנים שנפלו שניהם חולקין בעצים ובאבנים וכו' ואיכא דניחא ליה בהא, ואם שניהם חפצים כאחד לא יכופו אלא מעלין בדמים כדין גוד או אגוד +כאן השמיט הסופר דברים אחדים אשר כונתם היתה שיש לאחוז בגירסא שלנו ושלא להפוך המאמרים וטעמם לא מבעי וכו'.+ ולא מבעי בדין בית ועליה שהן דברים גדולים אלא אפי' בין תנור לכמה כירות שדמי הכירות [מועטים] אין כופין ואינן ברשות דיין ולא ברשותו [לכוף] אלא ישפטו צדק, וגרו משמע מגורת הבית. ותשבו כעין תדורו דרשינן [נמי] אכלי תשמיש אפי' בלא זו אף זו ולא זו אין צריך לומר זו היא +גם כאן הלשון מגומגם ולפי דעתי צ"ל ואפילו בלא [לא] זו אף זו [אלא] לא זו ואין צריך לומר זו נמי שפיר דאמרינן וכו'+ דאמרינן מילתא דאתיא בק"ו טרח וכתב לה קרא. +יען כי הפלוגתא בין ר"מ ור"ת בענין זה לא נזכר בשום מקום וגם פה הדברים סתומים ורק מכללא יכולים אנו להבין אופן מחלקותם לכן צריכין אנחנו להרחיב הביאור. והכי איתא בש"ס שלנו סנהדרין שם בין איש ובין אחיו אמר רב יהודה אפי' בין בית לעליה. ובין גרו אמר רב יהודה אפילו בין תנור לכירים. אמנם ר"מ היפך הגירסא והקדים את המאוחר אפילו בין תנור לכירים ארישא דקרא ובין אחיו באמרו כי רב יהודה דרש אחיו מלשון אח שמשמעו אש ולכך מורה על תנור וכירים. ואת הראשון אפי' בין בית לעליה העמיד באחרונה והסמיכו אבין גרו שדרש רב יהודה מלשון גור כמו דירה. ונגד זה עמד ר"ת באמרו חדא שאין אח לשון אש לא במקרא (ירמיה ל"ו, כ"ג) ולא בתלמוד (שבת דף כ' ע"א) ועוד שלפי נוסחת ר"מ דבר רב יהודה בתחלה מדבר קטן כתנור וכירים ואח"כ מדבר גדול כבית ועליה. בתחילה דין של פרוטה ואח"כ דין של מאה מנה, וזה זו ואצ"ל זו הוא. (עיין שם דף ח' ע"א מאמרו של ריש לקיש). אכן גם בדבר אחר עוד לא נחה דעת רבינו בדעת רבינו משלם, כי ר"מ עזב בפירושו גם את דרך רש"י וגם ר' חננאל באמרו כי רב יהודה במאמרו ואפי' בית ועליה מיירי בדמי הבית והעליה שוין, ובאופן זה יציל את עצמו מן הקושיא בתחילה דין של פרוטה ואח"כ דין של מאה מנה. כי לפי גירסת ר"מ ופירושו הוה עכשיו לא זו אף זו כלומר לא זו תנור וכירים בלבד שאין דמיהן שוין אלא אף הבית והעליה שדמיהן שוין ישפוט הדיין בצדק. וא"כ הוה לפי זה תחילה כמו דין מאה מנה ואח"כ כמו דין של פרוטה ועל זה הוכיחו ר"ת ששבש שלא לצורך וגם הרחיק את עצמו מרש"י ור"ח שלא לצורך כי גם לגירסתם ופירושם יש לא זו אף זו כי בית ועליה הם דברים גדולים אבל תנור וכירים אין גדולים כ"כ. ונקט כירים לשון רבים כלומר כמה כירות לפי שדמי הכירות מועטים מדמי התנורים. וגם התבה גרו יש לדרוש אתנור וכירים ואכלי תשמיש כמו שדרשינן גם כן תשבו כעין תדורו בסכה דף כ"ח ע"ב אכלי תשמיש. וא"כ גם לגירסת רש"י ופירושו יש לא זו אף זו בשני מאמרים של רב יהודה. אמנם לו יהי שאינו אלא זו ואין צריך לומר זו מה בכך הא אמרינן מילתא דאתיא בק"ו טרח וכתב לה קרא. כן הוא לפי דעתי תוכן דברי רבינו בתשובתו, אף שהדברים בהויתו לפנינו נילקין בחסר ויתר בטעות הסופרים.+ והיכא דליכא למידרש דרך בקשתא וחזקה שהוא שיבוש שלא לצורך, וכמה דברים שמעתי משמך נראין הדברים שלחדש אתה מתכוין להטעות העולם, או שמא שכחת שמועות רבותיך, ומיום דעתי אותך לא שמעתי ממך כי אם תמיהות. וחלישות של חכמי צרפת וענותנותם גרמה להדיוטים לשמוע לך. ואם היית נותן לב לפי' ר' שלמה היה טוב לך. ודע לך כי צריכין לידרוש ברוב מקומות, וכשאתה מוציא דבר מפיך ראה ובדוק בשמועות. וגם תראה בגירס' ר"ח תלמיד רב האי ובגירסת רבינו ר' יצחק אלפס תלמידו, כי גירסתם נכונה ומיושרת. שמקומות [יש] שהחמיר ר"ח דלא כהלכתא וגם אין פירוש סברתו מכוון במקומות מועטים, אבל שמועתו עיקר. וחי נפשך הרב ר' משלם שאתה מעורב עם הבריות, שלך +אולי צ"ל שלא במקום שלך+ להוסיף על שמועתא טובה ותהיה מעורב עם ת"ח, ולא תקדיח את המקום. וחזור בך ויברכוך טובים. +/מלוח תיקונים והשמטות/ מכאן הביא הרא"ש ראיה שמה שכתוב במשנה מגילה דף כ"ה ע"א יברכוך טובים הרי זו דרך מינות אין קפידא אלא בתפלה לפני השם אבל לא באומר לחברו במילי דרשות. ועיין בפתח עינים לחיד"א שם.+ והלא כמה רבנים יצאו מארצך ולא הדיחו את יושבי עירם, כי יצא הרב ר' משה הדרשן והרב ר' לוי אחיו אחריו ור' יוסף טוב עלם שהנהיג את מלכות לימורגש ואניוב ושימש חכמים כל ימיו בפני +צ"ל לפני כלומר אלו חכמים היו קודם רש"י ואני שמשתי לפניו+ רבינו נביא ואני שמשתי לפניו ומה שכתב מקים דבר עבדו +כלומר ומה שכתב רש"י מקיים דברי רבנו תם שהוא עבדו ותלמידו ששמש לפניו+ (ששאלתם לא נתקיים כו') ומהם תורה יוצאת, נהגו כמוני. גם בני בארי שהיו קורין עליהן כי מבארי תצא תורה ודבר ה' מאוטרנט הם נוהגין כמוני. ורבינו גרשום מאור עיני הגולה וחכמי נרבונא וספרד שמשו לפניו כאשר יש מהם שאלות תשובות בידי, כל אלה ערים בצורות ועוד תלתא קראי רב יהודאי ורב אחאי ורב עמרם ומדרש אגדה. אשריך אם תחזור בך גם מאלו גם מאחרות אשר שמעתי ונלאתי לכותבם ואם ח"ו אין, דע כי נקהיל עליך קהלות, גם לנשים בלשון רכה נודיע שלא תהא דעתן קלה להקל בקללה, ואשר בידו לבות בני האדם פלגי מים, יטה לבך לתבונה והיית מוצק וידיך אמונה, והיה זה שלום. 

ספר הישר (חלק התשובות) סימן מז 
============================== 
מר' משלם על הנ"ל. השיב הרב ר' משלם. אנכי הנבזה והנמאס משיב לרבותיו רבי' שמואל ורבי' יעקב על שמועות הרוגזות הבטן. 

א. (בענין טבילה לחצאין במים חיים). בטבילת החצאים +עיין בשלטי הגבורים שסביב המרדכי שבת פ' במה טומנין הועתק ענין זה. אמנם בתשובות לעיל לא נמצא שום רמז אודות טבילת חצאין+ אני לא באתי לדון הלכה [למעשה] אלא כשהיינו למדין סדר זאת תהיה [תורת המצורע] והגענו אצל זב ואמר הפסוק ורחץ את בשרו במים +ויקרא ט"ו י"ג+ ובבעל קרי אמר ורחץ את כל בשרו +שם /ויקרא ט"ו/ פסוק ט"ז+ והקשה המקשה מ"ש הכא דכתיב כל בשרו ומ"ש הכא דלא כתיב כל. ותירצנו כמו ששנינו במתניתין ובברייתא +מקואות פ"א מ"ז, ספרא פ' שמיני י"א, ל"ו על פסוק אך מעין ובור מקוה מים, ובכמה מקומות בש"ס+ המעיין מטהר בכל שהוא והמקוה במ' סאה ופי' מר רב יהודאי בהלכות טבילה מיגנדר כביניתא וזהו חילוק שיש בין חיים למי מקוה, כי במי מקוה בעינן כל בשרו בבת אחת ובמים חיים אפי' לחצאין דמיגנדר כביניתא וזה ששנינו בין ישיבותינו אבל לא בא לידינו הלכה למעשה. 

ב. (בענין טבילת יום ח'). [וגם] אני לא אמרתי על טבילת יום אלא ביום ח' משום ליסטין, כי הנהרות היו רחוקין מן הבתים וסכנה לילך שם בלילה מפני הגוים והתרתי יום ח' כדאתקין רב אידי בנרש משום אריוותא ורב אחא בר יעקב משום גנבי ורב יהודה מפומפדיתא משום צינה ורבא במחוזא משום אבולאי. +נדה דף ס"ז ע"ב.+ מאחר שהזכיר התלמוד כל אלו העושים בוודאי יש ללמדנו שיש לחוש ולעשות כמו אלו. והאומרים שהתרתי יום שביעי שפוסקת בו לעלות לחשבון שבעה, יסכר פי דוברי שקר לא נין לו ולא נכד בעמו לא ער ולא עונה מי שאמר דבר מעולם. 

ג. (בענין חפיפה בע"ש וטבילה בשבת). על דבר חפיפה בע"ש וטובלת בשחרית אמת זה התרתי כדאמרינן בפ' תינוקת +נדה דף ס"ז ע"ב ועיי"ש בתוס' ד"ה משום שהביא המחלוקה בין ר"מ ור"ת בזה הלשון: ורבינו משלם התיר לאשה בעיר שהיה לחוש לגנבים לחוף בע"ש בשביעי שלה ולטבול ביום שבת שהוא שמיני מבעוד יום משום גנבים ור"ת אוסר דתרי קולי לא אשכחן דשרי הש"ס הרחקת חפיפה מטבילה וסרך בתה+ דרש מרימר הלכתא כרב חסדא [ואליבא דרב הונא] דאמר שכן לא אמרינן, אבל מודה שהאשה טובלת חופפת בע"ש וטובלת במוצאי שבת היכא דלא אפשר, וכ"ש בשבת עצמו והוא יום שמיני שהוא סמוך לחפיפה. ואמרינן בסוף הלכה הלכתא אשה חופפת בלילה וטובלת בלילה קשיא הלכתא אהלכתא, דקשיא דאמרינן הלכתא כרב חסדא, ותירץ הא דאפשר הא דלא אפשר. +שם /נדה/ דף ס"ח ע"א. אמנם מכאן נראה שהיה לר"מ גירסא משונה מגירסת הש"ס שלנו. ועיי"ש בתוס' ד"ה כך אמרו. ועיין בתשובת ר"ת:+ 

ד. (בענין חומץ במגע נכרי). ובדבר החומץ מי לא ידע בכל אלה דאם נהגו בו איסור בתורת מנהג שאין להתירו בפניהם. ואם הם נהוגים באיסור אני לא אתירנו להם. ואם התרתי לטלטלו ולהביאו ממקום למקום מה דבר קשה הוא זה [הא] כל השנה כולה שוכרין את הגוים להביא את יינם בדרדורין שקורין ידלש +ידלש אולי הוא זה שקורין בלשון צרפת /ג'לס/ מין חבית שקורין באשכנז קיבעל גדולים+ וכ"ש חומץ שמותר לכתחלה בנגיעה כדברי רבותינו שבגמרא. מה שאתם אומרים שפשט איסורו בכל ישראל, אנו לא שמענו מעולם לכל גאון שינהג בו איסור. ואם אתם מעידים שבתורת מנהג נוהגים בו איסור, ודאי הכל כמנהג המדינה. ומה שאתם אומרים כי מחוסרת דעת אדם שאין אדם בקי ויודע מהו חלא סופקאתא, וכי כל הדעת נאבד וכל החכמה נסרחה שאין אדם מכיר מהו חלא סופקאתא. ואם באנו לדקדק בזה כמו כן יש לנו לדקדק ביין מבושל דקשרו שמואל ואבלט +ע"ז דף ל' ע"א ואבלט נכרי היה+ ופשט התירו בכל ישראל, ויש לנו לדקדק מי יודע כמה בישולו, אם נאמר הפשירו זה בישולו כמו שנאמר בשמן +לענין בישול בשבת עיין שבת דף מ' ע"ב+ או נאמר שנים או ג' פעמים, אלא נאמר בוודאי הלך אחר לבות בני אדם, שאומר איזהו מבושל שהרתיח יפה יפה, הלך אחר הדעות שמכירין איזהו חומץ שהחמיץ מאוד. 

ה. (בענין אם מפטיר עולה למנין שבעה). ועל דבר שביעי המפטיר בשבת תיפח (נפשו) [רוחו ונפשו] תאבל עליו מי שאמר כן ועל על לבו, מכדי אפי' בי רב לא קרינא אפי' תינוקות של בית רבן יודעין אותה שאין המפטיר עולה למנין שבעה +ותימה שאין הדבר פשוט כ"כ שאין המפטיר עולה למנין שבעה ובמגילה דף כ"ג ע"א פליגי בו רב הונא ור' ירמיה בר אבא. והרי"ף והרמב"ם והרא"ש פסקו כמאן דאמר עולה ובמחזור ויטרי יש כאן סתירה שבסימן קכ"א פסק דאינו עולה ובסימן קכ"ו פסק דעולה ועיי"ש בהערה של החכם ר' שמעון הלוי+ אלא אמרו לי בשם הרב ר' אליהו שאין עזרה ננעלת בישראל על אדם כמותו בענוה וביראת חטא, שהשביעי יש לו לקרות בפרשת מוסף. וכן נוהגין בפריש ואנו אחריהן לקרות שביעי בפ' מוסף. ואומר החזן קדיש ואח"כ חוזר ומפטיר המפטיר וקורא מה שקרא השביעי משום כבוד תורה, מידי דהוה אכל השנה בשבתותיה. 

ו. (בענין ברכת נר שבת). וברכת נר כמו כן הורה הוא +הרב ר' אליהו+ ונוהג תחילה, וכן במקומות אחרים הרבה ראינו שאין נוהגין לברך. וטעמא דמסתבר שאין הדלקתה גמר מצותה, ואינה [אלא] כדי להאיר בלילה. ואם היתה עששית דולקת והולכת אינו חייב לכבותה ולהדליקה כדאשכחן לענין נר חנוכה +שבת דף כ"ב ע"א..+ 

ז. (בענין ברכת אירוסין ונשואין בכוס אחד). בברכת אירוסין ונשואין בכוס אחד אמרתי לפני רבינו אליהו שאין מנהג במלכותנו כי אם בכוס אחד ודנתי בפניהם ובפני כל חכמי פריש. ועשו כן +כלומר שהיו מברכין ברכות שונות על כוס אחד, ועיין פסחים דף ק"ב ע"ב תוס' ד"ה שאין ששם הובאה דעת ר' משלם לא בענין ברכות אירוסין ונישואין כי אם על אודות שבע ברכות וברכת המזון שהן על כוס אחד+ מטעם יקנה"ז שהם ב' קדושות על שני ימים ומאחר ששם קדושה על שניהם מחזיקין בקדושה אחת וחיברום בכוס אחד. ומסתברא מדתיקנו בכוס אחד שאסור לאומרם בב' כוסות דקמברך בפה"ג ברכה שאינה צריכה. דאי איתא דשתי ברכות מענין אחד יכול לאומרן בב' כוסות, ממאיי היו דוחקין (פשוטא) +נ"ל שצריך למחוק, ואפשר לישב הגירסא כלומר למה היו דוחקין האמוראים הפשוט לברך על שתי כוסות ולחלוק+ האמוראין לחלוק חד אמר ינה"ק וחד אמר יקנ"ה והוה ליה לברך הבדלה בפני עצמו וקידוש בפני עצמו. אלא מסתברא דעיקר מצוה לעשותן בכוס אחד הואיל ומענין אחד הוא. ואם אתם רוצים לעמוד במנהג בב' כוסות תהא כרצונכם. וודאי אם הייתם נוהגים כרבינו שלמה להפסיק ולהסתלק ולעסוק בענין אחר ולקרות בכתובה ואח"כ ברכת נישואין, זה היה יפה מכלם, אבל בזה אחר זה לברך ולשתות ולברך אין זה נכון כל עיקר. ואפי' על דבר פשוט, אם הייתי יודע שאתם מקפידים כ"כ, לא הייתי אומר כלום. כמו שאמרו רבותינו +כתובות דף ס' ע"ב ושם הנוסחא לא לישרי איניש וכו'+ אפי' ביעתא בכותחא לא לימא איניש במקום רביה. והם לא אמרו אלא ג' פרסאות +עיין שם+ כנגד מחנה ישראל ורבותינו שונין אפי' מאה פרסאות כל פרבנצא עד רמרוג. ומאחר שהם רוצין לשנות כך, אניח חכמי התלמוד מגמרא ואלמוד משנתם וכן למאה וכן לאלף. כי אתם רבותי ואין לי לפרש כלום עד שאשכור שליח לבא עדיכם ולידע אם תסכימו לדברי על הגירסות. ודבר ארוך הוא איני יכול לענות על כלם. אך בזה עמדתי שלא מחקתי ספר מעולם אלא שונה אני גירסא שלכם, ולאחר כן מראה אני להם הגירסא שלי. ויש שכותבין אותה בקונטרס. באחת לבדה אשיב עליה שמצאתי מחוק בכל ספרי צרפת דלא גרסי' בבבא בתרא ודוקא אתרוג +ב"ב דף קל"ז ע"ב גבי אחים שקנו אתרוג בתפוסת הבית דאיתא בש"ס שלנו ודוקא דאיכא אתרוג לכל חד וחד אבל פריש ורמון לא, וע"ז כתב הרשב"ם שם ומה שכתוב בספרים ודוקא אתרוג אבל פריש ורמון לא אריכות פירוש של שוטים הוא ואינו מן הגמרא כן נראה בעיני וכשר, בלתי ספק שהרשב"ם רומז בזה נגד ר' משלם, ועיין בתוס' שם ד"ה אבל פריש ורמון+ וגם מכל הספרים החדשים היתה חסירה, מה הייתי יכול לעשות שלא הייתי מגיה והלא בכל הספרים היא. והרבה כיוצא בהן שמצאתי מחוקין בין מרבנו שלמה בין מרבנו שמואל ולא קראתי תגר עליהם, אלא שניתי את טעמם ושניתי את שלי וכן בבן עוף וכן במנה. תיתי לי אם לא לגלגלתי על תלמידי חכמים גדולים בעולם. ואתם כתבתם כרצונכם. מה אוכל לעשות. ועוד אתם רבותי ואני תלמיד, ויש לי לשתוק, ולמשופטי אתחנן. אם נהגתי בכם מנהג רבותי ולא פטפטתי כלום אפי' כשהעידו לי ת"ח גדולים שהיית מתיר חמץ בפסח בששים +ספר הישר בדפוס סימן שפ"ב דף ל"ט ע"א, פסחים דף ל' ע"א /תוס'/ ד"ה אמר רבא+ ולקדש בשבת +ביצה דף ל' ע"ב תוס' ד"ה והא, הגהות מיימוני ה' אישות פ"י וטור וב"י א"ח סימן של"ט+ ולעשות בנין בחו"ה בתוך התחום +מ"ק דף י"ב ע"א תוס' ד"ה אמר שמואל+ כך התיר הרב ר' יעקב, אעפ"כ כזאת וכזאת יבא לי אם דברתי שום דבר שלא כהוגן. וכן בדין שאתה רבי מובהק ואני תלמידך משלם בכ"ר נתן: 

ספר הישר (חלק התשובות) סימן מח 
============================== 
תשובת ר"ת על הנ"ל. יספת על השמועה להעלות שגגת תלמוד לזדון, כי עד עתה תליתי הדברים בבאים ליחנק הנתלים באילן גדול +פסחים דף קי"ב ע"א מאמר ר"ע לרשב"י+ ודנתיך לכף זכות, אך מעתה אין לי במה ליתלות ועל ראשון ראשון אשיבך. 

א. (בענין טבילה לחצאין במעין). מה שכתבת שהקשה המקשה בפ' זאת תהיה מה שנא בזב לא נאמר כל בשרו ובבעל קרי כתיב כל בשרו, ותירצתם כי במים חיים מועלת טבילה לחצאין והבאתם ראיה ממשנה ומברייתא המעיין מטהר בכל שהוא דהיינו לחצאין, והמקוה במ' סאה ולא לחצאין. ורבי' יהודאי כן פירש מיגנדר כביניתא על מעיין שהוא בכל שהוא, והתרתם טבילה לחצאין בישיבתכם. כמה טעיות טעיתם. וזהו שכתבתי בכתב הראשון כי לכאורה לקחתם הפשוטה, ותמיה אני בדבר שתינוקות שלנו לא יטעו בכך. המקשה לא הקשה אלא שאל שאילה קטנה, והמתרץ לא תירץ אלא שהשיב תשובה שאינה. אך אלו היה מקשה על תירוץ שלכם, והלא גבי מצורע כתיב ורחץ את בשרו במים +ויקרא י"ד, ט'+ והוא במי מקוה כדאמרינן +ספרא שם ובפ' זבים+ זב זה טעון ביאת מים חיים ואין מצורע טעון ביאת מים חיים אלא לשחיטת צפרים, זאת היתה קשיא. ואם באת לתרץ לפי שטבילת קרי היא טבילה אחרונה שבאותה פ' שכתב בה בשרו, כתב בה כל לכל גופו לשערו במ' במי מקוה ולימד גם על זב גם על מצורע גם על כל אותם דגבי כ"ג שבאחרי מות דבעינן שיעור שכל גופו עולה בהם +כלומר כן היה לך לתרץ בהיפך מדעתך שבעל קרי לימד על כל הטבילות בין במעין בין במקוה שתהיינה צריכות כל גופו+ ואף על פי שאין לישאל לפי הפשט +כלומר שהשאלה אינה+ מ"מ מי שלבו נקפו יכול לפרש כן. ואתה שהבאת ראיה המעיין מטהר בכל שהוא מכלל דאדם טובל בכל שהוא ומיגנדר במים וטובל לחצאין על זה שנינו התנאים מבלי עולם שמורין הלכה מתוך המשנה +סוטה כ"ב ע"א, ושם איתא משנתן במקום המשנה.+ שכך שנינו המעיין מטהר בכל שהוא [ופירושו מטהר מחטין וצינורות בכל שהוא, דברים] שכל גופו עולה בהן בכל שהוא, והמקוה במ' סאה ולא בפחות מכאן אפי' מחטין וצינורות. ובדין הוא דהוה ליה למיתני והמקוה ברביעית שכן שיעור מן התורה, אלא בטלוה ואוקמוה אמ' סאה ואפי' מחטין וצינורות. ומימי התנאים בטלוה כדאמרינן פ' ג' מינין בנזיר +דף ל"ח ע"א+ גבי עשר רביעית והאיכה מקוה ברביעית בר מההוא דבטלוה רבנן. ותו אמרינן בפ"ק דפסחים +דף י"ז ע"ב ועיי"ש בתוס' ד"ה אלא+ ל"ש דטהורין משקי בית מטבחיא אלא שיש בהן רביעית דחזי להטביל בהן מחטין וצינורות דאוקמוה אדארייתא אבל פחות מרביעית טמאין. ותו אמרינן בפ' כל הזבחים +זבחים דף כ"ב ע"א+ אם קדח בו רביעית אף על גב דבטלוהו מחיבור פחות משפופרת אי נמי בגוד אחית מטבילין דמהכשירה דמקוה  קאתי, ומעיין בכל שהוא לא נישנית לגבי אדם כלל אלא למחטין וצינורות. תדע דתנן +מקואות פ"ה מ"ו+ גל שנתלש ובו מ' סאה ונפל על האדם ועל הכלים ובראשון מוקמינן לה בחגיגה +דף י"ט ע"א+ לאפוקי כיפין דאויר נינהו אבל משום דלאו אשבורן לא פסל מכלל דלאו מקוה הוא אלא מעיין [ומים] חיים הוא, ואפילו למ"ד כל הימים כמקוה +מקואות פ"ה מ"ד+ דלא קתני הכא גל שנתלש מן הים. ועוד דליכא לאוקמה כוותיה דמקוה אינה מטהר דרך זחילתו וזו היא זחילה כדאמרינן התם +חגיגה שם /י"ט/+ מהו דתימא נגזור אטו חרדלית של גשמים קמ"ל, מכלל דודאי לאו מקוה הוא ובעינא מ' סאה, ועוד דדרשינן במדרש +פסיקתא רבתי פט"ז דפוס ווינא דף פ"ב ע"ב, ושם איתא בר קפרא אמנם בערוך ערך לאט הובא המאמר בשם ר' שמעון בן לקיש כמו כאן ועיין שם בפי' מאיר עין, ועיין גם במ"ר פ' י"ח+ יען מאס העם הזה את מי השילוח ההולכים לאט שמאסו בטבילת מ' סאה לאט בגימטר' הכי הוה. [ואמר ר"ל חזרנו בכל המקומות ולא מצינו מקום] ששמו לאט. ושילוח מעיין הוא והיינו גיחון מעיין שמושחין עליו מלכים +עיין בכריתות דף ה' ע"ב+ ומתורגם שילוחא +מלכים א', א', פסוק ל"ג+ ועוד דאמרינן +יומא דף ע"ח ע"א+ כיון שהגיע לפתח בית דוד וכו' שרוחצין בו זבין, מכלל דמעיקרא לא. וקודם מעשה פירשתי הא דמעיין בכל שהוא להחבר ר' יעקב ישראל כן. ואם לבך לשמים תמצא דברי כנים. ועל זה לא נפלאתי אם לא דקדקת עד כאן, אך על זה נפלאתי שטעית בהלכות גדולות [שאמרת] מגנדיר כביניתא והיינו טבילת חצאין [ובמים חיים] וטעית שהרי במקוה מיירי בה"ג וביותר ממ' סאה ובמים חיים [לא] קמיירי. והכי כתיב בהו. וצריכין למיטבל בדוכתא דאית ביה מ' סאה כדתניא וכו' וכמה הן אמה על אמה ברום ג' אמות וכדנפישי מיא למירמא בהו איתתא כולה קומתה מיגנדרא בה' כבינותא, ושפיר דמי. למירמא פי' לשוט ולאשמעינן דאע"ג דתניא ברום ג' דהיינו דהיכא דהם עצורים כבכלים ויכול לטבול מעומד כעודר וכמוסק זיתים +נדה ס"ז ע"א+ קמ"ל דאע"ג דלא מעומד שפיר דמי בפשוט ידים ורגלים ולאפוקי מדר' יוסף דאמר +יומא דף ע"ח ע"א+ מיכן רמז לנדה שתשב במים עד צוארה, והך ישיבה עמידה היא כדמוכח מילתא בכולא שמעתא. ופסקינן דליכא הלכתא כותיה אלא אפי' בפישוט ידים ורגלים לארכו או לרחבו של נהר או בפחות מעד צוארה שפיר דמי, אלא שצריך מים יותר ממ' סאה כדי להתגלגל ולהתכסות כולה במים וביניתא כולה במים. ולהכי נקט מגנדר דבקושי אדם מכניס עצמו כולו במים אלא א"כ כובשין אותו כדתניא האומר לחבירו כבוש ידך עלי במקוה הרי זה מגונה, דיש לו להגנדר עד שיתכסה כולו במים. וה"ה נמי מים חיים, אלא שרוב התלמוד וכל אותה שיטה מיירי במקוה ולא במעיין כדאמרינן +סוף יומא+ מקוה ישראל וכו' אשריהם ישראל מי מטהרם, ואפי' כשמדבר במעיין קרי ליה בלשון מקוה ברוב מקומות. ושלא תטעה כתבתי לך. וזה דרך החכם המורה, ובא הוא בעצמו להקשות על דבריו ולתרץ, אך כשהוא אומר דבר ומקשי' עליו והוא דחיק אנפשיה אין שומעין לו, דלא אמרה (תורה) קודם מעשה. ותמיה אני עליך שמה שאינו בה"ג ראית ומה שישנו לא ראית. דכתב בה"ג לאחר מה שהזכיר מה מעיין בידי שמים אף מקוה בידי שמים, דהוא רישא דמעיין מטהר בכל שהוא +בת"כ שמיני פרשה ט'+: ונהרא דסכיר ואית ביה עקולא דהוה ארבעים סאה כמקוה דמי ושפיר דמי לטבילה: והאי דתלייה במקוה משום דכתב לעיל בה' דהיכא דסכיר נהרא לא מטבלינן ביה אלא א"כ אית ביה ביזרא דלייפי למוצא מים ואי לא לייפי אפי' אית ביה מ' סאה לא מטבלינן שיצא מתורת מעיין. והאי דשרי הכא בדלייפי, ומ"מ מ' סאה בעי בעיקול שיהא כל גופו עולה בהן ולא חצאין. וכן כתב רב אחאי בפ' אחרי מות ובת"כ +שמיני י"א, ל"ב על הפסוק במים יובא וטמא+ ובמקומות טובא תניא מה ביאת שמשו כולו כאחד אף ביאתו במים כולו כאחד לאפוקי טבילת חצאין ופי' במים יבא כולו כאחת יכול מקצתו ואח"כ מקצתו השני ת"ל ובא השמש וטהר וכו' לשון כאחת משמע הכי, ואילו טעה אחר בדבר כזה להתיר טבילת חצאין מתוך טעות משנה והלכות גדולות כדי היה לגזור עליו נידוי. יצירי יודע כי לש"ש נתכוונתי, כי גם על רבינו שלמה כתבת לשון טעות לפי שאני מצטער בדבר כר' טרפון אלא שלא אקפח. וכל המתירין טבילת חצאים אני קורא אותן חטאים ולא יחצו ימיהם. כי התירו כרת גמור נידה לבעלה. 

ב. (בענין אם מונין יום שפוסקת למנין ז'). ועל (שכתב) [שכתבת] כל האומר עליך שמנית יום שפוסקת בו למנין ז' הכי והכי תהוי, זה לא אמרו שאמרת. אך אמרו שהתרת לטבול ביום שביעי ולשמש בשמינית. ואת חזרת בך ויפה עשית. ואולי לא אמרת מעולם, אך על זה לא הענשת האומרו. 

ג. (בענין לחוף בע"ש ולטבול בשבת שחרית). ועל שכתבת לחוף בע"ש ולטבול שבת שחרית מק"ו דאשה חופפת ער"ש וטובלת למוצאי שבת וכ"ש שחרית שסמוך יותר, התרת את האסור שזה ק"ו יש עליו תשובה גדולה, שהרי אתה מודה דשכן לא אמרינן, אלא היכא דלא אפשר חופפת בע"ש וטובלת במוצאי שבת שהוא יום ה', שאי אפשר לטבול ע"ש ולפיכך מותר, אבל זאת יכולה לטבול בליל שבת. ולדבריך שאתה מתיר א"כ תחוף ערב יום שני ותטבול ביום שני שחרית וזה אסור, דהא בעינן סמוך לחפיפה טבילה ושכן לא אמרינן, ואף על פי שזה  מפני שיכולה לטבול וזו מפני שיכולה לחוף, מה בכך +כונת הדברים, דנהי שהטבילה בשבת משונה מהטבילה ביום שני שחרית כיון שאי אפשר לחוף ביום השבת משא"כ ביום שני בחול שאפשר לעשות סמוך לטבילה חפיפה ביומו, מ"מ כיון שאפשר להקדים הטבילה בשבת שחרית לליל שבת שלפניה, א"כ גם כאן אפשר מיקרי כדי להסמיך חפיפה לטבילה. וצ"ע הלא כבר כתב ר' משלם לעיל שהטבילה במקומו אי אפשר בלילה מפני הסכנה, א"כ שני הדמיונות באמת אינן דומין כלל וכלל. ועיין נדה דף ס"ז ע"ב תוס' ד"ה משום סרך, שהביא מחלוקת ר"מ ור"ת באופן אחר. אמנם כאן עיקר חסר מן הספר.+ ומה שכתבת לראיה דאשה חופפת ע"ש וטובלת במ"ש דדריש מרימר הלכתא כרב חסדא ואליבא דרב הונא דשכן לא אמרינן אבל מודה הוא דחופפת ע"ש וטובלת במ"ש, כמה טעות גדולה טעית, דאליבא דרב הונא לא גרסינן אלא כדמתרץ רב יימר גרסינן. והכי פירושו הלכתא כרב חסדא דשכן לא אמרינן, ואפילו הוא עצמו דשני ימים טובים של ר"ה אחר השבת לא אמרינן. וגירסא אליבא דרב הונא שיבוש גמור [הוא]. ופירושך מוכיח שאינו [אלא] טעות סופר, דרב חסדא אדרב הונא פליג וארב יימר. +כלומר ולא אליבא, כיון דפליגי+ ולהכי נקיט כדמתרץ רב יימר לפי שרב יימר אית ליה שכן ולית ליה שני ימים של ר"ה. וכתירוצו על רב הונא הלכתא וכרב חסדא הלכתא דלא אמרינן שכן. ועוד טעית בראייה שהבאת דאמרינן בשילהי שמעתא קשיא הלכתא אהלכתא ופירשת דאהלכתא דדרש מרימר הלכתא כרב חסדא קאי, וזו טעות גדולה היא, והתרת את האסור. דקשיא הלכתא אהלכתא דקא פריך היינו אהלכתא דמתנייה גבה והלכתא אשה חופפת ביום וטובלת בלילה [והלכתא אשה לא תחוף אלא בלילה] אלו תרתי הלכתא קשיין אהדדי ומשני הא דאפשר (וכו') ולא תחוף אלא בלילה למעוטי דלא תחוף בע"ש ותטבול במוצאי שבת אלא תחוף בלילה של מוצאי שבת, הא דלא אפשר כגון שחל להיות י"ט במוצאי שבת +כלומר לכך חופפת ביום שלפניו, ועיין תוס' נדה דף ס"ח ע"א ד"ה כך+ והכא הוי מסקנא ושילהי שמעתא ולא כהאי דדריש מרימר, דמרימר ורב חסדא סברי כרב חנינא מסורא דאסר חפיפה בלילה +בש"ס שלנו הגירסא להיפך מר זוטרא אסר ורב חיננא מסורא שרי+ ואותביה רב אדא (בר אהבה) +בש"ס שלנו רב אדא סתם ולא בר אהבה+ ורבא ורב פפא. ומסקנא דשמעתא סברי לה כמר זוטרא דשרי דהלכתא כוותיה. וכן פסק ר' יהודאי אשה חופפת בע"ש וטובלת במ"ש היכא דאיקלע י"ט למ"ש דלא מצי למיחף בלילה, מכלל דסבר כדפרישית. וכן פירש רב אחא +בפ' אחרי מות דף מ"ח ע"ב+ הרי לך דק"ו שלך אינו אלא הבאי (ולא) ממקום שהכרעתו שפירשת למ"ש בחול ואינו אלא בי"ט כדפרישית. ותמיה אני עליך א"כ אתה שונה לתלמידים כמו ששמעתי, כי לא שמעתי יוצא מבית מדרשך אלא טעיות וקולות לנשים ולטפשים ועל כל קוץ וקוץ מכאיב לא ארבה לך תילי תילים הלכות אך באלה המתהלכות בארץ הרבתי לך מרוב שיחי, ובעבור הראותך את כחי. ודברי אלה פשוטין לכל ומתישבין על הספר, ושונין לשמה ולא לכופר. וכאשר הוצאת קול להתיר טבילת חצאין והרחקת חפיפה מן הטבילה תוציא קול לאסור ויברכוך טובים. ואם היית למוד לעיין ולפוץ +אולי צ"ל לפוס ורומז על רב נחמן בר יצחק נדה דף ס"ח ע"א דאזל לפיוסה והבין מאי קאמרה ליה וכלומר אלו ידעת גם אתה מאי קאמרי לך, ובהדי רב אדא כלומר בהדא עובדא דרב אדא+ כרב נחמן בר יצחק בהדי רב אדא טוב היה לך ולא הית בוש לחזר, ודע לך כי מאהבתי אותך אני מוכיחך ולמען לא יפרצו במלכותנו פרצות, כי מקלם יגיד להם, והמלך ברב אליהו ותראה לו דברי ושמעת מה ידבר. 

ד. (בענין חומץ במגע נכרי). ועל החומץ טוב שאמרת שלא התרת אלא להביאו בדרדור שאף ביין בענין זה מותר. אך דבריך סותרים זה את זה, שאמרת שלא שמעת שנוהגין בו איסור שלא נסרחה החכמה שלא להכיר חלא סופקתא שהחמיץ במאד מאד. האמנם [רק] בדבר זה נסרחה ולא נסרחה בעודף שאפי' בתרנגולין לא היו בקיאין יש מהם +עיין חולין דף ס"ב ע"ב.+ והחכמה זו מאד מאוד שכתבת [היא] להדיוטות ולשותי שכר, ולא לבעלי תורה. אבל הבישול שהרתיח יפה יפה מסור לכל. וכבר על ידך טעו להתיר מגע גוי בחומץ ולא היה מאד מאד, ומדוע לא שקלת ראיות של כתבי הראשון כנגד שיחה בטלה זו. 

ה. (בענין אם השביעי קורא פרש' מוספין ואם המפטיר עולה למנין): ומה שכתבת כי בשם הרב ר' אליהו נאמר לך שהשביעי קורא פרש' מוספין ואומר קדיש ומפטיר כופל כשאר שבתות השנה. אמנם בעיני כבעיניו, ישנו חסיד ועניו, ומגואלנו הוא ובניו, המקום יאריך שניו. אך זו אינה ענוה אלא גאוה, אם הוא חולק על ישיבת רבותיו ועל תוספתא דמגילה ועל מסכת סופרים ועל הגאוני ראשי ישיבות סוריא ומחסיא וקרוב למינות הוא, ובדבר שאין בו ממש ומנהג בעלמא ופרהסיא וברבים ובדבר שהוא פשוט להורות. שכך כתבתי לך טרם שמעתי ראיתך שטעית בהא דקרו שיתא בענינא דיומא וד' פעמים תנינן לה במגילה +דף כ"ט ע"ב ודף ל' ע"א+ ותינוקות בקיאין בכך. ויש לו ליתן לב על מה סמכו הגאונים לשנות הפשוטה כגון גבי ויחל בתענית ושנים שקורין בתורה +כלומר שנים מלבד המפטיר+ ויש לנו לומר דהני שמעתא כמ"ד מפטיר עולה למנין שבעה. וכן פי' רב עמרם +בסדר רב עמרם שלנו לא נמצא. אמנם הוא בעצמו פוסק בסדר שחרית לשבת כמ"ד דמפטיר אינו עולה וגבי תענית אינו מזכיר רק שקורין ויחל ומן המפטיר לא דבר כלל, אך גבי קריאת תשעה באב בשחרית ומנחה ביה"כ כתב שהשלישי הוא המפטיר.+ וטרם ראיתי בספרו כיונתי לשמועה. וכן כתב ר' יהודאי שהיה ראש לשתי ישיבות שאילה מקמיה ותשובותיו מצויות אצלכם +ועיין בפרדס לרש"י דפוס קונסטאנדינה דף נ"ט ע"ד בסופו הובא זה בשם רב נטרונאי דאמר משמייהו דרבנן סבוראי והכי איתא ברי"ף מגילה פ"ד ועיין בר"ן שם ובשה"ג שם+ וכן כתוב: ודקשיא לך קרו שיתא בענינא דיומא בדלא אפסיק בקדיש, אבל אפסיק אזלי לחומרא וקרו ז' בענינא דיומא ושמיני בדר"ח. ומה שכתבת שחשדתיך בדבר פשוט שהתינוקות של בית רבן יודעין שהמפטיר אינו עולה, לא כי אלא יותר פשוט שעולה שהרי למנחת יה"כ ולט' באב ולתעניות הוא עולה. ובשל סופרים הלך אחר המקיל ועולה. ואי נמי איכא למימר חומרא הוא דכיון דאין מוסיפין עליהן הוי ברכת רביעי ברכה לבטלה למ"ד מפטיר עולה. וטוב לנו לעשות מפטיר עולה למנין ג' משנקל לעשות ברכה לבטלה. שאם היא קולה לגבי קריאה חומרא היא אצל ברכות. וכדי שלא תהא ברכה רביעי לבטלה החמירו לעשות כמ"ד מפטיר עולה למנין שבעה ולמנין שלשה וחמשה +רק בשגרות לישנא הוא דנקט מנין שבעה וגם חמשה, שהרי בזה לא עשו כמ"ד עולה אלא רק בשלישי משום שאינו רשאי להוסיף וכמ"ש מיד אחר זה+ ומפטיר השלישי דאין להוסיף עליהם, ומיהו בשבת מוסיפין עליהם, ואם יפטיר הח' אין כאן ברכה לבטלה אפי' למאן דאית ליה מפטיר עולה למנין שבעה שהרי מוסיפין עליהם,,,. והקרבתם שאנו קורין בי"ט אינו בתלמוד שלנו, ומזקנים נתבונן. וכן כתב רב עמרם בספרו. מקום שאין מקדשין ואין מפסיקין מפטיר עולה למנין ז' +התבות מקום שאין מקדשין ואין מפסיקין מפטיר עולה למנין ז' לא נמצאו בסדר רב עמרם שלנו, אך מה שאחריו נמצא אם גם לא מלה במלה מ"מ לפי ענינו בסדר שבת חו"ה של פסח ושל סכות+ וקרו ז' בענינא דיומא ושמיני והקרבתם. וכן כתב בכמה מקומות. ואשר הנחת מה שעשו ידיך ומנהג עירך והזכרת מעשה נסים של נעילת דלת עזרה על הרב ידעתי כי לא לכבודו אך לשוחדו בדברים. וגם הוא לי לישועה וכו' +כונתו על מה שכתוב אחריו בסיפא דקרא כי לא לפניו חנף יבא איוב י"ג פסוק ט"ז. ורוצה לומר כי הוא ר"ת אינו חונף ומשחד בדברים+ ותחזור בך גם אתה גם הוא פן תענשו. וכך התוספתא שכתוב בה ביה"כ [קורין] בפ' אחרי מות ומפטיר בעשור שבחומש הפקודים וקורא על פה +כן הוא בתוספתא מגילה פ"ד ודפוס צוקערמאנדל צד /מאתיים עשרים וחמש/.+ ומתלתא קראי שמיע לי מרב יהודאי ומרב עמרם וממסכת סופרים שהם שרוב ברכות שלנו על פיהם, ובשל מפטיר הם [על פיהם, וכן] בשאר סדרים וכן בהלכות גדולות. וכן כתב בסדר רב עמרם בכמה מקומות דבר"ה ומפטיר קורא ובחדש השביעי +הכי איתא בסדר רה"ש וקורין מן וה' פקד את שרה עד ויהי אחר וכו' וקורא המפטיר ובחדש השביעי+ ובמסכת סופרים כתב בהדיא בכמה מקומות שקורין ז' בכל שבת והח' קורא ויהי ביום כלות משה כשחל יום ראשון של חנוכה בשבת +מסכת סופרים פי"ז ה"ג+ וכן בשאר ימים טובים. וכל סדרים שלנו מהם אנו למדין, ולא מבעי באלו שיש בהם טעם גדול כדפרישית בכתב ראשון, אלא אפילו באותן שאין בהם [טעם] כ"כ שחולקין לפי הנראה על תלמוד שלנו אנו סומכין עליהן [כמו שכתבתי] בכתב ראשון. ועל מה שהקטן קורא במוספין, מה בכך. הלא לכתחילה עולה למנין ז' וכ"ש לשמיני. ולמוספין של ימים טובים, שלא מצינו בתלמוד, אפי' לפי הוראתכם לא היה לכם להורות אלא בר"ח ושקלים ושבת, דהני מיתנא תנן אבל מוספי הרגלים שבפנחס לא מיתנן כלל, וכי תקון רבנן ז' לקרבנות שבתורת כהנים תקנו (הם). ואתם פוחתים אחד מתקנתם, אבל אנו מוסיפים. ומה שכתבת [ממה שנהגו] לכפול מפטיר בשאר שבתות השנה, וכי פסוק הוא או שנוי בתלמוד להניח השנוי במס' סופרים ולתלות תניא בדלא תניא. ואם אתם מאמינים בתוספתא ומסכת סופרים בפ' מוספין האמינו שמפטיר קורא אותה בלא כפולה או אל תאמינו שיקראנו אותה כלל. ואני לא מלאני לבי לשנות סדרי צבור, ונהגתי בדבר הזה ענוה יותר מכם שאפילו בתקיעות של ר"ה [לא רציתי] לשנות המנהג אף על פי שנראה בעיני שאנו עושין שלא כהלכה, כ"ש במנהג זה  שנראה הדבר כמנהגנו והשינוי כרמות רוח וכונה לעבור. 

ו. (בענין ברכת נר בשבת). ומה שכתבת שגם הורה +כלומר ר' אליהו+ בנר שבת שלא לברך ומסתבר טעמא שאינה גמר מצותה הא ליתא שגמר מצותה היא כנר חנוכה דלפרסומי ניסא היא וה"נ מדהוה שלום ביתו דאין לו להקדים ולא לאחר +שבת דף כ"ג ע"ב. מימרא דההוא סבא לדביתהו דר"י, ועיין במרדכי שבת פ"ב שהביא טעם זה בשם ר"י..+ ולא דמי לתפילין וציצית דפטרינן ליה מברכת מצוה בהתכלת +מנחות דף מ"ב ע"א+ לפי שאחרי העשיה יש לבישה והנחה כאילו מברכינן לעשות בפתילה בשבת. ובנר חנוכה לא היה [לברך] כדבריך, דבלעשות קפריך אגמר מצוה +שם במנחות /דף מ"ב/ גבי ברכה לעשות ציצית ותפילין+ אבל בשהחינו כגון גבי לולב וכן בלהדליק לא קפריך,,, +בשבת דף כ"ג ע"א.+ ותמיה אני עליך שאתה מאמין לפי טעותך לרב יהודאי להתיר נדה לבעלה שהיא בכרת +לעיל בהביאו ראיה מהך מגנדר כביניתא במילתא דרב יהודאי+ ולרב שרירא שכתב להגבות לבע"ח מטלטלי דיתמי +אין זכר מדבר זה עד עתה בויכוחו של ר"ת עם ר"מ ודין זה הובא בשם תקנת הגאונים ברמב"ם פי"א מה' מלוה ולוה הי"א ובחושן משפט סימן ק"ז+ ואינך מאמין לרב עמרם, שמפיו אנו למדין כל ברכות ותפלות כגון ברכת מפטיר ורוב ברכות שאינן לא בתלמוד ולא במסכת סופרים, לברך על הדלקת נר בשבת. הוי פיקח ושתוק ואל ילעיגו עליך, וגם לא יענשוך מלאכי השלום +רומז על שבת דף קי"ב ע"ב.+ ולפי שהנשים מברכות בלחש וקולם לא ישמע, שכחת המנהג שגם אני לא שמעתי מימי, ופעמים שהיתי מדליק היתי שוכח לפי שאינה באנשים כבושים /כבנשים/. ועוד ראיה לברכה שכן כתב בהלכות גדולות +הובא בטור א"ח סימן רס"ג ועיי"ש ובב"י שם+ המדליק נר חנוכה ונר שבת תחילה מדליק נר חנוכה דאי אדליק שבת ברישא איתסר ליה. מכלל שהוא מברך, שאם אין ברכה קבלה מניין ואם אינך מאמין לדברי הקדמונים ומנהגינו, בבבלי אל תאמין כמו כן. שהרי מצינו שחכמי התלמוד בחרו להם תלמוד ירושלמי כדאמרינן ר' זירא הוה יתיב ק' תעניתא דלישתכח מיניה תלמודא דבבלאי +ב"מ דף פ"ה ע"א+ ור' יוחנן אמר אורייתן כשרה בנתן לא כשרן +קדושין דף ע"א ע"ב כך אמר ר' יוחנן להך ר' זירא דלעיל.+ ותו אמרינן אין שלום מן הצר זה תלמוד בבלי +חגיגה דף י' ע"א והכי איתא התם ליוצא ולבא אין שלום (זכריה ח' פסוק י') וכו' ור' יוחנן אמר אפי' מש"ס לש"ס ופרש"י מש"ס ירושלמי לש"ס בבלי ועיי"ש בתוס' ד"ה אפילו+ ותו אמרינן במחשכים הושיבני זה תלמוד בבל +סנהדרין כ"ג ע"א. ועיי"ש כמה מאמרים נגד חכמי בבל.+ ור' ירמיה דקרי ליה בבלאי טפשאי +פסחים ל"ד ע"ב, יומא נ"ז ע"א+ ותו אמרינן אוירא דא"י מחכים +ב"ב דף קנ"ח ע"ב+ אלא מנהגינו תורה היא. ומנהגינו בבבל ע"פ חכמי ארץ ישראל שהם עיקר ההוראה ולפיכך יש לסמוך על גאונינו ועל רבנן סבוראי,,, 

ז. (בענין נר שבת דולק אי מכבה ומדליק). ומה שכתבת שאם היתה עששית דולקת והולכת אינה מכבה ומדליקה. ומה בכך הלא בכיסוי הדם אם נתכסה ברוח פטור מלכסות ואם חזר ונתגלה חייב +חולין דף פ"ז ע"א+ וכן בסוכה העומדת ועשויה ואינו יכול לחדש בה דבר אינו מברך אם יעשנה, ואם יחדש בה דבר ברכה הנוהגת בה +עיין מנחות דף מ"ב ע"א וסוכה דף מ"ו ע"א ובתוס' שם ד"ה העושה.+ ועוד שנשים שלנו מנהג בידם לכבות ולהדליק. ואני ראיתי בעיני ואשאלם ותאמרנה כן. ואם אינן נביאות בני נביאות הן. 

ח. (בדין ברכת אירוסין ונישואין על כוס אחד). ועל מה שכתבת שדנת לפני קציני פריש על ברכת אירוסין ונישואין והודו לך, לא יפה עשו אפילו לדבריך. שאתה מודה שמנהג רבינו שלמה, שתיקן להסתלק כמעט, יפה מכולם, והם תלמידיו ינהגוהו ותנהיגהו ותניח את שלך כמו שהנחת בשביל הרב מנהג עירך בקריאת המוספין. ואותו טעם יקנה"ז שכתבת כי מענין אחד הם כמו כן ברכת אירוסין ונישואין, הלא זה דברי שאמרתי שאתה נותן טעמים בלא ראיות אלא מדעת הכרס ואין בהם ממש. שקידוש והבדלה חובת הלילה הן וקודם אכילה, אבל ברכת המזון והבדלה היכא דאית ליה ב' כוסות מפזרן, וכ"ש ברכת אירוסין ונישואין דהוו כברכת המזון וקידוש דמפזרן, ויותר חלוקין מהן דזה בבית חתנים וזה בבית אירוסין, וזה בחנק וזה בסקילה, זה מותר במועד, וזה אסור במועד. ובמס' סופרים מפרש שעושין בב' כוסות לפי שאין אומרין שתי קדושות על כוס אחד והן עיקר, ותוספתות וברייתות הרבה ממנה בתלמוד ורוב מנהגנו על פיהם כגון ויחל בתענית שלנו ופרשת מוספין וברכת מפטיר. וכמו שיש בשאר תוספתות ובמשנת זרעים דברים שאין אנו נוהגין על פיהם ואפילו בתלמוד שלנו, כמו כן במסכת סופרים. אך בדברים שאנו נוהגין על פיה אנו צריכין להחזיק, והכופר בה הרי זה מין. שכך שנינו ואפילו דקדוק אחד מדברי סופרים +סנהדרין דף צ"ט ע"א.+ ולפי שהיא עיקר הוסיפו בה פרושים מתלמוד ירושלמי ומשלנו לכתוב כמנהגנו גבי שתי כוסות בקידוש החודש וכן לברכת חתנים ולברכת אבלים לפי שאין אומרין שתי קדושות על כוס אחד וכו' ונהגו לעשות ברכת אירוסין שחרית וכו' מכלל דהיכא דלא נהגו בשתי כוסות נמי עושין +כלומר משם נלמד שאף במקום שלא נהגו לפזרן ברכת אירוסין שחרית וברכת נישואין בערב נמי נוהגין בערב נמי נוהגין לעשות בשתי כוסות.+ +וזה הלשון במסכת סופרים שלנו פי"ט הי"א: מביאין לו כוס אחר (כלומר לאחר הכוס של ברכת הזימון) ומברך בפה"ג ואחריו אשר גלה וכו' וכן אתה אומר בברכת חתנים ובברכת אבלים לפי שאין אומרין שתי קדושות על כוס אחד ונהגו רבותינו לומר בבוקר ברכת חתנים וברכת אבלים על הכוס בעשרה ובפנים חדשות כל שבעה וכן בערב אחר הסעודה עכ"ל. מזה אתה רואה שהיה לרבינו נוסחא אחרת במסכת סופרים שלו, וכן כתב ראז"ם בגליון ספרו וז"ל: במס' סופרים שלנו לא נמצא הנוסח זה, וכן כתוב ונהגו רבותינו לומר בבוקר ברכת חתני' וכו' ומ"ש מכלל צ"ע ואפשר שצ"ל ונהגו לעשות ברכת אירוסין שחרית וכו' וכן בערב קודם סעודה (דהיינו ברכת נישואין) מכלל דהיכא דלא נהגו כן נמי עושין בשתי כוסות וצ"ע דהתם משמע דהך דבשחרית אברכת נישואין קאי דקאמר ובפנים חדשות כל שבעה וצ"ע עכ"ל. ועיין ברא"ש כתובות פ"א סימן י"ג שהביא דברי מסכת סופרים וגורס ג"כ קודם סעודה, אבל ברכת חתנים במקום ברכת אירוסין.+ הוי נביא לבב חכמה +כן קורא ר"ת את רש"י זקנו גם לעיל+ שהסכים לשמועה. ורב יהודאי אנישואין כתב כוס. ומה שכתבת למה לא תיקנו ב' כוסות ביקנ"ה, תימה גדולה כתבת, כי כל התלמוד המדבר בכוס בפסחים ובעירובין שמוכיח שבקושי מוציאין כוס כדמשני דלמא איקלע ליה כוס +ערובין דף מ' ע"ב+ וכל מאי דהוה ליה אכיל ליה +פסחים דף ק"ב ע"ב+ כל התקנות, שתקנו לפי רוב העולם, ורוב אין להם כוס כדמוכיח כולה שמעתא. ודוק ותשכח. 

ט. (בענין חמץ בפסח בששים). ועל מה שכתבת ששמעת מפי גדולים שהתרתי חמץ בפסח בס' רב אחאי כמו כן התיר +עיין פסחים דף ל' ע"א תוס' ד"ה אמר רבא+ ולדבריך ולדברי רב שאוסר אם נפל גרגיר חמץ לבור הגדול או לחבית גדולה יאסר. ולאפרושי מאיסורא עשיתי ולהתכוין לבשר טלה ועלה בידי בשר טלה +רומז על נזיר דף כ"ג ע"א על מאמרו של ר' עקיבא ומה מי שנתכוין לעלות בידו בשר חזיר ועלה בידו בשר טלה וכו'.+ כי ראיות גדולות יש וכתבתים, אך אינך רוצה לטרוח ולהעמיק ולהתישב בדבר, כי לדבריכם אין רוב דברים מותרין בפסח. ועוד שחכמי עירך נשאלו בכך ע"י אחרים שלא מדעתי והורו כן. 

י. (לקדש בשבת). ולקדש אשה בשבת [למי] שאין לו בנים בדיעבד התרתי, ואפילו לכתחילה אם היה צורך שעה. 

יא. (על קבולת בחו"ה ושבת). ולעשות קבולת מדוחק התרתי שהגוים היו רוצים לטול שכרן כאילו עושין והוי אבד. שאפי' בשבת קבולת בגוים לדברי הכל מותר ואפילו לכתחילה +עיין לעיל תשובה סימן ויו /ו'/+ ואעפ"כ כל הרוצה להשיב יבא וישיב ואחזור בי, אם ייטיבו דבריהם. אך ענוה גדולה היא לכל אדם להניח כעין קולות שלך ופרהסיאות ודברים של רבים ורובם עסקי נשים והדיוטות, כגון טבילת שביעי אם אמרת, וטבילת שבת שחרית, והדלקת נר, וכוס אירוסין ונישואין. שכל אלה הלכות פרהסיא ושל נשים ואפי' אם היו אמת לא היה לך להקל לנשים ולהדיוטות, כ"ש שהן של שקר. אך אני הוריתי דברים התלוים במאורע ובמקרה בעלמא ולא הפקרתי בעצמי כדי שיקראוני רבי. ומה שכתבת שאין לך לפרש עד שתשכור שליח ותודיענו יפה אמרת, שכך שנו רבותינו עשה לך רב וקנה לך חבר, ואין לך להורות ולהקל ולשנות מנהג ולקלקל עד שתשכור שליח. 

יב. (בענין סעודה שלישית בשבת). ועל מה שכתבת בסעודה שלישית מהיכן אני אוסר, אני כתבתי לך בכתבי הראשון +לעיל תשובת ר"ת סימן מ"ג אות ו'+ מניין, ואם אתה מסיעו מלבך, מה אעשה. ומנהגנו תורה הוא ותרבות טובה, ואתה מודה בכך שכתבת שרוב פעמים אינכם עושים וקל לבטלו. ואם תבטלם יפה תעשה. שאתה ממהר לאכול ואחרים מאחרים ומשתכרים, וקשה במנחת שבת יותר משאר מנחות כמו שפרשתי, דשכיח הזיקא ושכיח שכרות. ומה שכתבת שסעודה שלישית נתקנה במנחה וסעודה גדולה היא, מדתנו בה קערות +שבת דף קי"ח ע"א קערות וכו' מדיחן לאכול בהן במנחה+ שאין קערה אלא בסעודה גדולה. דבר זה אלו אחר אמרו שחקו עליו. והלא מכלי גולה הוא חמת וקערה ושטיח +נדרים דף מ' ע"ב ומדרש איכה רבתי פסקא בכה תבכה ועיין בערוך שטיח+ והיינו קודו כמה מקידה +גיטין ס"ח ע"ב ועיי"ש רש"י ד"ה גונדו שהביא פירוש זה בשם רב האי+ ששמעתי עליך שפרשתו כעין קדיא דרך השרים נושאין וליתא דקדיא הוא כוס חרבות ומשוקץ שבעופות כדאמרינן +נדה דף כ"ג ע"א ועוד עיין ברכות דף נ"ז ע"ב+ הכל מודים בקדיא וקיפוף הואיל ועיניהם הולכות לפניהם כשל אדם ויש להם לסתות כאדם והוא צואיטא +אכן ברש"י ברכות שם לועז צואיטא על קיפוף ואת קדיא לועז במלה ייבניץ+ ולא אשדרפייר אלא קודו הוא כלי גולה. ועוד מי אסרה לקערה בסעודה קטנה ושל עניים. ועוד לדבריך אינך יודע מהו סעודה גדולה שאתה למד מן הקערה. על זה שמת מימר מי מערה +ברכות דף כ"ח ע"א+ כי סעודה גדולה היא שדעתו למושכה בתוך מנחה קטנה והיא ג' שעות ומחצה, וגדולה אפילו מסעודת חפה שלנו, דמנחה גדולה משש שעות ומחצה ולמעלה וסמוך הוי חצי שעה קודם. ואפילו ג' שעות אסור לרב אחא בר יעקב +שבת דף ט' ע"ב וכלומר אפילו סעודה קטנה+ פן ימשך עד שתעבור שעת מנחה קטנה כולה. ולפיכך יתפלל קודם, ואז ימשך כרצונו עד שתחשך. ומה שכתבת שאפילו סעודה קטנה אסורה ממנחה גדולה, שכן פסקו גאוני ספרד להחמיר, נמצא חומרא קולא. שברוב ימי החורף אפי' בחול רוב סעודות באיסור, שישנן משש שעות ולמעלה, דסמוך למנחה תנן וסמוך הוי חצי שעה כדמוכח בפסחים +דף צ"ט ע"ב ועיי"ש ברשב"ם ד"ה מתשע שעות+ וכ"ש בשבתות וי"ט שמאחרין לצאת יותר +כלומר מבה"כ.+ והרי הן מתכונין לאכול בשר איסור ועולה בידם בשר טלה, שהוא מותר לגמרי כדאמרינן בשל סופרים הלך אחר המקיל, ואף על גב דאמר רב אחאי בר יעקב לעולם בסעודה קטנה כיון דלא איתמר הלכתא לא כמר ולא כמר. וסוגיא דעלמא דאמרינן דלא כרב אחאי בר יעקב, ואפילו לר' יהושע בן לוי לית הלכתא כרב אחאי, מדבעי לקמן +שם /פסחים/ דף ק' ע"א /צ"ל שבת דף י' ע"א/+ דאמר מאימתי התחלת דין ומפרשינן משיפתחו בעלי דינין ש"מ בתחילת דין קאי, וה"ה נמי דלא בסעודה קטנה קאי דחד שינויא היא, אלא בשינויא קמא מוקי לה בסעודה גדולה ובהתחלת דין ולקולא. ועוד דמוכחא שמעתא דהנך שינויא אליבא דריב"ל ולית הלכתא כותיה, ואי לאו דר' יהושע הוי סליק תלמודא במנחה קטנה, דקאמרינן אי בסעודה גדולה האיכא שהות טובא אלא בסעודה קטנה לימא תהוי תיובתא דריב"ל וכו' ולית הלכתא כותיה כדפסקינן בברכות +דף כ"ח ע"ב+ ואי לאו משום דריב"ל הוה סלקא שמעתא במנחה קטנה. וא"ת אם סוגין דתלמודא דלא כר' יהושע ב"ל א"כ סעודה גדולה במנחה קטנה אסורה וסעודה קטנה שריא כדמוכחא סוגיא דמשיפתחו בעלי דינין, אמת היא דסברה היא דסעודה אינה מושכת ב' שעות ומחצה דהיינו יותר מחמישית היום. ואל תנהג עוד מדה זו. וכי לעשרים ראיות שיביאו לך ברורות תדחה האחת, כאשר עשית על החומץ ולא תרצת מכל ראיות שהבאתי, אך דחית באחת, ואף על פי שחזרתי שאפי' אין בכולן אלא אחת אמיתי די בה. וכן בבן עוף לא חזרת בך ע"י שלמדנו בן עוף מבן צאן שלא קבע לו כהן לשחיטתו שאינו יכול לגרוס בו ועוד שהיה צריך לומר גבי שבת בה דכתיב שבת היא. ועל הגירסא שכתבת שרבינו שמואל חיסר ודוקא אתרוג +עיין לעיל בתשובה מ"ה אות ז' ועיי"ש בהערה ו'+ וכו' מה עומק בחסרונה ומה דקדוק אם ישנה. אך מה שהגיה +ב"ק דף ע"ג ע"א ועיי"ש רש"י ד"ה הכי גרסינן והלכתא ותוס' ד"ה שהעידו+ והלכתא שהעידו בבת אחת והוזמו פי' כגון שהוזמו על הטביחה תחילה, היה לך לדון ולדקדק מה ראה למחוק ומה היא תשובתו, וכי ההיא דיבמות ואומר נבעלה לפסול לה וכו', שהקשה כמה קושיות, והנהו דזבחים ופ"ק דמנחות +גם לדברים הללו אין זכר לעיל באגרתו של ר"מ+ ועל מי מנוחות ינהלך צורנו אם תתן לב לרדוף אחר השלום, ולא להקדיח בהוראות שאין בהן צורך. ושלומך לאורך ימים לעולמים: 

ספר הישר (חלק התשובות) סימן מט 
============================== 
מר' משולם לר"ת. (ענין שבירת כלי חרס). וגם שאל איך הצעה של ברייתא דתורת כהנים וזו שאל הר"ם +מזה נראה שקיצר המעתיק כי לא הזכיר עתה ברייתא דת"כ. וזכינו למלאות את החסרון ע"י חידושי אנשי שם למרדכי שבת פ' כירה, כי שם הובאה כל השאלה והתשובה בנוסח יותר טוב. וז"ל שם בתחילה: כך נמצא בספר ישן תשובה ששאל רבי' משלם מר"ת ז"ל. שלם טב לרב טב מרבנא טב הוא רבינו יעקב בר מאיר. הנני צעירך משלם באתי להזכיר דלעיין מר באותה ברייתא השנויה בת"כ ואותו תשבורו יכול ישברנו ודיו, כי בכל הספרים שבצרפת בטעות, ותשלח לנו כמו שכתובה בספרתך ואם צריכה פירוש שלח לנו פירושך. ודומה בעיני שפירושה כמו שכתבתי בכתבי שלוח אליך במימרא דסוטה ותן דעתך ליישב ולא לסתור אם ייטב בעיניך מתניא בסוטה וכו' כמו שלפנינו+: מתניא בסוטה פרק כשם שהמים בודקין +דף כ"ז ע"ב+ וגם בתורת כהנים +שמיני על הפסוק כל אשר בתוכו יטמא+ נשנית בו ביום דרש ר' עקיבא וכלי חרס אשר יפול מהם וכו' אמר ר' יהושע מי יגלה וכו' ואמרינן בגמרא +סוטה דף כ"ט ע"א וע"ב+ וכי מאחר דאין לו למה טמא וכו' כלי חרס יוכיח +מזה נראה שהנוסחא לפני ר"מ היה שמותרין בחולין ופסולין בתרומה ועיי"ש ברש"י ד"ה הצד השוה שבהן.+ פי' כלי חרס שמטמא וניקב בכדי טהרתו יוכיח שמותר בחולין ובמעשר [שהנקיבה והשבירה מועלת כטבילה] ופוסל בתרומה עד הערב שמש. לפי ששתי מדות בנשברין, אם נשברו לגמרי פירורין דקין שאין ראוין לשום כלי בעולם חשובין כעפרא ואין צריכין הערב שמש, אבל אם ראוין לכלי אחר כגון בגד שנקרע רובו ושייר בכדי מעפורת +חולין דף קכ"ג ע"ב וזבחים דף צ"ד ע"ב+ או כלי חרס שניקב במוציא משקה שטהור מלטמא גסטרא ממה שהיה, הואיל וכלי הוא עדיין לענין אחר כדאמרינן חמש מדות בכלי חרס +שבת צ"ה ע"ב+ אף על פי כשניקב טהור למפרע +לפי דעתי  צ"ל למעשר+ (ממה נפשך) [מ"מ] צריך הערב שמש לתרומה. וסייעתיה הדין ברייתא בת"כ ואותו תשבורו יכול ישברנו ודיו ת"ל וכל כלי חרש +זו גרסת ר"מ אמנם בת"כ שלנו שמיני קאפיטעל י"א פסוק ל"ג הגרסא היא כמו שכתב ר"ת לקמן בתשובתו+ פי' נאמר בפסוק שלמעלה +בפסוק ל"ב שלפני זה כתוב בסופו וטמא עד הערב וטהר+ הערב שמש וסמוך ליה וכל כלי חרש ויו מוסיף על ענין ראשון לימד על הנשבר שטעון [הערב] שמש והרי הוא אומר בזב וכלי חרש אשר יגע בו הזב ישבר +מצורע קאפיטעל ט"ו פסוק י"ב+ יכול ישברנו ודיו ת"ל וכלי חרש ולמעלה +בפסוק י"א שלפני זה ורחץ במים וטהר עד הערב+ כתוב הערב שמש וה"ה שנשבר כעין שפרשנו. ומותבינן אשמעתין מהא דאמרינן במס' שבת +דף ט"ז ע"ב גבי שמעון בן שטח גזר וכו'+ בחזרת כלי מתכות לטומאה ישנה רבא אמר גזירה שמא יאמרו טבילת בת יומא עולה אלמא כשנשברו טהרו מיד בלא הערב שמש +כלומר דאם גם גבי שבירה צריך הערב שמש א"כ היינו שבירה היינו טבילה וליכא למיגזר.+ ויש לתרץ התם כשנשברו וחזר וריתכן ודאי טהור מיד בלא הערב שמש, מאחר שעשאן כלים חדשים פנים חדשות באו לכאן, כדאמרינן +משנה כלים פכ"ו מ"ד ועיין שבת דף קי"ב ע"ב וערובין דף כ"ד ע"א+ בסנדל שנפסקה אחת מתרסיותיו +במשנה וגמרא שם איתא מאבניו במקום מתרסיותיו+ ותיקנה טמאה נפסקה שנייה ותיקנה טהורה פנים חדשות באין לכאן. וה"נ הוי ככלי שנוצר עתה מחדש ולא היה עוד בעולם, אבל אם היה הנשבר בעין שלא חזר וריתכו הרי הוא בתורת ברייתו שצריך הערב שמש. ואם לחשך אדם לומר מהא דאמרי' במס' חולין +דף קכ"ג ע"א+ בטלית שהתחיל לקרעה כיון שנקרע רובה טהורה ואמר רב נחמן ל"ש אלא בטלית טבולת יום אלמא לקרועה לא בעינן הערב שמש. תריץ התם דהטלית דאטבלה לא הוה ביה אלא טומאת טבול יום וכשנקרעה בטלה מתורתה וטהורה לגמרי. כי כל קריעה ושבירה כך הוא דינה, כשהוא טמא ושוברו השבירה מוציאתו מתורת כליו ראשון +כלומר שהיתה בו כבראשונה+ ונטהר מטומאה אבל צריך הערב שמש כדפרישית, וכשהכלי טבול יום ושוברו טהור מטומאת טבול יום. ואל יקשה בעיניך לומר הואיל שנשבר למה לא טהור לגמרי, שהרי שנינו בפ' דם חטאת +זבחים דף צ"ד ע"ב+ כלי חרס שבישל בו חטאת ויצא חוץ לקלעים ונטמא ניקבו ונכנס ושוברו במקום קדוש, אלמא לאחר שבירתו מותר להכניסו וכן בגד שיצא לחוץ ונטמא קורעו ומכניסו ומכבסו במקום קדוש? תריץ כל ההכנסות לאחר הערב שמש, ואל תתמה שהרי לענין דם חטאת עדיין כלי הוא אף על פי שניקב וניטהר כדפרכינן התם +שם /זבחים/ דף  צ"ה ע"א+ והא לאו כלי הוא ומתרץ כגון שניקבו בשרש קטן, אלמא אעפ"י שיצא מתורת טומאתו בניקבה עדיין כלי הוא ומשום הכי בעינן ליה הערב שמש מאחר שעדיין תורת כלי עליו: 

ספר הישר (חלק התשובות) סימן נ 
============================= 
וזה השיב הרב ר' יעקב: מי לא יראך, ולא פנים ישאך, הרב העומד במלואך +לפי דעתי רומז בזה על שם מקומו של ר' משלם מלאון+ אנהגך אביאך, להודיעך ולהראך פן יודע בחושך פלאיך, כי עמדת אחרי סוף הוראה לחדש דבר מעתה לעשות מדות בכלים הנשברים, כשבר נבל יוצרים +ישעיה ל' י"ד+ טהור מכלום +כלומר לגמרי ואולי צ"ל מכולם+ הגס הגס טהור מטומאה אחת, עשה מהם כלים טהור [מן] הנותרים. +כונת רבינו לומר שר"מ עשה מדות בכלים הנשברים. אם נשבר כ"כ שאינו ראוי כלל נשבר נבל יוצרים, אז טהור מכל. ואם השבר הוא גס גס כלומר שהשברים ראוים עכ"פ לכלי אחר אז הם טהורים רק מטומאה אחת כמו שאמר ר"מ לעיל שהשבירה עומדת רק במקום טבילה או במקום הערב שמש. והמדה השלישית היא אם עשה מהם כלים חדשים כגון שריתכן ופנים חדשות באו לכאן אז גם כן טהורין מכל וכל.+ וראייתך מחסורי מיחסרא שלך, שהגהת [ודיו ת"ל וכל כלי חרש ועוד אחר] ודיו ת"ל וכלי חרש, ופירושך כשיבושך. ואם תשלח קלף, אשיב תשובות אלף. ואל תקפוד על דברי כי גם לרבותינו אמרתי פה אל פה, כי יש מהם שראוי לגזור שלא להושיב ישיבה. כי כאשר לא יודעים, העולם מטעים, וכאשר תוהים, הספרים מגיהים. ואתה הרעות מהם, כי הם כותבים ה"ג בהגהותיהם, ולכן ניכר מעבדיהם. ואתה לא כן, אך סותם הגהותיך וסומכים עליך וטועים. ועוד הם מגיהים תיבה אחת ושתים, ואתה עשרים ושתים. ודע אהבתך בתוך מעי, וכפי כן לבי, אך לד"ת אין עצה ואין תבונה, רק להעמיד על האמת ולזרוק מרה במגיהי הספרים. ואשר אמרת לי לכתוב ברייתא ופירושה, כי היא משובשת בכל ספריכם, [אמנם ישרה היא ולא חסרה, ובספרינו כמו בספריכם] וכך היא היציעה: [בפ' ח' שרצים כתיב] +כונתו פרשת ח' שרצים בשמיני+ ואותו תשבורו ודאי יכול ישברנו והרי הוא אומר בזב וכלי חרש אשר יגע בו הזב ישבר יכול ישברנו ודאי ת"ל ואותו תשבורו אותו אתה שובר ואי אתה שובר כלי חרש של זב. ק"ו ומה אם הנוגע בזב החמור אינו טעון שבירה הנוגע בשרץ הקל אינו דין שלא יטעון שבירה וא"כ למה נאמר ואותו תשבורו מלמד שאין לו טהרה אלא שבירתו. ד"א אותו תשבורו אותו אתה שובר לטהרתו וכו'. ופי' הכי: יכול ישברנו ודאי כדין כלי חרס של חטאת שמצוה לשוברו +כלומר ואסור להשהותו בלא שבירה משום נותר+ והרי הוא אומר בזב ישבר כמו כן ישברנו ודאי פי' ודאי ממש +כלומר וכמו כן השאלה בזה שאולי גם שם ישבר אינו רשות אלא מצוה וחובה+ ת"ל אותו בא למעט חרסו של זב. אמור מעתה כיון שמיעטו +כלומר מאחר שלמדנו מן המיעוט דאותו שגבי זב השבירה אינה מצוה וחובה, א"כ חוזר הדין ללמד בק"ו שגם גבי שרץ אינה מצוה וחובה+ ק"ו שתשבורו של שרץ אינו דוקא, א"כ מה ת"ל תשבורו לטהרו ע"י שבירה +כלומר להכי אמר קרא תשבורו להורות שיש לו עכ"פ טהרה ע"י שבירה+ ואותו תשבורו דריש. +כלומר את שניהם דריש אותו למעוטי זב, ותשבורו להורות שיש לו טהרה ע"י שבירה+ וכן דרך ברוב מקומות בת"כ שע"י מיעוט חוזר ודורש ק"ו, ומוקי קרא במילי אוחרי ופשוטה היא. ואם הובאת בתלמוד היה התלמוד מקשה ואימא ומשני. כן גם אני יודע להקשות ואימא ולשנויי. צא ולמד מברייתא שבצדה +בת"כ שם פ' שמיני+ תנור וכיריים יותץ יכול יתצם ודאי ת"ל וטמאים יהיו לכם מקיימין אותן בטומאתן. ובלא שום ראיה תמיה אני איך לא יראת להגיה, ועוד כי פירושה ככתבה נוח וקל +כלומר פירושה של ברייתא כמו שכתובה בספרנו נוח וקל ואין צורך להגיה.+ ובבקשה ממך, שמור ושמרת מלהגיה, ואורך יגיה, ולמזורך יעלה גיה, ואתה שלום וביתך שלום. ויש ספרים שכותבי' ודי במקום ודאי ויש תשובות לברייתא +הלשון מגומגם קצת וכונתו שעל התשובות שיש להשיב יש תירוצים+ ואין לחוש דמייתי קרא לאפוקי מקרא, ויש תירוצים דהוו האי דינא כי דינא בשילהי פ"ק דחולין +דף כ"ד ע"ב וכו' גבי דרשות דתוכו+ ודיש מותרות +יבמות דף פ"ז ע"ב במימרא דר"י מדאסקרתא לרבא+ ואו אינו ברוב מקומות. והני פירכי דטבילה בת יומא וגדר מי חטאת (מצאתי) [וטלית שהתחיל לקורעה ומעיל שנטמא הוקשה לך ושנית שנויי דליתניהו ולאחר מעשה אמרת ואין שומעין לך ושלום שלום לך יעקב בר מאיר זלה"ה]: 

ספר הישר (חלק התשובות) סימן נא 
============================== 
וזו שאל ר' משה ב"ר אברהם מפונטיזא. 

א. אם שפתי ערלה, נפשי הוללה, לשון רבינו מרפא ועליהו לתרופה, להתיר פה. ואם עטיתי גולה שיעורה כשק וחילה מדין סלסלה ואלמלי אחסה בכנפי סלה. באתי לפניך בדבר קטן שאינו שווה כי אם כשק וחול אתה סלסלהו יותר מדינו ++ כונתו על יחזקאל י"ב, ג', שיעורה כשק וחילה (צ"ל וחלא) כלומר אם כי כל נחותי +כן הוא בכ"י במקום כחות בדפוס+ וכל הבאים ישרש יעקב רבינו שיחיה, יעשה פרחים לתורה, וציצין המעכבין את המילה +ציצין המעכבין את המילה שבת דף קל"ג ע"ב, וכונתו נגד ציצין ופרחים שיעשה רבינו לתורתו לא יעוז איש לדבר ולאמר מלה.+ ועתה לא תאכלנו אשו הגדולה, כי לאהבתו נפשי חולה, ודבריו לי ששון וגילה. יזכור נא רבינו כי אשתקד שלחתי לו כתב על אודות גר אחד, והשיב לי רבינו בענוותו ועדיין [אני] אדוק בתורף +ב"מ דף ז' ע"ב כלומר ועדיין אני מחזיק בדברי ידידות שכתב לי רבנו כי יקרו לי מאוד מאוד+: דע כי אהבתי אותך ואת אשר אתך בתורה ובמצות. ומאותה שעה קיימתי בעצמי וישם דוד את הדברים האלה על לבו +שמואל א', כ"א, י"ג. ושם כתוב וישם דוד את הדברים האלה בלבבו+ כי ידעתיו שלא יצא דברו לבטלה, ויגזר אומר ויקם לו. כי הנה על ממון אותו הגר בעצמו נפל אחי בידו וישתדל לדונו יפה יפה, ואף על פי שלא שמשנו לפניו אלא בעמידה +כלומר בעמידה מרחוק ולא בישיבה ואולי צריך למחוק מלת אלא, כי ממה שכתוב אחר זה: ותמונה לא ראינו וכו' נראה שלא ראה ר' משה את פני ר"ת+ ותמונה לא ראינו זולתי קול הברה ולא ידענו מאי קאמר רבינו, שמו נקרא עלינו, ואל יניחנו. כי הנה נפטר הגר ואין לו יורשים וחיים לכל ישראל הניח והיה לו ממון ביד אחי קרוב ל"ז ליטרים למחצה לשליש ולרביע בעסק רב עיליש +מורה על עיסקא דרב עיליש בב"מ דף ס"ח ע"ב, כלומר למחצה לשליש ולרביע באופן שיברור לטובתו אם ישכר או יפסיד וכמעשה דרב עיליש, וזאת עשה לאחיו מפני שהיה מלמדו ועיי"ש בתוס' ד"ה אי פלגא+ כי אחי היה מלמדו מקרא ומשנה לילה ויום. וכאשר ראו העומדים עליו, כי עזה חמה ותקיף ליה עלמא, מתוך קנאת איש מרעהו היו אומרים צוה לביתך, והוא היה משיב להם לא אצוה כי אם מרשות רבי כי אחר דברו לא אשנה, ובדקו כמה פעמים על זה והשיב על הן הן ועל לאו לאו. באחרונה אמרו לו, אמור שכל נכסייך יירשם גר פלוני שאומר עליו שהוא בן אחותו, והורתו של זה וזה שלא בקדושה ואין כאן רוח חכמים נוחה הימנו +עיין קידושין דף י"ז ע"ב+ ואמר כן אני רוצה ואמר משום ירושה בין בתחילה בין באמצע בין בסוף, שגם העומדים שם כך פירשו לו. וכאשר ראה אחי שהיה הגר רוצה לעשות צוואה ויקם וילך בבית אחת הנה ואחת הנה, שהרי אבות העולם לא רצו לעמוד בזה, דהא רבא אף על גב דיהבו ליה מן שמיא עותריה דרב חסדא עם חוכמתא דרב הונא אפילו הכי אמר לא אזלינא. וכששמע אחי שאמר משום ירושה אז הלך ושמע בפי' [שאמר] הגר יירש כל נכסי וכך מעידים כל העומדים שם. זה טענת אחי בלי תוספת ובלי גרעון. אך לא אמר לו לאחי ממון שיש לי בידך תניהו לפלוני וגם לא אמר יירש פלוני ממון שיש לי בידך. וע"פ אלה דבריו אנו עבדיו יערכנו +אולי צ"ל נערכנו במקום יערכנו+ ובדין לא ירחמנו, אם כושל בראיותינו, כי אם לירשנו +כלומר שתתן לנו הרשאה ורשות לומר במה שלמדתנו במכתב הראשון שכתב לו ר"ת אודות הגר+ מירושתך אשר הורשתנו, לומר דבר במה שלמדתנו, כי ההיא דאמרינן במי שמת +ב"ב דף קמ"ט ע"א+ איסר הוה ליה תריסר אלפי זוזא בידא דרבא וכו' כל דאיתא בירושה איתא במתנה וכל דליתא בירושה ליתא במתנה, וע"ז היה רוצה [אחי] לזכות במה שבידו. ויש רוצים להבריח את אחי לפרישה, ורוצים לסמוך על מה שאמר בשם הרב ר' יצחק אלפס שאמר בשם רב האי גאון זצ"ל מאן דאית ליה משום ירושה כגון רב מרי מאיסר דהוה ליה למירת מן הדין דהא בנו הוא אלא אמרה תורה דגר אין לו קורבה הילכך לית ליה משום מתנה, אבל לאחר אם נתן לו כל נכסיו אפי' מתנתו מתנה מאחר שאינו קרובו לא בגויותי ולא בגיירותו,, והרב ר' משלם מחזיק בכך, אך יד ה' היתה אל אליהו מורנו ומאורנו ולא הודה לו. וידענו כי מבלעדי אדוני לא ירים איש את ידו ואת רגלו בבית המדרש, אם ידינו מטה והחזיקה באלקפטא +מלשון פרסי והוראתו כמו אדון נשיא וראש+ ברוחו נתמלטה, ומשופטי אתפלטה, ואפי' לנשיא שבישראל לא נשמע לו, שהדבר נראה כמנהג צדוקין. ועוד שזה הגר קרובו היה, ונראה כאילו מחקה את העינים +עיין חולין דף מ"א ע"ב.+ ולזאת הוצרכתי לפנים, ליקר מפנינים, והוא יראני פנים, ויחיה חיים מתוקנים. 

ב. (בענין להאכיל בנים קטנים ביה"כ). עוד ילמדנו רבינו, כי רבו עובדי אלהים המתפרשים בטהרה ובפרישות בישראל, ואינם רוצים להאכיל את בניהם הקטנים ביה"כ אף על  פי שלא הגיעו לחינוך, ועל המאכילים אומרים שהם עוברים בלאו, דכל איסורים שבתורה אמרינן להזהיר גדולים על הקטנים היכא דקא ספי ליה בידים, כדמוכח ביבמות +דף קי"ד ע"א.+ וגם רבינו שי' +שי' כן הוא בכ"י ודפוס, וצ"ע שהרי עיקר חסר מן הספר שלא הביא מה שפירש ר"ת, אמנם לפי דעתי צ"ל ש' בלא יוד וכונתו על רש"י ביומא ד"ה אינשי שהביא ג"כ הך הוכחה מיבמות להזהיר וכו'+ פיר' בפרק אחרון דיומא בההיא דתניא +דף ע"ח ע"ב+ תינוקות מותרין בכולם וכו'. ויש מתירין בדבר משום דקא מסיים התם כל מילי דאית ביה רבותא לינוקא לא גזרו רבנן, ומאן דאסר סבר משם ראיה כל מילי דגזרינן ומדרבנן הוא בגדולים, אי אית ביה רבותא לינוקא לא גזרו, אבל מידי דמדאורייתא גדול מוזהר עליו כגון אכילה להאכילו נמי מוזהר עליו מדאורייתא וכן על שתייה, ורבינו יפרנסנו מחיטי עלייה. 

ג. (בענין אי מצורע עושה משכב ומושב). מפרקיה דמר שמיע לי דמצורע אינו עושה משכב ומושב לטמא אדם וכלים אלא לטומאה קלה לטמא אוכלין ומשקין, וג"כ פירש רבינו [שלמה]. בריש גמרא דאלו דברים בפסחים +דף ס"ז ע"ב ועיי"ש ברש"י ד"ה זב ותוס' ד"ה שכן.+ ולא הבנתי שגם רבי' שלמה חזר בו במסכ' יומא פרק א' +דף ויו /ו'/ ע"ב רש"י ד"ה לטמא ועיי"ש בתוס' ד"ה שמטמא+ עלה דההיא דקתני אלא שחמור ממנו בועל נדה שמטמא משכב ומושב בטומאה קלה לטמא אוכלין ומשקין, שכן פירש לא לטמא אדם וכלים כשאר כל עושי משכב ומושב כגון זב וזבה ונדה ומצורע שמושבם אב הטומאה לטמא אדם וכלים. ואף על פי שאין סדר למשנת רבינו ופירושו, על כורחך הך (דברייתא) [דבתרייתא], ואם  לא איפא אלמה תנן בפ' אחרון דנדה +דף ס"ט ע"ב+ הזב והזבה והנדה והיולדת והמצורעת שמתו מטמאין במשא וכו' ומסקנא ומאי משא אבן מסמא. ומסמא ממרכב אתרבאי דתניא בת"כ מניין לעשר מרכבות זו על גב זו ואפילו על גב אבן מסמא ת"ל וכל המרכב, ואילו מרכב טומאה חמורה הוא דאית ליה +כלומר חמורה ממשכב ומושב, כלים פ"א מ"ג.+ ועוד קתני פ' א' דכלים +מ"ד+ למעלה מן הזבה מצורע שהוא מטמא בביאה, וא"כ אדרבה זבה חמורה שכן עושה משכב ומושב לטמא אדם וכלים. ועד עתה כוונתו ושמועתו +לפי דעתי צ"ל: כוונתי קודם לשמועתי מפי רבינו, ורוצה לומר שעד עתה קודם ששמע ר' משה שגם ר"ת מסכים עם רש"י בפסחים היה כונתו לפרש דברי הש"ס שם באופן זה+ מפי רבינו דהא דקאמר תלמודא דזב חמור ממצורע שכן עושה משכב ומושב ומטמא כלי חרס בהיסט מה שאין כן במצורע בימי ספרו קאמר בין תגלחת ראשונה וטבילתה לתגלחת שנייה וטבילתה. והשתא ניחא שפיר דמשתעי בימי ספרו של זב וימי ספרו של מצורע, דכוותה קא ממעט דאילו בזב כל ז' של ספירה עושה משכב ומושב עד שיטבול בשביעי ואפילו בשביעי תלוי עד הערב, אבל מצורע ביום ראשון שנתרפא וטבל אינו עושה משכב, כ"נ בכמה מקומות בת"כ +עיין תזריע י"ג ויו, על וכבס בגדיו וטהר, ומצורע י"ד, י"ח על וכבס המטהר את בגדיו+ (כי ביום ראשון מטמא משכב ומושב). ועוד שהרי יגיד עליו רעו דקאמר וכלי חרס בהיסט משא"כ במצורע דאינו מטמא אלא באויר, ואנן כי תנן מצורע מטמא כלי חרס באויר ולא בהיסט בימי ספרו תנן, דתנן בתחילת כלים +פ"א מ"א+ אבות הטומאות וכו' ומצורע בימי ספרו הרי אלו מטמאין אדם וכלים במגע וכלי חרס באויר ואינן מטמאין במשא, הא בימי גמרו קודם טבילה ראשונה מטמא במשא. ועוד דתנן בהדיא פרק אחרון דמסכת זבים +פ"ה מ"ו+ הנוגע בזב ובזבה ובנדה ויולדת ובמצורע במשכב ומושב וכו' אחד הנוגע ואחד המסיט. ואחד הנושא ואחד הנישא קתני מצורע וקתני נישא ש"מ מצורע מטמא בהסיטו, וע"כ בימי גמרו קאמר. ועוד זאת ששנינו בפ' אחרון דנגעים +פי"ד מ"ג+ נמצא ג' טהרות במצורע וג' טהרות ביולדת +אלמא דכי הדדי נינהו, ואולי רוצה בזה להקדים את פני המשיב בתוס' פסחים שם דהא דנקט נושא לא קאי אמצורע אלא אשארא.+ וכלי חרס על משכב ומושב יורה +כלומר כמו שהך דקאמר דכלי חרס אינו מטמא בהיסט על ימי ספרו של מצורע קאמר הך דמצורע אינו מטמא משכב ומושב נמי על ימי ספרו קאי+ ואם אני כיורה צנא מלא ספרי +מגילה דף כ"ח ע"ב, עיין שם ברש"י ד"ה הי צנא שהדברים הללו מפי רב נחמן לא לשבח יצאו, ובכונה זאת נאמרו גם כאן בדרך ענוה+ רבי' לצדקה מורה,,,. 

ד. (ענין זר אסור להדליק בשמן של תרומה). ואשר שמעתי בשם רבי' שיחי' דזר אסור להדליק אף בחול בשמן של תרומה +בספר הישר לעיל בדפוס דף ו' ע"א סימן י"א, ועוד עיין תוס' יבמות דף ס"ו ע"ב ד"ה לא יאכילנה ותוס' שבת דף כ"ג ע"א ד"ה אין מדליקין+ שנתן לו כהן או שנפל לו מבית אבי אמו כהן והביא ראיה מהאי כהן ששכר פרה מישראל לא יאכילנה כרשיני תרומה +תרומות פי"א מ"ט. ועיין בר"ש שם שהביא שם דברי הר' משה בן אברהם.+ ולא זכיתי לשמש כל צרכי לפני רבינו דלמא להאכיל שאני כדכתיב +ויקרא כ"ב פסוק י"א+ וכהן כי יקנה נפש קנין כספו וכו' ואפי' נפש בהמה במשמע +ובר"ש שם הוסיף על זה וז"ל: כדאמר בפרק ב' דביצה (ד' כ"א ע"ב) אך אשר יאכל לכל נפש ובת"כ דרשינן לה גבי בהמה בפ' אמור וילידי ביתו הם יאכלו בלחמו הם אוכלין ואין בהמה אוכלת יכול לא תאכל בכרשינים ת"ל נפש+ הוא יאכל בו אבל בהמת ישראל אינה אוכלת ואפילו בתרומה טמאה דכן גזרת הכתוב דזר אינו אוכל ואינו מאכיל אלא לבהמת כהן. ואני משום ואני הנה נתתי לך +במדבר י"ח פסוק ח', בשתי תרומות הכתוב מדבר שבת דף כ"ו ע"א+ דמשמע ולא לזר ההוא לקיים מצות נתינה דסד"א לו ולא לאורו +פסחים דף ל"ג ע"א, וכונתו דמשום הך דרשה היינו אומרין שבתרומה טמאה שאינה ראויה אלא לאורו אין צריך לקיים מצות נתינה קמ"ל+ כלל לא קמ"ל. והיינו דאמרינן בפסחים +דף ל"ד ע"א+ אבא שאול גבל של בית רבי והיה מחמין לו וכול', ואבא שאול זר הוה דהא קובר מתים היה כדמפרש בנדה +דף כ"ד ע"ב. אמנם משם תראה כי הך אבא שאול אינו גבל של בית רבי, כי חי בדורו של ר' טרפון שהיה מגיע לכתפו ועיין מה שכתב בזה ידידי הרב הגאון ר' ישראל לעווי בספרו אייניגע פראגמענטע אויס דער משנה דעס אבא שאול צד /עשרים ואחד/ הערה /ארבעים ושתים/.+ ואי לכהנים של בית רבי היה לו לפרש, ועוד מתניתין +תרומות שם+ מדליקין במבואות האפלים ברשות כהן, ולא סגי דלאו רובא ישראל נינהו דלא קתני במבואות של כהנים. ואם מאסוני הבונים, ישמרוני לראשים פינים, וחטאתי תמה בפנינים +ראז"ם תיקן בדפוס, שהוא עוד יותר מלא קמשונים, ישימוני לראשי פינים, בתורתו תמה מפנינים. ואולי צ"ל ישימוני לראש פונים, לתורתו תמה מפנינים. וכונתו: אם ימאסו הבונים את דבריו, אז יהיה בראש הפונים לתורתו של ר"ת שתמה מפנינים, ויבטל דעתו מפני דעת ר"ת:+,,, 

ה. (ענין עגלה ערופה אינה משנה). דרשו משמו של רבינו שיחיה, דהא דאמר ר' יוחנן בפרק אותו ואת בנו +חולין דף פ"ב ע"א+ עגלה ערופה אינה משנה לאו דווקא קאמר. דע"כ אם ערף את העגלה ואח"כ שחט את אמה או שחט וכו' עובר משום אותו ואת בנו. דהא אמר רבא בפרק שני שעירי יה"כ +יומא דף ס"ד ע"א+ כגון שהיה לו חולה בתוך ביתו וכו' דדחייתו לצוק זו היא שחיטתו, וה"ה דעריפת העגלה זו היא שחיטתה, דעריפתה מטהרת מידי נבלה כדאמרינן בשילהי חטאת העוף +זבחים דף ע' ע"ב.+ והא דאמר ר' יוחנן אינה משנה ה"ק אינה משנה דנימא כי קתני עגלה ערופה אשחיטתה קאי, אלא מתניתין לצדדין קתני השוחט ונמצאת טרפה והשוחט לע"ז והשוחט פרת חטאת והשוחט שור הנסקל והעורף עגלה ערופה ר"ש פוטר וחכמים מחייבין +אמנם בתוס' שלנו חולין שם ד"ה עגלה ערופה ויומא שם ד"ה דחייתו לצוק נאמרו הדברים בשם הרב רבי משה מפונטייזא ור"ת חולק עליו ועיי"ש היטב. וגם בתוס' ישנים שם..+ וכי האי קבלתי מרבינו שיחיה במסכת שבת +דף י"ג ע"ב+ דקחשיב מאי נינהו י"ח דברים כדתנן האוכל אוכל ראשון וכו' וקפריך תלמודא +שם /שבת/ דף י"ד ע"ב+ טבול יום דאורייתא הוא ומשני סמי מכן טבול יום, אחושבנא קאי +עיין בתוס' שם ד"ה סמי וכונתו, כי כמו שאמר ר"ת שם שטבול יום רק אינו עולה בחשבון שמנה עשר דבר אבל המשנה בזבים לא זזה ממקומה ונשאר טבול יום דאורייתא בתוך הפסולין מדרבנן אף שהוא נבדל מהם, כמו כן גם כאן לא נוציא עגלה ערופה מתוך המשנה אף שאינו עולה בחשבון של השוחט..+ אף אנן נאמר הך מילתא דעגלה ערופה, שהרי קשה לומר על משנתנו דלא כהלכתא +כלומר שקשה לומר על משנתנו כמו שהיא לפנינו בכל הספרים שתהיה בטעות ודלא כהלכתא, ואולי טעות סופר יש כאן וצ"ל: נשנתה במקום כהלכתא+ דבכל הספרים עגלה ערופה,,, ואם אני כמשמרת ולא כנפה, יעשה סלת ונופת צפה +כמו נופת צופים ושינה לצורך החרוז+ וזרעו בגוים ולא כצפצפה +רומז על יחזקאל י"ח, ה'+ וירש שער רומה וגפה, ומעל כסאו לא יכרת, יושב על גפי קרת +משלי ט' ג', גפי מרומי קרת+,,, 

ספר הישר (חלק התשובות) סימן נב 
============================== 
תשובת ר"ת על הנ"ל: א. (בענין מתנת שכיב מרע גר). השיב הרב ר' יעקב נ"ע. נחקקת בתוון +תוון תרגום של חדר וכונתו בחדרי לבבי+ ככתוב בנשתון +עזרא ד', ז' וטעמו אגרת, ור"ת מורה בזה על מה שכתב לו הר"ר משה בתחלת אגרתו לעיל+ ועודי מחזיק בם, לאהבה אותך ולשמוח בשמך הטוב. ודברי לעו ונתלעו כמעט מחזיק, יען הגיע אגרתך לידי למ"ש הגדול, ובין לילה השיבותיך קצרה ולולאי +כן הוא בכ"י ולא אדע טעמו, ובדפוס איתא ולולי ושם תיקן ראז"ם וסולתי במקומו+ נקייה. על הא דרבא ורב מארי בזוזי דאיסר נראין הדברים שלא תקנו חכמים מתנת שכיב מרע לגר ולא מצוה לקיים דברי המת, דרבא גופא אמר דרבנן היא ועשאוהו כשל תורה ולא תיקנוה אלא לגבי מת שיש לו יורשים. דמתנת שכיב מרע כעין חידוש הוא דבמקצת בלא קנין לא חשו לשמא תטרף דעתו עליו ולכולהו נכסי חששו ואין צריך קנין +ב"ב דף קנ"א, ע"ב.+ הלכך גבי גר שאין לו אב מוריש לא תקנוה דמילתא לא שכיחא היא +ועיין בתוס' ב"ב דף קמ"ט ע"א וע"ב ד"ה דקא מגמרי+ ואף על גב דרב מארי לידתו בקדושה הוה והיה לו לרבא להחזיר משום רוח חכמים +קידושין דף י"ז ע"ב וי"ח ע"א, ועיי"ש בתוס' דף י"ח ע"א ד"ה כאן שהורתו ובתוס' ב"ב שם ד"ה מגמרי+ שמא ההיא דקדושין גבי מלוה הוא דעביד ליה נייח נפשיה אבל בפקדון לא אמרינן הכי, דהלוה מעות מן הגר תניא התם ועלה אמרינן רוח חכמים,,, 

ב. (בענין להאכיל בנים קטנים ביה"כ). ועל המאכילים קטנים שלא הגיעו לחינוך נראה היתר גמור דאמרינן +יומא דף ע"ז ע"ב+ מדיחה אשה ידה במים ונותנת פת לבנה קטן ועוד גזרו על שמאי להאכיל בשתי ידיו. ואם יבאו לדחות במאי דאמרינן רחיצה וסיכה וכו' בשילהי שמעתתא +יומא דף ע"ח ע"ב על הך דתנו רבנן תינוקות מותרין בכולן חוץ מנעילת הסנדל דמקשי הש"ס מאי שנא נעילת הסנדל וכו' רחיצה וסיכה נמי עיין שם כי משם מביאים האוסרין ראיה שאכילה ושתייה דאורייתא אינן נכללין בכלל שהתינוקות מותרין בהן+ דאינו מזכיר אכילה ושתיה דאורייתא, דחיית קנה היא, דמתניתין היא +/יומא/ דף פ"ב ע"א התינוקות אין מענין אותן ביה"כ+ דאכילה ושתייה שריא להו דאי אפשר להו אבל בלא רחיצה אפשר ואפשר. ולדבריהם נתנו דבריהם לשיעורין דמותר להניק ואסור ליתן פת דמסוכן אצל חלב +מכאן נראה שהאוסרים להאכיל לתינוק תרצו את המשנה לדבריהם שמתני' איירי בתינוק יונק על שדי אמו שאין מענין אותו, וע"ז אמר א"כ נתנו דבריהם לשיעורין+ אלא ודאי תרווייהו שרו דלא תאכילום להזהיר גדולים על הקטנים לא שייך אלא בדברים שאסורים ואפשר כמו שרצים דם ותרומה ביבמות +דף קי"ד ע"א+ אבל אכילה ושתייה אי אפשר דאע"ג דלא סכנה היא חיישינן ולא גזור ולא דמי לשרצים. וסיכה ורחיצה נמי אף על גב דאיפשר כיון דרבותא דינוקא הוא לא גזור. ועוד ראיה גדולה  דאמרינן בשילהי בכל מערבין +ערובין דף מ' ע"ב+ גבי זמן יום הכפורים ניתביה לינוקא לית הלכתא כרב אחא בר יעקב דלמא אתי למיסרך, הא לאו הכי שרי. ואי דחית ליה בדלא קיבל +ומבעוד יום+ מאי סרכא איכא. והאי מלתא בבר דעת דאית ליה סרכא כדאמרינן בשבת +דף קל"ט ע"א, ועיי"ש בתוס' ד"ה וליתן ליה+ גבי כשותא. ועוד תניא בתוספתא +תוספתא יומא פ"ה+ תינוקות מותרין בכולן, ולכתחילה ספינן להו מוכחא שמעתא. ובשילהי הך מתני' +בתוספתא שם ועיי"ש כי הדברים נאמרו שם באופן אחר ושינוי נוסחא, ועיין גם יומא דף ע"ז ע"ב מה שהובא שם בשם תנא דבי מנשה+ תניא ר' עקיבא היה מבטל ת"ת להאכיל לקטנים שמאי לא רצה וכו' וגזרו עליו להאכיל בידו. 

ג. (ענין מצורע מטמא משכב ומושב). ואשר שמעת משמי דמצורע מטמא משכב ומושב לטמא אוכלין ומשקין והקשית מהאי דשילהי נדה +דף ס"ט ע"ב+ על האי פירושא דהזב והזבה והמצורע מטמאין באבן מסמא, האי כדיניה והאי כדיניה ונכרי נמי מטמא באבן מסמא אבל לא במיתה וכדיניה. +כלומר שהוציא שם במתניתין רק את הנכרי שמת מן הכלל, אבל נכרי חי הוא בכלל הנזכרים שם במשנה, ואף שדינו משונה שאינו אלא מדרבנן.+ ואשר כתב רבינו שלמה ביומא ומצורע +שהזכיר ביומא דף ויו ע"ב ד"ה לטמא גם מצורע בהדי אחרינא כגון זב וזבה נדה ומצורע+ אגב חורפיה לא עיין בה וסמי מכאן מצורע. וההיא דמסכת זבין +פ"ה מ"ו דקאמר שם אחד הנוגע ואחד המסיט אחד הנושא ואחד הנישא+ אשארא אי נמי נושא מדרס הוא כדאיתא ברוב מקומות דקרי לנושא מדרס וכל שאר משניות דאית בהו משכב ומושב כדיניה. וההיא דמייתית ראייה חמור ממנו מצורע שמטמא בביאה +כלים פ"א מ"ד+ ואמרת אדרבה זב חמור שמטמא משכב ומושב לטמא אדם, מה בכך אם טומאתו של זה מטמאה יותר משל זה, אכתי איכא חומרות בזב שאין במצורע שהיסטו של זב אין לו חבר +בכלי חרס פסחים דף ס"ז ע"ב.+ וזבה דינה כע"ז +שבת דף פ"ב ע"א.+ ואתה באת לומר שמצורע בימי גמרו מטמא בהיסט והא ליתא. ועוד שזב טעון ביאת מים חיים אבל לא מצורע. ובראותי פי' רבינו שלמה שהקשה בפ' אלו דברים שמחתי לקראת דבריו, אלא שהוא הקשה ממשנת ת"כ שמתוכה אתה טועה ואני הקשתי מתוך הלכה אחרונה של נדה. ואשר תרצת שמצורע מטמא משכב ומושב לטמא אדם וכלים בימי גמרו, ומה שמוקשה חומרא דזב שכן עושה משכב ומושב ומטמא כלי חרס בהיסט ומה שאין כן במצורע זהו מצורע במי ספרו, טעית טעות גדולה. חדא שאתה סבור שלא העלינו על לב, והא מצורע בימי ספרו כטהור דמי, ובימי ספרו דמטמא אדם איבעי לן בהשותפין +ב"ב דף ט' ע"ב+ ועוד שאינו מטמא בביאה ומותר ליכנס אפי' במחנה לויה, דהא קרא כתוב ואחר יבא אל המחנה +ויקרא י"ד, ח'+ ומתניתין היא טבל ועלה מותר בביאה ומותר ליכנס לפנים מן החומה ומחנה לויה בכלל נמי, דהכי תנן והרי הוא מטמא כשרץ +נגעים פי"ד מ"ב+ ולמה לא נתת לב. ועל מה שתלמוד +פסחים דף ס"ז ע"א וע"ב+ מפרש הברייתא נאמר זב ואל יאמר מצורע ואני אומר שמצורע אסור ליכנס לשתי מחנות ומפרש התלמוד מאי חומרא דמצורע מזב שכן טעון פריעה ופרימה ויש בו איסור תשמיש למר כדאית ליה ולמר כדאית ליה לר' יוסי בר יהודה במועד קטן +דף ו' ע"ב+ כדאית ליה [אף בימי חלוטו ולר' יהודה כדאית ליה בימי ספרו דוקא] ומשא"כ בזב שאין בו איסור תשמיש בשום צד דלגבי חומרא כ"ש הוא דחומרא בימי ספרו חמורה, ופריך אדרבה זב חמור שכן עושה משכב ומושב לטמא אדם מה שאין כן מצורע בימי חלוטו. ואת באת לפרש בימי ספרו אבל בימי חלוטו מטמא א"כ מאי פירכא כדדיינינן חומרא דמצורע לצאת משתי מחנות היינו במצורע מוחלט שלא נתרפא, ובההיא לא חמור זב מניה כדבריך דבימי ספרו מודינא לך שאינו משתלח ולא באנו לדונו לתת לו מחנה שלישית אלא במצורע בימי חלוטו. תמה אני עליך איך אתה שונה אותה כי אפילו להוציא בפה אי אפשר דקולי מצורע בימי ספרו נפישי טובא. ועל אשר כתבת דהשתא אתי שפיר דמדמי ספירה לספירה נ"ל דהאי דמגילה גרמה לך שלא ליתן לב מה ענין זב לספירת מצורע +הדבר סתום, ולי נראה שרומז רבינו בזה על האי שקרא ר' משה במכתבו לעיל את עצמו צנא מלא ספרי שהוא מגילה דף כ"ח ע"ב, וע"ז כיון רבינו לומר שהך גרמה לך לומר דברים שהם מחוסרי הבנה+ שראיית הזב לאחר שלש ראייות וספירתן שווין שהרי לא טבל וספירתו חדא היא. וספירת מצורע של טבל וגילח והביא צפרים טהור לגמרי מביאה וממשכב ומפריעה ומשילוח מחנות והרי הוא כשרץ. כללא דמילתא מחומרי דמצורע יכול להקשות בין דחליטה בין דספירה דכל שכן הוא, אבל מקולי מצורע דספירה אינו יכול להקשות דהא אינו טעון שילוח וכי מרבינן שילוח שלישי למוחלט מרבינן. 

ד. (ענין הדלקת תרומה טמאה לזר): ההיא דהדלקת תרומה ממדליקין ברשות כהן +תרומות פי"א מ"י ועיין בירושלמי ובר"ש שם+ הבאתי ראייה דנר לאחד נר למאה, ולדבריך אפילו בלא רשות כהן. ואשר אמרת היה לו לפרש גבי אבא שאול שהיה עושה לכהנים של בית רבי, אלו הן דברים שאין להם שיעור. 

ה. (ענין עגלה ערופה אינה משנה): על אותה שאמרת עגלה ערופה אינה משנה שפרשתי אפשר להיות, אבל איני זכור. וגם אינו נראה מדקפריך +חולין דף פ"ב ע"א+ נמצא ההרוג עד שלא נערפה תצא ותרעה בעדר. ואם בא לחלוק בין הפרקים [יכול] לתת חילוק בין דחיית צוק שהוא הכשר מצוה לעריפת עגלה שהיא לכפרת חטא שאע"פ שעריפתה מטהרתה מידי נבלה אפילו הכי עריפתה שהיא מצוה הבאה על חטא אינה דומה לדחיית צוק. דדחיית צוק הוי כשחיטת עולת קדשים דאסורה באכילה וכמליקת עוף דמותר באכילה. הלכך חשוב דחיית צוק שחיטה דאם שחט המוכר את אמו אסור לדחותו לצוק דהוי הכשרו כמליקת עולת העוף. ועוד דרבי קרא מחוסר זמן לשעיר המשתלח +יומא דף ס"ג ע"א+ ולא ילפינן מיניה ערופה. ולא מסתברא לרבא לאוקמיה קרא בהומם וחיללו אלא בתחילת הקדש. +כונתו על תירוצו של רבינא לפני זה דמוקי לקרא בהומם וחיללו על אחר, וכלומר שרבא לא מסתבר ליה תירוצו של רבינא ולאוקמיה לקרא באופן שלא הוקדש מתחילתה.+ ואורך יתחדש, וסאתך תתגדש תתגדל ותתקדש: 

ספר הישר (חלק התשובות) סימן נג 
============================== 
שאל ר' יעקב ישראל לרבינו תם: יעקב כי קטן הוא נגד פחת עבדי אדוני הקטנים +ישעיה ל"ו, ט'+ ואבי ראה גם ראה ופתח דלתיו לצעיר כמוני, לא מעתה אבוש ופני לא יחורו ואמרתי אולי נאבד הכתב ושכח ענות ובהמה. ועתה מקצתן אני אגיד. 

א. (בענין ברזא שנדנד הנכרי ולא יצא ממנו יין). ראשונה על היין. הנה היתה הברזא בחבית של יין תקועה ומהודקת כדרך שאר הברזאות ובאת ריבה אחת עברייה וכשכשה הברזא להוציא מן היין ולא יכלה, ותבא האמה והניעתה והנידתה ולא יצאה טפת יין לחוץ. ושאלתי את אדוני אם היין כשר. מי מדמינן לאגרדמיס גוי שקדח במינקת והעלה +עבודה זרה דף נ"ח ע"א, ועיי"ש בתוס' ד"ה שקדח+ ודקדקתי לפני מאור הגולה טעמא [דהעלה] דומיא דגוי שטעם את היין והחזירו הא לא העלה אף על פי שראש המינקת השני נוגע ביין והיה מוצצו בנשימתו והניעו והנידו מותר דומיא דקנושקין +ע"ז ע"ב ע"ב+ דמתניתין דמס' זבין +פ"ד, מ"ג+ מסייע דמתניא בערובין גבי שדה תבה ומגדל +דף ל"ה ע"א. נ"ל שכונתו ששם גבי הקיש על שדה תיבה ומגדל ר' נחמיה ור"ש מטהרין וגם רבנן שמטמאין לא אמרו אלא משום היסט ולא משום מגעו אלמא שמשום מגע הזב היה טהור וא"כ מסייע שגם לענין מגע נכרי ביין אין לאסור, שהרי גמרא ערוכה היא בע"ז דף ס' ע"ב כל שבזב טהור בנכרי אינו עושה יין נסך, ועיי"ש ברש"י ד"ה כל שבזב+ או דלמא ללוליבא מדמינן ליה +ע"ז דף נ"ב ע"א+ ואסור בשתייה. והשיב לי שהיין כשר מאחר שלא יצאה טפת יין לחוץ, ולכשיפנה ישנה לי דלא דמי ללוליבא. ועתה ישנם מתניו ויבינני מ"ט לא דמי, אם יש חילוק בדבר זה שיש שם בהיתר מתחילה לדבר שתחילתו באיסור גבי יין. 

ב. (בענין טעות עכו"ם ע"י שליח). וגם שאלתיו: ראובן שלח לשמעון לקבל מעות מתבואה שמכר לעכו"ם ובא שמעון והטעה את העכו"ם או טעה מעצמו עד ה' דינרין. טעות זה למי. +עיין תוס' כתובות דף צ"ח ע"ב ד"ה אמר רב פפא ובמרדכי שם+ מי אמרינן לבעל המעות הוא כדאשכחן +ברייתא שם /כתובות צ"ח/+ הוסיפו לו אחת יתירה, ומצי אמר ליה ראובן על ידי קבלת מעותי רוצה אתה להשתכר והלא לתקוני שדרתיך, או דלמא מצי טעין שמעון אין בזה תיקון ועוות שהרי קבלת כולן, ואם באה מציאה לידי מה לך אצלה,,, וגם יורני, אם היה שמעון שכיר ראובן ולא שכיר ליקוט מציאות, מי אמרינן מציאת פועל לעצמו במה דברים אמורים בזמן שאמר לו נכש עמי היום עדר עמי היום +בבא מציעא דף י"ב ע"ב.+ א"כ הטעות לשמעון, שהרי כששכרו בירר מלאכתו שהטיל עליו לעשות אם ליקט שלא נתבטל ממלאכתו כגון שלא היה מונה המעות זכה בה, או דלמא לא עביד איניש דמהימן ליה גוי דלא למנינהו, ואם מנה שאר המעות ואלו לא היה מונה היה שם על לב ויבין, א"כ נתבטל ממלאכתו הוי ולא זכה במעות, מאי. +ועל גוף הדין של טעות נכרי עיין דברי הרמב"ם פ"ז מהלכות גנבה וגם עיין בבאר הגולה ש"ע חושן משפט סימן שמ"ח אות ד'. אכן מלבד זאת בזמננו משפט אחד ליהודים ולאינם יהודים בארצותנו ודינא דמלכותא איכא להחזיר הטעות בין יהודי לנכרי ובין נכרי ליהודי, ודינא דמלכותא דינא לדידן. ואם לא יעשה כן ונשא עונו וקולר תלוי על צוארו:+ 

ג. (בענין טוען וחוזר וטוען על ציווי ב"ד). וגם זו שאלתי: ראובן תבע לשמעון לדין שישלם לו של הנפקד בידו +מכאן היה נראה דבמלוה איירי שהרי נקיט ביה לשון שילום ופרעון, אכן מתשובת ר"ת לקמן מוכח דאיירי בפקדון+ ואמרו לו ב"ד פרע, והשיב שמעון לכשאפתח תבתי אוציא את שלך, והנאה הדבר לב"ד. לימים הלך ראובן לבית דינו ואמר להם ראיתי שמעון פתח תבתו ולא עשה ציוויכם והלה שמעון טוען: וכי אמרתי לכשאפתח בפתח ראשונה, כל ימי שאפתח תבה עד פתיחה אחרונה לא חל עלי ציווי ב"ד. ועוד יורנו אי דמיא ללפני הפסח דפליגי ר' יוסי ורבנן +נדרים ס' ע"ב.+ ואם בבית קודם צאתו טען טענה זו, או דמי לשני חזקה טובא קאמינא דקיימא לן טוען וחוזר וטוען +ב"ב ל' ע"ב..+ 

ד. (קושיא על רש"י ב"ק דף קי"ד ע"א). הראשונות הנה באו ממה שהזכרתי, ואם ימצא אגרת השאילות ואם יש שם יותר ישיב רבנו עליהם. וחדשות אני מגיד. בפרק הגוזל +בבא קמא דף קי"ד ע"א, אמתניתין דנטלו מוכסין את חמורו הביא הש"ס תנא אם נטל מחזיר לבעלים הראשונים, ועיי"ש ברש"י ד"ה יחוד ברייתא פליגא אמתניתין+ תנא ומחזיר לבעלים הראשונים ופי' רבי' שלמה מ"כ +מנוחתו כבוד+ מתניתין פליגי אברייתא. (ומאי) [ומהאי] מבעי (ליה) [לי] [וכי] אפשר לומר כן, והא סוגיא דכולי תלמודא היכא דקאמר תנא או מוסיף אמתניתין או פריש מאי דאמר במתניתין. 

ה. (קושיא בענין גבינת נכרים). במסכת עבודה זרה +דף ל"ה ע"א ועיי"ש בתוס' ד"ה מפני+ מפני מה אסרו גבינת של נכרים וכו' אמר שמואל מפני שמעמידין אותה בעור קיבת נבלה. וקשיא לן אי אית ביה נותן טעם מה אריא משום נבלה תפוק ליה משום בשר בחלב ואפילו בעור שחוטה נמי, ואי לית ביה נותן טעם אפילו איסור נבלה ליכא, דק"ל בכל איסורין שבתורה בנותן טעם. 

ו. (קושיא בענין גדולי תרומה). אמרי' בתלמוד +תרומות פ"ט מ"ד ושבת דף י"ז ע"ב+ גדולי תרומה תרומה ומשום תרומה טמאה ביד כהן, ובריש טהרות +במשניות לא נמצא אלא בתוספתא פ"א דטהרות ועיין בתוס' פסחים דף ל"ד ע"א ד"ה טהרו, על קושיא זאת לא נמצא תירוץ בתשובות ר"ת+ ק"ל הטבל והמדומע וגדולי תרומה הרי הן כחולין. 

ז. (קושיא בענין משקין הבאין מחמת שרץ). ביציאת השבת +שבת דף י"ד ע"ב+ גרסינן האוכלין והכלים שנטמאו במשקין, והאוכלין שנטמאו במשקין במשקין במאי אילימא במשקין הבאין מחמת שרץ דאורייתא נינהו דכתיב וכל משקה האמרינן בפסחים ומשקין הבאין מחמת שרץ לא כתיבי +פסחים דף י"ח ע"א ועיין בתוס' שבת שם ד"ה ומשקין.+ 

ח. (קושיא בענין הרוחץ במי טבריא). פרק חבית שנשתברה +שבת דף קמ"ז ע"א, ועיי"ש בתוס' ד"ה דיעבד+ תנינא הרוחץ במי מערה ובמי טבריא וכו' הרוחץ דיעבד אין לכתחלה לא, ובפ' ח' שרצים +שבת דף ק"ט ע"א ועיי"ש ותראה כי אין דברי הרב מדוייקים, ועוד עיין שם בתוס' ד"ה רוחצין+ תניא בכל מימות שבעולם רוחצין בחמי טבריא וכו'. 

ט. (סתירה בספרא בענין שתי הלחם ולה"פ). בספרא תניא +על פסוק כי כל שאור וכל דבש לא תקטירו ויקרא ב', י"א+ מניין המעלה מבשר חטאת וכו' ומותר העומר ושתי הלחם ולחם הפנים (מה אלו מיוחדים שיש מהן לאישים) ושירי המנחות שעובר בלא תעשה ת"ל כי כל שאור וכל דבש לא תקטירו כל שממנו לאישים הרי אלו בבל תקטירו, אלמא שתי הלחם ולחם הפנים יש מהן לאישים. ולקמיה +ספרא על פסוק פתות אותה פתים ויקרא ב' ז'+ תניא פתות אותה פתים וכו' לרבות כל המנחה לפתיתה יכול אף שתי הלחם ולחם הפנים [ת"ל אותה וכו' מה אלו מיוחדות שיש מהן לאישים וכו' יצאו שתי הלחם ולחם הפנים] שאין מהן לאישים. קשיין אהדדי. 

י. (קושיא בענין הגונב כיס בשבת). בכתובות +דף ל"א ע"א ועיי"ש בתוס' ד"ה הכי נמי.+ אקשינן לר' אבין הגונב כיס בשבת חייב שכבר נתחייב קודם איסור שבת. היה מגרר ויוצא פטור ואמאי ה"נ לימא הגבהה צורך הנחה ואפילו רישא ליפטר ומשני בהגביהו על מנת להצניעו וכו'. אבל כשעומד לפוש לא הוי הגבהה צורך הוצאה. ומבעי לן אמאי לא שני לי כדשנינן לעיל +שם /כתובות דף ל"א/+ התם אפשר להוצאה בלא הגבהה דאי בעי מגרר ויוצא. 

יא. (שתי קושיות על התוספתא בענין גילוח נזיר וטומאת מקדש). בתוספתא בתחילת אהלות תניא אבל אין הנזיר מגלח אלא על מת ואין חייבין על טומאת מקדש וקדשיו אלא על המת. ואיכא למבעי הא דתנן בנזירות +נזיר דף מ"ט ע"ב+ ומייתינן לה בכמה מקומות על אלו טומאות הנזיר מגלח וכו' ועל אבר מן החי שיש עליו בשר כראוי קתני מיהת אבר מן החי +אלמא שלא על המת בלבד נזיר מגלח.+ ובטומאת מקדש וקדשיו כתיב או כי יגע בטומאת אדם לכל טמאתו +ויקרא ה' ג'+ ותניא בספרא אדם זה המת בטומאת זה טמא מת טומאתו לרבות זבים וזבות נדות ויולדות +ועיין ברמב"ם ה' ביאת מקדש פ"ג הי"ג והשגת הראב"ד שם.+ 

יב. (שתי שאלות בענין התחיל בעשרה וברכה על הכוס). קיימא לן +מגילה דף כ"ג ע"ב+ כל דבר שבקדושה לא יהא פחות מעשרה. יבינני אדוני אם הלכו מקצתן וכבר התחיל בעבודה +כלומר התפלה בעשרה וראז"ם תיקן בעשרה במקום בעבודה+ אם יגמורו. אי לימא קדושה או אם יפסיקו עד בואם. ומי שברך בורא פרי הגפן על הכוס ובא אחר ונטלו והביאו לו אחרת אם יחזור ויברך על הכוס שהביאו או לא. 

יג. (קושיא על עדיות פ"ח מ"א). תנן הוסיף ר' עקיבא הסולת הקטורת והלבונה והגחלים שנגע טבול יום במקצתן פסל את כלן. אלמא מדפסל להו ש"מ קדשו בכלי. ובמסכת תמיד +דף ל"ג ע"א, ועוד עיין יומא מ"ד ע"ב+ תנן מי שזכה במחתה נטל מחתת הכסף ועלה לראש מזבח ופנה את הגחלים והלך וחתה מן המאכלות הפנימיות וירד ועירן לתוך של זהב נתפזר ממנו כקב גחלים והיה מכבדן לאמה +ועיין בתוס' חגיגה דף כ"ג ע"ב ד"ה שאם נגע ובתוס' יומא דף מ"ו ע"ב ד"ה כי פליגי.+,,, הרבה מעות יש לי לא נפניתי להרצותן +דברי ר' עקיבא בהספדו על ר"א הרבה מעות יש לי ואין לי שולחני להרצותן סנהדרין דף ס"ח ע"א+ אך ע"י מוקדם אגיד לך שאלות אחרות. גם על השיתוף ששני בני אדם משתתפין לחלוק שבח שבא לידם היאך מתקיים, והלא אין אדם מקנה דבר שלא בא לעולם. הרי סכין והרי בשר +מימרא דר' יוחנן בקדושין דף מ"ו ע"א הרי שלחן והרי סכין והרי בשר ואין לנו לאכול.+ וידעתי ברבינו, כי גם אתנה אלפים סוסים כי יתן רוכבים עליהם +מלכים ב', י"ח, כ"ג.+ ועתה ישיבני רבינו ע"י גולייר שיבא, עמו ישלח מכתבו. ואל יחר אפו בעבדו, כי ידע דרך עמי +ואולי האחיר הסופר את המוקדם, והתבות כי ידע דרך עמי מושכין על הגולייר, כלומר הרץ ומביא האגרת, כי הוא ידע את הדרך אצלי וא"כ מקומן קודם ואל יחר אפו בעבדו+ אהבתיהו כנפשי ויתן לב על שאלותי רבינו אם ימצא,,, 

ספר הישר (חלק התשובות) סימן נד 
============================== 
תשובת ר"ת על הנ"ל. תשובה. קסם על אוסם +הגהת ראז"ם בגליון: רומז לההיא דגיטין לההיא קסמא דהוה יתיב אבי גזא דמלכא, עיין שם דף ס"ח ע"ב, ולי נראה שהוא כמו קסם  על שפתי מלך וטעמו נעימות המושכת הלב היא על אוצר יפעת חכמתך+ יפעת חכמתך, איש על דגלו באותות דוגמתך +באותות דוגמתך כלומר שהאותיות מורין דוגמתך ושאתה הוא בית אב שלהן, וכונתו על כל הדברים אשר כתב אליו ר' יעקב ישראל שהם מסודרים יפה איש על דגלו ורשומו של הכותב ניכר בהם+ ניכרו בחוצות במילואותם, בטורי גזית ולא כרותות +כונתו על החרוזים שבהם מילא השואל את דברי תורתו, והם כטורי גזית ומחוברים יפה יחד+ (ארז מגור) [אבני נזר] +(זכריה ט', ט"ו)+ כי בתוך אבני קודש התהלכתה, בסוד מחוכמים אהרונים עירונים ולא אחרונים +רומז על ערובין דף נ"ג ע"ב ומה שאמר ר' אבוה על ר' אלעאי עלץ בנערה אהרונית אחרונית עירנית וכו' ואמרי לה מסכתא, עיין שם+ תלמידי מאיר ולא קטרנים /קנטרנים/ +מורה על נזיר דף מ"ט ע"ב, אחר פטירתו של ר' מאיר וכו' אמר להן ר' יהודה אל יכנסו תלמידי רבי מאיר לכאן מפני שקנטרנים הן, וקרא בכאן אבני הקודש את החברים אשר בתוכם מתהלך ר' יעקב ישראל תלמידי מאיר מפני שהיו תלמידי אביו של רבינו תם, ואמר עליהם במתק לשונו שהם לא קנטרנים כתלמידי התנא+ מצהיר עינים עיורות ללקט אורות +רומז על יומא דף י"ח ע"ב ויצא אחד אל השדה ללקט אורות תנא משמיה דר' מאיר זה גרגיר אמר ר' יוחנן למה נקרא שמן אורות שמאירות את העינים.+ מה אקוב לר' יעקב +מענה על שאמר לו שאל ייחר אפו בו+ יקוב +כמו אשר יקוב וכו' וזה השואל אשר אליו ישמעו כל יושבי על דין+ הדין ליושבי על דין. ופי ה' יקבנו בשם חדש, ישראל יהיה שמך. ואני שמי כשמך, באתי כדבריך במעשיך, כל אבני כיס בלי חיסרון פלסוך +רומז על משלי ט"ו, י"א. פלס ומאזני משפט לד' מעשהו כל אבני כיס+ ככל אשר שאלת לדעת בארץ דרכיך,,, אולי ישר והסכימה דעתי לדעת המקום. 

א. (בענין ברזא שנדנד הנכרי ולא יצא ממנו יין). על הברזא +התשובה הזאת הובאה גם בתמים דעים סי' צ"ה, ועוד עיין בספר הישר בדפוס דף נ"ו ע"ד סי' תק"ה ודף נ"ח ע"ג סי' תקל"א+ שנדנד הנכרי ולא יצא מן היין כלל, ודימית אותה לאגרדמיס נכרי שקדח במינקת להתיר או ללוליבא לאיסור. לאגרדמיס לא דמיא דהא אמרת העלה דומיא דטעם מן הכוס +בבריתא דע"ז דף נ"ח ע"א שם איתא דאגרדמיס נכרי שקדח במינקת והעלה או שטעם מן הכוס והחזירו לחבית+ מה התם אם לא טעים לא היה אסור. ודקא דייקת הא אם נדנד המינקת שרי הא ליתא, דאם המינקת רפויה דלא הוי בגוף החבית לסתום במקומה היה אסור הנדנד בלא העלה בשתייה כדאמרינן מדדו בקנה או שהתיז את הצרעה דאסרינן במתניתין +ע"ז דף ס' ע"ב+ בשתייה, אבל בהנאה לא מיתסר אלא אם כן העלה. והך ברייתא דאגרדמיס לאסור בהנאה קאתיא כדמוכח שמעתא דפריך וליתני ימכר כדקתני גבי חרם +שם /ע"ז/ נ"ח ע"א+ אף על גב דהא אגרדמיס לא לנסך נתכוין. וללוליבא לא דמי לאיסור דלוליבא לא  היתה הנגיעה ברישא דלוליבא, אלא בהדי דקא נחית נגע הגוי ביין בידיו ואעפ"כ נאסר בשתייה ולא בהנאה דבלא מתכוין נגע ביין כדאמרינן גבי נפל לבור ועלה דשרי בהנאה +שם /ע"ז/ דף ס' ע"ב במשנה ומימרא דרב פפא עלה.+ וה"נ בפר"ח ובהלכות ובספרים ישנים בהדי דקא נחית נגע בחמרא. ומעשה שהיה כך היה, ולא משום נגיעה דלוליבא נקט. ואילו ברישא דלוליבא נגע בלא מתכוין הוי שרי אפי' בשתייה דחשבינן ליה כחו שלא בכונה +ע"ז דף נ"ז ע"א ועיי"ש בתוס' ד"ה ה"ג+ כדאמרינן נטל החבית וזרקה לבור בחמתו דשרינן אפילו בשתייה ומוקמינן ליה דקאזיל מיניה ומיניה +שם /ע"ז/ דף ס' ע"ב וס"א ע"א ועיי"ש בתוס' ד"ה התם נגד רש"י שם+ ואינו יכול להשים חילוק בין נקט בידיה ולאזיל מיניה ומיניה. וכן היא שמועת הקדמונים, ועל דא אנא סמיך, אבל בהתיז את הצרעה ומדדו בקנה איכא כונת יין לפיכך אסור בשתייה. ואפי' למאן דגריס בהדי דקא נחית נגע ברישא דלוליבא לא דמי לנדנוד הברזא דהאי לוליבא רפוי הוא ונטל בידו והוה ליה כהתיז את הצרעה, אבל ברזא שמהודקת ועומדת הרי היא כנוד מלא יין שביד גוי שהגוי מניח אצבעו עליו ושוקע שלא מצינו לו איסור בכל מקום +ועיין בתוס' שם /ע"ז/ דף ס' ע"א ד"ה זיקא.+ ודמי לחביתא דאיפקע לאורכה +שם /ע"ז/ בסוף העמוד ומעבר לדף+ דמסקינן אבל לפותיא שריא, אף על פי שיין יוצא דמעשה לבינה קא עביד, כ"ש הכא דאין היין יוצא  לחוץ והוה כגוף החבית וכדופנה ומותר בשתייה. 

ב. (בענין טעות עכו"ם ע"י שליח). ואשר שאלת +התשובה הזאת הובאה במהר"מ ב"ב דפוס פראג סימן תת"ג ועיין בתוס' כתובות דף צ"ח ע"ב ד"ה רב פפא ובמרדכי פ' אלמנה נזונת+ על ראובן ששלח לשמעון לקבל מעותיו מן הגוי וטעה הגוי בד' דינרין, נראה לי שחולקין בין שניהם דהוו המעות כדבר שיש לו קצבה דאמרינן הוסיף לו אחת יתירה ר' יוסי אומר חולקין ומוקמי' בדבר שיש לו קצבה, אבל בדבר שאין לו קצבה הכל לבעל המעות. וטעמא דחולקין לפי שבעל המעות כיון שקבל קצבתו מה לו בטעותו או בתוספתו של שליח, אלא אמרינן הואיל שע"י מעותיו נשתכר יהיב ליה פלגיה, והכי נמי גבי טעות חשבון דהא אלמנה שמכרה שוה מנה במאתים טעות הוא ומוקי לה תלמוד ירושלמי כגון שקיבל עליו הלוקח +כן הוא בתוס' וגם במהר"ם: וצ"ע כי לא נמצא כן בירושלמי שהובא ג"כ בתוס' שלפני זה כתובות דף צ"ח ע"א ד"ה אלמנה. ועל המקשן אין סופו לחזור משום מקח טעות תירץ שם בירושלמי תפתר שהוקיר המקח. ויש לומר שכונתו שע"י שהוקיר המקח קבל עליו הלוקח ולא יחזור. וכונתו דאמרינן נתקבלה כתובתה והטעות ליתומים ולא לה שהיא כמו שלוחם.+ וטעמא דהכל לבעל המעות משום דאין לו קצבה דזוזי דאיניש עבדי ליה זולא, הא בדבר שיש לו קצבה חולקין אפילו בטעות חשבון. אף על גב דאיכא למימר טעמא אחרינא גבי חולקין האי טעמא דפרישית הוא עיקר, דהמוחזק ידו על העליונה וחולקין. ואפי' אם היה שכיר שלו, כיון ששכירים שלנו אינם שכירי יום אין הבעלים מקפידין על הגבהת מציאה עם מלאכתם, והוי מציאה עם מלאכתו. תדע דאילו מצא ארנקי בשוק לא זכה משכיר. ועוד דמהדר קא הדר ביה, שהרי הוא אומר אני זכיתי מכלל דהדר, ופועל יכול לחזור +וכאן הוסיף במהר"ם וז"ל ע"כ תשובת ר"ת שהשיב לר' ישראל יעקב (צ"ל יעקב ישראל) ושוב חזר בו בכל טעות בין ע"י מקח בין ע"י מניין הכל לבעל הבית עכ"ל. וכן איתא בתוס' ובמרדכי שם:+ 

ג. (בענין חוזר וטוען על ציווי ב"ד). ואשר שאלת על המחוייב להשיב [פקדון] שבידו בציווי ב"ד ואמרו לו ב"ד צא ותן לו ואמר לו לכשאפתח תיבתי אשיב את שלו והנאה הדבר לב"ד. ופתח תיבתו ולא השיב ותלה ציווי ב"ד בפתיחה אחרונה. האיש ההוא עבר על ציווי ב"ד מכמה טעמים. שמאחר שאמרו לו ב"ד צא תן לו וגמרו דינו, אילו חזרו ואמרו אל תתן לו עד שנתיים אין בדבריהם ממש שהציווי הראשון הוא ציווי ב"ד. [ואין מקום לזמן] בב"ד [אלא] או בלוה למלוה או בסידור בע"ח אבל בפקדון [מחוייב להחזיר] לאלתר אם ישנו בידו +וכונת /וכונתו/ כי אין מקום לב"ד ליחד זמן אלא במלוה או בסידור ב"ח, אבל לא בפיקדון, שבכל עת ועונה מחוייב להחזיר, א"כ הציווי של ב"ד ליתן מיד הוא כדינו, ואם חזרו אח"כ אין חזרתם מועלת+ וחזרתו אין בה ממש, דאמרינן +קידושין דף ע"ד ע"א. משם מוכח מפירכא דתלמודא דאם יש זכותא ביד אחד אין לדיין נאמנות לומר לזה זכיתי וכו', שאין הדיין יכול לחזור מציוויו אחר שנגמר הדין, דאם לא כן מה מהני זכותא ביד אחד, דלמא חזר הדיין מאמירתו+ נאמן הדיין לומר לזה זכיתי ולזה חייבתי וכו' ופריך תלמודא ונחזי זכותא מאן נקיט. וכ"ש [כאן] דחייבוהו להשיב, והזמן שלקח אחרי כן אפי' שלקח בפתיחה ראשונה אין בה כלום אם לא מדעת המפקיד, שיכול הלה להשהות בפתיחה ראשונה שנתיים. וכ"ש זה, שפתיחה אחרונה לדעתו ולא לדעת ב"ד ומפקיד, שאינו כלום. כדאמרינן +גיטין ע"ו ע"ב וע"ז ע"א+ הכל מודים לכשתצא חמה מנרתיקה לכי נפקא קאמר ואי מיית בלילא הוי גט לאחר מיתה, הא אי לא מיית הוה גט לכשתצא חמה מנרתיקה, ולא תלינן ביציאה אחרונה. ואפילו אמר [אחר כך שלכך כיון לא] בטל הגט. דאם לא כן אנן נמי ניחוש דדילמא הכי קאמר כדחיישינן במילי טובא בגיטין, אלא מיגרשא ולא דמי ללא תלכי לבית אביך לעולם +גיטין דף כ"א ע"ב, כלומר שהרי שם אמר בפירוש לעולם.+ ה"נ אפילו אמירת ב"ד לא תלינן בפתיחה אחרונה אלא בראשונה, כ"ש כשאומר הוא ושתקו הן שלדעתן נתרצו ולא לדעתו. ואפילו לפני גמר דין בטענות לפני ב"ד נראית דהיכא דנפיק לבראי ולא טען שאינו יכול לחזור ולטעון דהא סתר למילתא קמייתא, דהא והא נתרצה להשיב ולפי טענה זאת של פתיחה אחרונה לא ישיב לעולם וסותרות זו את זו. אבל ההיא דסמיכנא עלה כדאבהתי +בבא בתרא דף ל"א ע"א+ בין טען טענה זו בין טענה ראשונה לאוקמי בידיה קא בעי, וכל דברי ב"ד על דעתם, דאי לא תימא הכי כי אמרי ליה פרע מאה זוזי אילו אסיק להו לאסקונדרי זוזי +שבועות דף כ"ט ע"א+ ופרעי מי הוי פרעון ה"נ לא שנא. ולהאי דאיתיה דעד פני הפסח דפלוגתא דר' יוסי בנדרים +דף ס' ע"א+ ובקידושין +דף ס"ד ע"ב+ מייתינן להו לא דמיא, דהתם אם אמר לפסח אחרון מיכונא אסרינא ליה לעולם, ואפילו לקולא מהמנינן ליה כדאמרינן בפ"ק דנדרים +דף כ' ע"א+ נדר בחרם ואמר לא נדרתי אלא בחרמו של ים ובקרבן אם אמר לא נדרתי אלא בקרבנות מלכים מסקינן דלא הוה נדר כ"ש הכא לחומרא כיון דקאמר. וה"מ בנדרים, דבדידיה תליא מילתא, אבל גט ודברי ב"ד דלא בדידיה תליא מילתא לאו כל כמיניה דאנן ניתלי באשת איש כדתלינן חיישי' שמא פרוטה במדי +קידושין דף י"ב ע"א+ שמא מי מילין כתבו +גיטין דף י"ט ע"ב+ ובמילי אחרינא טובא. 

ד. (ליישב דברי רש"י ב"ק קי"ד ע"א). ודאמרינן בהגוזל בתרא תנא אם נטל מחזיר לבעלים הראשונים ופי' רבינו שלמה דפליג אמתניתין וקשיא לך בשאר תנא לפרושי או לטפויי אתא. הכא שאני דתנאי טובא פליגי בפ' מרובה ובהאי פרקא בייאוש כדי ולהכי נקט כי האי לישנא ולא חש למירמינהו, ועוד משום איכא דאמרי דקתני במתניתא ויש כאן ספרים שמקדימין אם בא להחזיר מחזיר לבעלים דהוי כמתניתין. 

ה. (בענין גבינות נכרים). הא דאמרת דאמר שמואל בע"ז +דף ל"ה ע"א+ מפני שמעמידין אותה בעור קיבת נבלה וקשיא לך בעור שחוטה נמי. אמת הן הדברים אם בודאי העמיד בעור שחוטה שהוא אסור כדאמרינן בפ' כל הבשר +חולין דף קט"ז ע"א, ועיי"ש בתוס' ד"ה המעמיד, ועיין בבעל המאור שם שהביא את הקושיא בשם הר"י מיגאש ותירץ עליו כתירוץ שני של רבינו בכאן ועוד עיין בר"ן ובמרדכי שם ועיין גם מה שכתב הש"ך יורה דעה סימן פ"ז ס"ק ל' על רבינו ועוד עיין בספר הישר על חולין בדפוס דף ל"ט ע"ג+ המעמיד בעור הקיבה אם יש בה בנותן טעם הרי זו אסורה וזו היא בשחוטה קיימא, אבל שמואל בשל גוים איירי דלית להו שחיטה ועדיפא ועוד דבשר בחלב דרך בישול אסרה תורה ואפי' אי תרו ליה כולא יומא שרי אבל נבלה אסורה מן התורה. 

ו. (תירוץ בענין משקין הבאין מחמת שרץ). והא דאמרת משקין הבאין מחמת שרץ דאורייתא נינהו דכתיב וכל משקה אשר ישתה וכו' וקשיא לך הא דאמרינן בפסחים +דף י"ח ע"א+ משקין הבאין מחמת שרץ לא כתיבי. תמיה אני מה שאלתך הא קאמר התם +שם /פסחים י"ח/ ע"ב+ מק"ו אתי. והכי פירושא בשבת משקין הבאין מחמת שרץ דאורייתא נינהו דכתיב וכל משקה אשר ישתה וכו' ומדכלי מטמא משקה [אתי משקין מחמת שרץ בק"ו] +עיין ברש"י שבת דף י"ד ע"ב ד"ה דכתיב+ והכי מוכיח בפסחים. וכי היכי דמוקי לה בשבת במשקין הבאין מחמת ידים הכי מצי לאוקמי במשקין הבאין מחמת אויר כלי חרס דהוא נמי לא פסיל מדאורייתא +לא פסיל כלומר אינו פוסל. ועיי"ש /שבת דף י"ד ע"ב/ בתוס' ד"ה משקין דהש"ס שם איירי אליבא דר"ע דאית ליה משקין לטמא אחרים דאורייתא.+ 

ז. (תירוץ בענין הרוחץ במי טבריא). הא דקשיא לך בחבית שנשברה דדייקינן הרוחץ במי מערה ובמי טבריא דיעבד אין לכתחלה לא וקשיא לך דאמרינן בח' שרצים רוחצין בחמי טבריא. הא לא קשיא דדיוקא דחמי טבריא שהוחמו ע"י האור קמיירי +כלומר במי מערה דדייקינן ממי טבריא דאיירי בחמין שהוחמו ע"י אור מיירי+ תדע דקאמרינן בגמרא דחבית +שבת דף קמ"ז ע"א, ועיין ברי"ף ובר"ן ורשב"א שם וגם בתוס' ד"ה אף וד"ה דיעבד, ועוד עיין בשבת דף ק"ט ע"א תוס' ד"ה רוחצין+ קתני מי מערה דומיא דחמי טבריא מה חמי טבריא חמין אף מי מערה חמין, ועלה קאי הרוחץ דיעבד אין לכתחילה לא מכלל דלהשתטף כל גופו אפילו לכתחילה נמי מנו ר' שמעון היא וכו' ור' שמעון בהאי בהוחמו ע"י האור קמיירי. ועוד אי לאו לכתחילה בחמי טבריא דשרי היכי מצי למיתני ונסתפג בעשר אלונטית אטו תנא תקנתא לאיסורא קתני, אלא אגב ריהטא דחמי טבריא נקט מי מערה ומשום היתר שיטוף. 

ח. (תירוץ על הסתירה בספרא). הא דתניא בספרא המעלה משתי הלחם ומלחם הפנים שהוא עובר משום כל שממנו לאישים הרי הוא בבל תקטירו, שפיר קאמר ששני כבשים שרי להו לשתי הלחם ובזיכים שרו ללחם הפנים, וממנו מדבר המעכבו קאמר והקרב בגללו. ומה שמיעט שתי הלחם ולחם הפנים מפתיתה מטעם דאין מהם לאישים כשאר מנחות. וכן דרך כל דינים שבת"כ ושבכל מקום מה אחות מיוחדת שהיא ערוה וכו' +יבמות דף ג' ע"ב+ ה"נ מה מנחות מיוחדות שיש מהן לאישים דהיינו מגופו אף כל וכו' יצאו שתי הלחם ולחם הפנים (שהמעלה מן השיריים אינו עובר אז היה כדברי) [ואלו אמר מה מנחות מיוחדות שיש מהן לאישים והמעלה מן השיריים עובר אף כל וכו' יצאו שתי הלחם ולחם הפנים שהמעלה מהן אינו עובר אז היה כדבריך] אלא תנא כל חומרי דאית ליה פריך כיון שאין מגופו קרב: +כתב הגאון ראז"ם עוד בגליון וז"ל: ור"ל דאם היה שונה כן היה כדבריך שיש סתירה בת"כ, אכן השתא דנקט סתם שאין מהם לאישים תנא חומרי דאית ליה נקט שלא יקרב מגוף שתי הלחם ולחם הפנים ע"ג המזבח. משא"כ שאר מנחות שהקומץ הקרב הוא מגוף המנחה אבל נפלאתי על השואל ועל המשיב ר"ת ז"ל שהרי ש"ס ערוך הוא במנחות דף נ"ז ע"ב ת"ר מנין למעלה מבשר החטאת וכו'. ופריך ושתי הלחם ולחם הפנים יש מהם לאישים והתניא יצאו שתי הלחם ולחם הפנים שאין מהם לאישים אמר רב ששת אין מגופו לאישים. ועיין בפירש"י שם דמהא דאמר הש"ס לקמן דף ס' ע"ב לענין הגשה קפריך. ולפי תירוץ רב ששת ממילא דא"ש נמי הך דת"כ לענין פתיתה. והנך רואה שר"ת ז"ל כיוון ברוח קדשו לתירוץ רב ששת בש"ס. ועיין בדף ע"ה ע"א לענין פתיתה דמשמע טעמא לפי שאין נעשית בכלי אלא נאפת ועיי"ש בתוס' ד"ה אימא ולא הזכירו מדברי תורת כהנים ועיין במשנה למלך פי"ג מה' מעשה הקרבנות שהאריך בדברי רש"י ושם הזכיר גם דברי הת"כ. ע"ש עכ"ל:+ 

ט. (תירוץ בענין הגונב כיס בשבת). והא דקשיא בכתובות גבי הזורק חוץ מתחילת ד' לסוף ד' בשילהי שמעתא דמשני הא מני בן עזאי היא +כתובות דף ל"א ע"ב ועיין לעיל בשאלה תוכן הקושיא+ לישני כדשני לעיל אפשר לאכילה בלא הגבהה דהא נמי אפשר להוצאה בלא הגבהה דאי בעי מגרר ויוצא. כמה תשובות בדבר חדא דאיכא למימר דבשליפיה זוטרי +כלומר שקים קטנים שאי אפשר לגררם, ועיין שבת דף קנ"ד ע"ב וברש"י שם+ קמיירי דלית בהו גרירה ולא מחייב עליה ועוד מזריקה להולכה לא משנינן הכי אלא לגבי אכילה דאפשר כך בגחינה כמו בהגבהה: +כונת הדברים, כי על קושית הגמרא מזורק חוץ לגונב כיס ומוליכו בר"ה אין לשנות כמו על הקושיא לעיל מזורק לגונב ואוכל חלב. דהתם אפשר לאכילה בגחינה כמו בהגבהה וא"כ אין שום שייכות לאכילה עם ההגבהה, אבל גבי גנב והוציא הלא שניהם כאחד באין עם ההגבהה דאז חל חיוב הגניבה וגם אז מתחיל חיוב שבת דעקירה צורך הנחה היא ואין לחוש אם אפשר בדרך אחרת. וזו גם סברת הרא"ה הובאה בשטה מקובצת שם:+ 

י. (תירוץ על התוספתא בענין נזיר וטומאת מקדש). הא דתניא באהלות אין הנזיר מגלח אלא על המת וקשיא לך מהא דתנן על אבר מן החי הנזיר מגלח. אדקשיא לך מתניתא תקשי לך קרא +ויקרא ה' י"ב+ דכתיב גבי מטמא מקדש או בנבלת בהמה טמאה, אלא האי מתניתא דריש אהלות לא אתי למעוטי אלא דחרב לא הוי כחלל דבחרב מיירי לעיל גבי טומאת אדם וכן בראש משנת אהלות וממעט ליה לענין נזיר ומטמא מקדש. וכן מוכיח בת"כ +שם /ויקרא ה' י"ב/+ שאין מטמא מקדש כל דבר המקבל טומאה מאחרים לבד מר' יהודה המטמא דמרבי למשכב ולטמא מקדש. ואי משכחת תנא דמרבי חרב כחלל לגבי נזיר ההיא ר' יהודה היא. ותניא התם זקנים הראשונים היו אומרים יכול נוגע אדם במגע טומאות יהא חייב ת"ל בנבלת חיה טמאה מה אלו מיוחדים שהן אבות פירש מעצמן בלא מגע אף כל וכו'. ושמא יליף נזיר מטמא בשום מקום. אי נמי הלכה היא בנזיר כדאמרינן במילי טובא דנזיר +ועיין ברמב"ם ה' ביאת מקדש פ"ג הי"ג וראב"ד וכסף משנה שם.+ 

יא. (בענין התחיל בעשרה וברכה על הכוס). כל דבר שבקדושה אם התחילו מפסיקין אם אינם נראין כעשרה +מימרא דרב הונא ברכות דף מ"ז ע"ב תשעה נראין כעשרה מצטרפין. ותמיה לי על דברי רבינו הא פסק שם דף מ"ח ע"א ולית הלכתא ככל הני שמעתתא ועיי"ש דברי ר"ת עצמו בתוס' ד"ה ולית, א"כ לית הלכתא כרב הונא. ויש לישב שאף שאין הלכה כרב הונא להתחיל לכתחילה מ"מ יש לסמוך עליו שאין להפסיק אם כבר התחילו בעשרה..+ ויש מחלוקת ולא נודע טעמן +ועיין ברי"ף פ' היה קורא ורא"ש מגילה דף כ"ג ע"ב שטעמן מירושלמי.+ מי שברך על הכוס ונשפך והביאו לו כוס אחר די לו בברכה ראשונה +הובא בהגהת מימוני הלכות ברכות פ"ד ה"י, ועיין בתוס' ברכות דף ל"ט ע"א ד"ה בצר וברא"ש ורבינו יונה שם שהביאו דברי ירושלמי פ"ו ה"א נגד דעת רבינו, ועיין בטור וב"י א"ח סימן ר"ו ועיין בשבולי הלקט הוצאת באבער סימן קס"ו שכתב על האי ירושלמי ומסתברא דלא איפשט בעיין+ כדאשכחן ברב אשי +פסחים דף ק"ו ע"א, ועיי"ש בתוס' ד"ה דהוה ועוד עיין בתוס' ברכות דף מ"ז ע"א ד"ה אין+ דאגיד בקידושא רבה וגחין סבא ושתי ומה לי הוא ומה לי אחר אבל לכתחילה הוא עדיף כדאמרינן +ברכות דף מ' ע"א+ טול ברוך טול ברוך לא הוי הפסק מכלל דלכתחילה הכי עבד,,, 

יב. (תירוץ על עדיות פ"ח מ"א). הא דאמרת דגחלים שקדשו בכלי שרת היאך מכבדן לאמה והן יוצאין לנחל קדרון. הנהו דתמיד מכבדן לאמה לא קדשו דאין כלי שרת מקדש אלא מדעת ומתוכה כדאמרינן בפ' המזבח מקדש +זבחים דף פ"ח ע"א+ ולא פסולין +כצ"ל במקום גירושין ועיין מנחות דף ז' ע"א. ועיין בירושלמי חגיגה פ"ג ה"ב שהקשה קושיא של ר' יעקב ישראל. ועיין חגיגה דף כ"ג ע"ב תוס' ד"ה שאם ויומא דף מ"ו ע"ב ד"ה כי פליגי+ ומשנת תמיד ליתא כדגרסת לה, שכתבת ופינה את הגחלים אילך ואילך וחתה מן העוכלות. כל זה שיבוש דלענין תרומת הדשן תנן לה לעיל +תמיד דף כ"ח ע"ב+ דכתיב אשר תאכל האש את העולה על המזבח ושמו אצל המזבח, אבל גבי קטרת +בתמיד דף ל"ג ע"א, ועיין תוס' זבחים דף ס"ד ע"א ד"ה אם שכתבו שם בשם ר"ת לחלק בין יה"כ וכל השנה ולא בין תרומת הדשן לקטרת ועיין תי"ט יומא פ"ד מ"ג+ לא גרסינן לה דגחלים לוחשות. וראיות כתבתי בפר' +אולי צ"ל במס' במקום בפ'+ תמיד שפירשתי לפי עניות דעתי: 

ספר הישר (חלק התשובות) סימן נה 
============================== 
שאל הרב ר' יוסף דאורלינש. א. (קושיא על ר"ת בענין טעם כעיקר). 

על מה שאמר רבינו שהיה לי לשאל, אמנם כדבריו כן הוא, אבל ספקותי רבו על מעותי ואין לאל ידי לשבור רץ על כל דבר ודבר, ועתה ילמדנו רבינו: הא דמקשי בספר הישר של רבינו +בספר הישר על ע"ז בדפוס דף נ"ה ע"ב סימן תצ"ו וגם הובא בראב"ן דף קנ"ב+ מהא דאמרינן בע"ז +דף ס"ז ע"א, ועיי"ש בתוס'+ אמר ר' יוחנן טעמו וכו' אסור ואין לוקין עליו ובפסחים +דף מ"ג+ ילפינן טעם כעיקר מק"ו דנזיר ולר' עקיבא מגיעולי גוים מפרשת מדין וקא סלקא דעתי דמשום הכי אמר ר' יוחנן אסור ואין לוקין עליו דלרבנן ילפינן לה מק"ו ואין מזהירין מן הדין ולר"ע דיליף לה מפרשת מדין ליכא לאו אלא עשה דכתיב תעבירו באש ואשר לא יבא באש תעבירו במים. ורבינו פירש שיש בו מלקות וכתב +לעיל בספר הישר שם וז"ל והאי דמפרשי מלקות לא משום מלקות ממש אלא משום איסורא דאורייתא טעו+ שהמפרש שאין בו מלקות ממש אלא איסורא טעה בפירושו כי לא ידע להבין מלקות הנזכר, וכי האי דמכות +מכות דף כ"א ע"ב+ לוקה חמש יפרש חמשה איסורי +כלומר בתמיה. והדברים האלה אינם בספר הישר שלנו. ואולי גם על זה רומז ר"ת בתשובתו באמרו: אך בשיבוש מצאת כתוב פתרוני וטעית בו. עיין לקמן בתשובה א' הערה ה'.+ וכן השיבוני ולא יכלתי יותר להתאפק. וילמדנו רבנו מהיכי תיתי האי מלקות. 

ב. (בענין טבל אי מיקרי דבר שיל"מ). ועוד ילמדנו רבינו מהא דאמרינן +ע"ז דף ע"ג ע"ב דאמר חוץ מטבל ויין נסך במינן במשהו שלא במינן בנותן טעם+ דטבל בטיל וקשיא ליה לרבינו +בספר הישר על ע"ז בדפוס דף נ"ו ע"ב סימן תק"א, ועוד עיין בתוס' ע"ז שם /דף ע"ג/ ד"ה טבל+ הא הוי דבר שיש לו מתירין כדאמרינן בפ' הנודר מן הירק +נדרים דף נ"ח ע"א ועיין בתוס' ישנים ובר"ן שם+ ודבר שיש לו מתירין אפילו באלף לא בטיל. ותימה לן כיון שנפל יין או שמן של טבל בשלא במינו כגון יין ביין תפוחים או שמן בשאר משקין ולא ידע כמה נפל היכי יש לו מתירין דאי מרבה מעשרותיו מעשרותיו מקולקלין כדאמרינן +תוספתא דמאי פ"ח ועיין ערובין דף נ' ע"א ושם נרמז, וכונת הר"ר יוסף דהכי איכא לאוקמי בשלא ידע כמה נפל+ המרבה במעשרות מעשרותיו מקולקלין ואי ממעט, פירותיו לא מתוקנין ולצמצם אי אפשר, וילמדנו רבינו אי קרי דבר שיש לו מתירין כה"ג דמקלקל מעשרותיו. ועוד יפרש רבינו מה שתירץ דבאדם שאין לו טבל לתקן מיירי, והלא יכול להקנותו למי שיש לו טבל. [ועוד] דהא בבבא מציעא +דף נ"ג ע"א+ כי פריך עליה דחזקיה וניתי איסר ודחיק ואמר דילמא אתי לאתויי פרוטות אמאי לרבינו לא מתרץ דלית ליה איסר. ואף על גב דתירץ דלית ליה מעות הראשונות התם לא משכח תירוצא אחרינא אבל בכל מה דאשכח תירוצא אחרינא לא ניחא ליה לבעל התלמוד לפי הנראה למיעבד האי תירוצא. 

ג. (קושיא בענין קדרות בפסח ישברו). ועוד ילמדנו רבינו הא דאמרינן בפסחים בפ' כל שעה +דף ל' ע"א+ אמר רב קדרות בפסח ישברו דרב סבירא ליה כר' יהודה דאמר חמץ לאחר זמנו אסור ומקשה תלמודא ואמאי לישהינהו עד לאחר הפסח וליעבד בהו שלא במינו דהא ס"ל חמץ שלא במינו מותר +שם /פסחים/ דף כ"ט ע"ב.+ ותימה לי אלמא דס"ל לבעל התלמוד דכלי שהוא נותן טעם לפגם מותר לבשל בו לכתחילה וא"כ כלי שבישל בו הגוי היום יבשל בו ישראל למחר לכתחילה וזו קולא גדולה היא זו, ואי משום דאין האיסור בעין, ה"נ אין האיסור בעין. ואי משום דהתרא בלע א"כ קדרות בפסח לשהינהו דלא ליעבד בהו קודם הפסח יום או יומים וליעבד בהו +כלומר בפסח, מכאן נראה דלית ליה להר"ר יוסף האי טעמא דנותן טעם לפגם משהו מיהא איכא דאל"כ לא היה יכול ליעבד בהו בפסחא אליבא דרב, ועיין בטור א"ח סימן תמ"ז ובב"י שם, ועיין בתוס' פסחים דף ל' ע"א ד"ה ולישהינהו ותירוצו של הר"ר יוסף שם דאיכא תרתי לטיבותא נ"ט לפגם ומשהו+ משום דהתרא בלע, ועוד קדרה חולבת ליעבד בהו בה בשר ושל בשר ליעבד בה חלב כיון שאינה בת יומא לכתחילה. ועוד יש לי מעות להרצותן אך חוששני פן אהיה לפני רבינו כמטריח: 

ספר הישר (חלק התשובות) סימן נו 
============================== 
וזה השיבו רבינו. א. (בענין טעם כעיקר). 

שמעת לעצתי חכמת לך. אשר שאלת על אשר כתבתי על טעמו ולא ממשו ודמית בעצמך כי על המלקות הקשיתי ותרצת דאין עונשין מן הדין וכלי מדין עשה הוא דתעבירו באש. שתי טעיות טעית, כי כלי מדין טהרתם עשה, ואיסור נבלה מדגלי הגעלה ומדאיצטרך היתר ש"מ טעמו ולא ממשו דאורייתא +ועיין בתוס' ע"ז דף ס"ז ע"ב ד"ה אמר ר"י שהשיב ר"ת להר"ר יוסף כיון דאהדריה קרא אהדריה לדוכתא. וזה נראה משונה קצת מדבריו בכאן, שכתב שהעשה רק על הטהרה ולא על האיסור, ועל האיסור, אינו כי אם גילוי מלתא בעלמא.+ וטעות שנייה שלא ראית יפה בפתרוני וטעית מראשו לסופו, שכך כתבתי וקשיא לי דהכא משמע לקולא קאמרינן לחומרא לא קאמרינן +רומז על חולין דף צ"ח ע"ב אטו אנן לקולא גמרינן לחומרא גמרינן, וכונתו דרבי יוחנן דקאמר טעמו ולא ממשו אסור ואין לוקין עליו לא בא לומר דמלקות הוא דליכא אבל איסורא דאורייתא איכא+ דלעיל יהיב שיעורא בכדי אכילת פרס ובטעמו ולא ממשו לא יהיב האי שיעורא. וא"כ מדרבנן קאמר, דאי תרווייהו דאורייתא הוה ליה למימר זה וזה בכדי אכילת פרס א"כ מדרבנן קאמר, אבל אמלקות לא הקפדתי דאנא ידענא דאין עונשין מן הדין. וזה דרכי להקשות דברים נראין מעט תחילה ואח"כ עיקר הקושיות. ועיקר הקושיות דאמר רבא בפ' התערובות +זבחים דף ע"ט ע"א+ אמר רבנן בטעמא אמר רבנן ברובא אמר רבנן בחזותא. וכן ריש לקיש נמי דאמר הפיגול והנותר והטמא שבללן וכו' אית ליה הכי +הלשון מגומגם וכונתו דמתיובתא דרבא על ריש לקיש שם /זבחים/ דף ע"ח ע"א וע"ב מוכח דס"ל דטעמו ולא ממשו דאורייתא. ועיי"ש בתוס' ד"ה אמר רבנן ועיין בספר הישר על ע"ז דפוס דף נ"ו ע"ב סימן תצ"ו.+ ובלא שום קושי יתפרשו ההלכות כדפרישית בעל כורחך. ותתישב על ההלכות ולא מבחוץ ואז תבין. אך בשיבוש מצאת כתוב פתרוני וטעית בו +נראה שרוצה לומר שמהדברים אשר הביא השואל בשם רבינו לא היו כלם בספרו אך בשבוש היו לפני השואל. ועיין לעיל סי' נ"ה אות א' הערה ח'+ ודבר חיצונה אחת ביררת לך לטעות בפתרון. כי אתה יודע דרכי להקשות להעמיד שמועות ישרות ואיני עושה שינויי דחיקי, כי קושיותי תירוץ הן ואינן צריכות תירוץ, כי ההלכות נוחות בלא שינויי דחיקי ורויחא. 

ב. (בענין לך לך תרי זימני): וכן טעית בהאי דלך לך תרי זימני +השאלה אשר עליה מושך חלק זה מתשובת רבינו לא נמצא במכתבו הנ"ל של הר"ר יוסף, וגם מהתשובה לא נדע תוכן דברי השואל רק זאת נראה שהר"ר יוסף היה רוצה לתרץ את קושית ר"ת בתוס' פסחים דף ה' ע"ב ד"ה משום ובספר הישר על פסחים בדפוס דף כ"ו ע"ד סימן רנ"ב, דבשום דוכתא לא מצריכנא תרי קראי לכיבשתו ולא כיבשתו עיין שם+ שסברת שמחמת קושיא של כיבשתו דחקתי, אך היא הנותנת פירוש של לך לך תרי זימני +שאין תכלית דברי רבינו להקשות רק לפרש דברי הש"ס והקושיא רק כמו סעד לפירושו. וא"כ לא נסתר הבנין אף אם תמצא תירוץ על הקושיא כי לא על הקושיא נתיסד.+ ותירוצים של לבנים ושחורים שאתה מצריך אינן צריכין, אף מקלקלין השיטה, כי פירושי קצר ונוח הוא. תנא מהדר אהיתרא ונסיב קרא לאיסורא משום שנאמר לך לך תרי זימני דמיניה שמעינן איסור לכיבשתו הואיל וכתיבי תרי לך נסיב ליה של איסור +כלומר להכי נסיב לך לדרוש לאיסורא לנכרי שכיבשתו משום דכתיב תרי זימני, להכי דריש חד להיתרא להוציא את של אחרים וחד לאיסורא לרבות נכרי שכיבשתו שאף זה כמו שלך הוא+ [ת"ל לא ימצא] דמשמע אחריות אסור מכלל דכבשתו שרי. וא"ת לא ליכתב רחמנא לא וי"ו ולא ה"א, פרשינן ליה שפיר +בספר הישר שם.+ כלל זה יהא [בידך] כי מתוך הילוך השמועה ופשוטה אני מפרשה והקושיות סעד כי אפילו כשיש בתלמוד חייב במקום אחד ופטור במקום אחר אנו מתרצים יפה כ"ש קושיות אחרות. כי האי דתניא פ' ג' מינין +נזיר דף מ"ו ע"ב, וכאן רומז רבינו על כמה סוגיות הפוכות בש"ס שהיה מתרצן יפה, ועיין בתוס' מנחות דף נ"ח ע"ב ד"ה ואיכא דאמרי+ נזיר ממורט ב"ש אומרין צריך ונותן על מקומו ויצא מסתברא נמי התם. וכן בפסק רב פפא במלוה על פה +ב"ב דף קע"ו ע"א אמר רב פפא הילכתא מלוה על פה גובה מן היורשין כדי שלא תנעול דלת ובקידושין דף י"ג ע"ב קאמר טעמא אחרינא משום שיעבודא דאורייתא ועיין בתוספות שם ד"ה גובה וד"ה אמר ר"פ+ וכן באכלה ערלה ושביעית וכלאים +כתובות דף פ' ע"א אמר רב יהודה אכלה ערלה ושביעית וכלאים הרי זו חזקה, וב"ב דף ל"ו ע"א אמר רב יהודה דאין זו חזקה ועיין תוס' שם ד"ה אכלה ערלה וד"ה הכי גריס+ וטובא נמי איכא, ואני מודה על האמת ולא היתי עושה סניגורין לדברי, כי טוב היה לי למחוק שגיוני מלהעמיד בלא רגלים. ולבך אל ימהר לתרץ בסברות שאינן צריכות, שהשמועות מרווחות, וא"צ לתרץ רוחות. וכן ברוב מקומות איני חושש לתירוצים כגון גבי לחם עוני +פסחים דף ל"ו ע"א+ דר' עקיבא אמר עני כתיב ופירש רבינו זקני +שם /פסחים דף ל"ו/ ד"ה מי כתיב, אמנם ברש"י שלפנינו לא נאמר בפירוש שר' עקיבא דרש מסורת+ דדרש מסורת והלא ר' עקיבא יש אם למקרא אית ליה +סנהדרין דף ד' ע"א ועיין בתוס' שם ד"ה כולהו, ועוד עיין תוס' סוכה דף ו' ע"ב ד"ה ור"ש ותוס' זבחים דף מ' ע"א ד"ה לא נצרכה+ אלא רבינו ודאי ידע יפה ולא חש להקשות ולתרץ. דעני דהכא ולא תשכב ולא תישכב +סנהדרין דף נ"ד ע"ב+ ושמע שמע +סנהדרין דף ז' ע"ב מימרא דרב חנינא+ ותשא תשיא +שם /סנהדרין דף ז'/ מימרא דרב כהנא+ ויותן דומיא דכי יתן +קידושין דף נ"ט ע"ב+ ועובד דומיא דעבד +פסחים דף כ"ו ע"ב+ בכולהו מודה ר' עקיבא וטובא כי הני ואני פירשתים. ואל תטעה לומר לפי סברתך מבחוץ להיות תימה בעיניך להחמיר במין בשאינו מינו יותר מבמינו. כי אם תתיישב בדבר, ההלכות מוכיחות והסברא טובה, כי הניכר יש לנו לאסור ולא שאינו ניכר. וגזירת הכתוב הוא למאן דאית ליה מין במינו לא בטיל. ומתוך שהורגלת בכך נפלאת בעיניך איפכא. 

ג. (בענין טבל דבר שיל"מ). על אותה טבל ששאלת הלא אתה מודה לדברי, אלא שאתה אומר שכל שאתה מוצא תירוץ אחר לא תתרץ כן. אלו דברים שאין בהם ממש. ועוד לעולם הוא מתרץ תירוץ טוב באחרונה וכן דרך תלמוד בכל מקום. ומה שאמרת מעשרותיו מקולקלין כיון דלא ידע כמה נפל הלכך אין לו מתירין, הא ליתא. דחיטה אחת פוטרת את הכרי מתרומה, ומשהו משמן ויין יפטור כמה סאין מתרומה. ומעשר ראשון יכול לתקן יפה, יטול משהו ויאמר הרי הוא מעשר של טבל שנתערב לי, ושוב יקח שנית משהו יין ויאמר כן, וכן ג' וכן ד' עד כדי אומדן מה שנפל, וחוזר ומערב כל הספק שהוא סובר שלא נפל כ"כ ואומר כל פלגי דחיטי שישנם של טבל שהם יתירים על המעשר יהיו פלגי העשריים מעשר על הטבל ואוכלם. וכן הייתי יכול לפרש בבת אחת, אלא להראותך שיעור קרוב מעט שיש לו תקנה. והכי אמרינן גבי שמעתא דמרבה במעשרותיו בהאיש מקדש +קידושין דף נ"א ע"א+ דאי אמר תתקדש פלגא פלגא דחיטתא קדשה, דכי איכא דפלגא ה"נ בעישור כל חיטה וחיטה. ועוד בשביל קלקולי מעשרות אפילו לדבריך ליתני טבל שנתערב +כלומר שאז יהיה משמעותו שלא ידע כמה נפל, אבל לא בטבל סתם+ והלא טבל הזכיר ר' שמעון בן יוחאי וטבל הזכיר גבי ביטול +כלומר בע"ז דף ע"ג ע"ב ובנדרים דף נ"ח ע"א בשניהם לא הזכיר רק טבל סתם ולא חלק בין ידע כמה נפל ולא ידע כמה נפל+ ולדבריך בנדרים לפלוג בדידיה +דאיירי רק בידע כמה נפל, דאי לא ידע כמה נפל לא הוי דבר שיש לו מתירין.+ ושינויי דחיקי הוא תתרץ על קושיותיך, ועל שלי תחרוש וחכם תחשב, כי תירוצי מתוך ראיות ועוד שאין צריך ברוב מקומות. 

ד. (בענין פועל מהו שיהבהב). ועל האי דפועל מהו שיהבהב +בבא מציעא דף פ"ט ע"א, גם מזה לא נמצא בשאלת הר"ר יוסף לעיל, ולכן לא נדע לא קושיתו ולא טעותו של הר"ר יוסף, ובלתי ספק סובב על מה שהובא בשם ר"ת בתוס' שם /ב"מ דף פ"ט/ ד"ה פועל, ועיין בספר הישר דפוס דף מ"ח ע"א סימן תק"ד+ על חנם הקשית שאין לך בן תדל +עיין חולין דף קל"ד ע"א+ בעולם שהיה טועה כמו שטעית שאתה אומר שפירשתיה ולא עלתה על לב תינוק בן שש לפרש כן. 

ה. (בענין קדרות בפסח ישברו). ואשר שאלת הא דאמרינן בפסחים פ' כל שעה +ל' ע"א+ אמאי לישהינהו אחר הפסח וליעבד בהו שלא במינו וקשיא לך אלמא ס"ל למקשה דכלי נותן טעם לפגם מותר לבשל בו לכתחילה וא"כ מותר לבשל בכלי גוים שאינן בני יומן, טעית דהך פירכא משום משהו, ועוד מה בכך דאפילו בנותן טעם ואם כן סובר, אלמלא שינוייא דסיפא סובר כך, וגם בשילהי ע"ז +ע"ו ע"א+ פריך אי הכי לכתחילה ומשני גזירה משום בת יומא. וכן דרך התלמוד להקשות תמיהות גדולות שהכא לא נזכר בו אמורא, ואפי' נזכר בו אמורא בכמה מקומות ישאל התלמוד דבר אחר ויתרץ, וכ"ש הכא דבמשהו לפגם, ומה שלא תירץ הכא כדמתרץ בע"ז משום דגבי חמץ במשהו בעי ועוד ליכא בת יומא אלא יום ראשון של פסח עד חצות +שהרי אסור לבטל חמץ מו' שעות ולמעלה בע"פ+ והילכך מתרץ משום מינן. ומ"מ בהלכה לא דקדקת כפי שאלתך שהמקשה משום משהו פריך דאי נותן טעם כ"ע מודי דישברו מדלא פריך ולישהינהו עד לאחר הפסח וליעבד בהו בין במינן בין שלא במינן. אלא בליעת קדירה בחמץ חשיב ליה במשהו דחמץ בעיניה לא מבשלי ליה ברוב קדירות ואי נמי סמיך אטעמא דקפילא. ולא דמי לכחל דבדידיה משערינן +חולין דף צ"ו ע"ב, כלומר דבקדירה נמי לא ידעינן כמה נפיק מניה, אבל בכחל אינו משהו וגם אי אפשר למטעמיה ע"י קפילא+ ולפירכא דקא פריך בשילהי ע"ז אי הכי לכתחילה נמי ששכחת להביא ממנו ראיה לפי פירושך בנותן טעם +בפסחים שם /דף ל'/+ אלא הבאת ראיה מקדירות חולבות ומכלי הגוים ולתמוה על השואל +המקשן בפסחים+ לא דמי לההיא כדפרישית +דקדירות חמץ במשהו נינהו ואלו התם בע"ז בנותן טעם+ דהתם מוכח דקדירה בנותן טעם דהכי סתמא דתלמודא למאן דאית ליה מין במינו לא בטיל ולמאן דאית ליה בטיל דאכולהו פריך ובין במינו בין שלא במינו. והוה ליה למיפרך מרגניתא הך דכחל דחולין +כלומר כיון דלדידיה בנותן טעם איירי א"כ היה צריך לשער בדידיה כמו בכחל דלא ידעינן כמה נפיק מיניה+ וקדירה דע"ז ודרב מספקא ליה אי נותן טעם לפגם אסור או מותר +ע"ז דף ס"ח ע"ב ועיין תוס' פסחים דף ל' ע"א ד"ה אמר רב+ למאי דמפרשית שמעתא דפסחים בנותן טעם, ופרכת חספא מכלי גוים וממעשים בכל יום לפי השואל ולפירושך נותן טעם שאינו. ומעשים דידן לפי המשיב. ופירושא דשמעתא הכי איתא אמר רב קדירות בפסח ישברו ואמאי לישהינהו אחר הפסח ונעביד בהו שלא במינו, פי' לא מבעיא אי אמרת קסבר רב טעם לפגם דהיינו קדירה שאינה בת יומא מותר דמצי למיפרך ונשהינהו חד יומא וניעבד בהו בין במינן בין שלא במינן דהוה ליה לשנויי גזרה משום בת יומא כדמשני בשילהי ע"ז, אלא אפילו אם תמצי לומר סבר רב טעם לפגם אסור דהיינו קדירה שאינה בת יומא, נישהינהו לאחר הפסח ונעבד בהו שלא במינן, דהא חמץ בקדירות קים להו דמשהו הוי ולא יהיב טעמא ולישתרי לכתחילה, דאין מבטלין איסור לכתחילה לא שייך אלא בדבר שהאיסור בעיניה כגון סאה תרומה במאה אבל בבליעת קדירה דלא יהיב טעמא לא אמרינן דמה לי להתיר אוכלין כשנתערב בדיעבד ומה לי להתיר קדירה שאין לה טהרה אלא שבירה בנתערב בה בדיעבד כיון שלא יצא איסורה אלא בהיתר. +לפי ראות עין נראין דברי רבינו בכאן דומין קצת לדברי ר"י בתוס' פסחים דף ל' ע"א ד"ה לישהינהו. אבל באמת רחוקים המה כמזרח למערב. וכונת דברי רבינו כאן לא שנקרא דיעבד כיון שאין לה טהרה אלא שבירה ואין לה תקנה כדברי ר"י שם, אמנם עיקר טעמו של רבנו משום שלא יצא איסורה אלא בהיתר מאחר שהחמץ שבה אינה אלא משהו ובתערובת, א"כ הרי הוא כמו אוכלין שנתערבו כבר בדיעבד, כיון שהחמץ שבקדירה לעולם לא יצא לאסור כי אם בהיתר שהרי אינו אלא משהו ולא יהיב טעמא. אבל קשה לענ"ד כיון דאליבא דרב איירי ורב ס"ל מין במינו לא בטיל א"כ שפיר יכול המשהו חמץ לצאת באיסור אם יבשלו בקדירה ממינו וכמו שכתב רבינו לקמן, א"כ אינו דומה לאוכלין שנתערב כבר בדיעבד ונעשה היתר, וא"כ יהיה אסור לבטלו לכתחילה. וי"ל כיון שאין רגילין להשתמש חמץ כלומר פת הרבה ביחד שלכך החמץ בקדירה אינו אלא משהו, א"כ יהיה בקדירה תמיד מין במינו ודבר אחר דאמרינן סליק. אך קשה א"כ מה משני הש"ס גזירה דילמא אתי למעבד בהו במינו וי"ל כיון שעכ"פ יכול למיעבד בהו במינו בלא דבר אחר אף על פי שאין רגילין בכך א"כ עכ"פ אפשר שיצא איסורה באיסור ולכן גזרו. וגם אין לדמות דברי רבינו בכאן עם דברי הר"ר יוסף שהובאו בתוס' שם, שלדעת הר"ר יוסף הטעם משום דהוי תרתי לטיבותא נותן טעם לפגם ומשהו לכך מבטלין לכתחילה ודעתו שם שהסוגיא אי ס"ל לרב נותן טעם לפגם מותר. ורבינו בכאן אדרבה לדעתו הסוגיא שם אי סבירא ליה לרב נותן טעם לפגם אסור ורק מפני זה יהא מותר להשתמש בה לדעת המקשן, מפני שהחמץ הוא משהו ולא יכול לצאת באיסור. ומכאן נראה שהר"ר יוסף הנזכר כאן בתוס' הוא הר"ר יוסף דאורליינש השואל כאן והמתרץ שם.+ והא דאמרינן קדירה שבישל בה תרומה לא יבשל בה חולין ואם בשל בה בנותן טעם, מכלל דלכתחילה לא מבשלינן, התם משום דילמא יהיב טעמא ולא אדעתיה אבל חמץ לא אפשר אלא בלא טעמא דכולהו חמץ בקדירה במשהו. אבל ליעבד בהו במינן לא מצי פריך דבמינן לאחר זמנו במשהו וטעם לפגם דהיינו קדירה שאינה בת יומא אסור לרב. ומשני גזרה דלמא אתי למעבד בהו במינן ולא מצי לשנויי גזרה משום קדירה בת יומא, דכיון דאסרת ליה כל ימי הפסח לא משכחת בת יומא אלא יום ראשון של פסח עד חצות אם לא באקראי בעלמא. אבל אי סבר רב טעם לפגם מותר דשרית ליה בתוך ימי הפסח איכא לשנויי הכא כדפרישית לעיל ל"ש יום אחד ל"ש כמה ימים +כלומר אי סבר רב נותן טעם לפגם מותר א"כ בפסח עצמו נמי אינו אסור אלא מטעם גזרה שאינו בת יומא אטו בת יומא א"כ לא שנא יום אחד לא שנא כמה ימים דכולהו חדא גזרה וכשגזרו לאסור אינו בת יומא אטו בת יומא בפסח גזרו כמו כן לאסור אף אחר הפסח אף על פי שאין דינם שוה לרב לענין שלא במינו:+: 

ספר הישר (חלק התשובות) סימן נז 
============================== 
תשובה להרב ר' אליעזר. א. (בענין טבילה לחצאין). 

+השואל הזה, אשר אליו הריץ רבינו את תשובתו, הוא ר' אליעזר בן שמואל ממיץ, אשר היה תלמידו של ר"ת והובא כמה וכמה פעמים בתוס'. והוא בעל מחבר של ספר יראים כאשר העיד בהקדמה בעל המסדר והוא ר' בנימין בן אברהם אחיו של בעל שבלי הלקט עיין בשה"ל שם דף ג' ע"ב. ועיין עוד בסימן נ"ח הבא בהערה א'. ותוכן דברי השואל לא נדע בבירור, כי אינם לפנינו, ולכן גם דברי רבינו בתשובתו סתומים כמה פעמים. אך זאת נבין מתשובת ר"ת כי רוח השואל בעיקרו וברובו על שלשה דברים בענין מקואות סובב והולך. בראשונה דעת השואל שגם למעיין יש לו שיעור למטה ברביעית לטהרת כלים כמו גבי מקוה ד"ת ולזה מסכימים דבריו בספר יראים עמוד הביאה סימן קצ"ב ששם כתב בפירוש גבי מעין אבל כל גוף הדבר שהוא מטביל בו עולה בו אך שיהיה בו רביעית כגון למחטין וצינוריות והמקוה במ' סאה. ועיין במרדכי פ"ב דשבועות שכתב שרא"ם נסתפק בדבר בס"י. אך לנוסחא שלפנינו אין מקום לספק. ולפי הנראה מתשובת ר"ת כאן תלה השואל את דבריו באילן גדול בדברי ר"ת ששמע או שראה. ועל זה אומר ר"ת שלא היה ולא יהיה. שנית היתה דעת השואל שגם לטהרת אדם אין צריך למעין מ' סאה רק שיהיה כל גופו עולה בהן וזה דעת הרמב"ם והראב"ד ולזה מסכימים גם דברי רא"ם בספרו ס"י שם. ולזה מתנגד ר"ת שדעתו כדעת ר"י בעל תוס' כי לטבילת אדם גם למעין שיעורו בארבעים סאה כמו למקוה. ועוד שלישית בא רא"ם השואל להמליץ בעד רבינו משלם שהתיר טבילה לחצאין. וזה לא היה דעת עצמו כמו שגם ר"ת אמר עליו שהוא כופר בטבילה לחצאין. וגם לזה מסכימין דברי השואל בספרו ס"י שם.+ אץ ברגלים רהיטין נלאה גם אני מטורח הדרך, אצתי להשיב להרב ר' אליעזר על קצת דרכיו +רומז בזה שאינו משיב על כל שאלותיו, ועיין מה שכתב רבינו בסוף תשובתו הזאת שנמחק כתבו של ר' אליעזר מעבר השני+ אבינה לאשוריו. על אשר כתב על המעין שמטהר בכל שהוא אפילו לאדם מתוך דברי המשנה שנותנת חילוק בין מעין למקוה, תמה אני מדוע לא קראת בכתבי (שפי') [שפרשת] כי המעיין אינו מטהר אלא ברביעית אבל בכל שהוא לא יטהר אפילו דברים שכל גופו עולה בהן בפחות מרביעית. וכל דבריך שכתבת כאילו אני השויתי שיעור מקוה ומעין, ודבר זה לא היה ולא עתיד להיות, ותעודות +תעודות כמו ראיות+ שלך אינן. שכתבת משש מעלות +מקואות פ"א מ"א וגומר, וכונת ראיתו שמשם נראה שכל הקולות והמעלות הנוהגות בראשונות נוהגות גם באחרונות א"כ כל המעלות של מקוה במ' סאה נוהגות גם במעין שהוא למעלה ממנה בכ"ש, וא"כ כמו שהמקוה מטהר אדם וכלים במ' סאה כך יטהר מעין אדם וכלים בכ"ש, והראיה הזאת דומה קצת לראית ר"י בעל התוס' מת"כ פסחים דף י"ז ע"ב ד"ה אלא+ שכל שש מעלות נוהגות ראשונות בשניות וזה לא היה ולא נברא ולא משל היה +רומז על ב"ב דף ט"ו ע"א איוב לא היה ולא נברא אלא משל היה, וע"ז אומר שכאן אפילו משל אינו ולא שום דמיון+ שיש מהן להחמיר ויש מהן להקיל, ואי אפשר ונקל הוא לראות בגירסת המשניות, אך פירושן סתום. שאם תדקדק בהן תמצא חילוק בין גבאים לביצים ומעיין ולברכות ולנהר ולמי תמציות ולים ולמים מכונסין. ועוד שמאותה משנה שכתבת אתה מישב, שהוא אומר +מקואות פ"א מ"ז, וכונת דברי רבינו, לא זו בלבד שראיתך אינה מוכרחת שהרי גם בשאר דברים הנאמרים במשניות שם יש מהן להקל ולהחמיר, אלא שגם ראיתך מושבת מאותה משנה עצמה שנאמר שם בפירוש שמעלת המעין היא רק להטביל כלומר כלים ולא לטבול כלומר אדם עצמו+ למעלה מהן מעיין שמימיו מועטין שרבו עליו מים שאובין פי' כגון בהמשכה שוה למקוה לטהר באשבורן פי' במ' סאה בלא זחילה דרובה בהמשכה ולמעין להטביל בו בכל שהוא פי' בפחות ממ' סאה ומרביעית. ומדקתני לעיל מהך גבי מקוה טובלין ומטבילין דהיינו טובלין אדם ומטבילין כלים והכא להטביל קתני ולא לטבול ש"מ דאין אדם טובל בשום מעיין בכל שהוא. ומה שפי' דהך ברייתא +צ"ל: משנה, וכונתו שמה שפירש לחלק ולומר לא כל המעינות שוים ובמשנתנו לכן כשר המעין רק להטביל ולא לטבול משום שרבו עליו מים שאובין, ועל זה אמר הא ליתא שהרי כתוב במשנה שוה למעין להטביל בו בכל שהוא שמשם משמע שזה דינו של כל מעין בעלמא להטביל בכל שהוא ולא לטבול+ מעיין שמימיו מועטין מעין ע"י צינור שחקקו ולבסוף קבעו לא יפה פירשת למאן דפוסל חקקו תחילה אלא יש לך לפרשו קבעו ולבסוף חקקו אי נמי בהמשכה. וא"ת זה המעין שמימיו מועטין שאני משאר מעין הואיל והמשיך לו מים ממקום אחר, הא ליתא דקתני שוה למעין להטביל בו בכל שהוא. ותו אמרינן בתוספתא דמקואות +פ"א וז"ל וזה הכלל כל מקום שאדם טובל ידים וכלים טובלין אין אדם טובל אין ידים וכלים טובלין+ מקוה שאדם טובל, שם כלים וידים טובלין גבי הכשר מים +דלעיל מיניה איתא למעלה מהן תמצית שלא פסקו שמטבילין בהן את המים+ אף על פי ששיעורו חלוק וכל טבילת מקוה מן התורה ברביעית לעלים ומעיין בכל  שהוא לכלים ולאדם במ' סאה ששיעורו באדם בינוני כמו ששיערו בכזית בינוני וכביצה בינונית וכל שיעורי תורה בינונית, אבל גבי כלים לא שייך בינונית. אבל גבי שורף פרה וטבילת כלים חדשים מן התורה צריך מ' סאה כדאיתא בע"ז +דף ע"ה ע"ב ועיין בתוס' שם ד"ה מים+ ושורף פרה כדאיתא בספרי +פ' חקת י"ט, ח'+ השורף פרה טעון כיבוס בגדים ולא שורף בגדים מנוגעים, במים במים שני פעמים שהיה בדין הואיל ואדם טעון טבילה וכליו טעונין טבילה מה אדם טובל בראוי לו אף כלים טובלין בראוי להם, דהיינו כדי רביעית או יותר עד כדי שגופן עולה בהן, ת"ל במים במים שני פעמים מקום שאדם טובל שם בגדיו וכלים טובלין. ועל גל שנתלש +מקואות פ"ה מ"ו+ שהעמדתו לר' יוסי דמטהר בזוחלין +שם /מקואות פ"ה/ מ"ד דסבר כל הימים מטהרין בזוחלין וא"כ מעין הוא ואעפ"כ צריך לו מ' סאה לאדם, אלמא שגם גבי מעין צריך מ' סאה לאדם+ א"כ מעין הוא, ומה שאתה דוחק לחלק בין מעין למעין ובין זוחלין לזוחלין טענה של חנם הוא. ומה שכתבת מהלכות גדולות שאתה סובר שחדשת לעשות גירסא אין לך תינוק שונה תלמוד שלא הגיה ובדלא נפישי נשמעו הדברים ואתה תופסו חידוש וכתבת אותו בתיבה גסה, ואני משתקם בנזיפה חדא דלגבי מקוה קאמר ובמקוה ליכא מאן דפליג בר מינך ועוד לא היה לו לומר בדלא נפישי מיא אלא וכי ליכא מיא כולא האי דמה ענין להזכיר נפישי ועוד דקאמר כולה קומתה ועוד שרבי יהודאי גאון מודה דבעינן מ' סאה בנהר, ועוד שכל מגיה ידו על התחתונה. ומכמה ראיות שכתבתי אינך משים לב אל אחת. ועוד בזמן שאתה כופר בטבילת חצאין משכוני נפשך למה לך. ותמה אני עליך כי כל הראיות שאתה מביא ממקומך אתה מוכרע. שכן שנינו למעלה +מקואות פ"ז מ"ז, וכונתו שמשם ראיה שאין טבילת חצאין עולה לו, דא"כ ל"ל טעמא שהמים מקדמין, וכן גבי מקוה שמימיו מרודדין לא היתה צריכה כבישה אם יש טבילה לחצאין+ ממקוה שמימיו מרודדין שהבאת הטביל בו את המטה אף על פי שרגליה שוקעות בטיט העבה טהורה  מפני שהמים מקדמין, ולדבריך תיפוק ליה שכבר טבלו הרגלים קודם ששקעו בטיט. והאי דמקוה שמימיו מרודדין שהרי כובש חבילי עצים כדי שיגבהו המים ולא יצטרך להתגלגל. ותמה אני אם כי ניים ושכיב מר אמר להא שמעתא. 

ב. (בענין לחוף בע"ש ולטבול בשבת שחרית). על שמועת כדמתריץ רב יימר +נדה דף ס"ז ע"ב+ דלא אריך לך +כלומר לא נוח לך ועיין פירוש רש"י סוכה דף מ"ד ע"ב ד"ה אריך+ פירש רבינו שלמה, ור"ח ורב יהודאי פירשו כמו כן. ואני כמו כן פירשתיה ותתן לב ותבין מעצמך דברי ר' שמעון דאחר מעשה תטהר פשיטא שעל התשמיש עיקרם, אך על הטבילה גזר כמו כן כדמוכחי שמעתא וכן עמא דבר. 

ג. (בענין מטלטלי דיתמי אי משתעבדי לכתובה ולב"ח). על המטלטלי לכתובה ולבעל חוב תראה בכתבי ששלחתי לפריש +ספר הישר בדפוס דף מ"ז ע"ד סימן תק"ב, ועיין בהרא"ש כתובות דף ס"ז ע"א ובתוס' שם ד"ה גמלים+ ור"ח במי שהיה נשוי פי' כמותי והסכמתי לשמועתו וקודם מעשה אמרתיה, כי נשאלתי עליה ומרגלא היתה בפי. והלכות גדולות מסייעות למאי שפירשו דהוא כאשלי דקמחניא +כתובות שם /דף ס"ז/.+ אך אין זה תקנת רב שרירא שכתב בכתבו משום אסמכתא היא. ואין לנו לבדות טעמים אלא ע"פ ההלכה וכן מוכח דהוה להו לתקוני מרגניתא ולית לן למיתלי דתקינו חספא. ובקוצר השיבותיך כי חשתי, אך על יד הקודם אשיבך על שאר דבריך אם תשנה אותם כי נמחק כתבך מעבר השני. ואהבתך כמער איש ולויות +מלכים א' ז', ל"ו, ועיין ברש"י ורד"ק שם שפירשו מער וליות שניהם לשון דיבוק ומער כמו מעורה+ מעורה בכליות, ואתה שלום וביתך שלום. 

ספר הישר (חלק התשובות) סימן נח 
============================== 
שאל הרב ר' אליעזר מר"ת. הלכם משלום ארץ גשומה ואם ארו מאורות תעלומה? ואם נודעו אליכם עקבות אור וטל אורות לחיי הנשמה? ואם צפון ותימן גן יפיחון יניפון שבלי בשם וקמה? כמו עשו ימי חרפי ואפלי דבש ארדה וממתקי טעימה ועתה יבשה נפשי ואין כל והייתי כיונה נאלמה וכל - היום אני חורש בתלם אפתח אשדד לי אדמה ועד ערב אני נדכה וכואב וגוע וחיתי הלומה כל - כחי אבל לריק והבל ואי חבל ומשכרת שלמה? ומה חבל ונחלה לי נתונה צפונה לי לנפשי העגומה? ואי משקה לשוקק העיפה עטופה מבלי אונים ועצמה? 

כי לא מצאה נפשי מנוח אשר ייטיב לי מיום צאתי מבית אבי רכב ישראל. ואחלי אליעזר לפני הנביא אשר ברמרוג רבינו יעקב אביר הרועים. מי יתנני לו לעבד ונפשי לו לשפחתה לרחוץ רגליו כאשר הייתי באמנה אתו. והנני היום באין חזון נפרץ ותאבי לשתות מים מבור בית לחם בשעריו. 

א. (בענין מקום הנחת תפילין של יד). [לבי נוקפי] על מקום הנחת תפילין של יד, כי ראיתי מרבותי שמניחין אותן בגובה הזרוע למעלה מפרק האמצעי שקורין קורשי +כן הוא בכ"י ודפוס והמלה זרה בעיני. ואולי צ"ל קודיש או קודא /אלבויגין/ בל"א ועיין לקמן בתשובה+ שתהא שימה כנגד הלב דומיא דבין עינים. ומהן מניחין אותו למטה מפרק האמצעי בגובה [קנה] הזרוע [התחתון סמוך] לפרק ואומרים כי היא הקיבורת +עיין תוס' מנחות דף ל"ז ע"א ד"ה קיבורית:+ 

ב. (בענין נדה בימי לבונה). ועל נדה בימי לבונה איך אתם נוהגים לאכול ולשתות עמה אם ישנה היא בכלל גזירת חוץ ממזיגת הכוס +כתובות דף ס"א ע"א, ועיי"ש בתוס' ד"ה מחלפא+ וכו' אף בימי לבונה. כי יש אומרים שאינה באותו הכלל. וראיתם מדתני דבי אליהו +שבת דף י"ג ע"ב ועיי"ש בתוס' ד"ה בימי, וכונת השואל בכאן משום דהיא אמרה לאליהו אכל עמי ושתה עמי וישן עמי בקירוב בשר והאמוראי שם רב דימי ורב יצחק בר יוסף לא שקלי וטרי אלא אישן עמה מכלל שגם דברי אליהו שאמר ברוך המקום שהרגו אינן נמשכין אלא על השינה ולא על אכילה ושתיה+ וישן עמי בקירוב בשר. ומדשקלי בה אמוראי סברי למימר דוקא אישן עמי קאי ברוך המקום שהרגו שלא נשא פנים לתורה. ותמיה לן דהאי דשקלי וטרי בישן עמה במטה משום דעלה איכא למשקל ולמיטרי אבל באכל ושתה עמה איכא למימר. פשיטא דעל שלחן אחד קאכלי ולעולם כ"ש דקפיד אאכל ושתה דחמירה אכילה ושתיה על שלחן אחד משינה בסינר כדמוכחא כולה שמעתתא +שם /שבת דף י"ג/ ע"א.+ דהתם איכא דיעות ואיכא שינוי והכא דיעות איכא שינוי ליכא. ועוד מאי שנא משום בגדים לבנים שלובשת פקע איסור כרת מינה הא קיימא לן תהא בנידתה עד שתבא במים +שבת דף ס"ד ע"ב:+ 

ג. (בענין מגע יין ע"י כח נכרי וישראל ביחד). ועל הגוי שהיה תופס בידו מגל והיה רוצה לראות מראות היין בראש המגל אם שלו יפה הימנו וכשהרגיש ישראל רץ עליו ואחזו בידו עם המגל ומכח אחיזת ישראל ודחיפתו נגע ראש המגל ביין בעוד ישראל אוחזו בידו וסילקו מעל היין. ומיבעי לן אם היין מותר בשתייה אחרי שכל כח ראש המגל היה של ישראל. ולא דמי ללוליבא +ע"ז דף נ"ז ע"א+ ולאתרוגא +שם /ע"ז/ נ"ט ע"ב+ ולמדדו בקנה ולהתיז את הצרעה +שם /ע"ז/ ס' ע"ב+ דהתם כל כח מגע הלולב והאתרוג והקנה של גוי הוא ולהכי אסרוה בשתיה. ולברציה עד דשייפא +שם /ע"ז/ נ"ט ע"ב+ נמי לא דמי דהתם מאי דאצרכינהו בירצה אף על גב דיד ישראל וכחו עמו משום חשש שלא יהא הגוי  תוקף את ישראל ומשכשך בהוצאת ידו מן היין. [ושלום רבותינו וביתם ושלום מורי רבי יצחק בן רבינו לנצח כנפש אליעזר בן שלמה]. 

ספר הישר (חלק התשובות) סימן נט 
============================== 
וזאת התשובה השיבו ר"ת. למי חמדת ישרון והדרם? הלא לך הם, עטרת הוד פארם ישועה ישאבון ובך בארם לרגלם נר דבריך ואורם גדול עמו אשר הונף והורם דברי לך בפעם זאת אקצרם 

א. (בענין מקום הנחת תפילין של יד). אשר שאלת על רבותיך המשנים את הידוע ומנהג אבות, לא אדונים המה בדבר זה, כי הקיבורת הוא העצם למעלה מן האציל הנקרא קודא בלע"ז. אף על פי שפירש רבינו בנדה +נדה דף ל' ע"ב דרש ר' שמלאי ומה הולד דומה במעי אמו לפנקס וכו' רש"י ד"ה אציליו, ועיי"ש בתוס' ד"ה שני+ שתי אציליו על שתי ארכבותיו איישליש, ליתא, דאין זה כפנקס אלא הקודא על הארכובות +בכ"י שד"ל יש כאן הוספה: כדאמרינן במסכת סופרים לא יניח אדם ס"ת על ארכובותיו ויניח אציליו עליו מפני שנוהג בו מנהג בזיון.+ וקיבורת למעלה כדמוכח בערכין +דף י"ט ע"ב+ דקא משני התם מדאורייתא קיבורת כולה, בנדרים עד האציל, בקדשים עד הפרק מהלכתא. הרי שלשה פרקים בזרוע. פרק סוף היד לקדשים, לנודר עד האציל שקורין קודא, קיבורת על גף של יד שקורין אשפלדון בלע"ז לתפילין כמו קיבורא דאהינא +בבא בתרא דף ה' ע"א+ למעלה בגובהו וכנגד הלב והיינו זרוע דמפורש גבי הזרוע והלחיים +חולין דף קל"ד ע"ב+ ואיזהו זרוע מפרק של ארכובה עד הכף של יד. ותפילין בזרוע כדאמרינן בכל מקום, ובגובהו. ובפרק ראשון באהלות +מ"ח+ מונה סדר האברים תחילת פיסת יד למעלה הקנה ועל הקנה המרפק, היא מקום חיבור, למעלה מן המרפק הזרוע למעלה מן הזרוע הכתף. והזרוע היא הקיבורת דכל קיבוצת דבר קרוי קיבורת ובלישנא דרבנן קיבורא דאהינא קיבורא דאזלי +ב"מ דף מ"ד ע"ב+ ובגובה היד הוא פי' עצם גבוה שביד. ומרפק תרגומו של אציל +יחזקאל י"ג, י"ח+ ולא כדברי הערוך +בערך מרפק+ שמפרשו שחי ולא כדברי מנחם שמפרש אציל גובה הזרוע +ובמחברת מנחם שנדפס ערך אצל אינו כן אלא פירש אצילי ידי שהם שרשי אזרוע למטה. אך גבי יגיע גי הרים אל אצל פירש מקום גבוה.+ דכי בעי תלמודא למימר אומר אמת השחי +ב"מ דף ל"ג ע"א+ המדבר משחיו +סנהדרין דף ס"ה ע"א+ ושער בית השחי, וכי בעי תלמודא למימר מרפק אומר המוציא בפיו ומרפקו +שבת דף צ"ב ע"א ועיי"ש בתוס' ד"ה מרפקו+ שתולה החפץ בזרוע במקום המרפק. ואם היינו שחי נמי הוה למיתני המוציא בפיו או תחת שחיו, מכניס ידו במים עד הפרק +ערכין דף י"ט ע"א, ועיי"ש בתוס' ד"ה מרפקו, ועוד עיין בספר הישר חולין בדפוס דף ל"ט ע"ג סי' שפ"ז+ ולא אמר עד השחי. 

ב. (בענין נדה בימי ליבונה). על הליבון כבר היו רגילות הנשים לטבול לאחר שבעת ימי הנידות וספרו אחר כן ז' ימי נקיים +כלומר תשלום ז' נקיים+ משום חומרא דר' זירא ואז היו מקילות בליבון משום דאמרינן בשילהי נדה +דף ס"ו ע"א+ אמינא לך איסורא ואת אמרת מנהגא היכא דאחמור אחמור היכא דלא אחמור לא אחמור. והיו אומרות דמשום חומרא לא גזרינן משום הרגל עבירה אלא איסור תשמיש לבדו. אבל היכא דלא טבלו אין בין נדות ללבון ולא כלום. והא דבדקה אליהו לההיא בימי ליבון נביא היה וידע ענינם. והא דמסקי עלה דישן עמי אמוראי להשמיעך שכך היה מעשה ולא קירוב ממש, ואפילו הכי נענש עליה ואסור לעשות. ואם לא שפירשו אמוראים הייתי מתיר בסינר מפסיק וכל אותם ענינם שמפרש שם +עיין על הענין הזה עוד בר"ן פ' אף על פי ובמרדכי פ"ק דשבת+ אבל מרומי  שלחו שלא היו מחמירין בליבון קבלה היא בידם בלא טעם ולא ישר בעיני. על היין מה אשיב כי אם לפי ראיית המעשה. ואין בידי לפרש אם לא אראה הענין. ושלומך אדוני יגדל נצח ואהבתך בלבי יתד לא תמוט ואתה שלום וביתך שלום: 

ספר הישר (חלק התשובות) סימן ס 
============================= 
[תשובה] אחרת. (בענין שומרת יבם שנתקדשה לאחר). 

+השאלה והתשובה כבר הובאה בספר הישר על יבמות בדפוס דף ז' ע"ב סימן כ"ג. ועוד בתוס' יבמות דף צ"ב ע"ב ד"ה נותן ובריטב"א ובמרדכי שם ועיין בתשובות מיימוני לה' אישות סי' ל"ז וטור וב"י אה"ע סי' קנ"ט.+ בא מעשה לפני ר' ביבמה שמת בעלה ולא ידעה שיש לה יבם והלכה ונתקדשה לשוק ולא היה יודע המקדש שהיא זקוקה ליבם ובעודה ארוסה נודע הדבר ולא נשאה המקדש. ושאלו את רבנו אי קנסינן למקדש להוציא או לא. 

והשיב כי לא מצינו קנס בשומרת יבם שנתקדשה לשוק אלא א"כ נשאת ונמצאו הצרות איילונית +גיטין דף פ' ע"א.+ והאי דיבמות פרק האשה רבה +דף צ"ב ע"ב+ הכי פירושו אמר רב יהודה אמר רב מניין שאין קידושין ביבמה ת"ל לא תהיה אשת המת החוצה לאיש זר לא תהא בה הויה לזר ושמואל אמר בענויתנו /בעניותנו/ צריכא גט מספקא ליה וכו'. ופסק תלמודא הלכתא כשמואל אמר רב אשי אם היה יבמה כהן חולץ לה הכהן ושריא לה למקדש דהא כהן לא מצי למיהדר לה דהא גרושה היא, וכפינן ליה לכהן לחלוץ לה ושריא, ומקשי תלמודא איתגורי איתגר א"כ מצינו חוטא נשכר. והכי פירושו איתגורי איתגר, וכי בשביל זאת היבמה שחטאה שקידשה עצמה ואסרה עצמה על הכהן תהיה נשכרת שנכוף את הכהן לחלוץ כדי להתירה לו, אלא ודאי אם יהיה יבמה כהן לא נכוף את הכהן לחלוץ אלא מבקשין ממנו כמו שמצינו בשילהי פרק בית שמאי +שם /יבמות/ דף קי"א ע"ב+ שיש שכופין ויש שמבקשין ה"נ מבקשין ממנו לחלוץ אם ירצה, ואז לא קרינן לשני חוטא נשבר שבעבור חטאו אינו נשכר כלל. דבלא חטאו נמי היה כונסה בכך הואיל וזה רוצה, ואם לא ירצה לא יחלוץ והשני לא יכניס. אלא אמר רב אשי ה"נ השתא דאיתמר הלכתא כשמואל אם היה יבמה ישראל נותן השני גט ומותרת ליבם, אף על גב דאיכא למיחש שמא יאמרו חלץ וקידש זה  וחזר וגירשה ונמצא אידך מחזיר גרושתו +צ"ע מאי מחזיר גרושתו איכא הכא, חלוצתו הוה ליה למימר? ועיין בהערה הבאה+ ואנן קי"ל כגון שלא בנה שוב לא יבנה והוא בכרת +מכאן ראיה לדעת מהרש"ל גיטין דף פ' ע"ב על רש"י ד"ה זינו דחלוצה שנשאת אסורה ליבם מטעם אשת אח, ועיין במהרש"א שם, ובזה יש לישב תמיהתי בהערה ה', /הקודמת/ דלכך נקט גרושתו משום דע"י הנשואין והגירושין חלוצתו נפלה לפני היבם באיסור אשת אח שהוא בכרת+ אעפ"כ הותרה לו ולא חיישינן בהכי, אלא הותרה לו ליבם לכנוס וישאנה אם ירצה. אבל אם היה יבם רוצה לחלוץ לא קנסינן ליה לשני המקדש למיתב גיטא. דאם איתא דקנסינן ליה הוה לן למימר +כלומר במימרא דרב אשי+ דמוציא בגט ולא כדקאמר נותן לה גט, כדאשכחן גבי מעוברת +יבמות דף ל"ה ע"ב+ ושאר קנס. ועוד לדידה נמי הוה לן למיקנס ולומר תצא מזה ומזה דאמאי קנסינן ליה לדידיה טפי מדידה כמו שמצינו גבי שאר דברים תצא מזה ומזה ועוד מרישא כי מהדר לאו אקנסא קא מהדר דקאמר אם היה יבמה כהן חולץ ושריא ליה אלא ודאי לית הכא קנסא אלא כפייה כדפרישית. ולא מצינו קנס בשומרת יבם אלא כשנשאת ונמצאו הצרות העריות אילונית דמיחלפא באשה שהלך בעלה וכו' כדאיתא בגיטין בהזורק +דף פ' ע"א+ אבל בזינתה וכ"ש נתקדשה ליכא קנס. ומשנתנו דהאשה רבה +יבמות דף צ"ב ע"א+ האשה שהלך בנה ובעלה למדינת הים ואמרו לה מת בנך ואח"כ מת בעלך ואמרו לה וכו' וקתני תצא ולא קתני תצא מזה ומזה, האי בעדים דאנוסה היא וקתני תצא בלא גט דהא ר' עקיבא דאמר אין קידושין תופסין וכו' כדאמרינן בגמרא +שם /יבמות דף צ"ב/+ אבל האי דגיטין לאו אנוסה דאיבעי לה לאמתוני אם תהיה צרתה אילונית אם לאו כדאמרינן בהאשה רבה +שם /יבמות/ דף צ"א ע"ב+ מאי הוה ליה למיעבד, איבעי לה לאמתוני גבי הכונס את יבמתו והלכה לה צרתה וכו'. להכי קנסינן לה התם, אבל בשום מקום יותר לא ניקנוס אלא בשנישאת צרת ערוה ונמצאת אילונית כדאמרינן טעמא משום דמיחלפא. ונישאת נמי והיא יודעת ודאי שהיא זקוקה לא קנסינן דהיינו זינתה דאמרינן בגיטין דלא קנסינן. ופי' ר"ח והלכות גדולות שמפרשין בנתקדשה לשוק בהאי דנותן לה שני גט והותרה לו שלא יהא חוטא נשכר, ואסורה לו עולמית והלכות גדולות שפירש ברח ליכא קנסא. לפי פירושם יש קנס בשומרת יבם שנתקדשה לשוק +הלשון מגומגם, ולפי דעתי צ"ל: ואסורה לו עולמית, לפי פירושם יש קנס בשומרת יבם שנתקדשה לשוק, והלכות גדולות שפירש ברח ליכא קנסא לא יפה כיוונו וכו', כלומר ובהלכות גדולות מוסיף עוד על פי' ר"ח דברח ליכא קנסא, אכן לא מצאתי בה"ג בשני הדפוסים הדברים האלה+ לא יפה כיוונו דהא קנס דנישאת צרת ערוה ונמצאת איילונית בין ברח בין לא ברח דלא אמרינן בברח לא קנסינן אלא בנתקדשה בתוך שלשה +יבמות דף ל"ז ע"א+ דהיכא דאיתמר איתמר והיכא דלא איתמר לא איתמר. דהא דבהאשה שהלך בעלה למדינת הים קנסינן ולא מצינו חילוק בין ברח ללא ברח אלא במקומו גבי נתקדשה בתוך שלשה חדשים, והכי נמי אמרינן גבי קנסות דפסחים בשילהי כל שעה +פסחים דף מ"ב ע"א+ עברה ולשה מאי וכו' ואומר התם היכא דאיתמר איתמר וכו'. והלכות גדולות דמפרשי דמפלגינן בין ברח ללא ברח בין שיש בנים לאין בנים, מחומרא דנפשייהו, דמדמו לאיסור יבמה שנתקדשה, דסבירא להו דלא גרעה מקידש בתוך שלשה ולהכי תלו ליה היתרא בברח. וההיא דמפלגי בין בנים ללא בנים דמדמי להו להנטען על אשת איש +יבמות דף כ"ד ע"ב+ וכי התם מפליג בין בנים ללא בנים ה"נ הכא. והאי דשני נותן לה גט והותרה לו לא מיירי אלא בארוסין, דאי בנשואין היכא קאמר ברישא השתא דאיתמר הלכתא כשמואל, אפילו לא איתמר נמי אלא כרב אם היה יבמה כהן חולץ לה ואינו מיבם דהא זינתה כשניסת וזונה אסורה לכהן ואף על גב דמותרת  לישראל ולא כרב המנונא, מ"מ זונה היא ואסורה לכהן דהא נבעלה לפסול לה כדאמרינן באלמנה לכהן גדול בן תשע שנים ויום אחר /אחד/ גר עמוני ומצרי וכו', אלא ודאי מיירי בארוסין. ואין להוכיח ממה שאמר נותן לה גט שני והותרה לו, דאי בנשואין איירי היאך הותרה לו דהא יבמה שזינתה אסורה ליבם כרב המנונא ולית ליה דרב המנונא. +כלומר מהא דהותרה ליבם אחר גטו של שני ליכא להוכיח דבאירוסין איירי, דאי בנשואין הלא היתה אסורה ליבם מדרב המנונא, דאין זה ראיה דאיכא למימר דרב אשי לית ליה דרב המנונא, דהא באמת רש"י פירש כן דבנשואין איירי ולא תיקשי ליה, דלית הלכתא כרב המנונא כדאמרי מערבא סוטה דף י"ח ע"ב.+ ורבינו שלמה זצ"ל פירש כן דהא הלכתא כן דלא קיימא לן כוותיה. אלא ודאי אם יש להוכיח, ממה שפירשתי יש להוכיח דלא מיירי בנשואין. ותו לא מידי. 

ספר הישר (חלק התשובות) סימן סא 
============================== 
תשובה אחרת. (בענין חזקת הבתים אי בעי עדות ג' שנים רצופין יום ולילה). 

על דין חזקת הבתים שהחזיק שמעון בכח מתנה בבית אביו ובלא מחאה ג' שנים רצופות יום ולילה. וכן השיב: קטון מהכיל +אולי צ"ל: מהבין+ דברים שבלב +כלומר שלא פירשו את דבריהם כראוי+ על פתרון השמועה אשר על פיה דנים רבותי בין לפיהם בין לפי רבותיהם אשר חדשו וכבשו זה בכה וזה בכה. אך לפי שטתי אשיבם ולפי גרסת הספרים קדמונים מבני שלשים שנה ומעלה של מלכותנו ולפי גרסת רב האי. ואת הנערים יודעתי +שמואל א' כ"א, ג'+ והביאוה לי +כלומר שחפשו בספרים והביאו לו שכן היא הגירסא בכל ספרים קדמונים+ כך מפורשת מקודם מעשה. ולעשות סניגורון לאיגרון בדקתי בשערי רב האי בשער מ' +כלומר שכן היא הגירסא בשערי רב האי ולפי דעתי צ"ל שגורס+ ומודה רבא ברוכלין דאע"ג דלא טעין טענינן ליה אנן דרוכלין ביממא לא שכיחי בלילא שכיחי ואינן צריכין אלא לעדות לילות. והצעה של שמועה כך היא +ב"ב כ"ט ע"א, ועוד עיין בספר הישר על ב"ב בדפוס דף נ' סימן תל"ב תל"ג+ דאמר רב הונא שלש שנים שאמרו שאכלן רצופות אמר רב חמא ומודה רב הונא באתרי דמוברי באגי דבשש שנים מפוזרות הוו חזקה, דפיזורן כמו שביעית +ב"ב דף ל"ו ע"א ועיין בתוס' שם ד"ה ה"ג ומדברי רבינו כאן משמע דהא דפסיק אכלה שביעית הוי חזקה היינו דלא יפסיק אבל עכ"פ אינו עולה למנין שני חזקה, ועיין ברמב"ם פי"ב מה' טוען ונטען הי"ב והשגת הראב"ד שם+ אף על גב דבני מיעבד נינהו אלא אפקעתא דמלכא. [ואף על גב דאיכא דלא מוביר]. דלא מצי למיטרח לנטורא חדא בכולא באגא [א"נ אמר בהכי ניחא לי דעבדא טפי]. והני תרי טעמי איתנהו. והכא הוה ליה למימר +כלומר לפי גרסת הספרים ורבינו שאין גורסין בדברי מר זוטרא מודה רב הונא אלא מודה רבא א"כ היה לו לומר ומודה רב הונא בחנותא דמחוזא קודם לכן, ועיין ב"ב כ"ט ע"ב תוס' ד"ה ומודה+ ומודה רב הונא בחנותא דמחוזא דביומי עבדי ובלילא לא עבדי. והא דלא קאמר ליה משום דאכתי לא סלקי שמעתתא דבתי. וכן נמי מודים חכמים לר' יהודה גבי היה גדי כפות ליה וכו' +ב"ק דף ס"א ע"ב+ דלא קאמר עד דמסיק למילתיה. תנן חזקת הבתים והא בתים ביממא ידעי בלילא לא ידעי ומסתמא חזקתן ג' שנים מפוזרות דהיינו שש, אף על גב דלא מצינן למימר אפקעתא דמלכא וטעמא דלא מצינא דאינטר וטעמא דהכא  עבדא טפי, אלא דלא אשכח סהדי אלא ביממא והוי כמו היכי דלא מוברי באגי וקשיא לרב הונא. אמר אביי מאן מסהיד אבתי שיבבי ורצופין הוי חדא אמר סהדותא דרצופין איכא טובא. וגם רבא ס"ל כדמפרש מר זוטרא וכדפריש אביי, דהא חזקת הבתים דומיא דקרקעות שרואין עדים את המחזיק יוצא ונכנס מכניס פירות ומוציא פירות מכניס פועלים ומוציא ולא כל שעתא ושעתא, דאטו בכיפה תלו ליה הא ניימי בעידנא דניימי אינשי ועיילי בעידנא דעיילי אינשי. אלא רבא החמיר +צ"ל לדעתי התכוין במקום החמיר+ בתירוצו להוציא המקשה מדעתו ולומר שאפילו לכל שעה ושעה יכול למצא עדות רצופין יותר מחזקת קרקעות, ולא לחלוק על אביי בא דמודה הוא בתירוצו אלא להוסיף על דבריו ולתרץ תירוצא מעליא ולא פליג אדאביי, כדפרישית בנדרים +נדרים דף כ"ג ע"ב ועיין תוס' ישנים שם ד"ה רבא אמר+ גבי הרוצה שלא יתקיימו נדריו ורבינו האי בנדה +דף י"ג ע"א ועיין תשובות הגאונים שערי תשובה סימן ע"א+ גבי רב יהודה בכנישתא דשף איתוב בנהרדעא אמר מר זוטרא אי טעין ואמר ליתי סהדי ואסהידו בי דדירנא ביה תלת שנין ביממא ובלילא טענתיה טענה. פי' מר זוטרא חברו של רב אשי היה כדאמרינן מרימר ומר זוטרא ורב אשי אקלעו לביסתא למרי בר איסק בבבא מציעא +דף כ"ב ע"ב.+ וקאמר אליבא דרבא וכ"ש אליבא דאביי אי טעין המחזיק ואמר יבאו עדים שאינם בקיאין כמו שיבבי ולא כמו אוגרין שיאמרו שראינו יוצא ונכנס בין בימים בין בלילות, מקצת מן הימים ומקצת מן הלילות כמו שפירשתי גבי קרקעות דלאו בכיפה תלו ליה, טענתיה טענה. ולא שייך למימר עדותן עדות, דלא שייך האי לישנא שאפילו לא היתה חזקה עדותן עדות, ומעולם לא תמצא עדות גרוע כעדות חזקה, שאין מעידין בקרקע זו של פלוני היא אלא ראינו שזה דר בה ג' שנים. ומשום האי חזקה מפקינן ליה מחזקת אבהתא. ועוד לפי שבלשון אי טעין התחיל לפרושי ביה בלשנא אפקיה. והאי לישנא איצטרך ליה, דכיון דאיכא לאשכוחי סהדותא דשיבבי או דאגרי מיניה ונקיטי אגרא ואי לא נקיטי ישיב להן מחזיק, [ודוקא אי טעין] ליתי תרי סהדי ומיהו אנן לא טענינן ליה ולא פתחינן פה לאלם לאפוקי קרקע מחזקת אבהתא [כמו לקמן בחזקה שאין עמה טענה לא מוקמינן ליה בידו] +עיין ב"ב דף מ"א+ ע"י טענת אירכס שטראי ואי לא טעין איהו. וכן נמי לא טענינן ליה למימר ליתי שיבבי וליסהדי [או] בהני דאוגירו מנאי דכיון דאיהו ידע ולא טעין לא טענינן ליה. וגם לא שייך הכא [פתח פיך לאלם] דאין בזה גריעות חזקת בתים מחזקת קרקעות. ומודה רבא ברוכלין המחזירין אף על גב דלא טעין טענינן ליה, פי' דאע"ג דלא טעין בין ביממא בין בליליא דהא בליליא שכיחי ביממא לא שכיחי טענינן ליה וכגון זה פתח פיך לאלם, דאפילו ע"י שיבבי אינן סוברין לברר חזקתן דביממא לא ידעי, ונודיעם אנו אם ע"י שיבבי יכולין לברר חזקת לילות די להן דהוי ליה כמו קרקע שקוצרין ומניחין עד שעת החריש, אפילו עדים ע"י אוגרין מיניה די כיון שע"פ תקנת עזרא מחזירין טענינן להו. תדע דלא נקיט חמר גמל וספן והוה חזקתן [של בתים] ג' שנים רצופות דכיון דבני מיעבד נינהו בין ביממא בין בלילא לא בעינן שש מפוזרות. ומודה רב הונא בחנותא דמחוזא דכיון דלא בני מיעבד נינהו ביממא ולילא דחזקתן מפוזרות ובעי שש שנים דלילותא דידהו הוי כמו אפקעתא דמלכא. ולא מצינא דאינטר דלעיל וכמה טעמי איכא בתלמודא כי הנך דלא מצינא דאינטיר והכי ניחא לי דעבדא טפי +תרי טעמי בש"ס שם+ דתרוייהו איתנהו ובחד סגי אי איתא אף על גב דליתא לאידך. ואני בקי בחותמים באגרת כי יש בהם מפולפלים ומתוך פלפולם שינו פי' רבותינו שאם ידקדקו הלכה כפירושם לא יתכוונו דבריהם ומתוך פלפול הוקשו ואם יוסיפו לפלפל ימצאו תשובות חבילות חבילות על הכל, ולכלהו אית להו פירכא בר מהאי אף על גב דליכא פילפלין. +נ"ל שרומז בזה על מגילה  דף ז' ע"א דקאמר התם לכולהו אית להו פירכא בר בר מדשמואל ועלה קאמר רבינא היינו דאמרי אינשי טבא חדא פילפלא חריפתא מצני מלא קרי. ובענותנותו רוצה רבינו לומר שגם כאן לכולהו אית להו פירכא בר מהאי דרבינו אף על גב דליכא פלפלא חריפתא ואולי צריך  להיות פילפלא במקום פילפלין:+ ורגלים לדבר שקודם מעשה אמרתיה, כי לרואים אגרת זאת הראיתי פתרון שהוסיפו לפני ולא הוזכרו השערים בהם ועל פניהם לא אכזב. ומאן דגריס מודה מר זוטרא משתבש ולא שייך מודה רבא באי טעין אלא במאי דאנן טענינן ליה וממעטינן נמי ימים. ולא מודה רב הונא אלא במפוזרות, ואם הסברות דחוקות שבקוה לתלמודא דאיהו דחיק ומקרב להו. ואז תמצא חזקת הבתים ברוב ענינים וכי אורחא דמילתא כמו חזקת הקרקעות והבורות והשיחין והמערות ובית הבדים דלא כל שעתא עייל לבי דפא ומגירסת רבינו האי דגריס ומודה רבא שמעינן דרבא מודה לאביי ומר זוטרא אליבא דרבא אמר וכן ברוב ספרים. ואם יש לשמעון חזקת שיבבי חזקתו חזקה אי נמי סהדי דאגרי מיניה כדפרישית: 

ספר הישר (חלק התשובות) סימן סב 
============================== 
תשובה אחרת. (בענין ערב שלא בשעת מתן מעות ושהקדים ופרע). 

ואני שלשת החיצים צדה אורה +שמואל א' כ' כ'. ונ"ל שכונת רבינו בכאן אורה בלשון הוראה ושלשת החצים הם שלשה דיינים שהעריכו שאלתם אל רבינו.+ כאשר התחילו מקטנים מן הצד +עיין סנהדרין דף ל"ב ע"א.+ ברוב ענותם שלחו אלי על שתובע ראובן משמעון מ' דינרים שפרע ללוי בשביל ערבות שהכניסו שמעון, ושמעון משיב שפטומי מילי הוה. ונראה מתוך דבריו שרוצה שמעון לטעון שלא היה קנין +עיין ב"ב דף קע"ג ע"ב תוס' ד"ה חסורי+ אמנם אין צריכין קנין אם פשרה היה דהוה כשעת מתן מעות הואיל והחזיר לו לוי שטר מ' ליטרין +ליטרין הן יותר מדינרין ואולי צ"ל דינרין, ואפשר שזאת היתה הפשרה, שהשיב לו שטר על מ' ליטרין תחת הערבות על מ' דינרין+ על יד ערבות ראובן. ואם משום שפשרה צריכה קנין, מ"מ אפילו לא הקנה ובטלה פשרה, כשיעור מ' דינרין לא נפטר שמעון מתביעת לוי דהא אישתבועי בעי ליה ללוי ולגבי מ' דינרין עדיף [דהא] קנין גמור יש שהרי קבל ראובן? +כן הוא בכ"י וגם בדפוס וצ"ע מה קבל ראובן? ואפשר שכונתו על השטר שקבל ראובן על יד ערבותו בעד שמעון. ואולי צ"ל שמעון וכונתו על אותו השטר שקבל כדלעיל..+ ומה שאמר בלע"ז ליקח ביד פרנדרא אנמיין, זהו לשון מעריב דלשון ערבות אינו מהנך דנאמרין בלשון הקדש אלא בכל לשון. ואיני רואה בכל דברי שמעון שטען על הקנין ולא מערער על הפשרה אלא שטוען שלאחר ההתראה אמר לו להתערב ואינו כופר שלא היה מחמת פשרה, ומתוך שתיקתו דומה שמחמת פשרה היה, אך לא במקום הב"ד אלא מדוחק ההתראה. וא"כ מה בכך דמ"מ מחמת פשרת הדין היה. ונהי שיש עדיין בידו של לוי אונותיו וכחותיו, כנגד המ' דינרין מיהת פשור וקנוי ופטור שמעון מתביעת השטר בשוה מ' דינרין שקבל לוי מן הערב. ומה שהקדים ראובן לפרוע טרם יתבענו לוי לשמעון לב"ד כדאמרינן יפרע מן הלוה תחילה, גם בזה לא הפסיד ראובן אלא ילך לו שמעון אצל לוי ויעמידנו בדין להשיב לו מה שקבל מראובן. דאע"ג דסליקו למאן דאחתיה למלוה לנכסי דערב מקמיה דליתבעינהו ללוה +ב"ב דף קע"ד ע"א+ מטעם דנתבעין מן הלוה תחילה ונכסיו הם ערבים בו, מ"מ חוזר ופרעם הלוה אלא שאותה שומא הדרה ואפילו מכרה. ואין כאן סלוקי דינא, ואפילו למאן דמפרש סלוקי דינא, סלוקי דינא איכא אפסודה ערבא ליכא. +ועיין ברמב"ם ה' מלוה ולוה פכ"ו ה"ו והשגת הראב"ד שם כי נחלקו בזה ועיין בהרב המגיד שם ובטור ח"מ סימן ק"ל.+ תדע דההוא ערבא דיתמי דפרעיה למלוה מקמי דליתבעינהו ליורשין וכו' +ב"ב שם /דף קע"ד/+ וטעמא משום פריעת ב"ח עצמה ולאו משום דאקדים ופרעיה. ואם בא אדם לדחוק ולומר האי דיתמי ערב קבלן היה, זאת לא זאת, חדא דסתם ערב אינו קבלן אלא א"כ יפרש בתלמוד בהדיא ערב קבלן. ועוד דלא הוה ליה למימר מקמיה דליתבעינהו ליתמי, שאם היה קבלן בלא תביעת יתמי דינו לפרוע. והכי הוה ליה למימר ההוא ערב קבלן דיתמי דפרעיה למלוה אמר רב פפא וכו' רב הונא בריה דרב יהושע אמר וכו'. ומה שאמר שמעון ששום פרעון לא הטיל עליו כפי יודעו, כיון שהכניסו בערבות הרי ידע ועליו לשלם המ' דינרין לפי יודעו,,, ושלום על דייני ישראל. יעקב בר מאיר: 

ספר הישר (חלק התשובות) סימן סג 
============================== 
תשובה לאחיו רבינו שמואל בענינים שונים. יודע ונבון דבר לשכנו תדרשו מלאו כליכם בר ואוכל בקשו עין אשר תגבר להביט הוד כשורה זיו כחמה בר ולא יעששו +מלשון עששה מכעס עיני, ב"ג+ קופאי שמרים +צפניה א', י"ב+ בר ותוך שוה +אשר ברם ותוכם שוה כרבן גמליאל אשר הכריז כל מי שאין תוכו כברו לא יכנס לבה"מ, ב"ג+ גשו +גשו: ראו+ נא אל שמואל בר אב המון +הוא רבינו מאיר אביהם גדול כאברהם אבינו אשר נקרא אב המון, ב"ג+ גשו בית אב ומלא דבר +כלומר דברן+ הלוך תתקדשו נקי וכפיו בר וחורב חדשו +כונתו תקבל התורה מחדש על פיו כמו מהר חורב+ משקל במשקל בר דלה +כמו ואיש תבונה ידלנה משלי כ', ה'+ אין בו חשו +חשו מלשון חש ועשה מלה חדשה על משקל רשו וקצת נגד חוקי הלשון לטובת החרוז וכונתו אין בו מיחוש+ שמעו בלא דבר +לא דבר הוא שם מקום שמואל ב', ט', ד'+ בר שפתי רחשו אשריך אחי שמואל שאתה טהור ונכנסת בטהרה +סוף כלים אשריך שנכנסת בטומאה ויצאת בטהרה. ואולי כונתו על שבסוף נידון בענין טהרה ע"י טבילה בשלש גממיות. א"כ רבינו שמואל נכנס בטהרה וגם יצא בטהרה:+ 

א. (בענין כל מצות שהחזיקו בהן כותים). דקשיא לך בפרק קמא דגיטין +דף י' ע"א, ועיי"ש בתוס' ד"ה אי+ מוכיח דרשב"ג אפילו בדכתיבא בעי חזקה גבי מצת כותי מותרת דקא פריך אי ת"ק אפילו שאר שטרות נמי כשרים ואי רשב"ג אי דאחזוק אפילו שאר שטרות נמי ואי דלא אחזוק אפילו גט אשה נמי פסול, והני כתיבן. ולפי פירושך נראה לך דבפ"ק דחולין +דף ד' ע"א+ מוכיח דבכתיבא כ"ע מודו דכשרין אף על גב דלא אחזוק. תן דעתך (לומר) דמגופא דההיא דחולין אית לך למיפרך על פירושך דמנא לן דבחדא פליגי ותו לא, דלמא בתרתי פליגי +כלומר מנא לן דבאחזיק ולא כתיבא פליגי דלמא גם בדכתיבא ולא אחזוק, כי באמת כן הוא לפי דעת ר"ת.+ שהאמת שכך הוא דהא כל קתני וזהו פתרונו. רשב"ג היינו ת"ק איכא בינייהו דכתיבא ולא אחזוק בה, ת"ק סבר דכתיבא אף על גב דלא אחזוק בה ורשב"ג סבר אי אחזוק אין אי לא אחזוק לא, ושינוייא דשנינן לעיל ליתא דאמרינן לעיל +כלומר הא דקאמר שם /חולין דף ד'/ לעיל מניה ואחזיק ולא אחזיק בדלא כתיבא תנאי היא+ דבלא כתיבא מהני חזקה דלא אשכחן, דחד מכשיר בדלא כתיבא בשום ענין וכיון דלא אשכחן לא אמרינן. אי הכי כל מצוה שהחזיקו בה אם החזיקו מיבעי ליה דאז הוה משמע דאתא למעוטי במצה גופא דאיירי ת"ק אי לא אחזוק כדפרישית, אלא איכא בינייהו דלא כתיבא ואחזיקו בה נמי +ועיין תוס' גיטין שם שהוכיח נגד דעת ר"ת מדלא כתיב נמי+ דכל מצוה משמע בין כתיבא בין לא כתיבא והוא שהחזיקו ושבק הא דאיירי ת"ק וטפי +כלומר והוסיף+ אפילו הנך דלא כתיבין נמי והוא דהחזיקו בתרווייהו, ות"ק נקט מצה דכתיבא דוקא ולא איירי בחזקה ושינוייא דשנינן שנוייא היא. ואתיא האי דשחיטת כותי מותרת כרשב"ג, דעיקר הסוגיא לא בא אלא למצא תנא להתיר שחיטת כותי אף על גב  דשהיה דרסה לא כתיבא הואיל ואחזוק. כללא דמילתא ת"ק בעי כתיבא בין אחזוק בין לא אחזוק ורשב"ג חזקה בעי בין כתיבא בין לא כתיבא. ומינה לא ידעינן אי אחזוק או לא אחזוק +כלומר גבי מצה+ דאעלמא קאי רשב"ג. 

ב. (בענין חמצן של עוברי עברה). חמצן של עוברי עברה לאחר הפסח מותר מיד מפני שהן מחליפין +חולין דף ד' ע"ב+ ואמרינן סברוה הא מני ר' יהודה היא דאמר חמץ לאחר הפסח דאורייתא, וקשיא לך הא (מני) ר' יהודה בין דישראל בין דנכרי אסור ואפילו לאחר הפסח בפרק כל שעה +פסחים דף כ"ח ע"ב.+ [אתה] מפרש דבפת מיירי וקשיא לך, ולא היא דבעיסת חמץ מיירי. וה"ק עיסת חמץ של עוברי עברה דידעינן דאית להו, לאחר הפסח מותר מיד ואף על גב דאין שהות מלוש בצק עד חומצתו לאלו עוברי עברה, דחזינן להו דעיילי ונפקי, אפילו הכי שרי מפני שהן מחליפין בעיסת של גוים שנתחמצה אחר הפסח. (מיד) [ומיד] לאו דוקא דע"כ בעינן שהות לפי ריחוק הגוי ושיעור ביאה ושיבה. +וקשה אם מיד לאו דוקא ל"ל לרבינו לדחוק ולומר דאיירי בבצק, לימא ליה דלעולם בפת איירי וכגון דחזינן להו לעוברי עברה דעיילי ונפקי ולא היה להם שהות לאפות לאחר הפסח ומ"מ שרי מפני שהן מחליפין. וי"ל דעל זמן ארוך הצריך ללישה ולאפיה לא שייך כלל לומר לשון מיד ועיין בתוס' חולין שם /דף ד'/ ד"ה מותר ובמהרש"א שם.+ ורבינו שלמה לפי פשוטה כר' שמעון פירשה, ומשום דסברוה אינו עומד לשני פירושים לא חש. +כלומר שרש"י ז"ל שפירש דעל פת איירי פי' לפי המסקנא אליבא דר"ש ולא חש לפירוש שני גם אליבא דר' יהודה כדסברוה מעיקרא הואיל וזה אינו עומד לפי המסקנא.+ 

ג. (בענין או לרבות). [והא] דמיבעיא [לך] בריש אותו ואת בנו לא פריך גבי או לרבות את הכלאים +חולין דף ע"ח ע"ב ועיין בתוס' ד"ה או לרבות+ ואו לרבות או למעט הוא ובמרובה +ב"ק דף ע"ז ע"ב+ פריך ליה, לא קשיא דמאי דלא פריש הכא פריש התם, וכן ברוב מקומות בתלמוד. 

ד. (בענין ישלם מדעתו משמע). וששאלת בהזרוע והלחיים +חולין דף ק"ל ע"ב, ועיין בתוס' שם ד"ה תנא תני שהביא שם בשם ר"ת הך שינוייא שאמר עליו ר"ת כאן שהוא שינוייא דחיקא+ דגרסי' תני תנא ישלם ואת אמרת מדת חסידות שנו כאן, וקשיא לך דבריש בבא קמא +דף ז' ע"א, ועיין תוס' שם ד"ה ישלם+ אמרינן ישלם מדעתו משמע דמי כתיב ישולם. יכולני לשנויי לך שכן אנו גורסין תנא תני ישלם דברי ר' אליעזר ומכלל דרבנן סברי לא ישלם ואת אמרת מדת חסידות שנו כאן, דאי אמרת הכי היכי מצית למימר דרבנן אמדת חסידות פליגי. ועוד מדיוקא דר' אליעזר לא תפרוך אלא מעיקר מילתייהו דרבנן דאמרי עני היה וכו'. טעמא דעני היה וכו' דהא ודאי דינא משמע. אלא שינוייא דחיקא לא משנינא לך. וכי הך מילתא חשבינן לה טעותא לדמויינהו, דישלם דהכא חייב תשלומין וישלם דבבא קמא נמי חייב תשלומין, אלא אף בלא ב"ד משמע שישלם מיטב החוב המוטל עליו וליתא לשנויא דשני רבה +בש"ס שלנו רבא ולפי הנראה כצ"ל+ מדעתו בלא ב"ד סובין, בע"כ ע"י ב"ד מיטב, וליתא דישלם משמע אפילו מדעתו ישלם חוב המוטל עליו וישלם מיטב +ונראה שלזה כיון רש"י שם ד"ה מדעתו שפירש דלא אטרחוה לצעוק עליו בב"ד עיין שם:+ 

ה. (בענין מיטב אין מידי אחרינא לא). ואשר שאלת על הא דאביי בתחילת ב"ק +דף ז' ע"א+ רמי ליה אביי לרבה מיטב אין מידי אחרינא לא וקשיא לך הא דאביי גופא בהכונס צאן לדיר +שם /ב"ק/ דף נ"ט ע"א ועיי"ש בתוס' ד"ה ומאי+ מוקי ליה לקרא אליבא דר' ישמעאל דאכלה חזיז להיות נידון כמשוייר, שזו אינה קושיא, דאביי סבר בכולא תלמודא דאית לנזיקין בעידית. [וכן] משניות וגמרות כמה וכן ר' יוסי הגלילי וכ"ע דמיטב טובא כתיבי. והלכה כר' עקיבא ומתניתין דהניזקין שמין להן בעידית +גיטין דף מ"ח ע"ב ועיי"ש בתוס' ד"ה אמר אביי+ מוקי בעידית דמזיק דתניא הכי כר' עקיבא. ומילתא דר' ישמעאל מפרש לה לנידון במשוייר שבו כדאיתא בהכונס. אבל עדיפא מינה היה לך לאקשויי מדאביי גופא בריש הניזקין שמין להן בעידית מפרש התם בריש פרקא אמר אביי לר' ישמעאל דאמר בדאורייתא בדניזק שיימינן קמ"ל מפני תיקון העולם בדמזיק שיימינן, ובהכונס צאן לדיר מוקי לר' ישמעאל לנידון במשוייר שבו. אבל אני רגיל לתרץ עלה דההיא דהכונס, כיון דאיפלגי תנאי היכי שיימינן שיטת התלמוד היא דר' ישמעאל סבר כר' יוסי הגלילי דאמר נידון במשוייר שבו, ומ"מ תשלומין ממיטב דניזק, ואם בא לשלם קרקע נידון לפי שווי המשוייר, אבל מדברי ר' עקיבא שלא פי' כלום אלא תלה בעידית דמזיק לא מצי למידק כמאן מכולהו דהכונס סבירא ליה +אמנם בתוס' שם אמרו דאדרבא מדברי ר' עקיבא נשמע דבתרתי פליגי+ ומזה הטעם אמרינן דלהכי דחיק ר' ישמעאל לשנוייא קרא מפשטיה דקרא דמשמע דהאיך דקא משלם +כלומר כר' עקיבא+ דקאמר אהני ג"ש ואהני קרא משום דמשמע ליה תרתי, חדא בדניזק שיימינן ואידך במשוייר לניזק שיימינן, דמשום גזרה שוה שלמד מרבותיו לא גמורה היא דכל מקום שאנו אומרין נאמרה למעלה ונאמרה למטה אינה גזרה שוה גמורה אלא כמו נלמוד סתום מן המפורש ועוד רבות בתלמוד. דתדע דתרתי שמעת מינה אביי לר' ישמעאל דקאמר לא תימא כדרב אידי דאמר כגון שאכלה ערוגה בין הערוגות וכו' ולא אמר לא תימא כדרב אחא בר יעקב דאמר בדניזק ומזיק פליגי דהא אביי ידע לה כדמוכח בריש פרקא דהניזקין אלא להכי נקיט דרב אידא דההוא טעמא נמי מצי למהוי בשומא דכיצד שמין בהדי פלוגתא דעידית דמזיק וניזק, אלא דלא אסתברא ליה שומא דקרא דר' ישמעאל אלא למשוייר שבו ולא כרב אידי משום פירכא דהמוציא מחברו דפרכינן עליה דרב אידי,,, 

ו. (בענין תן כזכי). אשר שאלת דאמר ר' יוחנן בפ"ק דגיטין +דף י"א ע"ב ועיי"ש בתוס' ד"ה כל האומר+ התופס לבעל חוב במקום שחב לאחרים לא קנה וא"ת משנתנו כל האומר תן כאומר זכי דמי וקשיא לך הא דאמר ר"י בשלהי שנים אוחזין +ב"מ דף יוד /י'/ ע"א ועיי"ש בתוס' ד"ה ולא אמר+ המגביה מציאה לחברו קנה חברו וא"ת משנתנו דאמר תנה לי ולא אמר זכה לי אלמא תן לאו כזכה. שאלה זו דומה להאי דישלם לעיל שהיא דרך חיצונה +לעיל אות ד', וכונתו כי שם וכמו כן כאן רק למראה עין סותרים הדברים וזה רק דרך חיצונה, אמנם אם תעמוד על תוכן הדבר אז תמצא שאין כאן סתירה, דאף בלא פירושו של ר"י היה נראה לנו דהאי תן דמשנתנו לשון זכה הוא+ דאפילו לא פירש ר' יוחנן דומה הוא דהאי לשון זכה. והנדברים יחד יודעים הם אם אומרים משום זכה אם לאו, דבעל כורחיך שליח להלכה לא שוויה אי ממילא יזכה בו כרב הונא אי לשון זכיה כר' יוחנן +כונת רבינו כיון שבדעתו של האדון לשחררו א"כ אנן סהדי שבודאי ניחא ליה לבעל שיהיה משוחרר במוקדם האפשר ובע"כ לא יהיה נקשן לומר שהוא דוקא שליח להולכה אם יוכל לזכות לעבד ממילא כרב הונא או ע"י תן כזכי וכר"י. וכן פירש נימוקי יוסף בב"מ שם תירוצו של תוס' שם ושהובא בגיטין שם בשם ר"ת דדעת אחרת מקנה אותו ולזה הוסיף נימוקי יוסף לבאר אנן אמדינן לדעתיה, כיון שמגלה דעתו שרוצה לשחרר עבדו ניחא ליה דליקני ליה מהשתא ואף על גב דאמר תנו כאומר זכו דמי, אבל הכא מגביה גופיה מימר אמר תנה לי אמר לי ולא נטלתיה על דעת לזכות בה לעצמך אלא על דעת ליתנה לך כמו שאמרת ועכשיו איני רוצה ליתן עכ"ל. ומזה תראה שדברי ר"ת בתוס' שם ודבריו בתשובה כאן לדבר אחד נתכונו.+ אבל גבי מציאה תנה לי משמע כאדם שאומר לחברו תן לי אותו חפץ, ואפילו אמר זכה לי אם לא יתרצה המגביה מה יועיל. וראיה לי מסיפא דפרקא דגיטין +דף י"ג ע"א+ האומר תנו גט לאשתי דההוא ע"כ לאו זכה הוא, אלא שאין כל הלשונות שוות דיש הן שהוא כלאו ויש לאו שהוא כהן. וגירסא של טעות כתבת שכתבת תנו +כלומר במשנה גיטין דף י"א ע"ב ועיי"ש שכן גירסת הרי"ף שם+ דההיא משנה תן גט לזוכה ולזכות לה קאמר וסיפא דפירקין תנו גט לשון רבים. ולא גרסינן זה דהא תנו לעדים קאמר לכתוב וליתן +ועיין על זה עוד תוס' גיטין דף י"ג ע"א ד"ה האומר וב"ב דף קנ"א ע"ב ד"ה תנו.+ וה"נ הוה לך למימר מרגניתא ודרשת חספא. דהא ר' יוחנן אית ליה התופס לבע"ח במקום שחב לאחרים לא קנה בריש גיטין ופ"ק דבבא מציעא +עיין תוס' גיטין דף י"א ע"ב ד"ה התופס וב"מ דף י' ע"א ד"ה א"ר יוחנן+ מפרש טעמא דהמגביה מציאה לחברו לא קנה משום דהוה ליה תופס לבעל חוב במקום שחב לאחרים ועלה פליג ר' יוחנן ואמר המגביה מציאה לחברו קנה חברו וה"ה תופס לבע"ח במקום שחב לאחרים. וי"ל דסבר ר"י היכא דאיכא למימר מיגו דזכי לנפשיה זכי נמי לחבריה אמרינן תופס לבע"ח ואפילו חב לאחרים קנה כמו מלוה התופס למלוה אחר כמו מציאה +ועיין בנימוקי יוסף ב"מ שם שהוכיח כן מסברא דנפשיה אליבא דר"ת+ אבל גבי תן גט לאשתי ושטר שחרור לעבדי מודה ר' יוחנן דלא קנה. 

ז. (בענין כלי זכוכית דכי נשברו יש להן תקנה). והא דקשיא לך כיון דרב אשי אית ליה בע"ז +דף ע"ה ע"א+ דכיון דכי נשברו יש להם תקנה ככלי מתכות דמי גבי כלי זכוכית, מאי שנא דקאמר ביציאת השבת +שבת דף ט"ז ע"ב+ לעולם לכלי חרס דמי [ודקא קשיא לך לא ליטמי מגבן הואיל ונראה תוכו כברו], לוקמיה בטעמי כדאוקמיה התם תלמודא +שם /שבת דף ט"ז/ ע"א+ לטמויינהו מגבן מהאי טעמא. הא ליתא דגבי טומאה ניחא ליה לאוקמיה בטעמא דר"ל +שם /שבת/ דף ט"ו ע"ב+ דאמר הואיל ותחילת ברייתו מן החול ככלי חרס דמי ולהעמיד תחילת טומאתן בנקבו והטיף לתוכן אבר וטומאת גבן מפני שנראה תוכו כברו מלאוקמינהו ככלי מתכות על ידי נשברו יש להן תקנה שאין זה גורם טומאה בכל מקום אלא לטומאה ישנה, אבל תחילת טומאה [היא מפני] שתחילת ברייתה מן החול דומה לכלי חרס שהוא מן החול +כלומר ולכך לא נראה לו לרב אשי לומר שטומאת גבן שהיא תחילת טומאה תהא מטעם דאם נשברו יש להם תקנה.+ תדע דמשום קושיות טומאת גבן אוקמה בהכי ואף על  גב דלא דמי, כי מה ענין כלי אדמה אף על פי שיש להם תקנה לגזור עליהן טומאה אלא אפי'  כי משני הכי הואיל וכי נשברו סמיך על בריית חול ע"י התכה כמו חרס ע"י שריפת כבשונות. אבל לענין טבילת כלים חדשים כלי מתכות הניתוכות אמורין בפרשה, וזכוכית ניתוך הוא מתחילתו, ואפילו בסופו לאחר שהוא זכוכית הוא כמתכות הניתוך לאחר שהוא ברזל או נחשת או בדיל או עופרת והלכך נקט תקנת שבירתו ולא תקנת תחילתו. 

ח. (בדיני ברירה). דיני ברירה לשון ארוך והנה אתכם ובמקום +אולי צ"ל ובמקומו, ורומז בזה על מה שכתב ר"ת בספר הישר על מסכת ערובין דף ל"ו ע"ב, והוא בדפוס דף כ"ה ע"ד סימן רמ"א, ועיי"ש כי שם דבר רבינו באריכות על כל הענינים שרומז עליהן כאן+ שתמצא עולא ורב חד מוקי לטעמיה משום בקיעה וחד משום ברירה וחד מתני להו זוזי, אמוראי נינהו והכל פרשתי לפי דעתי, וקשיא דרב אושעיא ורב אושעיא בפסחים מכאן ולהבא בשילהי ביצה ובמשתתפין ובפרק הדר עם הנכרי. 

ט. (בענין לצרכו ולצרכה באבידה). ואשר שאלת מ"ט מייתי באלו מציאות +בבא מציעא דף ל' ע"א ועיי"ש בתוס' ד"ה בשביל+ הא לא דמיא אלא להא שכן עליה עוף כשרה. משום דמינה שמעינן דבדעת מנהג עולם תלוי, דלא ניחא לאיניש שישכון עליה עוף, וכן נמי המכניס פרה לפטם התם קשה לו כשדשה, אבל עלה עליה זכר אף על גב דלא ניחא ליה להאי דמפסיד פרה כיון דניחותא דאינשי הוא בשאר פרות ה"נ פסול +ועיי"ש /ב"מ דף ל'/ בתוס' ד"ה אף.+ ומתניתא שהכניסה לרבקה גבי עגלה ליתא דגבי פרה מתניתא בתוספתא דפרה +פ"א, ועיין בתוס' שם /ב"מ דף ל'/ ד"ה הכניסה לרבקה.+ ושכן עליה עוף משנה היא במסכת פרה +פ"ב מ"ד.+ וקרא דעגלה דנקיט דילפי עול עול מהדדי בסוטה +דף מ"ו ע"א. ועיין בתוס' ב"מ שם /דף ל'/ ד"ה אף.+ ואני פרשתיה כבר פירוש ארוך וישנו במקומכם +והוא בספר הישר על ב"מ ובדפוס דף מ"ו ע"ד סימן תצ"א:+ 

י. (בענין ברכות עובר לעשייתן). ששאלת מאי ראיה מדרב יהודה לרב פפי משמיה דרבא +פסחים דף ז' ע"ב+ ועוד הא לא היו בדור אחד ורב יהודה קדים טובא, האיך יענה ראשון על האחרון. בזה צדקת דקדים ליה, דביום שמת רב יהודה נולד רבא +קידושין דף ע"ב ע"ב+ ומשום דקדים ליה מביא ראיה ממנו. ואלו אמרו רב פפא ורב פפי משמיה דרבא מברכין על המצוות עובר לעשייתן ועל ביעור מברכין וחד אמר לבער, אז לא היה צריך להביא ראיה. אך הם נחלקו בלבער ועל ביעור ומתוך דבריהם למדנו שצריך להקדים ברכה למעשה מנא לן, כלומר שמעו משום מקום או משום תנא, ומפרש אין מתרי קראי שמיע לן ורב יהודה משמיה דרב +בש"ס שלנו איתא משמיה דשמואל+ ותניא נמי הכי. 

יא. (בענין שלש גממיות). גם באשר שאלת בחגיגה +דף י"ט ע"א ועיי"ש ע"ב בתוס' ד"ה בתחתונה+ ג' גממיות בנחל והוקשית מה הוצרכנו לאמצעית שלמה. עד שאתה שואלני מה הוצרכו שלמה, היה לך להקשות האיך עלתה טבילה בשתי החיצונות. דהא אמרינן +גיטין דף ט"ז ע"א ועיי"ש בתוס' ד"ה הניצוק+ הניצוק והקטפרס ומשקה טופח אינו חיבור לא לטומאה ולא לטהרה, וטהרה היינו עירוב מקוואות +עיין שם /גיטין דף ט"ז/ ברש"י ד"ה אינו חיבור. וכונת ר"ת בזה להוציא מדעת הר"י בתוס' שם שאמר הוא לענין השקה.+ אלא אותה שאתה שואל עליה למה הוצרכה היא הנותנת כח לעשות חיל, דקטפרס לא הוה חיבור אלא א"כ אתי ממ' סאה וממקוה טהורה. וחרדלית היינו קטפרס, דמי מקוה אין מטהרין בזוחלין, ואם מחברין בזוחלין כשבזה עשרים ובזה עשרים וחרדלית מחברתן ובלבד שלא יטבול בחרדלית גופא. ובשתי גממיות דארבעים ועשרים די, אלא שלש נקט משום עליונה ותחתונה. תדע דבסיפא דהך מתניתא +תוספתא מקואות פ"ג+ קתני וחכמים אומרים אין מטבילין אלא בשל ארבעים. ומה שפירש רבינו זקננו בע"ז +דף ע"ב ע"א רש"י ד"ה ולא לטהרה, אמנם בגיטין דף ט"ז ע"א פירש רש"י שני מקואות שאין באחד מהם ארבעים סאה+ גבי קטפרס בזה ארבעים ובזה עשרים וקטפרס מחברן לפום חורפיה לא עיין בה, דהוי ליה לפרושי בזה עשרים ובזה עשרים. ואם באנו להעמיד דבריו ולומר דברבנן +כונתו שרש"י פירש אליבא דחכמים בתוספתא דאמרו אין מטבילין לא בעליונה ולא בתחתונה אלא באמצעית של ארבעים סאה, ואליבא דחכמים פירש רש"י האי דניצוק וקטפרס אינו חיבור+ פריש לא יתכן, חדא דאינה נזכרת בתלמוד ואף על פי שראויה היא למה שפרשתי לא הוה ליה לפרושי  עלה אלא א"כ מזכירה, ועוד דהך מתניתא דהניצוק והקטפרס בעל כורחיך מוקמינן כר' יהודה בגיטין +שם /דף ט"ז/+ ומדייק לה מטופח על מנת להטפיח חיבור, וניצוק נמי מפרישנא בתרי גוונא +עיין בתוס' גיטין שם /דף ט"ז/ ועיין בספר הישר על חגיגה בדפוס דף ל"ד ע"א סימן שכ"ו+ ניצוק אינו חיבור למקוה שכל עומת שבא כן ילך, אבל אם סוף המקוה להתמלאות ע"י ניצוק עד ארבעים סאה כגון רגליו של ראשון נוגעות במקוה וסופה להתמלאות הוי חיבור דכולה כר' יהודה כדאמרינן בכל הגט +צ"ל המביא גט+ תניינא. ואשר אמרת דשני רגליו במים שיכול להחזיק היינו גוד אסיק +דברי רבינו כאן סתומים קצת, ונראה שרומז על דעת רשב"ם שסובר דהך ברייתא חגיגה דף י"ט ע"א עודה רגלו אחת במים הוחזק לדבר קל וכו' הוא משום גוד אסיק, וע"ז אמר ר"ת שאינו אלא מטעם תקנה, דגוד אסיק למאן דס"ל הוא דאורייתא+ זה ליתא דהחזק דרבנן וגוד אסיק דאורייתא להעלות מטומאה לטהרה, ואפילו להחזקה לא הוה עודיהו רגלו במים גוד אסיק אלא הכי תקון רבנן החזקה לר' יהודה,,, על החדשים אנו בושים אלא שאתה מגלגל עלינו אחרים. ומה ששאל ר' יוחנן מהו להטביל בראשו מחטין אפילו בפחות מרביעית שאלוהו דמשקה טופח ע"מ להטפיח והוי כאלו הוא מקוה שלם ומרודד כאן דסופו להתמלאות כדפרישית לעיל. וסוגיא דתלמודא בלישנא +וזה כאיכא דאמרי שם+ דמחלוקת מטומאה לטהרה, אבל במעלות דרבנן לדברי הכל השני טהור. 

י"ב. (בענין אחת ארוכה ואחת קצרה). ששאלת לפרש לך אחת ארוכה ואחת קצרה +ברכות דף י"א ע"א+ שאין הדברים לכך +אולי צ"ל שאין הדברים מובנים לך.+ הכי פירושא ארוכה וקצרה דתיקנו רבנן השכיבנו לגאולה אריכתא +ברכות דף ט' ע"ב מימרא דרב אשי+ וקיצרוה שלא להפסיק יותר מדאי +מזה נראה דדעת ר"ת ארוכה היא אמת ואמונה וקצרה השכיבנו וזה דעת רש"י הובאה בתוס' ברכות דף י"א ע"א ד"ה אחת. ועיי"ש פירוש ר"ת חולק על זה..+ ואגב הכי תנו מקום שאמרו לקצר אינו רשאי להאריך ומפרשינן לה הכי מקום שאמרו לקבוע בקיצור, אבל לפי שעה כגון חולה בברכת חולים אומרה וכן צרכי צבור כגון זכרנו ולא צרכי יחיד אומרה +ועיין תשובת רבינו האי בשערי תשובה סימן קנ"א והג' אשרי ברכות פ"א סימן י"ב+ אבל לקבוע לא, דדמי כשתי תורות וחוכא ואיטלולא מילי רבנן לפני עם הארץ. לחתום אינו רשאי שלא לחתום, ולא נקט לפתוח אינו רשאי שלא לפתוח חדא כי רוכלא לא ליחשב וליזל ועוד עיקר חתימה הכל הולך אחר החיתום. וחותם לכל הברכות לך ולכל ישראל שלום: 

ספר הישר (חלק התשובות) סימן סד 
============================== 
תשובת רבינו יעקב זצ"ל להרב ר' אפרים מרגנשבורג. מהרתי בראשונה, ויותר באחרונה, כי הקרה י"י אלהי יעקב לפני, בחסדו העמיד אדני, המעיר בעלי מדני, ובעיני היה גנאי, לתת מתון ופנאי, על לא צריכות לפני. ועל כתוב בכתבך, יודעים לבי ולבך, ילדות היתה בך, ואם לבך הוא בקרבך, על לבי מה טיבך, ויש ממש שאל לרבך +כלומר אם יש ממש בדבריך שאל לרבך+ העומד בישיבך, או אלי ואשיבך, אך מיום דעתיך, מודה לא שמעתיך. 

א. (בענין עד זומם). עד זומם למפרע,,, +ב"ק דף ע"ג ע"א ועיי"ש בתוס' ד"ה דאסהידו וסנהדרין דף כ"ז ע"א ועיי"ש בתוס' ד"ה דאסהידו, ועוד עיין בספר הישר על ב"ק בדפוס דף מ"ד ע"ג סימן תנ"ב ובשטה מקובצת ב"ק דף ע"ג ע"א, ועוד עיין בספר ראב"ן דף ל' ע"ג סימן צ"א+ הקשיתיך +כלומר כתבתי לך קושיות והקושיות לא הוזכרו כאן והביאן ר"ת לקמן בסי' ס"ו+ משניות שלמות לפי פירוש רבותי ופירשתי לך דאחד קאי וכן בספרים קדמונים דפסלוהו +כלומר שהוא מורה על חד, ולא דפסלינהו כמו בספרים שלנו שהוא מורה על שנים+ בגזלנותא ודעמו זומם, והיינו דקתני זומם ולא זוממין. ודאסהידו בי תרי בחד ולא גרסינן ותרי בחד. ואם קצרתי, שאל לאשר פירשוהו בשמי, אולי שגית. ועל שאילות ראשונים בא ואראך טעמן ואטעימך ממשן. 

ב. (בענין המפקיד אצל חברו בשטר). וההיא דרבא אדרבא +בבא בתרא דף ע' ע"ב קאמר רבא הלכתא נשבע וגובה מחצה דס"ל כרב חסדא שם המפקיד אצל חברו בשטר ואמר לו החזרתיו נאמן, ובשבועות דף מ"ה ע"ב קאמר הש"ס על רמי בר חמא ורבא דתרווייהו ס"ל בשטר שצריך להחזיר לו בעדים, ועיין בתוס' ב"ב שם ד"ה סוף סוף וד"ה אמר רבא ובשבועות שם ד"ה בשטר+ הוקשו פר"ח בבבא בתרא ולא פירשו כל צרכו והכי פירושו צריך להחזיר לו בעדים להפטר בשבועה ונאמן לומר החזרתי בשבועה, וחדא היא ודוק ותשכח לישני +כמו דוק לישני ותשכח, ואולי כצ"ל, וכונתו כשתבדוק בלישני תמצא דלא פליגי, דלא קאמר בשתי מקומות נאמן ואינו נאמן או צריך ואינו צריך, אלא בבא בתרא איתא נאמן ובשבועות איתא צריך+ דלא משתמיט למימר נאמן ואינו נאמן צריך ואינו צריך, אלא צריך ונאמן, וכן ממשן וטעמן, וכן נמצא בשמי מפורש +בספר הישר על בבא בתרא בדפוס דף נ"א ע"א סימן תנ"א+ וניכר רשומן. 

ג. (בענין נסכא דר' אבא). ההיא דנסכא דר' אבא +שבועות דף מ"ב ע"א+ פירשה ר"ח בשבועות ואני פרשתיה בסוף שבועות +עיין שם /דף מ"ב/ בתוס' ד"ה מתוך שהביא את פירוש ר"ת בספר הישר ועיין בספר הישר על שבועות שם /דף מ"ב/ בדפוס דף נ"ד ע"א סימן תפ"ב+ ותמצאנה בעולים מכאן לשם. 

ד. (בענין וכולהו כי שדית בור בינייהו). כי שדית בור בינייהו,,, +בבא קמא דף ה' ע"א, ועיי"ש בתוס' ד"ה שכן מועדין+ כל הכתובות להלכותיהן ע"פ רבותיהן תמצא לפי פי' רבותי' ואני פירשתי לך ועודי מחזיק בם. קרן כוונתה להזיק למאן דאית ליה פלגא ניזקא ממונא +שם /ב"ק/ דף ט"ו ע"א+ והיינו למ"ד קרן עדיפא. ולמ"ד פלגא נזקא קנסא אי לא כתיבא הוה פטרינן ליה דלא מסתבר דמיחייב, דאע"ג דכתיבא אמרינן קנסא הוא, ולא דמיא להנך דהנך מועדין מתחילתן ודינא דליחייבן. וסברא היא דמועדין מתחלתן ולא משום יעידתא דתלתא זימני דקרא, דהא לא כתיבא אלא +לפי דעתי צ"ל ולא במקום אלא+ אתיא מדינא דשן ויש הנאה להיזקה, רגל היזקה מצוי טפי ואדם בר דעת,,, לבייש שאפילו אם לא נתכוין לבייש אף על גב דנתכוין רק להזיק כמתכווין לבייש [דמי] גם דעת אמרינן הכי אבל הנך אין דעת לבייש ונתכווין להזיק דידהו לא דמי לאדם. והיינו דאמרינן לעיל לא ראי אדם בד' דברים כראי השור שחסר בושת +נראה שכונתו נגד רש"י שם /ב"ק דף ה'/ ד"ה ומאי לא שפירש שם נזק לא קחשיב בד' דברים ולפי דעת רבנו אדרבא בושת לא קחשיב, וכעין זה כתב הרשב"א לקמן /ב"ק/ דף ו' ע"א ד"ה לאתויי+ אלמלא לא כתיב שור [לא הוה יליף מיניה]. ולא ראי השור שמשלם כופר כראי אדם בתרווייהו קטלא כתיבי (ושור אלמלא) [ואלמלא] נזיקין כתיבי ודאדם לא כתיבי לא גמר אדם מיניה דבתשלומי קטלא הקל הכתוב,,, אש כח אחר מעורב בו, ויש מקום שתופסו חומרא ויש מקום שתופסו קולא וזיל הכא דחי וזיל הכא דחי, דאיכא למימר להאי גיסא ואיכא למימר להאי גיסא. והכי מוכחא שמעתא דפירקא. אי נמי מועדת מיסברא לאכול הראוי ואינו ראוי טפי מהנך ולא מיתורא דאו השדה +ב"ק דף ס' ע"א+ דיש דברים שאין האש מכלה אותם אלא מקלקלתן ואורחיה לקלקל ולשרוף טפי מהנך,,, בור תחילת עשייתו לנזק וכן אני מפרש ובא וכן תמצאנה בשמי. וברייתא דלקמן +ב"ק דף י' ע"א+ דנקטא חומרא אחר הדינין האלו וסיום הלכותיהן פירשתי לך חומרא דכתיבי ושייר פורתא. 

ה. (בענין אשתו של יונה). ועל אשתו של יונה +ערובין דף צ"ו ע"א מיכל בת כושי היתה מנחת תפילין ולא מיחו בה חכמים ואשתו של יונה היתה עולה לרגל ולא מיחו בה חכמים, ועיי"ש בתוס' ד"ה דלמא ועוד עיין בספר ראב"ן דף ל' ע"ב סימן פ"ז+ טעית. וכי תעלה על דעתך שעליית רגל אסור והא חייבת בשמחה +קידושין דף ל"ד ע"א.+ ואין זה דומה למניח תפילין אחר שקיעת החמה +מנחות דף ל"ו ע"ב כלומר משום דהתם כתיב ושמרת+ ולא לפי רבא +טעמו דאליבא דרבא קאמר בר"ה דף כ"ח ע"ב אלא מעתה הישן בשמיני בסוכה ילקה, דהתם משום בל תוסיף בבר חיובא איכא+ דהישן בשמיני בסוכה ילקה, דבעלייתה לרגל היתה מביאה עולת ראיה בלא תנאי +כלומר לא לבד שעלתה לרגל אלא אף הביאה עולת ראייה ובלא תנאי כלומר לנדבה ואליבא דר' יוסי ובטופל כדאיתא לקמן ולפי דעתי צ"ל ובעלייתה במקום דבעלייתה.+ והילנה המלכה +סוכה דף ב' ע"ב והתם ר' יהודה קאמר לה דס"ל נשים אין סומכות לכך קאמר דבלא ברכה היתה+ בלא ברכה היתה ולדבריך והא דירה איש ואשתו בעינן +וז"ל ראז"ם בגליון על זה: זה צ"ע ועיין בקידושין דף ל"ד ע"א סד"א תשבו כעין תדורו וכו' מזה היה מקום לומר דחייבת וקמ"ל האזרח ועיין בראב"ן דף למד סימן פ"ז שכתב ג"כ דהילנה בלא ברכה הוה יתבא ולהכי לא מיחו ואי משום ישיבה הא אמרינן תשבו כעין תדורו מה דירה איש ואשתו ומה אשה אגב בעלה ישבה אף הילנה אגב בניה ישבה וכו' עיין שם, והדברים צ"ע ג"כ דאי מהך דתשבו הוה דרשינן חיובא לאשה רק מהאזרח פטרינן לה עכ"ל+ ומיכל בת שאול בברכת תפילין. וסומכות רשות באקפו ידייכו +חגיגה דף ט"ז ע"ב+ בעל כורחך לר' יהודה כיון דבכל כחו מדאורייתא איכא מעילה, באקפן איסורא דרבנן. והכי פירושא לר' יהודה דפליג דלית ליה למידחי דרבנן מקמי נשים, ברכת תפילין ברכת סוכה עולת ראייה לנשים אסור כמו באוקפי ידא בסמיכה, דבאנשים לאקופי ידי בקדשים שלא בשעת סמיכה דברי הכל אסור מדרבנן. ולר' יוסי דדחי דרבנן מקמי נשים כולהו שרו. ועולת ראיה דנשים לאו חולין לעזרה דהא בטופל איתה +חגיגה דף ח' ע"א, דהתם דרשינן דרשות לטפול ולערב+ לרשות של עולה ואינה בשאר בכלל לא יראו פני ריקם +כלומר בשאר שהוא טופל אינו אלא רשות ואינו בכלל לא יראו פני ריקם.+ וגם תמצא בשמי כן. ונראין למורים,,, ולא לממרים,,, ולא נדמיתי לבולל דברים,,, כי לא יכון דובר שקרים,,, אך תדבוק +אולי צ"ל: תבדוק+ בפותרים,,, ותמצא בירורים,,, הן הן הדברים,,, ושלומך יגדל. 

ו. (בענין אוב וידעוני וחובר חבר). אוב וידעוני בכלל מכשפה לא תחיה ולמה פרט בירגמו אותם דמיהם בם וכו' +מכילתא פ' משפטים כ"ב, י"ז, וסנהדרין דף ס"ז ע"ב, ודברי רבינו סתומים בכאן, ולפי הנראה קושית השואל היתה על הא דאמרינן בסנהדרין דף ס"ה ע"א ובכריתות דף ג' ע"ב דחובר חבר הוא רק בלאו הלא גם זה בכלל הלאו היתה בפ' בפ' שפטים י"ח י', לא ימצא בך וכו', ונלמד גם כן מאוב וידעוני שיהיה בסקילה, וע"ז תירץ שהלאו הזה אינו לאו שבכללות מאחר שפרט בו הדברים הנאסרים וגם יש בהם שלשה כתובים ויותר לאזהרה כגון מעביר בנו מעונן ומנחש וחובר חבר+ ואם יש פרט בלאו לאו כללא הוא וההוא עושה מעשה בלאו ושלשה כתובים ויותר לאזהרה ולא למעוטי כללא דהנהו אית בהו לאו גרידא. ומעונן ומנחש מפרשי פתו נפלה מפיו מנחשים בחולדות ולחושש בשינים כחומץ לעינים +כן הוא בכ"י ודפוס ולי נראה שצ"ל ולאוחז בעינים כחומץ לשינים.+ וצורנו ישפות שלום לנו: 

ספר הישר (חלק התשובות) סימן סה 
============================== 
עוד שאל הרב ר' אפרים על זאת. ראש דברך אמת מיהרת באחרונים, דברים חיצונים, לא הצרכו לפנים, והיו נכונים. מצאת בפר"ח נאמנים, ומרבותינו קדמונים, עלומים וטמונים ולך רב סגנים, גלוים צפונים, בזעם פנים, ארך חרונים, מקצר פתרונים: +כונתו שאמת דברי ר"ת שאמר בתחלת מכתבו האחרון מהרתי, כי במהירות השיב בדברים חיצונים שאינן נכנסין לפנים ולתוכן הדברים. וגם מה שהביא פר"ח לעיל, הלא לא נודע לכל זולתי לר"ת+ 

א. (בענין עד זומם). שאלתי על עד זומם דמשמע דחייש רבא לפסידא דלקוחות הקדמת תשובה הקשיתיך משניות שלמות +כונתו על מה שאמר ר"ת לעיל הקשיתיך משניות שלמות, אך הקושיות הללו אינו יודע אותן כמו שכתב לקמן ולא ידעינן מאי קאמר מר ומאי קושיא ליה למר.+ כ"ש שיספת, וגירעת מן הגירסא דפסלינהו בגזלנותא ותרי בחד +כלומר שר"ת גרס לעיל דפסלוהו במקום דפסלינהו ומחק ותרי בחד+ ולא ידעינן מאי קאמר מר ומאי קושיא ליה למר ומאי דוחקיה דמר לפרושי דאחד קאי, אי משום דאמר אוקי תרי לבהדי תרי ותרי כמאה ממאי דהנהו קמאי ראו עדותן כאחד דלמא בזה אחר זה ואתי תרי ואסהידו תרי בחד ותרי בחד וליכא חידוש. +עיין בתוס' בבא קמא דף ע"ג ע"א ד"ה דאסהידו שהביאו שם דברי ר' אפרים בסתם. ובהיפך זה הביאו בתוס' סנהדרין דף כ"ז ע"א ד"ה דאסהידו רק דברי ר"ת.+ ואי משום דקשיא ליה דרבא אדרבא +כלומר רבא דעד זומם כאן אדרבא בסנהדרין דף כ"ו ע"ב דקאמר בגזלן דאורייתא מי בעינן הכרזה ועיין בתוס' ב"ק שם /דף ע"ג/ ד"ה אי נמי+ מה עזרת במה שאמרת דאחד קאי מ"מ מדאורייתא פסול דהא אוקמינן דפסלוהו בגזלנותא ואמאי לא פסיל ליה רבא למפרע כדאמרינן גזלן דאורייתא דלא בעי הכרזה ומשמע דלא חייש לפסידא דלקוחות. אי נמי אעד זומם קאי ה"נ פסולין דאורייתא ולא פסיל ליה למפרע, ושאלתי את הרב בישובי, אשר בקרבי +כלומר בתוך קהלתי או צ"ל בקרובי+ ועם לבבי +כלומר והוא מסכים עמי עיין לקמן תשובת ר"ת על זה+ דרבא אדרבא לא קשיא הא דקאמר לא בעי הכרזה משום דפסולין דאורייתא הוא ומיהו משעת העדאת עדים ולא למפרע ועדים הוא דמפקי לקלא כשהעידו עדים בב"ד וליכא פסידא דלקוחות, אבל למפרע אינו נפסל משעת גזילה. וה"נ גבי עד זומם מכאן ולהבא הוא נפסל משעת העדאת עדים, והעדאה אינה משום פסולי דרבנן אלא משום לקוחות. 

ב. (בענין המפקיד אצל חברו בשטר). וגבי המפקיד אצל חברו בשטר +שבועות דף מ"ה ע"ב+ אמרת דוק לישנא דלא קאמר אינו נאמן אלמא להיפטר משטר קאמר. אדרבא דוק לאידך גיסא מדלא קאמר המפקיד את חברו בשטר ואמר החזרתיו לך נאמן כדקאמר התם בהמוכר את הבית +ב"ב דף ע' ע"ב+ ש"מ דהאי צריך להחזיר בשטר היינו שאם לא החזיר ישלם. ועוד אי משום להיפטר משבועה מאי קאמר מכלל דתרווייהו סבירא להו, ומאן פליג בהא שאם יחזיר בעדים יפטר משבועה ואם לא יחזיר יתחייב שבועה, כ"ע הכי סבירא להו. ומאי ועוד דקאמר המפקיד אצל חברו בעדים א"צ להחזיר לו בעדים +בשבועות שם /דף מ"ה/ ולפירוש ר"ת דקאמר צריך ואין צריך אשבועה קאי, א"כ כאן אין צריך שבועה+ ולדבריך אף מן השבועה פטור. ואין זה נכון, דהא אמרינן בב"מ +דף צ"ח ע"א ועיי"ש בתוס' ד"ה משכחת+ דמוקמינן ליה בג' פרות דחדא להד"ם ומשבעינן ליה וכ"ש אם אמר החזרתיו לך שהוא חייב שבועה. ועוד אליבא דרב אסי +שבועות דף מ"א ע"א, דקאמר רב אסי המלוה את חברו בעדים צריך לפרעו בעדים, ההוא צריך לא אשבועה קאי+ דאמר המלוה את חברו בעדים ההוא צריך שאם לא יחזיר לו בעדים ישלם לו ה"נ האי צריך שאם לא יחזיר לו בשטר ישלם. וגם בזה לא עברתי ממצותיך ולא שכחתי, ושאלתי את הרב בישובי אשר בקרבי ועם לבבי, ומוקמינן לה דהא דקאמר הכא צריך להחזיר לו בשטר היינו כגון שקיבל עליו אונסין דליכא מיגו, ומשום הכי אם לא יחזיר לו בשטר ישלם ולא קשיא מידי. 

ג. (בענין נסכא דר' אבא). וההוא דר' אבא אמרת שהקושיא פר"ח, יודע אלוהים וכל שער עמי כי פר"ח אינם נמצאים בעיר הזאת ומימי לא ידעתים, ובעולים משם לכאן שאלתי ואמרו לי לא שמענו. ואמר לי הרב בישובי ההיא דר' אבא לא דמיא לשכנגדו חשוד על השבועה דמפכינן ליה אכשנגדו +מכאן נראה שקושית ר' אפרים היתה דלמה מדמינן ההוא דר' אבא לשניהם חשודים, אדרבא לכשנגדו חשוד הוה לן לדמות וישבע שכנגדו ויטול. ועיין בתוס' שבועות דף מ"ז ע"א ד"ה מתוך ועיין בר"ן שם+ היינו שזה טוען מנה והלא /והלה/ אומר אין לך בידי אלא חמישים ואינו יכול לישבע מצי למימר לזה לכשנגדו השבע שיש לך בידי מנה וטול, היינו להכחיש את הנתבע, אבל גבי דר' אבא הטוען חטפתי ודידי חטפתי יש לו להשבע להכחיש את העד שלא חטף ואינו שהרי מודה לדבריו, ושבועה דדידיה חטף לא רמיא עליה, לפיכך אינו יכול להפך על שכנגדו שבועה ולומר השבע דלאו דידי חטפי. הרי זה נכון [אכן] לא הוצרכנו לזה דהא בשבועות גופא מדמינן לה לשניהם חשודים ואיך ישבע שכנגדו שהוא כמו כן כחשוד. +נ"ל שכונתו כיון שאמר דידי חטפי א"כ גם התובע כמו הנתבע נחשד בגזלנתא וא"כ הוה להו כשניהם חשודים.+ ואינה ראייה לפנים. יכ"ח. 

ד. (בענין אשתו של יונה). ועל אשתו של יונה אמרת שטעיתי שהעלתי על דעתי שעלית הרגל אסור. לא ידעתי שכשעלית הרגל אינה עושה מצוה כי אם בראית פנים בעזרה [אם אינה אסורה] בלא קרבן שהיא מצות ראיון אף לאנשים בשאר ימות הרגל ולנשים אף בעיקר הרגל שאינן בני קרבן. +כונתו לא אדע אם באמת אינה אסורה ראית פנים בעזרה שהיא עיקר מצות עליית הרגל אם היא בלא קרבן ולא לצורך. ועיין תוס' ערובין דף צ"ו ע"א ד"ה מיכל.+ ומה שאמרת תיפוק ליה דהא חייבת בשמחה, הא אמר אביי אשה בעלה משמחה. +קידושין דף ל"ד ע"ב ועיי"ש בתוס' ד"ה אשה.+ ומה שאמרת הנחת תפילין משום ברכה לבטלה קאסר ר' יהודה לנשים, הא מפקינן לה מקרא משום דלא תשא את שם א"כ איסורא דאורייתא היא ולר' יוסי נמי אסור. +עיין בתוס' ראש השנה דף ל"ג ע"א ד"ה הא שכתבו שם דהאי בל תשא אינו אלא דרשה דרבנן.+ ועוד גבי תקיעות שופר +רה"ש שם /דף ל"ג/+ אמרינן דדייקינן הא נשים מעכבין ומוקמינן כר' יהודה היינו משום דתקיעת שופר שבות היא ולא משום ברכה, דאי משום ברכה מ"ש גבי תקיעת שופר דנקט ה"נ לולב ושאר מצוות עשה הוה ליה למיתני אין מעכבין את התינוקות הא נשים מעכבין. ועוד מיכל בת שאול אם היתה מנחת תפילין בברכה, ה"נ שאר מצות עשה היתה מקיימת בברכה ומ"ש דנקט הנחת תפילין, אלא מסתברא עליית הרגל היינו טעמא דר' יוסי משום פסי ביראות שהתירו לעולי רגלים +ערובין דף כ' ע"ב וכו', וצ"ע שהרי לא הותרו אלא לבהמת עולי רגלים לפי המסקנא, ויש לישב דאיירי בשהיו רחבים כדאיתא שם /ערובין/ דף כ"א ע"א שהותרו אף לאדם או שגם אשתו של יונה היתה משקה את בהמתה+ ואשתו של יונה היתה שותה בשבתות ולא היתה חייבת היינו שבות דרבנן. והנחת תפילין של מיכל בשבת היתה מנחת וס"ל כמאן דאמר שבת זמן תפילין למי שהוא מחוייב, ולאשה איסורא דרבנן דהא אין תכשיט לה וגם אינו דרך משא דתהוי איסורא דאורייתא. 

ה. (בענין חובר חבר). ומה שאמרת גבי חובר חבר יותר משלשה כתובים הם לא מצאתי בכל המקרא כי אם לא ימצא בך מעביר בנו וכו' ובההוא קרא אזהרה לשאר מכשפים נמי ואעפ"כ לא יצאו מכלל מיתה כמו כן גבי חובר חבר אף על פי שהזהיר עליו לא יצא מכלל מכשפים  לא ענש אלא א"כ הזהיר, ואני אמרתי היינו טעמא דיצאו מכלל מכשפים מעונן ומנחש וחובר חבר דאם איתא בכלל מכשף למה פרש את אלו. אבל הא קשיא אליבא דמאן דאמר הבערה לחלק יצאתה +שבת דף ע' ע"א ועיי"ש בתוס' ד"ה ועל+ ולימא ה"נ חובר חבר לחלק יצא. וא"ת אין כרת בשאר מכשפים כי אם באוב וידעוני א"כ להוי אוב וידעוני דבר שהיה בכלל ויצא מן הכלל לידון בדבר החדש בכרת ובסקילה ולא ללמד על הכלל כולו בסקילה יצא דא"כ לכרת כמו כן מלמד. ולתורתך אני חומד,,, ובכחי אני עומד. וללמוד אני צריך,,, ולך לא צריך,,, לדחות בדברים,,, ללכת אחרי הבחורים בשמך פותרים,,, וכי אעלה שברים,,, במים אדירים. וטוב לי תורת פיך וכו'. +רומז על מה שכתב ר"ת אליו שישאל בעולים מכאן לשם. וכונתו שלא ידחנו אל הבחורים הפותרים בשם ר"ת כי מהם יקבל רק שברים ולא תורה שלמה. רק הוא בעצמו ילמדנו כי טוב לי תורת פיך וכו'.+ 

ספר הישר (חלק התשובות) סימן סו 
============================== 
וזה השיבו רבינו יעקב זצ"ל. כל חכמי לב וגדולים חקרי לב לא כהלין כתבך למיקרי,,, דאת הוא חכים ואת מסיק פשריה,,, לאין נבון, לו נבון תיקרי,,, ותודה על האמת, וחלקך אשרי,,, +כהלין דניאל ה' ח' ולא כהלין כתבא לקרא ופשרה להודעה למלכא. וכונתו אנחנו אין יכולים לקרא כתבך, ורק אתה הוא החכם יודע לפתור את דבריך אבל רק למי שאינו נבון. אך אם באמת נבון תקרא וגם תודה על האמת אז אשרי חלקך:+ 

א. (בענין עד זומם). ולקרא כתבי לא נתת לב, כי נבהלת אחרי שיטתך. כי אני הוקשיתי לפי דברי רבותי מהו עד זומם +עיין בתוס' סנהדרין דף כ"ז ע"א ד"ה דאסהידו+ שהיה לו לומר עדים זוממים ועוד לגזלנותא איך נקרא זומם ועוד תרי בחד ותרי בחד מה מועיל תרי כמאה. ואם כטעותך שאמרת שלא ראו עדותן כאחד, א"כ די בתרי לכל חד וחד, ועוד הלא גזלנים אינן צריכין הכרזה. ועוד לדבריך מניין לך שיחה בטלה זו שעדים בב"ד מפקי לקלא ולא מצינו אפוקי קלא בעדים בב"ד כי אם אפילו בלא ב"ד כדאמר רב המוכר שדהו בעדים גובה מנכסים משועבדים +בבא בתרא דף מ"א ע"ב+ א"כ בשטר +אף במלוה+ בחתימה ותרווייהו בלא ב"ד. ומה שכתבת שחסרתי וגרעתי דפסלינהו בגזלנותא ולא גרסי ותרי בחד, שקר דברת, כי אין דרכי להגיה. והבחור הזה הבא עם דואר זה יעידני שכתוב בספר לותיר דדייק דאסהידו ביה תרי בחד אי נמי דפסלוהו בגזלנותא. וכדומה תמצא כן בזקנים +בספרי זקנים או ספרים ישנים+ אך זה דרכך שלא להודות. ופירוש שפירשתי בספרי אני כותב לך, ותבין ותראה מה עזרת ללא כח. +עיין בספר הישר על בבא קמא ובדפוס דף מ"ד ע"ג וע"ד סימן תנ"ב ותמצא שם כמעט מלה במלה דברי רבינו שהביא כאן.+ איתמר עד זומם אביי אמר למפרע הוא נפסל רבא אמר מכאן ולהבא הוא נפסל וכו' עד אי נמי דפסליה בגזלנותא. וקשיא לי כיון דמעידין דגזלנותא הוא לדברי רבא, אמאי אינן נפסלין למפרע, דכי היכי דמעידין על הך עדות מעידין נמי על כל עדיות דאסהידו למפרע. דבשלמא בהזמה על הך עדות הוא דאוזמינהו אבל להנך עדיות דלמפרע לא הוזמן ואקילו בה רבנן כגון גבי שתי כתי עדים המכחישות זו באה בפני עצמה ומעידה וכו' +שבועות דף מ"ז ע"ב+ אבל בגזלנותא כי היכי דמעידין דהך עדות לא מתכשר דסהדי גזלני הוו, ה"נ מעידין בכל הני דלמפרע דההיא שעתא גזלן הוה. ועוד דהני לא איקרי עד זומם. ונ"ל דהכי פירושא. איכא בינייהו דאסהידו בי תרי בחד שלא הזימו אלא האחד, דלמ"ד חידוש אין חידוש ולמ"ד משום לקוחות איכא. וליכא למימר דעל כל אחד ואחד איכא תרי סהדי דהואיל ותרי נינהו תרי כמאה +עיין בשטה מקובצת בבא קמא דף ע"ג ע"א מה שהקשו על זה תוס' משנץ ור"י מטראני דלמא /דלמה/ יגרע אם העידו תרי רק בחד כלומר שלא הזימו רק האחד אם השני מסייעו הלא גם אז נשאר החידוש כמו כן, ועיי"ש מה שתירצו על זה+ אי נמי דפסלוהו בגזלנותא אי נמי שהוזמו שניהם כדס"ד מעיקרא ופסלו האחד בגזלנותא עם ההזמה דהשתא באותו עד שני שנפסל בהזמה ליכא חידוש דלא הוי אלא חד דהאחד נפסל בגזלנותא ולמ"ד משום פסידא דלקוחות איכא (אי נמי) דבגזלן לא עבוד תקנתא דאית ליה קלא ובהזמה עבוד תקנתא דמקמי ההזמה בעדות שקר לא ידעו הלקוחות. ואעד זומם שאין פסול גזלנות עם הזמימה קיימא פלוגתא דאביי ורבא, ולהכי קרי ליה בלשון יחיד. ומשוי רבא פסול ההזמה כגזלן דרבנן לאקולי ביה למפרע. ויש ספרים דכתיב בהו דפסלינהו בגזלנותא, וליתא דברוב ספרים תמצא דאסהידו בי תרי בחד א"נ דפסלוהו בגזלנותא דמשמע חד ודוק ותשכח. ועל גזלן דרבנן ושתי כתי עדים שהבאתי אל תמהר להשיב כגולם על דברים הללו שבאין בעלילה דלאו דווקא מדמינן להו אלא ללמדך שבדברים כעין אלו פלוג רבנן. ורבך בישובך לבו כלבך וטועה בך +אולי צ"ל: כמוך במקום בך.+ 

ב. (בענין המפקיד אצל חברו בשטר). ועל ההיא דהמפקיד אצל חברו בשטר טעית טעיות רבות מה שאין עתיד שרה של רומי לטעות +מכות דף י"ב ע"א שלש טעיות עתיד לטעות שרה של אדום עיין שם, וכונתו שטעיותיו של ר' אפרים הן יותר משלש+ חדא בתירוצך שקר ובורות, דאם קבל עליו אונסין היינו המלוה ולא המפקיד ובמלוה לא איירי דמשניות כמה דהמלוה בשטר אינו פטור. ועוד כל עיקר הלכה אשבועה קיימא, וכמה עדות יש כי לא עמדת על עיקר ההלכה. ואם תשלח קלף אשיב תשובות אלף. ואדמקשת חספא הוה לך לאקשויי מרגניתא גבי שבועות שומרים +כלומר הא דאמר רבא בשבועות דף מ"ה ע"ב א"כ שבועות שומרין דחייב רחמנא היכא משכחת לה מתוך שיכול לומר לו להד"ם יכול לומר לו נאנסו, והלא אין זה מגו משום דאין אדם מעיז לכפור הכל. ועיי"ש בתוס' ד"ה מתוך שיכול לומר לו להד"ם+ אין יכול לומר להד"ם והא אין אדם מעיז פניו. ואני פירשתיו פירוש מבואר. וזה דרך להקשות פטור אחיוב, ובעיקר שבועה לא תבין, גם על זאת טעית בלשון כתבי כמדומה אני שעל דבר זה כתבתי לך שהקשה ר"ח וגם רבינו אחי בפירוש בלשון ר"ח, אך איני זכור בבירור, כי לא יש תשובות בידי. וה"פ דשמעתא אמר רב ל"ש אלא ששכרו בעדים, שיש שבועה אבל שכרו שלא בעדים ליכא שבועה. וע"ז הקשה שבועת שומרים וכו' ומסיק דליכא שבועה אלא בדאפקיד בשטר ואמר נאנסו. מכלל דתרווייהו סבירא להו אליבא דרב אליבייהו (ואליבא דידי) דלא מחייב שבועת היסת בכל מילי, ורב נמי לא סבר לה כלל דבימי רב נחמן בתריה תקנוה. המפקיד אצל חברו וכו' דמתוך שיכול לומר החזרתיו לך וליכא עליה שבועה דאורייתא בהחזרתי אלא שבועת היסת לת"ק ודלא כרב חביבא +וצ"ע דאף לרב חביבא דמתני שם שם אסיפא מ"מ יהיה חייב שבועת היסת דהא גם כאן איכא דררא דממונא שהרי הפקיד אצלו בעדים+ יכול לומר נאנסו, בשטר צריך להחזיר לו בעדים דליכא אלא טענת נאנסו ואנאנסו חייביה תורה שבועת שומרין,,, וסוגיא דכל הנשבעין לפי שבועה נשנית לפטור משבועה נאנסו ע"י מגו +כלומר צריך או לא צריך להפטר משבועה ועיין בתוס' שם /שבועות/ מ"ה ע"ב ד"ה בשטר.+,,, ותמיה אני על ר"ח איך השוום והקשה והם יפה כיוונו שלא שיבשו לעשות מלוה מפקדון כמוך. ועל מקפחי הלכות בשינוי דלישנא ראוי לגזור שלא להושיב ישיבה פן ישתו השומעים מים הרעים. 

ג. (בענין נסכא דר' אבא). ועל ההיא דר' אבא מי מפרשא בענין אחר ומי מדמה לכשנגדו, וכן פי' רבינו זקננו בשבועות +דף מ"ז ע"א ד"ה לישתבע.+ ומי האומר שר"ח הקשה? לא אני ולא אחר, כי שקר הוא, ולהכי גרסינן הוה ליה כגזלן ולא גרס' הוה ליה גזלן +כלומר שהרי באמת אינו גזלן שהרי אומר דידי חטפי, אבל הוה ליה כגזלן שהך שבועה אינה מוטלת עליו וגם אינו יכול לישבע שלא חטף שהרי מודה שחטף+ הוריתיך דרך תבחר ותעמוד על עיקר השמועה מראש ועד סוף. ולכשתבין סודה תראה דברי ודבריך איזה יכשר. כי הענין מוכיח פטור וחיוב קשיא לך גזלן וכגזלן קשיא לך. החזרתיו מיגו דיכול לומר נאנסו ונאנסו מיגו דיכול לומר החזרתיו קשיא. וזה דרך הנמהרים. ודרב נחמן אינו זכור אם הזכרתי ולמה הזכרתי. ותפילין בשבת ופסי ביראות טענות של רוחות וכ"ש שאתה מסייעני. ועל חובר חבר מעונן ומנחש אף על פי שחלוקין בתורה לא תנחשו ולא תעוננו +כלומר אל תאמרו דברים שאין בהם ממש.+ ועל שלשה אלה שלח שאילתך ותשובתי ואשיבה אתהן לשלום. מראש דבריך ועד סוף דברך יעידך חברך אין זה לשבחך, כי כולא בוכרא ואיכא פירכא למבין הלכה. ולביתך נאוה,,, אמת וענוה,,, אך בגאוה לא תמצא תאוה. רק בך לרעוה,,, תרבה אחוה,,, תעמוד בשלוה,,, ובשלום: 

ספר הישר (חלק התשובות) סימן סז 
============================== 
עוד זאת שאל הרב ר' אפרים מרבינו יעקב. מה טובו אוהליך ומשכנותיך,,, ומה יפו פעמי נעליך,,, באור פניך יהלכון,,, יחיו עוד לנצח רואי פניך,,, ולא יראו השחת,,, ולי ארכו הימים בארץ עיפתה,,, צמאתי לקול צנוריך,,, כי עמך מקור חיים,,, וזאת חשבתי לצדק [לערוך] עדיך,,, אמרי במגילת ספר בינה,,, והשיבה לו ששוני רוח +כמו ברוח או כונתו השב לי על דברי, כי רוח נדיבותיך אשר יפן אלי הוא ששוני+ נדיבותיך,,, וכי יבא דברו אז יאורו שתי עיני. 

א. (בענין מין במינו בשישים). הבאים אחריו, הגידו כח גבורתיו להתיר מין במינו בשישים בכל איסורין שבתורה, ועל ספרו יכתבון ראיותיו +ספר הישר על מסכ' חולין דף צ"ז ע"א בדפוס דף ל"ח ע"ג סימן שפ"ב.+ הצצתי לראות להבין עיקר ראיותיו מההיא דשחיטת חולין +דף צ"ז ע"א ועיי"ש בתוס' ד"ה אמר רבא שהביא שם דברי ר' אפרים ור"ת באריכות+ דאמר רבא אמור רבנן בשישים מין במינו וכו'. וכבר הראשונים נלאו בה לפרשה והוקשו בה ונפלאתי מאוד. ומאי קשיא דההיא דקאמר בשישים מין במינו היינו בטעמא דאיסור והיתר טעם אחד להם כגון חמרא חדתא בעינבי דמין במינו הוא בטעמא דליכא להבחין נתינת טעם של איסור, אבל לענין ביטול מין בשאינו מינו הוא דרבא לטעמיה דבתר שמא אזיל +ע"ז דף ס"ו ע"א.+ ויש ספרים שכתוב בהן שמנונית דגיד הנשה בבשר דהיינו נמי מין במינו בטעמא אבל לא בשמא. ומהשתא לא צריכנן לשבש גמרא דפסחים +דף ל' ע"א במימרא דרבא דאמר במשהו כרב+ ולמיסמיך אשינויי דחיקא דע"ז גבי פלוגתא דאביי במין במינו דכולא תלמודא משמע דרבא ס"ל מין במינו לא בטיל. ואם טעיתי הבינה לי. 

ב. (קשיא דשמואל אשמואל במלאכה שאצ"ל). ק"ל הא דאמר שמואל כל פטורי דשבת פטורין אבל אסורין חוץ מצידת צבי ומפיס מורסא וכו' +שבת דף ק"ז ע"א+ ומשמע הכי הילכתא. ומוקמינן לכל הני אליבא דר' שמעון דאמר מלאכה שאינה צריכה לגופא וכו' אבל לר' יהודה חייב בפרק ח' שרצים +/שבת/ דף ק"ז ע"ב.+ ואנן מוקמינן בכירה שהסיקוה +שבת דף מ"ב ע"א ועיין ברשב"א שם+ דשמואל סבירא ליה כר' יהודה במלאכה שאינה לגופא. א"כ קשיא דשמואל אדשמואל. 

ג. (דרב אשי אדרב אשי בענין כלי זכוכית). דרב אשי אדרב אשי ק"ל +עיין לעיל סימן ס"ג אות ז' בתשובת ר"ת אל אחיו רבינו שמואל. והסתירה היא משבת דף ט"ז ע"ב אדע"ז דף ע"ה ע"ב+ בפרק ראשון מוקי רב אשי כלי זכוכית לעולם לכלי חרס דמיין ודקא קשיא לך לטמי מגבן וכו'. ובשלהי ע"ז פסק רב אשי כלי זכוכית הואיל ונשברו יש להם תקנה ככלי מתכות דמי' לענין כלי תשמיש הלקוחין מן הגוים. והדעת נוטה לתרץ דהתם לחומרא קאמר דגזרו עליהם למהוי ככלי חרס ואין להם תקנה בטבילה אלא בשבירה הואיל ודמו לכלי חרס וה"נ שווינהו רבנן ככלי מתכות דדמו אהדדי וצריכין טבילה וראיה ממאנא דקוניא +בע"ז שם /דף ע"ה ע"ב/+ דאע"ג דאין להם טהרה במקוה מצרכינן להו טבילה ה"נ לא שנא. ואלו הן ההלכות נחלקתי עם חברי. 

ד. (בענין הבדלה במ"ש שחל להיות בי"ט). ועל מנהג המדינות אני חולק ועליך להבחין, סדר הבדלה בי"ט שחל להיות במ"ש נוהגין בכל אלו המקומות להבדיל: בין קדושת שבת לקדושת י"ט הבדלת ואת יום השביעי מששת ימי המעשה קדשת הבדלת וקדשת את עמך ישראל בקדושתיך בא"י המבדיל בין קודש לקודש. +עיין מחזור ויטרי הלכות פסח סימן צ"ז צד /מאתיים תשעים וארבע/. ועוד עיין בספר העיטור ח"ב עשרת הדברים דפוס לעמבערג דף נ"ג ע"ג, שדעתו כדעת רבינו אפרים.+ ונפלאתי מאוד על זה דאין זה לא מעין פתיחה סמוך לחתימה ולא מעין חתימה סמוך לפתיחה +פסחים דף ק"ד ע"א ועיי"ש בתוס' ד"ה בעי.+ ומה שהוזקקנו לומר בין קדושת שבת לקדושת י"ט הבדלת היינו אליבא דמאן דבעי מעין חתימה סמוך לפתיחה, הלכך, מסתברא לומר בין קדושת שבת לקדושת י"ט הבדלת בא"י המבדיל בין קודש לקודש. ומה צריך להוסיף ולכפול את יום השביעי מששת ימי המעשה ואריכות שוטים נ"ל. 

ה. (בענין תקיעה וסדר מלכיות וזכרונות ושופרות במוסף). סדר התפילות וברכות של ר"ה נוהגין בכל מקום לומר מלכיות זכרונות ושופרות במוסף וגם תוקעין במוסף ואף על גב  דבהאי תקיעות שופר מוסף לא נפקינן משום תקנה דר' אבהו +ראש השנה דף ל"ד ע"א, כלומר משום שלא תקעינן תשר"ת תש"ת תר"ת+ מיהו במה שתוקעין בישיבה קודם תפילת מוסף היינו לאחר קריאת התורה זהו עיקר התקיעה. ונפלאתי מאוד על זה חדא דזריזין מקדימין למצוות ובתפלת יוצר היה לברך מלכיות זכרונות ושופרות ולתקוע. ונהי דבשעת השמד שנו +ר"ה דף ל"ב ע"ב, ועיי"ש בירושלמי ובתוס' שם ד"ה בשעת+ השתא ליכא שמד. ואם בשביל שלא לשנות את המנהג שבשעת השמד א"כ למה תוקעין עיקר התקיעות בישיבה קודם המוסף דאפילו בשעת השמד לא היו עושין כן, דהא תנן +ר"ה דף ל"ג ע"ב+ מי שברך ואח"כ נתמנה לו שופר וכו' אבל שופר תחילה ואח"כ ברכה ליכא מאן דאמר. ואף מלשון הגמרא משמע דאמר רבא +שם /ר"ה/ דף ל"ד ע"ב ושם איתא רבה במקום רבא+ אמר הקדוש ברוך הוא לישראל  אמרו לפני בר"ה מלכיות וזכרונות כדי שיבא זכרוניכם לפני לטובה ובמה בשופר, אלמא ברכות תחילה ואח"כ שופר. ואנו תוקעין תחילה כל סדר התקיעות ואח"כ מתפללין ברכות במוסף. נאה היה לתקן הברכות ביוצר דהא סתמא תנן +שם /ר"ה/ דף ל"ב ע"א+ סדר ברכות אבות וגבורות וכו' ולא קתני סדר ברכות של מוסף אלא תוקעין במוסף כדמפרש בקונטרס +שם /ר"ה/ דף ל"ב ע"ב רש"י ד"ה השני תוקע+ וגם בירושלמי משמע דמשום תקיעה היה שמד ולא משום ברכות. ובידך הכח להורות ולהבדיל. 

ו. (בענין גלתה סנהדרין וכו'). ק"ל ההיא דסנהדרין +כלומר ענין סנהדרין ולא מסכת סנהדרין דהאי מילתא לא במסכת סנהדרין קתני אלא בשבת דף ט"ו ע"א וע"ז דף ח' ע"ב+ דאמרינן גלתה סנהדרין וישבה לה בחנות לומר שלא וכו' ומשמע שלא דנו דיני נפשות בכל א"י הואיל ולא היתה סנהדרין בלישכת הגזית. וכן מפרש בקונטרס +ע"ז שם /דף ח'/ ד"ה כי היכי+ מפני שכתוב וקמת ועלית אל המקום מלמד שמקום גורם. ובפ' אלו הן הנחנקים גבי זקן ממרא תנן +סנהדרין דף פ"ט ע"א+ אין דנין אותו לא בב"ד שבעירו ולא בב"ד שביבנה ומפ' בקונטרס +שם /סנהדרין/ ד"ה לא בב"ד שביבנה, ועיי"ש בתוס' ד"ה ולא בב"ד+ לא בב"ד שביבנה אם נשאלו בב"ד שבלשכת הגזית ואמרו להם וחזר לעירו ושהה שם ימים עד שגלתה סנהדרין ליבנה ועדיין הבית קיים ואח"כ שנה כבתחילה אין ממיתין אותו ביבנה וטעמא משום דכתיב וכל ישראל ישמעו ויראו אבל שאר חייבי מיתות ב"ד משמע דממיתין ביבנה. ועוד נפלאת היא דפ' ראשון +סנהדרין דף י"ז ע"ב+ משמע דר' עקיבא ור' אליעזר ור' יהושע היו סנהדרין ביבנה, למאי הלכתא הואיל ולא דנו דיני נפשות. ועוד ההיא קרא וקמת ועלית מוקמינן בזקן ממרא אינו חייב עד שימרה ע"פ ב"ד של שבעים ואחד ובלישכת הגזית +ועיין בתוס' ע"ז שם /דף ח'/ ד"ה מלמד ותוס' שבת שם /דף ט"ו/ ד"ה מלמד.+ 

ספר הישר (חלק התשובות) סימן סח 
============================== 
וזה השיבו רבינו יעקב זצ"ל. רבת צררוני,,, כארבה הנעירוני +מלשון ננערתי כארבה תהילים ק"ט, כ"ג+,,, כנער חצן +כנוער רומז על נחמיה ה' י"ג גם חצני נערתי וכו' עד נעור ורק עיין שם+,,, ובאו עלי הוצן +הוצין כן קורא לאנשים רקים ובני בליעל אשר  באו עליו, ראז"ם תיקן ובעלי חיצין במקום ובא עלי הוצין בדפוס+,,, לא נשאר בלתי ספרי וגויתי,,, ואור עיני גם הם אין אתי +נ"ל שכוונתו על ספריו שהם אור עיניו וגם הם אין אתו לעת עתה.+ ואף גם זאת אשיב לך על תמיהותיך ועליהם אני מתמיה עליך מדוע לא חמצת +רומז על סנהדרין דף ל"ה ע"א אשרי דיין שמחמץ דינו ועיין בפירש"י שם+ שאילתך. 

א. (בענין מין במינו בשישים). במין במינו שאמרת שכתוב בספרך שמנונית דגיד הנשה בבשר שטות הוא. ולסטים שכמותך כבשוה, דלא שמא ולא טעמא. ובה"ג כתוב כגון שמנונית דגיד הנשה בשמנונית. וחמרא חדתא בענבי אינו נקרא מין במינו לרבא, אלא כך היה לו לומר מין בשאינו מינו היכא דליכא למיקם אטעמא א"נ היכא דליכא קפילא. וכי מי לא ידע שיכול למצא כמה דברים שטעמם שוה, אך לא היה לו לקרותו מין במינו. ועוד טעות שאמרת שאני משבש גירסא דפסחים, והלא טועים הגיהוה. וכן מוכיח בהלכות גדולות דקא מפרש מדלא יהיב טעמא ש"מ דבמשהו כרב +אלמא דלא גרסי בפסחים במשהו כרב+ ועוד שאמרת שינויי דחיקי דע"ז, אדרבה שינויי דידך דחיקי נינהו, דאמאי נקיט חלא וחמרא +כלומר מכאן ראיה דביין נסך איירי+ ועוד רבותא למיחשב גברי הלכות גדולות שאלתות דרב אחא רבינו ר' יצחק הלוי רבינו ר' יצחק ב"ר יהודה [ורבינו] טוב [עלם] כולם פה אחד פוסקין מין במינו בשישים. ואחרי שפירשתיו נמצאת התשובה בכרך הספרים [של] שמעיה חמיו של רבינו אחי שהביא אחי עמו מרחם וצוה אחד מן הנערים ויעתיקוה לך. וקודם המעשה אמרתיה ושומעין דרק בחמץ בפסח וביין נסך סתם חולקין באותם שנים לבדם. +כלומר שרק באותן שנים בחמץ בפסח וסתם יינם חולקין הני גברי אם בזה מב"מ בטל או לא בטל. אבל בכל אסורין כולם מסכימים שמב"מ בטל בששים חוץ מיין נסך גמור שהוא במשהו לכ"ע.+ וגם רבינו שלמה היה מורה ובא להתיר בשישים +ע"ז דף ס"ו ע"א רש"י ד"ה וכל מין+ עד שחזר בו ע"י טעותא דפסחים שהיה סבור שהיא עיקר הגמרא והשוה כל אסורין לחמץ בפסח. ואשר אמרת כי היא הראיה הגדולה שלי +הראיה מהא דאמר רבא, אשר עליה אמר ר' אפרים לעיל שהיא עיקר ראיותיו+ אמנם היא הקטנה. ודוק בהלכות גדולות ותמצא כן. 

ב. (בענין מלאכה שאצל"ג וקשיא דשמואל אדשמואל). והא דקשיא לך דשמואל אדשמואל דקאמר כל פטורי דשבת פטור אבל אסור בר מהני תלת דפטור ומותר והני כר"ש ושמואל כר' יהודה. בשלהי הלכות שבת בהלכות גדולות פריך כי האי גוונא ולא משני שפיר. +עיין בהלכות גדולות דפוס ווארשא סוף הלכות שבת פ' מי שהחשיך דף כ"ב ע"א, אמנם בה"ג של הילדעסהיימער לא נמצא. ועי' בספר הישר על מס' שבת בדפוס דף כ"א ע"א סימן קצ"ו שהביא דברי בה"ג כמעט מלה במלה.+ אך כן הוא התירוץ שמואל אית ליה במלאכה שאינה צריכה לגופא דחייב עליה חטאת, וא"כ בצידת נחש לשמואל איכא חיוב חטאת, אבל מאן דאית ליה פטור, אף על גב דשאר פטורי פטור אבל אסור, הכא פטור ומותר הואיל ואינו  חטאת, דשמואל ס"ל דכל בדרבנן במקום הזיקא שרי לכתחילה כדאמר איהו גופיה +שבת דף מ"ב ע"א+ מכבין גחלת של מתכות אבל לא של עץ. וכללא קא כייל לדידי חייב, אבל מתניתין דקתנא פטור א"כ סוברת היא דמלאכה שאינה צריכה לגופא פטור, ולגבי הזיקא כי הכא שרי +ועיין תוס' שבת דף ג' ע"א ד"ה הצד וזבחים דף צ"ב ע"א ד"ה במלאכה.+ תדע דמייתי ראיה על עקרב שלא תשוך +שבת דף ק"ז ע"א וע"ז פליג ר' יהודה בפירוש שם במשנה דף קכ"א ע"א+ וא"כ למאן דלא מחייב לכתחילה שרי. ואני פירשתי לך דשמואל כללא קא כייל ולא מני הכא אלא הני דצריכין ראיה שעל שלשתן מביא ראיה, אבל הנהו דשמעתא קמייתא דשבת לא חשיב דפשיטא נינהו דלית בהו מעשה. ומשום הכי לא תקשי לך ההיא +שבת דף כ"ט ע"ב+ דאם בשביל החולה שישן פטור, ואוקמינן +שם /שבת/ דף ל' ע"א+ בחולה שיש בו סכנה, מ"ט לא מני ליה, דמילתא דפשיטא היא כמו כן כאילו לית ביה מעשה, דכל הזריז הרי הוא משובח. והלשון דשמעתא קמייתא +שם /שבת/ דף ג' ע"א, ועיי"ש בתוס' ד"ה בר מהני+ מוכיח דקאמר כי איצטרך ליה לשמואל, ש"מ דבצורך תליא מילתא, ובהנהו דצריכי ראיה קא מפרש בכולהו +שם /שבת/ דף ק"ז ע"א+ ומנא לן דפטור ומותר וכו'. 

ג. (בענין כלי זכוכית). ורב אשי אדרב אשי הן לו יהי כדבריך +כלומר שאמת שכן יש ליישב סתירת דרב אשי אדרב אשי.+ ועוד יש כאלה רבות +כלומר שגם באופן אחר יש ליישב. ועיין לעיל בשאלת ר"א אות ג' הערה א'.+ 

ד. (בענין הבדלה במ"ש שחל להיות בי"ט). ועל שבאת לשנות מנהג רבותינו שלא לומר את יום השביעי מששת ימי המעשה קדשת. מי ישמע לך לסתור מנהג תורה, דמה שאמר למעלה את יום השביעי מששת ימי המעשה +רבינו בא בראשונה ליישב קושיא שלא הוזכרה לעיל בשאלת ר' אפרים, והקושיא היא דמה שנזכר שני פעמים בהבדלת מש"ב שחל להיות בי"ט את השביעי מששת ימי המעשה? וע"ז תירץ רבינו ששניהם צריכין, כי בראשונה כונתו על בין קודש לחול ובאחרונה בין קדושת שבת וקדושת י"ט, ואף שבשניהם נאמר ימי המעשה בראשונה הכונה על מלאכת עבודה דחול ובאחרונה הכונה על מלאכת אוכל נפש דיום טוב ודבר האבד דחו"ה, שבזה הי"ט עם יומי דחול המועד גם כן ששת ימי המעשה נקראים מול שבת, אף על  גב שעליהם קדושת י"ט איתא, ועפ"ז תבין גם כן דברי התוס' בפסחים דף ק"ד ע"א ד"ה בעי ותסור תלונת המהרש"א שם על דבריהן עיין שם היטב+ סדר הבדלות הוא מונה ולא דבר  למעלה בי"ט אלא בין קודש לחול, אבל באחרונה שהזכיר בין קדושת שבת לקדושת י"ט ואת יום השביעי מששת המעשה דבתריה היינו פירשו דקדושת י"ט אית ביה מעשה אוכל נפש, ומעשה דגבי חול לעיל מלאכת עבודה ומעשה דסיפא מלאכת אוכל נפש ודבר האבד דחול המועד, ופירוש דקדושת י"ט איתא. +כלומר שעליהם קדושת י"ט איתא ומ"מ הם ששת ימי המעשה לגבי שבת שאסור בו אוכל נפש ודבר האבד+ כך יש לפרש קודם שתשנה מנהג אבות. ועוד נראה לפרש להזכיר שבע הבדלות תיקנו כאן: קודש לחול, אור לחושך, ישראל לעמים, יום השביעי לששת ימי המעשה, בין קדושת שבת לקדושת י"ט הבדלת [ואת יום השביעי מששת ימי המעשה קדשת] פירוש באוכל נפש [בי"ט] ודבר האבד בחול המועד שאחר הי"ט, הבדלת וקדשת את עמך ישראל בקדושתיך פירוש בקדושת ישראל כהנים ולוים ובקדושת י"ט הרי ז'. ומשום חבת היום תקנו שבע ולאפוקי מפלוגתא +עיין פסחים דף ק"ג ע"ב+ כדאמרינן והמוסיף לא יוסיף על שבע ומעין חתימה הוי ונפלאתי עליך אחר שמוחזק אני בך שאתה בקי בחדרי תורה ובאת לסתור מנהג קדמונים. 

ה. (בענין תקיעות על הסדר). ומאן דאתנייך פירקא בתרא דר"ה לא אתנייך פ"ק שאתה מבקש שאתקן לתקוע אחר תפלת מוסף וכי לא שנית הא דאמר ר' יצחק בפ"ק +ראש השנה דף ט"ז ע"א+ מפני מה תוקעין ומריעין כשהן יושבין וחוזרין ומריעין כשהן עומדין, בע"כ הך עמידה תפלה היא שבלא תפילה עמידה למה, א"כ תחלה בישיבה ואח"כ בעמידה בתפלה. ואף על פי שיש תשובות שאמרו ליחיד לתקוע לאחר תפלתו, נ"ל שקודם תפלתו יש לתקוע דזריזין מקדימין, ולולא משום שמד ביוצר תקעינן. ואי בטיל חיישינן לקלקולי כדשלחו זימנין דאתי שמדא ואתי לקלקולי +ביצה דף ד' ע"ב ועיין בתוס' שם דף ל"ב ע"ב ד"ה בשעת גזירת המלכות.+ והא דקאמר ובמה בשופר כלומר שתקעו בו +כלומר שתקעו בו כבר+ וא"נ בשופר שני של עמידה ואם יש לך לשאל תשאל למה אין אנו תוקעין בעמידה קשר"ק קש"ק קר"ק +עיין לקמן שהקשה כן ר"ת, ואולי שייך גם זה לשם+ ועוד מהא +מהא שהביא אח"כ+ שמעינן דקודם תפלה יש לתקוע ליחיד ובתוך תפלת מוסף לצבור דקאמרי תקיעות וברכות (אין) מעכבות זו את זו +ר"ה דף ל"ד ע"ב תקיעות וברכות של רה"ש מעכבות, ומזה נראה שלא פירש רבינו כרש"י שם אלא כפירוש התוס' שם דף ל"ג ע"ב ד"ה שיעור ששני ענינים הם כלומר התקיעות מעכבות זה את זה והברכות מעכבות זה את זה, ולכך דייק מדתני התקיעות בראשונה אלמא שהתקיעות קודמות לברכות, ועיין היטב בתוס' שם+ ולא קאמר ברכות ותקיעות, ועוד דבשער המזרח היו תוקעין ואח"כ מברכין +תענית דף ט"ז ע"ב+ וכן הנהיג ר' חלפתא וכו'. ואף על גב דאמרן לא היו נוהגין וכו', אנן עבדינן  הכי. אך על זאת יש לתמוה למה אין אנו תוקעין למלכיות שלשים וכן לזכרונות וכן לשופרות או קשר"ק לכל הפחות למלכיות וכן לזכרונות וכן לשופרות. ונראה דכיון דאמר ר' יוחנן +רה"ש דף ל"ד ע"ב+ שמע תשע תקיעות בט' שעות יצא ואפילו בסירוגין א"כ פסוקי תקיעות חומרא בעלמא היא. וכיון דבישיבה עבדינן כולהו משום פסוקי בתוך התפלה לא חשו לפסוקי משום טורח צבור. אך קשר"ק היה צריך פן יחסר. 

ו. (בענין גלתה סנהדרין וכו'). בזקן ממרא טעות יש בספרך דאין ממיתין גרסינן, והוא כבר נידון כשהיו סנהדרין במקומן ואפילו גלו אחרי כן [לא] קטלינן ליה. וחיים לכל ישראל ואשר נפלאת על ר"ע וחבריו שהיו ביבנה, דע לך כשהיו רואין שעה צריכה היו מושיבין ב"ד בלישכת הגזית ודנין ביבנה ובשאר מקומות. וליתא בסנהדרין אלא בע"ז +עיין מה שכתבתי לעיל סימן ס"ז אות ו' הערה א'.+ 

ז. +שני ענינים הללו לא הוזכרו בשאלת ר"א. ולפי הנראה לא היו בתשובת ר"ת, רק מחמת איזה סיבה חוברו לה יחדיו.+ מן הצאן ולא הפלגס +חולין דף כ"ג ע"א, מנחות צ"א ע"ב+ הכי פי' שה בן שתי שנים כיון שעברו עליו ט"ו חודש או י"ו חודש +צ"ע שהרי משנה מפורשת היא בפרה פ"א מ"ג בן י"ג חדש ויום אחד הרי זה איל, ורק בן שלשה עשר חדש קורהו שם ר"ט פלגס, ולפי דעתי צריך להגיה: כיון שעברו עליו י"ב חדש עד י"ג חדש+ שמו פלגס יצא מכלל שה ולכלל איל לא בא. טיבעא מכריז +בבא מציעא דף כ"ה ע"א+ וה"פ דלא מכריז לא כסף ולא מטבע סתם, אלא טבע של מדינה פלוני ושל מלך פלוני: 


 *   *   *   *   *   *   *   *   *   *   *   *   *   * 
ספר הישר (חלק התשובות) סימן סט 
============================== 
וזו שאל ר' משה מפונטויישא מרבינו יעקב זצ"ל. 

למנצח על איילת +למנצח על אילת כונתו על ר"ת שגדול כחו יותר מאילת. ואולי רומז בזה על מדרש תהילים כ"ב א' למנצח למי שהוא קופץ כאיל ומאיר לעולם בשעת חשכה עיין בילקוט שם+,,, ומחצות +כלומר מחצות ליל כנפול עצלות על האנשים הוא מתגבר כארי+ כנפול עצלת,,, מתגבר כשחלת +כמו שחל ועשה הזכר נקבה לצורך החרוז+,,, שנות קמח קלוט סולת +רומז על פרקי אבות פ"ה מט"ו נפה שמוציאה את הקמח וקולטת את הסולת, ואולי צריך להגיה שנותן קמח קלוט סולת וכונתו שמוציא ונותן לתלמידיו ולשואליו מקמח שקלוט אצלו והוא כמו סולת+,,, חניכתו +שנקרא תם+ נמשלת,,, למטהו מפוצלת +ליעקב אבינו שפצל את המטות+,,, יפרח כחבצלת,,, לו עני מיחלת,,, ענות אותי באולת,,, פן אחכם כקהלת +אולי כונתו על מה שאמר קהלת אמרתי אחכמה והיא רחוקה ממני, ורוצה לומר פן גם אני אהיה כקהלת שאמרתי אחכמה והיא רחוקה אם רבינו ימנע לי את תשובתו ועצתו+,,, בעצתו (כננשוללת) [שוללת] +אולי צ"ל פן שוללת, וכונתו אם עצתו שוללת, מלשון שלילה, מלהשיב לו מענה+,,, אם בצירי כעוללת,,, וילדות בי מהוללת,,, כיין קפריס +שהוא חזק ששורין בו את הצפורן כדי שתהא עזה+ כשלולית +כלומר כמים רבים ועיין בבא קמא דף ס"א ע"א פלוגתא דרב יהודה אמר שמואל ורב ביבי משמיה דר' יוחנן מאי שלולית+,,, תהי כחלבנה נשקלת +כחלבנה שהיא דבר גרוע ומ"מ עם סממני קטרת מנויה, ועיין כריתות דף ויו /ו'/ ע"ב+,,, כיום הוכשר כף שמאלית +כלומר כיום הכפורים שהוא יום סליחה ובו הוכשר הולכת הכף בשמאל עיין יומא דף מ"ז ע"א ודף מ"ט ע"א+,,, ולא אזוק בגחלת,,, אוכלה +גחלת אוכלה ורומז על דברי ר' אליעזר אבות פ"ב מ"ט והוה זהיר בגחלתן וכו'+ לא בנובלת +לפי דעתי צ"ל: בשלהבת+.,,, ובעקיצת זוחלת,,, אין תעלה מועלת,,, ודבריו פי אוכלת,,, כתמרים בחותלת +מלשון חותלות של גרוגרות ותמרים שבת קמ"ו ע"א שהוראתו סל+,,, ולא קורדום למאכולת +רומז על אבות פ"ד מ"ז אל תעשה עטרה להתגדל בה ולא קרדום וכו', וכונתו שתורת ר"ת כאוכל בפיו אבל לא כקרדום, ומאכלת כצ"ל לדעתי במקום למאכולת, כלומר סכין שהם כלים שמשמשין לצורך אכילה שהיא להנאת הגוף+,,, ולא עטרת מגודלת +אולי צ"ל: מגדלת+,,, אף בסאסאה +אולי רומז על חולין י"ז ע"ב, אבל מפני חסרון המלות הבאות הכונה סתומה+,,, 

א. (בענין הפוסק מעות לחתנו ואין יכול ליתן אם נכוף את החתן לגרש הנערה המאורסה). ידע רבינו כי בא הלום אותו האיש אשר הפגין +צעקה הנערה תרגום יונתן פגנת עולמתא+ לפניו על דבר בתו ויבאו אליו כל יודעיו לפנים והראה להם תשובת רבותינו שבפריש והיא היתה ראשונה לשל רבינו, וגם הראה להם את כל תוקף דברי אגרת רבנו ואמרו לו קיים את האגרת הזאת השניה ואתה הסכלת עשו ולא תהיה מהרפניא +עיר שהיו בה אנשים שאינם מיוחסין יבמות דף י"ז ע"א+ והתרו בו אל תוסף על דבריו פן תהיה גרוע ועומד. כי מבלעדי אדוני איש לא ירים ידיו ורגליו בבית המדרש ולא יפרכס ובקצתו תהא רכס +רכיס כלומר נאבד.+ ומדאגה בדבר מסר מילין קמן אולי לא יאבה האיש לגרש ולא לכנוס אלא א"כ תכנוס לו מה שפסקו וכי בזה לא נכיפנו להוציא מפני צעקת נערה המאורסה כי אמרה לאיש, אבא פסק עלי אני מה יכולה לעשות. ואפילו אני פסקתי על עצמי כסבורה הייתי אבא יכול ליתן, עכשיו שאינו יכול ליתן או כנוס או פטור, דהא קימא לן כל מקום שאמר רשב"ג +צ"ל: רבן גמליאל+ רואה אני את דברי אדמון הלכה כמותו אף בברייתא +כתובות דף ק"ט ע"א ועיין בתוס' ואפילו בברייתא.+ 

ב. (בענין שגגה במאי). אשר העמיק רבינו להקשות בתחילת כלל גדול +שבת דף ס"ט ע"א ועיין שם בתוס' ד"ה דידע+ ופריך תלמודא לר"ל דאמר עד שישגוג וכו' והא תנן אבות מלאכות וכו' ואמר ר' יוחנן מנינא למה לי שאם עשאן וכו' דדחיק לאוקמיה כר"ע. וקשיא ליה לרבינו מ"ט מוקי למתניתין כר"ע לימא דר"י לאו דוקא דע"כ יש לנו להוציא אחת מל"ט מלאכות שאינו חייב עליה כדאמרינן בפ"ק +שבת דף ויו /ו'/ ע"ב ועיי"ש בתוס' ד"ה הא קמ"ל ובספר הישר על שבת בדפוס דף י"ח ע"ד סימן קס"ו+ איסי בן יהודה אומר אבות מלאכות ל"ט ואינו חייב על אחת מהן. וגם מתוך קושיא זו החזיר רבינו לדוכתא קושיא דמנינא למה לי. ואני לא הבנתי דברי רבנו דלמא כי תניא דאיסי גבי סקילה הוא דמיתנייא וכן פירש"י התם בפ"ק +שם /שבת/ ד"ה אינו חייב+ וכן שמעתא התם דפריך תלמודא התם: אמר מר אם הוציא והכניס בשוגג חייב חטאת פשיטא ומשני במזיד ענוש כרת ונסקל אצטריכא ליה ומקשי הא נמי פשיטא ומשני הא קמ"ל כדרב וכו' ולא קאמר אלא לעולם משום שוגג בחטאת. ואפילו נימא דזימנא לא דייקי ספרי בהכי מ"מ מעיקרא מאי ס"ד ומאי קמבעי ליה לתלמודא דאמר ענוש כרת ונסקל אצטריכא ולמה הזכירו כלל. ועוד בהדיא אמרינן בריש גמרא דהזורק +שם /שבת/ דף צ"ו ע"ב+ אמר ר' יהודה אמר שמואל מקושש מעביר ד' אמות ברה"ר הוי במתניתא תני תולש הוה. רב אחא וכו' למאי נ"מ לכדרב דאמר רב מצאתי מגלת סתרים וכו', מר סבר הא מהנך דלא מספקן ומר סבר וכו'. אלמא כי תניא דאיסי גבי חייב מיתה תניא דומיא דמקושש. והיינו דקאמר הא מהנך דלא מספקן. וההיא דאמרינן בההיא שמעתתא +שם /שבת/ דף ס"ט ע"א וע"ב+ אמר אביי הכל מודים בשבועות בטוי וכו' ומותבינן עלה מהא איזו שבועת ביטוי וגרסינן התם ברוב ספרים מני הא אלימא מונבז פשיטא השתא וכו'. וסתר רבינו שלמה אותה הגירסא +שם /שבת/ ד"ה הא מני, ועיי"ש בתוס' ד"ה הא מני+ משום דקשיא מאי פשיטותא הא איצטרך לאשמעינן דחלוקה שגגה זו משאר שגגות דאלו בכל התורה למונבז בין ששגג בקרבן בין ששגג בלאו וכרת שמה שגגה וכאן בלשעבר אם שגג וכו' דכתיב האדם בשבועה. ולא ידענא מאי קאמרי רבנן, דהא לא אשכחן תנא דלית ליה האדם בשבועה פרט לאנוס לישתוק תנא דמהיכא תיפוק ליה דלית למונבז האדם בשבועה דאצטריך תנא לאשמעינן דסבירא ליה. והא נמי ליכא למימר דהא קמ"ל דס"ל בהא כר"ע דמחייב לשעבר, דא"כ ליתני שבועת ביטוי לשעבר דברי מונבז אי נמי לישמעי בעלמא בהדי מלתא דר"ע, דהך ברייתא היא גופא לא קמ"ל מידי. 

ג. (בענין חמש מדות בכלי חרס). והא דאמר רבא בשילהי המצניע +שבת דף צ"ה ע"ב+ חמש מדות וכו' ולענין צמיד פתיל עד שיפחות רובו. ומפרש רבינו שלמה +שם ד"ה עד שיפחות+ מציל על שבתוכו עד שיפחות רובו ומשוי חילוק בין פיו לשוליו. וק"ל בכמה מקומות כלי נסדק אינו מציל על מה שבתוכו ולא הוזכר טפח על טפח אלא להביא טומאה מבית לבית אבל לענין כלי כתיב צמיד פתיל משמע אפילו נפתח כמלא נקב מחט סידקית אינו מציל כדתנן בפ' עשירי דכלים +פ"י מ"א+ בין מפיהם בין מצידיהן בין יושבין על שוליהן בין יושבין על צידיהן וכו' ותנן נמי +שם /כלים/ מ"ב+ במה מקיפין וכו' וכל דבר המתמרח אין מקיפין לא בעץ ולא בעופרת מפני שהוא פתיל ואינו צמיד. ותנן נמי בההיא פרקא +שם /כלים/ מ"ו+ ומיתינן לה בב"ק +דף ק"ה ע"א ועיי"ש בתוס' ד"ה הרי אמרו+ וביבמות +דף ט"ו ע"ב+ חבית שנקבה וסתמוה שמרי יין הצילוה פקקה בזמורה עד שימרח מן הצדדין היו שתיים וכו' ובין זמורה לחברתה, אלמא סדק כל מה שהוא מביא את הטומאה למה שבתוכו. ועד עתה כיוונתי שמועתי מפי רבינו +עיין בתוס' שבת דף צ"ו ע"א ד"ה ולענין+ דה"ק דכלי שנפחת רובו וחזר וסתמו אף על פי שהקיפן בדבר שמתמרח אינו מציל  על מה שבתוכו, וטעמא משום דכתיב וכל כלי פתוח אשר אין וכו' הא יש צמיד פתיל עליו טהור והוא שיש תורת כלי עליו וכדכתיב וכל כלי, וזה שנפחת רובו אף על פי שחזר וסתמו יצא מתורת כלי ואינו מציל. דהא אפילו לא נפחת חידוש הוא שחידשה תורה ואמרה שהוא מציל, דהא הוה ליה טומאה רצוצה והוה לן למימר בוקעת ויורדת, הלכך אין לך בו אלא חידושו והוא שיש תורת כלי עליו. 

ד. (בענין סעודה שלישית בפירות ואם אשה חייבת). והא דתנן בכל כתבי קודש +שבת דף ק"כ ע"א+ מצילין עגול דבילה וחבית של יין. ויש לומדין מכאן דהמשלים שלש סעודות בפירות יצא +הובא בשבלי הלקט סימן צ"ג בשם גאון אחד ובשם רבינו יצחק ב"ר יהודה והר"ר ישעיה, ובר"ן כל כתבי ושאר ראשונים בשם יש אומרים+ וגם אמרו שגם רבינו מורה ובא [כן] אך לא תלו [בו] ראייה זו. וק"ל אי משום הא לא אריא, דהא דקתני מצילין משום דבילה ויין צורך ג' סעודות של לחם הם, ובאים ללפת בהם את הפת או לקינוח סעודת לחם. ואף על פי שכבר הציל סל מלא ככרות ויכול לצאת בהם אפילו הכי התירו לו דבילה ויין משום תענוג. כדתניא +שם /שבת/ דף קי"ח ע"ב+ הציל פת הדראה מציל פת נקייה, אלמא אף על גב דאי אכיל פת הדראה נפק אפילו הכי התירו לו פת נקייה להציל  ה"נ לא שנא. ואף על גב דתניא בסוכה +דף כ"ז ע"א+ וביומא +דף ע"ט ע"ב+ אם השלים במיני תרגימא יצא ואיכא למ"ד התם ביומא מיני תרגימא פירי נינהו, הא ליתא דהא ק"ל כרבא דאמר בפרק אחרון דיומא +שם /דף ע"ט/+ פרי לא בעי סוכה, וא"כ הא דקתני אם השלים במיני תרגימא יצא לא בפירי קאמר דהא לא בעי סוכה, ודקאמר תלמודא פירות נינהו דחוי בעלמא הוא ולא נסמוך עלה, דקאי אהך דקאמר תלמודא נימא מסייע ליה ודחי תלמודא ואמר דלמא מיני תרגימא פירי נינהו ואי משום הא לא תסייעהו, וכ"ש דלא הוה תיובתא. ועוד נידוק לאידך גיסא דאם השלים בפירות לא יצא אליבא דרבא ואפילו בשמיני דאינו זמן סוכה, א"כ מסתבר דאם השלים ג' סעודות לא יצא והכי מסתבר בכתובות בפ' אף על פי  +כתובות דף ס"ד ע"ב, ועיין בתוס' יומא שם /דף ע"ט/ ד"ה מיני תרגימא ובסוכה שם /דף כ"ז/ ד"ה במיני תרגימא+ דקא חשיב התם סעודה שלישית בככרות של חטין (דסעודות) [דב' סעודות] גם ילמדנו רבנו אם אשה חייבת בג' סעודות כדאשכחן התם +בכתובות שם /דף ס"ד/+ המשרה אשתו ע"י שליש, דטעמא לא ידענא, דק"ל כל מ"ע שהזמן גרמא נשים פטורות. או דלמא התם היינו טעמא דמשום דעולה עמו ואינה יורדת עמו +כתובות דף ס"א ע"א+ דכיוון שהוא נזקק להמשיך פרפראות לא שנא לכבוד עצמו לא שנא לכבוד קונו תתחייב גם בשל עצמה. +כונתו על מה שאמר ר' אליעזר לאפוטרופוס של אגריפס המלך בכל יום ויום אתה ממשיך כמה פרפראות לכבוד עצמך ועתה אי אתה ממשיך פרפרת אחת לכבוד קונך. ועיין בשבלי הלקט שם שהביא מכאן ראיה שיוצאין בסעודה שלישית בפרפרת והיינו מיני תרגימא.+ 

ה. (בענין בהמה שנמצאת מירושלים וכו'). והא דאמרינן בהאיש מקדש +קדושין דף נ"ה ע"ב+ גבי בהמה שנמצאת וכו' זכרים עולות ופריך תלמודא דלמא תודה היא ומשני דמייתי נמי תודה. וק"ל והא בעי סמיכה והרי אינו יכול דדלמא תודה היא דקרבן חבריה, דתניא וסמך ידו ולא שלוחו. וליכא למימר ויסמוך ומה בכך, דהא ק"ל סמיכה בכל כחו בעינן וקעביד עבודה בקדשים. וליכא לאוקמי להא כדאמר רב יוסף גבי קדשים +זבחים דף ע"ד ע"ב ועיי"ש תוס' ד"ה והא, גיטין דף כ"ח ע"ב ד"ה והא+ בקרבן נשים עסקינן, דהא קתני הכא בהמה שנמצאת. והא דפריך תלמודא התם +בקדושין שם /דף נ"ה/ ועיי"ש בתוס' ד"ה ודלמא+ בסמוך ודלמא אשם הוא ומשני אשם בן שתי שנים ואשתכח בן שנה, וק"ל מאי דוחקיה לאוקמי לההוא בבן שנה לוקי דמתני בהדי דעביד לה שלמים ויביאנו זכר בן שתי שנים וישחטנו בצפון ויאכל לזכרי כהונה ליום ולילה, ולומר אם שלמים הוא הרי הוא שלמים ויטעון נסכים ותנופת חזה ושוק ואם אשם הוא נסכו נדבה כדאמרינן גבי פלגס בפ"ק דחולין +דף כ"ג ע"א+ ובפ' שתי מדות +מנחות דף צ"א ע"ב+ ואי בריה היא להוי כולא נדבה. ועוד הא אמר רבא +/מנחות/ דף ק"ד ע"ב+ מתנדב אדם נסכים בכל יום. ואפילו לרבנן דאמרי אין מביאין קדשים לבית הפסול ה"מ היכא דאית ליה תקנתא בחייה אבל הכא ליכא תקנתא אלא בהכי +ועיין בתוס' קידושין שם /דף נ"ה/ ד"ה דמייתי שאמרו שההוא תנא ס"ל דמביאין.+ ואי משום דלמא מתו בעליו או המירו בו מ"מ עולה הוי דהלכתא גמירי לה +עי' תמורה י"ח ע"א+ ואלו עולה הא קתני זכרים עולות, ע"כ הכי קאמר זכרים ספק עולות עם ספק שלמים וספק תודה עליהן. וכן מוכיח פי' רבנו שלמה זצ"ל. +כן מוכיח באמת פירוש רש"י קידושין דף נ"ה ע"א ד"ה ה"ג שכתב שם זכר דחזי לעולה מספקא לעולה+ 

ו. (בענין מתנדב אדם נסכים). גם זה יביננו רבינו דאמר רבא +מנחות דף ק"ד ע"ב+ מתנדב אדם וכו' אלמא תנן +מנחות דף צ' ע"ב וז"ל הברייתא שם: אם יש זבח אחר יקריבו עמו ואם לנו יפסלו בלינה, ופרש"י ד"ה ואם לנו, לפי שאין שם זבח אחר+ גבי נסכים אין שם זבח אחר יפסלו בלינה, ולימא לב ב"ד מתנה עליהם שאם אין שם זבח אחר יהיו נדבה, או דלמא בקרבן צבור עסקינן וטעמא משום דכתיב (פני) [נפש] במנחה מלמד שאינה באה נדבת שניים וכ"ש צבור. 

ז. (בענין וה"ה בערלה בשתים). מפרקיה דמר שמיע לי הא דתניא בפ"ק דקידושין +קדושין דף ל"ח ע"א+ אמר ר' שמעון בן יוחאי שלש מצוות וכו' והוא הדין לערלה בשתים. פירש רבינו ערלה יש היתר לאיסורו כלומר מותר לגרום איסור שמותר ליטע וע"י הנטיעה בא האיסור +ועיין בתוס' שם /קדושין ל"ח/ ד"ה והוא הדין שהביאו פירוש זה בשם ר' י"ט ור"ת הקשה עליו. ועוד עיין גם בתשובת ר"ת על זה לקמן.+ ולבבי לא כן יחשוב כי דוחק גדול הוא. אלא למדתנו רבינו ערלה יש היתר לאיסורו, כיון דקיימא לן בט"ו בשבט ר"ה לאילן והוא שבט דחדשים +כלומר ולא לתקופה, ועיין בר"ה דף ט"ו ע"א+ והכא כגון אם היתה שנה שלשית הנכנסת לרביעית אם החדשים הן כסדרן היו פירות אילן חונטין קודם ט"ו בשבט והוי ליה ערלה ואם חסרו ב"ד את כסלו לא היו חונטין עד לאחר ט"ו ולא הוי ערלה, ונמצא איסור ערלה יש לה היתר ע"י חכמים +ופירוש זה הובא ג"כ בתוס' קידושין שם בשם הר"ר משה מפונטייזא.+ וההיא דאלו עוברין +פסחים דף מ"ד ע"ב+ מוכחא להאי פירושא דקתני התם ומה נזיר וכו' ויש היתר לאיסורו ופי' רבינו שלמה +כן הוא ברש"י שם /קדושין ל"ח/ ד"ה ויש לו+ ע"י התרת חכם, ה"נ ערלה יש היתר לאיסורה ע"י ב"ד שחסרו את החודש. אי נמי איסור ערלה כגון בגפן אזלינן בתר שליש אז יש היתר לאיסורו ואפילו שלא ע"י קידוש החודש, כגון אם היתה שנה שלישית הנכנסת לרביעית והיה גפן זה סמדר לר' יוסי ובוסר לרבנן ומאותה שעה חל עליו איסור ערלה כדתנן במס' ערלה +פ"א מ"ז+ ובפסחים +דף נ"ב ע"ב+ ואי איתרמי דלא הביא ונתבשל שליש עד שנכנסה שנה רביעית וקיימא לן +מעשרות פ"א מ"ג ושם איתא משיכניסו שליש, ובר"ה דף י"ב ע"ב משיביאו שליש+ הזתים והתבואה משיביאו שליש שהן נידונין אחר השנה שהביאו בה שליש הרי הותר איסור עצמו והוה ליה רבעי ויצא מדין ערלה, ואף על פי שהיה הגפן הזה חל עליו איסור ערלה לאבד וודאה ולסתום ספקה +קידושין דף ל"ט ע"א שלח ר' יוחנן על ערלת חוצה לארץ סתום ספיקא ואבד ודאה. והשואל התחיל בודאה וסיים בספיקה לצורך הענין ולצורך החרוז שיתאים עם מה שבא אחריו. ובגליון ספר הישר של ראז"ם כתוב: וצ"ע שזה נאמר בקידושין לענין ערלה בחוצה לארץ ונראה שיש כאן איזה דילוג עכ"ל. אכן אין כאן לא דילוג ולא חסרון, כי השואל רוצה לומר שהסמדר או בוסר בגפן הותר אם לא בא לשליש בישולו כשנכנס רביעית, אף על גב שקודם שנכנס רביעית על הסמדר או על הבוסר הזה למר כדאית  ליה חל עליו איסור ערלה אף בחוצה לארץ לאבד ודאה ולסתום ספקה. ובחר בזה להשלים את אגרתו בחרוזים..+ ואם תליתי ברבנן ספיקה,,, יצא מפיו צדקה,,, לכותבה על לוח חוקה,,, 

ספר הישר (חלק התשובות) סימן ע 
============================= 
וזה השיב לו. בחור כארזים,,, חכם הרזים,,, צוארו בחרוזים,,, צחים ולא פרזים +משבח בזה את חרוזיו+,,, גל של אגוזים +גם זה רומז על החרוזים+,,, אחי החבר ר' משה תוסיף ימים ושנים כיש נפש אוהבך החתום. 

א. (בענין הפוסק מעות לחתנו וכו'). על הצועקת או כנוס או פטור, האמת נכופנו לכנוס, שעד שנכופנו לפטור שלא כהלכה נכופנו לכנוס כהלכה אף שהכפיה באה בטענת או פטור +אף שהכפיה כצ"ל במקום אבל הכפיה בכ"י+ כדאמרינן +כונתו אף על גב שטענתה או  כנוס או פטור מ"מ כופין לכנוס ולא לפטור+ עד שנכופנו לחלוץ נכופנו ליבם ואף על פי שבאים עליו מכח או חלוץ או יבם +דסתמא קתני+ ואתשב עד שתלבין פליג אדמון +כלומר שלא תשב אלא יכניס אותה מיד+ ורבנן דפליגי ולית להו כנוס אלא תשב עד שתלבין לדידהו אמרינן כופין ליתן גט +וצ"ע דהא דאמר רבא כופין ליתן גט בקטנה הוא אליבא דרבנן אלמא דלרבנן אין כופין ליתן גט לגדולה+ אבל לאדמון עד שכופין לפטור כופין לכנוס. ואלו [באנו] לכוף [ליתן גט] יאמרו אחרינו האכלתים קמח שעורים +על זה כתב ראז"ם בגליון ספרו: דאיתא בכתובות [דף ע"ב ע"א] אהא דאזיל ר' אלעזר אמר לשמעתא דרב קמיה דשמואל אמר אכסוה שערי לאלעזר עד שכופין להוציא יכפהו לזון. עכ"ל. אך לפ"ז צ"ל האכילום במקום האכלתים.+,,, 

ב. (בענין שגגה במאי). אשר העמקת בל"ט מלאכות אמנם הקשתי ותרצתי דאינו חייב אלא אחת אסקילה קאי ולא אחטאת. ורבינו זקני לא הביא ראיות בתחילת המסכת עלה דאיסי אלא מינה ובה, ולפנים לא הזכיר רבינו שלמה. ואני הבאתי ראיות אשר כתבת דודאי אסקילה קאי ולא אחטאת +בספר הישר על שבת בדפוס דף י"ח ע"ד סימן קס"ו.+ האי דשבועת בטוי החזרתיה ליושנה וכתבתיה בספרי +לא נמצא בספר הישר ועיין בתוס' שבת דף ס"ט ע"ב ד"ה הא מני+ וכן מוכיח בשבועות שהגירסא שנמחקה עיקר. 

ג. (בענין חמש מדות בכלי חרס). בספרים שלנו גרסינן ואם הוקף צמיד פתיל עד שיפחות בנקיבת רמון [ולא גרסינן] ולענין +כן היא הגירסא בתוס' שבת דף צ"ו ע"א ד"ה ולענין. ואי גרסינן בדברי רבא לעיל ולענין צמיד פתיל אז הוא ענין בפני עצמו ואינו נמשך על ניקב כמוציא רמון, אבל דעת ר"ת אינו כן.+ ופירוש דידי הכי, ואם הוקף צמיד פתיל בנקיבת רמון ובפיו +כלומר שהצמיד פתיל מקיף את הנקיבה כמו פיו, שהכל סתום+ עד רובו יציל על מה שבתוכו. אבל אם נפחת ברובו לא יועיל לו היקף צמיד פתיל והוי כאוכלין שגבלן בטיט דאמרינן בשמעתא קמייתא דזבחים +זבחים דף ג' ע"ב, ועיין בספר הישר על שבת בדפוס דף כ"ג ע"ב סימן רי"ג ששם מפרש ר"ת כרש"י ברברבי כמוציא רמון משום האי טעמא דהך מוקף צמיד פתיל נמשך על כמוציא רמון, וחולק שם על רבינו והך רבינו הוא אחיו ר' שמואל שקורהו כן, ובתוס' הובא כשם ר"י+ דאינו מציל, ולהכי לא מנו ליה לדידיה ששית +כלומר רבא לא מנה הך דמוקף צמיד פתיל למדה ששית בכ"ח+ דהנה חמש נקובין והאי סתום והני חמש לטהר והאי לטמא. 

ד. (בענין שלש סעודות). מההיא דמצילין לא הבאתי ראיה כי אם מהאי דהשלים במיני תרגימא. ואף על גב דפירי לא בעי סכה, סעודה להשלים י"ד סעודות חשיבי, דלא גרע  ממטייל בסכה דטיול לא בעי סכה מ"מ מצוה קעביד, ה"נ אף על גב דפירי לא בעי סכה מ"מ מצוה קעביד. תדע דלר' אליעזר הוי השלמה ודבר פשוט הוא בכוליה תלמודא סתם שלש סעודות בפת אבל הבא להשלים במיני תרגימא יצא ונשים אם חייבות, נראה דאף הם היו באותו הנס דמן לחם משנה היה לכלם. וכן חייבות לבצוע על שתי ככרות +הובא במרדכי פ' כל כתבי ע"כ+ ועוד דמ' עשה דרבנן שוה בכל +זה הטעם האחרון לא הובא שם ולא בשום פוסק. והדעה הזאת דגבי מצוה דרבנן נשים חייבות אף שהיא זמן גרמא היא ג"כ דעת רש"י בברכות דף כ' ע"ב ד"ה וחייבין בתפלה. ועיי"ש בתוס' ד"ה בתפלה שחולק על זה. ועיין בצל"ח שם. ותמיה לי שלא הוזכרו לא דברי רש"י ולא דברי ר"ת בפוסקים ואדרבה הביא הב"י דעת א"ח בה' שבת סימן רצ"ו דנשים פטורות מהבדלה משום שהיא רק מצוה דרבנן. ואולי יש לומר שבעל א"ח ס"ל ג"כ כדעת התוס' שגם במצוה דרבנן נשים פטורות אם היא מ"ע שהזמן גרמא. ומטעם זה פוטר ג"כ הנשים ממצות ההבדלה. והא דתלה טעמו לפטור הנשים מהבדלה מפני שהיא מדרבנן הוא מפני שס"ל כדעת הר"ן בפ' כל כתבי שכל מעשי שבת איש ואשה שוין כדילפינן זכור ושמור את שישנו בשמירה ישנו בזכירה עיין שם. וע"ז  קאמר שההיקש הזה שייך דוקא במצות עשה דאורייתא אבל לא בדרבנן, כי בדרבנן אהדרינן לכללא דכל מ"ע שהז"ג נשים פטורות. אכן לפי דעת רש"י ור"ת דלית להו ההיא כללא דמעשהז"ג נשים פטורות גבי מצוה דרבנן תמיה לי הא דאמרינן גבי חנוכה שבת דף כ"ג ע"א, גבי מגילה מגילה דף ד' ע"א וגבי ארבע כוסות פסחים דף ק"ח ע"א דנשים חייבות משום דאף הן היו באותו נס ל"ל האי טעמא תיפוק ליה משום דהוי מצוה דרבנן וצ"ע.+ 

ה. (בענין בהמה שנמצאת וכו'). אשר שאלת על ההיא דהאיש מקדש דזכרים עולות ומייתי נמי תודה. וקשיא לך דבעי סמיכה ולא מצי סמיך. ומה בכך היכא דלא אפשר, והיכא דאיכא שינוייא לא פריך. ועוד כל הקרבנות מאותן מעות +שקלים פ"ד מ"א+ וכולן שלח בידו ואין טעון סמיכה. וזכין לאדם שלא בפניו ואנן סהדי דניחא ליה לבעל לתקוני ואף על פי שממעט בקרבנו. ועל ששאלת מ"ט מוקי לה בבן שנה. משום דההיא שינוייא עדיף ליה ולא תסייעיה לרבא דאמר מתנדב אדם מנחת נסכים בכל יום ועל תנאי זה ב"ד משום נסכים לא קתני. 

ו. (בענין וה"ה לערלה). אותה דערלה לא כך פרשתי אלא בנטע רבעי מוקי לה דיש היתר ע"י חילול +וכן הובא בשם ר"ת בתוס' קידושין דף ל"ח ע"א ד"ה והוא הדין+ 

ספר הישר (חלק התשובות) סימן עא 
============================== 
שאלה אחרת לפניו. (בענין חזקה ביישוב). 

מעשה בא לידנו על עסק ראובן ושמעון. ושמעון היה תקוע במקומו ובא ראובן לשוכרו ולהביאו ביישובו ללמד לבניו נתיישב שמעון עם ראובן ועסק עם בניו חמש שנים ועוד. לבסוף נתקוטטו ביניהם ותבעו איש את חברו לפנינו לדון כאן בפנינו. אמר ראובן לשמעון צא מיישובי אשר דרשתי ותיקנתי לעצמי. השיב לו שמעון אתה לא תיקנת את היישוב אחרים תקנוהו ונתיישבו בו ראשונה והרבה עדים בדבר. ועוד כשהבאתני אצלך נתת לי רשות וכח חזקה לעמוד לעולם. ועוד מה כחך יפה ביישוב יותר ממני. אין חרם ביישוב לכל הרוצה להתיישב בו, ואני מטובי הארץ הזאת ואתה אביך גרים ותושבים עמנו. וכבר העמדתי והחזקתי במקום שני חזקה טובא. ונגמר הדין ונפסק והחזקנו שמעון ביישוב. אך לפי כי ראה שמעון את ראובן ידו תקיפה וגברא אלימא נתפשר עמו וקבל עליו להסתלק ולצאת מן היישוב,,, +מקום פנוי עם נקודות בכ"י המורה על חסרון, ולי נראה שצ"ל: ושלא לחזור עד+ לאחר שתי שנים חמשה חדשים וחצי חדש, ואחר זה אם ירצה לשוב ישוב. הגיעו שתי שנים אחר הפשרה. וראובן מזהיר את שמעון בכח ציווי ב"ד [ושמעון משיב לא כן] אפס ידעתיך איש אלם ויראתי לעבור על דבריך ודחיתיך בקש קבלת דברים בעלמא ולא בכח ב"ד פשרה, כי לא היה קנין בפשרתנו ולא בכח ציווי ב"ד,,, אלה טענתם ובידינו ספק אם קבל שמעון לצאת בציווי ב"ד. ותודיענו רבינו, מה נעשה לאלה היום. כי אפילו אם היה כדברי ראובן, אנן סהדי כי מחמת פחד יראתו עשה. ועתה הבינני רבינו אם יש שום ערעור נדנוד עבירה בדבר, שספק אם בציווי ב"ד היתה קבלתו, וזה מחמת פחד ויראה עשה. יחיה רבינו לאורך ימים. 

ספר הישר (חלק התשובות) סימן עב 
============================== 
תשובה. על עסק שמעון אשר איננו מודה, כי בציווי ב"ד קיבל לצאת מן הכרך ודיינים שופטי צדק תולין הדבר בספק. ע"כ לא נחלקו ר"מ ור' יהודה +כריתות דף י"א ע"ב, במשנה לא נזכר ר' יהודה אלא רבנן, ועיין בגמרא שם דף י"ב ע"א+ אלא באמרו לו שניים אכלת חלב ודאי, ואפילו בהא הלכה כר"י בפ' אמרו לו +שם /כריתות/ דף י"ב ע"ב+ אבל בספק לא מצינו הואיל והוא מכחישן. ועוד תנן דמותר אפילו ספק ביד המושבע כ"ש הכא דספק ביד המשביע, והמושבע כופר ומכחישו, דתנינן גבי הלכתא פסיקתא בפ' הזורק במס' טהרות +פ"ד מי"ב+ ובפ"ב דנדרים +דף י"ח ע"ב+ מייתי לה, ספק נזירות מותר +בש"ס שלנו להקל אכן במשנה דטהרות איתא מותר+ ופריך לה על סתם נדרים דמפרשי התם לא ידע אי חרמי שמים נדר אי חרמי כהנים, ובסוף ההיא משנה דמחלוקת לעיל +הך משנה דסתם נדרים להחמיר לא נאמרה בפירוש במחלוקת אך היא אליבא דר' יהודה ור' מאיר הנזכרים במשנה, ובסופה סתום כר' אליעזר ב"ר צדוק, עיין שם /נדרים/ דף י"ט ע"ב+ סתים בתר  הכי כר' אליעזר בר' צדוק דסתם חרמים להקל כגון ביהודה דמכירין חרמי שמים וחרמי כהנים. הרי לך מסתם כהלכתא פסיקתא דהזורק סתמא טובא +כלומר הרי לך תרתי לטיבותא חדא דהאי משנה דטהרות דספק נזירות מותר היא כהלכתא פסיקתא דבסתמי טובי נשנת שם שהם בלי מחלוקת ועוד דהוי מחלוקת ואח"כ סתם והלכה כסתם להקל בספק+ כדאמרינן כל המשנה ידו על התחתונה דתנא גבי הלכתא פסיקתא +ב"ק דף ק"ב ע"א וע"ז דף ז' ע"א ועיין בתוס' שם ד"ה ה"ג דלא גרסי' גבי אלא כהלכתא, ומלישנא דלעיל מסתם כהלכתא פסיקתא נראה שגם ר"ת לא גריס גבי+ דסתם נזיר וחרם ושבועה לקולא ומסתם דפרק ואלו מותרין שהוא אחר מחלוקת, כ"ש הכא דקא מכחיש להו דאדם נאמן על עצמו יותר ממאה איש. ואף על גב דתנן  בפ"ק דנזירות +נזיר דף ח' ע"א+ הריני נזיר מלא הקופה רואין אותה כאלו מלאה חרדל. הא פריך בגמרא וליחזי כאלו מלאה קישואין ומשני משום דנחית לנזירות שקצת נזירות יש עליו אפילו תלית בקישואין, אבל זה אין כלל שבועה, אבל ספק שבועה מותר. ועוד סתמי דקולי עדיפא כדפרישית +כלומר מהנך תרי טעמי דלעיל.+ ועוד נ"ל דחומרא היא למאן דאסר ובדברי סופרים הלך אחר המקיל ועוד שזה כופר שלא קיבל, בוודאי אין נראה לי שם נדנוד עבירה. אבל במה שאתם תולין משום אונס אין כאן היתר דאמרינן דברים שבלב אינם דברים אלא גבי הרג חרם ומוכס. ולולי שערינו משובשין בגייסות הארכתי לפי כבודכם לו יכולתי. ואל יתנני זחוח,,, כי אם כהולך שחוח,,, והם ארז לעומת חוח,,, יריחו מנחתי כניחוח,,, ושלום. 

ספר הישר (חלק התשובות) סימן עג 
============================== 
שאלה אחרת לפניו. +הדברים האלה עד רבינו ומורינו הם מהמעתיק ולא מהשואל. והמעתיק אמר שהשאלה הזאת היא מאחד אשר הוסיף על תשובת ר"ת בדבר אחד אודות חיוב שכר השליח על מי, אשר לא דבר ממנו ר"ת בתשובתו לפריש. וזה השואל השיב שלא מדעת ר"ת, כי אדרבא ר"ת צוה עליו שישלח אליו אם יחסר דבר, יען אשר בחפזון רב כתב ר"ת את תשובתו הנ"ל. אכן כאשר ראה וידע השואל אשר לא טוב עשה נגד ציווי ר"ת הריץ את מכתבו לר"ת באופן הבא. וגם התנצל את עצמו באמרו כי השליח לא רצה לשוב לרמרוג. ויען אשר הגאון ראז"ם לא הבין מהות הדברים, לכן במח"כ תיקן במקום אשר לא היה לתקן ושינה הדברים בחסר ויתר שלא כדת.+ אחד שהוסיף על תשובתו שלא +כלומר שלא מדעת ר"ת+ מדעתו לפריש ושלחה לרבינו לדעת אשר לא טוב עשה: רבינו ומורינו הילך תופס הכתב (שלא שלחתי) [ששלחתי] ולא נחתם, כי הכל יודעים שתורתנו שלך היא. ולי אני אחד מיתמי היתומים צוה רבינו שיחיה, אם יחסר דבר להשיב השליח אצלו לרמרוג. במכתב אשר כתבתי ובין +לי נראה שצ"ל במכתב אשר כתב ובין, וכונתו אשר ר"ת צוה עליו להחזיר לו את המכתב אשר כתב במהירות על אשר נחפז השליח לשוב לביתו, אם יחסר דבר במכתבו, אמנם ר"ת לא נזכר ושכח להשיב במכתבו על שכר השליח, והשליח לא רצה לשוב לרמרוג, ולכן הוסיף מדעתו על דבריו+ לילה בא ובין לילה שב לביתו ולא השיב על שכר השליח כי לא נזכר ושלוחכם לא רצה שוב לרמרוג. ואני להוסיף על דבריו ולענות באתי. 

א. (בענין אם נתחייב האפיטרופוס לשלם שכר השליח מעצמו). ולפע"ד נ"ל אם מנהג לשם לשלם שכר שליח למי שנתחייב בב"ד, על האפיטרופוס לשלם כי וודאי אין היתומים חייבין כדאמרינן בגיטין +דף נ"ב ע"ב+ אין האפיטרופוס, רשאי לדון לחוב ע"מ לזכות. ועוד דאמרינן בב"מ +דף מ"ב ע"ב+ נימא ליה לאפוטרופוס זיל שלים אלמא על האפיטרופ' לשלם אם חב ליתומים ולא אמרינן אתי לאימנועי דהא אמרינן בברייתא +גיטין שם /דף נ"ב/ ע"ב, ראב"י אומר זה וזה ישבע, ולעיל מניה קאמר הש"ס דלא אתי אפטרופוס לאימנועי משום השבועה+ דר' אליעזר אמר זה וזה ישבע והא דאמרינן בקידושין +דף מ"ב ע"א ועיי"ש בתוס' ד"ה אלא+ אפיטרופ' רשאי לדון ולחוב ע"מ לזכות, ה"מ בחלוקת קרקע, אבל לדון בשבילם אינו רשאי לחוב ע"מ לזכות. ומעתה לשלם על האפיטרופוס כל השכר או חציו כמנהגם. ע"כ שלחתי להם ואם שגיתי הבינה לי,,, 

ב. (בענין נתערבו באחרות). ועוד תודיעני מה שאמר לי הנדיב ר' שמחה ששאל ממך הא דאמרינן בביצה נתערבו באחרות ואחרות באחרות כלם אסורות ואמר לן כי אינך גורס ואחרות באחרות. ואני שמעתי כבר שיש מוחקים אותו. וחדא משנה שלמה ועוד הא הקשה יפה דאמרינן לעיל וספקה אסור נתערבה כולן אסורות והא ודאי ספק ספקא הוא. ומה דוחק למחוק הא, דאימור ר' יהודה היא דאית ליה בתוספתא דתרומות +פ"ה+ ובפרק כל הזבחים +זבחים דף ע"ד ע"א+ מייתי לה ספק ספקא אסור בכל איסורין דתניא ר' יהודה אומר רמוני באדן אסורין בכל שהוא כיצד נפל מהן, לריבוא ומריבוא לריבוא אסור ועוד הודיענו אם נוכל להעמידו אליבא דר' יהודה. 

ספר הישר (חלק התשובות) סימן עד 
============================== 
וזה השיבו. א. (בענין האפיטרופוס). 

על האפיטרופוס אינו נראה בעיני תשובתו, כי אפיטרופוס אינו חייב בגנבה ואבדה. וטעם של שבועה לפי שאין שם חסרון כיס, שאינה שבועת שומרין שאם לא נשבע לא היה +נראה שכאן חסר מלת חייב, וכלומר שאין אפיטרופוס חייב לשלם אם אינו נשבע כמו גבי שבועות שומרין, אכן כל הדברים מכאן עד לפרש הם קושי הבנה, ולפי ראות עין נמשך על ראיות השואל מב"מ דאמרינן לאפיטרופוס זיל שלים+ נראה דאכתי לא אסיק תלמודא לא היא, דכיון דאין אמורא נזכר כן דרך התלמוד לפרש. ועוד דפשיעה היא אבל בגנבה ואבדה פטור דא"כ ממנעי, דשבועתא היא שלא גנבו כלום, אבל שאר שבועה לא מצינו. וראיות יש. והא דאמרינן מפני שהוא כנושא שכר +גיטין שם /דף נ"ב/+ גבי שבועות אפיטרופוס תניא, ולא משתמיט תלמודא דלימא הכי לחיוביה בגנבה ואבדה כנושא שכר. ואמטי להכי מתמה ברישא ואי מייתית קבא וכיילית ליה. ומשום הכי תקנו שבועה זאת לאריסין ולאפיטרופסין ולשותפין דלא פלוג בשמור לי ואשמור לך +עיין ב"ב דף מ"ג ע"ב+ דאין עליהן דין תשלומין. וחס לך דלימא הכי לחייב אפיטרופוס בגנבה ואבדה. 

ב. (בענין נתערבו באח'). הרב ר' שמחה לא יפה שאל ואתה לא יפה השיבות לו. ומה שאמרת משנה שלימה היא שקר, דבמשנת ע"ז +דף מ"ט ע"ב+ ליתא גבי אשרה וכי מייתי לה בפסחים +דף כ"ז ע"א+ כתבוה סופרים טועים. גבי חבילי זמורות ותלתן במסכת זרעים +ערלה פ"ג מ"ו+ ליתא וכי מייתי לה בביצה +דף ג' ע"ב+ ובכמה דוכתי כתבוה סופרים טועים. ועוד אדמוקי לה כברייתא דזבחים לוקמיה כמתני' בע"ז ובזרעים ודברי הכל. ומאחרים באחרים הוה ליה למיתני. ועוד קושיות הרבה. ומה שכתב שמעת שמוחקין, לא שמעת אלא ממני ומשמי תדרוש הא מילתא מעליותא. ושמועת ביצה לא כיונת לא אתה ולא הוא. דספיקא אסורה אתאן לספק טרפה או לספק י"ט, ונתערבה באלף אוודאי קאי דהא הכי תניא בברייתא אין מטלטלין אותה כלל וספקה אסור וכן אם נתערבה וודאה באלף כולן אסורות. והא דקאמר תלמודא אי אמרת בשלמא ספק י"ט ספק חול ועליה די"ט קאי נתערבה ודאה הוי דבר שיש לו מתירין [אלא אי אמרת אטרפה קאי הוה דבר שאין לו מתירין ולמה] לא יעלה דהכי עדיף טפי שרוצה להזכיר עיקר הקושיא דאתיא מכח הספיקא. וכן דרך התלמוד היכא דאתיא פירכא ממאי דאיירי ביה. רב אשי אמר לעולם ספק י"ט ספק חול הא דתני ספיקא אסור ודקא פרכת ספקא דרבנן הוא, כיון שיש לו מתירין אפילו ספקא אסור וכ"ש ודאה. וספקי בצים בתרי גווני תנו להו ספקא אסור, חדא ספקא דגופא, וספקא אחריתא דע"י תערובות, אם נתערבה ביצה וודאית אפילו באלף כולן אסורות. תדע דאוודאי קיימי סיפא דקתני נתערבה לשון נקבה וספקה אסור לשון זכר. ואי אספקא קאי נתערב הוה ליה למיתני. 

ספר הישר (חלק התשובות) סימן עה 
============================== 
תשובה אחרת. (בענין מנעל חליצה). 

למנעל חליצה אני תפרתיו ודווקא עשיתיו כן פנתא וגילדא כדאמרינן +ברכות דף מ"ג ע"ב+ גנאי היא לת"ח לצאת במנעלים וכו' ומפרש הני מילי בפנתא אבל בגילדא לא ש"מ שתי עורות הקשה והעבה שמתחתיו נקרא גילדא והדין נקרא פנתא ופוק חזי מנעלים בכל יום. ואמרינן בתענית +דף י"ב ע"ב+ קיימי אפנתא שאין בהם העור העבה והקשה, וניכר שקיבלו עליהם תענית. מאריכי מענית +חרוזים הללו הבאים בסוף תשובה קצרה הם לפי דעתי כמו התנצלות על אשר קצר ר"ת את המענה שלו, ומאריכי מענית מורה על המרבים דברים ומאריכין במענה שלהם ללא צורך+,,, יתלו בציצית +מלשון תולה קלא אילן בבגדו, וכונתו שהמאריכין בתשובתם הן תולין עצמם בדברים חצוניים כמו בציצית שאינן הבגד עצמו+,,, וימותו שנית +אולי צ"ל: משונית כלומר מיתה משונית+,,, וקשה כצינית +וקשה כסלע וכונתו על מיתה היותר קשה בברכות דף ח' ע"א שהיא אסכרא, והיא מין חולי הגרון המחניק ומדה כנגד מדה למרבה דברים, וכמשחל בינית היא נשיקה עיין שם+,,, ולא כמשחל בינית. 

ספר הישר (חלק התשובות) סימן עו 
============================== 
תשובה אחרת. מה עצמת ונעמת לי מאוד החבר ר' אליעזר. ולולי נפנתי הארכתי במקצת שבחך בפניך, אך עסק תשובתך מנעני. 

א. (בענין חרצנים של איסור שנתערבו). על החרצנים של איסור שנתערבו ביין ואין שם קיתון של מים לא בתחילה ולא בסוף נראה לי (שהוא נסך) שהחרצן בטיל בזגי ההיתר שהם עינבי והבלוע בחרצן האיסור חמרא דיין נסך שמו, והאי שמא לחוד [והאי שמא לחוד]. ואף על פי שהאיסור בלוע כל מקום שהוא שם איסור עליו, והזגין והחרצין של היתר שם זג וחרצן של היתר עליהם כדאמרינן חמרא חדתא בעינבי +ע"ז דף ס"ו ע"א.+ ועוד דלדברי הכל מותרין ואפילו האיסור בעין ואין זגין, דסמיכנא אמאי דפסיקנא דמין במינא בששים חוץ מטבל ויין נסך שנתנסך לע"ז +עיין לעיל סימן ס"ח אות א'.+ 

ב. (בענין נעורת שבין הסדקים אי דינה כרווקי דכיתנא דארמאי). גם שהזכיר אחי בכתבו אלי על גיגית שדורכין בה, שאלת אם הנעורת שבין הסדקים כדין רווקי דארמאי דמיישנן +ע"ז דף ע"ה ע"ב ועיי"ש בתוס' ד"ה דכיתנא.+ על זה אני משיב כי הנעורת הנתונה בין סדקי הגיגית וכן נקב שנסתם בשעוה או בזפת אין נ"ל איסור והרי הוא כשאר כלי. שברווקי דארמאי אמרינן דכיתנא מיישנן וגם קנקנים מזופפים מיישנן +שם /ע"ז דף ע"ה/ ע"א+ שהכלי עיקרו כיתנא ונתינת יין ברווקי ועיקרו מחופה, אבל כלי פשתן אם נפל יין עליו אין צריך הגעלה שלא מצינו שאסרו התלמוד. ומעשים בכל יום מטפחות ומפות נופל עליהן יין וגוי מעמיד השלחן ולמחר מתייבשות וחוזר ונופל יין ואין אנו אוסרין. והלכה רופפת קח לך המנהג. 

ג. (בענין אי חוששין לחרצנים של איסור שנשארו בחבית). וחבית שאין מכניסו לקיום +שאם מכניסו לקיום בלאו הכי אסור עיין ע"ז דף ע"ד ע"ב+ ועירו ממנו יין והדיחוהו יפה אין חוששין לשאר חרצנים +כלומר אין חוששין שנשארו חרצני אסור בחבית אף לאחר שהדיחוה, שאם אנו חוששין לזה, צריכין אנו גם לחוש ולומר שגם מחרצני וזגי היתר נשארו בחבית+ דחרצני זגי התר מבטלין אותו יין איסור הבלוע בחרצני וזגי האיסור אם ישנן, וכ"ש שמספיקא לא נאסור. ועוד מין במינו כי האי בשעת הדחק מורינא להיתרא +עיין במרדכי ע"ז פ"ה.+ ועל הכלי נסך שפירק בו הע"א הענבים והיין קודם משיכה הכל מותר כדפרישית +עיין בתוס' ע"ז דף נ"ה ע"ב ד"ה אמר ר"ה. ועיין בתמים דעים סימן צ"ב.+ 

ד. (בענין יין היוצא דרך שוליים). על היין היוצא דרך שוליים ונגע בו גוי בחוץ לשוליים מותר לדברי הכל. לדברי מותר דמפרישנא ניצוק אינו חיבור +עיין בתוס' ע"ז דף ע"ב ע"ב ד"ה אמר להו ועוד עיין בספר הישר על ע"ז דפוס סימן תק"ב דף נ"ו ע"ג+ ורבותינו נמי שרי ליה דניצוק דאזיל לאיבוד הוא, דמפרשי כולהו ניצוקי מכלי אל כלי או לבור. ועוד לא מחזקינן דליהוי טופח ע"מ להטפיח דדלמא איכא שום עכבא כיון דמיהדק קצת דלא הוה כעין ברזא +ע"ז דף נ"ט ע"ב.+ דאפילו עד ברזא דאיכא מאן דאסר +שם /ע"ז/ דף ס' ע"א+ ולא יותר (אפילו) [אלא] כשהכניס אצבעו אבל קילוח למרחוק שרי אם נגע לדברי הכל, וכ"ש יין שותת טיף טיף. ועירוב מקוואות כשפופרת הנוד בחלל לבדו, אבל במים די בטופח להטפיח ובאשבורן +עיין בתוס' גיטין דף ט"ז ע"א ד"ה הנצוק ותוס' יבמות דף ט"ו ע"א ד"ה עירוב.+ והא דאמרינן לאפושי מיא ביבמות +שם /דף ט"ו/ ע"ב+ לא שצריך לכך אלא הרואה אומר לאפושי מיא הרחיבוה כב"ש. 

ה. (בענין צירוף סל לחלה ולתרומה). על ששאלת אם צירוף דרבנן יפטור מוקף דאורייתא +עיין חלה פ"ב מ"ד ועיין בר"ש שם. ועיין נדה דף ח' ע"א ופסחים דף מ"ח ע"ב דהלכה כר"א. וכונת יפטור מוקף דאורייתא כלומר יפטור מהאי דאמרינן אין תורמין שלא מן המוקף.+ דבר זה תימה שצירוף סל דאורייתא וכן תנור לר' יהושוע או נושכות לרשב"ג דהכי גמירי לה. דאם כדבריך דרבנן היכא מפקע לה מחלה דאורייתא. ומה תיקן צירוף +כלומר וא"כ מה יועיל תקנת רבנן לצרף לולי הלכה גמירי לה. ועיין ברי"ף פסחים פ' אלו עוברין דנפקא ליה מקרא באכלכם מלחם הארץ ועיין בר"ן שם.+ ואפ"ה לא הוי מוקף אלא א"כ נוגעין כדאמרינן גבי חבית שצריך שפופרת שיגע יין ביין בתוספתא. ומכמה משניות שאם תרם שלא מן המוקף אפילו במקום שצריך מוקף שיצא ידי חובתו. ולפי שאילתך דומה אתה שצירוף סל בלא נגיעה לא פטור אם מוקף דאורייתא, וזה אינו יכול להיות, שהרי מצינו מוקף אינו מעכב בדיעבד +וכן דעת הרמב"ם הלכות תרומות פ"ג הי"ז. ועיין בכסף משנה שם, אבל אין כן דעת התוס' בבא קמא דף קט"ו ע"ב ד"ה הרי. ועל דבר דינא דאין תורמין שלא מן המוקף אי הוי דאורייתא או דרבנן עיין במשנה למלך שם.+ 

ו. (בענין יתומים שגבו קרקע בחובת אביהם). ומה ששאלת יתומים שגבו קרקע בחובת אביהם +כתובות דף צ"ב ע"א+ הא מטלטלי דיתמי נינהו כדאמרינן +ב"מ דף ס"א ע"ב ועיי"ש בתוס' ד"ה האי משכנתא+ במשכנתא באתרא דמסלקי דאין ב"ח גובה לה דהוה מטלטלי דיתמי. אין הנידון דומה לראיה דכי גבו קרקע בחוב אביהם אגלאי מלתא למפרע דהאי קרקע דאבוהון הוא, אבל משכנתא כי פורע מעות וסילקו אגלאי מילתא דלאו קרקע דאבוהון הוא. ועל אתרא דלא מסלקי אנו בושין הואיל וסופן להסתלק אלא שאתה מגלגל עלינו היכא דמסלקי,,, 

ז. (בענין שליחות לנכרי). ודאי אין שליחות לנכרי בין לקולא בין לחומרא +ב"מ דף ע"א ע"ב ועיי"ש בתוס' ד"ה כגון.+ ותולה מעותיו בגוי +ב"מ דף ס"א ע"ב ועיי"ש בתוס' ד"ה שתולה+ ה"פ כגון דאמר לישראל חברו לך והבא לי מעות מן הגוי על משכונתו ותהיה שלוחי להביא ובחזרתו אמר לו לך והחזיר קרן ורבית, אם ישראל עשה שליחותו והביא מן הגוי מותר דשלוחו של ישראל הוא ואין אחריות המשכון על השליח ושלוחו של אדם כמותו. אבל אם הביא לו ממעות עצמו ואמר לו של גוים הם, וודאי אסור וע"ז נאמר ויראת מאלהיך דאין ידוע אלא לזה. כן תמצא מפורש משמי. 

ח. (בענין ריחא מילתא). על בשר בתנור עם הפת פסקתי דאסור +עיין בתוס' פסחים דף ע"ו ע"ב ד"ה אסרה שהביאו שם פסק ר"ת שפוסק כרב נגד רש"י+ דהא ריחא מילתא היא. ודווקא בתנור שלהם כעין חבית שלנו שהיו מדבקין פת בדופני התנור, אבל התנור שלנו מיקרי פורני. ותחת המחבת כתנור שלהם דמי. 

ט. (בענין חלב קיבה). כתבת אמרתי גבינה +צ"ל קיבה במקום גבינה+ פירשא בעלמא הוא, לא היו דברים מעולם. על חלב קיבה פירשתי כן והעמדתי מהלכתא דשילהי כל הבשר +חולין דף קט"ז ע"ב והלכתא וכו' ובקבת כשרה שינקה מן הטרפה וכ"ש בקבת טרפה שינקה מן הכשרה, ועיי"ש ברש"י על מתניתין ובתוס' ד"ה הכי גרסינן+ שרבינו שלמה מחקו. ונ"ל דהא דאמרינן קיבה שבשלה בחלבה אסורה +שם /חולין/ דף ק"ט ע"ב+ היינו היכא דלא שהה במעי בהמה כדי קרישה והעמדה. והא דאמרינן בע"ז +דף כ"ט ע"ב+ דפירשא הוא, היינו היכא דשהה במעיה כדי קרישה שאם ינקה מן הטרפה ושהה במעיה כדי העמדה דהיינו כדי קרישה ובישלה בההיא חלב מותרת, אבל אם לא שהה כדי קרישה ובישלה בההיא חלב אסורה דההוא לא פירשא הוא אלא חלב גמור אותו עצמו שינקה. ועדיין עולם מנהגו נוהג כשרוצין ליקח חלב קיבה מן טלאים, מניקין אותן ומשהין מעט לקרוש ואח"כ שוחטין אותן. +עיין בספר הישר על חולין דפוס דף ל"ט ע"ג סימן שפ"ו, ובספר המכריע למהר"י מטראני סימן ל"ג שהביא דברי ר"ת וחולק עליו+ תיצב"י 

י. (בדין גיעולי נכרים). דין גיעולי גוים איני יודע מה קשה. אני פרשתי כל רותחין מבליעין את הפלוט שחוצה לו ומפליטין את הבלוע, ואין להגעיל כלים אלא בקדירה שאינה בת יומא ואין להגעיל אלא במי היתר. ואם יש לו ספק יודיעני כל דעתו כי ישר בעיני. +כלומר כי ישר בעיני ר"ת שהשואל יעשה את זאת. וראז"ם הגיה אולי במקום כי.+ 

יא. (בענין ק"ו אונס ממפתה). על ק"ו דשילהי אלו נערות +כתובות דף ל"ט ע"ב, ועיין בתוס' שם ד"ה מפתה ובשיטה מקובצת שם+ שאתה אומר שדוחה אביי ק"ו דרבא חומרא כנגד קולא כן תדחה כל ק"ו שבעולם לפי דבריך. לא דנת יפה שכך הוא פירושא הדין רבא אמר ק"ו ומה מפתה שלא עבר אלא על דעת אביה יכול לעכב אונס שעבר על דעתה ועל דעת אביה אינו דין שאביה יכול לעכב. ואביי דחי הכי מה למפתה שכן ריבה בהן הכתוב עיכובין שהוא יכול לעכב תאמר באונס שלא ריבה בהן הכתוב עיכובין שהוא אינו יכול לעכב. ודילמא זו היא חומרא של אונס שאין בו עיכובין כ"כ וזו היא קולא של מפתה שריבה בו עיכובין כ"כ. 

יב. (בענין אין אובסין בשבת). ומה ששאלת שנינו בעושין פסין לביראות +עירובין דף כ' ע"ב ועיין תוס' שם ד"ה אובסין+ אובסין אותו מבפנים ובשילהי שבת +דף קנ"ה ע"ב ועיין בתוס' ד"ה אין אובסין+ אמרינן אין אובסין את הגמל. זו אינה שאלה, דאובסין דפסין הייני מענין דשרי +כלומר הלעטה+ ואובסין דשבת היינו [נותנין לה אבוס] בתוך [מעיה] כדמפרש לה ומתמה עלה +שם /שבת דף קנ"ה/ מאי אין אובסין אמר רב יהודה אין עושין לה אבוס בתוך מעיה ומתמה עלה מי איכא כי האי גוונא.+ צא ובדוק. 

ספר הישר (חלק התשובות) סימן עז 
============================== 
(בענין אחד שקבל עליו בנידוי ובציווי ב"ד להזקיק את בנו לגרש את אשתו). רבי מלך +לישנא דקרא ירמיה ל"ט, י"ג+,,, שוטרי עיר ופלך,,, ופלכם קולט סולת,,, ופולט פסולת,,, וחלבנה ולא שחלת +חלבנה ריחה רע שחלת ריחה טוב, עיין כריתות דף ויו /ו'/ ע"ב+,,, והרב ר' שמואל ותלמידו של אהרן לבי נירנ"ן הרב ר' קרשבין,,, ואתה בן מלך רב לך,,, ומרום קנך,,, ואם עקצך עקרב,,, אביך הרב,,, כי נפל ממנו רב,,, אלמא יערב,,, אך ברב תבושר וברב אבשרך,,, הרב ר' יוסף גדול בדבורך אמנם מאוהבי יש ביניכם ויורד לגור וסוף להשתקע. ואחלי פניכם שלא לגזור על בני עירו +אולי צ"ל: עיר+ כל זמן שהם מזומנים לדין גם אם יסרבו. למעני תעשו להתיר החבר ר' יוסף וביתו לדבר ולישא וליתן עם מנודיכם, כי לבעבורכם הייתי עושה כזאת וכזאת ויותר. על הוראותיך אחי אשר כתבת נפלאתי, הלא אני ואתה דברנו רבות פעמים על האי דמאיס עלי +כתובות דף ס"ג ע"ב ועיי"ש בתוס' ד"ה אבל אמרה+ הלא פרשתי ור"ח הסכים כשהבעל רוצה. ורבנו שלמה כן פירש +שם /כתובות דף ס"ג/ ד"ה אבל+ מאיס עלי ולא בעינא לא הוא ולא כתובתו, והבעל רוצה גירושין במחילת בת אחת ולא בפחיתת תרפקיעין /תרפעיקין/. ועל אשר כתבת נידוי על תנאי אפי' מעצמו צריך הפרה. א"כ לדבריך אין לך צבור שלא עמד בארור, שכן נדו על תנאי ולא הפרו לעצמן. אך אין הנידון דומה לפתרון כי זכר נא לימים ראשונים אשר היינו אני ואתה וכתבנו פי' כזה ברוב מקומות בתלמוד. וכן בזה +מכות דף י"א ע"ב. בש"ס שלנו ליתא אפילו מעצמו ועיין במהרש"א שם וברי"ף פרק אלו מגלחין. ועיין בתוס' מכות שם ד"ה אפילו+: אמר רב יהודה אמר רב נידוי על תנאי אפי' מעצמו צריך הפרה. פי' כזה שנידה יהודה עצמו אם לא יציג את בנימין לפני אביו. ואף על פי שקיים התנאי נתגלגלו עצמותיו, דהא אריא וגנבי וצינים פחים אזהר  יעקב אבינו, ויהודה קבל עליו נידוי אמאי דאזהר יעקב אבינו, והתנה דברים שאין סיפק בידו ובטל התנאי ועמד הנידוי. אף על פי שמעצמו נידה וסמך על הנס, אין סמיכתו עיקר לבטל הנידוי לכשנעשה לו נס. ועל זה יש לפרש שצריך הפרה שרוב בני אדם סומכין על מה שאין בידם ונודרים ומתנדבים וצריך הפרה וכפרה. ומה שכתבת מי יודע שמא יגזלנו יוסף או ימות, זה אינו דשבועות ונדרי אונסין שרו כדתנן בהדיא +נדרים דף כ"ז ע"א ולהלן+ ואף אם מעצמו נשבע אדם ומתילד כי האי אונסא. אלא טעמא דאמאי דאזהר יעקב קבל יהודה כדפרישית. כן לדבריכם צריך היתר כמו יהודה, וא"כ לא יקיים והוא לא יועיל לו. ועוד מספק דינכם אתם נושכים שכתבתם שקבל ר' טודרוס בגזרת חרם ובציווי ב"ד להזקיק את בנו יונתן לתת גט לבתו של ר' קרשבין, ועל זה [כתבתם] שאין מתירין לו אלא מדעתו של קרשבין. זה אינו שהרי הוא קבל מדעתו +כלומר מדעת עצמו+ ואפי' קבל בשבועת הר סיני או בגזרת חרם ובציווי ב"ד ר' אמי ור' אסי יכול להתיר לעצמו שזה אינו אלא מדעתו, אלא שקבלו בחומר ציווי ב"ד, אבל ציווי ב"ד אינו יכול להיות. שאלו כתבתם וציווינו לו בציווי ב"ד, אז היתה הגזרה תלויה בכם או בבעל דין להתיר. [וכל זה] אם היה הוא הבעל שבידו לגרש וגם שישנו מאותן שכופין להוציא. שכך אני מורה ובא שאין לגזור לגרש על שאין כופין, והגט הנעשה ע"י חרם או ציווי ב"ד קורא אני בו שלא כדין פסול ופוסל. אבל זה שאבי הבעל קבל עליו לכוף את בנו נידה לעצמו ויתיר לעצמו. ואם ב"ד ציוו עליו להזקיק לגרש טעו בדבר משנה ויחזרו. ואם היה נשאל לי הייתי מורה שלא יזקיק לגרש, שאפילו לבעל אינם יכולין לצוות כ"ש לאחר. ואם שוטה זה עשה שלא כהוגן, אנו לא נאבד את אמונתנו. וזה הזקיק אם קבל יתיר לעצמו ויאמר מותר לי מותר לי עשרים פעמים. אך מפני כבודכם אפי' לקרובי הייתי פורש אחרי אם אינכם אוהבים אותו. +לפי הנראה כונתו שאף שכן הדברים מ"מ לכבודם הייתי פורש ממנו מאחר שאינם אוהבים אותו. וצ"ע.+ ואתה הרב ר' יוסף +לפי הנראה הדברים סותרים כאן מה שכתב רבינו לעיל שהרב ר' יוסף יבא שמה ושיתרצו לו ליצא /לישא/ וליתן עם המנודים, א"כ עדיין לא פירש את דינו לפי ראות עין+ מדוע אתה מיקל להוציא אשה מבעלה, הלא ידעת עונש ועשקו גבר וביתו +גיטין דף נ"ח ע"א+ איש וגומר וע"י שוליא דנגרי נתחתם גזר דין. ואל תתלה בתוספות שימוש וזילוג דמעות, כי הכתוב על ועשקו הוא כדין +כלומר בקרא לא נזכר זילוג דמעות אלא עושק+ ור' עקיבא +גיטין דף צ"א ע"א+ [לא אמר] אלא יגרש. והאמת דיכול לגרש, אבל מזבח מוריד עליו דמעות ושנוי המשלח +שם /גיטין צ"א/ ע"ב, וכונתו שבזה גם ר"ע מודה אף על פי שאמר אפילו אם מצא אשה אחרת נאה הימנה+ מודה ר' עקיבא ואהוציאו אשה מבעלה ועל השם הנכתב בקדושה +ספרי פ' נשא גבי סוטה+ וא"כ זה גרים +כלומר העונש של ועשקו לעיל.+ רבותינו +אולי צ"ל: ורבותינו וכונתו שגם הם מתעסקים בזה שגורם העונש, הם והרב ר' קרישבין, אשר מתחלתו ידע, שלא ירצה הבעל+ מיטפלי בהו והוא הרב ר' קרישבי' מתחילתו ידע. ואם אתם גורמין גירושין בהערמות הללו קשה הוא כהערמת שוליא ויותר שהוא השיאה לו וזה לאחרים +תוכן הדברים קשה קצת. ונראה שכונת רבנו בזה, כי שם גבי שוליא דנגרי המערים חטא כי יצרו תכפו /תקפו/, אבל בכאן חוטאים ולא להם.+ וצור ישראל ירים מכשול להתהלך במישרים. ושלום. 

ספר הישר (חלק התשובות) סימן עח 
============================== 
שאל ר' אהרן בר יוסף מרבנו יעקב. (בענין ג' חדשים אחר מיתת היבם). 

ביד מי כח וגבורה לגדל ולחזק,,, לעשות ולא תדע,,, למלוך ולא ממך,,, רבינו הגדול,,, רבינו הקדוש,,, רבינו יעקב,,, כי מבלעדיך לא ירים איש את ידיו ורגליו בכל הארץ. מלכים בך ימלכו. ולא יעשו גדולה או קטנה עד התגלע הסוד אליך. ע"כ שלחתי לשאוב מים מבור בית לחם, לדעת מה משפט יבמה שמת יבם שלה ו' חדשים אחר מיתת הבעל אם אין צריכה להמתין ג' חדשים כמו אחר החליצה. אך במיתת היבם לא רצינו להורות כי אם על פיך. והודיעני אם יש חילוק בין חליצה למיתת היבם בדבר זה אם לא. כי לכך שכרתי את זה,,, ושלום רבנו יגדל כחשק אהרן ב"ר יוסף קטן תלמידו. 

ספר הישר (חלק התשובות) סימן עט 
============================== 
וזה השיב לו. הלא איש אתה וכמוך ירבו בישראל אהובי החבר ר' אהרן. גם כי בשעת טרודין בא שלוחך כי נתרעמו השרים על אדונם, ועבדיך רואה והעיר הומיה, גם ישבו שרים בי נדברו לא מנעתי את לבי מהשיב על תוכחותיך, ולבי רואה, כי גם אתה ידעת, אך להשוות ולהשית לבך לדעתי הוצאת מעותיך, וצדקה תחשב לך. אמנם פשוט הדבר בעיני ומורה אני ובא שצריכה להמתין שהרי קרובה לביאה יותר מארוסה. ואף על גב דאמרינן  +יבמות דף קי"ב ע"א+ ארוסתו גיס בה, יבמתו בזיז מינה, ה"מ לגבי שלשים לאקומי נפשיה, אבל לענין גזרה שמא ישא אחותו וכו' +שם /יבמות/ דף מ"ב ע"א טעמא דרבא על מה שצריכה להמתין ג' חדשים+ גבי יבמה קרובה לביאה טפי. ולא מצינו אלא המפורשות כגון חליצה +שם /יבמות מ"ב/+ וממאנת קטנה +שם /יבמות/ דף מ"ב ע"א, ועיין בתוס' שם ד"ה לאחר שלשה+ דאין צריכות, דחליצתה ומיאונה מוכיחין שלא נתעברה וגם לא גדלה אלא ככל קטנות דעלמא. וארוסות ושומרת איכא למיגזר דליכא הוכחה לכולי עלמא אלא למכירין. וקצת איכא למילף, אף על גב דלא צריך תלמודא, ממאי דקאמר היבמה לא תחלוץ +משנה שם /יבמות/ דף מ"א ע"א+ [ובברייתא שם] שחלצו לה אחים הא שומרת יבם צריכה, מדנקט שחלצו. וא"ת משום מיתת הבעל נקטיה שהתלמוד מקשה ומאי שנא וכו' +כלומר לכך נקט שחלצו להורות שההמתנה רק במיתת הבעל תליא ולא בחליצה, שהחליצה אינה כגט.+ האי חידוש נמי משתמע אי הוה תני שומרת יבם שמת יבמה בתוך ג' חדשים צריכה להמתין ג' חדשים ואם לאחר ג' חדשים אינה צריכה להמתין. ג' חדשים שאמרו משעת מיתת הבעל ולא משעת מיתת היבם. אבל וודאי דווקא נקיט חליצה שהחליצה לאחר ג' כרוז הוא שלא נבעלה זה ג' חדשים. וכן שנוי בתוספתא +תוספתא יבמות פ"ו+ וכולן לא ינשאו עד שיהא להן וכו' היבמה שחלצו וכו', אבל שומרת יבם פשיטא שצריכה ויש לך לדונה כאילו גדלה בתוך הבית. ואין חילוק רחוקות לקרובות לארוסות ולנשואות. ואי אמר יבם בעלתי נאמן כדמוכח גבי הא דאמרינן דמוקי אנפשיה בתלתין יומין +יבמות דף קי"ב ע"א.+ ואני אמרתי בלבי, כי כן הוא בידך בפיך ובלבבך. ירב טובך כלב אוהבך החתום. ושלום: 

ספר הישר (חלק התשובות) סימן פ 
============================= 
תשובה לר' אפרים בן יצחק מרגנשבורק תשובה. עיירים פראים, אדם נבראים +רומז על איוב י"א, י"ב, וכונת רבנו בזה להראות את שמחתו על שחזר ר' אפרים מדעותיו המתנגדות לרבנו ושהוכיחו רבנו עליהן ודבר אתו קשות לעיל בסימן ס"ד וגם בסימנים הבאים אחריו עד סימן ס"ח, ועל זה אמר שאם עיירים פראים נבראים ומתחדשים להיות אדם אז יהיו נקראים ראשים לאריות+ ויהיו נקראים ראשים לאריים +רומז על מסכת אבות פ"ד הוי זנב לאריות וכו', וכונתו כאן כי לאיש אשר אלה לו אדרבה יקראו ראש לאריים, ואמר אריים במקום אריות לטובת החרוז, ואריים נמצא מלכים א', י', כ'+ למורי ר' אפרים, סוף אמוראים וראש סבוראים. אשריך שזכית ולא עברת על דעת חבירך, וגם אני אודך, וכן אברכך בחיי. החזרת עטרה ליושנה,,, ועירך כבראשונה,,, העיר שיאמרו, יושביה נמנו וגמרו, משמרת ה' שמרו. ומסורת בידינו מאבותנו גדוליה גדולי הקדש +כלומר שכך מסורת בידו שכל הגדולים בעיר רגנשבורק הם גדולי הקדש.+ שלום לעיר, שלום לכל בני העיר ובראש כלם שלום לרב ר' יצחק ולחברנו ר' אפרים וליתר רבני העיר, מאדיר וער /ועד/ צעיר. 

א. (בענין נדה אי מקרי ערוה). מתוך דבריך אחי ר' אפרים למדנו בארבעה אתה עוסק. ואם על ארבעה לא אשיבך +ראז"ם גורס ואם על ארבעה לא אשיבך אשיבך על חמש+ על חמש +על זה כתב ראז"ם בגליון וז"ל: רצה לומר על שאלתו בהא דחמש עשרה נשים. ולי נראה שכונת רבנו על חמש שאלות של ר"א, אשר עליהן משיב רבנו בתשובה זאת, ובארבעה היה ר"א עוסק ומעיין, אבל החמישית קראה ר"ת שאלת בת יומא כלומר שלא עסק בה כדי (עיין לקמן אות ה'). ועל זה אמר רבנו במתק לשונו, בארבעה עסקת ואם לא אשיב פניך ריקם על ארבעה, גם על חמש לא אעשה זאת, כי אם גם על חמש אנו מפרשים. ורומז על עמוס ב', א' ועוד.+ אנו מפרשים, מה אחות אשה מיוחדת שהיא ערוה +יבמות דף ג' ע"ב+ לאפוקי נדה. אף על גב דכתיב בה אל אשה בנדת דותה לא תקרב לגלות וכו' אין התלמוד קורא ערוה אלא  דלא תליא ביומי וטבילה. +שאלת ר"א לא נודע לנו מזה ורק מתוך תשובת ר"ת אליו נוכל לשער קצת תוכן שאלת ר' אפרים אבל לא בבירור גמור. ולכן סתומים לנו דברי ר"ת בכמה מקומות כספר החתום. ולדעתי שאלת ר' אפרים היתה, לפי דברי רב יהודה ביבמות דף ל' ע"א כל יבמה שאין אני קורא בה בשעת נפילה יבמה יבא עליה הרי היא כאשת אח שיש לו בנים, כי לפי זה אם היתה נדה בשעת נפילה כלומר במיתת בעלה תהי אסורה ליבם. ועל זה מתרץ רבנו דנדה אימעטה שלא נקרא ערוה מה דתלי ביומי וטבילה. תדע דגם בקדושין לא פריך על מה מצינו מאחות אשה אפילו נדה נמי, אלמא דנדה אימעטה משום שאינה מיוחדת שהיא ערוה. ובסוף מפרש דברי רב יהודה ששם מיירי באיסור הדוחה יבום וכו'. ועיין בתוס' יבמות דף ב' ע"א ד"ה ואחות אשתו.+ וכן אין דבר שבערוה פחות משנים אין חזקת נדה בכלל ולא ספירתה +כתובות דף ע"ב ע"א ועיין תוס' גיטין דף ב' ע"ב ד"ה עד אחד+ תדע דכי יליף בפ' האומר לחברו +קידושין דף ס"ז ע"ב+ מאחות אשה במה מצינו מפרש מה אחות אשה מיוחדת שהיא ערוה וכו' וכי יליף מהיקשא דר' יונה אינו מזכיר ערוה דאין משיבין על ההיקש, ואההוא פריך אפילו נדה נמי, אבל על מה מצינו מפרש מה אחות אשה מיוחדת שהיא ערוה וכו' ולא פריך מנדה כלל. ועוד תימא מ"ט יליף ממה מצינו לילף מהיקשא דר' יונה, אלא ע"כ למעוטי נדה דאם כן לכתוב לצרור גבי נדה דקילא דגבי לא תקח דאשה אל אחותה ליכא למימר א"כ יכתב לא יקח אצל נדה כדמקשה אני דתפסי בה קידושי. +הדברים מן דגבי לא תקח עד כאן קשים להבין. ולדעתי צ"ל: וכן גבי לא תקח דאשה אל אחותה איכא למימר א"כ ליכתוב לא יקח אצל נדה כדמקשה אני אלא ע"כ דתפסי בה קידושין. וטעם כדמקשה אני כלומר לפני זה לענין לצרור. וכונת רבנו לפי הגהתי לומר, כדרשה דיבמות לענין יבום כן דרשה דקידושין לענין קידושין תופסין, להוציא נדה ממה מצינו דאחות אשה שמיוחדת שהיא ערוה. כי כמו שיש להקשות גבי יבום ליכתוב ליצרור גבי נדה דקילא כן יש להקשות גם כן גבי קידושין תופסין, אלא ע"כ בשתיהן למעוטי נדה קאתי, ולכך לא מקשה הש"ס בקידושין אמה מצינו אי הכי נדה נמי.+ ותמה אני למה שאלת על דרב יהודה, וכי דרב יהודה עדיפא מדרשא דריש מכילתין. ועוד פריך מהיקשא דר' יונה לדבריך ותיתי נדה. ושגגתו חטאת אגב ריהטא דזדונו כרת, אבל בע"כ במיוחדת שהיא ערוה לא נקט בכדי. וכל היקש דהאומר לחברו הייתי נותן כאן בעל כרחך דלא תפשי בה קידושי ולא תלי ביומי וטבילה אם הייתי צריך, אך איני חושש להזכיר [ממזר מגו] דברי ר' יהושע. +כונת רבנו בזה לומר שכמה פרכות יש שלא ללמוד נדה מאחות אשה לפטרה מיבום אף שאינה ראויה בשעת נפילה ליבם וכולם הייתי נותן כאן כגון מה לאחות אשה דלא תפסי בה קידושין וגם לא תליא ביומי וטבילה. ועוד יש להזכיר מה לאחות אשה שהולד ממזר, אך זה איני חושש להזכיר, דלר"י אף באחות אשה אין הולד ממזר. ועל זה מוסיף רבנו אחר זה ועוד שאני מראה לך שלא דקדקת בריש מכילתין, בלישנא דמיוחדת שהיא ערוה.+ ועוד שאני מראה לך שלא דקדקת בריש מכילתין. ודרב יהודה הכי איתא כל יבמה שאין אני קורא בה בשעת נפילה יבמה יבא עליה מחמת איסור הדוחה יבום הרי היא כאשת אח שיש לו בנים, שהוא איסור הדוחה יבום. תדע דבדינא הבא על יבמתו +יבמות דף נ"ד ע"א+ דכל עצמו מנדה, לא קאמר מיוחדת שהיא ערוה כדקאמר בהאומר לחברו אף על גב דתלמודא קאמר לתרווייהו +כלומר ביבמות וקידושין.+ והא דמייתינן דרב יהודה בפ' ב"ש +יבמות דף קי"א ע"ב+ גבי קטן להקים לאחיו שם בישראל ופריך ואימא ה"נ, דההוא קטן דומה לאיסור אחות אשה שיש לה היתר לאחר זמן ומשעה שנאסרה אין לה היתר, וכן קטן משעה שנולד אין לו היתר באשת אחיו אפילו ימות אחיו ישנו בצרת צרה ודומה לעריות כגון אחות אשה, אבל נדה יש לה היתר כל שעה שטובלת אם היה מת אחיו. +כלומר אם היה מת בעלה אחיו של יבם באותו זמן שהיא טהורה. ועל כן אינה דומה נדה לשום ערוה, כי בכל עריות אין נתלה במאורע באותו יום דווקא אבל נדה היה צריך להיות שתפול מיתת הבעל דוקא באותו יום נדתה כדי שתהא אינה ראויה בשעת נפילה.+ ואינה דומה לשום ערוה דאין שום ערוה ליומא אם היתה נופלת לייבום לבו ביום. 

ב. (בענין היזק שאינו ניכר). טימא את הטהור קשיא למטמא בשוגג פטור דלא כר' מאיר +קושית ר"א הובאה בתוס' גיטין דף נ"ג ע"א ד"ה שלא וסנהדרין דף ל"ג ע"ב ד"ה שעירבן. ודברי התוס' בשני מקומות שנויים קצת זה מזה. אכן דברי התוס' בסנהדרין יותר מתאימים עם קושית ר"א כמו שהוצעה מעיקרה לפני ר"ת. וכונת ר"ת בזה לומר שהסתירה שהקשה ר"א מטימא את הטהור להמטמא והמדמע וכו' היא דוקא לר' יהודה דלית ליה קנסו שוגג אטו מזיד, אבל לר' מאיר ליכא ליפרוכי דאית לי קנסו שוגג אטו מזיד וההיא מתניתין דבכורות אתיא בלאו הכי כר"מ דדאין דינא דגרמי וכמו שסבר הש"ס שם מעיקרא. ולדעת ר"ת המסקנא שם רק דיחויא בעלמא.+ דלר"מ בין בשוגג בין במזיד חייב כדקתני התם +גיטין דף נ"ג ע"ב+ דקי"ל ההיא כר"מ התם דדיינין דינא דגרמי +בכורות דף כ"ח ע"ב+ ודיחוייא דבכורות דעד כמה ליתה, דודאי תנן סתמא כר"מ. ודיחויא דרב חסדא בזה בורר +סנהדרין דף ל"ג ע"ב+ לפלוגי בין משלם מביתו למחזירין בין לזכות בין לחובה, אפילו קימא לן דלא קנסינן שוגג אטו מזיד כר' יהודה, מ"מ פירכא אינה ממשנה למשנה כדפרישית. ועוד אפילו לדבריך אי לחזקיה דאיתותב קושיא ליכא אם עירבן מזיד [הוא כי] מי ביקש מידו לסמוך על הוראתו לערבן, ואם לא עירבן וודאי מודע ליה דלאו בר תשלומין הוא למאן דלית ליה דינא דגרמי, ואי לר' יוחנן דאמר מזיד חייב שלא יהא כל אחד ואחד הולך ומטמא טהרותיו של חברו ואומר פטור אני ה"נ שלא יהא כל אחד ואחד מיקל בדיני של חברו ולא יהא חביב +אולי צ"ל חס במקום חביב+ עליו ואומר פטור אני, שהרי לכך נוטלין רשות מריש גלותא, ומאחר שהוא חייב מירתת ומעמיק לו יפה. אבל שוגג שסבור שהוא צפרדע והוא צב, כסבור שהוא חולין טהורין והן טמאין תרומה טהורה והיא טמאה. 

ג. (בענין למעוטי חליפין). לדבריך כשאמר למעוטי חופה מ"ט לא אמר למעוטי חופה וחליפין. אלא הנהו דדמו טפי (לקניין) [לקידושין] קא נסיב, ופחות משוה פרוטה לא שייך אלא אצל קנין, אבל שטר וביאה כמו קידושין הן. וחזקה דרך מתנה ושטר נמי דרך מתנה, אבל סודר מדמיקרי חליפין ואי בעי פסיק ליה, לקניין כסף דומה יותר. +דברי רבנו בכאן סתומים מאוד, ועל זה כתב ראז"ם בגליון ספרו וז"ל: נראה שקושית ר"א היתה אהא דאמר בריש קידושין למעוטי חליפין דמקשה ואימא ה"נ וקשיא ליה לר"א דהו"ל לאקשויי שתתקדש בחזקה כיון דיליף קיחה קיחה משדה וגם מאי פריך בשטר מנ"ל, דהא יש לומר דגמר משדה. או אפשר דקושית ר"א הי' דלמה אמר למעוטי חליפין הו"ל למימר למעוטי חזקה. וע"ז השיב לו ר"ת דבריך וכו'. ויש כאן ט"ס וכצ"ל לדבריך כשאמר למעוטי חופה מ"ט לא אמר למעוטי חזקה ובאמת לא קשיא דלא נקט חופה וחליפין אלא הנהו וכו'. עיין בתוס' קידושין דף ג' ד"ה ואשה ועיין לעיל סימן כ"ה. שוב מצאתי בראב"ן דף קל"ג שכתב קשיא וכו'. ועיין בקונטריסי שהעתקתי שם. עכ"ל. אכן מי ירהיב בנפשו עז להגיה כהגאון הנ"ל אשר בכחו הגדול הגיה כ"כ בספר עד שהפרוץ מרובה על העומד. ולי נראה ששני דברים נתערבו כאן. בראשונה היתה קושית ר"א למה אמר בקידושין שם בתחילה למעוטי חופה ולא אמד מיד למעוטי גם חליפין כדמסיק שם אליבא דרב הונא. וע"ז תירץ דבאמת גם ללישנא קמא דלית ליה דרב הונא חופה קונה אימעט ג"כ חליפין מקידושי אשה אך לא נסיב הש"ס למעוטי רק הא דדמיא לקידושין שמיחדת ומזמנת עצמה לבעלה או בעד דבר מה שקיבלה או בגופה כמו בביאה וכן חופה דומה לזה, אבל חליפין שאינו שוה פרוטה לא שייך אלא בקנין, ולכך לא נסיב ליה למעוטי, וכמו שלא נסיב למעוטי חזקה. ואחר זה בא לתרץ קושיא שנייה למה דקאמר הש"ס התם אימא הכי נמי, דלפי זה באמת למה לא תתקדש בחזקה כמו בחליפין וגם למה צריך קרא דויצאה והיתה לרבות את השטר וע"ז תירץ דחזקה ושטר כמו מתנה אבל בחליפין יש לומר שהוא בכלל קיחה דכסף. ולדעתי יש כאן חסרון שטה אחת מבפנים וכמה תבות לאחר כמו קידושין הן וקודם וחזקה, שדילגן הסופר בחפזו.+ 

ד. (בענין שור מועד שהפקירו קודם שנגח). שור שהפקירו ואחר כך נגח +עיין בבא קמא דף י"ג ע"ב+ הביאהו לב"ד וישלם לך דמגופו משלם. ואם זכה בו אחר זכה דהוי כמו שהפקירו ניזק כיון שלא הלך לזכות בו. ואפילו מרוחק מסתמא אפקריה כיון שהוא מרוחק. ואם עומד וצווח הסתפק עליו כמו שהייתי מספקך על נדה מלהתיבם אם הייתי רוצה. +כונתו דבעומד וצווח שנודע שלא הפקירו ניזק באמת יש לך להסתפק, אם אינו חייב לשלם הזוכה לניזק משור ההפקר כי מנא לך דפטור בשור המועד שהפקירו קודם שנגח. ואמר עוד כמו שהייתי מספק על נדה ורומז בזה על קושית ר"א לעיל אות א', שגם שם לא הביא ר"א ראיה מנ"ל דנדה מתיבמת כשהקשה מדברי רב יהודה. כי ממנינא דמתניתין שנקט ט"ו ולא י"ו כלומר שלא מנה נדה עמהם אין להוכיח דנקט מנינא משום צרת צרה. אכן שם לא היה רוצה ר"ת להעמידו בספק, כי באמת מוכח מפסחים דף ע"ב ע"ב דנדה בת ייבום היא. ועיין בתוס' יבמות דף ב' ע"א ד"ה ואחות.+ שלא הבאת ראייה מניין דמתיבמת, ואם תאמר מט"ו ולא י"ו לפי שאינה בצרת צרה. ובהפקיר במועד קודם שנגח מנא לך דפטור. ואם תמצא לומר פטור לא דמי לבור +וז"ל ראז"ם בגליון: נראה דקשיא לר"א אהא דמשמע בב"ק שם בשור הפקר פטור אף היו לו בעליו והפקירו דמאי שנא מבור דחייב למ"ד דאף אם הפקיר בורו חייב, ועיין באשרי בב"ק דף נון /נ'/ שזה דעת רש"י ז"ל עכ"ל+ דבור תחלת עשייתו לנזק ואינו חוזר לתמותו, אבל שור אפילו הוא מועד אין תחלת עשייתו לנזק וחזר לתמות אם בורח מן היישוב, ואם הוא ביישוב כל הקודם זכה בו ושוחטו ואם לא שחטה חייב. 

ה. (בענין קידושי ביאה מטעם כסף). ועל קושיא בת יומא +כן מכנה ר"ת לעיל בתשובתו סימן כ"ב אות ב' קושיא שכתב עליה השואל שהיא בסוגיא שלמד בו ביום, ועיין לעיל בתחלת התשובה שלפנינו הערה ויו+ אי אפשר דלא פגמה, הנאת ביאה לאשה שוה פרוטה ליתה, צא ולמד משוק של זונות מי שוכר את מי. והאומרת שב עמי בצוותא צריך בישיבת הצוותא שוה פרוטה ואם לאו אין באמירתה כלום וצריך עדים שהיא [שוה] פרוטה. +וז"ל ראז"ם בגליון: נראה דקשיא לר"א בהא דמייתי בקידושין דף ס"ג ע"א שב עמי בצוותא וכו' אם יש בה ש"פ דא"כ קידושי ביאה יועיל מטעם כסף דיש בהנאת ביאה ש"פ. עיין בראב"ן דף קל"ג ע"ב שהוקשה לו קושיא זו ותירץ בביאה דבתולה דליתה הנאה אלא צער פיסוק רגלים. וצ"ע דהא אמרינן שם [בכתובות דף ל"ט ע"ב] דמפותה אין לה צער ובבבא קמא דף ל"ב ע"א אמרינן ונכרתו הנפשות וכו' הנאה אית להו לתרווייהו ופשיטא דאף בבתולה משתעי קרא. וצ"ע עכ"ל.+ 

ספר הישר (חלק התשובות) סימן פא 
============================== 
שאל הרב ר' יצחק מרינשבורק מרבנו יעקב זצ"ל. א. (בענין שור שלא נגמר דינו ונתערב בשוורים אחרים). 

רבי אלופי תאיר נרי בהא דאמרינן באלו הן הנשרפין +סנהדרין דף ע"ט ע"ב ועיי"ש בתוס' ד"ה בשור שהביא שם קושית רבי יצחק ב"ר מרדכי וכן בתוס' זבחים דף ע' ע"ב ד"ה אפילו אחת+ ריש לקיש אמר אדם כולי עלמא לא פליגי דפטירי אלא הכא בשור שלא נגמר דינו ונתערב בשוורים אחרים שנגמר דינם עסקינן. רבנן סברי כמיתת הבעלים כך מיתת השור ואין גומרין וכו'. וק"ל מ"ט דרבנן דפטרי בהו דאין גומרין דינו של שור שלא בפניו, מיהו הנך אחריני נגמר דינם כבר והיאך יפטרו, והא אמר' שור הנסקל שנתערב בשורים כשרים +זבחים דף ע' ע"ב ושם איתא כל הזבחים שנתערב בהם שור הנסקל+ אפילו הן ריבוא ימותו כולם. וא"ת התם מדרבנן, היינו משום דרובא כשרים נינהו והכא דרובא אסורים אפי' מדאורייתא ימותו כולם. וא"ת הואיל ולמיתת בעלים מקשינן ליה פטרינן להו, דבעלים בכי האי גוונא הוי פטירי משום דספק נפשות להקל, דאמרי' בפ' אחד דיני ממונות +סנהדרין דף ל"ו ע"ב+ אמר ר' אבוהו עשרה דברים יש בין דיני ממונות לדיני נפשות וכולן אינן נוהגין בשור הנסקל חוץ מעשרים ושלשה, היינו משמע דלענין ושפטו והצילו לא מקשינן להו. ואם היה ברשות הרב +כלומר אם ר"ת יתן לו רשות+ שלא לגרוס שנגמר דינן אלא שנתערב בשורים אחרים, היה בא בטוב, שאחרים לא הרגו את הנפש וזה שהרג ונתערב עד שלא נגמר דינו, דהואיל דאין גומרין דינו של שור אלא בפניו פטרינן ומכשרינן לכולהו, אבל אם היו גומרין שלא בפניו היינו גומרין דינו והוי אסירי כולהו כדין שור הנסקל שנתערב דאוסר בכל שהוא. וגם דמסקנא מוכיח כן במילתא +שם /סנהדרין/ דף פ' ע"א.+ דרבא דמתרץ בחסורי מחסרא ומוקים בשור שנגמר דינו שנתערב בשורים אחרים מעליי סוקלין אותו וכו'. מי הזקיקו לרבא להפך הסברא דמעיקרא, ולפי גירסת הספרים מעיקרא משמע דאפילו אחר פטור ורובא חייבין מציל אחד על כולן, ובכאן מהפך ואפילו רובא פטורין ואחד מהן חייב האחד מחייב את כולן. גם מצאתי בספר אחד ישן שלא היה כתוב בדף שנגמר דינן אבל מוגה. ונראה שכתיבה ישרה והגהה משובשת. 

ב. (בענין הנסקלין בנשרפין). ואם ישר בעיני מורי (יהא) [יעיי'] נמי בההיא שמעתא +סנהדרין ע"ט ע"ב במתניתין ועיי"ש דף פ' ע"ב בתוס' ד"ה הנסקלין וחולין דף י"א ע"ב ד"ה ליחוש וזבחים דף ע"א ע"א ד"ה אפילו אחת+ הנסקלין בנשרפין ר' שמעון אומר ימותו בסקילה וכו'. אמאי לא נזיל בתר רובא דהא בדיני נפשות נמי אזלינן בתר רובא להחמיר כדאיתא בפ"ק דשחיטת חולין +חולין דף י"א ע"ב גבי אתיא מהורג את הנפש.+ ואם יש להשיב חילוק בין היכי דודאי פטור שנתערב ברובא חייבין דלא נהרוג אותו שבוודאי פטור מחמת רובא, בין היכי דוודאי עבר עבירה ואיכא (דוכתא) [רובא] דמהנייא לחיוביה ומיעוטא מהניא ליה לפוטרו דאזלינן בתר רובא לחיוביה כגון ההורג את חברו ולא אמרינן דלמא טרפה הרג. הבינני מורי נזר ישורון. ההלכה זו למדנו ביום שנכתב זה הכתב. יצחק תלמידך: 

ספר הישר (חלק התשובות) סימן פב 
============================== 
תשובה [על הנ"ל]. אל ידחק, הרב ר' יצחק, לעשות מחק. כי בשבועה הצעה של משנה כך היא ידועה מאי אחרים אילימא אחרים בכשרים פשיטא ותו בהא לימא ר' יהודה וכו'. והוה מצי למימר [אילימא אחרים בכשרים ליתני] נמי רוצח שנתערב באחרים פטור, דכיון דכשרים הם לא הוה ליה למימר כלם פטורים, אלא כיון דמפשוטה דמתניתין מצי למיפרך לא חשש למידק. ומתרץ ר' אבהו למתניתין ברוצח שלא נגמר דינו שנתערב ברוצחין אחרים שנגמר דינם, דאי בנגמר שנתערב באחרים שלא נגמר דינן האי נמי פשיטא ותו בהא וכו' ולישנא דכולן פטורין לא אתי שפיר. ריש לקיש אמר באדם כ"ע לא פליגי דפטירי. דוק מהכא מדקאמר באדם לא פליגי דפטירי מכלל דבכי האי גוונא מיתרצא בשוורים. ועוד לפי טעות ספרך כמו שרבא אומר בשורים מעליי כ"ש לריש לקיש שהוא קודם הוה ליה למימר מעליי, אלא בע"כ רבא אמר מעליי לאפוקי מדר' אבהו ור"ל. וטעות גדולה בספרך וחסרון מבפנים שמיה חסרון. וה"פ דריש לקיש באדם כ"ע לא פליגי דפטירי אלא הכא בשורים דומיא דאדם שפירש ר' אבהו כגון בשור שלא נגמר דינו שנתערב בשורים אחרים שנגמר דינם עסקינן וכו' הילכך כולן פטורין. דבשורים מעליי ליכא לאוקמיה דהוה ליה למיתני רוצח שנתערב בשורים אחרים פטור ולישנא דכולן פטורין משמע דאינהו נמי בכלל חיובא איתנייהו. ודקשיא לך אותן שנגמר דינן יאסרוהו כדתנן אפילו אחד בריבוא ימותו, התם דנתערבו חטאות [ושור הנסקל] בזבחים וגזרה שמא ימשכו עשרה כהנים ופריך ומסיק משום קבוע למזבח +עיין זבחים דף ע"ג ע"ב+ אבל בעלמא ס"ל לריש לקיש דנכבשינהו דניניידין וכל דפריש מרובא פריש. וההיא דשילהי דע"ז +דף ע"ד ע"א+ דשור הנסקל [מיירי] שנסקל דלא קתני התם ושור שנגמר דינו. ונראה לי דברי ר"ל מדברי רבא אי לא תניא כוותיה +סנהדרין דף פ' ע"א ברייתא דפרה שהמיתה וכו'.+ והתם מפרישנא בשור שהרג ומשום ובערת הרע דגבי ממונא דלא נקטול ולא כבשינן דניניידין +הדברים סתומים בכאן ומפורשים בתשובה הבאה.+ אמר רבא היינו דקתני ואפילו אבא חלפתא ביניהם אלא אמר רבא ה"ק שניים שהיו עומדין ויצא חץ מביניהם והרג כלם פטורין ואפילו אבא חלפתא ביניהם דלא תלינן ביה [שהרג] וקיבל האחד התראה כולן פטורין. ואפילו שלשים אנשים ועשרים חצים הרגו עשרים אנשים ואבא חלפתא וכיוצא ביניהם כולן פטורין. דרוצח גברא משמע וכולן פטורין ואפילו אותן שיש לתלות בהן הואיל ולא ראינו מי זרק, אותו שאין לתלות בו פוטרן. אבל בשורים איפכא שאותן שאין לתלות בהם אין פוטרין אלא כולן נסקלין, כגון שור שנגמר דינו שנתערב בשורים מעליי דדמו לאבא חלפתא בגברי אין פוטרין אותו אלא סוקלין אותו משום ובערת הרע מקרבך. וכיון דשני שפיר לישנא דכולן פטורין בגברי אף על גב דלא ידע ברייתא +כלומר ברייתא דפרה שהמיתה+ איצטרך לאוקמי דומיא דאבא  חלפתא בשורים, דאי שמיע ליה מתניתא הוה ליה למימר כדתניא +ולא והתניא, דמשמע דאינו מהמשך דברי רבא.+ ואם תמצי לומר לרבא שמיע ליה לריש לקיש לא שמיע ליה. ויישר כוחך ששבשת ע"י ספרך +כלומר ולא מדעתו מבלתי השען על ספר+ וירים ראשך אכולה כרך. ושלום. יעקב בר מאיר. ועל השנייה +ועיין בתוס' חולין דף י"א ע"ב ד"ה ליחוש שהביאו בשם ר"ת תירוץ אחר דבין מיתה למיתה לא אזלינן בתר רוב+ מה אשיב, כי פירשת כחבר מקשיב, צור בין נגידים אותך יושיב: 

ספר הישר (חלק התשובות) סימן פג 
============================== 
[עוד בענין הנ"ל]: לרב ר' יצחק שכחתי לכתוב בתשובתי אליו שבין לילה הובאת אלי ובין לילה השיבותיה, ולא נזכרתי אם כתבתי זה דשור שנגמר דינו שנתערב בשורים אחרים שנגמר דינן לר"ל אליבא דרבנן כולן פטורין ואסורין בהנאה, אם שור הנסקל נאסר מחיים +עיין בסימן הבא+ אפילו ניידי דכל דפריש מרובא פריש, ורובא איסורי הנאה נינהו, אלא קסבר ר"ל לרבנן דלא אטרחוה לבי דינא להכניסם לכיפה ואח"כ לקוברן דטריחא מילתא כיון דלא צריך דכמיתת הבעלים כך מיתת השור. תדע דהא ר' יהודה גופא לית ליה למסקלינהו דלא ליתי לאחלופי באדם רוצח כי האי גוונא כדאמרינן באדם כ"ע ל"פ דפטירי דלתקלה כי הך לא חיישינן, דאי לא תימא הכי [הא] כיפה טריחא מילתא אדרבה לערפינהו בקופיץ ולקברינהו, צער בעלי חיים למה ליה ולקלקל חצרו וכיפתו. אבל שור הנסקל שנתערב בחטאות וזבחים דאיכא למיגזר ואיכא נמי מעילה בשוגג והזיד במעילה [במיתה] ימותו, אבל הכא ליכא ודאי איסור הנאת שור הנסקל אלא ספק איסור הנאה דהא כמיתת בעלים כך מיתת השור. ומשום הכי לא חייש ר"ל לתקלה, אבל בשור שנגמר דינו שנתערב במעליי, הוה ניחא דריש לקיש מדרבא. ולדידך ניחא ליה איפכא, והתלמוד מוכיח כדברי. ואל תדחוק להעמיד בלא רגלים לכך, כי לא כתב מעליי בר"ל. ותעשה תירוץ ותמחוק הספרים, אל יעלה בלבך, כי אפי' אמר שום חכם להזקיק ב"ד להרוג כל איסור הנאה וכ"ש ספק איסור הנאה הייתי תמיה, על ר' יהודה אליבא דר"ל אני תמיה [יותר] אלמלא דאית ליה ובערת הרע. ועוד כמה הנאות אסורות במעילה שמותרות בשור הנסקל [כגון] רכב על גבי השור ובא חבירו ורכב וסמיכה על ראש גדי וטלה וחלב מוקדשין על גבי מכתו +מעילה דף י"ט ע"ב, עיין בתוס' סנהדרין דף פ' ע"א ובזבחים /ע"ג/ וחולין שם /י"א/+ הלכך ימותו ובאיסורי הנאת שור הנסקל ליכא איסורא אלא דרך הנאתו כדאמרינן בכל שעה +פסחים דף כ"ד ע"ב.+ ותמה על עצמך לדבריך מדברי חכמים דניחא אילו אמרו כל הקודם להורגן זכה, אבל להזקיק אדם או ב"ד אחד להורגן מאיזו [טעם] יותר מבמזיקין +כונתו מאיזו טעם נזקוק כאן יותר אדם או ב"ד להורגן מגבי מזיקין+ כגון הארי והדוב דלריש לקיש איסורי הנאה נינהו +סנהדרין דף ט"ו ע"ב+ כיון דהמיתו ולתקלת הנאה לא חיישינן אלא שזוכה לשמים. וא"כ אם נתערבו באחרים מעליי אם ברוב היתר הא ניידי ושרי. ומטעם זה אני מתיר דרוסת הזאב ברוב דמעשים [בכל יום] זאבים טורפים ונושא שה מן העדר ודורס והרועים מצילין, ואני מתירן מטעם דכל דפריש מרובא פריש, דבנמצא הלך אחר הרוב, ואף על גב דבעלי חיים חשיבי, אבל לגבי קדשי מזבח משום גזרה כדפרישית. וכן  רוב עופות דורסין תרנגולין ואווזין וגיזין ומתערבין. ותו לא מידי: 

ספר הישר (חלק התשובות) סימן פד 
============================== 
עוד להנ"ל: (בענין אם שור הנסקל אסור מחיים). 

באויביך תרדה, ואוהביך תחדה,,, ומטיבותיה דמר אמינא דשור הנסקל מחיים שרי בהנאה לגיזה ועבודה, כדתניא +קידושין דף נ"ו ע"ב+ סקל יסקל ממשמע שנאמר סקל יסקל איני יודע שנבלה אסורה באכילה. וכולא שמעתא מוכחא דמחיים שרי וגבי קדשים נגמר דינו שנתערב בזבחים ימותו דאין מכר לשור שנגמר דינו אפילו לרדיא שאין אדם יכול לזכות בו, וכי שחיט ליה אסור בהנאה, והכא שנתערב בקדשים אסירי בגיזה ובעבודה. והא דאמרינן בקידושין בתר הך שמעתתא +שם /קידושין/ דף נ"ז ע"א וגומר ועיי"ש ע"ב בתוס' ר"ה הרי רובע+ מוכחא דמחיים שרי [דקאמר] לא מצינו בעלי חיים שאסורין ופריך והרי מוקצה ונעבד וכו' והרי רובע ונרבע בעדים. אי דייקית שמעתא שפיר ופירכי טובא דאית לי בה תצטריך לפרש לא מצינו בעלי חיים שאינן מוקצין למצוה עוד ואסורין מחיים לישחט שמחיים נאסרו לישחט ולאכל. דהא זה אשר לא תאכלו כתיב דמפכת לאסור משולחת דמשמע מאחר שנשתלחה חל עליה איסור אכילה ולא הנאה, דלא עדיפא מנשר ופרס דשרו בהנאה ולישחט ולאכול אסירי כי מפכת לברייתא. ופריך והרי מוקצה ונעבד דמחיים חל עליהם האיסור לישחט וליאכל להדיוט ואף על גב דעבדינן כעין בשר +כלומר דשחיט ליה  ועיין בקידושין דף נ"ו ע"ב+ אסור באכילה ובהנאה, וה"נ פריך ויהא אסור כנשר ופרס לכל הפחות באכילה. ומשני לא מצינו רוב ב"ח שאסורין, פי' שחל איסור מחיים ליאסר לכשישחטו. ואם כדברי כן הוא שור שלא נגמר דינו שנתערב בשוורים שנגמר דינם כולן פטורין ומותרין בגיזה ועבודה, אלא שלא יאכלו ולא יהנה בהן אם מתו או נשחטו שלא אסרתו תורה אלא או אחר סקילה או אפילו עבדינן כעין בשר. והא דאמרינן +ב"ק מ"ה ע"א ועיי"ש בתוס' ד"ה מכור, ועוד עיין בתוס' סנהדרין /פ'/ וחולין שם /י"א/+ לאחר שנגמר דינו ומכרו אינו מכור אפילו לרדיא [משום] דאסור לענות דינו ומצוה לסקלו, וכי יכול לחרוש בו אפילו יום אחד, ואם עבר יומו לא נפטר בכך. ועוד דאין לו מכר דאין לו בעלים, ואין אדם יכול לזכות בו, והלוקח אין לו בו יותר משאר בני אדם, הילכך כי נתערב בזבחים ימותו דאין לנגמר דינו מכר, וכן לכלם שנתערב בהם שהרי קבוע, ועוד דפסולי המוקדשין לאו לרדיא קיימי דאסורין בגיזה ועבודה. ועוד שהרי אסורין לכשישחטו, מה שאין כן ברובע ונרבע ומוקצה ונעבד ואתנן ומחיר. אבל לא גמר דינו מכרו מכור לשחיטה א"נ לרדייא דמצי לערוק לאגמא וכי שחיט ליה שרי באכילה. ואם לאסור מחיים תמצא ידך, הודיענו סודך, ונתת מהודך, וגם אני אודך: 

ספר הישר (חלק התשובות) סימן פה 
============================== 
עוד להנ"ל. (בענין כהן טמא שיאכל תרומה טמאה). 

תשובה אענה על רב אני עבדו, אחרי שמחל על כבודו, כמותו ירבו מורי הוראות בישראל, הוא הרב ר' יצחק בר מרדכי. על שאלותיך השיבותיך ולכבודך הריצותם לוויטרי. והטופס אני שולח לך עתה הפעם +אולי היא טופס הגט של ר"ת שהובא במחזור ויטרי בסופו.+ ועל השניות +השניות נ"ל שכונתו מה שכתבת שנית+ כן נראה בעיני אמר שמואל א"ר אלעזר מניין לכהן טמא שאכל תרומה טמאה שאינו במיתה דשילהי הנשרפין +סנהדרין דף פ"ג ע"א, ועיי"ש בתוס' ע"ב ד"ה פרט+ איכא לאוקמיה בנטמאת תרומה ואח"כ נטמא הגוף ובהא אפילו רבנן דפליגי בגיד הנשה +חולין דף ק"א ע"א ועיי"ש בתוס' ד"ה בנטמא+ בנטמא בשר ואחר כך נטמא הגוף אדר' יוסי הגלילי ומחייבי משום דאית להו איסור כולל, ואיהו פטר דלית ליה כולל, הכא מודו משום דמיעט קרא כי יחללוהו פרט לזו שמחוללת היא. 

ספר הישר (חלק התשובות) סימן פו 
============================== 
תשובת ריב"ם על הנ"ל: נפלאת בעינינו דמצי לשנויי כדאמרינן בערובין +דף ל"א ע"א, ועיין בתרומות פ"ה מ"א+ כגון בתרומה שלא הוכשרה או נילושה במי פירות או נילושה בפחות מכביצה ואיכא כזית ואפילו עיסה מגולגלת כיון דליכא כביצה חייב כהן טמא האוכלה שהרי טהורה היא. ואהאי שנוייא ליכא פירכא, אבל אשינוייא דמרנא איכא פירכא טובא, חדא דטהורה קרי ליה במתניתא +במתניתא דשמואל בסנהדרין שם /פ"ג/+ דקתני כהן טמא שאכל תרומה טהורה, ודייק תלמודא נמי טהורה אין טמאה לא. לדברי אדוני היה לו לדקדק ולפרושי טפי טהורה בשעת טומאת כהן אין, דהא כולה מתניתא לדבריך בטהורה בשעת טומאת כהן ואח"כ נטמאת מיירי. דאי לא תימא הכי לא תמצא יד ורגל בבית המדרש שאם תפרש טהורה לגמרי ומילתא פסיקתא קתני א"כ אתה צריך לתרוצי דמוקימנא בלא הוכשרה או בלא תורת הכשר וכיון דהכי מפרשת להוסיף פתרון לחלק בין הפרקים מה אתה צריך לפסוק, כשיחיו מתים משה רבנו עמהם +כלומר שאין צריך לחדש, דפשיטא שנכלל עמהם. וכמו כן אין צריך אתה לחדש, כיון שגם לדבריך צריך אתה לתירוצו.+ ועוד לדברי ר' יוסי הגלילי האי קרא מאי עביד ליה וכיון שאתה צריך לומר סתם התלמוד כחד תנא דמתניתין ולא כאידך תנא, ניחא לן למשבק זה הדרך וליקח דרך דאליבא דכולהו. דהא דר"י הגלילי משנה היא ולא פריך תלמודא הניחא לרבנן אלא לר"י הגלילי למה, ואף על גב דאיכא  לשנויי דחיקי. ועוד הא אמרינן בהערל +יבמות דף ע"ג ע"ב+ בשעריך תאכלנו טמא וטהור אוכלין בקערה אחת. ודייקינן תאכלנו לזה ולא לאחר, ומהתם ילפינן איסורא בתרומה אבל לא לאו ולא מיתה. וטמא וטהור בתרומה בקערה אחת ניטמא הגוף ואח"כ ניטמאת תרומה שהטמא טימאה. ונמצינו למדין דבין טמא בין טהור שאכל תרומה טמאה אפילו נטמא הגוף תחילה ליכא לא לאו ולא מיתה אלא איסורא בעלמא. ואיכא למידחי קצת. ואל יחוש אדוני להרבות בתירוצים הדוחקים לשון התלמוד וצריך תירוץ לתירוץ גיסטרא לגיסטרא +לישנא דגמרא שבת דף צ"ו ע"א הבא גסטרא לגסטרא+ להא טהורה וטמאה ומחוללת. ושינויי דידי בכל מערבין: 

ספר הישר (חלק התשובות) סימן פז 
============================== 
(בענין מי שנגמר דינו לקלה שנידון לחמורה). 

ועל אשר אדוני אומר דקשיא ליה ואימא ה"נ דיוצא ליהרג הוה כטרפה שהרג ולא היה לו לידון בחמורה אחר שנגמר דינו לקלה כדמוקי לה תלמודא בנגמר דינו לקלה. +קושית השואל היא על רבא בסנהדרין דף פ"א ע"א דקאמר הב"ע כגון שעבר עברה קלה וכו' סד"א כיון דגמר דינו לעברה קלה האי גברא קטילא היא קמ"ל. וקשיא ליה דאמאי נידון בחמור דליהוי האי יוצא להרג כטרפה שהרג דאמר רבא לעיל דף ע"ח ע"א דפטור שלא בפני ב"ד משום דהוי ליה עדות שאי אתה יכול להזימה.+ ומתוך טעם זה קשיא ליה למר דידיה אדידיה +כלומר דרבא אדרבא ועוד מהיוצא ליהרג דהנחנקין /סנהדרין/ דף פ"ה ע"א+ ומהיוצא ליהרג דנחנקין דקא פריך מ"ש בנו ומ"ש אחר ודרשינן במקויים שבעמך הא לאו הכי הוי חייב. ומשני מר דשאני חבלתו ממיתה +והתירוץ הזה אינו עולה רק לקושיא האחרונה מהנחנקין ועיי"ש בפירש"י פ"ה ע"ב ד"ה מידי דהוי+ וההוא דבאו שניים בחד בשבא ונגמר דינו דמכות וכו' תליא טעמא משום טעמא דטרפה דהוי ליה עדות שאי אתה יכול להזימה +מכות דף ה' ע"א.+ 

על ראשון ראשון אשיבך. יוצא ליהרג לא הוי כטרפה דטרפה מיחתכי סימניה והאי לא מיחתכי סימניה. ואפילו רבנן דפליגי בגוסס בידי אדם אדר' יהודה בן בתירה ומדמי ליה לטרפה, בגמר דינו מודו לגוסס בידי שמים, דהא לא איתעביד ביה מעשה. ועוד דסתמא כר' יהודה נמי בערכין +דף ו' ע"ב+ יוצא ליהרג דמקדיש ומעריך לכל דבריו כחי, אלא שלא ניתן לחזרת ב"ד, דהא דנין בו ביום וגומרין למחר ואם יחזירוה צריך לגמור החמורה למחר ונמצאת מענה את דינו כדמסיק בערכין +דף ז' ע"א.+ ויש לומר דמשום הכי בעי חייא +בסנהדרין דף פ"א ע"א איתא אבוה או אחוה דרב יוסף במקום חייא+ מרבה בר נתן מנא הא מילתא דאמור רבנן מי שנתחייב שתי מיתות ב"ד נידון בחמורה וסמוך ליה אקרא דנראה דבו ביום דנין וגומרין וא"מ =ואין ממתינין= למחר דהא גלי קרא הכא ולא שאר דברים כדאמרינן בערכין. נחזור על הראשונים, נראה בעיני דפירושא הכי איתא. יוצא ליהרג הרי הוא כגוסס בידי שמים, והא דאמרינן במכות באו שניים ואמרו בחד בשבא נגמר דינו של פלוני וכו' עד דבשעתא דקא מסהדי גברא בר קטלא הוא, ואילו [היו] ממיתין אותו בכל מיתה שהם יכולין להמיתו [שלא] ע"י ב"ד מצוה עבדי אבל לא מן המובחר אי נמי טעו ומה בכך. תדע דקאמר ה"נ גבי ממונא דבעידנא דקא מסהדי בר תשלומין הוא ומה שייך הכא עדות שאי אתה יכול להזימה אלא זה גורם לפרוע החוב בכל ענין ותבא עליו ברכה, אלא אינו מן המובחר משום מדבר שקר תרחק, אי נמי טעו. ועוד תדע דגבי טעה מפרש טעמא בהדיא [משום דהוי ליה עדות שאי אתה יכול להזימה ובמכות אמר טעמא] דבעידנא דקא מסהדי גברא בר קטלא. וסברות שחלקת בין חבלה למיתה ומלקות לא הוצרכו מעתה, גם אינן נראות אפילו לדבריך, דאליבא דרב ששת משנינן מקויים שבעמך ורב ששת דמוקי באין מסרבין [לא קיי"ל כוותיה] א"כ משכוני נפשך אדרב ששת למה, כי היכא דטעה בהא טעה בהא. ודע לך כמו רוב גוססין למיתה כך רוב נגמר דינן למיתה ודינן שוה, אבל משום הזמה ליכא. והא דקאמרינן בהנחנקין ה"פ אחר נמי ליחייב ומשני גברא קטילא הוא והוי הפקר ולא משום הזמה, אלא כיון דרשע הוא הוי הפקר, וסברא הוא ואכתי לא קים לן [הא דמשני] בעושה מעשה עמך. ותדע דאילו משום הזמה לא הוה פריך תלמודא אחר נמי ליחייב כדמוכחא בסיפא כי שני בשעשה תשובה ופריך אי הכי אחר נמי ואי משום הזמה אטו תשובה מגרעה להאי טעמא. והאי דרב ששת דביישו ישן ומת דגריס רבנו שלמה משום דקשיא ליה היכא דלא מת מתניתין היא +ב"ק דף פ"ו ע"ב ושם איתא המבייש את הערום המבייש את הסומא והמבייש את הישן+ המבייש את הסומא ואת הערום ואת הישן חייב ובעיא היא בהחובל ביישו ישן ומת +שם /ב"ק פ"ו/ ועיי"ש בתוס' ד"ה ביישו ובסנהדרין דף פ"ה ע"א ד"ה והאמר+ נ"ל כגירסת הספרים והאמר רב ששת ביישו ישן ואיוצא ליהרג קאי ול"ג (ביישו) ומת. וה"פ רב ששת מוקי לה בשאין מסרהבין וכו' בנו ואחר שוין. אי הכי אחר נמי ליחייב, אחר גברא קטילא הוא והוי הפקר כיוון דרשע הוא. והוי ליה לפרוכי אי הכי בנו נמי אלא דנטר ליה עד סיפא ופריך והאמר ר' ששת ביישו חייב, ביישו ליוצא ליהרג חייב וא"כ לא הוי הפקר, ומשני כגון שהכהו הכאה שאין בה שוה פרוטה בין הכל כגון שהכהו ערום ולא דלינהו זיקא למאניה אלא ערום לגמרי א"נ בענין אחר הרבה שאין בין הכל שוה פרוטה. ופריך והאמר ר' יוחנן הכאה שאין בה שוה פרוטה לוקה ומשני מאי פטור וכו' עד אלא אחר היינו טעמא דפטור דאמר קרא ונשיא בעמך בעושה מעשה עמך. התינח קללה הכאה מנ"ל, מקשינן הכאה לקללה אי הכי בנו נמי בשעשה תשובה אי הכי אחר נמי אמר רב מרי במקויים שבעמך אי הכי בנו נמי מידי דהוי לאחר מיתה. ומ"מ אף על גב דדריש רב ששת במקויים שבעמך ה"מ לגבי הכאה וקללה דאיתקוש, אבל לגבי בושת של יוצא ליהרג כגון העביר טליתו ממנו רקק ונגע בו הרוק פרע ראש האשה דליכא בקללה והכאה א"נ בבושת שעם הכאה מודי רב ששת דחייב, דטעמא לאו משום הפקר הוא. ובספר ישן שאני לומד בו גרסינן והאמר רב ששת ביישו חייב ולא גרסינן לא ישן ולא מת, וכן הוא אמת. וכל הך שיטה אליבא דרב ששת דפשט להו לרבנן דנעשה שליח, וליתא אלא כדרב חסדא ובמסרהבין בו כדאמרי במסקנא מאי הוה עלה וכו'. ודוק לישני גבי טרפה +סנהדרין דף ע"ח ע"א+ קמפרש דהוי לה עדות שאי אתה יכול להזימה וגבי אחר +שם /סנהדרין/ דף פ"ה ע"א+ קמפרש גברא קטילא הוא, פי' והפקר הוא כיון שהוא בר קטילא. וההוא דבאו שניים ואמרו לו בחד בשבא וכו' גברא בר קטלא גברא בר תשלומין +מכות דף ה' ע"א, ועיי"ש בתוס' ד"ה דבדעידנא+ ואינו אומר גברא קטילא, ובהנחנקין לא אמר גברא בר קטלא הוא אלא גברא קטילא הוא, דהוי הפקר. ונדחה זה התירוץ, אלא מגזירת הכתוב פטרינן ליה. לפיכך אינו מקשה מדאמר רב ששת ביישו חייב, דבושת לא איתקש בין שעשה תשובה בין שלא עשה תשובה, דסברא דגברא קטילא הוא ליתא דנדחית אלא מגזירת הכתוב. ואחר פטור כשלא עשה תשובה משום עושה מעשה עמך, ובשעשה תשובה משום מקויים אהכאה וקללה דאיתקש ולא אבושת דלא איתקש. ובנו דלא עשה תשובה פטור משום עושה מעשה עמך וכשעשה תשובה חייב כדמפרש דלגבי בנו הוי כמקויים. 

ב. (בענין קונמות דבידו לפדות). ההיא דהאשה רבה +יבמות דף פ"ח ע"א ועיי"ש בתוס' ד"ה אי קסבר+ דקונמות דבידו לפדות וההיא דשבועות +דף כ"ב ע"א וע"ב ועיי"ש בתוס' ד"ה וחכמים, ובשני מקומות הללו הביאו בתוס' הקושיא בשם ר' יצחק בן רבנו מאיר ולפי הנראה הוא הוא טעות וכצ"ל בן ר' מרדכי+ תנינא דככר זה הקדש וכו' עד ככר זה עלי הקדש הוא מעל וחברו לא מעל לפיכך אין לו פדיון, דפרכת אהדדי ומשנית: קונמות לכל אדם כהקדש ליחיד לא הוה כהקדש יפה דנת. אבל אני אומר לפום ריהטא כולא ההיא דשבועות בקונמות ואין דעתו אלא לקונמות. תדע דתני ככר [זה עלי הקדש], וכמו הקדש דסיפא כהקדש דרישא נמי כהקדש, ורישא אלים למיתפס פדיונו וסיפא לא אלים. ובכאן [כר' מאיר] +נדרים דף י"ג ע"א דלא שנו ליה בין אימרא לכאימרא ובין קרבן לכקרבן, וזה תירוץ אחר ועיין בתוספות שם+ דאמר קרבן כקרבן הקרבן: 

ספר הישר (חלק התשובות) סימן פח 
============================== 
שאלה: (בענין סוס של שני שותפין שהופקד ביד גוי וזה השאילו לאחר ברשות אחד מהם ונגזל מיד השואל). הנני ראובן צועק על שמעון, על סוס אחד שהיה ממושכן בידינו והפקיד אותו לערל אחד לשמרו ובא לוי ואמר אל הערל שישאיל לו את הסוס ולא רצה עד שאמר לו שמעון להשאיל לו. ועל כן אני צועק להחזיק לי משכוני שהשאיל שלא מדעתי ובלא רשותי,,, הנני שמעון משיב, כי ודאי הסוס הפקדנו ביד ערל אחד ובא לוי ושאל הסוס מן הערל ובא אלי הערל שלא יקשה בעיני כל [כך] טובת הנאת לוי ולקח לוי את הסוס מידו ונגזל ממנו. ומה תלונת ראובן עלי. אם ירצה יבא וישאל למי שגזלו מידו, ואף אני אבא אל לוי לשאל את חלקי או אעמוד על משמרתי ואראה איך יפול הדבר,,, הנני ראובן משיב, על אמרתך שמעון שלא יקשה בעיניך אם יעשה הגוי טובת הנאה ללוי להשאיל לו את הסוס, לא כן כי הטובת הנאה אינה על הגוי אלא עליך מאחר שהגוי אינו רוצה להשאיל ללוי אם לא על פיך וברשותך. לכן אני שואלו מאתך שפשעת בו שהשאלת את הסוס שהיה ממושכן בידינו לרכוב, ולוי לאו בעל דברים דידי הוא, שלא הלויתי לו כלום. הננו ראובן ושמעון באים לפני רבנו יעקב מאור הגולה להוציא דיננו לאור ולהעמידנו על האמת לפי ראות עיניו: 

ספר הישר (חלק התשובות) סימן פט 
============================== 
תשובה: (בענין המזיק שעבודו של חברו). על הסוס שהיה ממושכן [ומופקד] ביד הגוי לדעת ראובן ושמעון, והגוי השאילו ללוי ע"י רשות שמעון, נראין הדברים ששמעון הזיק שיעבודו של ראובן וקיימא לן כרב +גיטין דף מ' ע"ב, ועיי"ש דף מ"א ע"א.+ וכרב נחמן +ב"ק דף קי"ו ע"ב.+ וכרשב"ג +גיטין שם /מ/+ דהמזיק שיעבודו של חברו חייב, וגם אם היה רוצה ראובן היה חוזר על לוי ורצה מזה גובה רצה מזה גובה ובעל דברים דידיה הוא. שאפילו בעלמא אם הכישה נתחייב בה +ב"ב דף פ"ח ע"א.+ וכן הלוקח של ישראל מיד גוי כאלו לוקח מיד ישראל עצמו [אם לוקחו ישראל מיד גוי הנפקד] וכן במציאה אם חייב להחזיר אין חילוק בין של ישראל ביד גוי (אם לוקחו ישראל מיד גוי הנפקד). וכן [אתה] מוצא במקום שחייב לשלם דהכי אמרינן בהמפקיד +ב"מ דף ל"ה ע"ב+ לימא דל אנת ודל שבועתך ואנא משתעינא דינא בהדי שואל: 

ספר הישר (חלק התשובות) סימן צ 
============================= 
שאלה. (בענין שכולם צריכין שבועה ואין היורשין צריכין שבועה). נחנו קצוצי פאה +כן קוראים לישמעאלים השוכנים במדבר ירמיה כ"ה כ"ג, מ"ט ל"ב ולא אדע למה מכנים עצמם השואלים בשם זה, ואולי משום שרחוקים היו ממקום ישוב התורה.+ וכו' האלמנה הפקידה ק' דינרין לבנה הנשוי ועתה נפטר פתאום בלא צוואה והניח חיים לכל ישראל והיו לו אשה ובנים. ואומרה אשתו שצווה לשלם הק' דינרין לאמו ונשתלמו המעות ע"פ אשתו לאמו האלמנה אחר מותו. ואנו היוצאים בחיתום הלז לפי עניות דעתנו דאין להפסיד האלמנה אם הבחור אף אם לא תפסה מחיים. כי אמרו קרובי האשה [שתחזיר] אם הבחור ליורשים המעות כר' עקיבא +כתובות דף פ"ד ע"א.+ שכולם צריכין שבועה ואין היורשים צריכין שבועה. ואין הנידון דומה לראייה, כי לשם שהיה פקדון ביד אחרים אין כח להוציאו מיד הנפקד מאחר שלא תפסו מחיים אבל עתה באו לידה ובצוואתו. ועוד דקיי"ל בחזקת האלמנה קיימי מדתני לוי +כתובות דף צ"ו ע"ב+ על היתומים להביא ראייה, והאלמנה אשת הבחור נתנתה ליד אם הבחור, גם כי צוה המת ומצוה לקיים דברי המת. וע"ז יצוה לנו רבנו אחד מן הנערים ויורה צדק לנו: 

ספר הישר (חלק התשובות) סימן צא 
============================== 
תשובה: על הדיינים ועל שכנגדן נפלאתי. מה ענין ראייות לכאן כיון שהודה שק' דינרין פקדון היו בידו וצוה לאשתו להחזיר מה לה לשקר, כי האי אתתא דאפקיד גבה מלוגא דשטרי +כתובות דף פ"ה ע"א.+ ואשכחן בדביתהו דרבה בר בר חנה דאמרה הני כיפי דמרתא +ב"ב דף נ"ב ע"א.+ וגבי אתתא אצל בעלה שייך למימר אי מהימנא +על זה כתב ראז"ם בגליון וז"ל: ועיי"ש /ב"ב/ בתוס' [דף נ"א ע"ב ד"ה קבל] ורא"ש שמחלקים דהתם שהיתה חולה לא היו לה מגו אבל במגו אפילו גבי בעל מהימנא ובדברי ר"ת הכא לא משמע הכי עכ"ל.+ אבל גבי בעל לא דמהימן ומהימן וזאת נאמנת מגו דאי בעיא שקלה להו בלא ידיעתם אי נמי אהדרתינהו א"נ איהו [אהדרינהו] +הכונה דאי בעיא אהדרתינהו בחיי בעלה או אמרה שהבעל אהדרינהו לאמו+. ותו לא מידי: 

ספר הישר (חלק התשובות) סימן צב 
============================== 
תשובה: (בענין אין מעידין אלא עד ג' ימים). 

נ"ל פירושא דהך משנה דהאשה +יבמות דף ק"ך ע"א ועיי"ש בתוס' ד"ה אין מעידין שכתוב שם בסופה ותשובת ר"ת כתובה בספר הישר, ועוד עיין בתשובות מימוני להלכות אישות וגירושין סימן ט' שהביא תשובה זאת בקיצור ועי' גם בא"ז ח"א קצ"ד ע"א.+ הכי, וזכור אני שכך דנתי לפני רבנו שמואל והתרנו אשת אחיו של ר' שלמה ב"ר בנימין או אחיו של ר' יצחק ב"ר בנימין מקדשמארץ. אין מעידין אלא על פרצוף פנים עם החוטם, אדם שנהרג ולא נשאר רק פרצופו וחוטמו ופדחתו כדתניא בגמרא [מעידין] עליו: ואם חסר אחד משלשתן אין מעידין עליו, ואף על גב שיש סימנין בגופו ובכליו אי ליכא פרצוף פנים  וחוטם ופדחת. אין מעידין עד שתצא נפשו ואפילו ראוהו מגוייד וצלוב והחיה אוכלת בו אין מעידין עליו בפרצוף ופדחת וחוטם ואפילו בהכרה גמורה. אין מעידין אלא עד שלשה ימים בהני סימנין דאמרינן. ובעל כרחך האי אין מעידין אלא עד ג' ימים לא קאי אאדם ידוע [כשהיה] חי וניכר למעידין דאפילו עד מאה [ימים מעידין] כיון שיודעין שזהו אותו שיצא נפשו, אבל באין ידוע [אין מעידין] לאחר שלשה ע"י סימני פרצוף ופדחתו וחוטם, וראשו מקום שיער ושפתו וצווארו וסנטרו ופיו ליתנהו ובקומתו ובעוביו וברגליו אינו ניכר. ותמה על עצמך היאך ניכר בתוך ג' ימים ע"י פרצוף פדחת וחוטם [אם לא ע"י סימנים], אבל בטביעת עין מעשים בכל יום אפילו לאחר שנים עשר חדש מת ניכר. והרב הקדוש ר' שמשון כשהגיד עליו בעל החלום לאחר חצי שנה היה ניכר כאלו הוא חי. אבל בפרצוף ופדחת וחוטם, כיון שאין בו טביעת עין כמו באיש שלם שכיון שאין טביעת עין רק בפדחת ובחוטם או בפרצוף ובחוטם או בפדחת ובפרצוף, אין זה טביעת עין. שמאבד טביעת עינו כיון שלא נשאר רק מעט. אבל בטביעת עין דראש כלו או טביעת עין דגופו עם ראשו מעידין עליו וכן בטביעת עין דראשו ורובו. תדע דקתני אף על פי שיש סימנין  בגופו, אבל טביעת עין עדיף ומעידין עליו שהרי אדם חי אם נחתך חוטמו מעידין עליו בטביעת עינא אפילו יכחישם ויאמר לא זה הוא. והלשון מוכיח דקאמר אין מעידין אלא על פרצוף פנים כמו אין מעידין על השומא +ביבמות שם /ק"כ/+, שעל הפרצוף מעידין דומה לפרצוף פלוני ועל השומא מעידין שומא כך וכך היא. אבל אלו על האדם מדברת המשנה היה לתנא לשנות אין מעידין אלא א"כ ראו פרצוף פנים עם החוטם. ועוד אם נהרג ונחתך חוטמו לא יהיה לו עוד טביעת עין לא יעידו עליו לאלתר, זאת לא תהיה. הלכך יש לפרש לישנא דמתניתין כדמוכח +ראז"ם הגיה: כדכתיבנא במקום כדמוכח.+ דעל סימן הפרצוף פנים מעיד ולא על טביעת עין שלו, שבטביעת עין שוה לאלתר ועשרה ימים ועשרים יום ויותר, והכי מתורץ לישנא דמתניתין. וההיא דאנסבוה +יבמות דף קכ"א ע"א.+ רבא לבתר חמשה יומי אפומא דשושביניה לא היה בו טביעת עינא אלא בסמני טביעת חוטמו ופדחתו ופרצופו, ואף על גב דלא היה ניכר +כלומר בטביעת עין.+ דלבתר דנח נפשיה אכלוהו כוורי +עיין בתוס' יבמות דף קט"ו ע"ב ד"ה וקאמרי סימנין.+ וסימני אי נמי תפח היה מעיד עליו אבל לא היה לו טביעת עין אלא כמו מדמה מילתא למילתא, ואף על פי ששושביניה היה  וטביעת עין לא היה לא חשדו בכך +ע"ז כתב ראז"ם בגליון עיין בשו"ת גינת ורדים חלק אה"ע [כלל ג'] סימן י"ח שהעתיק ג"כ לשון זה של ספר הישר ושם גרס אלא בסימני טביעת חוטמו וגם איתא התם דלבתר דנח נפשיה אכלוה כוורי וסימנא א"נ תפח היה וכו' כלשון הכתוב כאן וע"ש שכתב פירוש הדברים ולדידי צ"ע אלא לענ"ד כצ"ל אכלוה כוורי ובסימני היה מעיד עליו ואפשר שכצ"ל אכלוה כוורי ובמים אינו נתפח והיה מעיד עליו כצ"ל ותיבת וסימני הוא ט"ס וצ"ל במים ותיבת א"נ הוא תיבת אינו ומתוקן כל הלשון ועיין במרדכי בזה עכ"ל. ובשו"ת גינת ורדים שם הכי איתא וז"ל ומצאתי לר"ת בספר הישר וכו',,, וההיא דאנסבוה לבתר חמשה ימים אפומא דשושביניה (פי דמצרכי' דחזיוה לאלתר אבל אי אשתהי מיתפח תפח, וזה היפך מסקנא זו דקאמר דניכר בט"ע אפילו לאחר זמן מרובה) לא היה בו טביעות עינא (פי' ט"ע גמור בשלימות כראוי) אלא בסימני טביעת חוטמו ופדחתו ופרצופו ואף על גב דלא היה ניכר דלבתר דנח נפשיה אכלוה כוורי וסימני  א"נ תפח היה מעיד עליו אבל לא היה לו ט"ע אלא כמו מדמה מילתא למילתא (פי' ולהכי בעי דליחזיוה לאלתר) ואף על פי ששושביניה היה וט"ע לא היה לא חשדו בכך (פירש שכיון  שהיה שושבינו של הטבוע ורדוף ולהוט הוא לעשות לו טובה ולקברו, יש לחוש שבנקל הכרה מועטת יאמר בדדמי ואיננו הוא אלא אחר והכי אשכחן דחששו באשה שאומרת מת בעלי במלחמה שמתוך שדרושה לינשא אומרת בדדמי ומ"מ לא חשדו חכמים את השושבין בכך שיעיד בדדמי) וכ"כ בה"ג וכו',,, ע"כ. ולענ"ד נראה שלא הוקשה לר"ת מדאיצטרך לחזיוה לאלתר אלא משום דמביא הש"ס ראיה דר' יהודה בן בבא לקולא פליג מהך דרבא דאתיא אליבא דר' יהודה /בן/ בבא. וע"ז הוקשה לרבנו לפי דעתו דבט"ע אפילו רבנן מודו להקל אפילו לאחר כמה ימים ואולי התיר רבא בט"ע וע"ז תירץ ששם לא היה ט"ע אלא סימן וכן היה ידוע להם. עיין ברשב"א שם שכן הקשה על ר"ת.+ +ע"ז כתב ראז"ם בגליון וז"ל ר"ל דנקט שושביניה לא למימרא דכיון ששושבינו היה לכך היה לו בו ט"ע דבאמת לא היה לו ט"ע אלא לאשמעינן שלא היה רבא חושדו שאין הסימנין נכרין לו היטב ואומר בדדמי אלא התיר אפומיה עכ"ל. ועיין בהערה הקודמת פירושו של גינת ורדים..+ וכן כתוב בהלכות גדולות אחמירו רבנן גבי אשה עד דיהבי עדים סימני פדחתו וחוטמו ושאר סימנין שלו כך כתב רב יהודאי גאון ונראין הדברים. אבל בטביעת עינא גמור שישנו רובו וראשו שלם מעידין עליו אפילו לאחר זמן מרובה. אבל כשסנטרו ופיו ושפתיו ושפמו וצווארו נשחת וגופו ושדרתו נחתך ליכא טביעת עין בפרצוף פנים ופדחת וחוטם אלא כמו סימנין בעלמא שמעיד שדומה לפרצוף פנים ופדחת וחוטם של פלוני כמו סימן מובהק לדברי הכל דאורייתא אבל טביעת עינא ליכא. אבל אי איכא טביעת עינא לית דין ולית דיין דמעידין אפילו לאחר כמה שנים. ופרצוף פנים [לחוד מהני מדאורייתא] כדמסיק בפ' יש בכור לנחלה +בכורות דף מ"ו ע"ב..+ ואף על גב דאיכא שינוייא אחרינא +שם /בכורות/ דף מ"ז ע"א.+ מיהו  תלמודא דשני הכי קושטא קאמר. ותן דעתך לומר שאין +נ"ל שצ"ל: שאם אין במקום שאין.+ אדם רואה אלא פרצוף פנים עם החוטם וכל השאר ליתא, דאין זה טביעת עין אלא סימנא בעלמא ומובהק שאומר זאת החתיכה של פרצוף פנים עם החוטם נראת כחתיכה של פרצוף פנים עם החוטם של פלוני, אבל בענין אחר אינו יכול להעיד. אבל טביעת עינא היינו דקאמר ידענא ביה דהאי פלניא הוא אף על גב דלא ידע בסימניה. ועל דא אנא סמיך, וכל המחמיר אינו אלא חוטא ואין כאן חשש איסור. ולא משום עיגונא פירשתי כן אלא מפני שהיא אמיתה של תורה. וצור ישראל ישיבנו בקרוב וכו' והיתה בריתו אתנו החיים והשלום. 

ספר הישר (חלק התשובות) סימן צג 
============================== 
כך השיב רבנו יעקב ליוני. (בענין חבית שנקבה וסתמוה שמרים). הכי פירושא חבית שנקבה וסתמוה שמרים הצילוה בעי רבא אגף חצייה מהו +ב"ק דף ק"ה ע"א, ופירושו של רבנו תמצא מבואר לקמן.+ מי מחברי שמרים כשתי זמורות ממורחות או לאו וכו'. דאי לא תימא הכי מאי ענין השאלה לכאן ולמה הביא המשנה, בלא המשנה יש לשאול שאלתו כלי שנקב ואגף חצייו מהו. אך עיקר שאלתו על המשנה כשאר שמועות שלמעלה אגף חצייה. +כלומר כשאר שמועות שלמעלה מהך שמועה דאגף חצייה ואולי צ"ל: מהך דאגף. וכונתו על בעיא דרבא גזל שתי אגודות שנמשכת על ברייתא דתנא תונא ועל בעיא שנייה גלח אחת ונשרה אחת שנמשכת על משנה דנזיר וכמו כן גם האיבעיא השלישית נמשכת על המשנה שהביא רבא.+ ואפרש לך מעין של מעלה שגלח אחת ונשארה אחת משתי שערות של נזיר, ה"נ מסתימת שמרים המצלת [קבעי] אגף חצייה שחצי הנקב נתן בו זמורה וחצי היה בשמרים מהו. פשיטא ליה כולו משמרים מצלת, מזמורות מצלת; אך אם חצי שמרים וחצי אגף, דרך סתימה בכך ומצלת או אין דרך סתימה בכך ואינה מצלת כמו אחת בגילוח ואחת בנשירה. וע"ז תמהתי עליך שכתבת חצי טהרות ופירשת בכונס משקה. +מכאן נראה שהחכם השואל מיואני פירש כמו שפירשו בתוס' שם /ב"ק ק"ה ע"א/ ד"ה דהרי אמרו דלא כרש"י דסובר דקאי על טומאת אהל אלא על חבית המוקפת צמיד פתיל, ולהציל את הטהרות שבה.+ והלא היא עצמה אותה משנה של זמורות +כדקאמר הש"ס שם לאו משנתנו היא, וא"כ אי אפשר לאוקמי בכונס משקה וכו' שתי זמורות וכו' ועיין לקמן+ וכי שתי זמורות יכנסו בכונס משקה. נחזור לעניין ראשון, לא משנתנו היא זו היו שנים עד שימרחו מן הצדדין ובין זמורה לחברתה הא לא מירח לא וכ"ש אגף חצייה ושמרים חצייה (לא קאי), ואי אגף חצייה מהני לא מירח נמי. התם אם לא מירח לא קאי, אגף חצייה במידי דקאי קאי. וכיון דקאי קמיבעי ליה אם דרך בני אדם להיות כליהם מתוקנים שחצי נקב בסתימת שמרים וחציו באגף כמו בשתי זמורות ממורחות אם לא, דאורחא דעלמא דביטולי סתימת בשתי זמורות ומירוח, לא בשמרים ואגף. ובע"כ בנקב גדול שיעור שתי זמורות מיירי, דהיא היא המשנה שהביא מקמי בעי רבא. ומפני שמעניין שתי שערות הדומות לשתי אגודות הביא שתי סתומות. והאי דלא קאמר אגף חצייה ושמרים חצייה, לפי שהאגף של חצייה נותן בחבית טרם ינתנו בו הזתים ויתאספו השמרים ויתייבשו ואח"כ יצאו השמרים מן הזתים יסתמו חצייה השני. ולחנם יגעת יגיעות גדולות לתלות שגיונות ברבנו שלמה לפרש שיעורין בכונס משקה, כי יותר הוא ממלא אגרוף של בן בטיח, ותוכל להבטיח, ואשר דברים תטיח מלא יחפור +ב"ב דף כ' ע"א ועיי"ש בתוס' ד"ה שעלו+ תמיהות הן כי אותן מונחות כחומות ושם גניזתן להניחן שם ואין שם פותח טפח, וביטול עולמית. וזה יהיה משפט בידך שאם נקב במוציא משקה ותיקן חציו יפה ומירח אז יש שם תקנה כחרס שחזר לטומאתו ומציל, אבל בכל שאר המידות עדיין הוא לשאר דברים. תדע שבכותל אין צריך מירוח ובכלי צריך מירוח, אבל כלי תשמיש המיטלטלין צריך מידי דקאי ושלא ישאר בו כניסת שום טומאה, ולחנם הבאת משניות מאה, אך להגדיל תורה נפשך צמאה. וכן פרשת כדבריך וברבנו שלמה תלית טעות שכתבת שכתב רבנו שלמה שאם היה בו שיעור נקב ליטמא ופי' רבנו שלמה פתוח +נראה שגם כאן פירש השואל מיואני אליבא דרש"י כמו שפירש ר"י בתוס' שבת דף צ"ו ע"א ד"ה ולענין דלדעת רש"י צמיד פתיל אינו נטמא בנקב רק אם הוא דרך פתח.+ והבאת ראיה חלילה לרבנו שלמה כי לא עלה על דעתו ולא תיתלי ביה בוקי סריקי והלא זמורות שנו כאן אלא ר"ש פירש שאם היה בה שיעור נקב שעדיין מקבלת טומאה שלא ניתץ רובו או נקב גדול מטהרה +כלומר שמטהר אותה לפי שבטלה מתורת כלי, שאז לא תועיל סתימה, ועיין בפירוש ר"ת בתוס' שם.+ שכיון שאין מטהרת בנקיבה צריכה סתימה שלא תכנס טומאה לאוירה, שכלי המקבל טומאה אינו חוצץ בפני הטומאה. ואל תאמר לר"ש היה לו לפרש בלשון אחר וזו היא דרך החיצונה, כי לשונו מתוקן יותר מלשון כל בני אדם. ולדברי רבנו שלמה נמי ליכא פשיטותא דמוכח [מהא דב"ב, דהתם] בחלון מבטל שיעורא ואין צריך מירוח אבל סתימת חצי נקב כלי לא מבטל שיעורא דאכתי מיחסר תיקון, כסנדל שנפסקה אוזן שנייה ופנים חדשות באו לכאן ואם נפסקו שנים ועדיין לא היה כלי אלא אם תיקן האחרת +עיין כלים פכ"ו מ"ד..+ הרי לך שיש חילוק בין תיקון כלי למעוטי דחלונות. ואפילו תינוק דשית שנין לא יפשוט סתימת כלי ממיעוט פותח טפח דחלון. ותו לא מידי. 

ספר הישר (חלק התשובות) סימן צד 
============================== 
(בענין דין חלונות). פסק דין מגדולי פריש אין לראובן חזקה לאורה כל למעלה מד' אמות. דהכי מוכח בפ' חזקת הבתים +ב"ב דף נ"ט ע"א.+ אמר שמואל ולאורה כל שהוא הוי חזקה למטה מד' אמות משמע, דתשמיש בני אדם לחצר ודירתו קבועה ולא שביק לחבריה לפתוח חלון לא לאורה ולא לראייה אלא א"כ שאינו יכול למחות שזה מזיקו כל שעה. ומדשתק וזה החזיק ג' שנים יש לו חזקה שמא בטענת ירושה או במכירה או בנתינה החזיק וטפי מג' שנים לא מזדהיר אינש בשטריה, דשמואל מפרש אמתניתין +ב"ב דף נ"ח ע"ב.+ חלון המצרי אין לו חזקה ומפרש עלה לאורה כלומר אבל לאורה יש לו חזקה ולמטה מד' אמות, דבין רבי זירא ובין ר' אילעי דאיפלגי למעלה מד' ביכול למחות או לא, אבל למטה מד' מודים דיש לו חזקה וכדפרישית גבי אורה הכי נמי גבי ראייה. +כלומר דלמטה מד' אמות מודו דיש לו חזקה בין שהחלון עשוי לאורה בין שעשוי רק לראיה ומטעם שפירש לעיל משום דתשמיש בני אדם לחצר ודירתם קבוע בלמטה מד' אמות וכו'.+ ולמעלה מד' מודו דאין לו חזקה [דלא הוה ליה] לאסוקי אדעתיה אם חברו פתח חלונותיו למעלה מד' עד מאה אמה במקום שאין העין שולטת לראות, ואינו מכוון אם הכווין פתוחין מצדדין של כותל חוצה לו +כלומר שאינו מכוון ומקפיד לראות אם שאר החלונות מן הצדדין סתומין או פתוחין ואם החלון הזה הוא לאורה או רק לראייה.+ ולא חילקו חכמים דבריהם בשיעורים. אלא כללו של דבר כל מד' ולמעלה בין חמש בין שש ויותר אין לו חזקה לא לראייה ולא לאורה, שכל למעלה אין לו חזקה. שאם תאמר דאמר שמואל אפי' למעלה מאי האי דקאמר ר' זירא למטה יש לו חזקה למעלה אין לו חזקה ואינו יכול למחות, למה אין צריך למחות. +כונתו דטעמא דרבי זירא דאינו יכול למחות הוא משום דאין צריך למחות כיון דאין לו חזקה וע"ז הקשה צריך וצריך וכו'.+ צריך וצריך שמא היום ולמחר יסתום זה כל חלונותיו מכל צדדין ויטעון על חלון זה טענת חזקת אורה. ואם תאמר שיכתוב לו שאין לו חזקה, א"כ צריך זה לשמור השטר מן העכברים ואי מירכס נגרום לזה הפסד גדול. מי יכריחו לכך משום טענה כופין [על מדת סדום] להפסידו [דהא זה] הוה ליה זה נהנה וזה חסר וכגון זו אין כופין. והא דאמרינן +ב"ב דף כ"ב ע"א.+ החלונות בין למטן בין מכנגד ד' אמות כגון שכנס בתוך שלו צריך זה להרחיק כותלו משום היזק ראייה ולצדדין קתני ואלמטה קאי או שמא היה לו טענת אורה או במכירה או במתנה או שמא נפל להם בירושה ודירתם כמו שהיה דר אביהם. +שכנס כן הגיה ראז"ם במקום שנכנס, ונראה שכונת ראז"ם בזה שדעת המשיב לומר שהכותל עם החלון הוא כנוס בתוך שלו באופן שמחוצה לו הוא יותר מד' אמות אבל מבפנים בתוך שלו הוא למטה מד' אמות ועל זה קאמר ולצדדין קתני ולמטה קאי כלומר דהא קתני במתניתין בין מלמטן איירי לבדו באופן שחוצה לו הוא למעלה מד' אמות ומבפנים הוא למטה. ועיין בתוס' ב"ב דף נ"ט ע"א ד"ה למטה שדעת רשב"א שם דומה קצת לזה.+ וההיא מעשה נמי דההוא גברא דבנה אשיתא +ב"ב דף ז' ע"א.+ למטה מד' [מיירי] ומעשה נמי +ב"ב דף נ"ט ע"ב.+ באדם אחד שפתח חלונותיו לחצר השותפין ובא [מעשה] לפני ר' ישמעאל כגון למטה מד' ופסקו (לשמעון) דעליו לסתום חלונותיו דהכי א"ל ר' חייא יגעת בני ופתחת לך יגע וסתום. ומה שסתר +מוסב על שאלת ראב"ן אודות ראובן שהיה לו חלון נגד גגו של שמעון וזה רוצה לבנות כנגדו, ואולי צ"ל שטוען במקום שסתר.+ שמעון על ראובן אם היה [צריך] יש לו לבנות וחזקה של ראובן אינו חזקה למעלה. ואפילו לדבריו אין ראייתו ראיה עד שיביא עדי חזקה שהחזיק אביו או הוא בחיי אביו של שמעון ג' שנים ובשופי, דהכי אמרינן +ב"מ דף ל"ט ע"א.+ ש"מ מדרב הונא אין מחזיקין בנכסי קטן ואפי' הגדיל שהחזיק שלא כדין בעוד שקטן שמעון לא ידע במילי דאבוהי כלל ואין עליו למחות ואפילו הגיע לבן עשרים. 

ספר הישר (חלק התשובות) סימן צה 
============================== 
דין זה בא לפני רבינו יעקב +עיין בראב"ן שם שכתב ששלח שאלתו לרבינו יעקב בן רבנו מאיר, ותוכן התשובה הזאת הובא גם במרדכי שם /חזקת הבתים סי' תקנו/ וברא"ש ב"ב שם. /חזקת הבתים/+ ואין נראה בעיניו והשיב על דבריהם. הא דאמר שמואל לאורה אפי' כל שהוא בין למעלה מד' בין למטה מד' יש לו חזקה ואשר הביאו ראיה מדר' אילעי, היא המכריעתו לחובה. דקאמר למעלה מד' אף על פי שאין לו חזקה יכול למחות משום דקאי אשרשיפא, אבל במקום שיש לו חזקה כמו לאורה כ"ע מודו שיכול למחות דבכל מקום שיש חזקה יש מחאה, אבל במקום שאין בו חזקה בההיא אפלגו, הלכך באורה שיש חזקה יש מחאה בין למעלה מד' בין למטה מד'. ומה שפירש רבנו שמואל +רשב"ם בפירושו שם /ב"ב דף נט/+ דמילתא דר' זירא ור' אילעי אצורי קיימי שיבוש הוא, ואגב חורפיה לא עיין בה. חדא לא הוה ליה לר' זירא למימר למטה מד' יש לו חזקה ויכול למחות, [דכיון] דיש חזקה פשיטא דיכול למחות ולא הוה ליה למימר [אלא] למעלה מד' אין לו חזקה ואין יכול למחות, דלפי פירושו למטה מד' דיש לו חזקה היינו מתניתין וא"כ יכול למחות. ואפי' אי אמרת דהוה ליה לר' זירא לאורויי משום סיפא הוה ליה למימר לא שנא אלא למטה מד' אמות אין לו חזקה ואין יכול למחות. ועוד ארישא דמתניתין קאי [דקאמר מאי שנא סולם] דלא פריש [ומאי שנא חלון דמפרש] דהיינו חלון המצרי, וסליק מיניה דקאמר משום דקא בעי לאיפלוגי ר' יהודה ורבנן עליה דמצרי, ועלה קאי ר' זירא דאע"פ ששנינו שאין לו חזקה היינו למעלה מד' [אבל למטה מד'] יש לו חזקה ויכול למחות. ופשיטא דיכול למחות, אבל משום סיפא נקטיה ורישא דמילתא איצטרך לאפוקי ממתניתין ולאשמעינן דלמעלה מד' תנן, אבל צורי בין למעלה בין למטה יש לו חזקה. ואפי' לפירוש ר' שמואל ולאורה משמע בכל ענינים בין למעלה בין למטה מדפסיק ליה ההוא לאורה מכלל דצורי בשיעוריה וה"ה בלמעלה ולמטה דפסיקא ליה כיון דלא פריש. וההיא אפי' כל שהוא כל מקום שהוא כדתנן אילו אסורין ואוסרין בכל שהן +ע"ז דף ע"ד ע"א וכונתו דגם שם באלו אוסרין בכל שהן הטעם בכל מקום שהן כלומר בין אם נתערב בהיתר מרובה או מועט.+ והשתא מיפרשא שפיר מכנגדן ירחיק ד' אמות שלא יאפיל ומלמטה ד' אמות ישפיל שלא יעמוד ויראה. וא"כ החלונות למעלה מד' וכן למעלן וכן כנגדן. ועוד וכי תעלה על דעתך דלאורה למעלה מד' שיצטריך לשמור שטרו לעולם. שוב בדקתי ומצאתי בתוספות שניתוספו לפני רבנו שמואל דהדר ביה ופרשו דאמצרי קאי. ועוד בהני תוס' תלמידי רבנו יצחק בר אשר הלוי שנעשו בלותיר כתב כן: אמר ר' זירא למטה מד' אמות יש לו חזקה ואף על פי  שאין ראשו של אדם יכול ליכנס וכו', אלמא דאמצרי קאי, מכלל דצורי אפי' למעלה מד' יש לו חזקה ולאורה אפי' אינו צורי יש לו חזקה. וכן עיקר וכן הלכה. ומה שאמרתם דזימנין דסתום כולהו ושביק חדא, הא ליתא. וכולה מתני' בחצר קמיירי בכותלים שבחצרות ורואה דרך חלונות למרחוק או גגות או שובכין או כרמים שבהרים ובמקום שאין רגילין לבנות בית, ולאורה דשמואל מיירי בבתים. ועוד אפי' לפי דבריכם מהאי שעתא דסתים להו ושביק לההיא מהאי שעתא מנינן תלת שנין, וחזקת ג' שנים בעינן וחזקה שיש עמה טענה בעינן, מדאמרינן ולסתום לאלתר הוי חזקה +ב"ב דף ס' ע"א+ הא לפתוח כדפרישית ולאפוקי ממ"ד לאלתר ובלא טענה. ותמיה אני מה זה עלה על רוחכם לחלק בין למעלה ולמטה, הלא פשוטה מילתיה דשמואל דהכי פירושא ולאורה אפי' כל שהוא הוי חזקה דכל שהוא לאורה [הוה] כראשו של אדם לרבנן ומלבן לר' יהודה דהוי צורי לראייה ויש לו חזקה בין למעלה מד' בין למטה מד', דר' זירא ור' אילעי אמצרי קיימי +תמיהת רבנו קשה להבין, דהא על זה אנו דנין, אם ר' זירא ור' אילעא אמצרי קיימי או אצורי..+ ולדבריכם לא הנחתם בית לזרעו של אברהם אבינו בית שיהי' בה חלונות לאורה, כי כל אחד יבנה ויאפיל. והחלונות מלמעלה ומלמטה ובכנגדן מוכיח דלמעלה מד' יש לו חזקה דלאו לצדדין קתני. והמדקדק יתן לב כי חלון צורי הנזכר אצל סולם צורי +במתניתין /ב"ב/ דף כ"ח ע"ב.+ הם חלונות וסולמות של בקעה ושדות כדאמרינן בריש מכילתא +/ב"ב/ דף ז' ע"ב.+ ובהמוכר את הבית +/ב"ב/ דף ס"ה ע"א.+ האחין שחלקו אין להם דרך זה על זה ולא חלונות זה על זה ולא סולמות זה על זה ולא אמת המים זה על זה. כל אלו דברים בשדות ובקעה. ודינא תניינא דרב' חמא +ב"ב דף ז' ע"א הני בי תרי אחי דפלגי בהדי הדדי חד מטייה אספלידא וחד מטייה תרביצא וכו', ועיי"ש בתוס' ד"ה א"ל שהביא פירושו של ר"ת שמאספלידא היה יכול לראות לשדותיו דרך התרביצא.+ לא לאורה אלא לראייה לשדות ולבקעה. דאספלידא [היינו] אכסדרא כדמוכח בהקומץ רבה +מנחות דף ל"ג ע"ב. ועיין בתוס' ב"ב שם דף ז' ד"ה אספלידא שהובא שם בשם ר"י.+ וקא מאפלת עלאי דלעיל דההוא אשיתא יש ספרים דגרסינן בההוא דלעיל וקא מאפלת ליה לביתא, וכן בהלכות גדולות של אספמיא דההיא ודאי אביתא [קאי] ולהכי אמר לעיל סתרנא ובנינא, והכא לא אמר. ואינדרונא יש בו אורה כדאמרינן אכסדרא בבית אינדרונא מעלייתא. +במנחות שם /דף ל"ג/ והתם איתא אכסדרא דבי רב כאינדרונא מעלייתא.+ וכל האומר אין אורה לאינדרונא שוטה הוא, אבל אין בו אורה כמו באיספלידא שהוא אכסדרא. 

ספר הישר (חלק התשובות) סימן צו 
============================== 
(בענין פי תקרה יורד וסותם). סוכה +דף י"ז ע"א.+ מתניתין וכן חצר המוקפת אכסדרא. יש לכל הפחותה שבאכסדראות שתי דפנות מזרח ומערב או צפון ודרום ולאפוקי מקלוישטרא של גלחים שפירש ר' שלמה +רש"י שם /סוכה דף י"ז/ ד"ה וכן חצר.+ וכן מוכיח בגירסא [בפרק] כל גגות +ערובין דף צ"ד ע"ב.+ של ספרים ישנים ושל פר"ח דגרסי הכי כי לית ליה בשלש אבל בארבע אית ליה +ורש"י גריס כי לית ליה בארבע אבל בשלש אית ליה. אכן הרי"ף ובעל המאור גרסי כר"ח.+ והכי פירושא כי לית ליה במקום שאין שם אלא שתי מחיצות ושני פצימין וכן שלש שלמות, אבל בארבע אית ליה אבל במקום שיש שם ארבע מחיצות כגון שלש מחיצות ושני פצימין אית ליה, ושאר השמועות פירשתיה שם. מ"מ לכל הפחותה שבאכסדראות יש לה שתי מחיצות מזרח ומערב כמו שפירשתי, +עיין בתוס' סוכה דף י"ח ע"ב ד"ה סיכך ושם פירשו דלא כר"ת אלא שתי דפנות כהלכתן כמין גאם מזרח ודרום או מזרח וצפון ועוד עיין שם בתוס' ד"ה אכסדרא, אכן לדעת הרי"ף לכל אכסדרא יש לה שלש מחיצות, ועיין ברא"ש עירובין דף צ"ג ע"ב.+ והיינו אכסדרא דמתניתין, וכותלי הבית סותמות רוח אחת, ואם הרחיק ד' אמות פסולה, פחות מד' אמות כשרה דאמרינן דופן עקומה. איתמר סיכך ע"ג אכסדרא שיש לה פצימין כמו לחיים חרוצים וקורה עליהם מדופן לדופן ד"ה כשרה דעדיף מקנה מכאן וקנה על גביהן והוי לד"ה כדופן טפח. אין לה פצימין אביי אמר כשרה אמרינן פי תקרה מן הקורה שמדופן לדופן [יורד וסותם] אף על גב דליכא פצימין. רבא אמר פסולה לא אמרינן פי תקרה וגריעה מקנה מכאן וקנה מכאן, כיון דליכא פצימין ליכא היכר קנה כדופן. א"ל רבא לאביי לדידך דאמרת פי תקרה, אפילו איפחתא לה דופן האמצעי בסוכה שיש לה ג' דפנות אמרת פי תקרה ההוצין יורדין וסותמין, והסכך הוי לדידן כמו הקורה. א"ל אביי בההיא מודינא לך דהוי ליה כמבוי מפולש שאין עליו קירוי, כמו כן לסכך אין תורת קורה עליו דאין פי תקרה להוצין, ואפילו שיש קורה והשוה קירוי הסוכה לקורה בטל אגב הסכך כדמשני לקמן +שם /סוכה/ דף י"ט ע"א..+ ואי הוה בעי אביי הוה מהדר ליה אין הכי נמי ולא הוה מצי פריך תו ממתניתין כדפריך לקמן +נ"ל דהכי פירושא דאביי הוה מצי להדר ליה לרבא דאין הכי נמי דגם אי איפחתא ליה דופן האמצעי כשרה אי הוה שם קורה משום פי תקרה יורד וסותם, אבל בהוצין שאין עליו קורה או שהשוה את קירויו אז לא אמרינן יורד וסותם, ואז לא הוי מצי הש"ס למיפרך תו ממתניתין כדלקמן ולא איצטריך ליה לרבא לתרגם אליבא דאביי כשהשוה את קירויו.+ לימא אביי ורבא בפלוגתא דרב ושמואל קא מיפלגי דאמר רב באכסדרא בבקעה פי תקרה יורד וסותם, מרוח אחת הנפרצת במילואה למקום האסור או ביתר מעשר אי סלקא שמעתא דצריך למעט [כדאיתא] בריש עירובין +דף ב' ע"ב וכדאתני רב, ועיין בתוס' שם דף י"ד ע"א ד"ה אתנייה דאין הלכה כרב+ ומיירי שאין לה פצימין לדופן הרביעי אלא קורה מדופן לדופן. ושלש דפנות אית לה חדא דלחומרא אית לך לאוקמי +כלומר כיון דלא מיפרשא במילתא דרב ושמואל בכמה דפנות א"כ אית לן לאוקמי לחומרא בשלש.+ ועוד פירושא דגירסת פר"ח מוכחא הכי לפי מה שפירשתיה. ושמואל אמר לא אמרינן פי תקרה יורד וסותם, אביי כדרב דפי תקרה יורד וסותם ורבא ע"כ לא קאמר רב אלא מחיצות דלאכסדרא עבידי, ברביעית אמרינן פי תקרה, אבל הכא דלאו לסוכה עבידי לא אמרינן פי תקרה בשלישית ולשון מחיצות אמעלייתא קאי. +כלומר דלשון מחיצות משמע דאמחיצות מעלייתא קאי ודלא כרש"י.+ תנן וכן חצר המוקפת אכסדרא כמו שפירשתי ואמאי אפילו הורחק ד' אמות תתכשר השלישית בפי תקרה, דבשלמא לדידי בדליכא פצימין אלא לדידך דאמרת בלא פצימין [נמי], נימא פי תקרה יורד ותתכשר. כשהשוה את קירויו דנראת הקורה כאילו אינה והוי כמו הסכך. בפומבדיתא מתני יש לה פצימין אביי אמר כשרה, פי' אמרינן לבוד הני פצימין לא דמו לפצימין דלעיל, דכמה ענייני פצימין ועניני אכסדראות היו בימיהם, אני פירשתיה על פי. +לדעתי יש כאן חסרון וצריך להיות: על פי השמועות. ועיין לקמן בסמוך ובסוף הסימן.+ ואלו הפצימין כמו שיני החומה ואבן חרוצה כמו פצימי חלונות ובמלואה חסר תחתיה. וסובר אביי פצים של פרקים לא הוי פצים. ואף על גב דבעי אביי בעירובין בפ' עושין פסין לביראות +עירובין דף י"ט ע"ב.+ אי אמרינן לבוד בקנים להיות דיומדין, גבי פצים דהכא פשיטא ליה. 

בשלהי פירקא דסוכה ובשילהי כל גגות: סיכך ע"ג אכסדרא שיש לה פצים נראה לר' לפי השמועות שזה דרך אכסדראות ועשייתן. אכסדרא רומיתא ואכסדרא דבי רב דהקומץ רבה +מנחות דף ל"ג ע"ב, ועיי"ש בתוס' ד"ה אספלידי.+ שנקראת אספלידה וכן אינדרונא +לא מצינו שאכסדרא נקראת אינדרונא, ובהקומץ רבה שם לא נאמר אלא שאכסדרא דבי רב כאינדרונא מעלייתא הוא, ואינדרונא הוא כמו אידרונא שהוא תרגום של חדר.+ אלא שאכסדרא רומיתא ריבה בה פתחים וחלונות, ולשתיהן ארבע מחיצות. ואכסדרא סתם יש לה ג' דפנות ורוח אחת פרוצה במלואה כדאמרינן +ב"ב דף כ"ה ע"ב.+ עולם לאכסדרא דומה ורוח צפונית אינה מסובבת ואמרינן +מנחות דף כ"ח ע"ב.+ אכסדרא תבנית אולם. ויש אכסדרא פתוחה בשתי דפנות, ופחות משתי דפנות ליכא אכסדרא דנימא בה פי תקרה. והיינו דקאמר בפ"ק דסוכה אפילו איפחתא לה דופן האמצעי א"ל מודינא לך בההיא דהוי לה כמבוי מפולש. ועוד לפי השמועות נ"ל דלחד דופן או לתרתי דפנות אמרינן לרב פי תקרה יורד וסותם אפילו בלא פצימין +וצ"ע דהא לדעת רבנו לית ליה לרב פי תקרה יורד וסותם בשתי דפנות בלא פצימין, ויש לומר דכונת רבנו לחד דופן לענין שבת ולתרתי דפנות לענין סוכה.+ ולשמואל לא אמרינן אי ליכא פצימין. וההיא דשילהי כל גגות ה"פ. מתניתין חצר שנפרצה משתי רוחותיה וכן בית שנפרץ משתי רוחותיו וכן מבוי וכו' והני תלתא כן קיימי שמותרין לאותה שבת. במאי עסקינן אלימא בעשר וכו' אלא ביתר מעשר אפילו אינו מלואו אפילו מרוח אחת נמי. אמר רב לעולם בעשר או בפחות ולא במילואו ובקרן זוית ומסקינן וכן בית בעשר ובקרן זוית וקירויו באלכסון כעין הקרן זוית, דבקרן זוית דהיינו אלכסון לא אמרינן פי תקרה יורד וסותם אפילו לרב. ושמואל אמר אפילו ביותר מעשר חצר ובית דמתניתין ובעשר מודי שמואל לרב כדפרישית, אבל לא מוקים מתניתין הכי משום [דאלכסון] לא קתני כדאמרינן לקמן. ובית גופיה תקשי דמ"ש מרוח אחת דאמרינן פי תקרה בשתי רוחות נמי נימא פי תקרה, דבשלמא חצר ליכא תקרה אבל בית איכא תקרה ובשתים אמרינן פי תקרה היכא דאיכא שני פצימין או מקצת כותל מכאן ומכאן. ותו מי אית ליה לשמואל פי תקרה והא איתמר אכסדרא בבקעה וכו' הא ל"ק כי לית ליה בשלש אבל בארבע אית ליה. ה"ג בכל הספרים ובפירוש ר"ח וכן עיקר. וה"פ וכי לית ליה במקום שאין שם אלא שלש מחיצות כגון שתי מחיצות ושתי פצימין וכן שלש שלמות, אבל בארבע אית ליה אבל במקום שיש שם ארבע מחיצות כגון שלש מחיצות ושני פצימין אית ליה, ומתניתין יש קצת כותל מכאן וקצת כותל מכאן ופירצת כותל יותר מעשר באמצע. מ"מ קשיא כלומר הדרא קושיא לדוכתא דאפילו בשתי רוחות נמי נימא פי תקרה ומשני כדאמרי בי רב כגון שנפרץ בקרן זוית וקירויו פי' כגון שנפרץ בקרן זוית יותר מעשר ושתי רוחות דמתניתין היינו בקרן זוית, וקירויו בארבעה כלומר קירויו שלם לארבעת כותלי הבית שלא נפרץ הקירוי כלל, וקמ"ל שמואל דלא אמרינן פי תקרה אף על גב שאינו אלכסון  דבאלכסון ודאי מודי לרב כדפרישית לעיל, אבל לההיא דאינו הגג באלכסון מהו דתימא נימא פי תקרה דהוה לי' שיור כותל מזרחי ושיור כותל צפוני במקום שני פצימין קמ"ל דלא, אבל אם לא בקרן זוית אמרינן פי תקרה דשיור שני צדדין היינו פצימין. שמואל לא אמר כרב אלכסון לא קתני. אבל קרן זוית קתני דשתי רוחות קרן זוית משמע אבל פירצת גג אינה במשמע. רב לא אמר כשמואל דא"כ דהגג שלם היינו אכסדרה שאין לה פצימין ורב לטעמיה דאמר בה דאמרינן פי תקרה יורד וסותם. דאיתמר אכסדרה בבקעה להכי נקט בבקעה דאי בחצר מוקפת אכסדרה פשיטא לדברי הכל שמותרת ואי אפשר דלא לימא מבקעה. +על זה כתב ראז"ם בגליון וז"ל: עיין ברא"ש שם /ערובין/ דף צ"ג ובתוס' דעירובין דף כ"ה ובתוס' דסוכה /דף י"ח ע"ב/ ד"ה אכסדרה וצ"ע עכ"ל. כונתו על מה דאיתא שם דסתם אכסדרה יש לה שלש מחיצות ולהכי נקט בבקעה דאפשר דליכא אלא שתי מחיצות. אכן אם כן הדברים מה זה שכתב רבנו בסמוך וג' דפנות יש לה. ואולי רומז ראז"ם על זה באמרו וצ"ע. ולי נראה שכונת רבנו לומר דגבי אכסדרה בחצר אפשר שיש לה פצימין אבל בבקעה בודאי אין לה פצימין.+ וג' דפנות יש לה ורוח אחת אין לה דופן ולא פצימין אלא פרוצה במילואה, דאי הוה לה פצימין האמרי לקמן יש לה פצימין דברי הכל כשרה בין לאביי בין לרבא, ובאין לה פצימין בעי לאוקמי פלוגתייהו כרב ושמואל, מכלל דביש לה פצימין רב ושמואל נמי מודו. ובפ"ק דסוכה אמרינן הלכתא כרבא וכלישנא קמא. רב אמר מותר לטלטל בכולה דפי תקרה מרוח אחת אפילו בלא פצימין אמרינן ושמואל אמר אפילו מרוח אחת כיון דליכא פצימין לא אמרינן אבל בד' רוחות או בג' כולי עלמא מודו דלא אמרינן +כונת רבנו דבד' או בג' רוחות כולי עלמא מודו דלא אמרינן פי תקרה יורד וסותם ולאפוקי מדעת רש"י ז"ל, אבל בב' רוחות אית ליה לרב פי תקרה כגון דאיכא פצימין.+ [כגון] בגזוזטרא שהיא למעלה מן הים +עירובין דף פ"ז ע"ב ועיי"ש דף פ"ו ע"ב בתוס' ד"ה גזוזטרא.+ אפילו שיש בה ד' אמות על ד' אמות לא אמרינן פי תקרה דצריך בג' רוחות לכל הפחות, וגזוזטרא גופא לא דמיא להאי. דהא דאמרינן בהזורק +שבת דף ק' ע"ב ועי"ש בתוס' ד"ה עושה.+ דמוציא זיז כל שהוא וממלא דהתם ליכא רשות הרבים אצלה, אבל בבתים דפתוחות לרה"ר איכא למיגזר בגזוזטראות דידהו,,,. בעשר כולי עלמא לא פליגי בין רב בין שמואל באכסדרא שפרוצה ברוח אחת במלואה בעשר או בפחות דאמרינן פי תקרה בלא פצימין, כי פליגי ביתר מעשר. [איכא דאמרי ביתר מעשר] כ"ע לא פליגי דלא אמרינן פי תקרה. ולפי האי לישנא אית לן למימר דפלוגתא דרב ושמואל דפליגי אמתניתין מר אמר חדא ומר אמר חדא ולא פליגי וקמ"ל דביתר מעשר שיור מזרחי וצפוני לא הוה פצימין כדפרישית. והא דאמר רב יהודה +עירובין דף פ"ו ע"א.+ קורה ארבעה מתיר בחורבא [כגון] שנפרצה במילואה מרוח אחת ונתן קורה ד' על שני הכתלים דאמרינן פי תקרה, וחורבה אורחא דמילתא נקט. רב נחמן אמר רבה בר אבוה קורה ארבעה מתיר במים כלומר חצר שיש מים לפני החצר שנפרצה במלואה ונתן שם קורה ד' להתיר לדלות מן המים מותר דאמרינן פי תקרה אף על גב דעריבי מיא כדפרשינן בכיצד משתתפין, ומשום הכי נקט דסלקא דעתך אמינא אין מתיר במים הואיל ועריבי קמ"ל דשרי, דקל הוא שהקלו חכמים במים, כדפריש תלמודא בכיצד משתתפין להך לישנא דאמרת בעשר ובמלואה ל"פ בעשר ובמלואה כדברי הכל. לימא אביי ורבא בפלוגתא דרב ושמואל קא מפלגי דאתמר סיכך ע"ג אכסדרה שיש לה פצימין ד"ה כשרה. שתים כהלכתן ושתי פצימין ואפילו רב ושמואל מודו כדפרישית אין לה פצימין, פי' יש לה שתים כהלכתן ושלישית לא טפח ולא פצימין אפילו פחותין מטפח, אביי אמר כשרה וכו', אליבא דשמואל כ"ע לא פליגי דלא מצינן לאוקמי אביי כוותיה, כי פליגי אליבא דרב, אביי כרב דמכשר ורבא ע"כ לא קא שרי רב דהני מחיצות של פי תקרה, שאתה עושה אותן מחיצות ע"י פי תקרה, לאכסדרה עבידי ומותר לענין שבת, אבל הכי דהני מחיצות של פי תקרה לא לסוכה עבידי לא. דכי גמרינן הלכתא לאכסדרא דעבידי לה אבל לא לסוכה כיון דלסוכה לא עבידי, דאין למדין ק"ו וכ"ש מה מצינו מהלכה. ולפי' רבנו שלמה כל השמועות דחוקות ועוד מה ענין אלכסון אצל שיפוע. וההיא דשילהי עושין פסין +עירובין דף כ"ה ע"א.+ כגון שיש שלש מחיצות לקרפיף וקירויו סאה פרוץ במלואו מרוח אחת. ומשני התם דלא אמרינן פי תקרה יורד וסותם משום דעבידא כי ארזלא. פי' ר"ח כמלונה בחבלים מרוחקים זה מזה דליכא פי תקרה. כמלונה במקשה תרגום כערסלא +על כמלונה במקשה בישעיה א' ח' איתא בתרגום שלנו כערסל מבתותא.+ והיינו ארזלא +כלומר ערסלא בלישנא דתרגום היינו ארזלא בלישנא דגמרא.+ ורבנו שלמה פי' ארזלא שיפוע +בעירובין שם /דף כה/ ד"ה והכא.+ וליתא חדא דכי ארזלא לא משמע הכי ועוד לדבריו הכא קרא ליה אלכסון והתם קרי ליה ארזלא. והא דאמרינן בתחלת שבת +דף ט' ע"א.+ דקירוי ע"י פחות מג' מצטרפין, התם הוו נסרים וקירויו טוב אבל חבלים וזמורות שאין בהם אפי' חצי טפח לא אמרינן. ועוד פר"ח התם שמרוחקים החבלים יותר מג'. וכמו שפירשתיה כאן תפרשנה בסוכה דאיכא שתי מחיצות כהלכתן. והאי דאמר ליה רבא לאביי אפי' איפחתא ליה דופן האמצעי דליכא פצימין ואיכא שתים כהלכתן, היה יכול להקשות אפי' איפחתא ליה דופן שלישי וליכא פצימין דבהאי שרי אביי. והאי דאותביה רבא לאביי מוכן חצר המוקפת אכסדרא מפי תקרה הפנימי, משום דאיכא לאכסדרא שתי מחיצות ולדבריו דאביי קפריך דלא קפיד למחיצות אכסדרא ע"י פי תקרה אי עביד להו לסוכה. ולפי מה שפירשתי שתי מחיצות ופי תקרה למר כדאית ליה ולמר כדאית ליה דאורייתא. והאי דפליגי רבנן אדר' יהודה בשילהי כל גגות בעירובין +דף צ"ה ע"א.+ בגשרים המפולשין משום דאתו רבים ומבטלי מחיצתא. ופי' פצימין כעין מזוזות שלנו שהדלת תלוי באחת ונוקש באחת, וחרוץ מקום שהדלת נוקש עליו והאחרת חרוצה במקום שנותנין גונש +כמו טהיראנגעל בלשון אשכנז+ בלע"ז. כי אין לנו אכסדרא שישתמשו בה בלילות שלא יתנו בה דלתות מפני הרוח והכלבים, לכך יש לה פצימין. וכן האיסקופא הנקראת מפתן חרוצה שנוקש שם סוף הדלת. ויש אכסדרא בבקעה שאין לה פצימין ויש פצימין שהם חיזוק לתקרה כדאמרינן בהקומץ רבה +מנחות דף ל"ג ע"ב.+ אינן חרוצין אלא כמו עמודין ועושין אותם כאותן אכסדראות שבחצרות או ברשות הרבים סגורה סביב. ושלהם שהיו מאבנים חרוצים כעין של עץ שפירשתי, ורוב בניניהם מאבנים היו. ויש פצימין מאבנים שחרוצים ואינם כשל עץ, ששל עץ מחובר הכל אבל של אבנים יש מהם שאינן מחובר הכל, שנותן אבן אחת חרוצה בסוף כותל האחד ומניח מקום אבן אחרת חלול ונותן אבן אחרת ומניח א' חלל מלא אבן פצים, וכך עושה כל הפצימין מראש כותל האכסדרא עד הקרקע. ועל פצים כזה שאינו מחובר אלא הפסק בין פצים לפצים נחלקו אביי ורבא עליה [אי אמרינן] לבוד בפ"ק דסוכה, דאביי אית ליה לבוד מאבן פצים לאבן פצים והוי כפצים שלם וכלחי שלם. ורבא אמר לא אמרינן לבוד לעשות כפצים שלם ולחי שלם, דפצים של פרקים ולחי של פרקים כעין שיני החומה לא הוי לבוד. ולפי פצימין הללו אתה מפרש לפי ענינן ההלכות +כלומר אם תמצא הלכה בענין פצימין צריך אתה לפרש לפי ענין ותוכן הדברים באיזו אופן מפצימין הנ"ל ידובר בה, וראז"ם הגיה: ולפצימין הללו אתה מפרש לפי ענין ההלכות+ וזה של לבוד פר"ח. ומזוזות וסיפין ופצימין ענין אחד הם אלא שמזוזות אינן ממלאין רוחב שערי אבנים וסיפין ממלאין רוחב שערי האבנים כמו שכתוב +יחזקאל מ', ו'.+ וימד את סף השער קנה אחד, [והקנה היה שש אמות +והקנה היה שש אמות כמו שכתוב ביחזקאל שם פסוק ה'+ נמצא] שש אמות עובי החומה. רבנו יעקב זצ"ל. 

ספר הישר (חלק התשובות) סימן צז 
============================== 
(בענין הכנים שבלין וכו' למוללן במלילות). 

ביצה פרק קמא +דף י"ב ע"ב ודף י"ג ע"א, ועיי"ש בתוס' ד"ה הא רבי וגם ברשב"א שם ד"ה אלא מאי שהביא שם דברי רבנו כאן.+ בגמרא דב"ש אומר אין מוליכין חלה וכו' (א"ל) א"כ מצינו תרומה שזכאי בהרמתה, סוגיא זו נכוחה למבין פר"ח דגריס ולר' נמי משכחת לה כגון שהכניס שבלין וכו', ולא גרסינן ולר' יוסי ב"ר יהודה. אך פיר' רש"י +שם /ביצה דף י"ב/ ד"ה הא רבי.+ והתוס' +בתוס' שלנו גריס כר"ח וחולק על רש"י.+ כחומץ על נתר ומעדה בגד ביום קרה +משלי כ"ה, כ', מעדה בגד ביום קרה חומץ על נתר ושר בשירים על לב רע..+ שהם אומרים ר' יוסי ב"ר יהודה פוטר שאין תורת תרומה במלילות ולא בתחילתן כשהן שבולין ולא בסופן כשהן מלילות. וחלילה לכל יודעי דת ודין לומר כן מפני כמה דברים. האחד שכן פטורו של ר' יוסי כעין פטורו של המכניס שבולין לעשות מהן עיסה אוכל מהן עראי ופטור, אף ר' יוסי ב"ר יהודה פוטר אהכניס שבלין למללן ואוכל מהן עראי, אבל לאחר מלילה לד"ה תורת טבל גמור עליהן ואינו יכול לאכול אף לר' יוסי ב"ר יהודה אף אכילת עראי וזהו גרנו לתרומה, דהא ר' יוסי ב"ר יהודה פוטר אהכניס שבלין למללן במלילות קאי, אבל כי מללן וודאי חייב. ועוד אי ר' יוסי ב"ר יהודה לית ליה תרומה אמלילות כלל ולא בשבלין בתחלתן ולא במלילות בסופן, מאי האי דקאמר תלמודא הא רבי הא ר' יוסי ב"ר יהודה, לתרווייהו מצינו לאוקמי שפיר בין מוללין מלילות +זה מימרא דרב בר חנן שם /ביצה דף י"ב/+ בין במשנה דלא מצינו תרומה שזכאי בהרמתה. דלר' יוסי ב"ר יהודה ניחא דלית ליה תרומה במלילות ולר' נמי כיוון דשבלין חייב הוה ליה לאפרושי וכל מילתא דאיפשר למיעבדא מעיו"ט לא מצינן למיעבדא ביום טוב, והאי דקאמר מוללין אמופרשין ואמתוקנין קאי ואמעושרין מעיו"ט, ושבקה למתניתין דהיא דוחקה ואוקמה אנפשיה, ואין זה דוחק כלל למתני במתוקנין +כלומר האי דמוללין מלילות.+ והתוס' שהעמיקו לומר הא ר' הך ברייתא דתני בה מערב יום טוב +הך ברייתא דהמולל מלילות מערב שבת וכו' שממנה אותיב אביי.+ ודייקינן  בעיו"ט אין ביום טוב לא, שחתו הסוגיא ולא היו הדברים מעולם. דהא כבר תרצו לה וה"ה דאפי' ביום טוב וכו' ודחייה, והדר אקשי ליה +כלומר לרבה.+ ממתניתין ועלה קאי לא קשיא הא רבי וכו', ואתה מתרץ תרוצו על מה שלא הקשהו טענו חטין והודה לו בשעורין הוא, ואינו משיב כהלכה שהרי כבר אמרנו שאותן שתי הברייתות +כלומר גם ברייתא דאביי מסכמת עם מימרא דרבה וקרי ליה ברייתא גם למימרא דרבה.+ מתירות למלול ביום טוב.  ומפני שטעו בפירושו של ר' יוסי ב"ר יהודה פוטר הביאן לכלל זה. ושיטת התלמוד באה כמים לקרב וכשמן לעצם +רומז על תהלים ק"ט, י"ח ותבא כמים בקרבו וכשמן בעצמותיו.+ וכן הוא הדבר על אופניו כתפוחי זהב במשכיות כסף +משלי כ"ה י"א.+ מוללין מלילות ביום  טוב להיות רכות ומתקיימות סמוך לקלייתן באור וכשמצטננות מתקשות ומותר למלול ביום טוב, דאין הנמללות מערב יום טוב [טובות] כאותן הנמללות ביום טוב ומאחר שמותר למלול מותר להפריש תרומתן דומיא דמפרישין חלה מן העיסה ביום טוב, שהרי אי אפשר להיות שילוש  [את העיסה] מעיו"ט שדעתו לאכול פת חמה, אף כאן דעתו לאכול מלילות רכות. והשתא ס"ד דאין גרנו לתרומה עד שימלול כמו שאר חטין שאין גרנו בשבלין עד שימרח בכרי, וא"כ דמוללין מלילות מצינו תרומה שזכאי בהרמתה וכו'. ל"ק הא רבי הא ר' יוסי ב"ר יהודה וכו' ומתניתין דקתני לא מצינו וכו' ואפי' במלילות ר' היא. דכיון דלר' בשבלין מצי להפריש תרומה דזהו גרנו, מאתמול מעיו"ט בעוד שהוא בשבלין הוה ליה לאפרושי, אבל ביום טוב לא מצי מפריש לה ולא מצינו תרומה וכו', ומיהו ר' [שאני ליה בין] מתוקנין מעיו"ט לשאינן מתוקנין. ובר*ייתא ר' יוסי ב"ר יהודה היא דאמר אין גרנו למעשר כשהוא שבלין עד לאחר מלילות הנמללות ביום טוב שהן רכות ומתוקנות, נמצא שלא היה  יכול להפריש תרומתן מעיו"ט שהרי לא נמללו דומיא דעיסה וחלה שמפרישין אותה ביום טוב, ואליבא דר' יוסי ב"ר יהודה מצינו תרומה שזכאי בהרמתה. אבל אוכל מהן עראי מדרבנן, דאילו מדאורייתא אפי' אכילת קבע שהרי לא הוקבעו למעשר עד שימרחו בכרי. ולמוללן במלילות אהכניס שבלין דרישא קאי, הכניס שבלין למוללן במלילות ר' מחייב דהכנסתן בשבלין זהו גורנן וחייב אף על אכילת עראי, ור' יוסי ב"ר יהודה פוטר. ולקמן בסוף פרק המביא +ביצה דף ל"ה ע"ב.+ אשכחינן כי האי גוונא דקתני חצר לאפוקי מדתנן המעביר תאנים בחצרו לקצות בניו ובני ביתו אוכלין מהן עראי ופטורין ותני עלה ר' יעקב מחייב ור' יוסי ב"ר יהודה פוטר ואאכילת עראי קאי, [והכי נמי קאי] על אכילת עראי, (בעוד) [דבעוד] שהן בשבלין עד לאחר מלילתן ליתנן בחיקו או על גבי נפה כדתנן במעשרות +ביצה דף י"ג ע"ב, ובמעשרות פ"ד מ"ה.+ המולל מלילות של חטין מנפח יד על יד ואוכל +בש"ס ביצה שם איתא על יד על יד ובמשנה מעשרות שם מיד ליד, ברי"ף הגירסא יד על יד.+ ואם נפח ונתן לתוך חיקו חייב במעשר. בשלמא לדידי מתוקמא +כלומר הך משנה דמעשרות המולל מלילות וכו', ועיין ברשב"א.+ כר' יוסי ב"ר יהודה דלר' לא בעינן אלא הכנסת שבלין כיון דלמוללן בעי, אלא לדידהו הא מני לא ר' דבמלילות אין פוטר עראי דהכנסתן זהו גמר גורנן וכר' יוסי ב"ר יהודה נמי לא דלדידיה אין תורת תרומה במלילות, [אלא ודאי דלר' יוסי ב"ר יהודה כשמללן חייב] דזה גורנן כמו שאר חטים בכרי. והשתא פריך דלרבי נמי דמוקמית למתניתין דלא מצינו תרומה שזכאי בהרמתה אליביה משכחת לה כגון שהכניס וכו'. כיון דאמרת דלר' נמי אותן מלילות מוללין המתוקנין מעיו"ט, [וא"כ אם הכניס שבלין לעשות עיסה ונמלך] שאי אפשר להפריש תרומתן מבעוד יום, מצי לאפרושי ביום טוב. וא"כ מצינו תרומה אפי' לרבי שזכאי בהרמתה. אלא  מאי תרומה וכו'. על זאת אין להשיב, וכל המשנה ממטבע זו אין רוחי נוחה הימנו. ת"ם. 

וגם לדברי התוספו', דלדברי ר' יוסי ב"ר יהודה לא מצינו תרומה שזכאי בהרמתה שהרי אין תורת תרומה במלילות כל עיקר, א"כ מאי ולר' (מאיר) נמי דמשמע כל שכן לר' יוסי ב"ר יהודה מצינו תרומה שזכאי בהרמתה +וצ"ע דהא לפירוש רש"י ותוס' ד"ה אילו לא גרסינן ולר' נמי אלא ה"ג ולר' יוסי ב"ר יהודה נמי.+ הא אמרת אליביה דלא מצינו תרומה +כלומר במלילות.+ וכל הסוגיא שלמטה מוכחת כן דלר' יוסי ב"ר יהודה שייך תרומה לאחר מלילה ולא בשבלין [גבי] תרי לישני דאביי. ת"ם. 

והא דקתני לקמן בפירקין המולל מלילות של חטים מנפח יד על יד ואוכל ואם נפח ונתן לתוך חיקו חייב, אליבא דר' יוסי ב"ר יהודה היא ת"ם. +האותיות ת"ם נ"ל שאין רומזין על שם רבנו, כי רבנו יעקב בן מאיר בעצמו מעולם לא היה מכנה עצמו בשם זה ולא חתם כך את שמו. ואם אחרים כנו אותו בשם זה דרך הכבוד, הלא לא היו כותבים תם סתם בלא רבנו. לכך נ"ל שצריך למחוק הנקודות מעל ת"ם וצ"ל תם בלא נקודות וכונתו תם ונשלם.+ 

ספר הישר (חלק התשובות) סימן צח 
============================== 
(בענין מטה מטמאת חבילה ומטהרת חבילה). 

סוכה +דף ט"ז ע"א.+ רוב מטות של עניים כך הן עשויות, [קצרה] לקצה האחד כמו שפרש"י +ז"ל רש"י שם דף ט"ו ע"ב ד"ה קצרה, אותם אשר ברוחב המטה לצד מראשותיה ומרגלותיה.+ וכן לקצה השני, ושתי ארוכות מן הקצה אל הקצה, האחד מזה והאחד מזה. ולא היו מסורגות רובן, אלא החבלים היו מסורגות בין היתידות כמו ששנינו סריגי חלונות וחבלי המטה (שסידקן) וכו' בהעור והרוטב. +שם בחולין דף קכ"ה ע"ב ליתא שסידקן, אולי צ"ל שמסורגין כמו ברש"י שם המסורגים.+ לר' אליעזר מטמאת חבילה ומטהרת חבילה. ושתי חבילות יש במטתן, קצרה ושתי כרעיים מצד אחד וארוכה חבילה האחת, וכן השנית. (וחבית) [ומטות] בשתי חבילות היה מצוי להם, לפיכך מטמאת כל חבילה בפני עצמה ומטהרת חבילה, אף על פי שפעמים משתמשים בארוכה ושתי כרעיים ואין קצרה עמהם, ולא  חייצא לקצרה אפי' לכשינטל (והנח חבילה) [מן החבילה] דהשתא מיהא שפיר טבלה +כונת רבנו שהקצרה אינה חוצצת ואפילו לכשינטל הקצרה אחר כך דאיכא למימר איגלאי מילתא למפרע כי כן דרכו למישלף קצרה, זה לא אמרינן דהשתא מיהו שפיר טבלה.+ כדאמרינן גבי מטה שגנבוה לסטים חצייה שהיא טהורה, +כונת רבנו להביא ראיה ממתניתין דכלים פ' י"ח מ"ט דגם שם אם החזירוה הגנבים מטמאת רק מכאן ולהבא ולא אמרינן איגלאי מילתא למפרע.+ ולא בענין חבילה גנבוה, +כלומר שלא גנבוה באופן שחלקי החצי משתמשים להיות חבילה אחת כגון קצרה ושתי כרעיים וארוכה כמש"כ לעיל.+ וקתני התם החזירוה הגנבים מטמאת מכאן ולהבא דהא כבר טיהרה. אבל לר' אליעזר אינה מטמאת אברים דסמיכת גודא לאו עיקר מלאכה היא. וחכמים אומרים מטה מטמאת אברים ומטהרת אברים, דדרך מלאכתה במסמך אגודא כדמפרש תלמודא +בסוכה שם /דף טז/+ ומטהרת אברים כיון דדירכא +דירכא כמו דרכא ע"ז מ"ח ע"ב, ואולי צ"ל דדירכיה או דאורחיה ועיין לקמן.+ למישלף קצתה +ואולי צ"ל קצרה.+ איגלאי מילתא דחייצי קצרה במקום שנכנסה במקום הכרעיים כזה כמו שציירתי +בכ"י וגם בדפוס יש כאן שתי צורות. אבל הצורה הראשונה הן בכ"י הן בדפוס משחת כל כך תמונתה, עד שאי אפשר להבינה, ולכן השמטתיה מכאן וציירתי רק הצורה השנייה מכ"י וגם מהדפוס. ונראה לדעת רבנו שהמטה היתה מחוברת משתי חבילות. החבילה האחת היתה עומדת מקצרה וכרעים וחבור הכרעים וגם ארוכה אחת מחוברת עמה. וכן השנייה מצד אחר. ולפי דעת רבנו נ"ל שצורת כל המטה היתה כמו זאת /במקור מופיע ציור המטה עם סימון האותיות וההסברים לכך:/+ וצריך היה לפרק המטה בשעת טבילה כדתנן התם בפ' י"ח דכלים, המפרק את המטה כדי להטבילה, והיינו דתני בברייתא +תוספתא כלים בבא מציעא סוף פ"ח הובאה בתוס' סוכה דף ט"ז ע"א ד"ה מטה אכן בתוספתא שם לא נמצא בזה הלשון שהביא רבנו כאן.+ כיצד כרעה שפירשה עם הקצרה ועם הארוכה הרי זה חבור נטמא זה נטמא זה והזה על זה הזה על זה ואינו חוצץ דהכי אורחיה דברי ר' אליעזר וחכ"א אינו חבור דאורחה לפרקן שלא בשעת מלאכתן נטמא זה לא נטמא זה הזה על זה לא הזה על זה וחוצץ דאורחה למשלפה. וכרעה דברייתא כך הוא, שתי כרעיים מצד אחד והקצרה והארוכה עמה דהיינו חצי מטה חבילה אחת. והא דתנן בשפודין או בארוכות המטה +זוכה דף ט"ו ע"א.+ מוכיח דדומיא דשפודין הוי אורחא להיות נשמטת הארוכה ושתי כרעיים בלא הקצרה, שאם תשאר הקצרה איך תהיה הארוכה משמשת, הלא ראשה של צד הקצרה גבוה והאחד נמוך. ומקורה שנשברה (שאין) סומכין בארוכות המטה +שבת דף קנ"א ע"ב+ ומהמקרה סוכתו בשפודין אתה למד דרך שתשמיש מטותיהן מפורקות. ורב האי פירש בקצרה ושתי כרעיים ובארוכה ושתי כרעיים סומכין בכותל ויושבין עליהן בגובה וטווה +נ"ל שצ"ל: וטווין במקום וטווה.+ חבלים, והטווה חבלים צריך לישב במקום גבוה. ומשדי אשלי כמו דשדתיה דומה בת דומה +בגיטין דף ס"ט ע"ב. כוונתו דגם שם המלה דשדתיה טעמה שטוואתו. ועיי"ש ברש"י ד"ה חוטי דזהוריתא.+ 

ספר הישר (חלק התשובות) סימן צט 
============================== 
(בענין עוסק במצוה פטור מן המצוה). 

סוכה +דף כ"ה ע"א.+ שלוחי מצוה פטורין מן הסוכה, וה"ה לכל מ"ע אלא תנא בסוכה קאי כדאמרינן תנא בפסח קאי גבי פת עבה בפסח +פסחים דף ל"ז ע"א ועיי"ש בתוס' ד"ה תנא. ועוד עיין בפני יהושע סוכה שם.+ מה"מ דת"ר בשבתך בביתך פרט לעוסק במצוה, דבשבתך בביתך אפי' פשטא דקרא משמע רשות הא לדבר מצוה פטור מקריאת שמע, והכי נמי פטור מכל מצות עשה שהזמן גרמא, והיינו טעמא דמתניתין. +ראה זה דבר חדש שלא מצאנו בפירוש בשום קדמון לחלק בין מצות שהז"ג ומצות עשה שלהז"ג בענין עוסק במצוה פטור מן המצוה. ועיין לקמן בברייתא דר' חנניה בן עקביה ועוד ברכות דף י"ז ע"ב במי שמתו מוטל לפניו ששם איתא פטור מכל המצוות האמורות בתורה. ועיין בפני יהושע ברכות שם שהקשה היאך מצינו למילף כל מצוות האמורות בתורה מהני תלת דילמא דוקא במעשהז"ג פטורות ועיי"ש. והוא לא ראה דברי רבנו כאן דס"ל דבאמת רק במעשהז"ג פטור. אמנם ברי"ף לא גריס שם מכל המצוות האמורות בתורה. ועיין בתלמידי רבנו יונה שם ושם תמצא שכתוב דכי היכי דפטור מן התפלה ומן התפילין ה"נ פטור משאר מצוות כגון לולב ושופר וכיוצא בהן. ואולי כונת ר"י בזה להסכים עם דעת ר"ת דדוקא בשאר מצוות כגון לולב ושופר וכיוצא בהן שהן מצוות עשה שהזמן גרמא, פטור.+ ובלכתך בדרך פרט לחתן דאינו קורא ק"ש, ומשום דלא דמי חתן לעוסק בשאר מצוות איצטריך קרא לחתן משום דטרוד הוא, וטירדא לק"ש מבטלה ליה. ואהכי קתני מכאן אמרו הכונס את הבתולה פטור, דמרישא דקרא נפקא העוסק במצוות לכל המצוות, ומסיפיה נפקא (לבד) מכוונה לבד מק"ש. הילכך לא אמרו מכאן אמרו העוסק במצוה פטור מן המצוה. וא"ת משום חיוב אלמנה נקט האי לישנא, הא ליתא דחיוב אלמנה לאו מדרשא אלא מסיים מילתא מסברא דנפשיה, והיינו דקא משני גבי בתולה התם טריד בטירדא דמצוה, +כונתו דגם משם מוכח דכונס את הבתולה לאו משום עוסק במצוה פטור אלא משום דטרוד ולא כרש"י שם ד"ה אבל.+ אבל עסיקת מצוה ליכא דלא מיפטר אלא מק"ש. [ופריך והעוסק במצוה פטור מן המצוה] מהכא נפקא מהתם נפקא וכו' ומשני צריכא אבל הכא דמטא זמן ק"ש כשבא עסק מצוה לידו, ולא אכונס את הבתולה קאי +אלא על העוסק במצוה, דהכונס לא מיפטר אלא משום טירדא ובקרבן פסח לא שייך טעמא דטירדא.+ אמר ר' אבא בר זבדא אמר רב חתן ושושביניו וכל בני חופה פטורין מן הסוכה כל שבעה כדמפרש טעמא לעיל משום דבעי למיחדי וכו' ש"מ מסוכה בלחוד קאמר +גם מזה ראיה דטעמא דחתן לאו משום עוסק במצוה.+ וכל שבעה קאמר. ת"ר חתן ושושביניו וכל בני חופה, לא זו אף זו קאמר +כלומר לא זו חתן אלא אף שושבינין ובני חופה.+ פטורין מן התפלה ומן התפילין וחייבין בק"ש. והכא לא מתני כל שבעה אלא לילה הראשון קאמר ופוטרת הך ברייתא מתפלת ערבית משום דבעי כוונה יתירה כדאמרינן (בברכות) +בברכות כן הוא בכ"י ודפוס ולא נמצא שם אלא בעירובין דף ס"ה ע"א.+ אבוהי דשמואל כי הוה אתי באורחא לא הוי מצלי תלתא יומי וכו'. ומן התפילין משום שכרות ולילה הראשון, וקסבר לילה זמן תפילין. וחייבין בק"ש בין חתן בין שושבינין וכן חולין ומשמשיהן ולית ליה דמתניתין היה קורא בתורה +ברכות דף ט"ז ע"א.+ דחתן פטור מק"ש לילה הראשון דקסבר תנא דברייתא ק"ש פסוק ראשון ודבר מועט +וכמו שפירש"י שם ד"ה וחייבין.+ משום ר' שילא אמרו חתן פטור מק"ש לילה הראשון וכל בני חופה חייבין, ומתניתין דהיה קורא דתני חתן פטור מק"ש לילה הראשון ר' שילא היא, ולא שושבינן שאין חייבין. ואסיפא דברייתא קאי ר' שילא ובתפלה ובתפילין לא איירי, דילמא בתפילין אית ליה לילה לאו זמן תפילין הוא ובתפלה מודה כאבוה דשמואל כדפרישית לעיל. דתניא +סוכה דף כ"ו ע"א ושם איתא תניא.+ ר' חנניה בן עקביה אומר כותבי ספרים תפילין ומזוזות וכו' ומוכרי תכלת פטורין מן התפלה ומן התפילין ומכל מצוות האמורות בתורה לקיים דברי ר' יוסי הגלילי שהיה רבי יוסי הגלילי [אומר] העוסק במצוה פטור מן המצוה. ואין הלכה כר' חנניה אלא כר' יוסי הגלילי דסתם לן תנא כוותיה, דמדקא חשיב ר' חנניה בן עקביה להנך מכלל דאינם בכלל שאר עוסק במצוה פטור מן המצוה. וראיה לדבר דאמרינן בפ"ק דשבת +דף י"א ע"א.+ חברים שהיו יושבין ועוסקין בתורה מפסיקין לק"ש ואין מפסיקין לתפלה, ואף על פי שתלמוד כנגד הכל ועוסק במצוה  מפסיק לק"ש. ועוד ראיה מדאמר ר"י +שם /שבת דף י"א/+ ל"ש אלא כנגד ר"ש בן יוחי וחבריו אבל אנו מפסיקין בין לק"ש בין לתפלה, אף על גב דת"ת כנגד כולם, כ"ש מוכרי תכלת  וכותבי ספרים והתגרים דמפסיקין לק"ש ולתפלה. ועוד תניא +מגילה דף ג' ע"ב.+ מבטלין ת"ת להוצאת המת ולהכנסת כלה לחופה. ואף על גב דאיכא למימר ר' חנניה בן עקביה מני להו  להנך משום דרבים צריכין להם ומחמרינן בהו כמו בהוצאת המת ובהכנסת כלה, כדאמרינן במקום שנהגו +פסחים דף נון /נ'/ ע"ב.+ כ"ד תעניות התענו עליהם כדי שלא יתעשרו דאי מיעתרי ממנעי ולא כתבי ספרים ולא מזבני, אפי' הכי לית הילכתא כדפרישית. אלא היכי דמי עוסק במצוה לא כמו שפי' רבנו שלמה +כן פירש רש"י במתניתין סוכה דף כ"ה ע"א ד"ה שלוחי מצוה.+ הולך ללמוד תורה ולהקביל פני רבו, דא"כ כ"ש הנך דר' חנניה בן עקביה, אלא כרב חסדא וכרבה בר רב הונא כי הוו [עיילי] בי ריש גלותא בשבתא דריגלא +שם /סוכה/ דף כ"ו ע"א.+ לדרוש דרשות לרבים להפריש עמי הארץ מכל דבר איסור ולדרוש בהלכות החג +גם זה נגד רש"י שפירש שם ד"ה שלוחי מצוה אנן שבאנו לשמוע הדרשה ולהקביל פני ראש גלותא..+ דבי ריש גלותא לא הוו דרשי כדאמרינן דריש גלותא דדאין דינא דפרסאי +ב"ק דף נ"ח ע"ב, ומשם נראה שלא היו דברי ריש גלותא נשמעים אצל העם.+ ובימי רב חסדא הוה אותו ריש גלותא כדמוכח בההיא שמעתתא דאזיל קמיה דרב נחמן +שם /ב"ק נח/ כלומר משם ראיה שאותו ריש גלותא חי בזמנו של רב נחמן, וא"כ היה גם כן בימי רב חסדא, כי רב נחמן ורב חסדא ורבא בר רב הונא היו בזמן אחד.+ ורב נחמן הוא דאמר לעיל +סוכה דף י' ע"ב.+ לרבה בר רב הונא ולרב חסדא אהדריתו משמעתייכו +ושם איתא אמר להו הדור בהו רבנן משמעתייהו.+ כי איקלעי לבי ריש גלותא ואגנינהו בסוכה שנויה מופלגין. וכדאמרינן מכתפי ליה בשבתא דריגלא משילי להיני ומהיני לשילי. +ביצה דף כ"ה ע"ב, יומא דף פ"ז ע"א סנהדרין דף ז' ע"ב. וכונת רבנו בזה להביא ראיה שכן היה מנהג החכמים לילך למקומות אחרים ולדרוש דרשות ברבים.+ וכגון עבור שנה +וצ"ע דמה ענין עבור שנה לשבתא דריגלא, ואולי נמשך להולכי לדבר מצוה לומר שגם ההולכים לעבר שנה בכללם.+ הולכי לדבר מצוה פטורין בין ביום בין בלילה כיון דלדרשא אזיל או למול את בנו כל שעתא ושעתא קאי בעסק מצוה ומחייב ביום כבלילה ובלילה כביום, וכל שעתא עוסק במצוה הוה +כונתו כי מטעם זה פטורין אף בשעת חנייתם, ועיין בתוס' סוכה דף כ"ה ע"א ד"ה שלוחי מצוה.+ 

ספר הישר (חלק התשובות) סימן ק 
============================= 
(בענין ארבע עשרה סעודות חייב אדם לאכול בסוכה). 

סוכה +דף כ"ז ע"א.+ אמר בירא חזר בו ר' אליעזר, מזו האחרונה +זה פירושו של רבנו שחזר בו מן האחרונה דמי שלא אכל ליל י"ט הראשון וכו', ולא כפירוש רש"י שם ד"ה חזר בו שחזר מן הראשונה ולהודות לדברי חכמים לומר שאין לדבר קצבה, וברשב"א שם הובאה דעת רבנו בשם רש"י וזה ט"ס וצ"ל ר"ח או ר"ת.+ שהקשינו עליה כפירוש ר"ח ולא כפי' ר' שלמה, [דמהך דמי שלא] אכל בליל י"ט הראשון פריך מי אית ליה לר' אליעזר הכי והא י"ד סעודות בעי וקאמר בירא הדר ביה מהך, כי יפה הקשה התלמוד ומוקשית היא. ולהכי קתני מתניתין ר' אליעזר אומר י"ד סעודות חייב אדם לאכול בסוכה ופשיטא שאין תשלומין לי"ד ועוד אמר ר' אליעזר כי הוה אית ליה כרבנן +כונתו את זה אמר ר' אליעזר קודם שחזר מדברי חכמים והוה ס"ל כותייהו.+ דלילה הראשון חובה שיש לאותו לילה תשלומין לילי י"ט האחרון להשלמת אכילת חובת סוכה, ודלמא מדרבנן וליכא בל תוסיף דאין מתכוין לעבור. וחכמים אומרים אין לדבר תשלומין, ונראה בעיני הלכה בהשלמה כר' אליעזר אליבא דרבנן. ובתר הכי הדר ר' אליעזר מדברי חכמים ולית ליה לילה הראשון [חובה] ולא השלמתן אלא כדמשמע ליה תשבו כעין תדורו ובתדורו ליכא השלמה והשתא ניחא ועוד +דבזה רצה מסדר המשנה להוסיף ההלכה בהשלמה אליבא דחכמים.+ והשתא ניחא האי דעושין פסין דמייתי הך התם +עירובין דף כ"ג ע"א. ונ"ל שכונת רבנו בזה על הא דאיתא שם והא ר' אליעזר דסוכה דאפסקוה רבנן וקתני ועוד ומשני התם במילתיה הוא דאפסקוה וכו'. וכונת רבנו בזה במילתיה כלומר במילתיה דר' אליעזר אפסקוה חכמים מפני שר' אליעזר עצמו אז הודה לחכמים כששנה משנה זו. ובזה מיושבת קושית התוס' שם ד"ה אילימא.+ והשתא ניחא ליל י"ט הראשון +אולי כונת רבנו בזה לאפוקי מדעת התוס' סוכה שם /דף כז/ ד"ה חזר בו דס"ל דלעולם י"ד סעודות בעי ר"א, ולפי זה קשה למה הזכיר ר"א ליל י"ט הראשון בדבריו, אבל לפי פירושו של רבינו ניחא.+ דבמילתיה דר' אליעזר, ומשנה צריכה היא, קמ"ל השלמה למאן דאית ליה כרבנן דלילה הראשון [חובה]. +כונת רבנו לומר שמסדר המשנה הא קמ"ל במילתיה דר' אליעזר שהסמיך לדברי חכמים הראשונים דין ההשלמה אליבא דרבנן. והדברים האלה הם סיומא מילתא דרבנו למה שכתב לפני זה שלשה פעמים והשתא ניחא ונותן טעם לדבריו וכמו שפירשתי למעלה.+ וזה שיטת התלמוד דאמאי דפריך עליה אמר שאינה משנה או שחזר בו ולא אההוא דפריך מינה, כיון דלא קאמר ביה הדר ביה מההיא +כלומר בפירוש מההיא דפריך מינה.+ משלים במאי, למאן דאית ליה השלמה דר' אליעזר לרבנן. [ומשני] במיני תרגימא, דהפסקת אכילה אינה חשובה לא כאן ולא גבי שלש סעודות, +כונתו בזה לאפוקי מדעת רש"י שם ד"ה במיני תרגימא.+ ובלילה אין דרך להשהות ולאכול פעמים, דאפי' לר' חידקא +שבת דף קי"ז ע"ב.+ דאית ליה ד' סעודות אין שתים בלילה אפי' בתקופת טבת אלא אחת בלילה ואחת שחרית ואחת בצהרים +ועיין לעיל בתשובת רבנו לרבנו משלם סימן מ"ה אות ו':+ 

ספר הישר (חלק התשובות) סימן קא 
============================== 
(שלש קושיות מר' מנחם מיואני ותשובות ר"ת עליהן). באגרת דרב' כתוב דברי הרב אלפס עיקר ומרב יהודה עתיד אתה לקבל את הדין. השיב ר' מנחם שלשה המה דברי רב יהודאי גאון נפלאו ממני: 

[א]. הצרכת חליצה במקום בת. 

[ב]. תקנת נשואין לקטנה בחיי אביה אם הלך למדינת הים, והלא ספק אשת איש שמא קיבל בה אביה קידושין ואין בה משום ינהגו בה מנהג הפקר +בזה רצה ר' מנחם לסתור גם דברי השאלתות בתוס' קידושין דף מ"ה ע"ב ד"ה בפירוש שלכך תיקנו לקטנה כזאת נישואין משום הפקר ולא נתן טעם לדבריו ועיקר חסר מן הספר.+ 

[ג]. ועקירת ברכה אחרונה של כוס ברכת המזון. וכאלה רבות עמי. 

ורב' השיבו: שרא ליה מריה לר' מנחם שליגלג על רב יהודאי גאון שמוכיחים הגאונים שלא היה כמותו. 

[א]. על בת שאינה פוטרת ח"ו לא ידע ספר מי שהליז עליו, שלמעלה מאותו מקום ח' דפין פירושו פירוש מבואר וכתב שהבת פוטרת וכן בשטר חליצה וברא וברתא לא שביק, +נראה שרומז על בעל ה"ג שבו נכללו פסוקות של רב יהודאי ועיין בה"ג דפוס ווארשא דף נ"ה ע"ד דאיתא שם ומנא לן דכל דאית ליה זרעא פטור מיבום ואפילו בת ברא ובת ברתא וכו', ובה"ג דף ס' ע"א הובאה ג"כ הברייתא ושם לא נאמר כן בפירוש כמו כאן.+ וכשהגיע ח' דפין אחר [זה מאחר שהיה] מבואר [חזר] וקצרו ואני אנגיתן אין חסר כלום, דוק ותשכח, ואם תרצה אשנה לך. 

[ב]. ועל הבת שהלך אביה למדינת הים,,, יישר כוחו ותנוח נפשו, כמה יפה כיוון. ואתה לא כן כי לדבריך הלך ראובן למדינת הים והניח בנות ומת תהיינה צרורות עד יום מותן, ולדבריך הרבית ממזרים שאני ואתה בקיאין בכמה שמתו במדינת הים והניחו בנות קטנות ונישאו ויש מהן במשפחתנו ואם תאמר היה מצוה ואם כדבריך זה לא היה היתר. +כלומר שאם קידש האב את בתו ומת היה מצוה לפני מותו שלא תינשא. וע"ז השיב ר"ת שלטעם זה אין כח להתיר האיסור לדעת ר' מנחם. ורבנו לא נתן טעם לדבריו. ואולי כונתו חדא שמא קידש סמוך למיתתו שלא היה יכול עוד לצוות ועוד אם אנו חוששין שקידש האב ולא נודע לנו ה"נ יש לחוש שצוה לפני מותו ולא נודע לנו. ועיין בתוס' קידושין שם /דף מ"ה/ שהשיב ר"מ על ר"ת כי לשמא קידש לא חיישינן רק לשמא יקדש. ועיי"ש גם תשובת ר"ת על זה.+ אבל דע לך כי יפה כיוונו הלכות גדולות +דברי ה"ג הובאו בתוס' שם /קידושין דף מ"ה/+ כי בחזקת פנויות מחזקינן להו, ואמרינן נמי +קידושין דף מ"א ע"א, ועיי"ש בתוס' ד"ה אסור.+ אסור לאדם שיקדש בתו עד שתגדל (וכו') [ולא] שכיחא ובחזקת פנויות איתנהו. ואם תבין בשמועת נתקדשה לדעת אביה מתוכה [תראה] כדברי רב יהודאי. 

[ג]. ועל ברכה אחרונה שלאחר כוס אחר המזון +כונתו על ברכת על הגפן שדעת בה"ג ורב עמרם שאין צריך לברך, ועיין ברא"ש ברכות פ' כיצד מברכין סימן כ"ז ובטור ובית יוסף א"ח סימן ק"צ.+ וכי תעלה על דעתך שמשוגע היה שפטרה. וכן עשו כל תשובות הגאונים וגם רב עמרם. אך ידוע תדע, כי יש בהלכות גדולות הרבה מתלמוד ירושלמי ומברייתות במקום שאינו סותר תלמוד שלנו כי ההיא לפיכך שיעורו באלף +כונתו על יש מן החכמים שהובא ברא"ש גיד הנשה סימן ל"ג שכתבו דבריה בטלה בתתק"ס וסמכו על ירושלמי תרומות פ"י ה"ה הורה ר' יוסי בר בון בעכברא חד לאלף, ועיין לעיל סימן מ"ה אות ו' הערה ט'.+ וכי ההיא דאשת חמיו מותרת אבל אסורה מפני מראית עין +כן הוא בש"ס שלנו יבמות דף כ"א ע"א, אבל בירושלמי איתא אסורה משום מראית העין, ועיין בתוס' שם ד"ה ומותר.+ וכי ההיא דפרנס לי כ"ג ואני אפרנס לך כל ישראל +דרך ארץ רבא פ"א והובא בהלכות ריש הלכות עריות דפוס ווארשא דף נ"א ע"ג.+ וטובא איכא. ואעפ"כ יש דברים שלא נתיישבו לי, אבל בת ובת אני דורש כמותו. +אולי רמז רבנו בזה שדעתו לאסור בת ובת עד סוף כל העולם בלי הפסק וכדעת הירושלמי שסובר אברהם אסור בכל נשי ישראל ושרה אסורה בכל אנשי ישראל וזה לכמה פוסקים נגד הש"ס דילן יבמות דף כ"ב ע"א שהוא בספיקא דרבנן אם שניות דר' חייא יש להן הפסק ועיין ברא"ש שם.+ 

ספר הישר (חלק התשובות) סימן קב 
============================== 
גם זה שאל (ר' מנחם מיואני בענין לאפוקי מדר' אליעזר ומחלקותו). 

הוקשיתי בהאי לאפוקי מדר' אליעזר ומחלקותו +כתובות דף פ"ח ע"ב, ועיין בתוס' שם ד"ה לאפוקי.+ אם כדברי המפרשים הוא +רש"י ותוס' ורי"ף שמפרשים דאליבא דרב פפא ר"ש חולק על ר"א ות"ק במתניתין שם /כתובות/ דף פ"ו ע"ב במי שמינה אשתו אפיטרופסא הרי זה משביעה כל זמן שירצה וכו', ועיין בתוס' שם שתירצו על קושיתו דנקט יורשים איידי דרישא.+ דהא ר' אליעזר ומחלקותו לא אמרו כלל ביורשים, ותלמודא דדייק מילתיה דר' שמעון הוה ליה לאקשויי אדרב פפא האי אין היורשין משביעין, אין יכול להשביעה מיבעי ליה דלישתמע דאבעל קאי וליפלוג אדר' אליעזר ומחלקותו. +כאן מתחיל פירושו של ר' מנחם.+ ורישא דר"ש כאבא שאול שכל זמן שתובעת כתובתה תשבע בכל ענינים ואפי' פטרה הבעל ממנו ומיורשין [וכמו שאמר אבא שאול אבל] מה נעשה שהרי אמרו חכמים הכא וכו'. ואם אינה תובעת כתובתה אין היורשין יכולין להשביעה ולאפוקי מאותה שבועה הבאה בחיי הבעל לר' אליעזר ורבנן. שאע"פ שהבעל יכול להשביעה בחייו על פלכה ועל עיסתה למר כדאית ליה ולמר כדאית ליה, היורשין אינן יכולין להשביעה בלא תביעת כתובתה +לדעת ר"מ לא בא ר"ש אליבא דרב פפא לחלוק על ר"א ומחלקותו אלא להוסיף על דבריהם בא ולאפוקי משבועת הבעל שיכול להשביעה כל זמן שירצה ולר"א אפילו על פלכה ועל עיסתה. וע"ז קאמר ר"ש שהיורשים אין יכולין להשביעה..+ והטעם ינעם למוכיחים. 

ורבינו השיב: לדבריך משנת בן תדל +איש שוטה וחסר לב עיין ברש"י חולין דף קל"ד ע"א ובערוך ערך בן ערל.+ היה שונה כל זמן שתובעת כתובתה יורשין משביעין אותה אינה תובעת אינן יכולין להשביעה. אלו אמרו אחר שחקו עליו כי כל קושיות עליונות מיושבות +הלשון מגומגם וצ"ל: אלו אמר אחר כי כל קושיות עליונות מיושבות בזה, שחקו עליו.+ ועוד בכל שבועות יורשים עדיפי מבעל ועוד לאפוקי משבועת ר' אליעזר ומחלקותו שהיא מחיים כל השומע ישחק לך. שאפילו היה כתוב כן בספר לא היה נכון, שכשאמר תינח כל זמן שתובעת אינה תובעת מאי איכא למימר, היה לו לומר משום דיורשין נינהו. ר' אליעזר ומחלקותו מה חוטאים שכשמת קורא שבועת בעל דמחיים +כלומר שבמקום לאפוקי משבועת ר"א ומחלקותו היה לו לומר משבועת בעל דמחיים.+ ועוד מי סני למימר לאפוקי ממתניתין דהלכה מקבר בעלה ופטרה ולא נעשית אפיטרופיא [אין היורשין משביעין אותה אם נעשית אפיטרופיא] יש שהיורשין משביעין אותה. +כונתו שמשביעין רק על העתיד לבא ולא על מה שעבר. וכונת רבנו בתשובתו על ר' מנחם כמו שרב ששת לא סני לעיל למימר דר' שמעון פליג על הך מתניתין כמו כן אנו לא ממנעי למימר דר' שמעון פליג על ר' אליעזר ומחלקותו.+ אלא ודאי רבותא קאמר יורשין וכ"ש הוא. ובפר"ח עיינתי וכן כתב דרב נחמן בתחילת השמועה +כתובות דף פ"ז ע"א.+ אמר רב נחמן אמר שמואל הלכה כאבא שאול בן אימא מרים ואין הלכה כר' אליעזר דתני משביעה לכתחילה על פלך ועל עיסה ולא כחכמים שחולקין אלא הלכתא כר' שמעון כדבעינן למימר לקמן. ועוד כמה משניות שאומרות היכא דכתב לה פטור שבועה יורשין משביעין אותה. +כלומר לו יהא שר' שמעון רק אשבועת היורשין פליג אז יותר נכון היה להעמידו מול אותן משניות שאומרות יורשין משביעין בכל מקום מלהעמידו נגד ר' אליעזר ומחלקותו דלא איירי ביורשים כלל אלא בבעל.+ ואף אם ר' שמעון חולק מה חטא ר' אליעזר ומחלקותו דמיירי בבעל. ואף על גב דגבי יורשין  ליכא נחש וכפיפה אפילו הכי אין משביעין לר' שמעון. +נראה שכאן חסר עיקר פירושו של ר"ת שהוא כפירוש רש"י דר"ש אליבא דרב פפא גם בבעל חולק על ר"א ומחלקותו, והא דנקט יורשין לאשמעינן דאף גבי יורשין אין משביעין אף על גב דליכא נחש וכפיפה.+ לולא  אהבת אוהביך וחבת שלוחך קרובנו שביואנו החרשתי, כי דברים הללו צריכין ראיות ויוצאין מעורבבין בעמקי יבמות ועירובין +ואולי נמשך על לעיל סימן ק', ואז גם סימן זה היה נערך לר' מנחם מיואני+,,, 

ספר הישר (חלק התשובות) סימן קג 
============================== 
(עוד להנ"ל בענין הביאו לפניו פתיתין גדולין ושלמין). 

ההיא דכיצד מברכין ששאלת ה"ג בספרים שלנו הביאו לפניו פתיתין גדולים ושלמין +ברכות דף ל"ט ע"ב, וגירסת רש"י שם הביאו לפניו פתיתין ושלימין אמנם מתלמידי ר"י שם נראה שגם ר"ת לא גרס גדולים אלא שפירש כן פתיתין היינו גדולים, וכן נראה ממשמעות לשון רבנו לקמן.+ וכן עיקר מדנקט הכא פתיתין ושלמין ולקמן נקט פרוסה ושלימה דפרוסה משמע חצי משלם כדאמרינן מנה לאביך בידי והאכלתיו פרס +שבועות דף מ"ב ע"א.+ וגבי תודה אמרינן אחד שלא יטול פרס +מנחות דף ע"ז ע"ב, ושם איתא פרוס במקום פרס.+ אבל פתיתין גדולין משמע. והכי פירושו הביאו לפניו פתיתין גדולים ושלמים קטנים אמר רב הונא מברך על הפתיתין ופוטר את השלמין אם ירצה וה"ה איפכא דחשוב +כלומר גדול.+ ושלם כי הדדי נינהו, ולא כמו שפירש ר' שלמה זקננו נ"ע דחשוב עדיף (דשניהם חטים הם והוא מוקדם בפסוק), והא דקאמר רב הונא הכי לאפוקי מדר' יוחנן דאמר שלמה מצוה מן המובחר ורב הונא לומר איפכא אתא +כן דעת רש"י שם /ברכות ל"ט/ ד"ה פתיתין שכתב אליבא דר"ה ואם הפתיתין גדולים מן השלמים צריך לברך עליהן.+ הא לא דמיא [אלא] למאן דשרי לכתחילה ובר פלוגתיה מחייב חטאת במס' שבת +דף קל"ח ע"א מתקיף לה רב ששת מי איכא מידי דלרבנן חייב חטאת ולר' אליעזר שרי לכתחילה.+ ומתמה תלמודא עלה. ועוד דהא רב הונא לא נקט האי לישנא +כלומר לפירוש רש"י היה לו לרב הונא לומר דגדול עדיף ולא לומר סתם אם ירצה.+ והאי דאיירי רב הונא מיקמיה דר' יוחנן לפי שגדול היה אפילו משמואל דקרי עליה ר' יוחנן לקדם חברנו שבבל כדאמרינן בשילהי חולין +דף צ"ה ע"ב וזבחים דף מ"ו ע"ב, ובדפוס איתא מנחות במקום חולין, ואולי צ"ל בשילהי פ' בית שמאי בזבחים.+ ובכמה דוכתי בעי מיניה שמואל מרב הונא מניין למתעסק בקדשים שהוא וכו'. +חולין דף י"ג ע"א ועיי"ש בתוס' ד"ה בעא מיניה ועוד עיין בתוס' גיטין דף י"א ע"ב ד"ה יתיב.+ אבל פרוסה של חטים ושלמה של שעורים דברי הכל מברך על הפרוסה של חטים אפילו היא קטנה משום דאמרינן כל הקודם בפסוק הוא מוקדם לברכה וחטה ושעורה כתב. והאי דלא קאמר הכא מצוה מן המובחר, דהא חובה היא דאסמכתיה אקרא ארץ חטה ושעורה, אבל לגבי פתיתין ושלמין דתרווייהו חטה שייך לשון מצוה. ושמעתין דבצל והאי דירא שמים יוצא ידי שתיהן +ברכות שם /ל"ט/ ודלא כרש"י שם ד"ה יוצא דקאי על מחלוקת רב הונא ור' יוחנן ועיין בתוס' שם ד"ה מניח.+ אפרוסה של חטים ושלמה של שעורין קאי, ובלשון פרוסה קא נקיט ליה ולא בלשון פתיתה. ואותו מעשה שבא לידך בשלמה של חטין ופרוסה קטנה של חטין אלא שהחליקו פניה של פרוסה בבצים אותו שבירך על הפרוסה שתי טעיות אפילו לרבנו שלמה שמפרש דחשוב עדיף וכ"ש לדברי דמפרישנא דכי הדדי נינהו דרב הונא ורב הלכה כרב דהוי ליה רב הונא תלמיד לגבי רב +וצ"ע הלא כתב רבנו לעיל כי רב הונא שלפנינו היה גדול משמואל וא"כ אינו נראה שהיה תלמידו של רב, אלא ודאי רב הונא שהיה תלמידו של רב הוא היינו חד עם רב הונא שהיה יושב עם חייא בר רב קמיה דשמואל ערכין דף ט"ז ע"ב, ועיין בסדר הדורות ששלשה נקראים בשם הונא אחד גדול משמואל ואחד קטן והשלישי קטן מר' ירמיה /ועיין בגיטין דף י"א ע"ב תוד"ה יתיב/+ וקיימא לן בכולי תלמודא וכן פסק ר"ח דאין הלכה כתלמיד במקום הרב חוץ מאמוראי בתראי כגון רבא ורב אשי ורבינא ומר בר רב אשי דבתראי נינהו. ורב ור' יוחנן הלכה כר' יוחנן, והשתא במקום רב ליתא במקום ר' יוחנן מיבעיא. והכי אמרינן במי שהוציאוה /שהוציאוהו/ +עירובין דף מ"ו ע"ב.+ גבי ר' ישמעאל השתא במקום ר' יהודה ליתא במקום ר' יוסי מיבעיא. ועוד כאן שלא היתה הפרוסה גדולה אפילו למאן דמפרש חשוב עדיף לא מצינו שחילקו בין פת נקייה לסמידא וגושקרא והדראה אלא כגון קטן וגדול. ואותו שהכניס פרוסה בתוך השלמה ובירך על הפרוסה היה טועה כמה טעיות, כי על השלמה יש לבצוע: 


 *   *   *   *   *   *   *   *   *   *   *   *   *   * 
