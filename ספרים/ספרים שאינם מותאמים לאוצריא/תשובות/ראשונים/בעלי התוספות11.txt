 
@שו"ת בעלי התוספות סימן א
+תשו' ה"ר יוסף ב"ר שמואל טוב עלם.+ על דבר אחינו בני רימ"ש הבאים לשוק טרויי"ש, וקפץ עליהם צר ואויב וירוצצום, וגומלי חסדים שבטרויי"ש מסרו עליהם נפשם ופסקו עליהם כדי פדיונם בשלשים ליטר'. והחבושים נתנו רובם. והמותר הטילו עליהם קהל טרויי"ש ועל אחיהם בסביב משינ"ץ ושבאלצורא וב' נפשות שבקרלונ"ט. וגזרו לתת מכל ליטרא דינר, והממאן אסרוהו הוא וכל זרעו מלבא בקהל ופתו ויינו. וקבעו עליו ל' דינרים לקנס. והוסיפו וגזרו שלא יהא אדם רשאי להתיר. ובבא הספר הזה לקהל שינ"ץ עמדו והתירו לעצמן הגזירה, שנתנו אמתלא לדבריהם מחמת צרות גדולות שסבבום ונתדלדלו מאד. ואמרו שאין להם לקבל גזירתם שאינם מבני עירם, ולא מהם בכל צרותם. ושליח טרויי"ש מצאם כפופים בצרה כבידה שאירע להם על נתיצת תועבה שבמקומן. ועל כל זה נשתתפו עמהם ושלחו להם נדבת לבם. וששאלת אם עשו כדין קהל טרויי"ש שגזרו כן, ואם קהל שינ"ץ יש לחוש או לא.
כך הראונו מן שמיא, שאין גזירה חלה כי האי גוונה שהרי מנודה לעיר אחרת אין מנודה לעירו +מ"ק ט"ז ע"א+ ומאחר שבעיר זאת אין כח בידם לנדות אדם שבעיר אחרת, וכ"ש הקהילה. ואילו כיון שניכר אונסם, והמבינים שבטרויי"ש ראו דלותם וצרותם שפגעם, וגזרו עוד למצוץ דמם, ונקטום בכובסם עד דלישקלו גלימם +שבועות מ"א ע"א+ איך ישמעוה ואיך יקבלוה. והלא אין גוזרים גזירה על הציבור אא"כ רוב הציבור יכולים לעמוד בה +ב"ק ע"ט ע"א; ב"ב ס' ע"ב; ע"ז ל"ו ע"א; הוריות ג' ע"ב+ שנ' ושדי לא מצאנוה סגיא כח. ואם סבירו להו כמ"ד מוטב שישתו שניהם וימותו ואל יראה אחד מיתת חבירו, לא עבדינן כוותיה, אלא כמשנה אחרונה דקתני עד שבא ר' עקיבא ולימד וחי אחיך עמך +ויקרא כ"ה, ל"ו+ חייך קודמים לחיי חבירך. ואילו באותו פרק חייהם תלויים נגדם.
ואי משום הא דא"ר אלעא +ב"ב ט' ע"א, ושם: ר' אלעזר+ גדול המעשה יותר מן העושה שנ' +ישעיה, ל"ב, י"ז+ והיה מעשה הצדקה שלום, ואמר להו רבא לבני מחוזא עושין אהדדי כי היכי דליהוי לכו שלמא דמלכותא +ב"ב ט' ע"א+ לאו בגזירה אלא בדברים כיבושים. שדברים של נשואי פנים עישויי נינהו. ולא מצינן שעיר אחת יכולין להטיל ממון על בני עיר אחרת, לא משום רוב חכמה ולא משום רוב ממון או מניין. ואפילו למצוה, שאע"פ שזו מצוה רבה דכתיב בה +דברים ט"ו, י'+ כי יברכך, בגלל הדבר הזה יברכך ה' אלהיך, הא שנינו +חולין ק"י ע"ב+ כל מצוה שמתן שכרה בצדה אין ב"ד של מטה מוזהרין עליה. ואין דבר תלוי אלא בנדבת הלב ובדבר הוצאה, שנ' מאת כל איש אשר ידבנו לבו +שמות כ"ה, ב'+ שאפילו בני עיר אחת שמתקבצים לעיר אחרת לכינופיא דכלה או דתעניתא, ופוסקין עליהן צדקה, אין בהן כח לכובשה, אלא נוטלין ומביאין אותו עמהן לעניי עירן, דתניא +מגילה כ"ז ע"א+ בני העיר שהלכו לעיר אחרת כו'.
כללא דמלתא אין לאילו כפייה על אילו כל עיקר, ואפילו מרובין וגדולין, חוץ מרידוי עבירות ובאין מחמת טענה שנתפשים תחתיהן, דכתיב +ויקרא כ"ו, כ"ז+ וכשלו איש באחיו, איש בעון אחיו, מלמד שכל ישראל ערבין זה בזה. וכן תניא +יבמות צ' ע"ב+ ר' אלעזר בן יעקב אומר שמעתי שב"ד מכין ועונשין [שלא] מן התורה, ולא לעבור על דברי תורה, אלא כדי לעשות סייג לתורה. וכל כהאי גוונא הפקר ב"ד הפקר +יבמות פ"ט ע"ב; גיטין ל"ו ע"ב; שקלים ג' ע"א+ אבל לאפקועי ממון מבני אדם, אפילו נשיא שבישראל אין שומעין לו. דהא (ר') [רבי] דנשיא הוה לא הוה ביה כח לאפקועי כלל. דהא אמרינן +יבמות ע"ט ע"ב+ בימי ר' בקשו להתיר נתינים. אמר להן ר' חלקינו נתיר, חלק מזבח מי יתיר. ונתינים דבר ממון דכתיב +יהושע ט', כ"ז+ ויתנם יהושע לחוטבי עצים ולשואבי מים למזבח ה' ולעמו. עתה חלק כהנים דלא הוה שייך בהו מזבח לא הוה ליה רשות. לכן גזירת טרויי"ש לא חיילא, ולא הוצרך היתר.
וששאלת אם גזרו אילו על קהל טרויי"ש שיתירו, יש לחוש? יש ויש, דגזירת שינ"ץ גזירה ושל טרויי"ש אינה גזירה, כדמוכח במילתא דמסיק +מו"ק, י"ז ע"א+ אתא שאיל בי מדרשא, אמרו לו שלו נידוי שלך אינו נידוי, זיל גביה דלישרי לך, ולא אמרו ליה שרי את דידך. ה"נ של שינ"ץ צריך להתיר ולא של טרויי"ש, דקללת חנם הוה. ואילו ששלחו נדבתם ראויין לברכה.
וששאלת קהל טרויי"ש שגזרו שלא להתיר, אם באים להתיר יש תקנה או לא. מי עדיפא גזירא בתרייתא מקיימתא /מקמייתא/. זו היא (תקנה) [תקנתה]: מדאמור רבנן כל דבר שבמניין צריך מניין אחר להתירו +ביצה ה' ע"ב+ ויעמדו וימנו מניין שני כמניין שנמנו בשעת גזירה, ויתירו אחרונה תחילה, ואחר כך ראשונה. ואם עשו ראשונה תחילה ואח"כ אחרונה לא עשו כלום. ושלום יוסף טוב עלם ב"ר שמואל ז"ל.
@שו"ת בעלי התוספות סימן ב
+תשו' ה"ר משלם.+ שאלתי את הרב ר' משלם המדליק נר חנוכה במקום ששלטה רוח מצויה וכבתה אם זקוק לה. דבעלמא דקיימא לן אין זקוק לה +שבת כ"א ע"ב+ דילמא התם דווקא שקיים מצות הדלקה. אבל האי הדלקה לאו כלום היא.
והשיב דהדיא עמי דזקוק לה. דהאי הדלקה לאו כלום היא. ואע"ג דק' לי קצת דקודם השמד מניחין נרות מבחוץ, ושם רוח מצויה, ודוחק לומר שמניחו מבחוץ שלא במקום הרוח, דהא על פתח ביתו קאמר. ושמא מאחר שאין שיעור אין לחוש רק שיקיים הדלקה כל דהו. אע"ג דיש בפסיקתא נר חנוכה שכבה בראשון מדליקו בשני, כבה בשיני /בשני/ מדליקו בשלישי, בתשיעי עושה לה מדורה ושורפה. ואם נוכל לומר דהטעם לאו משום דצריכ' שיעור, אלא משום דאסור' בהנאה, אע"ג דתימא מאי שני הני מכל מכשירי מצוה דניזרקין +מגילה כ"ו ע"ב+ ואין לומר דכאן היא גופה מצוה, דהא לולב נמי היא גוף המצוה ואפי' הכי ניזרקין +סוכה מ"ו ע"ב+ ואמ' לי שיש מפורש שכל מצוה שעשויה לכילוי, כגון הכא נר חנוכה שהדליקה כדי לשורפה כולה ושם הוקצ' למצות' ואסורה בהנאה,,, וכן נראה לי עיקר,,, מצאתי.
@שו"ת בעלי התוספות סימן ג
+תשו' ר' אלעזר ב"ר יצחק הגדול.+ נשאל לפני ר' אלעזר הגדול. כהן שנשתמד מרצונו ומעצמו, ועמד באותו שמד בלא שום הכרח עד שלמד ספר טעותם ועשה קרחה בראשו, וגלח זקנו, ונבח על מזבחותם, ויצמד לבעל פעור, ואכל זבחי מתים, ונעשה כומר לע"ז כאחד מכומרי האומות. לאחר שנים רבות נקפו לבו וחזר בתשובה ונשא אשה והוליד בנים לאחרי כן. מהו לו ולזרעו בנשיאות כפים, או לקרות בתורה תחילה, או להפריש לו חלה.
והשיב שזרעו כשר לכל דבר שבקדושה ושבכהונה, שאין זרע כהן מתחלל אלא אותו שנולד מן הפסולה לו +עי' קדושין ע"ז ע"א+ כגון אלמנה לכהן גדול, גרושה וחלוצה לכהן הדיוט. ואותו עצמו הכשיר לקרות בתורה תחילה, ולהפריש לו חלה, ולא פסול כ"א לנשיאת כפיים, דאיתקש לשירות, דכתיב +דברים י' ח'+ לפני הש' לשרתו ולברך בשמו. ועושאו כבעל מום לשירות +בכורות מ"ג ע"א+ לפי שנשתמד מרצונו. אבל לכל שאר דבר כהונה הכשירו. דאיתמר +מנחות ק"ט ע"ב+ השתחוה לע"ז והודה לע"ז, רב נחמן אמר קרבנו ריח ניחוח, ואפי' רב ששת לא אמר אלא לעניין הקרבה אבל לעניין אכילת קדשים דברי הכל כשר. דתנן +מנחות ק"ט ע"א+ הכהנים ששמשו בבית חונא /חוניו/ לא ישמשו במקדש בירושלים, לדבר אחר אין צריך לומר שנ' +מלכים ב', כ"ג ט'+ אך לא יעלו כהני הבמות אל מזבח השם בירושלים כ"א אכלו מצות, מאי מצות מנחות. אלמא דהוו כהני במות ובמזיד עשו, אפילו הכי מותרים באכילת קדשים, שלא נפסלו אלא להקרבה. והלכך להקרותו תחילה ולברך ראשון ולהפריש לו חלה כשר.
@שו"ת בעלי התוספות סימן ד
+תשו' רבי' קלונימוס איש רומי.+ שאל רבי' קלונימוס איש רומי את רבי' יצחק סגן לויה כמה היטיב החכם לשאל ממי שאינו יודע לשאל, שהוא שואל מה זאת, והחכם שואל מה העדות והחקים והמשפטים וגו'. ועוד מה המענה שמשיבו ואף אתה אמור לו כהלכות הפסח לפי שאלתו.
והנה הוא פירש שהחכם שואל כיון דהפסח בזמן הזה נאכל בלילה ראשו' עיקר וחגיגה טפל +פסחים ס"ט ע"ב והלאה+ מפני מה אנו אוכלין החגיגה בראשונה בריעבון ואח"כ אנו אוכלין הפסח על השבע +פסחים ע ע"א.+ ואף אתה אמור לו לפי שאין פותחין את הפה במה יפטירו בשפה אחר הפסח לאכול כלום,,, ואפיקומן בלשון יון כלום. ע"כ.
@שו"ת בעלי התוספות סימן ה
+תשו' ר' יעקב ב"ר יצחק הלוי.+ וששאלת על הגוי שלוה מנה מראובן בריבית על משכון לאחר ימים נצרך ראובן לאותו מנה שלוה ממנו הגוי, והלך אל שמעון וא"ל תן לי מנה שלוה ממני גוי על משכון זה, וטול הריבית מהיום, אני אטול מה שעלה כבר.
חזרתי על כל צידי ריבית ואין איסור כיון דמשך שמעון המשכון, ודלא אסרה תורה אלא ריבית הבאה מלוה למלוה +ב"מ ס"ט ע"ב.+
@שו"ת בעלי התוספות סימן ו
+תשו' ר' יעקב ב"ר יצחק הלוי.+ וראובן שאמר לשמעון הלויני כור חיטין או זקוק כסף עד זמן, והוקרו החיטין או הכסף.
דעתי נוטה, לא מבעיא הכסף דיכול לשלם ואין בו משום רבית לפי שאין הכסף מתזלזל ומתייקר, אלא מעות הן מתזלזלין ומתייקרין, והכסף במקומו עומד. דאל"כ לא תמצא הלואה מותרת בישראל, וכתיב +שמות כ"ב כ"ד+ אם כסף תלוה את עמי, את העני עמך, לא תהיה לו כנושה. הא כסף יכול לקבל ולא חשה תורה אם יתייקר. אלא אפילו כור חיטין יכול לקבל בשעת היוקר. והא דתנ' +במשנה, ב"מ פ"ה מ"ט+ לא יאמר אדם לחבירו הלויני כור חיטין ואתן לך מן הגורן. וכן הלל אומ', לא תלוה אשה ככר לחבירתה עד שתעשנה דמים, שמא יוקירו ונמצאות באות לידי ריבית, הא אמרינן בגמרא +ב"מ ע"ה ע"א; וכן פוסק הרמב"ם פ"י מהלכ' מלוה ולוה, ה"ב+ אמר רב יהודה אמר שמואל זו דברי בית הילל, אבל חכמים אומרים לוים סתם ופורעים סתם. ויחיד ורבים הלכה כרבים, והילכתא כשמואל בדינים +בכורות מ"ט ע"ב.+
@שו"ת בעלי התוספות סימן ז
+תשו' ר' יעקב ב"ר יצחק הלוי.+ וראובן שלוה משמעון על משכון גוי וכשבא מעות לידו נתן לו קרן וריבית ופדה את המשכון בשם גוי.
ודאי אסור לעשות כן וראובן עובר בלאו, שנתן הריבית. כדתנ' +במשנה ב"מ פ"ה מי"א+ אילו עוברים בלא תעשה הלוה והמלוה כו'. ושמעון שלא יודע, פטור. ולכשיוודע לו חייב להחזיר עד שיתננו גוי,,, מצאתי משם רבי' יעקב בן רבי' יצחק הלוי. ע"כ
@שו"ת בעלי התוספות סימן ח
+תשו' רש"י.+ אעתיק תשובת רש"י, ונבון יבון /יבין/ דבר לאושרו. שאלו לרבינו המתנה שהזכיר לאשתו במטלטלין אם מתקיים, הואיל ולא קנו מידו. שהרי לא מחמת מיתה ציוה, שכך אמר אם אעמוד מחולי זה אין בדבריי כלום, ואם אמות יתקיים.
השיב רבנו. דעתי נוטה שאפילו שלא קנו מידו, הואיל והעדים מעידים שמאותו חולי נפטר, שמתנתו מתנה, ואע"פ ששייר. ופסקינן +ב"ב קנ"א סע"ב+ מצוה מחמת מיתה במקצת לא בעי קניין, והוא דמית.
@שו"ת בעלי התוספות סימן ט
+תשו' רש"י.+ שוב מצאתי שכתב רש"י ע"ה בתשובה אחת וז"ל: וששאלת אם עדותן עדות, מחמת שהיו אנוסין באותה שעה.
אני משיב עליה הכל לפי מה שהם העדים. אם הוחזקו ב"ד בהם שהיו נוהגים כדת משה בהצנע באונסם, ולא נחשדו על עבירות שלא אנסום גוים עליהם, לעבור מדעתם בינם לבין עצמם, יש לקבל עדותם. ואם הוחזקו מופקרים בעבירות שלא אנסום גוים עליהם, אע"פ שחזרו בהן אחר זמן תשובה הוגנת, אינם נאמנים להעיד עכשיו מה שראו באותן הימים. דתניא +ערכין י"ז סע"ב; ב"ב קכ"ח ע"א+ היה יודע בעדות עד שלא נעשה חתנו, ונעשה חתנו וכו' עד זה הכלל כל שתחילתו וסופו בכשרות כשר, תחילתו או סופו בפסלות פסול. ועדים הללו תחילתן בפסלות. עכ"ל.
@שו"ת בעלי התוספות סימן י
+תשו' ר' יעקב תם.+ שאלו את ר"ת מהו לברך על הבשמים בי"ט שחל במוצאי שבת.
דבר זה מותר ולא מצינו בו איסור בתלמוד. ואי משום יקנה"ז +פסחים ק"ג ע"א+ חסר ב', אין מביאים ממנו ראייה, וכן נוהגין במתיבתא. אבל הורה רבי' שמואל הלוי, במוצאי יום הכיפורים, ובמוצאי ימים טובים כשמבדילין אין מברכין על הבשמים אלא במוצאי שבת בלבד, מפני נשמה יתרה שבאדם בשבת +ביצה ט"ז ע"א; תענית כ"ז ע"ב+ ולמוצאי שבת נאבדה, וכשמריח בשמים מועיל לו למשיב נפש. אבל ביום הכיפורים ליכא ייתור נשמה כלל. ורבנו שלמה אמר בשם ה"ר יעקב ב"ר יקר, כל יום השבת שובת אור של גיהנם ולא מסריח, ומיד למוצאי שבת חוזר ושורף ומסריח, ולכן מריח בבשמים. אבל ביום הכיפורים לא מצינו ששובת וכ"ש ביו"ט. ואם חל תענית במוצאי שבת, כגון ט' באב, אין מבדילין עד אחר התענית, ואין מברכין על האש במוצאי תענית שאין מברכין על האור אלא במ"ש =במוצאי שבת=. ע"כ.
@שו"ת בעלי התוספות סימן יא
+תשו' ר' יעקב תם.+ תשובת ר"ת לה"ר יוסף מאורלינ"ש. אני ישן ולבי ער, לאהבת דודי כאש בוער. צרור הכסף, ה"ר יוסף. על אשר כתבת על טופס הגט שנכתב על פי, ונכתב פלוני דמתקרי פלוני, ואמרת שאני גורם להוציא לעז על גיטין הראשונים שלא נהגו לכתוב רק פלוני וכל שום וחניכה דאית ליה. ואי משום דאמרי' +גיטין ל"ה ע"א+ קבילא גיטא מן ידא דאסא בר הדיא דמתקרי אייא מרי, התם לא גיטא הוה, אלא לסימנא בעלמא.
הלא זה דברי שאתה טועה בפתרון דבריי, ונבהל להשיב ושמח בהוראה, ולא נותן לראות אחרית הדבר. וזהו בורות ושטות שאמרת דסגי בפלוני וכל שום וחניכה דאית ליה, ולא ממך יצא רק מן הראשונים ששיבשו את מלכותינו. וראה שבאשכנז ובארץ הגר לא נשתבשו בכך. וכ"ש שאתה משנה שמו ושמה. שאם אין לו שום וחניכה יערער זה על הגט ויאמר שלא נכתב כן. שטות כזה לא שמעתי שאפילו אם יש לו, מה נהנינו לכותבו כיון שלא נתפרש. ומה שדחיתה ראיותי מאייא מרי, תורה שלמה משיחה בטילה. גם כתבת שאין לשנות המנהג מפני הלעז. מנהג זה גהנם למפרע. שאם שוטים נהגו חכמים לא נהגו. ואפילו מנהג הגון אינו עוקר הלכה, אא"כ רופפת. ובזה טעית טעות גדולה, ואל תוסיף לדמות דמיונות כאלה. ע"כ.
@שו"ת בעלי התוספות סימן יב
+תשו' ר' יעקב תם.+
תשובת ר"ת. (מה שאמרתם) [אין זה כמו שאמרתם אלא] דינא דמלכותא +מימרא דשמואל, ב"ק קי"ג ע"א וע"ב; גיטין י' ע"ב; ב"ב נ"ד ע"ב; נדרים כ"ח ע"א+ באומות העולם מיירי. אבל מלכי ישראל ומלכי בית דוד דנין אותו כדמפרש פ' כהן גדול +סנהדרין י"ט ע"א+ ואין יכולין לגזול, כלו' שלא כדין. ואפילו למ"ד כל האמור בפ' מלך מלך מותר בו +רבי יוסי, רבי נהוראה, ושמואל, סנהדרין כ' ע"ב; תוספתא סנהדרין פ"ד ה"ה+ אין לך בו אלא חידושיו, ואת כרמכם יקח ונתן לעבדיו +שמואל א' ח'+ אוסרי מלחמתו +מלכים א', כ' י"ד; דה"ב, י"ג י'+ אבל לעצמו להרבות לו הון ולהיות לו לגן ירק לא. כדאשכחן פ' הכונס +ב"ק ס' ע"ב+ בדוד שלא רצה אפילו לעשות לו גדר, ומלחמה היתה וכן בנבות +מלכים א' כ"א.+ ואם תדחה בנבות מפני שזרע המלוכה היה, כדכתב +מלכים א' כ"א+ אשר ירד שם לרשותו, ההיא דהכונס מורה גדולה ונילמוד הימנה. ומקראות דהכונס מוכיחי דבין לר' יוסי בין לר' יהודה דפליגי בפ' מלך. אלא ודאי דינא דמלכותא דינא אפילו בדברים דלאו דינא קא עבדי, דקטלי דיקלי לאו דינא, ובמלכי אומות העולם מיירי. ומוכרי לטסקיהו (ישראל) [לישראל]. ור' ינאי דאמר במוכס העומד מאיליו +ב"ק קי"ג ע"א; נדרים כ"ח ע"א+ ור' אשי דאמר במוכס גוי +ב"ק קי"ג+ לא פליגי אמוכס שאין לו קצבה דשמואל. שהרי שמואל עצמו דאמר דינא דמלכותא דינא תירץ על דברי עצמו במוכס שאין לו קצבה +ב"ק קי"ג ע"א; נדרים כ"ח ע"א+ ור' ינאי ורב אשי באו לתרץ דשמואל, מכלל דאית להו דשמואל. וא"ת בחדא פליגו עליה, זו אינה שיטה אלא שטות. וג' שינויי +ב"ק קי"ג+ כולהו איתנהו, ומר אמר חדא ומר אמר חדא. וכן פי' רבה בשינויי דהאוחז באמה בכל היד +נדה י"ג ע"א+ דכולהו איתנייהו. וזה פשוט מכולם. דשמואל תרוייהו אמר, ואת מודים דהלכתא כשמואל בדיני דמלכותא, והוא כך אמר דבמוכס שאין לו קצבה ליכא דינא דמלכותא בהגוזל בתרא +ב"ק קי"ג ע"א+ ובארבע נדרים +נדרים כ"ח ע"א+ ורב ינאי ורב אשי לא פליגי עליה, ש"מ דלית דינא דמלכותא בכל דבר, כגון מוכס שאין לו קצבה אפילו העמידו. דבהכי מיירי דדינא דמלכותא דינא אינה אלא בדברים שהמלכות עושה, כגון מכס קצבה +ב"ק קי"ג+ וגשרים +ב"ק קי"ג+ ומשתכח בבי דרא +ב"ק קי"ג+ ובר מתא אבר מתא מעבט +ב"ק קי"ג+ והני תלתא מילי בסוף פ' חזקת הבתים +ב"ב נ"ה ע"א, מימרא דרבה משמיה דשמואל+ לאשמועינן דתרי מילי דהאריסי, והזיהרורי והאנדיסקי +ב"ב נ"ה ע"א, מימרא דרבה משמיה דשמואל+ ישראל נינהו. וכן המוכרים והמלכים מלכי אומות העולם. ואילו המוכרים גוים כן היה הדין כמו כן.
כללו של דבר, אין דינא דכל מלך ומלך העומד ומשנה דינא. אלא דינא דמלכותא בדברים שהנהיגו קדמוניהם. דהפקיעו חכמים ממון במנהג המלכות כדרך שהפקיעו מפני תקנת (המינין) [השבים] +ב"ק צ"ד ע"ב והלאה+ ומפני תיקון העולם +גיטין ל"ד ע"ב+ ומפני דרכי שלום +גיטין נ"ט ע"ב.+ וכן הא דתלאה וקדיש +ב"ב מ"ח ע"ב.+ וההיא עובדא דהוי בנרש שהפקיעו קידושי תורה +יבמות ק"י ע"א.+ וכן גבי שטר מתנה דינא דמלכותא +גיטין י' ע"ב+ או אם היה מלך עומד ואומר באמירה בעלמא ליקני, לא היה קונה, כמוכם שאין לו קצבה שלא היה קונה אם העמידו מלך הדיוט וגררא, ולהגדיל תורה אינה יוהרא, אם היא ברורה. אך שלך צרורה, כאמרה פרה הריני גזירה +נזיר פ"ב מ"ב+ ושלום לכל יודעי תורה, שמסיני אמורה, יעקב בר מאיר.
@שו"ת בעלי התוספות סימן יג
+תשו' ר' יעקב תם.+ השיב ר"ת אשר צעק ראובן על שמעון שהכניסו בערבות נגד גוי אחד בי' ליט', ואת ידו נתן והפר ברית. ועמד ראובן [ללכת לבית הגוי] לפצותו, ובדרך נתפס. ותובעו הי' ליטרין ודמי פדיונו וריבית שעלה על הי' ליט'.
ודאי שישלם שמעון לראובן היציאה והריבית עם הקרן, אך על התפיסה פטור, דאונס דלא שכיחא הוא. כדאיתא פ' מי שאחזו +גיטין ע"ג ע"א+ רב פפא ורב הונא בריה דרב יהושע זבין שומשמי אגידא דנהר מלכא. קבלו עלייהו כל אונסא דמתייליד כו' [עד] קאקי חיורי משלחי גלימי דאינשי, אונסא דלא שכיחא הוא ופטור. אבל הריבית חייב. אע"ג דלא מצי ישראל למהוי ערב לגוי בריבית, כדאיתא פ' איזהו נשך +ב"מ ע"א ע"ב+ דגוי בתר ערבא אזל, הכא שרי דמעיקרא לאו בתורת ריבית נחת. והוי כקונה חפצים ביוקר, ובאונסא דשכיחי. ובלבד שלא יוסיף על שאר מלוים מגוי בריבית. דכל כך היה יכול להוסיף דהוי כאונס דלא שכיחא. וישבע כמה הוציא ויטול. ע"כ.
@שו"ת בעלי התוספות סימן יד
+תשו' ר' יעקב תם.+ תשובת ר"ת הקונה מציאה בפתחו של חברו. מה ששאל ידידי על שני בני אדם העומדים על פתח ראובן, מקצת' בחוץ ומקצת' בפנים, וראו גוי העובר ברה"ר כנגד פתחו של ראובן, ועמו דברים של מציאה או של גניבה. והכניסוהו בביתו של ראובן, וסחרו עמו שם, ולקחו הדברים בזול. וראובן לא היה שם. וכששמע ראובן תבע מחצית הריוח, והם אינם רוצים ליתן אלא השליש.
לא פירש ידידי יפה אם גוי זה הולך לתומו ואינו מקפיד למי יראה מקחו, או שמא מקפיד ודעתו לבא לביתו של ראובן מחמת שהוא רגיל אצלו. וראיתי להשיב דבר לשני הצדדים האלו. אם מערופייא של ראובן, ויש שם אמתלא שלדעתו היה, וקרוב אל ביתו, אע"פ שלא היה שם ראובן, זוכה בכל המחצה ואפילו הם מאה. שמקובלים אנו שכל מה שמזמנים מן השמים לסיעה של בני אדם, ונתפרש שם האחד באותה הזמנה, ושאו' האחרים סתם, הלכה רוחת בישראל שנוטל האדם יחיד החצי בכל אותה הזמנה, ושאר כל הסיעה נוטלים כל החצי. כמעשה דקטיעה בר שלום +ע"ז י' ע"ב+ של אדום היה, ולימד זכות על ישראל, וצוה המלך להורגו. כי מפקי ליה ואזלי אמר יהיו כל נכסי לר' עקיבא וחביריו. יצא ר' עקיבא ודרש והייתה לאהרן ולבניו, מחצה לאהרן ומחצה לבניו +ע"ז י' ע"ב+ וכן הוקבעה הלכה למעשה +ב"ב קמ"ג ע"א: והא עובדא הוה בנהרדעא ואגביה שמואל פלגא, בטבריא ואגביה רבי יוחנן פלגא.+ וכן הוא הדין +ב"ב קמ"ג ע"ב.+
ואם אין שם אמתלא, ואין מכירים שזה בא לדעת ראובן, הרי הוא כאחד מהם, וזכתה לו חצרו ליטול חלק כחלק עמהם ודיו. שאפילו עמהם היה והם עשרה אינו מעדיף על אחד מהם, ואעפ"י שהמעשה הזה כולו בביתו היה. שהרי מעשים בכל יום שמביאים תגרים לבית אחד, כלום אינו תובע להם אלא כאחד מהם. הוי דין זה נחלק לשנים. והמקום יצילנו מעיוות הדין, וירנו מדרכיו ונלכה באורחותיו. עכ"ל ר"ת.
@שו"ת בעלי התוספות סימן טו
+תשו' ר' יעקב תם.+ ומעשה וסיכך ה"ר שמשון גיסו של ר"ת בנסרים שאין בהן ד', ועשה סוכה יפה מאד כעין כיפת חדרים, ותקוע במסמרות, ופסלה ר"ת משום דמצלת מן הגשמים. אבל אם השכיבן זה אצל זה, כשירה, דאין מצלת מן הגשמים.
@שו"ת בעלי התוספות סימן טז
+תשו' גאוני נרבונא.+ תשובה מגאוני נרבונא על קריאת חומשין במקום דליכא ס"ת. הילך לשונם: אמת הוא שאמרו חכמים ז"ל +רבה ורב יוסף, גיטין ס' ע"א+ אין קוראין בחומשין בבית הכנסת מפני כבוד הציבור, וכן הלכה. אך זה תשיב על דעתך, וכי ס"ת שאנו קורין בו, ושאנו עומדין מפניו מעובד הוא כהלכה למשה מסיני דמליח וקמיח ועפיץ +מגילה י"ט ע"א+ ומפני מה אנו מברכין עליו וקורין בו, אלא אנו סומכין על דברי הגאונים שאמרו מאחר שאין בינינו שיודע לעבד העורות כהלכה, ורוב ספרי תורות שלנו עשויין מאילו עורות, מוטב שתיעקר מצות העיבוד ממקומו ואל יבטל מקריאת התורה, כדהתירו בספרי דאפטרתא דשרי לטלטולי ולמקרי ביה +גיטין ס' ע"א+ משום עת לעשות +תהלים קי"ט קכ"ו+ וכדהתירו בכתיבת האגדות +גיטין ס', תמורה י"ד ע"ב+ והתלמוד. הכא נמי באותן כפרים שהן במקומות רחוקין שאין להם ס"ת מוטב שיקראו בחומש הכל כס"ת בקריאת ג' וז', ויברך כל אחד כתיקונו, ולא יבטלו מקריאת התורה.
ומה שאמרו הגאונים אין גוללין ס"ת בציבור מפני כבוד ציבור +יומא ע' ע"א; סוטה מ"א ע"א+ היכא דאיתרמי שעתא דלית להו אלא חד ס"ת, גוללין בציבור ולא חיישינן לכבוד ציבור, שלא יתבטלו מקריאת הפרשה.
ומה שהזכרת שנים מקרא ואחד תרגום אצל קריאת התורה, כי בקריאת התורה אחד קורא את הפסוק פעם אחת, ואם יש מתרגם, מתרגם על ידו +מגילה כ"ג ע"ב+ אבל מי שמשלים פרשיותיו עם הציבור שנים מקרא ואחד תרגום +ברכות ח' א'+ אע"פ ששמע קריאת התורה מפי הקוראים חייב להשלים פרשיותיו בביתו כדי שיתן לבו ודעתו לקריאת התורה.
ולכבודך וגם שיאמינו שממנו נשתלח הדבר, חתמנו מקצתינו באגרת.
ור"ת חלק עליהם ואמר דאין קוראין בחומשין בבית הכנסת, ונלאתי להאריך. וכמה גאונים שבמלכות פסקו דהקורא בחומשין אין רוח חכמים נוחה הימנו, ומוטב לו שלא קרא. שאפילו בספרי תורות שאין עשויין כתקון חכמים שאין תפורין בגידין, ואין בין שירטוט לשירטוט כמלא שירטוט אסורין לקרות בהן, כ"ש וכ"ש דאסור לקרות בחומש להוציא שם שמים לבטלה. אמנם יש מפרשים דמה שאמרו חכמים אין קורין בחומשין בבית הכנסת, היינו בחומש אחד, כמו מבראשית ועד ואלה שמות, או אחד משאר חומשין, אבל כשהחומש שלם, כגון שיש בו ה' חומשין קורין. ודוחק.
ואומ' שאין לקרות הסדר בחומש בבית הכנסת לפטור הציבור כדאמרינן פ' הניזקין +גיטין ס' ע"א+ מהו לקרות בחומשין, ומסיק דלא אמרו דאין קורין בחומשין בציבור אלא מפני כבוד ציבור, שהיה להם לכל אחד חומש לבדו. ומשמע דווקא מפני כבוד ציבור, שלא יאמרו עניים הם. אבל אם מחלו על כבודם מותר. ופי' התוספות דווקא להם היה מותר אם היה כל החומש לשם /שלם/, שכל ספריהם היו בגלילה, אבל אנו שאין ספרינו בגלילה ודאי אסור.
@שו"ת בעלי התוספות סימן יז
+תשו' ה"ר אליעזר ב"ר שמשון.+ מעשה בימי זקיני שאפה ג' מצות ערב פסח ולא תרם חלה מאותו עיסה בלבד, ומן המצות אין יכול להפריש דבעינן שלימים לצורך הסדר, וצוה ללוש עיסה אחרת ולתרום חלה ממנה, ולקרא לה שם אחר אפייה, וליתנם בסל, והסל מצרפן לחלה, ויטול מתוך הסל אותו חלה שתרם ויקרא לה שם בנוטלה מתוכן. ואע"ג דשתי עיסות היו, הסל מצרפן לחלה. דכת' העושה עיסתו קביים ולא נגעו זה בזה פטורין מן החלה עד שישוכו, ר' אלעזר אומר אף הרודה ונותן לסל הסל מצרפן לחלה. אבל להוסיף עליהן ממצות שלא הורמה חלתו אי אפשר, דא"כ היה מפרש מן החיוב על הפטור. אליעזר ב"ר שמשון.
@שו"ת בעלי התוספות סימן יח
+תשו' ר' שמריה ב"ר מרדכי.+ ופעם אחת אירע פסח בשבת. ושכח רבי' שמריה ולא עירב עירובי חצרות מבעוד יום. ואחר שקראו קריאת שמע בבית הכנסת, אמר לעומדים לפניו לא עירבתי, הריני יוצא ומניח עירובי חצירות. ורצו להתווכח עמו ואמר בדרבנן עבדינן עובדא והדר שיילינן, ויצא ועירב. ולמחר נתווכחו עמו התלמידים, מקצתם התירו לערב לאחר קבלת תוספת שבת ודאיכא ספק חשיכה כו' ומוקמינן בעירובי חצרות +שבת ל"ד ע"א+ ואין לך קבלת שבת יותר מספק חשיכה דאין מדליקין ואין מעשרין. ואפילו הכי קאמר דמערבין +משנה שבת ספ"ב.+ ומקצת התלמידים אסרו דיש לחלק בין קיבל עליו ללא קיבל עליו, כדאמרינן בברכות +דף כ"ז ע"ב+ מי בדלת, אלמא כיון דקיבל עליו כל שבת אין מערבין. ועוד ראייה (מעשר) [משש] תקיעות דאין יכול להוליך שופרו. אלמא לאחר שקיבל שבת אין יכול לטלטלו אפילו דבר שהוא משום שבות.
ולמחר חזר הרב והביא ראייה מתוספתא. התחיל לתקוע תקיעה ששית אפילו מיחם בידו מניחו לארץ, אלמא לאחר שקיבל שבת אין יכול להטמין. ובספק חשיכה תנן +שבת פ"ב ה"ז+ מערבין וטומנין. אבל מצאתי כתוב ספק חשיכה אע"פ שקבל עליו שבת כבר. ובתוספתא דשבת ראיתי שכתב רבי' יואל הלוי והתיר לערב עירובי חצירות לאחר שיצאו הקהל מבית הכנסת בערב שבת. וכתב דהוא הדין עירובי תבשילין בי"ט.
@שו"ת בעלי התוספות סימן יט
+תשו' ר' שמריה ב"ר מרדכי.+ איש אשר רוח בו, נתן מהודו עלי לשאת משאת שלום, כי אין תשורה להביא לאיש הרואה, ועתה נשאתי ידי על סאה גדוש, לברך מורי ר' יואל ב"ר יצחק הלוי נ"ע, על כי זכרתני אותך, וייטב לך לרבות שלום, כי איני כדיי, אעפי"כ אשיב לפי דעתי, ששאלת אשר נכנסו במרתף הפתוח לרשות הרבים והגבי' הדלת לחוץ, ורצו לשבור הדלת הפתוח לבית, וישמעו בני הבית ויכנסו למרתף, והנה שתי חביות אחת פתוחה ואחת שמונחת המגופה על פי החביות, אבל לא בכח, והשאר החביות סתומות בכך, ואיבעי' לך אי אותה החבית וכו'. ושאלת מן הסתומה אם היא מותרת אם לאו, מכלל שפתוחה נראה (בעי) [בעיניך] שהיא אסורה.
לפי מיעוט דעתי אודיעך שנראה בעיני שהפתוחה והסתומה מותרת. אדמייתית לי מהנהו גנבי +ע"ז ע' ע"א+ ולא אייתי ראייה מההיא רביתא +ע"ז ע' ע"ב+ דאישתכח בי דני והוי נקיטא אפי' דדני בידי', ואמר רבא חמרא שרי, אימר מגבי' דחבית' שקיל וכו'. ורבא דשרא לגבי גנבי +ע"ז ע' ע"א+ שרא הכי לגבי רביתא אע"ג דלא הוה אלא חד בפיקס. אבל מתוך השאילה שאני שואל ממך הא דאמרי' באין מעמידין +ע"ז ע"ו ע"ב+ גופא א"ר אבימי משמיה דרב פיתן ושמנן ויינן ובנותיהן כולן מי"ח דברים נינהו, ולעיל +ע"ז ע"ו ע"א+ אמר רב אם הם לא דרשו אנו לא דרשינן, וישם דניאל אל לבו אשר לא יתגאל בפת בג המלך וביין משתא' +דניאל א' ח'+ בשתי משתאות הכתוב מדבר, אחת משתה יין ואחת משתה שמן, ורב סבר על לבו שם, ולכל ישראל נמי הורה. ושמן דניאל גזר והא אמר +ע"ז ע"ו ע"ב+ באלי ניוותאה משמיה דרב פיתן ושמנן ויינן ובנותיהן וכו'. ומתרץ תמן דניאל גזר בעיר ואתו אינהו גזרו בשדה. ואע"ג דמתרץ שמואל לא פשט איסורו לכל ישראל, גבי יין לא שייך למימר הכי, הא דאמ' תמן במגילה +דף י"ג ע"ב+ בלישנא בישא דהמן אם נוגע אפי' מלך בכוס זורק וכו', ואמרי' בירושלמי +קידושין פ"ד ה"א+ ויאמר התרשתא להם, למה נקרא שמו תרשתא שהתירו לו לשתות יין, מכלל בבימיהן /דבימיהן/ היתה הגזירה. ומה שהוא מיקל תמן +ע"ז ע' ע"ב+ לעניין רביתא משום דאופי' אינה אלא גזירה ולפיכך התיר' כרבא. ומה שאתה מדייק בהנהו גנבי דסליק ושורה כדכת' משום דרוב ישראל נינהו, ומשום תרי ספיקי מתיר +ע"ז ע' ע"א+ אבל בחד' ספיקה אסור, דמשום דספיקה דאורייתא הוה דילמא שיכשך, תראה דאפי' באתר דחיישינן משום שיכשוך, אי דליכא לאישתמועי' לא חיישינן משום יין נסך ואפי' בחד ספיקה, כדאמ' +ע"ז ע' ע"א+ ההוא ביתא דהוה מלי חמרא דישראל וגוי, ואשתכך /ואשתכח/ גוי דהוה קאים בגויה, אי אית ליה לאישתמוטי [חמרא אסיר, ואי לא] חמרא שרי. וגם במקום שנכנסו גנבים ומתייראים ומתבהלים ולית להו לאישתמוטי, שרי; מההוא ישראל וגוי דהוו קא שתו חמרא, שמע ישראל [וכו']; ותו מההיא גוי וישראל דהוה קא אתי בספינה +ע"ז ע' ע"א+ שמע ישראל קול שופרא דמע' שבתא, נפק אזל, אמר רבא חמרא שרי, מימר אמר גוי השתא ישראל אתי, כמו כן בגנבים ששברו את הדלתות לית להו לאישתמוטי, ואין לך טירוד מלחמה גדולה מזו. וההיא רביתא פר"ש שהיתה קטנה, אבל אם היתה גדולה דהוא ידענא בטוב ניסך איסור, ולי נראה שאפי' הייתה גדולה יין שרי, כיון דספיקה היא דאנפי' לאו בר ניסך הוא, כדאמרי' בעלמא +ע"ז ס' ע"ב+ אם היתה מטפח על פי החביות הסתומות ימכר, ר"ש מתיר אפילו בשתייה, בתלמוד שלנו פוסק אין הלכה כר' שמעון, ובירושלמי פוסק הלכה כר' שמעון, אלמא באתר' דידעינן דלא מיכוין לנסך מקילין בין לרבנן בין לר' שמעון.
והחביות ששאלת הפתוחה והסתומה, אם יש להן ברזא שיכולין להוציא יין בנחת ונמצא סימן על החביות, כגון שהיה שרשין תחת הברזא, ודאי אסור. אבל במקום שאין ברזא ולא נתרוקנו החביות כי הם מלאות כאשר בתחילה, ואפי' אם היה שם ברזא, מאחר שלא מצינו רושם ולא שום דבר, מותר. ועוד שהן מליאות. ואם אין שם ברזא אחר שלא מצינו, אפילו נתרוקנו תלינן (האיסור) [החיסור] מקודם. אבל אם ברור שנגע ביין, שאין כאן שום ספק, אסור, דמגע גוי שלא בכוונה אסור.
ועוד מצאתי תשובה ראייה לדבריי שהשיב ר' שלמה לר' שמעי' על היין ששכחה הגברת מפתח המרתף ערב יום הכיפורים, וצריכינו להיות כל היום בבית הכנסת, ופעמים הרבה הגברת יוצאת מבית הכנסת לביתה, וגם בני הבית היוצאין מבית הכנסת לבית וחוזרין, והשפחה היתה סוגרת בעדה פתח הבית כאשר צותה הגברת מפני גנבים וגזלנים. וליל המחרת שאלה הגברת המפתח, ואמרה השפחה מצאתיו היום סמוך לערב. והיו שם חביות פתוחות וסתומות ומבורזות בברזא ושאינן מבורזות.
נראה בעיני שהן מותרות, שאם נמצאת הגויה בתוך המרתף היו הפתוחות והסתומות מותרות, אבל מבורזות היה לחוש, שלא נחשדו הנוצרים לנסך יין, ואינם יודעים בטוב לנסך כלל, שאין אדוקים כמו ארמאין שהיו משכשכין אצבעותיהן ביין לע"ז. אבל עתה לא נחשדו אלא למזוג ולשתות. ואע"פ שיש רשעים שעושין לרשעות כן, בפני ישראל הן עושין, אבל שלא בפניו לא חשו חכמים לדבר שיהא הגוי מתכוין להעביר ישראל על דתו, כדאמרי' התם +ע"ז ל"ד ע"ב+ גיסטא דמורייסא בלומא גיסטא דחמרא בארבע' ליומי, אלמא במידי דלא מהני ליה לא חשיד. ועוד אמרי' +מימרא דרבי חנינא, ע"ז י"א ע"ב והלאה+ לא הלכ' (לעיל) [לצור] מימיך וראית ישראל וגוי (שותפין) [שופתין] שתי קדירות על כירה אחת, ולא חשו חכמים בדבר דילמא מהדר ישראל אפיה ושדיה ליה נבילה בקדירה וכו'. וזו שהיתה מפסקת בינה ליין אין לחוש כלום מפני כמה דברים, שהרי היו ישראל נכנסין ויוצאין לבית, ועוד מירתתא דילמא מינכריה ישראלית במפתח דאורכסא ואתי' ומשכ', ואע"ג דאחדתא לדשא סברא דילמא אזלה ובדקה בברזי דחביתא דמינכרא מילת' אי נגרי מיניה. ועוד אפי' ספק ביאה ליכא מההיא מסוכיית' דמסרה לה גלידא לגויה, וכי אתא רב דימי אמר עובדא הוה בבי מדרשא ואמ' (לה) לא מסרה לה אלא שמירת המפתח בלבד +ע"ז ע' ע"ב+ אלמא לא דמי היכא דקאי גוי על חמרא ממש למניח נכרי בחנות שהוא עומד ממש על היין, ולא תימא הך בשלא שהיא מפלג' עסיקי', הא כיון דמסרה לה שמירת המפתח אמרה לה שמירי, אין לך הודעה גדולה מזו, דהא היכא דשבקי' לגוי על חמרא ממש בחנות שהוא עומד ממש אצל היין. תניא +ע"ז ע' ע"א+ נעל הפונדק או שאמרה לה שמור אסור, אלמא שמירה זאת היא הודיעו שהוא מפליגי' ואפ"ה במסירת שמירה לא חיישי'. וכ"ש זו שלא מסרתה אלא ששכחה, והגויה כגנב למרתף, מותר היתר גמור, ולא יקל בעיניכם לאבד ממונם של ישראל, שהתורה חסה עליו +ר"ה כ"ז ע"א+ וקיימא לן ספיק' דרבנן לקולא +ביצה ג' ע"ב; שבת ל"ד ע"א; עירובין מ"ה ע"ב+ ואין לחוש בשום שיכשך בעולם בזמן הזה. ואי משום חומרא דיין נסך, הני מילי אותן אומות המנסכין יין לע"ז, דהני איסור דאורייתא דזבחי מתים, דכתי' ישתו יין נסיכם +דברים ל"ב ל"ח; והדרשה היא בע"ז כ"ט ע"ב+ אבל באומה זו לא שמענו באזנינו ולא ראתה עינינו באחד מהם שיכשוך ביין לע"ז. ע"כ תשובת רש"י זצ"ל.
והאי ראייה סמך לדבריי. ומה שפי' רבי' שלמה ספק ביאה שהיתה השדה מליאה טומאה, כיון שפיר"ש כן הוא, ולא כמו שפי' רש"י שפירש אם לא היתה השדה טומאה היו מודין רבנן לר' אליעזר דספק ביאה טהור, אינו כן אלא בין מליאה בין שאיני /שאינו/ מליאה היו אומרים ספק ביאה טמא, כמו שמפ' באותה משנה במסכת טהרות בפ"ה +פ"ו מ"ג; וממשיך במשנה ד'+ הכניס ידו לחור שיש בו טומאה ספק נגע וכו' כל שבאה לרבות לספק ספיק', ספיק' ברה"י =ברשות היחיד= טמא ברה"ר =ברשות הרבים= טהור. כיצד נכנס למבוי וטומא' בחצר, ספק נכנס ספק לא נכנס, ואפי' נכנס ספק היתה שם ספק לא היתה שם, אפי' היתה שם ספק יש בה שיעור ספק טומאה ספק טהרה, אפילו טומאה ספק נגע ספק אינו נגע, ר' אליעזר אומר ספק ביאה טהור, ספק מגע טומאה טמא. ואני מתקשה בהאי מתני' בכל מקום אנו אומרים ספק ספיק' מטמא. וההוא גנבי דסלוק ואזול לפומבדית' פתוח חביותא טובא, אמר רבא חמרא שרי (וזבן) [ורובן] ישראל נינהו +ע"ז ע' ע"א+ ואפילו הרגישו דנגע ביה מותר, דהא רוב' דישראל נינהו. ומעובדא דנהר פקוד +ע"ז ע' ע"א+ ואמר שמואל חמרא שרי ספק ישראל ספק גוי, הוה עובדא לשם לא הוו רובא ישראל גנבי, וזה היה כגון ספק ביאה וכמו כן ספק מגע, וכיון דמפתחי משום ממונא הוה ליה ספק ספיק'. ומההיא פולמוסא דסליק לנהרדעי +ע"ז ע' ע"א+ או משום דקסבר רוב דאזלינן בתר פולמוסא ישראל נינהו, הוה ליה כרוב ישראל, אי לאו סביר' ליה רוב אזלינן בתר פולמוסא ישראל נינהו, והוה ליה ספק מגע, משום הכי קא מקשי בספק ביאה ספק מגע הוא, וסתמ' כיון דפתוח שיכשכו בה. משום הכי קא מתרץ כיון דפתוח חבייתא טובא, אימור אדעתא דממונא פתוח, כיון דפתחו יותר מצורכו, אימור אדעת' דממונא אתו.
וגם אודיעך חביבי מה שהעידו לפני עדים כשרים שהתיר ר"ת זצ"ל לדרוך ענבים לגויים ולמלאות בגיגית גדולה עד שהיתה מליאה, והניחו ביד גוי עד שיהא כח /נח/ מרתיחתו, והיו ישראל לוקחין הכל ומפנין הענבים למעלה בגיגית, ולוקחין אותו, ומאן החמיר הרבה על שמירתו עד פינו, היה אומר שהיתה הגיגית כמו גת מליאה ופקוקה דלוקחין מהן. ושלחתי כתב לר"ת על מה עושין כן, והקשיתי על דאמרי' +ע"ז פ"ד מ"ח; והגירסה במשנה: מן המצרי+ לוקחין גת בעוטה מן הנכרי היאך לא חיישינן ליין נסך, ליחוש שמא עירב הגוי יין נסך עד שלא ידע או החליפו, ותו היכי ידעינן דגת טהור הוה דגוי טיהרו, עד שמצאתי בירושלמ' +ע"ז פ"ד ה"ח+ הך מתני' לוקחין גת וכו' תני ר' חנן הדא דאת אמרת בשלא העלים ישראל ממנו, אבל העלים ישראל ממנו לא בדא, וגם הבאתי לו בעא מיני' דרב כהנ' +ע"ז נ"ט ע"א+ מהו להוליך לגוי ענבים לגת, אמר להו אסור משום דאמרי' לך לך אמרינן לנזירא, סחור סחור לכרמא לא תקרב. וגם (בר"ת) [ר"ת] ור' יוסף טוב עלם אומר מה שאנו אומרי' בע"ז יין ביין אסור במשהו, ויין שנתנסך לע"ז כגון סתם יינם בנותן טעם. והם פירשו כמו רבותינו שכל איסורן שבתורה בין במינו בין שלא במינו בנותן טעם, ולא כמו שפר"ש במשהו. וגם אנו נוהגין בין במינו בין שלא במינו בנותן טעם חוץ (מבטל) [מטבל] ויין נסך וחמץ בפסח. ומתחילה הודה לי ר"ת שודאי היה מתיר, אבל כשהקשיתי לו מן הירושל' לא באתה לידי תשובתו. ואעפ"כ לא תקל במגע גוי. שמריה ב"ר מרדכי.
@שו"ת בעלי התוספות סימן כ
+תשו' רבי' שמשון ב"ר אברהם משאנ"ץ.+ שאלת כשחל שמיני עצרת בשבת ושמחת תורה באחד בשבת אם מותר לאכול אתרוג של מצוה הואיל ונאסר בשבת, דיש לאוסרו משום הכנה כמו ביצה הנולדה בשבת אסורה בי"ט +כרב, ביצה ד' ע"א.+
מה עניין הכנה לכאן. ביצה שנולדה בשבת +ביצה ג' ע"ב+ או פירות שנשרו מן האילן +ביצה ב' ע"ב; עירובין ל"ט ע"ב+ ודגים שניצודו +ביצה כ"ג ע"ב+ שייך לאוסרו משום הכנה דנעשה בם תיקון בשבת ואין שבת מכין לי"ט. אבל כאן מה תיקון שייך ונעשה בו בשבת. וכי תימא דליתסר משום דשבת ויום טוב קדושה אחת הן +ביצה ד' ע"א+ האמרינן הלכה כארבע זקנים ואליבא דר' אליעזר דאמר דשתי קדושות הן +עירובין ל"ח ע"ב.+ ועוד אפילו למ"ד קדושה אחת הן כיון דלא נאסר בשבת אלא משום מגו דאתקצואי /דאתקצאי/ בין השמשות משום יום שעבר דאיתקצואי בערב שבת ולא משום שבת, אין שייך לאסור כאן משום קדושה אחת. תדע דלא לישתמ' שום תנא ואמורא שיאסרו אתרוג בתשיעי ספק שמיני +סוכה מ"ו ע"ב+ ואע"ג דאיכא למ"ד בריש ביצה שני ימים טובים של גליות קדושה אחת +ביצה ד' ע"ב+ שמשון בר אברהם זלה"ה.
@שו"ת בעלי התוספות סימן כא
+תשו' רבי' שמשון ב"ר אברהם משאנ"ץ.+ עיר שהנהר חוץ לעיבורה של עיר קרוב לתחום שבת, היאך כותבין בגט.
אם העיר מסתפקת מן הנהר לכל תשמישיה לטחון, למשרה, לכביסה, כותבין שם העיר. ואם לא יכתבו דיתבא על נהר פלוני אין לחוש אפילו אם יש בה נהר, דלא חשיב בכך שינה שם עירו ושם עירה +גיטין פ' ע"א+ ואע"ג דאמרינן בשוירי מתא דעל רכיס נהרא +גיטין כ"ז ע"א; ב"מ י"ח ע"א+ פ' האשה שלום +יבמות קט"ו ע"ב+ בההוא גיטא דאישתכח בנהדרעא וכתיב ביה בצד קלניא אנא מנהר נילאי כו' והיו בהן נהרות ואינו מזכירן. מיהו עיר שהנהר שלה חוץ לעיבורה של עיר קרוב לתחום שבת, וכתב שם הנהר בגט לא חשיב משנה שם עירו ושם עירה. מדאשכחן פ' בתרא דראש השנה +משנה ר"ה פ"ד מ"א+ גבי ירושלים שרואה ושומע וקרובה ויכולה לבא, תוקעים בה. ואמרינן בגמרא קרובה פרט ליושבת חוץ לתחום +ר"ה ל' ע"א.+ משמע דיושבת בתוך התחום כוותה חשיב, אע"ג דלעניין יבנה נחשב כמותה, החמירו ביבנה +ר"ה ל' ע"א+ ואמ' פ' כל הבשר +חולין ק"י ע"א+ גבי רמי בר תמרי דאכיל כחלי דאמ' חוץ לתחום שויתינהו. ובמכות כשם שהעיר קולטת כך תחומה קולט +משנה מכות פ"ב מ"ז.+ מכל הני משמע דתוך התחום חשיב כעיר עצמה, ואפילו חוץ לתחום אם נראה עמה. ואמרינן פ"ק דמגילה +מגילה ג' ע"ב+ כרך וכל הסמוך לו נידון ככרך, ואמרינן +מגילה ג' ע"ב+ סמוך אע"פ שאינו נראה, מ"מ נילף מינה דלא חשיב שינה. ולדמיון הבאתי הנך ראיות, ולא לראייה ברורה. ומתוך הסברא אין נחשב שינוי. וגם כי אמרת שריחיים שעל הנהר נקראים על שם העיר. ולכאורה נראה לכתוב דיתבא בצד נהר פלוני כמו בצד קלניא מתא +יבמות קט"ו ע"ב.+ ושלום שמשון ב"ר אברהם.
@שו"ת בעלי התוספות סימן כב
+תשו' ר"י.+ נשאל לפני ר' בצרפת מפני מה לא התירו לתלוש ירקות בי"ט לצורך י"ט מידי דהוה אשחיטה ובישול ואפיה דהא מיכמש כמישי הנהו שנתלשו מעי"ט, ויותר מזיק לו מן הבשר שנשחט מעי"ט דליהוי כדברים שאי אפשר לעשותם מעי"ט.
והשיב ר' לא פליג רבנן במחובר לקרקע הואיל דסתם דברים המחוברים לקרקע אינם ניזוקין ולא מיכמישי בשהיית יום אחד או שנים הילכך אסירי לקצור ולתלוש בי"ט, דאיפשר לעשותן מעי"ט. לא פליג רבנן ירקא לחודיה משאר מחוברין,,, מ"ר.
@שו"ת בעלי התוספות סימן כג
+תשו' ר"י.+ פעם אחת שאל גוי קנקן של דלעת מזופף שנותנים לתוכו יין, והיה של ישראל ושאלו לגוי ונתן בתוכו יין שלו לילה אחת והחזיר לישראל. ולאחר זמן שכחו שנשתמש בו יין נסך ומלאוהו יין מבושל והריקוהו לתוך קנקן של עץ מזופף כשר. וחזרו ועירו אותו קנקן לתוך חבית של יין מבושל להשתמר לתוכו. ושוב חזרו ומלאו הקנקן שיני /שנית/ יין שאין מבושל אחר שהוריק ממנו יין מבושל שהיה מתחילה בקנקן של דלעת, ונתנו יין שאינו מבושל זה לתוך חבית שאינו מבושל.
ושאלו לר'. ויש שרצו לאסור מטעם כי אע"פ שהתירו חכמים למירמי שיכרא בדלי שנשתמש בו יין נסך לאחר שהודח במים או ניגוב +ע"ז ל"ג ע"ב+ דקים להו לרבנן דשכר אין בו כח להפליט יין נסך שבתוך הכלי לתוכו, אע"פ דמיא גרידי מפליטין אותו כששוהא לתוכו הרבה, שהרי ניתר הכלי ע"י מילוי מים ג' ימים, עירוי מעת לעת +ע"ז ל"ג ע"א+ הכי קים להו דלא אלים השכר להפליט כמים גרידי, אע"פ שמחמיצין אותו והוא חזק הרבה. והלכך מותר ליתן לתוכו שכר שאין טעם היין האסור נפלט בו. אבל יין מבושל, וכי מפני שמבושל הוא אין כח להפליט יין נסך הבלוע בכלי, והלא הוא חריף וחזק הרבה יותר. ונמצא שטעם היין נסך שבולעת הקנקן נפלט לתוכו ונאסר אותו יין, ויאסור כל החביות של יין מבושל שהורק לתוכו, וגם חבית שנייה של יין שאינו מבושל ונתנו לתוך חבית של יין שאינו מבושל כמו כן.
ור' השיב כי בין שכר בין (יין) [מים] מותרים בכלי הנאסר ביין נסך והמחמיר (ביין) [במים] מבשכר לא חש לקימחיה ואין בדבריו ממשות. ובהדיא קתני גבי קנקנים כגירסת הספרים באין מעמידין גבי נתן יין של ישראל נותן לתוכו מים ואין מחלק בין זמן מרובה לזמן מועט, וגם שכר כמסקנא דהתם. ואעפ"י שמים ושכר מותרין אין להוכיח מהם יין מבושל אם נאסור בחזקת גרגותני במשהו כדמשמע מילתיה דרב הונא +ע"ז נ"ו ע"ב+ שאם כן חשוב יין גוי כשאר ליאסר במשהו אע"פ שהוא לעניין ניסוך כמבושל למתניתין דקאי רב הונא עלה. ומיהו קשה לי אם נפרש דמיירי במשהו למה לא מבטל מטעם דהלכה כרבא +ע"ז ס"ו ע"א+ בחמרא חדתא [א"נ] ע"י סלק את מינו כמו שאינו, כי דוחק הוא להעמיד רב הונא כאביי, ואע"פ שאין מתירו מטעם ושכר ומים מ"מ אלא משהו. והיה ראוי להתיר דבש בין מטעם סליק את מינו +חולין ק' ע"ב+ נמי אז היית מתירו מטעם זה. ואע"ג לא הוראת מעשה כר"ת שמתיר בשיכשוך במים ושט"ש וקנקנים של חרס המזופסים בכל דבר שאין מכניסו לקיום. ואני מחמירי' עליהן בנודות של עור, כדי הוא רבינו לסמוך עליו בשעת הדחק, כי התורה חסה על ממונם של ישראל. וגם על דבריו אין קושיא וראוי לסמוך עליהן אף לאשר לא יסמיך סתם יינן במשהו. כך השיב ר'.
@שו"ת בעלי התוספות סימן כד
+תשו' ר"י.+ מעשה בא לפני ר' קנקן שהיה בו עכבת יין נסך ונתנו עליו משפך ומדדו במדה מן היין הכשר שבחבית ושפכו במשפך. ושאלו על היין שבחבית מה דינו.
והשיב דמותר. לא מבעיא האי דניצוק בר ניצוק, אלא אפילו אם היין מקלח מן החבית למשפך אם לא פחסתו, מותר. והכא לאו קנקט, דהכי אמרינן +ע"ז נ"ו ע"ב+ מה שירד לבור אסור, ומה שבגת מותר. ואמר רב הונא לא שנו אלא שהחזיר גרגותני לגת וכו' אלמא שהגרגותני נאסר על ידי ניצוק או על ידי שפחסתו בורו, ולא החזיר הגרגותני לגת אין נאסר מה שבגת על ידי ניצוק של גרגותני, דניצוק בר ניצוק הוא.
ושלח הדבר לשפיר"א והשיבו לו ה"ר שמריה וה"ר אברהם ורבי' יהודה ב"ר קלונימוס ור' מאיר אחיו. וזה לשונם.
ירד בבור מה שבבור אסור והשאר מותר, לפי המשנה +ע"ז נ"ה ע"א+ מה שבבור אסור והשאר מותר. אבל רב הונא בא לפרש מתניתין דאמ' השאר מותר לא איירי בגרגותני, וכיון שנותנים דין לגרגותני כמו שבבור, הוי משום נצוק. ומ"מ שמעינן מינה כשהחזיר הגרגותני לגת דאסור הגת משום דנגע הגרגותני דאיתסר בניצוק ביין שעל הגת. אבל לא החזיר הגרגותני לגת מה שבגת מותר, דמשום נצוק הגרגותני לא מתסר, דהוי נצוק בר נצוק. הקילוח היורד מגרגותני לבור הוי נצוק, וקילוח היורד מבור לגת הוי בר נצוק. ומותר שעל הגת אע"פ שהקילוח היורד מגת לבור יורד דרך גרגותני, כיון שהגרגותני מפריד קצת הקילוח אין לנו לאסור מחמת אותו הקילוח מה שלמעלה בגת.
וכן גבי קנקן שהמשפך מפסיק, דאמ' בפ' ב' +היינו פרק בתרא, ע"ז ע"ב ע"א+ נטל את המשפך ומדד לתוך הצלוחית של נכרי וחזר ונטלו ומדד לתוך צלוחית של ישראל, אם יש בו עכבת יין אסור. וקא בעי בגמרא עכבת יין שבמשפך איתסר בנצוק +ע"ז ע"ב ע"ב+ ומשמע שבאותה מדה שמדד לנכרי מדד לתוך צלוחית של ישראל מותר. וכ"ש כשהוציא יין במידה מן החבית ונטל המידה. ואין לגלות דלא אתי לידי קילותא.
יין כשר היה בקנקן לפני הגוי, והריק הגוי ממנו לכליו לשתות, ומתוך יין נסך שבכלי הגוי אוסר יין שבקנקן ע"י נצוק חיבור, ואחר כך הוציאו יין חבית לקנקן האסור, והתירו היין שבחבית, ולא אסרוהו משום נצוק שנתחבר יין ליין נסך שבקנקן. לפי שיין נסך שהיה בקנקן אסרו משום נצוק, ואותו יין אינו אוסר יין אחר ע"י נצוק אא"כ מעורב ממש בכלי. ולא חיישינן שמא הריק הגוי מיין נסך שבכלי לתוך הקנקן, או שמא נגע בידו לתוך הקנקן, דלא שכיח מלתא למיעבד הכי. ומכאן שמעינן נצוק חיבור, ואפילו יין שבגת מותר, דנצוק מחמת נצוק הוא.
וכן ליהודי אחד היה לו קנקן שהיה בו עכבת יין נסך, ושפך מן היין לתוכה בלא משפך. והוציא מן היין הכשר שבחבית לתוך המידה, ושאלו לר' אם מותן /מותר/ היין שבחבית.
והשיב ר' שמותר דהוה לה המידה אסורה משום נצוק, והיין שבחבית הוה ליה נצוק בר נצוק, ושרי.
@שו"ת בעלי התוספות סימן כה
+תשו' ר"י.+ השיב ר' על המעכב ספר או מטלטלין, ויש לשואל חוב על המשאיל. על זה תיקנו שאינו יכול לעכב בחובו הואיל ובתורת שאלה בא לידו. ואר"ת דמ"מ יכול לטעון עד כדי דמיהם מגו דאי בעי אמר להד"ם, אע"פ שאין לו עכבה, דהוי דברים שעושין בהן אוכל נפש כדאמרינן התם +ב"מ קט"ז, גבי סכינא דאשכבתא.+ ע"כ.
@שו"ת בעלי התוספות סימן כו
+תשו' ר"י.+ פעם אחת נפטר גוי עבד כנעני של רב בשבת, ולא היה לו בעיר לא אשה ולא בנים לקוברו. והייתה אשתו בוורמייש"א בקרוב שהייתה יכולה לבא בבקר. והתיר ר' בשבת לומר לגוי שהיה הולך בשבת לוורמש"א לצוות לה לבא בבקר. וכמעט שהתיר בשבת גם להשכיר גוי שליח לילך אחריה, מהא דתנן פ' השואל +משנה שבת פכ"ג מ"ד+ מחשיכין על התחום לפקח על עסקי כלה ועל עסקי המת להביא לו ארון ותכריכין כו', ואומר בגמרא +שבת קנ"א ע"א; תוספתא שבת פי"ח הי"ג+ כיצד אומר אדם להביא לך במקום פלוני, הבא ממקום פלוני, לא מצאת במנה הבא במאתים, היינו ישראל לישראל חבירו, וכ"ש לגוי.
@שו"ת בעלי התוספות סימן כז
+תשו' ר"י.+ מעשה שהגביה העגל' ביינו של ר' ארוכות העגלה כדי להוציא סוסו מתחת המשאוי, ובאותו שעה היה מקלח מחבית לגיגית כדרך שמפרקים יין על העגלה. ולא סייע יהודי עמו להגביה בארוכות העגלה. ואמר ר' כחו שלא בכוונה לא גזרו ביה רבנן כלל +ע"ז נ"ח ע"ב+ דלא נתכוון להריק את היין. ומותר בין כלי שעירה ממנו בין כלי שעירה לתוכו, דלא נתכוון להריק את היין אלא לפרק סוסו. ולא דמי לגוי אדנא וישראל אכובא דאסיר +ע"ז ס' ע"א+ דהתם בכוונה הוא. וחילק ר' מה שקילח חוץ על ידי הגבהת הגוי אסור והנשאר בפנים מותר.
@שו"ת בעלי התוספות סימן כח
+תשו' ר"י.+ מעשה בא בבית ר' יצחק שכלה היין עד הברזא, והגביה גוי אחד לבדו החבית, ובאותו שעה משך ישראל את הברזא ולקח היין בקנקן ישראל.
והתיר יין הנשאר בחבית, ואסר אותו שיצא לחוץ. דהכי אמרינן בהשוכר +ע"ז ע"ב ע"ב+ המערה מחבית לבור, קילוח היורד משפת חבית ולמטה אסור, ומוקי לה בגוי המערה. ופריך אי גוי אפילו גוה דחבית ליתסר. ומשני כח דגוי דרבנן אסור, דנפק לברא גזרו ביה רבנן, דלא נפק לברא לא גזרו ביה רבנן, הילכך שרי מה שבחבית. וא"ת הא אמר להו רב חסדא להני סבוייתא. כי מליתו חמרא קטיפו קטופי +ע"ז ע"ב ע"ב+ ולא בקילוח. אלמא משמע דאי נפק בקילוח היה אסור יין הנשאר בחבית על ידי ניצוק. הא לא דמיא להא, דהתם קא שפיך לתוך כף של גוי, שהוא יין נסך גמור, שהרי הוא בכליו של גוי. אבל הכא שהיין שבתוך החבית אין בו איסור יין גמור, אלא מכח גוי, לא נאסר ההוא דלא נפק לברא מטעם נצוק, שנתחבר לו יין הנאסר על ידי כח גוי, דלא הוי נצוק ליין נסך ממש.
@שו"ת בעלי התוספות סימן כט
+תשו' ה"ר יצחק ב"ר אברהם.+ על סוס ששכר ראובן משמעון והוליכו מהלך ב' ימים מן העיר ובצאתו מן העיר קרוב לשתי פרסאות נמצא צולע על יריכו. ולא חשש ראובן לדבר ורכב עליו למקום חפצו, ובבואו שמה הראהו לאומן לתקנו, ותקנו, והתרה בו שלא ירכבנו. ובכל זאת לא הניח, ורכב עליו גם בחזרה. ונתקלקל הסוס לבלתי הרפאותו עד חדשיים.
ושמעתי באלה רבות. וראיתי מקצת העולה על רוחם לפוטרו, ולדמותו להכהו על ידו וצמתה, וסופה לחזור, דקיימא לן כרבא דאמר אין נותן לו אלא שבתו דבכל יום +ב"ק פ"ו ע"א+ וכיון דאין כאן נזק, כי היכי דשור באדם פטור +ב"ק ל"ג ע"א+ דאיש בעמיתו אמר רחמנא ולא שור בעמיתו +ויקרא כ"ד, י"ט+ אדם בשור נמי פטור, דאיש בעמיתו ולא איש בשור. ואמ' באדם המזיק שור, כדאיתא בריש ב"ק +ב"ק ד' ע"ב.+ וכן אני בעיני כי טעות גדול הוא בידם. חדא לפי דבריהם אם יפטר אף מן התורה, יתחייב מדבריהם, מדרבנן, מכח דינא דגרמי דהוי מדרבנן כמו שהוכיח ר"י. מדקא בעי ס"פ הכונס +ב"ק ס"ב ע"א+ אם עשו תקנת נגזל במסור או לא. ואי מדאוריתא, למה לא יעשו התקנה במסור כמו נגזל. והא פשיטא דלא גרע מדינא דגרמי בדברים שמפסידו ומזיקו בידים, והנזק ניכר. ומ"מ שבתו שבכל יום לא הייתי מחייבו מזה הטעם. דכיון ששמין אותו כמה נפחת מדמיו, כמה היה שוה וכמה הוא שוה עכשיו, הרי כאילו החזיר לו סוסו שלם, וכאילו לא גרם לו הפסד. ולפי דבריהם לא שבקת חיים לכל בריא, והרוצה להפסיד לחבירו ינעץ מסמרות בסוסיהם בכל יום ויום ויפטר. וחלילה חלילה לומר דבר זה, ואפילו תינוקות של בית רבן +ברכות ה' ע"א.+ ושלום יצחק ב"ר אברהם זלה"ה. ע"כ.
@שו"ת בעלי התוספות סימן ל
+תשו' הר' יצחק ב"ר אברהם.+ תשובה לה"ר יוסף ב"ר שלמה. ואשר שאלת על ראובן שתבע את שמעון מאה דינרין שמסר אותו למלכות. והשיב שמעון אין לך בידי, מעולם לא מסרתיך ולא דברתי כנגדך למלכות. וחייבוהו ב"ד שבועת היסת כתקנ' דרב נחמן +שבועות מ' ע"ב; ב"מ ה' ע"א.+ וראייתם ממה שפי' הקונטרס ביש נוחלין +ב"ב קכ"ז ע"ב והלאה+ בההיא דשלח ליה ר' אבא לר' יוסף בר חמא, עבדי גנבת והלה אומר לא גנבתי, מה טיבו אצלך, אתה מכרתו לי, אתה נתתו לי במתנה, רצונך השבע וטול. ונשבע ונוטל ואינו יכול לחזור בו. ומאי דנקט עבדי גנבת רבותא נקט דלא מיבעיא בשאר מטלטלין שהנתבע חייב שבועה כדי שלא ישלם, והפכה אשכנגדו דלא מצי למיהדר ולמימר אשבע אני ואפטר, אלא אפילו עבדים דלא שייכא בהו שבועה [כלל, אפילו הכי כיון שהשביעו לא מצי למיהדר. ואי קשיא על פי' למימר דאין כאן שבועה] על הנתבע כיון דטוען גנבת, דאחזוקי אינשי בגנבי לא מחזקינן, כי ההיא דכל הנשבעים +שבועות מ"ו ע"ב+ דזה אומר גנובים וזה אומר שאולים, מאי קשיא לך דשבועת היסת מניין לך להפקיע מטעם זה. דנהי דאין לומר גנובים להוציאם בולא כלום כמו בטענת שאולים. מ"מ שבועת היסת מיהו איכא, מטעם דחזקה דאין אדם תובע לדין אא"כ יש לו דין עליו. ואפילו אם הוא כדבריו דאחזוקי אינשי בגנבי לא מחזיקינן, ושבועת היסת נמי ליכא. מ"מ לאו כולהו בחדא מחיתא מחיתינהו. ואי ממעשה לא חשיד איניש מדיבורא מיהו אפשר דחשיד. ואפילו מעשה נמי אין לדמות כל עינייני איסורין להדדי, ואין לך אלא מה שאתה מוצא, גניבה ולא שאר הפסד. דמה לי מוסר מה לי גוזל.
ולשונך שכתבת דאין לשום אדם להחזיק חבירו בעבירות אם לא הוחזק באותה עבירה בעדים, לא הבנתי. דאם בכל העבירות אתה בא לומר כן, לא שנא גנובין ולא שנא גזולין, א"כ כשיאמר שאולין לא יהא נאמן דהא מחזקי ליה כגזלן +שבועות מ"ו ע"ב+ במה שאמר לקוחין, אם לא תחלק בין בא בידו בתורת שאול לבא בידו בתורת גזול. מיהו אין נראה לחלק בכל זה, אלא בכל דבר יש שבועת היסת, ואפילו בקרקע. כמו שפי' רב היי /האי/ גאון מדרבנן, כמו שפי' במקום אחר בתוספות ב"ב פ' חזקת הבתים +ב"ב ל"ג ע"א, ד"ה מיגו.+ ולכאורה סתם קרקע דעל ידי גזל ולא חילק הגאון, יצחק ב"ר אברהם תנב"ע (יצחק בר משה תנב"ה).
@שו"ת בעלי התוספות סימן לא
+תשו' ה"ר ב"ר אברהם.+ תשובת ה"ר יצחק בר אברהם. על היולדת בשבת אשר אסר לה אהובי לשחוט לה תרנגולת בשבת, והיה ביום לידתה, ואמ' מותר להאכילה נבילות דהוא איסור לאו מלחלל שבת דהוא איסור סקילה.
נראה בעיני כיון שהוא בהול ומסופק למות הוי כשאר פיקוח נפש, ואין מדקדקים בדבר. כדאמ' פ' בתרא דיומא +יומא פ"ד ע"ב+ אין עושין דברים הללו אלא בגדולי ישראל, והזריז משובח, ואין צריך לשאל רשות מב"ד. ואמרינן בירושלמי +יומא פ"ח ה"ה: תני הזריז משובח, והנשאל מגונה, והשואל הרי זה שופך דמים+ הנשאר /הנשאל/ הרי זה מגונה, והשואל הרי זה שופך דמים.
ועוד נ"ל דאפילו אין זמנו, כגון יום ב' או ג' ללידתה, מותר לשחוט אם יש צורך, קודם שיאכילה נבילה, כיון שיש לחוש שמא יוודע לה ותמנע מלקבל ותבא לידי סכנה. ועוד תמיהני אם האכלת איסור קודם לעניין פיקוח נפש מאיסור שבת, אע"פ שהוא איסור לאו, כיון שתקנה מגונה היא, דהא אין הקב"ה מביא תקלה על ידן של צדיקים באכילה +חולין ז' ע"א+ ומביא תקלה באיסור סקילה. כדאשכחן בר' ישמעאל שקרא והטה +שבת י"ב ע"א+ וביהודה בן טבאי שהרג עד זומם +מכות ה' ע"ב.+ ואמרינן בירושלמי +שביעית פ"ד ה"ב+ ר' זירא הוה מחייט גביה גוי, א"ל אכול נבילות דלא קטילנא לך. א"ל אי בעית קטול דנבילות לא אכילנא. הרי שנבלות אסור, וראוי למסור הגוף על כך, אם לא תאמר ששעת השמד היה, וזה דוחק, ונראה להתיר. והשוחט לחולה בשבת מותר לבריא. ולמה יש לדחות, ויצא לרווחות, יצחק בר אברהם.
@שו"ת בעלי התוספות סימן לב
+תשו' ה"ר אפרים.+ הן קלותי כל היום, החילותי לשאול בארוני ואחשבה במחש' ואדברה על לבי, מי אני ומה אני לשלוח את אגרותיי ואפתח את שפתי, ואם אדבר בלשוני ניצל מיקחת (?) איש אשר כמוני, ותקבל אחי מרוב שיח, וענותך תרביני ועורות של כנפות הארץ, הוא הר"ר אפרים, נכבדות מדובר בך, ובך יקיר לא יחדל איש וענוותך היא אדוני הרכיש, תודיעני על ראובן שקנה חפץ מן הגוי במנה, והאמין לו הגוי החפץ על למחרתו. ולמחרת היה דרך ראובן נחרץ לצאת מן העיר ונתן המנה לשמעון ליתנו לגוי ושכח הגוי הימנה, וחזר ראובן על שמעון לתתו לו, ושמעון משיב מעת נתתו לתנו לגוי נתיאשת ואני זכיתי בו משל הגוי. ועתה תודיעני הדין עם מי, כי להולך מנה אינו דומה.
ומי שיש לו מאתים זוז אם יכול ליטול צדקה, אם יש לדמות ללקט שכחה ופיאה, וגוזל את העניים +פאה פ"ח מ"ח+ דאם נתן לו בעל הבית חייב הוא ליתן לעני אחד. ואם ממעט מתנתו אין בזה גזל. גם לקט שכחה ופיאה של עניים הוא, אבל מעות שנוטל [הוא] אינם של עניים. וכי מי שנודד למרחקים להביא טרץ /טרף/ לביתו, ויתנו לו מאתים זוז בעיר אחת, יחזור לביתו ויוציאם ויחזור וירחיק נדוד! כמה יהיה לו שלא יטול מן הצדקה?
ואני תותרן ואיני מריח כל עיקר, אם היא ברכה שאני מברך על עצי בשמים ואני סומך על הוצאת אחרת ידי חובתו.
ולמה מברכין על הדס יותר משאר בשמים עשבים המריחים. ומי שהוא סומא אם יש לו לברך בורא מאורי האש, אם דומה ליוצר המאורות אם לאו.
וגם בקדירה לאחר צלייתו, ואדוני יודע כי פעמים רבות אנו מוציאין הסימפונית מליאין דם לאחר צלייה. אם אותו פלט בקדירה אפילו לאחר צלייה, או שמא נאמר ראינו פולט דנתקשה הדם מחמת האור, דומיא דחלטי ליה ברותחין +חולין קי"א ע"א+ וזהו בלא מליחה. וכן מוכח הסוגיא. וגם תוכל לומר ומי שיהיה בשר דנפל בקדירה שאינה נחה לאיאסר התבשיל בכך כי הרתיחה תצמצנו שלא יצא הדם, או שמא שמענית וצירו פולט, אבל דמו אינו פולט. אבל קשה לי בשר תפל לתוך חלב רותח +חולין ק"ח ע"ב+ דמשמע דפולט הן בשר איסורן.
וגם תעיין מורי במסכת שבת על אותה משנה +שבת פט"ז מ"ח+ נכרי להדליק /שהדליק/ לישראל את נר וכן מעשה בר' שמואל +שבת קכ"ב ע"ב+ עלה ורוצה לומר שהדליקו גוי לצורכו ולצורך שמואל. ובהליכותיו משמע כן ולא יכלתי להבין. ושלום יהודה ב"ר קלונימוס.
לי מה יקרו דבריך אורו נתיבותי ומעיינותי, אמרתי יקרות על ספר אמריי שפר ועמך מקום חכמה ותבונה, אוצר יהודה בלב אדוני יהודה. ועל אשר שאלת את עבדך ראובן שקנה חפץ מן הגוי, ושלח ביד שמעון לפרוע לגוי ולא פרעו, ושמעון רוצה ליזכות בשכחת הגוי. אמת דינו אם ברור הדבר ששכחו הגוי ודאי למאן דאמר בבריתא +צ"ל בכריתות, והיא בדף כ"ד ע"א+ הנותן מתנה לחברו, ואמר המלוה אי אפשי בה כל הקודם זכה בה ולא מצי אמר הנותן על דעת כן שלחתני אם יקבל, ואם לא יקבל יחזיר לי. אלמא משעת שיצא מתחת ידו הסיח דעתו הימנה. וכן אמר גבי שור הנסקל אם הוזמו עדיו כל הקודם זכה. דמההוא שעתיה אפקריה. וא"ת מההיא חמרא דרב ספרא בפ' הגוזל +ב"ק קט"ז ע"א+ לא אמר הכי אלא כיון דאדעתא [דארי] אפקרא אדעתא דכולי עלמא לא אפקרא, התם היינו טעמא כדאמר +ב"ק קט"ז ע"א+ גבי עלה שור מאילו משמיא הוא רחימיהו עלה, כלומר הואיל ונעשה בו נס מה שלא נעשה לכל אדם, אדעתא דהכי נעשה כדי שיזכה בו רב ספרא ולא אחר. אבל שכחת הגוי הוי שכחה. אבל בזה יש לי להסת' מי יימר שהגוי שכח, ויכול ראובן לומר לא שכח, והיום או למחר יתבע ממני. והואיל ולא שכח הגוי בודאי אין שמעון יכול לומר כבר זכיתי לגוי, דאין שליחות לגוי. הלכך שורת הדין לראובן אם פקח הוא ראובן לטעון כך.
ומה שאמרת מי שיש לו מאתים זוז אם יטול מן הצדקה, אומר אני הכל לפי פרנסתו. דהא דאמר מזלפין יין והין כופלין ד' (אמות) [מאות] זוז לפי מה שהוא רגיל +כתובות ס"ז ע"ב.+ מיהו אם הוא יחיד לא יטול, דהא אפילו מי שיש לו מזון סעודות לא יטול מן התמחוי +פאה פ"ח מ"ז.+ ומי שהוא נוטל צדקה ואינו צריך ודאי גוזל את העניים, שהרי אותו בעל הבית שיתן לו, לא יתן לעני אחר, שהוא אומר כבר נתתי לזה העני, ונמצא אותו שלקח גוזלו לזה.
ואדם שאינו מריח ועושה ברכה על הבשמים, וודאי ברכה לבטלה, וגם להוציא בני ביתו אינו יכול, ולא דמי לקידושא ולאבדלתא וברכת המוציא ומצה שהם חובה, וזה אינו אלא מנהג בעלמא.
ואני איני מברך על הדס שוטה שלבו יבש ואין בו ליחלוחית ריח, ויש לי זכוכית קטנה ויש בו מיני בשמים ועליה אני מברך.
ודם הנמצא בסימפונית ודאי טהור לבשל. ועל אשר שאל אדוני אם מותר להשים בקדירה, א"כ למה אמרו חכמים מולח לקדירה יפה יפה +חולין קי"ג ע"א+ הרי ישים ברותחין ויצמיתנו. ואין צריך להביא ראייה מכזית בשר שנפל לתוך חלב רותח, דהא תליא באשלי רברבי, אבל ממליח ראייה שאין לומר כן. ושלום אפרים ב"ר יצחק.
@שו"ת בעלי התוספות סימן לג
+תשו' הר' אפרים.+ מחיבור ה"ר אפרים. וכבר בא מעשה לידינו על אחד שקונה ספרים בדורינגין מן הריקים המחזרים במלכות בשש' זקוקים, ושוב אתו הבעלים ותבעו הלוקח לדין, וחייבנוהו להחזיר בחנם משום גנב מפורסם דלא עשו בו תקנת השוק +ב"ק קט"ו ע"א.+
ושוב בא מעשה לידינו בראובן ששאל ספר משמעון ללמוד בו, והלך ומשכנו ללוי וצוה להסתיר הדבר כי אמר אם יוודע לשמעון יקפיד מאד כי לא השאילני אלא ללמוד בו. ונחלט הספר ללוי, כי לא היה יכול ראובן לפדותו. ותבע שמעון את לוי לדין. והודה לוי בכל הדברים שצוה לו ראובן להסתיר הדברים. וחייבנו ללוי להחזיר בחנם, דהוי ליה ראובן גנב מפורסם לגבי ספר זה כיון דשלא מדעת משכנו. ועוד האריך.
וכן השיב להר"ר אליקים בר ברוך ז"ל, וכמדומה לי שפסק מרי הק' ה"ר מרדכי, על אחד ששלח חבירו למרחקים להביא לו חפציו, ובחזרתו ישב לשחוק. והלוה לו אחד על החפצים והפסיד. ובא הבעל אח"כ אחר חפציו, ותבע אותו שהלוה עליהם לדין. וחייבוהו להחזירם בחנם כפי שאותו שלוה עליהם והפסיד המעות בשחוק היה גנב מפורסם ולא עשו בו תקנת השוק. ע"כ.
@שו"ת בעלי התוספות סימן לד
+תשו' ה"ר יהודה ב"ר קלונימוס.+ תשובת רבי' אפרים. על הצד ציד ומושך הכלב בחבל אצל הסוס. אם יש כאן משום כלאים.
אמרו רבו' אפילו אם יכרך מתג הסוס וחבל הכלב בידו אין כאן משום מנהיג בכלאים. דלעולם אין חייב משום כלאים אלא דווקא בעשיית מלאכה בשני מינים דומיא דחרישא. וההיא דפ' במה בהמה יוצאת +שבת נ"ד ע"א+ ובלבד שלא יכרך חבלי' מוקמינן לה מפני החבלים שבין ידו לצואר הגמלים, דהויא דומיא דמלאכה שנושאים את החבלים התלוים. וטעמא [דאעפ"י] דאדם מותר עם כולם לחרוש ולמשוך החבל +כלאים פ"ח מ"ו+ שני מינין כי האי גוונא אסורין לנהג מפני משא החבלים +כדעת רב, ירושלמי כלאים פ"ח ה"ג.+ אבל בהנהגה ותכופין יחד, שקשורין שני מינין יחד במוסרה או באפסר, אין איסור עד שיהא שם מלאכה כל דהו, או משא שהוא כעין מלאכה. וקל וחומר דירושלמי +כלאים פ"ח ה"ב; וכן התוספתא, כלאים פ"ה ה"ו+ ומה כלאי בגדים שמותר ללבוש זה על גב זה, אסור בתערובתו, כלאי בהמה דאסור לנהוג זה על זה וכו', וראייה שלהן דתני התם +ירושלמי כלאים פ"ח ה"ג+ אין קושרין הסוס לא בצידי הקרון ולא לאחר הקרון כו' תני ר' מאיר פוטר. אם היו מסעייעין בין בעלייה בין בירידה הכל מודין שאסור. א"ר יוחנן לפי שזה נושא עצלנותו של זה, וזה של זה. רב אמר לפי שנושאים חבל שבינתים. ר' ירמיה בעי מה אנו קיימין אם כשקשרו בשערו כך אני אומר אסור להרכיב בהמה על גבי חברתה. ואם כשקשרו בחבל נאמר מפני שהן נושאין בחבל שבינתיים. וזה נפיק מביניהו, קשרו בשערו בין על דעתו דרב בין על דעתו דר' יוחנן פטור. ועיקר ראיית רבותינו דכת' +דברים כ"ב י'+ לא תחרוש, דומיא דחרישה שהוא עושה מלאכה בשני מינין. הילכך כשקושרין בחבל, אם יוצא החבל הרי כאן (בניין) [כעין] חרישה וחייב. אבל כשקושרין בשערו שאין כאן לא משא ולא מלאכה פטור.
ולבי מהסס על זה. דמאי איריא כשקשרו בשערו דאז פטור, לשמעינן כשקשרן מצומצמין ואין חבל יוצא ביניהם דאין כאן משא ומלאכה, וכל שכן בשערו. אלא ש"מ מדקתני +כלאים פ"ח מ"ד+ אין קושרין לא לצידי הקרון ולא לאחר הקרון ש"מ דלא דרך הנהגה קשורין, דיחדיו משמע דרך הנהגה זה בצד זה. דהכי תניא בספרי: יחדיו פרט לקושר הסוס לצידי הקרון או לאחר הקרון. ואם הלובדקס לגמלים. והתם נמי תנן יחדיו פרט לרמך.
ונראה לפרש דיחדו משמע ליה דשני מינין (יכולין) [שיכולין] לעשות זה עם זה מלאכה, על זה הקפידה תורה בהנהגתם; לאפוקי לובדקים וגמלים או רמך עם כל בהמה לפי שאינם מתנהגים זה עם זה [כלל]. ואע"ג דתניא בתוספתא ולא הלובדקיס, והכא קפטר ליה, איכא למימר דסתמא דברייתא דסיפרי אליבא דר' יהודה דכת' +ירושלמי כלאים פ"ח ה"ג+ תניא ר' יהודה מתיר. ועוד מוכח דהנהגה בלא מלאכה אסור, והא דקאמר קשרו בשערו, י"ל שהקרון קשור בשער הסוס דאין כאן הנהגה וסיוע כלל ומצידי הקרון או לאחר הקרון קאמר, ואיכא נמי למימר כגון שקשר הסוס ובהמה אחרת בשערה. ואשמועינן דהנהגה כה"ג לאו כלום, דאינן יכולין לעשות מלאכה כשניקשרין בחיבור. ולא הקפידה תורה רק בהנהגה שראויה למלאכה. הא בחבל אע"פ שאין שם מלאכה חייב משום משוי. ויש לקצר.
מיהו מסתברא דאם הנהיג ברמך ובשאר בהמה דאימעיט מיחדו [דפטור]. ומיהו קשה דהנהיג בעיזא ושיבוטא מהו +ב"ק נ"ה ע"א+ הרי אין מתנהגין זה עם זה. וי"ל דלאו דווקא נקט שיבוטא רק בריית הים ובריית יבשה דנוהגין דחייב משום מנהיג. ובתחילת ירושלמי על משנ' דכלב כופרי +ירושלמי כלאים פ"א ה"ו+ ובבראשית רבה +סי' ז'+ רב כהנא שאל לר' שמעון בן לקיש המרביע בחית הים, אמר לו למינהו כתיב. ומסיק יכול אנא פתר ליה משום מייתי חוט וקשר באודניה לחרישה ולזרוע הואיל וכן חייב עליהם משום מנהיג. ועוד הוסיף אחי הגדול סעד לי דמנהיג בכלאים חייב הואיל ונקט המנהיג בכלאים ותניא +תוספתא כלאים פ"ה, ה"ו; ירושלמי כלאים פ"ח ה"ב+ איסי הבבלי אומר אסור לרכוב על גבי פרדה מק"ו. ומה במקום שמותר, שני בגדים כאחד אסור בתערובתו, מקום שאסור לנהוג שתי בהמות כאחת לא כ"ש שאסור לרכוב.
סוף דבר מכל צדדין נראה דאפילו בלי מלאכה [אסור]. והא דנקט לא תחרוש +דברים כ"ב, י'+ דבר הכתוב בהווה. ואשמועינן דאפילו אדם מותר לחרוש ולמשוך. ורבותי לא חזרו בהם. כן הושיב רבי' יב"ק לרבינו אפרים בר יצחק.
@שו"ת בעלי התוספות סימן לה
+תשו' ה"ר יהודה ב"ר קלונימוס.+ מעשה ששכח יהודי מרתפו פתוח בליל שבת. למחרת מצא כד מלא יין בתיבה של גויה שפחה, ולא ידעו אנה לקחתו, ולא מצאו משקה טופח סביב הברזא. והתיר ה"ר יהודה ב"ר קלונימוס היין מאחר שמפחדת הגויה ליכנס במרתף. ועוד שמא לקחה מן השוק. וגדולה מזאת +ע"ז ע' ע"ב+ ההיא חברתא נקיטא חופיא שקו' שומ"א, וכן ההיא ארבא דקנחי' חמרא דגוי וישראל. וכ"ש כאן.
@שו"ת בעלי התוספות סימן לו
+תשו' ה"ר יהודה ב"ר קלונימוס.+ מעשה היה שהיו גוים במרתף של יהודי ושתו בו. והייתה חבית של יין אחורי גבו של גוי ונתחכך הגוי גבו בברזא ונידנד ויצא מעט מן היין. ובא יהודי ותחב הברזא למקומה. ואסר ה"ר יהודה ב"ר קלונימוס היין והחבית. והביא ראייה מרישא דלוליבא +ע"ז נ"ז ע"א+ ומההוא גוי שהעלה יין במניקת +ע"ז נ"ח ע"א.+ אבל ה"ר אלעזר בן ה"ר יהודה הקטן אמר שהיין מותר בשתייה דנגיעה ע"י דבר אחר הוא. דאע"ג דאמרינן גוי מנסך בפיו, אבל בגבו לא אסרינן ליה. ועוד ספר ישן שהובא מארץ ישראל גרסינן ביה (רישא דלוליבא) [נגע בחמרא] אפי' אין גרסי' ביה בלאו הכי בגבו אין לאסור. וכן נראה לה"ר יהודה בר קלונימוס, וכן מתיר ה"ר אלעזר ממ"ץ זצ"ל.
@שו"ת בעלי התוספות סימן לז
+תשו' ה"ר יהודה ב"ר קלונימוס.+ מעשה שנמלחו דגים בקערה שאכלו בה השפחות בשר נבילה ושאלו לרבי' יב"ק ואסרו, לפי שהמלח נותן טעם הנבילה בדגים. ואח"כ אמרו לו קודם שמלחו הדגים בקערה היו תדיר משמשין בה מים. וחזר בו והורה מאחר שמחממין בה פולט האיסור ומותרין הדגים בלא קליפה. ע"כ.
@שו"ת בעלי התוספות סימן לח
+תשו' ה"ר יהודה ב"ר קלונימוס.+ מעשה היה שנמלחו ב' פרות לייבש והושמו בגיגית ועל עצים והיה דלף מים יורד עליהן עד שהיה הציר והדם ומי גשמים צף על הבשר של פרה התחתונה. ולפי שהיו חתיכות התחתונות מדובקות יחד, לא יוכלו המים לירד למטה. ושאלו למו' ה"ר יב"ק, והתירו. דודאי אם לא היו גשמים היו התחתונות המונחות בדם אסורין, דדם איברים שיצא לחוץ אסור +כריתות כ"ב ע"א+ ונמצא החתיכה חוזרת ובולעת הדם ונאסרת +עי' חולין קי"ג ע"א.+ אבל הכא דרבו עלייהו מי גשמים ובטל דם בציר היוצא ממנה דהיתר הוא, ובמי גשמים. ואפילו היו מי גשמים מועטים וספיקא דרבנן הוא. דהא דאמרינן דם האיברים אסור מן התורה +כריתות כ"א ע"ב+ ה"מ היכא דלא מלחו. אבל היכא דמלחו איסור דרבנן הוא. דאמר זעירי +מנחות כ"א ע"א+ דם שמלחו אינו עובר עליו. וטעמו לפי שאינו ראוי על גבי מזבח. ומאחר שמה שצף עליו ספק מים ספק דם, וספיקא דרבנן לקולא +ביצה ג' ע"ב.+
@שו"ת בעלי התוספות סימן לט
+תשו' הר"ר ברוך ב"ר שמואל.+ שאל ה"ר יהודה כהן את רבי' ברוך. יורנו מורינו על כלי שמחבצין בו הגוים גבינותיהם איך יוטהר, כי היו מעידין על מור' ה"ר דוד שאוסר אפילו בהגעלה, הואיל וטעמו חזק דמי ליה כבית שאור שחימוצו קשה +פסחים ל' ע"ב.+
ונראה דאפילו אם אמרה יהושע בן נון אין שומעין לו, דאפילו בית שאור בהגעלה מותר. ולא מצינו דבר שאין יוצא מידי דופיו לעולם אלא כלי חרס +פסחים ל' ע"ב.+ אך בזה יוכל להחמיר, אעפ"י שתשמישו בצונן יצטרך הגעלה. וכן מצא בערוך בית שאור דבהגעלה דיו, והסכים רבי' ברוך כן.
@שו"ת בעלי התוספות סימן מ
+תשו' הר"ר ברוך ב"ר שמואל.+ בספר החכמה כתב רבי' ברוך בשם ר"ת דאפילו מעיר לעיר ומכרך לכרך אין מוציא, דלשם המושל יותר צורר מבכאן, והוי כמנוה היפה לנוה הרע +משנה, כתובות פי"ג מ"י+ וכ"ש מקהילה ליישוב.
@שו"ת בעלי התוספות סימן מא
+תשו' ה"ר שמחה ב"ר שמואל.+ מעשה בא לפני רבי' שמחה במחט שנמצאת בחלל הגוף ואסר. דלא עדיף ממחט דאישתכח בחיתוכא דכבדא +חולין מ"ח ע"ב+ ובחיתוכא דריאה +חולין מ"ח ע"ב+ דטרפינן מטעם רוב דנבלעים נבלעים דרך וושט. וכן כתב בשם ר"י הזקן ורבי' שמואל.
@שו"ת בעלי התוספות סימן מב
+תשו' ה"ר שמחה ב"ר שמואל.+ שאל ה"ר שמואל מבבנבר"ק לרבי' שמחה וז"ל אי צריך למלוח העוף חוץ ופנים. וכת' צריך, והיינו הופכו ומולחו +מנחות כ"א סע"א.+ א"כ חתיכה עבה יצטרך לבקעה ולמולחה, ולא מצינו חילוק באיברים, ואם יש לחלק בין עוף לחתיכה עבה, לפי שעוף חלול, או לא. והסכים רבי' שמחה לדבריו.
@שו"ת בעלי התוספות סימן מג
+תשו' ה"ר שמחה ב"ר שמואל.+ דין מצרנות מספר רבי' שמחה. מצרן אחד תבע אחר הלקיחה במצרנותו, והלה משיב משכנתא היה בידי. והוציא שטר משכנתא שהיה ממושכן בידו בזקוק, וזמן השטר כ"ה בתמוז, ואם לא יפרע עד א' בטבת שיהיה מוחלט בידו, ויוסיף לו ח' זקוקים. והמצרן טוען אחר ששמעת שקצבתי עמו לתת לו עלי' ט' זקוקים הערמת והלוית לו זקוק, כדי לטעון עליה משכנתא ולהפקיע מדין מצרנות. וקיצור זמן ההלואה מוכיח.
ודאו ידים מוכיחות יש בדבר שזה המלוה הערים להפקיע מן המצרן. ואמרינן +ב"מ ק"ח ע"ב+ אי איערומי קא מערים אית בה משום דינא דבר מצרא. ומשכנתא דאמר רב אשי לישבע משום דינא דבר מצרא, מאי משכנתא דשכוני גביה, פ' המקבל +ב"מ ק"ח ע"ב+ סתם משכנתא שתא +ב"מ ס"ח ע"א.+ והדר מפרש מאי משכנתא דשכונה גביה כבר זמן גדול, שתא, מאי נפקא מינה לדינא דבר מצרא. משמע הא פחות משתא לא חשיב שכונא גביה, ואית בה משום דינא דבר מצרא.
@שו"ת בעלי התוספות סימן מד
+תשו' ה"ר יחיאל ב"ר יוסף.+ זה לשון הארי' ר' יחיאל מפריש. על אותו כהן שנשא תוך ג' חדשים ולא (נשאר) [נשאל] לחכמים עד אחר שלשה חדשים, וידוע שאינה מעוברת, והגיע זמנו להחזירה עתה אפילו גרשה אומרים לו כנוס עתה אותה, דקיימא לן כחכמים +יבמות ל"ו ע"ב; סוטה כ"ו ע"א+ שמותרת לחזור ולא קנסינן לו כלל. ואפילו נשא שרו רבנן נמי להחזיר. וא"כ זה שלא נשאל עד אחר ג' חדשים, מה לנו להוציאה בגט. הרי כל עצמו של גט תוך ג'. ולא משום קנס הוא. הילכך כי שריא לבעל למה לה גט. אם התירו להחזירה כ"ש להחזיקה. ועוד שהוא כהן דמיתסרא עליה להחזירה. ולמה לנו לאוסרה עליו. ואין לנו לקונסו בחנם. וכי מחלקינן דווקא קדש אבל לא נשא +יבמות ל"ז ע"א+ היינו להתירו בברח בלא גט תוך ג'. כי ודאי אין להתירה תוך ג' בלא גט. ואף כי לכאורע /לכאורה/ אפילו נשא אמרינן עיירוקיה מסתייה. ועיקר תקנה הוא כשנשא. וכן לשון הברייתא +יבמות מ"ב ע"א; ושם ל"ו ע"ב+ מעוברת חבירו לא ישא, ואם נשא יוציא. ולכשיגיע זמנו לכנוס יכנוס. וזה לאחר שילדה. אבל לרבנן ליכא קנס כלל. ודאתינן עליה הכא דאין כאן שום איסור, דאינה מעוברת שריא. דליכא שם קנס כלל. דחכמים לית להו קנס. ואע"ג דאיכא קרא דבעינן הבחנה +הדרשה שמביא שמואל ביבמות מ"ב ע"א, מבראשית י"ז ז'+ וכן משמע דקאמר מ"ט משום גזירה משום דכולי טעמא דרבנן משום גזירה. ואין נראה להחמיר. ושלום יחיאל בר יוסף.
@שו"ת בעלי התוספות סימן מה
+תשו' ה"ר שמואל ב"ר משה.+ אעתיק תשובת רש"י, ונבון יבון דבר לאושרו. שאלו לרבינו המתנה שהזכיר לאשתו במטלטלין, אם מתקיים, הואיל ולא קנו מידו, שהרי לא מחמת מיתה ציוה, שכך אמר אם אעמוד מחולי זה אין בדבריי כלום, ואם אמות יתקיים.
השיב רבינו. דעתי נוטה שאפילו שלא קנו מידו, הואיל והעדים מעידים שמאותו חולי נפטר, שמתנתו מתנה. ואע"פ ששייר. ופסקינן +ב"ב קנ"א סע"ב+ מצוה מחמת מיתה במקצת לא בעי קניין, והוא דמית.
וזה פי' כפירוש שכל צוואתו מחמת מיתה כי (מי) [מית] קרוי מצוה מחמת מיתה. מי שהגידו לו ברוח הקודש שימות ולא יחיה כחזקיה מלך יהודה +מלכים ב' פ"כ א'+ והלא הלכה רווחת בישראל +ב"ב קנ"ג ע"ב; קידושין ע"א ע"ב; גיטין כ"ח ע"א+ שרוב חולים לחיים. ואפילו כי אמר ווי לי דמיית, לא פשיטא ליה מילתא, ואינו מונע עצמו מן הרחמים. והא דפליג רבנ' בשכיב מרע בין כותב כל נכסיו למשייר +משנה, ב"ב פ"ט מ"ו+ היינו טעמא דמתנת בריא לא מיקניא אלא בכסף או בשטר או בחזקה או בחליפין, ומטלטלין במשיכה, כדאמר פ"ק דקידושין +דף כ"ה ע"ב+ וצוואת שכיב מרע בצוואה בעלמא. כדכתיב ויציו אל ביתו +שמואל ב' פי"ז כ"ג+ אינמי צו לביתך +מלכים ב' פ"כ א'; והשוה ב"ב קמ"ז ע"א.+ ושכיב מרע הכותב כל נכסיו ואפילו לא הזכיר מחמת מיתה נותנו, גילה בדעתו שהיא בתורה צוואה, הואיל ולא שייר כלום, ואינו אלא לאחר מיתה, לפיכך אינו צריך קניין. כדאמר רב נחמן +ב"ב קנ"ב ע"א+ הכי אמר שמואל שכיב מרע שכתב לה לאשתו כל נכסיו, אע"פ שקנו מידו, אם עמד חוזר, כידוע שלא קניין אלא מחמת מיתה. וכי היכי דלעניין חזרה משוי ליה מצוה מחמת מיתה, לעניין קניה נמי, ואם מת מתנתו מתנה בלא קניין. והיכא דשייר ושם מיתה לא הזכיר, איכא למימר דלאו בתורת צוואה יהב, אלא בתורה (בצווא') [מתנת] בריא. לפיכך אם יש בה קניין קני, ואפילו אם עמד אינו חוזר. ואם אין בו קניין אינו כלום, ואפילו מת. דכיון דשייר לאו תורת צוואה הוא, אלא תורת מתנה. אבל אם הזכיר שם מיתה כל שהו, אפילו לא פירש כל כך על מנת שאם אמות, כמו שפירש זה, אלא אמר ווי לההוא גברא דמיית +ב"ב קנ"א ע"ב+ לא חשיב אלא כצוואת שכיב מרע סתם ע"י גילוי דעת. ואותו שאמר אם אמות יתקיימו, לא חשיב מפרש שהוא מצוה מחמת מיתה, אלא כסתם בגילוי דעת.
ובאלפס פסק עלה דהילכתא מתנת שכיב מרע במקצת בעיא קניין, מצוה מחמת מיתה לא בענן קנין, והוא דמית. עמד חוזר אע"ג דקנו מיניה. והני דתנו בגיטין +דף ס"ה ע"ב; ועי' שם דף ס"ו ע"א+ ואינון היוצא בקולר, והמפרש, והיוצא בשיירא, והמסוכן, כולהו בצוואה דידהו כשכיב מרע, דמצוה מחמת מיתא נינהו. דגרסי' פ' התקבל +צ"ל פ' מי שמת; והיא בב"ב קנ"ב ע"א+ הא דאמר שמואל ש"מ =שכיב מרע= שכתב כל נכסיו לאחרים, אע"פ שקנו מידו, אם עמד חוזר, כידוע שלא היה הקניין אלא מחמת מיתה. וש"מ טעמא דעמד, הא לא עמד קני. ואוקימנא במייפה את כחו. ונר' דסבר הגאון כשיטת רש"י דמסוכן הירא למות אפילו בצוואה סתם גמר ומקני, והוא שיש קצת גילוי דעת, וגם רש"י נחית להאי סברא. ושלום שמואל בר משה.
וכן פסקו הרב חיים צרפתי תלמידו של הרב שמואל מעיבר"א; וה"ר יעקב ב"ה שניאור, וה"ר יהודה בן רבי' אלעזר, וה"ר יצחק מוינא, וה"ר רבי' יחיאל מפרי"ש, וה"ר יצחק אור זרוע, ואחיו ה"ר יוסף, וה"ר חזקיה ממיידבור"ק, וה"ר יקר בה"ר שמואל הלוי, וה"ר יעקב מקורס"ו, ורבי' מאיר זצ"ל.
@שו"ת בעלי התוספות סימן מו
+תשו' הרב ר' יהודה.+ צור תעודה, אוצר כלי חמדה מורי הרב ר' יהודה, הורני על אחד שאמר בקהל והזכיר שם של ד' אותיות כדקרינן ליה בחומש. וכך היתה לשונו, השם, והזכירו בפה מלא, ואל רחום וחנון יעזור לי שכל מי שעשה לי שלא כדין שיבא לו כך וכך. וכששמעתי אז אמרתי בלחש תהא בנידוי, לאפוקי נפשאי מהא דגרסינן פ"ק דנדרים +דף ז' ע"ב+ השומע הזכרה מפי חבירו חייב לנדותו, ואם לא נדהו הוא יהא בנידוי. ועוד גרסינן התם אמר רבא ההיא איתתא דאפיקא הזכרת השם מפומה קמי דרב הונא, שמעה ושמתה. עתה הורני אם יש לנהוג בו נידוי בפרהסיא עד שייטיב לצורינו כאשר נראה לך מ"ו, כדגרסינן פ"ק דקידושין +דף כ"ח ע"א+ הקורא לחבירו עבד יהא בנידוי. וכתב רב שלום גאון וזה לשונו וצריך להפרישו מעדת ישראל עד שיפייסנו או עד שיקבל עליו מלקות, ומתירין לו נידויו. עכ"ל הגאון. אלא דאפילו גבי אדם צריך לפרסמו עד שיפייסנו או עד שייטיב לו, כ"ש וכ"ש על אחת כמה וכמה נגד כבוד צורנו י"ש =יתברך שמו=, שיש לפרסם. וראיתי שוב בספר רבי' משה מיימון וז"ל המזכיר שם שמים לבטלה או לשבועה בדברי הבאי מנדין אותו. והש' יצילנו מכל עונש.
תשובה. לעניין שאילתא דשאלנ' קדמיכון. הלא גבי ההיא דפ"ק דנדרים +דף ז' ע"ב+ שהבאת דרב הונא דשמעא לההיא איתתא דאפקה שם שמים לבטלה, שמתה ושרא לה לאלתר בפניה. הרי מבאר שאין צריך לנהוג נידוי דקאמר לאלתר. עוד מפורש שם ש"מ תלת. ש"מ השומע הזכרה מפי חבירו צריך לנדותו, וש"מ נדהו בפניו אין מתירו אלא בפניו, וש"מ אין בין נידוי להפרה כלום. ופי' המפרש שמותר להתיר לו מיד, מדהתיר לה לאלתר. הרי לך שלא נהגא נידוי. ולא דמי לקורא לחבירו עבד שהבאת, כ"א יחטא איש לרעהו וגו' +שמואל א' ב' כ"ה+ ידעת שזה חומר בהונאת דברים +ב"מ נ"ח ע"ב+ שאפילו הקריב כל אילי נביות אינו נמחל לו עד יפייסנו, לכך אין להתיר עד יתרפס שפסלו. אך אם יחטא איש לאלקיו ופללו +שמואל א' ב' כ"ה.+ ואין צורך להאריך כי זה ביאור מספיק, אין בין נידוי להפרה כלום. ואם צריך לנהוג נידוי יש ויש ואז היה בכל נידויין שבעולם. ושלום.
@שו"ת בעלי התוספות סימן מז
+תשו' ה"ר יצחק ב"ר משה מוינא.+ /סימן זה מורכב במקור משני סימנים בעלי ספרור זהה, החל מהפסקה: נראה בעיני, הקהל שדרים מתחיל הסימן השני/ שאל ה"ר יונה לה"ר יצחק אור זרוע. על אחד ששחט תרנגולת כדין בהולכה ובהובאה /ובהבאה/, אך כשגמר בשחיטת הסימנים חתך כל המפרקת לשנים. ואסרוה חכמי עירו משם ה"ר אליעזר מטול"א ואומ' שהביא ראייה מפרש"י דחולין דפירש דלא לישוייה גיסטרא, פירש אחר ששחט שלא יחתוך כל הצואר. ופי' שני פירש אינמי /אי נמי/ בשלא הוליך והביא. דלפירוש ראשון אפילו הוליך והביא טריפה, מאחר שחתך כל הצואר, ואיני יודע טעמו, כי לא ראיתי בפי' רש"י. אך נראה לי שפי' רש"י גבי מיעוט בתרא מוטב שיכנה על ראשה, ואל יגמור השחיטה בפסול. והשתא לדבריהם מה לי הכאה בכותל מה לי שבירת המפרקת. ועוד משמע מפרש"י שלא יקפיד אלא אגמר סימנין בפסול ולא בשבירת מפרקת. ועוד פ' גיד הנשה +חולין פ' כל הבשר, קי"ג ע"א+ בעי ר' חייא השובר מפרקתה של בהמה קודם שתצא נפשה אם אסור מפני שמבליע דם באיברים, או מפני שמכביד הבשר. הרי משמע שאין בו איסור שחיטה.
תשובה. על השוחט תרגולת /תרנגולת/ כהילכתא ובגמר שחיטה משך ידו וחתך כל המפרקת. אמת שאסור משום מבליע דם באיברים, ואפילו ע"י מלח אינו יוצא כדפרש"י בפ' כל הבשר +דף קי"ג ע"א, ד"ה או דילמא+ בבעיא דהשובר מפרקת של בהמה. או דילמא לדידיה נמי אסור, ותרתי איסורי קא חשיב, חדא הגוזל, וחדא דמבליע דם באיברים ושוב אינו יוצא ואוכל דם. ותיקו דאיסורא לחומרא. ולכך פי' +חולין כ"ז ע"א, ד"ה דלא לשוייה גיסטרא+ דלא לישוייה גיסטרא פי' שלא יחתוך המפרקת לשנים, וחטיהו משמע הוצא את דמו ונקהו, ותו לא מידי. ולא דמי שבירת מפרקת לשהה במיעוט בתרא דסימנים דשרי רש"י להכותה בכותל, דהתם דם יוצא דרך סימנין, והכא מבליע דם בסימנין והוורידין באיברים, ותו לא נפיק ואסיר.
/כאן מתחיל במקור סימן מ"ז השני/ נראה בעיני, הקהל שדרים תחת ההגמון כולם שותפים במס. ואם יש אחד מן הקהל שעובד ההגמון תדיר, ומלוה לו כשהוא צריך, ועושה לו נחת רוח בכל ענין שיכול, וכשהטיל ההגמון מס על הקהל מחל לו ההגמון חלקו, אינו פטור בעבור זה וחייב ליתן חלקו עם הקהל. והיינו דווקא כשבקש מן ההגמון שיפטרוהו, אבל בענין שלך כמו שכתבת בכתבך שתפסך השר ואת ילדיך, והיתה בתפיסה י"ז שבועות עם ילדיך, ונתת להגמון ממון גדול, כאשר ידוע לכל. ובעבור אותו ממון גדול הניח אותך וילדיך פטור כל ימי חייו. ונראים הדברים אם היה לוקח מס ממך עם הקהל לא היה מגיע כל ימי חייו כ"כ הרבה כמו שלקח בפעם אחת. וגם הקהל מרויחים בכך, כי מחמת שההגמון יודע שאתה וילדיך אינם פורעים עמהם המס לא יטול מהקהל כ"כ מס גדול כמו שהיה רגיל להטיל עליהם. ועוד אם באתה לפרוע עמהם שמא יודע להגמון ויאמר אתה בעצמך שברת האנטווישא"ט שלי, ויבא להכביד עליך כבראשונה ע"כ. עכ"פ אתה וילדיך פטורים. ושלום יצחק בה"ר משה בה"ר יצחק נב"ה, יצחק תלמיד ב"ר משה, יחזקיה בה"ר יעקב, עכ"ל.
@שו"ת בעלי התוספות סימן מח
+תשו' ה"ר יקותיאל ב"ר אברהם.+ השיב ה"ר זלמן משפיר"א על כ"ד חדש של מניקה, עניין מ' יוט"א כשנישאת לר' זקלין, אנו זכורין וגם מחבירינו וזקינינו היו שם ר' אשר מינטפר"ק בהוראת גאוני עולם, וקבלתי ממורי ה"ר ר' שמחה, אם נישאת אחר כ"א חדש לא תצא. שפסק הלכה כרשב"ג +כתובות ס' ע"ב+ שאמר אני אכריע, לדברי האומר כ"ד חדש כ"א חדש כבית הילל, שאין החלב נעכר עד לאחר ג' חדש. ופסק רב ושמואל +כתובות ס' ע"ב+ כ"ד חדש אבית הילל קאי, ורשב"ג שהכריע הלכה כדברי המכריע. אכן לכתחילה לא סמכינן להקל, וצריך כ"ד חדש חוץ מיום כו' עם חדש העיבור. דכל היכא דתלו חכמים בחדשים חדש העיבור בכלל. וכן לעניין אביו ואמו י"ב חדש +מו"ק כ"ב ע"ב.+ וכן פסק אבי העזרי. וחדש סתם בחדשי השנה מדאמרינן פ' המדיר +משנה, כתובות פ"ז מ"א+ עד שלשים יום יעמיד פרנס, ר' יהודה אומר חדש. ואמרינן בגמרא +כתובות ע"א ע"א+ חדש מלא וחסר איכא בינייהו. ש"מ דחדש סתם חסר. ופ"ק דסנהדרין +דף י"א ע"א+ ואוסיפנא על שתא דא שלשים יום, רצו חדש רצו שלשים יום. ומדאמרינן פ"ק דנידה +הלכה ד'+ ירושלמי יונק תינוק והולך אפילו כ"ד חדש שלימים, פי' דאין בו משום יונק שקץ, ש"מ דאורחיה דתינוק ליגמל בכ"ד חדש כסדרן. ולא מצינו חדש שלימין כ"א לעיבור האשה רע"ב או רע"ג +נדה ל"ח ע"א+ על כן היכר עובר לשליש ימיה צ' יום +יבמות ל"ז ע"א; סנהדרין ס"ט ע"א.+ להכי אמר +יבמות מ"ג ע"א: ואפסדיה רבא לסעודתיה+ עבד ביום צ' ואפסדיה לסעודתיה. אבל דרך תינוק ליגמל, ונשל ינשל, מניין תכשל, לא מצינו כי אם הדרשנין הטעימו. ובמקום פסידה טבחו טבוח ויינו מזוג, הקילו חכמים אפילו לאונן לשמש בריש כתובות +דף ג' סע"ב והלאה+ מכניסין את המת לחדר ובועל בעילת מצוה. וראוי לסמוך על דברי רבותינו. יקותיאל ב"ר אברהם.
וכל החדשים הן המבול הן חדש יהיו בלבנון ושנים חדשים בביתו, כולהו כסדרן. ואני מביא ראייה פ"ק דר"ה +דף ו' ע"ב: רבי אומר מונה /שס"ה/ ש"ה יום כמנין ימות החמה+ בבתי עיר חומה עד מלאת לו שנה תמימה מונה שס"ה כמניין ימות החמה, וחכמים אומרים מונה י"ב חדש מיום ליום, אע"ג דכתיב שנה תמימה. כ"ש נידון זה.
@שו"ת בעלי התוספות סימן מט
+תשו' הר"ר מאיר ב"ר ברוך מרוטנבורק.+ ושכתבת כיון שעשו הגנבים ברזא לאחת מן החביות שלא היתה תחילה מבורזת, והניחו ממנו יין, כ"ש דחיישינן שמא משכו מן המבורזות.
נראה דאחזוקי איסור לא מחזקינן במלתא דאי לא משכחנא בה ריעותא הוה שרינן. כי משכחו ריעותא בחד מינייהו לא אמרינן כי היכא דהא איסורי דילמא אחריני נמי אסירי כדאיתא פרק גיד הנשה +חולין צ"ה ע"א+: וכי מפני שוטה זה שעשה שלא כהוגן נאסר כל המאקולין. כי היכי דזבין להאי זבין לאחריני. שאני התם דאתחזק איסורא דאורייתא דהוה ליה ספיקה דאורייתא, אבל הכא ספיקא דרבנן לקולא +ביצה ג' ע"א.+ דסתם יין דרבנן +ע"ז ל"ו ע"א.+ ועוד אפילו בספק איסור טריפה לא הוה חיישינן אי לא איכוין לצעורי אלא לאותה בהמה טריפה ותו לא. אבל הכא לא חיישינן כי היכי דהכא טריפה הוי לי ולא אכריז, הכי נמי שחיישינן לשתים ולשלש. וכן פרש"י +חולין צ"ה ע"א, ד"ה דאיתחזק איסורא+ וכן משמע הלשון דקאמר שאני התם דאיתחזק איסורא, כלומר דאיתחזק שיש טריפה במאקולין, אבל לא חיישינן לאחריני, דא"כ היינו אוסרין כל המאקולין עולמית מהאי טעמא. הילכך אם מכר ראש אחד מטריפה הותרו כל הראשים שבמאקולין לבד מאותו ראש שנודע לנו שהוא מן הטריפה. ותדע דלא תלינן להחמיר כי היכי דאי אתרעי ואסיר, כולהו נמי אסירי, דתנן במס' טהרות +פ"ז, מ"ו+: הגנבים שנכנסו בבית אין טמא אלא מקום רגלי הגנבים, ומה הם מטמאים אוכלין ומשקין וכלי חרס הפתוחים, ואם יש עמהם גוי או אשה הכל טמא. והכי פירוש' מקום רגלי הגנבים היינו שנלקח ונחסר כלי אחד בבית, א"כ מסתמא עד מקום שהיה מונח אותו הכלי הגיעו, וכל אוכלין ומשקין וכלי חרס הפתוחין המונחים כנגד הפתח עד מקום אותו כלי שנגנב הכל טמא, דנגעי בהו דרך הילוכן בבגדיהם, או דרסו עליהם וטמאום. והא דנקט כלי חרס הפתוחין לא לאפוקי כלי עץ ומתכת דכ"ש דמיטמו, דהא מיטמו מגבן, הילכך הנך אפילו סתומין נמי מטמו, אלא לאפוקי כלי חרס המוקף צמיד פתיל, דעם הארץ לא מטמי בהיסט, כדפי' ר"ת, הילכך טהורים. ואם יש עמהם גוי או אשה מיטמו בהיסט, הכל טמא ואפילו כלי חרס המוקף צמיד פתיל.
והשתא קא פסיק ותני אין טמא אלא מקום רגלי הגנבים לא שנו גנבו מקצת כלים, לא שנו גנבו הכל, אלא פתחוהו ולקחו מה שבתוכו קצת וחזרו וסתמום, איך שיהיה, רק נודע לנו ע"י מה שלקחו שהגיעו למקום פלוני, לא אמרינן כי היכי דלקחו או פתחו מקצת כלים הכי נמי פתחו כל כלי הבית וחזרו וסתמום. אלא ודאי אחזוקי איסורא לא מחזיקינן בטהרות, וכל שכן בסתם יינן דקיל, כדמשמע פ' השוכר +ע"ז ס"ב ע"ב: הואיל וטומאתו קיל.+
עוד תנן התם +טהרות פ"ג מ"ז+ תינוק שנמצא בצד בית הקברות ושושנים בידו, אע"פ שאין השושנים אלא ממקום טומאה, טהור, שאני אומר אדם טהור נכנס ונתן לו. פי' טהור מטומאת מת, כלומר דלא חיישינן שמא התינוק בעצמו לקחם. ש"מ שמיירי בתינוק המדדה, שיכול לילך בעצמו או לידדות, דאם לא כן פשיטא שהוא בעצמו לא הלך לשם, אלא דאיכא ריעותא טובא, דדרך תינוק להתעסק ולטפח +טהרות פ"ג מ"ח; תוספתא פ"ג דטהרות+ ועוד שנמצא סמוך לשם, אפילו הכי תלינן לקולא ואמרינן שמא אדם בא לכאן ונתנום לו, אע"ג דליכא איניש קמן.
והכי נמי תלינן בככר שנתנוה על הדף, ומדף טמא מונח תחתיה +תוספתא טהרות פ"ד; נדה ד' ע"א+ אע"ג דמסתבר טפי למיתלי במדף מבאדם טהור, אפילו הכי תלינן להקל, משום דסמכינן אחזקת טהרה, כ"ש גבי סתם יינם כדפרישית.
ועוד ראייה דתלינן להיתר לאוקומי מלתא בחזקת טהרה בכל מה [שאפשר], דמצינן מהמניח את ביתו נעול ומצאו פתוח, דחכמים מטהרין +טהרות פ"ח מ"ד+ שאני אומר הגנבים נמלכו והלכו להם, ונימא דאורחא דמילתא דגנבי מירתתי, מבולשת שנכנס לעיר בשעת מלחמה ואינם גונבים וחוזרים ובאים +ע"ז ע' ע"ב.+ א"כ איכא למימר דלקחו יין שיכולין להוליך בבת אחת, וידעו שהחביות המבורזות ששותין מהן תדיר, אין היין כ"כ טוב כמו שאינן מוברזות ומליאות, ובעל הבית חס עליהן ועומדות לימכר, על כן עשו לו ברזא לאותה שאינה מבורזת, וגנבו הימנה, וידעו שהוא מן המובחר. ותדע שלא מישמשו ליקח הכל, שהרי אפילו מאותו חבית השאירו ממנה, כל שכן שלא טרחו להוציא מן המבורזות.
סוף דבר כל היכא דאיכא למיתלי לקולא ולאוקומי בחזקת טהרה, תלינן. עוד תנן התם +טהרות פ"ד מ"ד+: המדלה עשרה דליים ונמצא שרץ באחד מהן, הוא טמא וכולן טהורין. המערה מכלי אל כלי ונמצא שרץ בתחתון, העליון טהור. אי במים משום דספק טומאה צפה על פני המים +טהרות פ"ד משנה ז' ח'+ ואי בשאר משקין ומשום דכל הטומאות בשעת מציאותן ובמקום מציאותן, ולא מחזקינן טומאה ממקום למקום, לכך אמרינן מעיקרא היה השרץ בדלי זה, ולא באחר ולא בבור.
ובסוף טהרות +פ"י מ"ז+ תנן: הזולף את הבור, פי' מכניס חביות לבור מלא יין או שמן וממלאין בבור ונמצא שרץ בראשונה, כולן טמאות. פי' דממה נפשך נטמא כל מה שבבור, [בין] שהיה שרץ בבור מעיקרא, בין שהיה תחילה באותה חבית, וטמאה היא, ומחמתה נטמא כל מה שבבור. באחרונה, היא טמאה וכולן טהורות. אימתי בזמן שהיה זולף בכל אחת ואחת, פי' שמכניס החביות עצמן לבור בזה אחר זה וממלאן ומוציאן. היה זולף במחץ, פי' שהיו חביות חוץ לבור, והיה דולה יין בכלי ששמו מחץ, וממלאו בו, ונמצא שרץ באחת מהן, היא טמאה בלבד. אלא שתולין לקולא ואפילו באיסור דאורייתא היכא דאיכא ספיקא אזלינן בתר חזקה להקל. כ"ש הכא בספיקא דרבנן, בסתם יינם, דלא מחזיקינן איסורא בהנך חביות דלא מחזקינן בהו ריעותא.
ואפילו ביוחסין דאחמור בהו טובא, דעבוד בהו כמה מעלות, אשכחן בפ"ב דכתובות +דף כ"ז ע"א+ בעיר שכבשו כרכום כל כהנות שבתוכה פסולות, דלבעול יש פנאי, דתקיף להו יצר דעבירה, אפילו הכי אמרינן התם אם יש מחבא אחת מצלת על כולן, אע"ג דלא איפשר דלא עקר חד מנייהו ובעיל. ואפילו איכא סהדי דנבעלו מקצתן, מ"מ בהנך דלא חזינן דאיבעול תלינן לקולא, דילמא נכנסו במחבאות ולא נבעלו. כל שכן הכא דתלינן בסתם יינם במידי דמוכחא טפי, דמהחביות המלאות לקחו דיים, ולא מן האחרות. וכן דרך גנבים שאין לוקחים הכל ומשאירים עוללות ליקח מן המיטב כאשר יוכלון שאת. ורגלים לדבר שלא לקחו מן האחרות, כיון דמן המיטב גנבו והשאירו, מדוע יקחו מן הגרוע כשיש עידית לפניהם. מהר"ם זצ"ל.
@שו"ת בעלי התוספות סימן נ
+תשו' הר"ר מאיר ב"ר ברוך מרוטנבורק.+ וששאלת על הכוס ששתה בו הגוי ועירה אותו ישראל בכח לחוץ, ומשך בו מן החבית, ואין ידוע אם היה בו טופח על מנת להטפיח +ע"ז סי' ע"ב+ ואע"ג דאין שונין להקל בנצוק, [כיון] דאיכא מרבוותא דשרו בלאו ההיא, נראה דשונין. ועוד דסתם יין שבחוצה לארץ, ועוד בר מן דין, אם הוא הפסד גדול, כדיי הוא ר' שמעון לסמוך עליו בשעת הדחק היכא דאפוש טהרות, כדאיתא פ"ק דנידה +דף ט' ע"ב+ דמודו רבנן לר' אלעזר. וכן ראיתי מעשה בכה"ג, ושלום מאיר בר ברוך.
@שו"ת בעלי התוספות סימן נא
+תשו' הר"ר מאיר ב"ר ברוך מרוטנבורק.+ וששאלת על תבשיל של ירק ושל קטנית שנתבשל בקדירה של בשר שהודח יפה יפה שאין לחוש שיש בה לממשות בשר, מהו לאכל גבינה אחר אותו תבשיל בלא קינוח הפה ונטילת ידים.
נראה דלא תיבעי שאינה בת יומא, אלא אפילו היא בת יומא מותר משום נותן טעם בר נותן טעם, כמו דגים שעלו בקערה שמותר לאכול בכותח +חולין קי"א ע"ב+ דאיכא תרי נותני טעם דהיתר קודם שיבא לכלל איסור: הבשר בקערה, והקערה בדגים, ואכתי היתר הוא. ואפילו לריב"ן שפירש בשם רש"י: עלו אין, נתבשלו לא, וראייתו מאין טשין את התנור באליה +פסחים ל' ע"ב+ ואם טש כל הפת כולה אסורה, אע"ג דאיכא נותן טעם בר נותן טעם להיתר, אלא משום דהוה ליה נתבשלו ואסור, ומתוך כך אסר רש"י ביצים שנתבשלו תוך מחבת חולבת בת יומא להשים אותם תוך פשטיידא. ור"י חולק, דטעמא הוה התם משום דהוי שמנונית וממשות השומן בעין בתנור. אבל מחבת שנתקנחה יפה ונתבשלו בה, כך הוא נתבשלו כמו עלו בה מרותחין, ואין להאריך.
מיהו נראה דהכא כל אפיא שוין דמותר לאכול חלב וגבינה אחריהם, דאמר פ' כל שעה +פסחים ל' ע"א+: ההוא תנורא תיחו בו טחיא, אסרי דבי בר אהילאי למיכל ריפתא אפילו במילחא, דילמא אתו למיכלא בכותח, ולא קאמרי דלמא אתי למיכל בתר חלבא. ואין להקשות לפי' רש"י דביצים שנתבשלו במחבת חולבת אסור לתתם בתבשיל של בשר, אפילו בעינייהו נמי ליתסרו, דילמא אתי למיכלינהו בהדי בשר, דאמר פ' כל שעה +פסחים ל"ו ע"א+ גבי מכאן ואילך לושו לי בחלבא בעינא דתורא שרי. דגבי פת דאיכא מיני טובא ושנאפה בתנור חיישינן לתקלה לזמן מרובה, קודם שיכלה ביומא משתלי ואכיל ליה בחלבא.
ועוד חוזרני להביא ראיה להיתר דהא נותן טעם בר נותן טעם ליכא מאן דאסר +חולין קי"א ע"ב+ כי הכא דהכשר נותן טעם בקדירה, והקדירה בתבשיל של ירק או הקטנית, והתבשיל נותן טעם בידו ובפיו של האדם האוכל, ואכתי כולהו בהיתירא, והיאך נאסר אחרי כן לאכול גבינה או חלב. ועוד השלישי לא נותן טעם הוא, כי צונן הוא ולא יהיב טעמא בידי אדם או בפיו. ועוד דאמר פ' כל הבשר +חולין ק"ה ע"ב+: אמצעי' רשות, לא שנו אלא בין תבשיל לתבשיל, אבל בין תבשיל בשר לתבשיל גבינה חובה. ומפרש ר"ת בין תבשיל שנתבשל בו בשר ואינו אוכל הבשר אלא התבשיל שנתבשל בו בשר, ואחר כן לאכול התבשיל שנתבשל בו גבינה, כיון דלא אכיל בישרא וגבינה בעינייהו לא בעי הדחה וקינוח הפה. אבל בין תבשיל דבשר לגבינה שאחריו חובה. ואעפ"י שרשב"ם פירש בין תבשיל דבשר לתבשיל דגבינה לא נהירא, דמאי נטילת ידים שייך התם דאיצטריך למימר רשות. והשתא אפילו אחר תבשיל שנתבשל בו בשר כי בעי למיכל תבשיל של גבינה הוי רשות, כ"ש בתבשיל זה דאית ביה כמה נותני טעם, דמותר לאכול אפילו גבינה גופה אחריו בלא נטילת ידים. ושלום מאיר בר ברוך.
@שו"ת בעלי התוספות סימן נב
+תשו' הר"ר מאיר ב"ר ברוך מרוטנבורק.+ על בחור אחד שנשא אשה תוך ג' חדשים, וכהן היה, ורצו להצריכו גט, לולא שלא שאל עד זמן גדול אחר ג' חדשים, והוכר שלא היתה מעוברת מראשון, ואי לא האי טעמא היו מצריכין להוציא, אף כי כהן היה, דקיימא לן לא עביד רבנן תקנתא לכהן +יבמות ל"ז ע"א.+ עתה הודיעני דעתך.
נראה ודאי דקידש תוך ג' צריך ליתן גט, וכן פרש"י וריב"ן וז"ל: עירוקיה מסתייה ולא בעינן למכפייה למיתב גיטא, דגלי דעתיה דלא בעי לכנוס עד זמנו עכ"ל. ומי הזכיר שום גט, שהם פירשו ולא בעינן למכפייה למיתב גיטא, והא לא איירי מעיקרא אלא בשמתא, והכי איבעו להו לפרושי: עירוקיה מסתייה ולא מישתמיט ליה. אלמא הא דקאמר משמתינן ליה, לאו משום כפייה כדי לביישו, משום דעבר על מילי דרבנן, אלא משמתינן ליה עד שיתן גט, דחיישינן שמא יבא עליה, דכל כמה דלא גירש מקרבה דעתיה לגבה, אבל כשגרשה תו לא חיישינן. ולפי זה היכא דלא הספיק לגרשה עד שעברו ג' חדשים, תו לא כפינן לו להוציא, דכל מי דכפינן ליה משום שמא יבא עליה תוך ג' חדשים, וכיון דעברי תו לא חיישינן. וכן אני רגיל לומר כה"ג גבי כ"ד חודש דמעוברת ומינקת חברו. ורבנן דר' מאיר +יבמות ל"ו ע"ב+ דקיימא לן כוותייהו היכא דקדיש או נסיב תוך כ"ד חודש, ולא הספקנו לכופו להוציא עד שעברו כ"ד חודש, תו לא כפינן לו להוציא. וראייה מדאמר התם +יבמות ל"ו ע"ב+ ר' מאיר ור' אליעזר אמרו דבר אחד, וקשה לי: והא רבנן דרבי מאיר נמי יוציא כר' אליעזר אפילו בכהן, שאם יוציא לא יחזיר עולמית, סבירא להו דיוציא, כדמסקינן. אלא נראה לי דהכי פירש: ר' אלעזר אמר דבתר דהפילה וחזייה ליה ליבומי בודאי, אפילו הכי כיון דבא עליה באיסור, והכניס עצמו בספק איסור אשת אח, קנסינן ליה דיוציא בגט. ור' מאיר דקניס נמי אפילו היכי דעבר זמן של בית דין להוציא, משום דנשאת תוך כ"ד חודש, אמרו דבר אחד. אבל רבנן דרבי מאיר לא מצרכי להוציא אלא תוך כ"ד חודש, גזירה שמא יבא עליה, אבל אם עברו כ"ד חודש, לא קנסינן ליה להוציא אעפ"י שנשאה תוך כ"ד חודש, לית להו קנסא כלל. ולפי זה נראה דאפילו קידש בשוגג יוציא, שמא יבא עליה, דטעם לא הוה משום קנסא. ואין נראה לדמותו למזיד וברח דעירוקיה מסתייה +יבמות ל"ז ע"א+ דגלי דעתיה שאינו חפץ לכונסה באיסור, הכי נמי כיון דשוגג הוא לא יכנוס באיסור. דשאני התם שניכרת מחשבתו מתוך מעשיו, שהרי ברח. אבל בשוגג לא מינכרה כלל. ושלום מאיר.
@שו"ת בעלי התוספות סימן נג
+תשו' הר"ר מאיר ב"ר ברוך מרוטנבורק.+ ואם אמר חוזרני מעתה ואהיה אצלה מכאן ואילך, ועד עתה מחמת שנאה או כעס עשיתי, ומה שתליתי ברופאים כחשתי, מוסיפים על כתובתה לפי ימי המרד שעברו, ומכאן ואילך ישוב אליה. ולא אמרינן כיון דמרד עד הנה לא יוכל לחזור, דהא גבי מדיר את אשתו מתשמיש +כתובות ס"א ע"ב+ משמע אי אשכח פתח לנדרו לא יוציא. וליכא למימר דלא מצי למיהדר כיון שהודה, דהודאת בעל דין כמאה עדים +גיטין מ' ע"ב+ דממה נפשך נאמן לומר כן במיגו דמצי אמר אמת, והשתא הוא דבראי. ואפילו אי לא אמרינן מגו, מ"מ נאמן הוא לומר עכשיו אני בריא. אפילו אם אמת הוא שהיה חולה, יכול להיות שעכשיו הוא בריא, דמלתא דעבידא דגלויי הוא. ושלום.
@שו"ת בעלי התוספות סימן נד
+תשו' הר"ר מאיר ב"ר ברוך מרוטנבורק.+ וששאלת אשה המורדת על בעלה ואינה רוצה לא להיות אצלו ולא לקבל הימנו גט, וסניא ליה ומצערא ליה, והוא היה ברצון אצלה. א"כ נראה לי דיש לדבר על לבה, אחרי שאינה חפיצה כלל להיות אצלו, שתמחול כתובה ויגרשנה וישא אחרת. ואם אינה רוצה למחול כתובתה, היתרנו לו לישא אחרת, והיא תשב באלמנות חיות עד שתתרצה למחול כתובתה, ויגרשנה אז. וכתב רבינן אב"ן כמו כן, דבה"ג לא יעלה על לב איש שיבטל מפריה ורביה. וכל שכן היכא דאיכא למיחש דילמא נפיק חורבא מיניה, שלא יצאו בנות ישראל לתרבות רעה. ושלום מאיר בר ברוך.
@שו"ת בעלי התוספות סימן נה
+תשו' הר"ר מאיר ב"ר ברוך מרוטנבורק.+ תשובת מהר"ם. על אודות ראובן ששידך בתו לשמעון שהיה מעיר אחרת ולא הכירו. ונתן ערבון כ"ה זקוקים שאם תמאן בתו מלקבל הקידושין, שיפסיד ערבונו, ובלבד שלא יעכבנו אונס. ושוב נודע לו שהיה שמעון חולה בחולי נכפה. ועתה בתו ממאנת מלהתקדש לו, כי אינה יכולה לקבלו.
נראה דאפילו לר' שמחה שהביא ראיה מירושלמי שכופין את הנכפה להוציא, פשיטא דלא הפסיד ערבונותיו. אלא אפילו לדברי רבינו יואל ז"ל שנסתפק אם כופין להוציא, מדלא חשבינן בהדי הנך שכופין אותו להוציא +כתובות ע"ז ע"א+ מ"מ לעניין ממונא לא מפקינן מספיקא. ויש להחזיר לו ערבונותיו.
ועוד הרי אמר ובלבד שלא יעכבנו אונס, ואונס גדול הוא זה שבתו ממנאת /ממאנת/ להתקדש והדין עמה, ויש לה אמתלא גדולה לדבריה, מפני הסכנה ומפני כמה דברים. ועוד יש לחוש לבנים הנולדים ממנו, כדאמרינן פ' הבא על יבמתו +יבמות ס"ד ע"ב+: לא ישא אדם ממשפחת נכפין וכו'. ואע"ג דמסיק התם: והוא דאיתחזיק בתלתא זימני, הני מילי ממשפחתם, אפילו מי שאינו נכפה יש לחוש שמא יהא נכפה, אבל נכפה גופיה אע"ג דלא איתחזק בני משפחתו יש לחוש לו.
ועוד אילו נתקדשה לו כבר, ואפילו ניסת לו, ואמרה מאיס עלי, ונותנת אמתלא לדבריה, כיון דלא מצי דיירה בהדיה שאינו מתקבל עליה, פירש"י פ' אעפ"י דכופין אותו להוציא. ומה שהקשה ר"ת על פירושו הכל מתרץ יפה, ואין להאריך. וא"כ כל שכן שלא נכופנה להתקדש לו. ובס"פ האלפס משמע כרש"י דכי אמרה לא בעינא ליה יהיב לה גט לאלתר, ושקלה כל מה דאתיה מבי נשא וכו'. והשתא אפילו במידי דתפיס בעל מדילה לדיליה, וכ"ש היכא שלא נתקדשה, כגון בנידון זה שעדיין לא ניסת ולא נתקדשה, דלא מפקינן מאב לתת לו. ואע"ג דר"ת חולק בדבר, בדבר זה, שעדיין לא נתקדשה, מודה דאי אמרה מאיס עלי ויש אמתלא לדבריה, בזו היה מודה ר"ת, דאזלינן בתר אומדנא דמוכח +ב"ב קמ"ו ע"ב+ כמו שכתבו רבותינו שבוירצבורק דלא נתכון האב להשיא בתו לנכפה. ועוד דלא הוה בעי לאתנויי ולמימר על מנת שלא יעכבנו אונס, דממילא בלא תנאי הוה ליה אונס גמור והיה פטור. וכיון דלא הוי בעי לאתנויי ואפילו הכי אתני, אהני מילתא יתירא לטפויי לאתויי אפילו אונס כל דהו. כדמוכח פ"ק דנזיר +דף ז' ע"ב+ גבי אמר רב: לא שנו אלא דאמר שלשים ואחד יום, אבל אמר שלשים יום ואחד וכו' ועוד האריך ע"ד.
סוף דבר נכפה אונס גדולה ביותר כמו שטות ושיעמום, אע"פ שאנו מדמין לא היינו עושין מעשה הכא לעניין קידושין אע"פ שפשוט לנו שמקח טעות הוא. מכל מקום לעניין ממונא עבדינן עובדא, ולא מפקינן מן האם מאומה. ואפילו אם השליש נתן את הערבון או דמיו לשמעון, יחזיר, כי אין ספק בדבר, ואין לפקפק. ושלום מאיר בר ברוך שי'.
@שו"ת בעלי התוספות סימן נו
+תשו' הר"ר מאיר ב"ר ברוך מרוטנבורק.+ השיב מורנו למו' ה"ר ישראל ב"ר אורשרגו. אשר שאלת על הבחור שקידש את האשה על מנת שאין בה מומין, ויש בה מומין חיטי הצואר, ועדיין לא כנסה.
אם חיטי הצואר עומדים במקום שפעמים נגלים פעמים נכסים, אז ודאי הוי מקח טעות, מידי דהוה אשומא העומדת על פדחת תחת כפה של ראשה, זימנין מתחזיא זימנין לא מתחזיא +כתובות ע"ה ע"א+ דהוי מקח טעות, ואפילו בלא תנאי, כדאמרינן פ' אע"פ +כתובות נ"ז ע"ב+ דארוסה אינה אוכלת בתרומה משום סימפון. אלמא בכל הנשים אי נמצא בהן מום קודם נישואין הוי מקח טעות, ואפילו נתקדשו בסתם, מדלא קאמר בתר הכי איכא בינייהו קידשה סתם, דלמ"ד משום סימפון ליכא, ולמ"ד משום מזיגת הכוס איכא. אלמא ש"מ אף למ"ד משום סימפון איכא למיחש, ואע"פ שיש מרחץ באותה העיר הוי מקח טעות. והא דתנן +כתובות ע"ה ע"ב+ אם יש עמו מרחץ באותה העיר אינו יכול לטעון מפני שהוא בודקה בקרובותיו, נראה בעיני דההיא אסיפא קאי, דתנן +כתובות ע"ה ע"א+ נכנסה לרשות הבעל, הבעל צריך להביא ראייה שעד שלא נתארסה היו בה מומין אילו והיה מקחו מקח טעות, ואהא קיימי רבנן ואמרי דבמומין שבגלוי לא, ובמומין שבסתר נמי, אם יש עמו מרחץ, אפילו מייתי ראייה דהיו בה עד שלא נתארסה, אין מקחו מקח טעות, דבודקה בקרוביו קודם שנכנסו לחופה, וידע וניפייס. אבל אם קודם שנכנסה לחופה נודע לו ואינו מתפייס, הוי מקח טעות, דאינו בודקה קודם אירוסין, מדחיישינן לסימפון ולא שרינן לאכול בתרומה, לרבנן היכא דיש מרחץ בעיר, דלא קאמר איכא בינייהו שיש מרחץ בעיר, כיון דקיימא לן כרבנן דר' מאיר +כתובות ע"ה ע"א+ אע"פ שיש לדחות דהוי בכלל קיבל +כתובות נ"ח ע"א.+ ונקט קיבל דהוי בין לר' מאיר בין לרבנן, מ"מ לא משמע כלל דבודקה בקרובותיה אלא בהגעת זמן, דקאמר תלמודא +כתובות נ"ח ע"א+ מאי בינייהו בדיקת חוץ, מר סבר שמה בדיקה, פי' (אשנה) [אמשנה] ראשונה שבודקה בקרובותיה בהגעת זמן, אבל קודם לכן לא, אלמא מקודם קידושין בודקים בקרובותיה.
ואם חיטי הצואר עומדים במקום שהן תמיד גלויים וידועים, א"כ המארס ראה ונתפייס. וכי היכי דניפייס בחיטי הצואר כ"ש דניפייס בחיטי הרגלים שאינן גלויים, דמלתא דמוכחה שאינו מקפיד על החיטין כלל. ואם לא היה מכירה המארס, אלא היא הייתה דרה במקום אחר ולא ידעה, אע"פ ששלוחו ראה אותה קודם קידושין וניפייס, הוי מקח טעות, דמצי אמר ליה לתקוני שלחתיך ולא לעוותי +ב"מ ק"ח ע"א+ ואפילו אם אמר לשלוחו סתם קדש לי אותה אשה ולא התנה על מנת שאין בה מומין. וא"ת מאי פריך על פדרותה ראה וניפייס +כתובות ע"ה ע"א+ לישני שנמצאה אחר קידושין קודם שכנסה, וכגון שכנסה ע"י שליח ולא ידעה, י"ל דאמתניתין קאי, הוסיפו עליהן זיעה ושומא וריח הפה דדמו ממש למתניתין, דאם נמצאו לאחר שכנסה לרשות הבעל, אז הבעל צריך להביא ראייה דהיו בה עד שלא נתארסה, וכי מייתי ראייה הוי מקח טעות, הכי נמי הני. ולהכי פריך אפילו מייתי ראייה שהיו קודם מה בכך, הא ראה בשעה שכנסה וניפייס. אבל אם הוא ראה אותה תחלה ומכירה, אע"פ שהתנה על מנת שאין בה מומין, על מומין אחריני ולא על הגלויין, דסביר וקביל. וכ"ש הכא דלא ידעינן דאתני אלא על פי השליח, ובשעה שעשאה שליח בעדים לא התנה בשביל העדים, וגם שקידש השליח לא התנה עמה. ואעפ"כ אין טוב בעיני להקל להתירו באשה אחרת, שלא ראינו כזה מתמול שלשום בימי רבותינו הקדמונים אשר קטנם עבה ממותנינו. ואתה מורי עשה הטוב בעיניך. ושלום מאיר בר ברוך.
@שו"ת בעלי התוספות סימן נז
+תשו' הר"ר מאיר ב"ר ברוך מרוטנבורק.+ על אודות הגבאי שתבע את האלמנה מעות של צדקה הלויתי לבעליך והנם בידיך. והיא טוענת לא ידעתי מי נתן לבעלי מעות הללו, אך מה שמצאתי בידו גביתי בכתובתי.
נראה אם אין לגבאי שטר אין יכול לגבות מממון זה, כי יכולה האלמנה לטעון להד"ם שהיה בעלי חייב כלום, ואם היה חייב שמא פרע, וכל נכסים שהניח אגבה בכתובתי. אבל אם שטר מקוים יוצא מתחת ידי הגבאי, הוא קודם לאלמנה. ואפילו אם קדמה האלמנה ותפסה מטלטלין מוציאין מידה ונותנין לבעל חוב. וכן פסקנו בשכבר בורנקוורט באלמנה שתפסה מטלטלין ובאו בעלי חובין של המת, ופסקנו דמוציאין מידה ונותנין לבעלי חובין של בעלה. וראייה מפ' הכותב +כתובות פ"ו ע"א+ גבי הא דאמרינן האי מאן דאיכא עליה כתובת אשה ובעל חוב, ואית ליה ארעא ואית ליה זוזי כו', ואי ליכא אלא ארעא ולא חזיא אלא לחד, לבעל חוב יהבינן ליה, לאתתא לא יהבינן לה. ופי' האלפס דהאי דינא שייך במטלטלין בזמן הזה, דלא שייך בהו דינא דקדימה, או אפילו במקרקעי שייך, וכגון שקנה אחר זמן שניהם, של שטר ושל בעל חוב, ושל שטר ושל כתובה, דמישתעבדי לתרוייהו בבת אחת, מדקאמר לבעל חוב יהבינן ליה, לאתתא לא יהבינן ליה כו'. ושלום מאיר בר ברוך זלה"ה.
@שו"ת בעלי התוספות סימן נח
+תשו' הר"ר מאיר ב"ר ברוך מרוטנבורק.+ מורי ה"ר ישראל אשר שאל אדוני את עבדו על הקהל שתבעו את האלמנה ליטרא שנדרה לצדקה, והיא כופרת. ועד אחד מעיד כדברי הקהל.
נראה היה לפוטרה משבועה להכחיש העד, דמעות צדקה ליכא שבועה אפילו במודה מקצת דהויא דאוריתא, כדמשמע ס"פ החובל +ב"ק צ"ג ע"א+ מלשמור ולא לחלק לעניים היכא דלא קייץ להו, וה"ה להכחיש העד דאינה נשבעת, דאע"ג דהיכא דטעין פרוטה וכפר ליה עליה ואיכא עד אחד חייב שבועה, מה שאין כן במודה במקצת, כדאיתא פ' שבועת הדיינים +שבועות מ' ע"א+ אלא בעד אחד מחייב שבועה מה שאין כן במודה מקצת, ה"נ הכא אע"ג דבמודה במקצת פטור משבועה במעות של צדקה, נימא דליחייביה שבועה. זה אינו, דהא פירש ר"י דהתם דווקא דבאותו מין איכא שבועה במודה מקצת, אבל במלתא דליכא שבועה כלל במודה מקצת ה"ה בעד אחד. כדאמ' +כתובות פ"ז ע"ב+ עד אחד מעידה שהיא פרועה דלא מיחייב שבועה דאורייתא, משום דבמודה מקצת אשכחן דאין נשבעין על הקרקעות, הוא הדין בעד אחד, כיון דלא אשכחן שבועה בקרקע. מיהו נראה בעיני דמשבעינן ליה מדרבנן. כדאשכחן סוף פ' הזהב +ב"מ נ"ח ע"א+ שבועה זו תקנת חכמים היא שלא יהו בני אדם מזלזלין בהקדשות. עוד נראה לי דליסלקו בי תרי מן הקהל וליתבו מאי דקייץ להו וליסהדו, א"נ חד מן הקהל והאי דקאי, דהוו להו תרי סהדי שאומרים שנדרה, והיא אומרת שלא נדרה, א"כ תתחייב לפרוע. דכל האומר לא לויתי כאומר לא פרעתי דמי +ב"ב ו' ע"א.+ וכה"ג איכא פ' חזקת הבתים +ב"ב מ"ג ע"א+ גבי תנו מנה לבני עירי. ושלום מאיר בר ברוך.
@שו"ת בעלי התוספות סימן נט
+תשו' הר"ר מאיר ב"ר ברוך מרוטנבורק.+ על האשה שנהרג בעלה ביום הרג רב. נראה שגובה כתובתה, ואם יש עדים שנשאת לו בתולה גובה מאתים אפילו בלא עדי שריפת כתובתה, דקיימא לן כר' יוחנן +ב"מ י"ז ע"א+ דאמר הטוען אחר מעשה ב"ד לא אמר ולא כלום, ולא מצי למימר פרעתי. [לא] טענינן נמי עבור כתובה שהיא פרועה, אם אין שטר כתובה או שובר יוצא מתחת ידיהם, דקיימא לן נמי כר' יוחנן דאמר הטוען אחר מעשי ב"ד לא אמר כלום, כותבין שובר. וכן מוכח פ' גט פשוט +ב"ב קע"א ע"ב+ ואפילו אביי דפליג התם ואמר אין כותבין, הדר ביה פ"ק דבבא מציעא +ב"מ י"ז ע"ב+ ואמר כר' יוחנן בשמעת' דהטוען. ומיהו נ' ליטרא דנדוניא ונ' ליטרא דתוספתא שאנו רגילין לכתוב, מספקא לי בהן אם יוכל לומר פרעתי, כי היה נראה שנאמן לומר פרעתי, וטענינן נמי ליורשים, כיון דלאו מעשה ב"ד הן, אלא דווקא מנה ומאתים ומזון האשה והבנות.
מיהו נראה בעיני הואיל ונהגו במלכותינו לכתוב לכל הבתולות בשוה דהוי כמו מעשה ב"ד ולא טענינן פרעתי. ועוד לא טענינן ליורשים טענת פריעה אחרי שיש עדים שיושבת תחת בעלה כשנהרג, דמאי איכא למיחש, אי לצררי +כתובות ק"ז ע"א וע"ב+ הא ודאי לא חיישינן כמו ששמעתי משם ה"ר שמעון מיונביל ז"ל דחששת צררי לא שייך אלא במת על מטתו, שרגיל להתפיס צררי שלא תטרח לב"ד. אבל נהרג או מת פתאום לא. וכן פסק בדבר כזה שנפל הבית על בעלה. ומתוך כך נראה דאף לישבע אינה צריכה כיון דלא חיישינן לצררי. ואעפ"י שיש מפרשין מלתא דר' יוחנן ביש עדים שנשרפה דווקא, אין נראה דכולה סוגיא אינה מתיישבת אחר פירש זה. ומה שכתבתי משם ה"ר שמעון מיונבי"ל הטעם הוא הואיל ולא ניתנה כתובה לגבות מחיים, לא מסיק אדעתיה שימות קודם שיתפיסנה צררי. ושלום מאיר בר ברוך.
@שו"ת בעלי התוספות סימן ס
+תשו' הר"ר מאיר ב"ר ברוך מרוטנבורק.+ ראובן ששידך את בתו לבחור אחד בעודה קטנה, והתנה עמו שאם לא תקבל בתו הקידושין ממנו או משלוחו כשתיבגר, שיתחייב לו זקוק של זהב. וחזר וקדשה לאחר בקטנותה, וטען בתי אנוסה שאינה יכולה לקבל קידושין שכבר נתקדשה לאחר.
פסק רבינו ז"ל וז"ל: ודאי נערה שיש לה נכסים ושיעבדה נכסיה לבחור אחד בקניין ב"ד חשוב שאם תמאן לקבל ממנו קידושין לכשתיבגר שתתן לו כך וכך, והלך אביה וקידשה בעודה נערה לאחר בעל כרחה, כל כי האי גוונא פטורה, אנוסה היא. אבל הכא שיעבד נכסיו למשדך שבתו תקבל קידושין ממנו כשתיבגר, אם על בתו התנה שלא תסרב, קל וחומר על עצמו שההעכבה לא תהא ממנו. ודמי לההיא דפ' מי שהיה נשוי +כתובות צ"א ע"ב+ ההוא גברא דזבנה לכתובתה דאימיה כו' עד נהי דאחריות דאימיה לא קביל, אחריות דנפשיה מי לא קביל. הלכך זכה המשדך בקנס. אמנם אין לגבותו עד שתיבגר הבת ולא תוכל להקדש למשדך הראשון. דדילמא אדהכי והכי עד שתיבגר יארע הדבר שלא יצטרך ראובן לעבור על תנאו שכנגד המשדך הראשון. ושלום מאיר בר ברוך.
@שו"ת בעלי התוספות סימן סא
+תשו' הר"ר מאיר ב"ר ברוך מרוטנבורק.+ תשובת מהר"ם: כתוב בה"ג היכא דקדיש אשה בפסולי עדות דרבנן, קידושי מעליא לא הוה עד דהדר מקדש בעדים כשרים, ואפ"ה לא תשתריא לעלמא אלא בגט. וליכא בין פסולי עדות דאורייתא לפסולי עדות דרבנן אלא בגט אשה בלבד, אבל לכל עדויות שבתורה כי הדדי נינהו, כמו שאילו פסולים כך אילו פסולים.
@שו"ת בעלי התוספות סימן סב
+תשו' הר"ר מאיר ב"ר ברוך מרוטנבורק.+ אמרי אינשי גמלא במדי אקבא רקדא +יבמות מ"ה ע"א+ והא קבא והא מדי ולא רקדא. שמעתי שהקהלות מקהו מקהייתא וקוראים אחרינו על אלה, על אשר התרנו בלא גט קידושין שנעשו רק בפני קרובים, בפני ראובן ובפני בן אחות ראובן. וקול התרגזם ורב בוזם עלה באזנינו, ושמונו בפי כל, עד שנושאות ונותנות בנו מוזרות כלבנה +סוטה פ"ו מ"א+ לאמר שאנו מתירין אשת איש. וכהנה רבות דברים שלא נתנו להכתב, ועל פיטפטין בישין אין אנו חוששין, אמנם לאשר כתבו במכתבם שר"ח בספר המקצועות, והשכל טוב, ואבי העזרי, ורבינו שמחה כתבו שצריכה גט, וגם נידו את מי שאינו חייב נידוי, לא יכולני להתאפק באומרים לטוב רע ולרע טוב, ובאין לשנות הידוע, ושלטו בעצמם והוציאו עדותם להראות חזותם כי יש לאל ידם לעקור ולנטוע, וכאילו מלבדם אין איש בארץ בדעת, תורה מכרעת, ואף כי היום קצור קצרה רוח, בגוע אדם טוב וכשר, אבד חסיד מן הארץ, ה"ר דוד הכהן ז"ל, לא נמנעתי מלהפיג דעתי קצת. ואוי אם אומרה אוי אם לא אומרה, כדי שלא יאמרו אין אנו בקיאים במעשה ידיהם. אף כי שתיקתנו הייתה חילול השם שלא להוכיח דרכינו ברבים ולהודיע לכל כי האמת אתנו.
פליאה שאין להוסיף בעינינו שכתבו ה"ר מרדכי ובני פמלייתו שרבינו אבי"ה כתב שהיא צריכה גט. וצריך להיות שאני משקר או הם אינם אומרים אמת, ונייתי ספר וניחזי. הנה תשובת רבינו יואל הלוי מועתקת לכם, והיא כתובה באבי"ה, וכתוב בה שאינה צריכה גט. וכן הורו הלכה למעשה, והודו לו כל סיעתו ושעתו. ומה שכתבו רבינו שמחה היה מצריך גט, גם זה אינו, ולשונו יוכיח, וז"ל רבינו שמחה שכתב: המקדש אשה בפני פסולי עדות דרבנן צריכה גט לרווחא דמילתא, אבל בפני פסולי עדות דאורייתא אינה צריכה גט, דבר זה בין פסולי עדות דאורייתא לפסולי עדות דרבנן עכ"ל. ונדון זה פסולי עדות דאורייתא נינהו: חנוך בן דינה וראובן דודו. גם מה שכתבו שהשכל טוב פסק שצריכה גט, וכן כתבו רבותינו שבשפיר"א בשמו וז"ל אבל בן ראובן ואחר להעיד לשמעון, לממון פסול, לקידושין צריכה גט, עכ"ל. חלילה וחלילה, לא יצא מפיו לעולם. ומנוסח דברים הם נושבים, ורואה אני כי ראו סוף דבריו ולא תחילת דבריו, וסופר מוטעה אטעינהו, שהיה לו לכתוב בן בן ראובן, ודילג בן אחד, וכתב בן ראובן במקום בן בן ראובן. שהרי תחילת דברי בעל השכל טוב כך הן, וז"ל הלכה אף שלישי בראשון פסול מדרבנן. ואמר הגאון אלעזר למשה, ומשה לאלעזר, ואהרן לנחשון, ונחשון לאהרן, אסורין להעיד. וכל היכא דאיכא אבות לבנים ובנים לאבות, כגון ראובן ואחר להעיד לימואל בן שמעון, או שמעון ואחר להעיד לחנוך בן ראובן, או ימואל בן שמעון להעיד לראובן, או בן ראובן ואחר להעיד לשמעון ואין צ"ל ראובן ושמעון להעיד לאחד מבניהם, כל אלו פסולין לכל עדות שבתורה. אבל בן בן ראובן ושמעון לאחר דלגבי קידושין צריכא גט, תפוס גמרא בידך, כל היכא דאיכא אחים ראשון בראשון, כגון ראובן ושמעון, וראשון בשיני, ושיני בראשון, כגון אלעזר למשה ומשה לאלעזר, פסולי דאורייתא. שלישי בראשון כגון פנחס ומשה פסולי דרבנן עכ"ל השכל טוב. וכל זה לשון ה"ג שכתב בהלכות עדות, ולא ייתר ולא חיסר אפילו אות אחת מלשון הלכות גדולות, רק שכתב בהלכות גדולות כמו כן שיני בשיני פסול מדאורייתא, ויכול להיות מדולג בשכל טוב. דמאי שנא שיני בשיני משיני בראשון. אידי ואידי דאורייתא נינהו ומקראי אפקי תרוייהו, וניכר שדילגו הסופר, שהרי לא הוציא מן הכלל אלא שלישי בראשון.
סוף סוף הוכחתי מתחילת דבריו שכתב שיני /שני/ בראשון וראשון בשני פסולין לכל עדיות שבתורה פי' אף לקידושין, ואח"כ סיים דבריו אבל שלישי בראשון באותו יש חילוק, דלממון פסול ולקידושין צריכה גט. מכלל דשיני בראשון וראשון בשיני שוין בין לממון בין לקידושין, ואף לקידושין פסולין לגמרי ואינה צריכה גט. ולא היו רבותי כדיי שתבא שגגה כזו לידם, אך הש' יבקש את נרדף +קהלת פ"ג, ט"ו.+ כי ידעתי שלפי שהיו להוטים לסתור דברי, מיד כאשר נדמה להם סעד לדבריהם שמוהו בכתובים טרם השכילו מה למעלה מה למטה, וכן לא יעשה. כי תורת הש' אמת ואין בה נפתל ועקש +משלי פ"ח, ח'.+ והמורים כן ישכילו בהלכות ויחוורו ויצהירו דבריהם יפה יפה קודם שיורו, ולא יסמכו מכל וכל על דברי הפסקים, כי לפעמים מטעים את האדם מחמת טעות סופר.
ובעל העיטור כתב וז"ל: כל הני פסולי דרבנן כגון הרועים והגבאים והמוכסין וקידש אשה בפניהם, אפילו שניהם מודים לא מקדש, ואפקעינהו רבנן לקידושי מיניה עכ"ל. הרי שכתב דאפילו בפני שני עדים פסולין דרבנן אינה צריכה גט. סוף סוף בפני שני פסולי עדות דאורייתא, כגון בנידון זה, הכל מודים דאינה צריכה גט. וספר המקצעות לא כתב אלא על המקדש בעד אחד כשר, אבל בפני שני עדים פסולים מן התורה הכל מודים דלא בעיא גט. וכן הורה רבינו קלונימוס, כמו שכתב מורי ה"ר מבורך.
הנה רבי' אבי"ה, ורבינו שמחה, ושכל טוב, ורבינו חננאל דידן ודידהו, והאלפסי, ורבינו קלונימוס, ובעל העיטור דידן, כל הנביאים פה אחד, איש לא נעדר, דמקדש בפני פסולי תורה דאין חוששין לקידושין, ואינה צריכה גט. ואף אם ימצאו לאחר זמן בשם שום גדול שצריך גט, ידעו שלא יוכל להיות לא מדברי תורה ולא מדברי סופרים, אלא מפני חשש הלועזות. וזו הואיל ונתקדשה בהיתר בהוראת ב"ד אין איש בארץ שיורה בה שתצא מן השיני /השני/ לבטל קידושי תורה בשביל מיחוש קול שאין בו ממש, ושוברו עמו, דלא איתחזק אפילו רגע אחד. ועוד הא אמרינן סוף פ' המגרש +גיטין פ"ט ע"ב+ יצא עליה קול מראשון ובא אחר וקידשה קידושי תורה כו', עד לא העמידו דבר על בוריו מאי, אמר רב המנונא מגרש ראשון ונושא שיני /שני/, אבל מגרש שיני ונושא ראשון לא, גזירה שמא יאמרו גירש זה ונשא זה, ונמצא מחזיר גרושתו מן האירוסין. ה"נ כיון דנתקדשה לשיני קידושי תורה תו לא חזיא לראשון אליבא דרב המנונא. אע"ג דפליג עליה ר' שישא בריה דרב אידי, ואמר אף מגרש שיני ונושא ראשון, לית הלכתא כוותיה, אלא כרב המנונא, כמו שפסק שם ר"י. וראייתו מדפסיק באידך עובדא דיצא עליה, והלכתא מותרת לשניהם. מכלל דבעובדא קמא דקידשה שיני קידושי תורה הילכתא כרב המנונא.
וא"כ כיון דלקמא לא חזיא, בנדון זה למה לן לאפקועי קידושי שיני שהן קידושי תורה בחנם. לא ישפך אדם מי בורו וכו' +יבמות י"א ע"ב+ אם בעלי נפש אתם לחוש לקידושי ראשון, אע"פ שאין בהן בית מיחוש, תכריחו את הראשון ליתן לה גט, ואני אעשה שתקבלהו, אע"פ שאינה צריכה. וכמו שכתבתי מכבר דהיכא דלא בעיא גט אין להצריכה גט לפוסלה לכהונה בחנם. אעפ"כ נסבב הדרך לכבודכם שתמתין עד הפורים מלינשא (לא לפר'), אם תוכלו לעשות בתוך כך שיגרשנה. אבל לעגנה עולמית, אם יתן כתף סוררת מלגרשה, לא ישמעו לכם אחר שאינה צריכה.
ולא חזינן רבנן קשישי דעבדו הכי. כי פעמים רבות היה מחלוקת בין הגדולים, זה מתיר וזה אוסר, ולא היה אחד מהן מעולם אשר מלאו לבו לנדות העובר על דבריו. ושמא מחמת שצריכין לכם להסכמת גיטין, כמדומים אתם שאין לכל אדם להורות אי לא נקט רשותא מינייכו. לא כי התורה הפקר, אך שיורה כהלכה. ולקטתם וסנפתם עמכם בני אדם שאין יודעין בטיב גיטין וקידושין.
שוב מצאתי בשערים דרבי' שמואל בן חופני הכהן פשיטא מהא מתני' שהקרובים הפסולים לעדות שמונים הם, והם ד' מעלות שלשה מדאורייתא וחד מדרבנן. וראשונה, ראשון בראשון, והם כגון יצחק וישמעאל. שנייה, שיני בראשון, כגון יעקב וישמעאל. ושלישית, שיני בשיני, כגון עשו בן יצחק ונביות בן ישמעאל. ורביעית היא מדרבנן, והיא שלישי בראשון כגון ראובן לישמעאל. ושלשה המעלות הראשונות מדאורייתא, אם קידש אשה בעדות אחד מהן אינה מקודשת ואינה צריכה גט ומותרת לעלמא. ובמעלה הרביעית דמדרבנן היא מקודשת וצריכה גט משום ספיקא. הרי שגם הגאון הזה כתב בפשיטות דבפני פסולי תורה כגון בנדון זה אינה צריכה גט.
ונגד מורי ה"ר משפירא איני מקפיד כי אני תלמידו, רק תלונת כל מי שכיוון לעקור כבודינו. וברוך הש"י שלא נתננו טרף לשיניהם +תהלים פרק קכ"ד, ו'+ כי טמנו פחים ללוכדינו +ירמיהו פי"ח, כ"ב+ הפח נשבר ואנחנו נמלטנו +תהלים פ' קכ"ד.+ מאיר בר ברוך ז"ל.
@שו"ת בעלי התוספות סימן סג
+תשו' הר"ר מאיר ב"ר ברוך מרוטנבורק.+ וששאלת על אחד שאסר אשתו עליו שאמר שנתייחדה עם הגוי, אם כל כמיניה להפסידה מזונות כיון שאין לו עדים וגם הוא לא ראה שום מעשה.
עד שאתה שואל על המזונות מכלל דפשיטא לך לאוסרה עליו, ואמאי, הא קיימא לן דאין האשה נאסרת על בעלה אלא על עסקי קינוי וסתירה +כתובות ט' ע"א+ או בלא קינוי עד שראה כמנאפים, מיהו אפילו יראה מנאפים, כיון דליכא עדים אינו נאמן להפסידה מזונות וכתובה, כדאמר פ"ק דסנהדרין +דף י' ע"א+ פלוני בא על אשתי הוא ואחר מצטרפין להורגו ולא להרגה, דהתם שויא אנפשיה חתיכה דאיסורא, ונאסרת עליו, ולא אמרינן כי היכי דנאמן לאוסרה כך נאמר להורגה, דאדם נאמן על עצמו לחובתו, אבל לא לחובתה, וכ"ש להפסידה כתובתה ומזונות, דזכות הוא לעצמו וחובה לאשתו, דאינו נאמן. ומה שהבאת ראייה מדאמר ר' אלעזר האומר פתח פתוח מצאתי נאמן לאוסרה עליו אבל לא להפסידה כתובתה +כתובות ט' ע"א+ יפה הבאת. דאע"ג דר' יהודה פליג ואומר (דאין) [דגם] להפסידה כתובתה נאמן +כתובות ט' ע"ב+ דחזקה אין אדם טורח בסעודה ומספידה /ומפסידה/ +כתובות, מימרא דרבא דף י' ע"א+ לא קיימא לן הכי, דאיהו סבר כתובה מדרבנן ואנן קיימא לן דאורייתא, ולא מהימן, כדרב אשי דאמר כל שלא מישמש אינו יכול לטעון טענת בתולין +כתובות י"ב ע"א+ וקיימא לן כוותיה דאיהו בתראה. ואדרבה יש ראייה דדווקא משום חזקה נאמן להפסידה כתובתה, א"כ בנדון זה דליכא חזקה לא מהימן, דא"כ מה הועילו חכמים בתקנתם. ומה שכתבת דהטוען אחר מעשה ב"ד לא אמר כלום +ב"מ י"ז ע"א+ אמאי לא מהימן במיגו דאי בעי לאוסרה עליו בזנות, אין משם ראייה דלדידיה לא הוה מעשה ב"ד, ולא אמרינן היכא דהיא אנוסה. ומה שכתבת מהא דבעמוד והוצא קאי, אבל הכא אפילו ראה דבר מכוער דתצא מבעלה ומרוכל לדברי השאלתות, ואפילו ראה מנאפים אינו נאמן על פיו להפסיד כתובתה,,, ושלום מאיר בר ברוך ז"ל.
@שו"ת בעלי התוספות סימן סד
+תשו' הר"ר מאיר ב"ר ברוך מרוטנבורק.+ ארי בחבורה ה"ר אשר. יפה כתבת ממסים (שנתן) [שנתנו] קודם שבא ראובן לעיר ולוו אותם ברבית, ומת ראובן קודם שהגיע זמן הפרעון, ומקצת בני אדם ירשוהו שדרים חוץ לעיר, שלא יתנו עליהם החיצונים, כיון דמדין תורה פטורים, מן התקנה אין לחייבם, כיון דבכתב תקנתם אין כתוב אלא היוצא לדור חייב לפרוע וכו' ותקנתא לתקנתא לא עבדינן. ונהי דילפינן תקנתא מתקנתא, כדאיתא פ' יש נוחלין +ב"ב קל"א ע"ב+ הני מילי בשתי תקנות דתרוייהו איתקנו כגון מזון (האשה) [הבנות] וכתובת בנין דיכרין, סתומין ממפורשין, מה הבנים אינם יורשים אלא לאחר מיתה וכו', אבל כה"ג דהא תיקון בהדיא והא לא תיקון, הם דלא לוסיף עלה, כי כל תקנות כמו אילו, אע"פ שמנהג הקהלות לענוש שלא מן התורה, מ"מ מה שלא נתפרש להוסיף על התקנה, אין להוסיף במקום שיש טעם והפרש גדול בינתיים. כ"א תיקנו על היוצא לדור חוץ לעיר היינו שלא יבריחו המסים, אבל בנדון זה שמת והיורשים לא דרו שם מתחילה וליכא צד הערמה הם דלא לוסיף עלה. ולא דמי לאותו יתום שהיה תחלה בעיר, ולאחר שירש הממון רצה לברוח ולהבריח המס שנתחייבו מורישין, וקל להבין. וכל המסים שנתנו הקהל בעוד ראובן שם, כל היורשים חייבין ליתן כל אחד לפי חלק ירושתו. ואם פטרו הקהל את היורשים שבעיר ע"י מנהגם, פטרו הכל כמו שכתבתי. ויתנו מי"ב מאות כמו שהוא נתן. ואין בדברי היורשים ממש בזה שאומרים יפרעו כל החובות תחילה, דמכל מה שנתן הוא מס יתנו גם הם. ושלום מאיר בר ברוך.
@שו"ת בעלי התוספות סימן סה
+תשו' הר"ר מאיר ב"ר ברוך מרוטנבורק.+ השיב מורי' ז"ל למ"ו ה"ר מנחם מוירצבורק וז"ל: על מי שמוסר את חבירו בשעת חימום שאומרים קצת בני אדם שהוא פטור, ותולין אותו במנהג הקהילות. אטו אם הכהו הכאה שאין בו שוה פרוטה או דבר מועט, והלך המוכה ומסר המכה והפסידו אלף זקוקים, וכי יעלה על לב איש לפוטרו. והתנן +ב"ק ל"ג ע"א+ שני אנשים שחבלו זה בזה משלמין במותר נזק שלם. וכן שני שוורים, בין בבת אחת בין בזה לאחר זה. ועוד דאי אפשר לצמצם, דממה נפשך האחד הכה בתחילה, ואפילו הכי השיני חייב לשלם המותר. אלא כלל איני פונה לדבר, וכן דנתי מכבר הלכה למעשה אם ראובן הכה או חבל בשמעון תחילה, והלך שמעון ומסר את ראובן, שמין דמי חבלת שמעון כל חמשה דברים, אי מה שהפסידו (ראובן) [שמעון] אינו יותר משוה חמשה דברים, פטור שמעון מלשלם. דנהי דאין דנין דיני חבלות בבבל +ב"ק פ"ד ע"א והלאה+ מ"מ אי תפס לא מפקינן מיניה, כדאיתא פ"ק דב"ק +דף ט"ו ע"ב+ נהי דפי' ר"ת אי תפס המזיק [עצמו], הכא עדיף טפי, ששמעון מוחזק בממון של עצמו, ולא מפקינן מיניה. ואפילו אי לא דמי לגמרי, מ"מ בהא תקינו קמאי לקמן דלא ליפקו מיניה אם לא היזיקו להפסידו מאה ידות ממה שעולין חמשה דברים, [אבל] חלילה מלפוטרו, אלא ינכו לו החמשה דברים והשאר ישלם. ובזה יהיו כל דברי חכמים קיימים, ולא תתבטל מתניתין דשני אנשים +דף ל"ג ע"א+ וכו', וכן אני דן ופוסק הלכה למעשה. ושלום מאיר בר ברוך.
@שו"ת בעלי התוספות סימן סו
+תשו' הר"ר מאיר ב"ר ברוך מרוטנבורק.+ ראובן טען על שמעון ליטרא יש לי בידך, תניהו לי. השיב שמעון אמת כי היה לך בידי, אבל כשבאת עלילה מן הדוכוס עליך ולקחו את שלך, אז נודע לפקיד שהיה בידי משלך, וגיזם ואמר אם לא תודה אם יוודע לי אחרי כן אעקור אותך בגוף ובממון. ותפש אותי, והוצרכתי להתפשר עמו בט"ו ליטרין (מחמתי) [מחמתך], כי לא יכולתי לכפור לו אחרי ששאלני על שבועתי ונתתי את שלך לשם. ומה שהוספתי משלי ליתן אני טוען עליך שתפרע לי אחרי שהפסדתי מחמתך.
תשובה. אם אותה ליטרא שהיה חייב שמעון לראובן בהלוואה הייתה ביד שמעון, אז שמעון חייב לפורעה לראובן. דקיימא לן +ב"ק קי"ז ע"א+ ישראל שאנסוהו גוים להראות ממון חבירו פטור (ואפילו) [אבל] אנסוהו להביא ונשא ונתן ביד דחייב היכא דלא מוקמינהו עילויה מעיקרא, כ"ש בנידון זה שהייתה בידו בהלואה, דלוה חייב באונסין, דחייב. אבל אם פקדון היו בידו, צרורין ומונחין ולא שלח בהן ידו, יפטר מאותה ליטרא אם יתברר שאנוס היה למסור להם אותה ליטרא. וראייה מההוא גברא דאפקידו גביה כסא דכספא פ' הגוזל +ב"ק קי"ז ע"ב+ כתב אתו גנבי עליה שקליה ויהביה ניהלייהו וכו' עד ואם לא אמיד אדעתא דכסא אתו. ופר"י אע"ג דאמרינן ישראל שאנסוהו גוים לישא וליתן ביד עמהם חייב, שאני הכא דפקדון הוא ואדעתא דהכי קבליה בפקדון מעיקרא, ואי ליתו גנבי עליה מחמת הפקדון שימסרנו להם. הכי נמי אפילו אמיד שמעון כיון שתבעו הגוים בהדיא ממונו של ראובן שבידו, וגזמו לו אם לא יגיד, אנן סהדי דהוי ליה כאילו אתני מעיקרא שלא יסתכן בשביל הפקדון, הילכך פטור. ואם אין עדים שאנוס היה, ישבע כן ויפטר. ואם יש לשמעון עד אחד, פטור גם מן השבועה. ומה שטוען שמעון על ראובן שישלם לו המותר, מזה ראובן פטור, ואין צריך להאריך בזה. ושלום מאיר בר ברוך.
@שו"ת בעלי התוספות סימן סז
+תשו' הר"ר מאיר ב"ר ברוך מרוטנבורק.+ מה שטען זבולון על ראובן וב' חביריו שאמרו לו לפרוע לגוי אחד שלשים ליטרין ישנים עבורם, על מנת לפרוע לו חדשים. והלך זבולון ופרע עבורם אותן ל' ישנים, ועתה תובעם חדשים, כי אמרו לו תחילה, אין ההפסד הולך עלינו אלא על הדוכוס. ובעניין אחר לא רצה זבולון להלוותם, מפני שהיה נראה לו ריבית. ותחילה הודה ראובן בפניכם, ושוב חזר בו אחר כדי דיבור וכפר.
אינו יכול לחזור ולכפור אחרי שהודה מתחילה. ואם הדוכוס פרע להם חדשים, יתנו לו לזבולון. ואם הדוכוס לא נתן להם, יתנו הם לזבולון ל' ליטרא ישנים. ולא כמו שהיו שוים בשעת הלוואה, דכיון דבההיא שעתא כבר נפסלו, לא חשיבא אלא פירא, והוה כמלוה לחברו סאה פירות דאמרינן פר' איזהו נשך +דף ע"ה, ע"א+: אומר אדם לחבירו הלויני כור של חיטין וקוצץ דמים. לא קוצץ, הוזלו נוטל חיטין, הוקרו נוטל דמים. ושלום מאיר בר ברוך.
@שו"ת בעלי התוספות סימן סח
+תשו' הר"ר מאיר ב"ר ברוך מרוטנבורק.+ על שטוען שמעון על ראובן משכנתי לך משכון מגוי, ולאחר זמן פדיתי המשכון מידך, ונתתי לך הריבית, ואח"כ לא נתן לי הגוי ריבית כלל, לכן תחזיר לי הריבית. והשיב ראובן כשפדית המשכון ממני אמרתי לך אם הגוי נתן לך הריבית ואמרת כן.
פסק מהר"ם דאפילו נתן הגוי הריבית לשמעון אסור לתתו לראובן, ואסור לראובן לקבלו, אם לא בשעה שלוה שמעון המעות מראובן על המשכון, מסתלק לגמרי מן המשכון, ודומה כאילו מכרו לו, ואין לו עבורן לשמעון על משכון זה, אז יש לו ליתן לראובן מה שנתן הגוי.
@שו"ת בעלי התוספות סימן סט
+תשו' הר"ר מאיר ב"ר ברוך מרוטנבורק.+ מעשה בראובן שהפקיד פקדון ביד לאה ובשעת מסירת הפקדון התנית לאה ואמרה אני אעשה בשלך כמו בשלי. והלכה לאה והפקידה פקדון זה ביד רחל עם שאר חפציה. והנה מת ראובן ונפלו נכסיו לפני דינה אחותו, ואח"כ נאנס הפקדון שביד רחל. והנה דינה תובעת את לאה עבור פקדון של אחיה.
והשיב מורנו ז"ל: נראה דלאה חייבת לשלם דקיימא לן שומר שמסר לשומר חייב אפילו באונסין, אעפ"י שהיא אומרת שהתנית עמו שתעשה בשלו כמו בשלה, וקיימא לן ס"פ הפועל +דף צ"ד ע"א+ מתנה שומר חנם להיות פטור משבועה, אלמא דתנאה כה"ג מהני, אפילו הכי היא חייבת. דהא תנאי שהתנית עם ראובן אינו מועיל כלום לגבי אחותו, שהיא באה או מכח ירושה או מכח מתנת שכיב מרע, כדאמר פ' הגוזל קמא +ב"ק ק"ד ע"ב+ דילמא אדאתית שכיב ר' אבא ונפלי זוזי קמי יתמי, והתקבלתי דר' אבא לאו כלום היא. וכן אמרינן פ' הכותב +כתובות פ"ז ע"א+ בין בלא נדר בין בלא שבועה, בין נקי נדר בין נקי שבועה וכו' עד הוא אינו יכול להשביעה אבל יורשיו משביעין אותה. אלמא דכשמת בטל תנאו. ה"נ כל מה שהתנית עמו להיות פטורה משמירה, אם תשמרנו כמו את שלה, אותו תנאי בטל כשמת, אם לא חזרה והתניתה עם אחותו. ותתן לה בשבועה כל מה שהיה לה משל המת. ושלום מב"ב זלה"ה.
@שו"ת בעלי התוספות סימן ע
+תשו' הר"ר מאיר ב"ר ברוך מרוטנבורק.+ ראובן שהיה לו בית ומכר חציו לשמעון, שוב מכר חציו השני ללוי ויהודה, לכל אחד רביע, כי מטו למיפלג לא מצו לוי ויהודה לומר לשמעון הואיל ולדידן ליכא לכל חד וחד אלא רביע ליפלוג לארבעה חלקים ושקול אתה תרי מנתי דידך במקום שיפול לך הגורל, או זה אצל זה או מופלגין זה מזה, ואנן נשקול נמי כל חד וחד מנתא דידיה כאשר יפול הגורל, משום דאמר להו לא עדיפיתו מגברא דאתיתי מיניה +ב"מ ק"א ע"ב+ דראובן גופיה בעידנא דזבן לא היה יכול להכריחנו ליקח חלק בשתי מקומות. אלא אי הוה בעינא למיפלג כל כמה דהוה קרקע דידכו ביד ראובן היינו חולקין כל הבית לשני חלקים ותו לא. דלא גרע מתרי ארעתא אחד נגרא דאמרינן פ"ק דב"ב +דף י"ב ע"ב+ כגון זה כופין על מדת סדום, אע"ג דאי אפשר לצמצם שיהו שתיהן שוות לגמרי. ואפילו אם אחת שוה לימכר יותר מחבירתה, זה יעלו בקרקע או בכספים. כ"ש בנדון זה שהכל בית אחד שלא יחלקוהו אלא לשני חלקים אפילו אם מצד אחד בניין עליות וחדרים יותר מצד השני, זה יעלו גם בכספים שנותן לו, או יעלוהו בקרקע שיטול באורך וברחב יותר מן השיני בשוה, זה נוטל במקום שיש חדרים ועליות עשר אמות, יטול השני במקום שאין בניינים עשרים אמות, הכל כמו שיעריכוהו בני אדם הבקיאים בשומא שיהא שוה. ואז יפילו גורלות.
וא"כ כשהייתה ביד ראובן היו חולקים אותו לשני חלקים ותו לא, והשתא נמי דזבנה לוי ויהודה מצי שמעון למימר להו לא עדיפיתו מגברא דאתיתי מנאי. מיהו ארבעה בני אדם שיש לכל אחד רביע ורצו שנים מהם להשתתף ואמרו לשנים האחרים שיתנו להם שני חלקים אחד מצרא, אין שומעים להם, כדאמרינן פ"ק דב"ב +דף י"ב ע"ב+ דליבם הנוטל חלקו וחלק אחיו המת לא יהבינן לו אחד מצרא. והיינו טעמא אי הוה סבירא ליה כאביי דאי לאו דקרייה רחמנא בכור ה"א יקום על שם אחיו המת כתיב +דברים כ"ה, ו'+ ניתן לו כח כאילו הוא ואחיו קיימין, כי אילו תרי הוו מצו להשתתף כיון דאתו מכח חד דהיינו אביהם. אבל יבם אתי מכח תרי, מכח אביו ואחיו, ויבם נמי לא מצי למכפינהו מטעמא דפרישית. מאיר בר ברוך.
@שו"ת בעלי התוספות סימן עא
+תשו' הר"ר מאיר ב"ר ברוך מרוטנבורק.+ ואשר שאלת על הערב שכפר מתחילה שהיה ערב וכשהראו לו שהוא ערב חזר וטען שהלוה פרע למלוה בשבילו, לא שייך הכא כל האומר לא לויתי כאומר לא פרעתי דמי +ב"ב ו' ע"א; שבועות מ"א ע"ב; כתובות פ"ח ע"א.+ דאפילו אם בודאי לא פרע הוא אלא הלוה אמר פרעתי למלוה, נפטר בכך הערב, אפילו הערב אינו יודע אם פרע הלוה, כמו ניכסוהי דאיניש אינון ערבין ביה +ב"ב קע"ד ע"א; בכורות מ"ח ע"א.+ ואם הלוה אומר פרעתי ורוצה לישבע שפרע, נפטר הערב, כי ערב דינו כניכסוהי דאינשי, כדמשמע ס"פ גט פשוט +ב"ב קע"ד ע"א+ ופ' יש בכור +בכורות מ"ח ע"א.+ וערב דנקיט ליה היינו בשביל היכא דלית ליה לפרוע ללוה שקל מלוה מערב. אבל כי אמר הלוה פרעתי, ורוצה לישבע שפרע, נפטר הערב, לא שנא ערב קבלן לשאינו קבלן, דבהא אין חילוק בין קבלן לשאינו קבלן, אלא לעניין ממי שירצה יפרע. ושלום העני מאיר.
@שו"ת בעלי התוספות סימן עב
+תשו' הר"ר מאיר ב"ר ברוך מרוטנבורק.+ ועל האלמנה אשר בעלה לא היה טהור ואין אדם חפץ לישאנה.
אמת אשה אחת הכרתי שהיו אומרים עליה שהותר לה להיבעל לגוי. ושמעתי בצרפת שהתירו למקצת נשים, ולא נתתי לב לשאול מאין הרגלים. ויודע אני שאין ראוי כלל, מההיא דאסתר קרקע עולם הייתה +סנהדרין ע"ד ע"ב+ ואין נראה לי כלל וכלל, דאסתר אנוסה הייתה, להכי אהני קרקע עולם, ולענין שתעבר ואל תהרג. וכן ההיא דכתובות +דף ג' ע"ב+ ולידרוש להו דאונס שרי. ויעל עיקר' לא נתכוונה אלא להתיש כחו דסיסרא, ולהצלת כל ישראל, וחסיד' ידועה. אבל להמציא עצמה ליבעל לגוי להנאת דעת' לביאה, לא נהירא כלל. עכ"ל מהר"ם.
[ואני אומר אע"פ שהיו בדוקות בחסידות אסתר ויעל, מי יימר אם היו באות לשאל הוראה שהיו מורין להו כן. ולא נהירא לי המעתיק דהא אמרינן שתעבור ואל תהרג, כ"ש וכ"ש להצלת כל ישראל ועצמה דהוי מותר. אבל בנדון שלנו שאינן בדוקות, ויש פרוצות, להתיר ליבעל ברצון להנאתה, אוי למורה ולאשה להרבות זנות בישראל].
@שו"ת בעלי התוספות סימן עג
+תשו' הר"ר מאיר ב"ר ברוך מרוטנבורק.+ קרובי ה"ר יואל, אחרי שקשה לך לומר כל דאלים גבר, ויש לירא מקטטות גדולות, נתתי דעתי למבוא תקנה, ובדקתי ומצאתי בספר רבינו משה מיימון זצ"ל שכתב כל היכא שהשדות שוות לגמרי בכל דבר, בהא ודאי אמרינן כגון זה כופין על מדת סדום, אבל במקום שיש שדה אחת זיבורית או בינונית ואחת עידית, או גדולה וקטנה, והאחד אומר לחבירו טול אתה העידית ששוה מנה ואני הזיבורית או הבינונית ששוה מנה, או איפכא, בהאי ודאי שייך למימר מעלינו ליה כנכסי דבי בר מריון. משום דאיכא דניחה ליה בזיבורית שהיא גדולה, ואיכא דניחה ליה בעידית בציר פורתא. הלכך כל חד וחד מצי לעכב. ולפי דבריו נראה לי שיישב בזה מה שהקשו רש"י ור"ת אמאי לא קאמר בעובדא דתרי ארעתא אתרי ניגרי מעלינן ליה, כדקאמר בעובדה קמא דע"י דבעובדה קמא קאמר סתמא, הבו לי אמצראי, ולא פירש כמה, כי היה רוצה לומר תנו לו כך וכך אמצראי, שיהא שוה כל כך דמים כמו שתעלו אותם, והקרקעות לא היו שוות ורצה שיתנו לו עידית, והם יקחו זיבורית לפי חשבון או איפכא. להכי לא היו שוות לגמרי, רק אמר תרי ארעתא אתרי ניגרי, להכי לא הוי מצי למימר מעלינן. הילכך איצטריך למימר טענה אחרינא זימנין דהאי מידויל כו' +ב"ב י"ב ע"ב+ א"כ לפי זה בנדון זה אם יאמרו לראובן אנו נטרח עתה ונבנה בחלק המערב בחדרים ובבניינים שיהא בנוי וחשוב כחלק המזרח, דוחין אותו אצל המערב. ואם לא יבנוהו שיהא שוה לגמרי לחלק המזרח, נ"ל דאף לפי' רש"י אין דוחין אותו אצל המערב בלא גורל אף אם יעלו בדמים שופרא וסניא +ב"ב קכ"ב ע"א+ דמצי למימר מעלינן ליה, והוה ליה כחד ארעא אניגרא וחד אנהרא +ב"ב י"ג ע"א.+ אבל אם רוצים לטרוח ולבנות לו חלק המערב בנוי ומשוכלל בכל דבר בחדרים ובעליות כחלק המזרח, דוחין אותו אצל המערב לפרש"י ולפי' רבינו משה, וכדיי הם לסמוך עליהם. ויש לדון כך דאין דברי ר"ת אחד במקום שנים, רש"י ורבי' משה. ועוד כי לבי נוטה הרבה אחר חילוק שחילקתי בין הנך תרי עובדי כדפרישית לעיל. מאיר בר ברוך.
@שו"ת בעלי התוספות סימן עד
+תשו' הר"ר מאיר ב"ר ברוך מרוטנבורק.+ ועל אודות הספרים של שמעון שראובן טוען שממושכנין לו בט' זקוקים, ושמעון אומר שיש לו עדים, כל הקהל, שלא מישכנם אלא עבור הקדש, ואותו הקדש פרעתי, אי איכא סהדי שבאו לידו בתורת משכון בשביל ההקדש, שהיה ראובן נאמן וגזבר של ההקדש, ואיכא נמי ראה שרואין עדים עכשיו ביד ראובן הספרים, ויש עדים שהם ספריו של שמעון, אין ראובן נאמן לומר אחרי כן הלויתיו ט' זקוקים עליהם, כדמשמע פ' חזקת הבתים בשמעתין +ב"ב מ"ה ע"א והלאה.+
ומה שראובן אומר שהקהל שונאיו, מה בכך הא קיימא לן פ' זה בורר +סנהדרין כ"ז ע"ב, במשנה+ שונא כשר להעיד דלא נחשדו ישראל על כך. אבל אי ליכא ראה, נאמן ראובן לומר ממושכנים בידי. כדמשמע בשמעתין דאומן +ב"ב מ"ה ע"א.+ ומה שטוען ראובן שגרם לו הפסד ה' זקוקים שצעק עליו בפני הגוים, ישבע שמעון שלא הלשין עליו. ואפילו אם הלשינו, אם ישבע שאינו יודע שנעשה לראובן שום הפסד במלשינותו, אז יפטר שמעון, אם אין לו לראובן עדים כמה הפסיד במסירתו. דבעיא היא פ' הכונס +ב"מ ס"ב ע"א+ אי עשו תקנת נגזל במסור, וסלקא בתיקו. וקיימא לן כל תיקו דממונא לקולא, והמוצא /והמוציא/ מחבירו עליו הראיה +ב"ק ל"ה ע"ב.+ ושלום מאיר בר ברוך.
@שו"ת בעלי התוספות סימן עה
+תשו' הר"ר מאיר ב"ר ברוך מרוטנבורק.+ וששאלת על לאה שתבעה את ראובן בעלה שיגרשנה ושיתן לה כתובתה, כי אומרת ישען על ביתו ולא יעמוד +איוב ח' ט"ו+ וזה שנתיים לא קרב אליה משנשאה, והוא מודה לדבריה ואומר שעשו לו כשפים.
לית דין ולית דיין שיוציא ויתן כתובתה. דאפילו למשנה אחרונה פ' בתרא דנדרים +דף צ' ע"ב+ דחזרו לומר השמים ביני לבינך יעשו דרך בקשה, הני מילי כשהוא כופר, אבל כשהוא מודה לדבריה יוציא ויתן כתובה, כיון דליכא למיחש שמא עיניה נתנה באחר. ואפילו אינה באה מחמת טענה, מיהו לא כפינן לו בשוטי אלא כשהיא באה מחמת טענה, דאמרה בעינא חוטרא לידא ומרא לקבורה, כדמשמע סוף פרק הבא על יבימתו +יבמות ס"ה ע"ב+ דכפינן. אבל אם אינה באה מחמת טענה, כיון דלא מפקדה אפרייה ורבייה, לא כפינן ליה בשוטי, אלא אמרינן ליה חכמים חייבוך להוציא ולתן כתובה, ואם תתן כתף סוררת מותר לקרותך עבריינא. ולא דמי להנך פ' המדיר +כתובות ע"ז ע"א+ שכופין אותו להוציא ולתת כתובה, דהתם היינו טעמא שאינה יכולה לקבל, אבל בכל הנך דלא אתמר בהן בהדיא כפ"ה /כפייה/, אלא יוציא ויתן כתובה, לא כפינן להו בשוטי אלא במילי. וכן פר"ח, וכן משמע בירושלמי +כתובות פי"א ה"ז.+
וששאלת אם חייב נמי לתת תוספת, הא מלתא פי' ר"ח דאמרינן ביבמות בבאה מחמת טענה יוציא ויתן כתובה, הני מילי מנה ומאתים, אבל תוספת לית ליה, דאדעתא דתימר ליה אפקן לא הוסיף לה. ואע"ג דאמרינן ריש פ' אע"פ +כתובות נ"ד ע"ב+ דתנאי כתובה ככתובה דמי, אדרבה משם יש להביא ראייה מדלא חשיב להא נמי בהדייהו, כי קא חשיב למורדת ולמוחלת כו' ולא חשיב נמי לבאה מחמת טענה, ש"מ דלעניין באה מחמת טענה לא אמרינן תנאי כתובה ככתובה דמי. ואע"פ שר"ת חולק, היכא דאיכא פלוגתא דרבוותא לא מפקינן ממונא מיניה דבעל. הילכך לא יתן אלא מנה ומאתים ונדוניא שהכניסה לו, ולא תוספת.
ואם נתן מטלטלין כדי להפקיע כתובה, אין כתובה נגבית ממתנת בריא דמטלטלין אם נתנו מעכשיו, אבל אם נתנו במתנת שכיב מרע, דהיינו כל מיני מתנות דחיילי לאחר מיתה, ככל מתנות שכיב מרע בכל נכסיו, או אפילו במקצת, במצוה מחמת מיתה, שהזכיר בפירוש שתחול לאחר מיתה, אלא דקא מדכר בשעת מתנה מיתה, דקאמר ווי דקמיית ההוא גברא, או כיוצא בזה הלשון, שיש רגלים דמחמת דאגת מיתה יהיב, או שאומר מהיום אם לא אחזור בי עד לאחר מיתה, כולהון כמתנת שכיב מרע. וכתובה ניגבית ממתנת שכיב מרע לכל הפחות.
ואם לא יווסר בדברים להוציא ולתת כתובה כמו שאמרו חכמים +כתובות ע"ז ע"א+ ובשוטי לא מצינו למיכפייה כדפר"ח, נראה ודאי דמוסיפין על כתובתה ג' דינרין בשבת, דאין לך מורד גדול מזה, דמורד מתשמיש לכולי עלמא הוי מורד, כדאיתא פ' אע"פ +כתובות ס"ג ע"א.+ וכיון דבמורד על אשתו מתשמיש, שאינו חפץ לבא עליה, מוסיפין על כתובתה ג' דינרין בשבת אם אינו חפץ לגרשה ולתת לה כתובה ותלך ותינשא לאחר, מה לי שאינו רוצה לבא עליה ולגרשה כמצות חכמים, מה לי אינו יכול לבא עליה ועובר על דברי חכמים שהצריכוהו לגרש, בתרוייהו מתעכבות נשותיהן מתשמיש, ודאי אמרינן בתרוייהו מוסיפין על כתובתה ג' דינרין בשבת. דמה לי זה מה לי זה.
ואדרבה, קרובני בעיני קל וחומר, ומה במקום שאינו חפץ לבוא עליה אפילו מחמת כעס, ואיכא למימר השתא הוא דרתח עלה, ולאחר זמן יתפייס, ולא הוה לן למימר יוציא, ודילמא למחר וליומא אוחרא מייתב דעתיה בהדה, וכמעט קרוב לודאי שכך יהיה, אפילו הכי קפסיק ותני בכל עניין אם אינו חפץ להוציא מוסיפין על כתובתה ג' דינרין בשבת, כ"ש האי שקרוב לודאי שלא יתקן, כי זה שנתיים ימים אשר אין חריש וקציר, ואין תקנה לדבר, והוא מעגנה ומעכבה מתשמיש בחנם, שאם אינו חפץ להוציא כמצות חכמים, שיוסיפו על כתובתה.
ומה שכתבתי לעיל שיתן לה נדונייתה אם יודע על פי הודאתה, או בעדים, מה הכניסה לו, לא יתן נ' ליטרין הכתובין בכתובתה לנדוניא דהנעלת ליה, דהיינו ק' זקוקים בעירכם, אלא רק מה שהכניסה בצמצום. דמה שהוא קבל מה שהכניסה לו בנ' ליטרין לכבוד בעלמא הוא דעבד, ואדעתא דתימר ליה אפקן לא קבלן בכך, כדפירש ר"ח גבי תוספת. אבל אם אין ידוע כמה הכניסה, צריך לתת בנדוניא כמו שכתוב בכתובה נ' ליטרין. אע"ג דמקומכם הוא מקום שנהגו לכפול או לשלש או לרבע ויותר, הא אמרינן ריש פ' המקבל +ב"מ ק"ד ע"ב+ היכא דקנו מיניה גובה הכל. ושלום מאיר בר ברוך.
@שו"ת בעלי התוספות סימן עו
+תשו' הר"ר מאיר ב"ר ברוך מרוטנבורק.+ רבותי לא לכל הוצרכתם, דלא מבעי' לפי' רשב"ם שפירש אההיא דפ' מי שמת +ב"ב קמ"ו ע"א והלאה, ד"ה נפל עליה חורבה+ במעשה באחד שהיתה לו אשה תותרנית כו', דהיכא דמתה מתוך קטטה, דארגיל הוא, דאינו יורשה, ה"נ אינו יורשה, אלא אפילו לפר"ת ולפר"ח דמוקמי לה בארוסה, ומפרשי דחצר דידיה הוא ואע"ג דסתם חצר דידיה לשם נישואין, ואם מתה יורשה, הואיל ולא נכנס אלא לבודקה, לא אמרינן סתם לשם נישואין, והויא לה כאשתו ארוסה שלא נכנסו לחופה, דאם מתה אינו יורשה. וכן סובר ר"י. ובנדון זה לית דין ולית דיין ולא זכה הבעל בנכסים לפי שהתנה קודם שזכה באשה ובנכסים שהיא תהא נאמנת לומר שאינו נוהג עמה כהוגן, וכשתאמר כן יחזיר לה השליש את שלה. א"כ איך יזכה בנכסים, הרי לא נתנו לו אלא במתנה על מנת להחזיר כשלא ינהג עמה כראוי.
ורבותי' תמהו עליך, מה צורך יש במתנה שנתנה לאביה, (את) [אם] הבעל יורשה כפר"ח ור"ת, אין לה כח ליתן, ואם אינו יורשה כפי' רשב"ם, דל מתנתא מכאן, אביה יורשה. וכמדומה אני שלא כתבתי להם כמו שכתבתי לך, שבשעת פטירת אמה ייחד לה אביה שלשים זקוקים, ונתנו לה במתנה כדי להשיאה בהם. הרי הממון היה שלה, וא"כ (לא חזרה) [לולא החזירה] לאביה הממון היה הבעל יורשה לפי' ר"ח ור"ת ור"י, להכי מהניא המתנה דכשחזרו הנכסים לידה אז היו שלה בחייה שאין לבעלה רשות בהן כלל, וכי קדמה ויהבא להו לאביה קודם מיתתה, לא יריש להו תו בעל.
ובירושלמי +דברי ר' יוסי, כתובות פ"ט סה"א+ והאלפס הביא אותו פר' הכותב +פ"ט דכתובות בסי' שכ"ט+: הלא דכתבין אי מיית בלא בנים כל מה דילה תהדר לבי נשא, תנאי ממון הוא וקיים. ושמא מטעם זה כתב באלפס: ולית הילכתא כרב דאמר הלכה כרשב"ג דאמר אם מתה יורשה, ועוד משום דקיימא לן כר' יהודה דאמר דבר שבממון תנאו קיים. ובכל הספרים שלנו +בכתובות פ"ג סע"ב והלאה+ לא גרסי' בהו האי ולית הילכתא כרב דאמר הלכה כרשב"ג. והא דאמר דבר שבממון תנאו קיים הני מילי בדאורייתא, אבל בדרבנן תנאו בטל, דחכמים עשו חיזוק לדבריהם יותר משל תורה, וירושת הבעל דרבנן היא. והכי מפליג ריש פ' אע"פ +כתובות נ"ו ע"א.+ וההיא דירושלמי +כתובות פ"ט סה"א+ דאמר היכא דאתני הדרי פורנא לבי נשא, טעמא כדפרישי' לעיל דמתנה על מנת להחזיר.
ואין להביא ראייה לנדון זה מנחלה הבאה לו לאדם ממקום אחר מתנה עליה שלא יירשנה +כתובות פ"ג ע"א+ דהכא לא נסתלק מן הממון אלא בחייה, אבל לא מירושתה. ותנן +כתובות פ"ט ע"א+ האומר לאשתו דין ודברים אין לי בנכסייך, אם מתה יורשה. אבל מטעם דפרישית לא זכה בנכסים כיון דנסתלק מן הנכסים בחייה, וחזרו לה נכסיה. ועוד לא גריעי מהנותן מתנה לאשתו דקנתה ואין הבעל אוכל פירות +ב"ב נ"א ע"ב+ הרי שלה היו בחייה, ומשנתנתן תו לא ירית להו בעל, ואע"ג דבמתנת ש"מ =שכיב מרע= נתנתם, וקיימא לן ס"פ יש נוחלין +ב"ב קל"ז ע"א+ דלא קניא אלא לאחר מיתה. ולא אמרינן דירושת הבעל נמי (מהניא) חיילא בההיא שעתא, דהא מתנת ש"מ מבטלת כח הירושה דאורייתא, ה"ה ירושת הבעל דרבנן. ולא אשכחן חילוק בהא בין ירושה דאורייתא לירושת הבעל דרבנן. מאיר בר ברוך.
@שו"ת בעלי התוספות סימן עז
+תשו' הר"ר מאיר ב"ר ברוך מרוטנבורק.+ על תפילין אם צריכין בדיקה פעם אחת בשבוע או פעמים כמו מזוזה.
לא אשכחן ליה אלא במזוזה כדאיתא פ"ק דיומא +דף י"א ע"א.+ אבל תפילין לא אשכחן, וכן משמע פ' כתב דמקוואות +צ"ל פרק כל ידות הכלים, מקוואות, פ"י מ"ב+: הכדור והאימום והקמיע והתפילה אין צריכין שיבא בהן מים. זה הכלל כל שאין דרכן ליכנס ולהוציא טובלין סתומין. אלמא דאין עשויין להכניס ולהוציא ואין צריכין בדיקה. וטעמא איכא לחלק בין מזוזה לתפילין כי מזוזה עומדת בפתח עינים מקום זרם ומטר, ועשויה לירקב מליחלוחית החומה וממתונא דכותל, מה שאין כן בתפילין,,, מאיר.
@שו"ת בעלי התוספות סימן עח
+תשו' הר"ר מאיר ב"ר ברוך מרוטנבורק.+ מהר"ם כתב על העכברים שהטילו מי רגלים לחיטין, דאפילו למר עוקבא דאמר +פסחים מ' ע"א+ לא נתבקעו ממש, הכא אין לחוש, דקרוב הדבר דמי רגלים אין מחמיצין, דאי מחמיצין היו כל החיטים מבוקעות. אע"ג דאמרינן בבכורות +דף ז' ע"א+ גבי מי רגלים מיא על מיא פוק. ע"כ.
@שו"ת בעלי התוספות סימן עט
+תשו' הר"ר מאיר ב"ר ברוך מרוטנבורק.+ כתב מהר"ם. ולרחוץ עם אביו וחמיו ובעל אמו ובעל אחותו איני יודע היתר. וכמה פעמים הוריתי לאיסור. ואין נראה לומר דהתם בגיגית, אבל במרחץ שלנו מותר +פסחים נ"א ע"א, בברייתא+ דמניין לנו לחלק היתר מדעת הכרס.
@שו"ת בעלי התוספות סימן פ
+תשו' הר"ר מאיר ב"ר ברוך מרוטנבורק.+ אלמנה תפסה ספרים שהיו של בעלה ורוצה לגבות כתובתה מהם, ובני בעלה הביאו שטר שהקנה להו כל נכסיו קודם שנשאה. ומיבעיא לי אי מקרי ספרים נכסי או אם דינם כס"ת. מיהו פ' מי שמת +ב"ב קנ"א ע"א+ פרש"י: איבעי להו ס"ת מאי, מי אמרינן כתפילין דמו, או דילמא תפילין היינו טעמא דהוו מלבוש, אבל ס"ת מצוה היא ולא נכסי, ואע"ג דיכול למוכרו, לא מיקרי נכסי, ע"כ. ומשמע מתוך פירושו כיון דספרים לא הוו מלבוש, הרי הן כס"ת. מיהו יש לומר דספרים פשיטא דהוו בכלל שאר נכסי, דהוו כשאר מטלטלים, אבל תפילין וס"ת אין לקנותם אלא לצורך מצוה, משום הכי בעי תלמודא במי שמת +ב"ב קנ"א ע"א+ תפילין וס"ת. ובספר דינים פירש דווקא ס"ת בעי, אבל שאר ספרים מיגבו, דגרסינן פ' השולח +גיטין ל"ה ע"א+ שלחו מתם איך פלוני כו' דלא קבילות מכתובתה אלא גלופקרין וספר תהלים. ויש לדחות דהתם נתרצה הבעל ונתנם לה, ואם נתן לה נמי ס"ת תגבה. ופשיטא דס"ת היא נכסיו, כדאיתא סוף מסכת ביכורים +פ"ג מי"ב: ובעל חוב נוטלן בחובו, ואשה בכתובתה כספר תורה+ והיתה נוטלת, דאי לא תימא הכי איך הגבוה מן המטלטלין +את האלמנה; גיטין ל"ה סע"א+ הא קיימא לן ממקרקעי ולא מטלטלי בין למזונות בין לכתובה +כתובות נ"א ע"א; שם ס"ט ע"ב.+ וא"ת זהו דווקא באלמנה אבל בגרושה בחיי בעלה לא, מנא לך הא. וי"ל כיון שהיא כבעלת חוב משום הכי גובה, אבל לאחר מיתה אמרו חכמים מטלטלי דיתמי לא משתעבדי לבעל חוב +כתובות צ"ב ע"א.+ וליכא למימר היכא דתפסה האלמנה מטלטלין לכתובתה לא מפקינן מינה, דאמר פ' אלמנה ניזונית +כתובות צ"ו ע"א+ אלמנה שתפסה מטלטלין למזונותיה מה שתפסה תפסה וכו', אבל לכתובתה מפקינן מינה.
וא"ת כיון דכתב כל נכסיו לבניו קודם שנשא אשה, א"כ הוי כשאר מברחת. ואמרינן פ' האשה שנפלו +כתובות ע"ט ע"א+ אמר שמואל אני מורה הוראות אם יבא שטר מברחת לידי אקרענו. י"ל כפירוש רבי' אלעזר ממ"ץ, הא דשטר מברחת לא קני, זהו כדהדר עלה המברחת, אבל אי לא הדרא עלה, כגון שמתה, זכה הקונה במה שבידו. וראייה מפ' השולח +גיטין מ' ע"א+ ההוא עבדא דבי תרי קם חד מינייהו ושחררי לפלגא כו' עד אזל אידך אקנייה לבנו קטן כו' והצריכו גט שיחרור מן הקטן. ש"מ משום דלא הדר ביה האב. ותו גרסינן פ' הרבית, אזל אקנייה לבנו קטן כו' והא דאמר בחזקת הבתים +ב"ב מ' ע"ב+ ההוא גברא דאזל לקידושי איתתא כו' אתא בריה קשישא כו' ומשמע התם דלא קנה הבן אע"ג דלא הדר ביה האב. ההוא יש לומר משום דהוי מתנה טמירתא ולא משום הברחה. ופ' מי שמת +ב"ב קנ"א ע"א+ אימיה דמר זוטרא כתבינהו לניכס' כו' ואמרינן התם +ב"ב דף ק"נ ע"ב+ לעיל מיניה מברחת צריכה שתכתוב כל נכסיה, ומטלטלי הוו שיור. ברוך.
תשובה על ס"ת. נ"ל דדווקא ס"ת נקט אי מיקרי נכסי אי לא. כי ההיא דס"ת שאינה מוגה +כתובות י"ט ע"ב+ דדווקא הוא. דאי לא תאמר הכי, לא שבקת חיי לכל בריה. ותנן +מגילה פ"ד מ"א+ תורה לא יקחו ספרים. ומיהו תורה נקראת ספרים, כדמשמע פ"ק דמגילה +מימרא דרב אשי, דף ט' ע"א+ דמסיק כי תניא ההיא בשאר ספרים. אבל ספרים לא מיקרו ס"ת. אמנם יפה דחית ראיית פ' השולח שהביא ספר הדינים (ע"כ) עכ"ל מאיר בר ברוך ז"ל.
@שו"ת בעלי התוספות סימן פא
+תשו' הר"ר מאיר ב"ר ברוך מרוטנבורק.+ וכתב מהר"ם על אחד שנדר על דעת רבים לעלות לא"י ואשתו הרה, דיש לו הפרה מפני סכנת העובר, והוי פיקוח נפש, ומילתא דשכיחא מודו בה רבנן, כההיא דפר' אליעזר פותחין [וכו'] +נדרים ס"ד ע"א.+ ולילך בלא אשתו אינו יכול דמעגנה, והוא משועבד לה ויש לו הפרה, כמו מקרי דרדקי.
@שו"ת בעלי התוספות סימן פב
+תשו' הר"ר מאיר ב"ר ברוך מרוטנבורק.+ ופסק מהר"ם אם שני יהודים הכו זה את זה והולך השלטון וצוה לקהל לגזור חרם מי הכה חבירו, שאין להם לגזור חרם להציל עצמן בממון אחרים, אם יכולים בשום פנים להתפשר עם השלטון שימחול מלהחרים, ויצילו את עצמם בממונם. ואם אינן יכולים אז יעידו ויפרעו לניזק כל היזקו. וכן היחיד שמצוה לו השר להעיד על חברו.
@שו"ת בעלי התוספות סימן פג
+תשו' הר"ר מאיר ב"ר ברוך מרוטנבורק.+ ועל דין מצרנות אין כח לבטל בפעם אחת, כי עשירים בעלי כיסים לא ישמעו לנו, כי יאמרו שאנו באים לחדש דבר מה שלא היה בשלפנינו. אמנם כבר בטלתי במקצת גאון עוזכם, כי מצאתי תשובת ר' פלטוי גאון ז"ל דכל היכא דהלוקח בעיר אין להשהות המקח עד שישלחו ויודיע למצרן שאינו בעיר אם חפץ לקנותו בכך, אלא המוכר בא לפני הקהל ואומר פלוני חפץ לקנותו כך. אם המצרן או אחר במקומו חפץ לקנותו כך, מוטב. ואם לאו תו לא משהינן ליה להודיעו, ויזכה הלוקח במקחו. וכן מצאתי שוב בדברי רבי' מיימון ז"ל, וכן כתבתי לרבותי' שבוירצבורק, והוקשה למקצתם תחילה, ואעפ"כ קבלו, וכן דנין עכשיו בכל יום.
@שו"ת בעלי התוספות סימן פד
+תשו' הר"ר מאיר ב"ר ברוך מרוטנבורק.+ אע"ג דגרסינן בירושלמי דשבועות +שבועות פ"ה ה"א, מימרא דרבי יוסי+ הדא אמרה שנים שלוו מן האחד אחראין וערבאין זה לזה, הני מילי כשאין לאחד מהן לשלם חלקו, חייב השיני /השני/ לשלם עבורו, דכי ליכא לאישתלומי מהאי מישתלם מהאי. אבל כשיש לכל אחד ממון לשלם חלקו, יש לתבוע לכל אחד חלקו. דעד כאן לא פליגי ר' נתן ורבנן פ' שור שנגח את הפרה +ב"ק נ"ג ע"א+ בשור שדחף את חבירו לבור, אלא היכא דליכא לאישתלומי מהאי, אבל היכא דמצי לאישתלומי מכל חד וחד מנתיה, משתלם מכל חד וחד מנתיה. ושלום מאיר בר ברוך.
@שו"ת בעלי התוספות סימן פה
+תשו' הר"ר מאיר ב"ר ברוך מרוטנבורק.+ מעשה אירע באיסלינג"ן שישבו בחורים ובחורות לשתות. והיה שם נער אחד ושמו נתן. ושחקו עמו הקהל בליצנות, ואמרו לו כל אחד, נתן אני רוצה לקדש אותך. והיתה בחורה שם ושמה גננ"א, ואמרה לו גם כן בליצנות, נתן, בא וקדשיני. ושתק הנער ויצא, והביא טבעת שנתנו לו במתנה, וחזר ונכנס אליהם, וישב ביניהם מעט, ואח"כ עמד ואמר שמעו כולכם, מרת גננ"א אמרה לי לקדשה, וכן אעשה, וזרק הטבעת ואמר תהא מקודשת לי כדת משה וישראל, אתם עדים. והבחורה היתה מבוהלת ושתקה ולא דברה כלום. וכשזרק הטבעת לא ראו המעידים אם נפל לתוך חיקה, ואם לאו. ואעפ"כ היתה מנענעת המלבוש שאם היתה הטבעת עליה לזורקו הימנה. ואח"כ נתן הנער חצי מידה יין לכולם לשתות, וגם היא שתתה עמהם. ע"כ דברי השואל.
@שו"ת בעלי התוספות סימן פו
+תשו' הר"ר מאיר ב"ר ברוך מרוטנבורק.+ וששאלתם על שתבעוהו שלא יוליך הספרים שלו חוץ לעיר שלא יעשה קרחה בעיר. והוא השיב שהם של אביו, והשאילם לו, ואינו רשאי להשאילם לאחרים בלא רשות.
הדין עמו דקיימא לן +גיטין כ"ט ע"א, מימרא דריש לקיש+ אין השואל רשאי להשאיל. ושלומכם יגדל נצח, ושלום כל כנוותכם, כנפש השומר בריתכם, מאיר ב"ר ברוך שיחי'.
@שו"ת בעלי התוספות סימן פז
+תשו' הר"ר מאיר ב"ר ברוך מרוטנבורק.+ בקצרה אשיב לידידי הח"ר. ראובן קנה קרקעות משמעון, וכל אחד הקנה זקוקים לחבירו שמי שיחזור בו מן המקח שיפסיד זקוקים, ושמו ערבות ביד שליש עבור הזקוק, והקנו כדת. ואח"כ מכר שמעון הקרקע לאחר. והנה ראובן תובע מן השליש הערבון או הזקוק. והלה משיב אמרתי לך ליתן המעות וליקח הקרקע, או אמכור אותו לאחר. ועוד כשמכרו הקרקע לאחר, והחרמנו בבית הכנסת, שתקת. והחזרתי הערבון לשמעון, ואם היה רוצה שמעון היה מוציא ממך, חזקה ואני עשיתי שלישותי. וראובן אומר מזומן הייתי ליתן דמי המקח, אלא ששמעון עיכב. והשליש משיב לא היתה העכבה בשמעון אלא בראובן. עכ"ל השאילה /השאלה/.
הנאהבים והנעימים אלופים ומיודעים הרשומים, שאו משאות ולי שלומים, בנפש הרשות לאהבתכם תמים, קנוי קניין עולם באפס דמים. הבא בקצרה להשיב הנראה בעיניו, כי אין שמעון חייב כלום לראובן באשר מכר קרקעות לאחר, אחרי שהשליש הזהירו ליתן לשמעון מעותיו ולקיים המקח, לא חשש ושתק, שתיקה כהודאה דמיא +יבמות פ"ז ע"ב; ב"מ ל"ז ע"ב.+ גם בשעה שהחרימו על כל מי שיש לו עירעור על המקח שמכר ללוקח שיני שיבוא ויערער, (שמה) שמע ראובן ולא עירער, האמרינן פר' האיש מקדש +קידושין מ"ה ע"ב+ דכל היכא דארצויי ארצי ושתיק, שתיקא כהודאה דמיא, ונתרצה. ולא אמרינן האי דשתיק משום דלא אשכח. ואפילו לרבינא דלית ליה דרב ושמואל, היינו משום דלא חיישינן דילמא ארצויי ארצי קמיה ושתיק, אבל אי פשיטא לן דארצי קמיה ושתיק, כהודאה דמיא, וביטל דעתו וכחו ונתרצה במאי דעבדא. ועוד בלא האי טעמא יש לפטור שמעון מאותו זקוק. דאפילו אם מכר לו הקרקע והקנה לו בקניין גמור בשטר ובחזקה ובחליפין, וקא עייל ונפק אזוזי, והוא דוחהו, לא קנה. ואפילו עייל ונפיק אחר זוזא מסקינן בפ' האומנין +ב"מ ע"ז ע"ב+ דזוזא כזוזי דמי, לבר ממכר שדה מפני רעתה. כל שכן הכא דלא הקנה לו גוף הקרקע, אלא קנס בעלמא אי אזביננא לדידך אזביננא, ואם לאו אתן זקוק, דאי אפשר לקנות הזקוק אלא בקנין בב"ד חשוב +נדרים כ"ז ע"ב+ דאסמכתא הוא. דהכא לא קנה אפילו בקניין בב"ד חשוב, דסתם לן דמזבין ארעא אי לא דאנסי ליה זוזי לא הוה מזבן +ב"ב מ"ז ע"ב+ ואנן סהדי דאדעתא דליעול וליפוק אזוזי לא זכא /זכה/. ואע"ג דראובן מכחיש את השליש ואומר מזומן הייתי ליתן דמי המקח, ולא היתה העכבה בי אלא בשמעון, כיון דהשליש אומר דלא היתה העכבה בשמעון אלא בראובן, ועל כן החזיר לשמעון ערבונו, שליש מהימן. ואע"ג דאין שלישותו עכשיו בידו נאמן אמאי דעבד כבר בעוד שלישותו בידו,,,.
@שו"ת בעלי התוספות סימן פח
+תשו' הר"ר מאיר ב"ר ברוך מרוטנבורק.+ ברוך הנותן ליעף כח, ולאין אונים חיל ועוצם מרבה, ערב חג הסוכות, לעת צאת השואבות, לא נפניתי לרוב כתיבות, ובקצרה אשיב לכם מודועיי אלופיי ומיודעיי, הדבר אשר ישים השם בפי. אם יש עדים שנתן לה פרוטה או שווה פרוטה, או שזרק לה ברשותה, כדמוכח בפר' הזורק +גיטין ע"ח ע"א+: קרוב לה מגורשת, וכן לעיניין קידושין וכו'. והעדים מעידים שהוא ידעא בדבר, ואמר לה בפני עדים הרי את מקודשת לי בקידושין שקידשך אחי, מקודשת במאמר יבמין, וצריכה גט למאמרו וחליצה לזיקתו. דדמיא הא מילתא להא דאמרינן בס"פ ר"ג +יבמות נ"ב ע"ב והלאה+ דאי אמר לה התקדשי בזיקת יבמין, מקודשת לכ"ע. והכא נמי לפירוש הלשון כן, הרי את מקודשת לי בקידושין שקידשך אחי, שהיינו בזיקת יבמין שהיא זקוקה לו מכח קידושי אחיו. ואותו עד שמעיד כששמעה כן רצתה ממנו, נ"ל דאין בזה כלום דקיימא לן כאביי ביע"ל כג"ם /קג"ם/ +קידושין נ"ב ע"א+ וגילוי מלתא בגיטא לאו מלתא היא +גיטין ל"ד ע"א+ ה"נ לעניין קידושין כיון דשתקה הוו קידושין. ואי משום דרצתה ממנו, אין זה אלא גלויי מלתא בעלמא, ודברים שבלב נינהו ולאו כלום הוא.
ועוד דאפילו רבא דפליג עליה התם, דילמא הכא מודה כדקא מודה בחתניה דירמיה ביראה דאשקליה רב יהודה גיטא בעל כורחיה, ואע"ג דקא רהיט בתרייהו, מודה רבא דגיטא הוי, משום דאמר האי דרהיט בתרייהו דאמר להו אשור הייא הבו (ליה) [לה] כי היכי דלישלים צעריה דההוא גברא +גיטין ל"ד ע"א.+ כ"ש הכא דרצתא לא מוכחא כולי האי דלא ניחא לה, אלא מפני הבושה הלכה לה. ואין לומר כיון דעד אחד אומר שלא רצתה ממנו לאלתר, ועד אחד אומר שרצה ממנו לאלתר, הרי נחלקה עדותו ובטלה העדות הואיל והכחישו זה את זה. הא לאו הכחשה היא, כיון דלדברי שניהם הויא מקודשת, כדפרישית לא הויא הכחשה מה שזה אומר לאלתר רצתה ממנו וזה אומר לא רצתה, דלא גרע מזה אומ' [מנה לבן וזה אומר מנה שחור, או זה אומר] מנה וזה אומר מאתים, או אחד בדיותא העליונה ואחד אומר בתחתונה דמצרפין לעדות בס"פ זה בורר +סנהדרין ל"א ע"א.+ ושלום לכם ולתולדתכם ולכל כנוותכם, כנפש סר למשמעתכם מאיר בר' ברוך שיחיה.
@שו"ת בעלי התוספות סימן פט
+תשו' הר"ר מאיר ב"ר ברוך מרוטנבורק.+ אין פנאי להאריך לכם אלופיי ומיודעיי הנרשמים, אך בקצרה נראה דממה נפשך יש לו לר' יואל להשיב ערבונות של ר' שמעון לר' שמעון. כי הוא לא התפיס לו שום קנין. ואף אם יש עדים כשרים אשר שאלוהו התפסת הקניין ואמר הן, אין זה כלום שהרי לא פירש להם על מה התפיס קניין, או למי, ומצי למימר אין ודאי התפסתי קניין מכבר לאדם אחר ועל אודות דברים אחרים. וא"כ אם אמת הוא שקודם לכן לא זכה ר' יואל בערבונותיו, משום דבתורת אסמכתא באו לידו, השתא נמי לא זכה ויש לו להחזירם לר' שמעון, דהא לית ליה שום טענה לר' יואל לזכות בהם טפי תחילה.
ומה שהוא טוען על ר' יעקב שהוא הקנה בקנין בב"ד חשוב לעשות כל אשר יצוהו ר' יואל. והנה צוהו לתת ה' זקוקים לאחיו שהוא עני, ולשאר עניי העיר ב' זקוקים. נראה דלפי ה"ג כל קניין דפשרה דמעיקרא כהאי גוונא, קודם שנודע לו מה יאמרו לו ליתן ומה יאמרו לו למחול, דלא מהני אי טעין ואמר לא הייתי סבור שיאמרו לי ליתן כל כך, או למחול כל כך. והוה ליה קניין בטעות. וקיימא לן בפ"ק דגיטין +גיטין י"ד ע"א+ ובכמה דוכתי בתלמוד מוכיח בו דקנין בטעות חוזר. כי זה לשון ההלכות גדולות שכתבו בהלכות דינין, ור"י הביא ברפ"ק דסנהדרין +סנהדרין ו' ע"א, ד"ה צריכה קניין+: פשרה היכי דמי, כגון ממונא דאיכא ביה תרי, והוו אינשי בינייהו, ובעו למיעבד להו פשרה, ובעי ממאן דאית ליה ממונא גבי חבריה במטותא, ושבק מן ממוניה מידי, אינמי דשבקיה כוליה ואחליה, וקנו מיניה דכן וכן ממונא אית לך וקא שבקת, ואי לא קנו מיניה, מצי מיהדר ביה, דקיימא לן פשרה צריכה קניין. עכ"ל ה"ג. (תתשפ"ה) אלמא דסבירא להו דקניין פשרא לא מהני מעיקרא, קודם שגילו להם מה יש לזה ליתן ומה יש לזה למחול. דאי סלקא דעתא דבכל עניין מהני הקיניין, בין קודם שגילו להם הפשרה בין אחר שהודיעום, א"כ הוה ליה הכי למימר: היכי דמי פשרה בין מעיקרא בין בתר הכי.
וליכא [למימר] דהא דנקט למילתיה בעל ההלכות בקניין שאחר שהודיעום הפשרה, לרבותא נקטיה דאפילו בתר דאודעינהו הפשרה בעי קניין ובלא קניין לא מהני, א"כ הכי הוה להו למימר: אפילו אחר שהודיעום צריך קניין. ומדלא אמרי אפילו כדפרי', ש"מ דווקא קאמר אחר הפשרה מהני קניין, אבל קודם לכן לא מהני קניין. וטעמא רבה איכא, דמקמי הפשרה דאכתי לא ידעי מה יש לזה ליתן ולזה למחול, קניין בטעות הוא וחוזרין שפיר. ואעפ"י שציוהו לתת לעניים, מה בכך, הא קיימא לן כבית הלל +נזיר ל' ע"ב והלאה+ דאפילו הקדש טעות אינו [הקדש] דלא אלים (אלא אמר) אמיר' בטעות דהקדש מקניין בטעות דהדיוט. ואפילו קניין בב"ד חשוב לא מהני, גם קניין בטעות. אע"ג דקיימא לן דאסמכתא לא קני ואפילו הכי בב"ד חשוב בקניין קניא +נדרים כ"ז ע"ב+ ה"מ התם דידע מאי מקנה וכמה הוא מקני אם לא יקיים תנאו, אבל כל כי האי גוונא דלא ידע בשעת קניין כמה הוא מקני, לא אשכחן קניין כזה שיועיל.
ולא דמי להא דאמר בפ' זה בורר +סנהדרין כ"ד ע"ב+ שלחו ליה מבי רב לשמואל, לפני גמר דין וקנו מידו מאי. שלח להו אין אחר קנין כלום. פי' כיון דקנו מידו מעיקרא שלא יחזור בו, תו לא מצי מיהדר ביה. דשאני התם דידע כמה הוא מקני, שמא יחייבוהו מן הכל או יפטרוהו מן הכל, ולא דמי לפשרה כלל (כלל). תדע, דהא קיימא לן דמחילה אינה צריכה קניין כמו שהוכיח ר"י מכמה ראיות, ואין לי להאריך בזה, ואפילו הכי גבי פשרה כתב בה ההלכות דבעי קניין, משום דבלא קניין נראה כמו מחילה בטעות ולא קניא. ונהי דקנין בטעות נמי קיימא [לן] דחוזר, ואפי' הכי מהני קניין גבי פשרה, דמ"מ כיון דאיכא קניין אלימא מילתא טפי, ה"מ קניין דבתר דאודעינהו הפשרה, דידעי מאי קא מקני. אבל מקמי דלודעינהו טעות גמור הוא ואפילו קניין לא מהני לפי דברי ההלכות, דקניין בטעות גמור הוא כדפר' וחוזר. והוה ליה קניין דמקמי פשרה כמו מחילה בלא קניין דבתר פשרה, דבכל חדא איכא חדא לטיבותא וחדא לריעותא. אבל קניין דבתר דאודעינהו הפשרה מהני, כיון דאיכא תרתי לטיבותא. כן יש לפרש דברי ההלכות.
ומה שכתב רבי' יוסף טוב עלם זצ"ל דהא דפשרה צריכה קניין, דווקא בשנים, אבל פשרה בג' לא בעיא קניין, והכא טובא הוו. זה אינו, דה"מ היכא דפשרה גופא בג' הואי, כדאמרי בי תלתא, אבל הכא בנידון זה, נהי דרבים עמדו שם, פשרה גופא ביחיד הואי, שהרי ר' יואל לבדו היה פשרן. ואף אם ימצא בשום ספרי הפסקים הקניין בפשרה מהניא אף קודם פשרה, כיון דהוכחתי מדברי הלכות גדולות דקניין הוי דווקא בתר דאודעינהו הפשרה, מאן ספין ומאן דקיני להוציא (יעקב) ממון מר' יעקב כיון דלדברי ה"ג הוא פטור, כדפרישית דקניין דמקמי הכי קניין בטעות הוא. וכ"ש הוא הכא בנדון זה דודאי בטעות הואי דאטעיוה קרוביו של ר' יואל, ואחד מן העדים, וקצת מחשובי הקהל, שהבטיחוהו שכך גמרו עם ר' יואל שלא יצוהו ליתן רק זקוק, ולא היה מבקש רק שיכבדוהו בפני הקהל, ונגד זקניו כבוד יעשה לו +ישעיה כ"ד, כ"ג+ והניח הדבר עליו, אבל בברור לא יצוהו לתת יותר מזקוק. ואע"פ שבשעת הקניין לא אמר, היינו משום שלא היה רוצה ר' יואל שיפרט כן בשעת הקניין, כי רצה שיכבדוהו בפני הקהל להניח הדבר עליו בסתם. וא"כ אזלינן בתר אומדן דמוכח טובא.
ובפחות מכאן אזלינן בתר אומדן דעתא, כמו בפר' האיש מקדש +קידושין נ' ע"א+ גבי ההוא גברא דזבין לניכסיה אדעתא למיסק לארעא דישראל. סליק ולא איתזר ליה. אמר רבא כל דסליק אדעתא למיתזר, והא לא איתזר ליה. ואפי' (ליכא) לאיכא דאמרי אדעתא למיסק והא סליק, שאני התם דלא פירש' אפי' מעיקרא אדעתא למיתזר אלא אדעתא למיסק, ותו לא. אבל הכא הוא פירש ושנה ושילש, ושנו ושילשו לו, שלא יצוהו לתת אלא זקוק אחד. ודמי לזבין ולא איצטריכו ליה זוזי בפר' אלמנה +כתובות צ"ז ע"א+ ולמברחת +כתובות ע"ח ע"ב והלאה; ב"ב ק"נ ע"ב+ ולדר' שמעון בן ר' מנסיא +ב"ב קמ"ו ע"ב+ וכמה מקומות בתלמוד +קידושין מ"ט עב; ב"ב קל"א ע"ב; ב"ב קל"ב ע"א+ אפילו לא פירש מידי, דאזלינן בתר אומדן דעתא, כל שכן הכא דמוכח טובא שהרי פי' כן מעיקרא והבטיחוהו שלא יתן אלא זקוק.
וא"ת הרי אין לו עדים שכך הבטיחו אלא קרובים. הרי אחד מן העדים שהיו בקניין אומר שכך הבטיח אותו מתחילה ועל תנאי כך עשה הקניין. והוה ליה כעד אחד אומר תנאי היו דברינו, ועד אחד אומר אינו תנאי, וקיימא לן כרב הונא בריה דר' יהושע בפר' ב' דכתובות +כתובות י"ט ע"ב+ כיון דמילתא אחריתי היא ולאו למיעקר סהדותייהו קאתי, דנאמן. אע"ג דשטרא ממילא מעקרא כוליה, ואע"ג דאידך סהדא מכחיש ליה לגמרי ואומר אתה אומר שהיה תנאי בשעת קניין, ואני אומר לא היה תנאי. כל שכן דהאי חד סהדא דאומר שכך אמר מעיקרא דאדעתא שלא היה נותן אלא זקוק היה רוצה להקנות, לא עקר בהאי סהדותא הקיניין לגמרי, דלכל הפחות אהני הקניין לתת זקוק. ועוד דאידך סהדא לא מכחיש ליה, כי לא היה שם בשעה שהבטיחוהו, אין אומרין מי שלא ראה החדש יבא ויעיד +נדה ז' ע"ב+ וא"כ אילו מצא תרי סהדי שכך אמר מעיקרא באנפייהו אדעתא שלא יתן אלא זקוק אני רוצה להקנות, ושוב הקנה בסתם, פשיטא דבתר דבריו הראשונים אזלינן, אע"ג דבשעת מעשה לא פירש, מידי דהוה אהא דאמר' בפר' הניזקין +גיטין נ"ה ע"א+ אמר לעדים ראו גט זה שאני נותן לאשתי, פי' שלא בפני אשתו, וחזר ואמר לה בפניהם כנסי שטר חוב זה, מגורשת. דבתר דיבורא דאמר מעיקרא לעדים שלא בפניה אזלינן, כי לא היה רשאי לומר בפניה כי היה ירא מקטטה, הכי נמי איכא למימר הכי. וא"כ כיון דאילו אמר לשני העדים מעיקרא הכי, בתר מעיקרא אזלינן, ה"נ היכא דאמר לאחד מן העדים מהני כאילו אמר לשניהם במחתא, דלא מעקרא סהדותא הוא, כרב הונא בריה דר' יהושע כדפר'.
ואפילו לר' פפא דאמר התם +כתובות י"ט ע"ב+ דעד אחד אומר תנאי אינו נאמן, ה"מ התם דאידך מכחיש ליה לגמרי, ועל דלא אתי על פה ומרע לשטרא דלא כתיב ביה תנאי. אבל הכא על עדותו בעל פה, עדות ופתחו עמו הוא, שהוא אומר אמת בפני היה הקניין, אמנם מעיקרא גילה לי דעתו שלא היה מקנה אלא ליתן זקוק. וליכא למימר דל זה העד מכאן אכתי ליתהני הקניין בסתם בעד השיני /השני/ שאומר שהקניין היה בסתם, דקיימא לן דקניין דאפילו בלא עדים ואפי' בינו לבינו מהני, כמו שכתב ר"ת, לא איברו סהדי אלא לשקרי. דודאי אי הדר אקני בפני שנים אחרים בסתם, לאו כל כמיניה דחד סהדא לומר תנאי היו דברינו מעיקרא, במקום שנים שמועידים /שמעידים/ שהקניין היה בסתם. אבל בנידן זה מהימן לומר תנאי היו דברי, על מנת שלא יאמר לו לתת לו אלא זקוק, ומה שהקניתי בסתם לכבודו נתכוונתי, והעד מסייעינהו שכך אמרתי לו תחילה, כיון דליכא אלא חד סהדא שמעיד שהקניין היה בסתם, ואותו העד אינו מכחישו. כי גם ר' יעקב מודה שהקנה בסתם, אלא שאומר שגילה דעתו לאחד מהם, ונמצא דאותו עד שגילה לו דעתו מעיקרא ושוב הקנה בפניו, הוה ליה כאילו אמר תנאי היו דברינו ואידך אמר לא היה תנאי, אותו הקניין עצמו סתם היה ולא היה תנאי לו, נאמן אותו שאמר תנאי כדפר' לעיל.
ועוד מטעמא אחריני יש לפטור ר' יעקב. אם אמר ר' יואל קודם הקניין דעתי להקל עליו כל כך שאם תרצה לחזור בך שתחזור, ושוב היה הקניין, מצא למימר דאדעתא הכי גמר ר' יעקב ואקני שיחזור בו אם רוצה. ולא דמי להא דאמר באיזהו נשך +ב"מ ס"ה ע"ב+ ההוא גברא דזבין ארעא לחבריה חזייה דהוה עציב, א"ל אמאי עציבת אי טרפי לה מינך מגבינא לך שופרא כו' עד פטומי מילי נינהו, כיון דמוכר קא מתני ולוקח איבעי לאתנויי. והכי נמי אמרינן התם +ב"מ ס"ו ע"א+ גבי ההוא ש"מ =שכיב מרע= דיהב גיטא לדביתהו כו', וא"כ ה"נ כיון דר' יעקב הוה ליה לאתנויי הכי, ור' יואל אתני, הוה ליה פטומי מילי. הא ליתנ' שהרי שם פי' ר"י דאיירי כגון שכבר פסקו וגמרו המכר בלא אחריות, ולהכי שייך למימר פטומי מילי, אבל הכא שר' יעקב גילה דעתו לר' יואל גופיה, ולמקצת הקהל, ולאחד מן העדים, שהוא רוצה שיקל עליו, והשיב ר' יואל שהוא רוצה להקל עליו שאם לא תיטב הפשרה בעיניו שיחזור בו. הרי שניהם לדבר אחד נתכוונו, ולא שייך הכא כלל פטומי מילי.
ואע"פ שאמר לו לתת לעניים, וקיימא לן בפיך זו צדקה +ר"ה ו' ע"א+ שאני הכא שלא נתחייב להם מעולם, שהרי קודם הקניין אמר לו אם ירצה לחזור שיחזור, ואדעתא דהכי הקנה לו, ונדר ופתחו עמו. וכן פי' שם ר"י: אם בתחלת הקניין אמר לו המוכר ללוקח קני לך, מוכר מתנה אותו כי הכי, ואי טרפי ליה מינך מגבינא לך כו', לא הוי פטומי מילי אלא תנאי גמור הוא, אע"ג דלוקח הוא הצריך לתנאי זה, מוכר מתנה אותו. כי בודאי לא נתכוין לוקח לקנות אלא באחריות כמו שפתח לו המוכר. סוף דבר נ"ל בנדון זה מכמה טעמים שר' יעקב לא יתן אלא זקוק, כמו שהבטיחוהו קודם הקניין. ושלומכם יגדל נצח כנפש שוחר טובתכם, מאיר ב"ר ברוך שיחי'.
@שו"ת בעלי התוספות סימן צ
+תשו' הר"ר מאיר ב"ר ברוך מרוטנבורק.+ אלוף ביהודה, צור תעודה, מורי הר"ר יהודה. אין פנאי להאריך לפי כבודך מרוב טירדא, לכן באתי בקצרה להודיע לאדוני כי לא על פי השכיר עצמו בוינא מהר"ר ידידיה, כי הוא הולך לחזר במלכות, וכאשר בא שמה השכירוהו. ואני לא ידעתי מזה מאומה, לא ברמז ולא בסומך. וכאשר חזר הגיד כל הענין, ולא הגיד לי ממך שום דבר, גם לא ידעתי שאתה תקוע לשם ושהיה בא בגבולך. והנה כשהודעתני שהיה הדבר קשה בעיניך ושהוא יורד לחייך כירכרתי כמה כירכורים להשאירו. ועדיין (אני) [איני] יודע אם רוצה לשאר, כי כתב לי כמה כתבים שעניינו עומד כך שאינו יכול לישאר כלל. ואע"פ כן עוד אנסה בכל מאמצי כחי אם אוכל להשאירו. וחלילה לי להורות לשום אדם לירד לחיי חבירו, מה שבעצמי לא הייתי עושה, כ"ש לחייך. כי כל הימים שמעתי שעמדת בעזר' ורדפת אחרי' כחיי (?), ושאלה קטנה אני אשאל מעמך שלא לכתוב לו כל כך דרך ביזיון, ומה צורך יש בזה, זונות מפרכסות זו את זו, כ"ש תלמידי חכמים +שבת ל"ד ע"א.+ ובמרומים סהדי שלא לכבודו כל כך אני עושה, אך גם לכבודך ולכבוד כל יודעי דת, שלא ילעיגו לעג עמי הארץ. ומי יתן שהיו כל לומדי תורה באגודה אחת ולוואי שנוכל עמוד ולרדות המורדים והפושעים,,, ומה שבקשתני לכתוב לנורברק עבורך, דע כי ראיתי כתבים שבאו משם שלא יועיל כל מה (שהאת) [שאתה] כותב, ורווח והצלה יעמוד לך ולכל ישראל ממקום אחר, ושלום.
@שו"ת בעלי התוספות סימן צא
+תשו' הר"ר מאיר ב"ר ברוך מרוטנבורק.+ וששאלת על בני העיר שקיבלו עליהם בחרם לבעל בית הכנסת המאוחרת מפני בית הכנסת הקדומה, והיה להם בית הכנסת בעליית אחד מבני העיר, ונשרף הבית שבו בית הכנסת. ובא שוב אחד מהם ויחד להם עלייה בביתו לבית הכנסת, והמתפלל וכה (?) כמה שנים בשופי, עד שנפלה מריבה ביניהם, ויצאו מקצת הקהל ובנו להם בית הכנסת סמוך לבית שהיתה בו בית הכנסת השרופה. ושאלת באיזה מהן יכנסו. לפי שיש מהן אומרים בשלנו תכנסו, ואילו אומרים שלנו קדומה.
נראה ודאי כמו שכתבת דכיון שהתפללו כולם בבית הכנסת שנייה כמה שנים, ומדעת כולם, כיון דלא נבנית על מקומה הראשון, ואי משום דבנאוה אצל אותה הבית שהיתה בו בית הכנסת השרופה אין בכך כלום כיון דלא בנאוה במקומה הראשון ממש. ולהעמיד להם חזן קבוע, איני משתדל ליטול עטרה ושררה לעצמי במקום מורי הר"ר אליעזר ובמקומך. גם איני מכיר שם בני אדם מי הגון לכך, ולית דא דידי דאנא גבר אכסנאי, והיום ערב יום הכפורים, להאריך אין פנאי ובקצרה כתבתי לך הנראה בעיני.
ובעבור ר' יששכר אין לי לפתוח ראשון, אך מורי הר"ר אליעזר עמכם ויש לו לדון עליו, להכריחו ולרדותו לפי הנראות, ועל כל מה שיגזור עליו אני מסכים אחריו, דבתר רישא גופא אזיל +עירובין מ"א ע"א+ הן לרדות הן לנדות הן לקנוס הן לענוש. אמנם טוב בעיניי לוותר כנגד ולמחול עלבונך, כאשר למדתנו אלופינו מסורבלים, וגם ענוש לא טוב +משלי י"ז כ"ו.+ וכן דרכם של תלמידי חכמים שלא להקפיד על עלבונם כל כך, ויש להם לתבוע עלבון אחרים, כאשר מצינו רבן של נביאים שהרבה סבל כאשר ישא האומן את היונק +במדבר י"א, י"ב.+ ואתה שלום ותורתך שלום, וכל אשר לך שלום, כנפש סר למשמעתך, מאיר ב"ר ברוך שיחי'.
@שו"ת בעלי התוספות סימן צב
+תשו' הר"ר מאיר ב"ר ברוך מרוטנבורק.+ אל יזהיהיני מורינו הר"ר יקותיאל שנראה על שנתעצלתי במצוותיו ואחר עד עתה, כי לא בשביל עצלות שהיתה בי עשיתי זאת. אמנם כתב מורי בא לידי והפסדתיו, ואחר זמן כשמצאתיו נדבתי את לבי. על מה שכתב מורינו בההיא דפר' המדיר +כתובות ע"ד ע"א+ דגרסי' בהא קמיפלגי מר סבר אדם יודע שאין קידושי קטנה כלום כו', שרש"י שיבש גירסת הספר מכח ההיא דפר' בית שמאי +יבמות ק"ט ע"א+ דמשמע דלר' אלעזר אסר אפי' בגדולה כו', כמו שכתוב בפי' רש"י. ומורי הרב ר' יישב גירסת הספר, וזה לשונו: הא דאמרי' אקטנה והגדילה מפר' טעמא דר' אליעזר אין אדם יודע דשמא לשם קידושין הראשונים בעל, וגירושים גמורים הוו, ולא חזר', והוי ספק (גרושה) [גרושת] אחיו, וצרתה חולצת ולא מתיבמת מדאורי' משום ספק ערוה, אבל גדולה שנתגרשה והחזירה צרתה מותר להתייבם, כדאמרי' בפר' בית שמאי +יבמות ק"ט ע"א+: היא גופה גזירה וכו' עכ"ל.
ולבי מהסס, איך יתכן זה צ"ל המדיר נקט לפר' טעמא אמאי צרתה חולצת ולא מתייבמת, צרה מאן דכר שמיה התם. והא בברייתא דמייתי התם +כתובות ע"ג ע"ב והלאה+ לא קתני מידי מצרתה. ובמתניתין נמי דפר' בית שמאי +יבמות ק"ט ע"א+ לא תנן ותלמודא דמפרש התם טעמא דצרה אהיכא קאי. ועוד דפר' בית שמאי מסיק אכל מילי דברייתא היא חולצת צרתה או חולצת או מתייבמת. ולדברי מורי לא יתכן זה אהחזירה כשהיא קטנה וגדלה אצלו, דהתם לדברי' היא וצרתה חולצות ולא מתייבמות. ועוד בעיא דרבא דאיבעי ליה סתמא צרתא מהן משום דקאי אכל טעמא דא"ר אלעזר חולצ'.
ואם באנו לקיים ג' הספרים בע"א ממה שפירש"י, נ"ל מטיבותיה למר לפר' דגזרו בקטנה שנתגרשה והחזירה וגדלה אצלו, משום יתומה בחיי האב שגירשה והחזירה ומת כשהיא קטנה. ואהא איצטריך תלמודא טעמא בפר' המדיר משום דאין [אדם] יודע שאין קידושי קטנה כלום, אגב דאיצטריך לפרי' התם טעמא דרבנן משום דאדם יודע דאין קידושי' קטנה כלום, מפרש נמי טעמא דר' אלעזר. דלא תיקשי לך לדידיה כיון דאדם יודע שאין קידושי קטנה כלום בעל לשם הכי גדר משום יתומה בחיי האב. הא לא מיחלפ' בהא, דהכא קידושין דאורייתא כיון דאדם יודע שאין [קידושי] קטנה כלום בעל לשם קידושין דאורייתא. להכי איצטריך לפרש דלדידיה שפיר מיחלפ' בה, דקסבר דלא אמרינן אדם יודע שאין קידושי קטנה כלום, אלא אדרבה אין אדם יודע, דכיון דמעיקרא נמי מיקדשא ליה לכל הפחות קידושין דרבנן, ולא הויא כזנות גביה, זמנין דלא יהיב אדעתא לבעול לשם קידושין דאורייתא היכי מיחלפה אהדדי, ושייך למיגזר בה שפיר משום (תומה) [יתומה] בחיי האב. דאי אמר בהא מתייבמת אתי למימר נמי ביתומה בחיי האב דמתייבמת. אבל משום טעמא דרבא דפר' בית שמאי דאמר הכל בקיאין בגירושין ואין הכל בקיאין בחזרה, לא הוו גזרי מעיקרא לגזירתייהו כלל. דאדרבה חזרה דיתבה תותיה אית לה קלא וידעי טפי. בת דמהדרא דידעינן בגירושין. ואי משום דזימנין דמהדרה באורתא ושכיב בצפרא, משום ההוא מיעוטא דלא שכיח כלל לא הוו חיישינן רבנן למיגזר עיקר גזירתייהו אלא משום יתומה בחיי האב כדפרי'. וכיון דאיצטריך למיגזר ולמימר בנתגרשה והחזירה וגדלה אצלו דלא מייבמא, וגזרו נמי במגרש את הגדולה והחזירה דלא תתייבם, דאי לא הא לא קיימא הא.
ואע"ג דמגרש את הגדולה לא מיחלפה ביתומה בחיי האב. דקס"ד דלא מחלפא ביתמי בחיי האב, ולא דמי להדדי, וקסבר דגזרו בה משום דרבא דהכל בקיאין בגירושין וכו', לפי טעותו היה ראוי לגזור אף במגרש את הגדולה, וכיון דחזי דשרינן בגדולה שנתגרשה והחזירה, אתי לזלזולי אף בקטנה שנתגרשה והחזירה וגדלה אצלו. הלכך לא (פלנן) פליג רבנן וגזרו בכולהו, משום האי טעותא, כיון דאיצטריך מעיקרא למיגזר בקטנה שהחזירה וגדלה אצלו משום (יתומים) [יתומ'] בחיי האב. עוד היינו יכולין לפרש בע"ה מטיבותיה דמר, ונלאיתי להאריך.
@שו"ת בעלי התוספות סימן צג
+תשו' הר"ר מאיר ב"ר ברוך מרוטנבורק.+ למרבה המשרה ארי שבחבורה שלום אין קץ וקצבה, כנפש אסור בעבותות אהבה, שואל בטובך לעולם מן כדו הרי שלם, אלופי ומיודעי איש כלבבי, מיודעי זה דודי וזה רעי, העמת העמיתיני, הנחמד בחוט של חסד צמיד פתיל נצמד, הר"ר חיים שיחי'.
אני כך הקשיתי לדברי ספר התרומה שכתב ולמאן דאמר דניצוק הוי חיבור, יש לאסור בגוי המערה אפילו מאי בגויה דמנא, בלא מקטף אקטיפי, משום ניצוק דמיחבר מאי בגויה דמנא עם מה שחוצה לו, ומיתסר משום ניצוק. א"כ כי אוקמה רב ששת +ע"ז ע"ב ע"ב+ בגוי המערה, מאי ס"ד של המקשה דפריך כי הכי דבגויה דחבית ליתסר לדברי ספר התרומה. אי ס"ד דרב ששת אוקמה הכי דתתוקם שפיר בה סבירא ליה נצוק אין חיבור, א"כ לא פריך מידי. דלמאן דאמר נצוק אין חבור ליכא למיסר מאי דבגויה דחבית לדברי ספר התרומה. ואי ס"ד דרב ששת דאוקי הכי סבירא ליה דתתוקם שפיר בהכי בין למ"ד, א"כ לא פריך מידי, בין למאן דאמר נצוק אין חיבור בין למ"ד חיבור. ונאמ' דפריך לכל הפחות למאן דאמר חיבור דבגויה דחבית איתסר, לישני למיקטף איקטיפי לדידיה, ולמאן דאמר אין חיבור אפילו בלא מיקטף איקטיפי. אלא ש"מ דאין שייך להזכיר נצוק בזה כלל. ועוד ע"כ לא יתכן מה שהזכיר בדבר זה נצוק, דנצוק לא מיקרי אלא המערה מכלי טהור או מן כשר לכלי טמא או יש בו יין נסך דבתר דנפק הקילוח שאי אפשר להחזירו לכלי העליון אכתי טהור ומותר הוא עד שיפול לתחתון. וכי נגע הקילוח למאי דאיכא בתחתון מקבל טומאה ומיתסר, בהא שייך להזכיר נצוק אי מטמא העליון או מתסר בכך,,,
,,, ויפה הוריתה לאוסרה, ויפה התרתה האחרות לע"ד. והקב"ה יוסף לך אומץ לשנות ולקרות ולהורות הטמאות והטהורות, ועצמותיך יחלוץ לדורי דורות, וישקיטך וישלווך אותך ואת כל ביתך וילדיך שיחיו ויזכו להחמ"ט, כנפש סר למשמעתך, שש ומשיש בשלומך וטובתך, מאיר ב"ר ברוך שיחיה, ופרוס שלומי לחמיך לגיסך, ולאחיי וריעיי הר"ר והר"ר ראובן שיחיה.
@שו"ת בעלי התוספות סימן צד
+תשו' הר"ר מאיר ב"ר ברוך מרוטנבורק.+ ראובן טוען נתתי לך ספריי למשכנם עבור ספר של חמותך עד שאעתיקנו, והנה העתיקתיו והחזרתיו לך ושכרו, החזיר לי ספרי. והלה משיב נתתה לי ספריך שאשאיל עליהם כמו שאוכל, וחמותי לא רצתה להשאיל לי כי אם בי"ב דינרים עד חצי שנה, ואם יעכבם יותר יתן י"ב דינרים לכל חצי שנה. ואמרתי לה איני נודר לך כלום אם יעכב יותר יעשה כרצוניך. ואמרה לי שלא תקח פחות. והבאתי (והספר) [הספר] וספרתי לך שלא היתה רוצה להשאיל כי אם בי"ב דינרים לכל חצי שנה. ועכבתה הספר על פי הדברים האלה (ואתה) [ועתה] חמותי מעכבת הספרים עבור מותר שכרה. וגם אומרת שהסופר שלך קילקל הספר בידיו ובמחקים. והלה אומר אמרתי לך להשאיל לי הספר בי"ב דינר הייתי סבור שהיה יכול לכותבו תוך הפסח, ולא נדרתי לא שום שכירות יותר, וגם ספרך לא נתקלקל כלל, גם לא הפסדתי לך שום דבר עבור האיחור, כי לא עביד למיגר, ומעולם לא השכיר אותו אלא לי ודרך בקשה. ושמעון אומר יהודי אחר רצה ליתן ליטרא, ועבור אהבתי ואהבתך השכירה לך, ועביד למיגר הוא. עכ"ל בעלי דינין.
תשובת מ"א הר"ם של"א. חיזרתי על כל צדדין ולית דיין ולית דין לראובן על שמעון על פי הדברים האלה דלעיל, שהרי שמעון השליח ע"ש ולא שינה ממה שאמר לו ראובן, ואין זה שמסר לשומרו, אך ראובן אמר לו למשכנם לחמותו, וכן עשה. אם מצינו חמות ממאנת מלהשיב את הספרים, בזה שמעון חף בלי פשע כל זמן שלא נודע ששינה בשליחותו. ואם יהיו חלוקים החמות והחתן שהחמות תאמר חתני נדר לי י"ב דינרין לכל חצי שנה, והחתן יאמר לא נדרתי לה, דין זה דומיא לדין חנווני על פנקסו +שבועות מ"ד ע"ב.+ אמנם למעמיקים יקוב הדין את ההר ולא דמי, דהתם שניהם נשבעים ונוטלים להפיס דעתו של בעל הבית כדאיתא פ' כל הנשבעין +שבועות מ"ה ע"א+ אבל הכא החמות תשבע שכך נדר לה י"ב דינרין לכל חצי שנה ותטול. ובלי שבועה לא תטול כדי חנווני, וכדין המכיר כליו וספריו ביד אחר +ב"ק קי"ד ע"ב+ דישבע כמה הוציא ויטול. אבל החתן למה ישבע אחרי שאינו נוטל כלום. ועוד כיון דחזקה שליח עושה שליחותו +גיטין ס"ד ע"א+ איכא למימר דלא שינה, הילכך לא ישבע. ושלום מאיר ב"ר ברוך שיחיה.
@שו"ת בעלי התוספות סימן צה
+תשו' הר"ר מאיר ב"ר ברוך מרוטנבורק.+ וששאלתם שחט תרנגולת כשירה, ושוב שחט תרנגולת ונתנבלה, אם חייב לכסות.
נ"ל דלית הלכתא כר' יונתן ב"ר יוסף דאמר שוחט היה ואח"כ בהמה פטור לכסות +חולין פ"ג ע"ב+ וכו' דיחידאה הוא ופליג אהתם מתניתין +חולין פ"ז ע"א+ דתנן נתערב בדם בהמה רואין אותו כאילו הוא מים, ואם דם החיה והעוף ניכר בו טעון כיסוי. ואין חילוק בין נפל דם לתוך מים בין נפל מים לתוך דם, כדאמר רב פפא בגמרא +חולין פ"ז ע"ב.+ אם כן הכא נמי רואין דם הנבילה כאילו הוא מים, ואם דם הכשירה ניכר בו טעון כיסוי.
וא"ת אי לית הלכתא כר' יונתן בן יוסף היכי פריך מינה בר"פ כיסוי הדם +חולין פ"ג ע"ב+ הא לא קשיא דשפיר פריך, דנהי דלמטה לא איפשר לכסות דם קדשים, למעלה מיהת ניבעי כיסוי, מי לא תניא רבי יונתן בן יוסף וכו' וע"כ לא פליגי עליה דרבי יונתן אלא משום דסבירא ליה דדם בדם הוא דבר לח ומתערב לאלתר עליונים למטה ותחתונים למעלה, להכי אין חילוק בין דם בהמה למעלה בין דם בהמה למטה, אלא הכל תלוי בזה דרואים דם בהמה כאילו הוא מים כדפרישית. אבל הם מודים דאי הוה אפשר להיות שהיה דם חיה למעלה בעין שהיה חייב כיסוי אע"ג דלמטה ליכא עפר. א"כ דם קדשים שעל גבי המזבח נהי דלא מצי למיתב עפר למטה ניתיב למעלה לכולי עלמא.
@שו"ת בעלי התוספות סימן צו
+תשו' הר"ר מאיר ב"ר ברוך מרוטנבורק.+ וששאלתם אם סח בין עוף לעוף אם יחזור ויברך כמו סח בין תפלה לתפלה. ר"י נסתפק בזה, ובתשובת הגאונים כתוב שיחזור ויברך, וכן כתב רבי' אבי העזרי זצ"ל.
@שו"ת בעלי התוספות סימן צז
+תשו' הר"ר מאיר ב"ר ברוך מרוטנבורק.+ שאילה מאת מורי אחי הר"ם שלי"ו. יצחק ורבקה שבאו בימים ואמרו נתקן עניין נכסים שלנו מי יירשם אחר מותינו כי אין לנו זרע, וכן עשו בקניין גמור ובעדים הכל כתיקון חכמים. ובסוף התנאים כתוב וגם הניחו יצחק ורבקה י' זקוקים לצדקה לחלוק לקרוביהם, והאחרון שבהם שיהיה בחיים יהא רשאי לחלוק כמו שהוא חפץ. וגם כתוב בסוף השטר, האחרון שיהיה בחיים יכול ליתן מן הנכסים לכל מי שירצה, ואיש לא ימחה בידו ולא ישביענו על ככה. והנה יצחק מת ראשון. ולאחר ימים כשהיתה רבקה מוטלת בחולי במטה אשר מתה בה צותה ליורשיה, שהם בני אחיה, לחלוק אלו י' זקוקים כולם לקרוביה ולא לקרובי יצחק. ועתה באין קרובי יצחק וטוענים הלוא כתוב בשטר צואה לקרוביהם, דהיינו קרובי יצחק ורבקה. אם כן גם בין קרובי יצחק יש לחלק ה' זקוקים, ולא לקרובי רבקה הכל. ויורשי רבקה אומרים כיון שצותה רבקה לחלוק כל י' זקוקים בין קרוביה מצוה לקיים דברי המת. קרובי יצחק אומרים הלא כתוב בשטר הקניין שיהא ובעלה הקנו לקרוביהם דהיינו קרובי שניהם, ומה כח יש בידה שוב ליתן הממון רק לקרוביה ולבטל קניינה שעשתה כבר. ועוד טוענים יורשי רבקה כיון שיש בסוף השטר והאחרון שיהיה בחיים יתן מן הנכסים לכל מי שירצה, והיא היתה אחרונה הרי מה שעשתה עשוי. וקרובי יצחק אומרים מה שכתוב שהאחרון יתן מן הנכסים למי שידעה, דווקא בשאר הנכסים אבל אילו י' זקוקים של צדקה אין כח בידה ליתן אלא ככתוב בשטר הקניין לקרוביהם, דהיינו קרובי שניהם. וגם כתוב בשטר הקניין שיצחק ורבקה נדרו בתקיעת כף זה לזה שלא לעשות שלא כדת שום מהם לכשנגדו. ושלום.
אני איני כדיי ששלחתם לי ברם כך דעת תלמידכם נוטה שלא היתה רשאה רבקה לתת כל הי' זקוקים לקרוביה. דאע"ג דתנן בפ' גט פשוט +ב"ב קס"ה ע"ב+ כתוב בו מלמעלה מנה ומלמטה מאתים וכו' עד הכל הולך אחר התחתון, לא אמרינן הכא כיון דהדר כתב זה אחרון מהם שיהיה בחיים יהא רשאי לחלוק כמו שיחפוץ, דהדר ביה. דהא דאמרינן הכל הולך אחר התחתון ה"מ היכי דאי אפשר לקיים שתי הלשונות, עליון ותחתון, שלא יהיו סותרין זה את זה. אבל היכא דאיפשר לקיימם לא אמרינן דסתרי אהדדי אפילו היכא דשתי הלשונות מרוחקין זה מזה, כל שכן הכא דסמיכי להדדי דלאו אורחא הוא (לומ') בתוך כדי דיבור לומר ב' לשונות דסתרי אהדדי. תדע דמיבעיא לן התם +ב"ב קס"ו ע"ב+ קפ"ל מלמעלה וספ"ל מלמטה מהו (מים) [מי] חיישינן לזבוב או לא, תיקו. אלמא אע"ג דלכאורה היה לו להיות דבר פשוט דלא ניחוש לזבוב, אפילו הכי מספקא ליה, אלמא דטרחינן כדי לישב את שתי הלשונות דלא ליסתרו אהדדי, הכי נמי כל שכן ודבר פשוט דהכי בעי למימר י' זקוקים לקרוביהם של שניהם.
ולפי שלא פירש היאך, יש לחלקם בין הקרובים לפי הקורבה, קרוב קרוב קודם, או לפי הטיפול שיש לכל אחד ולפי הצורך, דבר זה תלוי במי שיהיה אז בחיים שהוא יחלק לפי דעתו. אבל נראה לי דקרובי הבעל יטלו מחצה וקרובי האשה מחצה, אע"פ שאלו מרובין ואלו מועטין. ודאי אילו היה כתוב פלוני ופלוני ופלוני יטלו י' זקוקים היינו אומרים שיטול כל אחד אחד בשוה חלק כחלק. אבל עכשיו שתלו הדבר בקורבה וכתבו לקרוביהם, א"כ אמרינן קרוביו חצי וקרוביה חצי, אחרי שכל דברי השטר מוכיחים שיד שניהם היה שוה במתנה ובנכסים. א"כ ידו כידה וידה כידו באותם י' זקוקים של צדקה כמו בשאר הנכסים, חציים לקרוביו וחציים לקרוביה. ומה שהיה כתוב בתוך השטר והאחרון שיהיה בחיים יתן מן הנכסים לכל מי שיחפוץ, היינו בשאר נכסים שלהם, אבל י' זקוקים של הצדקה דידהו נינהו. דכיון דאמר מר אמירתו לגבוה כמסירתו להדיוט +קידושין כ"ח ע"ב+ ובפיך זו צדקה, לא כל כמינייהו דמשנו. ואילו היתה באה לשנות ליתן אותם לעשירים לא היתה רשאה, אע"ג דכתיב בשטרא לכל מי שיחפוץ, דכבר זכו בה עניים קרובים ונעשה נדר. ושלום מאיר ברבי ברוך שיחיה.
@שו"ת בעלי התוספות סימן צח
+תשו' הר"ר מאיר ב"ר ברוך מרוטנבורק.+ וששאלת בפלוגתא דרב ושמואל +מגילה כ"ב ע"א; תענית כ"ז ע"ב+ דרב אמר דולגין, תימה איך שכחו מנהגם כדפריך בירושלמי +פסחים פ"ו ה"א+ אבני בתירה בי"ד שחל להיות בשבת איך שכחו מנהגם.
וי"ל דהתם פריך שפיר כי בית ישראל יושבין על אדמתם, וגם פסח בא בכינופיא, שכל ישראל היו שם, אי אפשר שישתכח. אבל רב ושמואל שהיו בגולה רב אומר דולג והנוהגים בע"א =בענין אחר= שכחו מנהג. וכן לשמואל, וקל להבין. מאיר בר' ברוך שיחיה.
@שו"ת בעלי התוספות סימן צט
+תשו' הר"ר מאיר ב"ר ברוך מרוטנבורק.+ פסק. ההטמנה שמטמינים ברמץ שמצאתי כתוב בספר פענח שהתיר רבי' אב"ן והן אלה קצת דרכיו כתובין בספרו. מאן יהיב לן מעפריה דרבי אב"ן ומלינן בשינין. אמנם בדבר זה אין אני רואה דבריו כלל, כי מה עניין הטמנה להשהאה, האי חנניה שרי להשהות תבשיל שבישל כמאכל בן דרוסאי על גבי כירה שאינה גרופה וקטומה +שבת כ' ע"א; שם ל"ו ע"ב+ להשהות עליהם, דאפילו בדבר המוסיף הבל דלא שייך ביה חיתוי אסרינן +שבת מ"ז ע"ב+ ואפילו מבעוד יום גדול +שבת ל"ד ע"ב, כגירסת רש"י+ ואפילו יום או יומים קודם השבת אסור להטמין קודם השבת לאכול בשבת, כמעשה דאנשי טבריה דתבריא לסילוניהו +שבת ל"ט ע"ב+ וכ"ש בגחלים וברמץ דשייך בהו חיתוי. אלמא דמחמרינן טפי בהטמנה מבהשהאה. ועוד דאפילו תבשיל שבישל כל צרכו אסור להטמין בדבר המוסיף הבל לכולי עלמא, כמו שהוכיחו התוספות בפר' במה טומנין +שבת מ"ז ע"ב, ד"ה במה טומנין.+ ולהשהות אפילו רבנן דחנניה שרו היכא דבישל כל צורכו מבעוד יום, כדתנן +שבת י"ט ע"ב+ אין צולין בשר בצל וביצה אלא כדי שיצלו מבעוד יום, וב"ה מתירין, ומוקי לה תלמודא בבישרי אגומרי +שבת י"ח ע"ב.+
ומה שכתב רבי' אב"ן ועוד שמניחה לצורך מחר, מה ראיה להיתר הוא זה. הא כל ההטמנות לצורך מחר הם, ואפילו הכי אסרו בדבר המוסיף הבל. ומה שכתב דכיון דקא עביד מחיצת אבנים סביב הגחלים וגם קוטמו באפר למעלה אית ליה היכירא ולא יחתה, לא נהירא לי, שהאבנים לא שייך בהו חיתוי כלל ואפילו הכי אסרינהו רבנן +שבת ל"ח ע"ב במשנה+ אע"ג דלדידהו ליכא למיחש למידי, אלא משום דאי שרית לאטמוני בהן דילמא אתי לאטמוני ברמץ. וההיא גופא משום גזירה שמא יחתה, דאחמור רבנן טובא גבי הטמנה דגזור גזירה לגזירה. ואפילו היכא דלא שייך חיתוי כלל גזרו, דילמא זימנא אחריתי יטמין ברמץ ודילמא יחתה.
ועוד הא כבר תברינהו אנשי טבריא לסילוניהו +שבת ל"ט ע"ב+ ולא מצאו להם חכמים שום תקנה על ידי שום היכירא. ואמרינן עלה ממעשה שעשו אנשי טבריא בטילה הטמנה בדבר המוסיף הבל ואפילו מבעוד יום. ולשון בטלה הטמנה משמע בטלה לגמרי, שאין צד היתר כלל להטמין בשום עניין בדבר המוסיף הבל. ובברור אנשי טבריא כי היכי דלא ליזקקינהו רבנן לתבורי לסילונייהו הוו עבדי כמה וכמה היכיר' כאלה וכאלה, אם יש תקנה ע"י היכירא. אלא ודאי אין תקנה בכך, ואפילו כי עבדת היכירא אסור אטו דילמא זימנין אחריתי אתי לאטמוני ברמץ בלא היכירא, כי היכי דגזרו בגפת וזבל ומלח וכל דבר המוסיף הבל אטו שמא יטמין ברמץ +שבת מ"ז ע"ב+ אע"ג דבדידהו ליכא חששא של כלום. ואע"ג דבספ"ק דשבת +דף י"ח ע"ב+ משמע דכל היכי דאיכא היכירא קצת דלא אתי לאחתויי שרי, לא דמי כלל, דהתם מיירי לאנוח בתנורא או להשהות דלא גזרינן בהו גזירא לגזירא, אבל בהטמנה גזרינן גזירא לגזירא, והכל אסור אפילו היכא דאיכא היכירא אטו היכא דליכא היתירא כדפרישית.
ועוד אם איתא דאיכא תקנה לאטמוני ברמץ על ידי היקף אבנים, מה ראו חכמים להחמיר כל כך בהטמנה לאסור אפילו בגפת וזבל ומלח, ואפילו מבעוד יום ואפילו יום או יומים קודם השבת, גזירא שמא יטמין ברמץ. והא ודאי מלתא דלא שכיחא היא לאטמוני בהני כיון דאיכא תקנה בקל להטמין ברמץ על ידי היקף אבנים. והלא אין לך אדם שלא ימצא בקל רמץ ואבנים, והיכא שוטה כל כך שיוכל להטמין ברמץ בהיתר על ידי היקף אבנים ויעמוד ויפקיד בקופה של גפת ושל מלח שאינו כל כך טוב להטמין בו כמו ברמץ. אלא ודאי כי אסרו ברמץ גזרו בכל עניין וראו חכמים שאין הדבר עומד וגזרו אף בכל דבר המוסיף הבל אטו רמץ. ועוד וכי מפני שהקיפו אבנים לא יוכל לחתות ברמץ בין האבנים לקדירה. הא לא דמי כלל לפי תנור דשריק דלא מצי לחתויי אם לא יסתור השריקה לגמרי, אבל הכא מצי מחתה בין האבנים לקדירה ולא יצטרך להזיז האבנים ממקומן. ועוד הא אמרינן בס"פ במה מדליקין +שבת י"ח ע"ב+ מפני מה אמרו אין טומנין בדבר שאינו מוסיף הבל משחשיכה וכו' עד ומפני מה אמרו אין טומנין בדבר המוסיף הבל ואפילו מבעוד יום כו', משמע דאין טומנין בדבר המוסיף הבל ואפילו מבעוד יום דומיא דאין טומנין בדבר שאינו מוסיף הבל משחשיכה, מה התם בכל עניין אסור, ואפילו כי איכא היכירא, דמה לי אי איכא היכירא ומה לי כי ליכא היכירא לעניין דבר שאינו מוסיף הבל. ועוד הא בפ' במה טומנין +שבת נ"א ע"א+ לא כסהו מבעוד יום, או אפילו כסהו ונתגלה מבעוד יום, לא יכסנו משתחשך, וקא פסיק ותני בכל עניין דאף אין טומנין בדבר המוסיף הבל ואפילו מבעוד יום מיירי בכל עניין בין אית ליה היכירא בין לית ליה היכירא.
ועוד הא אמרינן בפרק במה טומנין +שבת מ"ז ע"ב+ קופה שטמן בה אסור להניחה על גבי גפת של זתים. אלמא אפילו היכא דאיכא היכירא טובא אסור להטמין בדבר המוסיף הבל. ואין לדחות ולומר דהיכירא לא מהניא אלא ברמץ דשייך ביה חיתוי, אבל בשאר מילי דאסרי רבנן להטמין בהם דלא שייך בהו חיתוי לא פלוג רבנן בין אית ליה היכירא ללית ליה היכירא, דהאי לאו דיחויא הוא, דא"כ מצינו טפל חמור מן העקר, דנימא דאחמור רבנן טפי בדבר המוסיף הבל מברמץ, והרי לא אסרוה אלא משום גזירה שמא יטמין ברמץ. ומה שכתב בסתם תבשילין שלנו מצטמקין ורע להם נינהו, ומצטמק ורע לו לא מחתי. א"כ לפי דבריו מותר להטמין מים חמין אפילו בדבר המוסיף הבל, דמים חמין (מצטרפין) [מצטמקין] ורע להם כדאיתא בפ' כירה +שבת ל"ח ע"א+ והא ליתא דלא שרינן בס"פ במה טומנין +שבת נ"א ע"א+ אלא קיתון של מים צוננין ולא של חמין אע"ג דמצטמק ורע להם נינהו. ומהכי דפ' כירה +שבת ל"ו ע"ב+ שכתב כולהו לעניין השהאה איירו, והשהאה והטמנה לא דמו להדדי כי אוכלא לדנא +סנהדרין כ"ח ע"ב.+ ולא הייתי צריך לדבר זה להאריך בו, דבר פשוט הוא יותר מביעתא בכותחא +כתובות ס' ע"ב+ דאסור להטמין בכל דבר המוסיף הבל ואפילו מבעוד יום, וכ"ש ברמץ דבשום עניין אין מטמינין בהם. אלא לפי שפשט היתירו בכל ארץ אשכנז. ובני מדינה דסרכי מילתא למילתא קשה להפרישם, הוצרכתי להאריך וכולי האי ואולי ישמעו ויחדלו. סוף דבר אין פקפוק בדבר כלל (כלל) [וכלל] דודאי אסור כדפרישית ושומע לי ישכון בטח.
@שו"ת בעלי התוספות סימן ק
+תשו' הר"ר מאיר ב"ר ברוך מרוטנבורק.+ דברים המותרים ואחרים נהגו בהם איסור אי אתה רשאי להתירו בפניהם +פסחים נ"א ע"א.+ הכאן /מכאן/ ראיה בני אדם שנהגו במקומן לאכול בשר ולשתות יין מראש חודש אב עד ערב ט' באב, והלכו למקום שאין אוכלין בשר ויין באותן ימים אינן רשאין לעשות כמנהג מקומם שיצאו משם. דתנן בפ' מקום שנהגו +פסחים נ' ע"א+ נותנין עליו חומרי מקום שהלך לשם ואפילו היכא דדעתו לחזור, דבכי האי גוונא שרי, כדחזינן גבי רבה בר בר חנה דמסקי בפ' מקום שנהגו +פסחים נ"א ע"א+ רבה בר בר חנה דעתו לחזור הוה ומשום הכי שרי, אע"ג דבכל מקום שהלך לשם נהגו בו איסור, שרינן ליה כיון דדעתו לחזור הוה, מ"מ הוה אסור משום דברים המותרים ואחרים נהגו בהן איסור אי אתה רשאי להתירן בפניהם. ואע"ג דאיתמר עלה אמר רב חסדא ה"מ בכותאי וטעמא משום כי סרך מילתא ויהו מקילין יותר ויותר, אבל אינשי דעלמא לא חיישינן לסרך מלתא, הא מסיק תלמודא בתר הכי בני מדינה נמי כיון דלא שכיחי רבנן גבייהו ככותיים דמו, ומאן דחזי דהאי מיקל ואכיל בישרא ושתי חמרא אתי איהו לאקולי טפי דאימר אמר אף לדידי נמי שרי. דהאידנא נמי לא שכיחי בני תורה גבן, על כן יש לעשות סייג, ופורץ גדר ישכנו נחש דרבנן דלית ליה אסותא +שבת ק"י ע"א.+ מפי מורי הבחור הר"ר יהודה מוינא שיחי' בן הר"ר דוד זצ"ל, בשם מורי אחי הר"ר מאיר שיחיה.
@שו"ת בעלי התוספות סימן קא
+תשו' הר"ר מאיר ב"ר ברוך מרוטנבורק.+ יהודי אחד שאל את מוהר"ם זצוק"ל אם צריך כפרה על ששחט אשתו וד' בניו ביום הרג רב,,, וצור ישראל ינקום את נקמתינו ונקמת תורתו ונקמת דב /דם/ עבדיו השפוך, במהרה בימינו ויראו עינן וישמח לבינו מאיר ב"ר ברוך שיחי' זצ"ל.
@שו"ת בעלי התוספות סימן קב
+תשו' הר"ר מאיר ב"ר ברוך מרוטנבורק.+ אעפ"י שאני רגיל לומר ראובן שהלוה ללוי והעמיד לו שמעון ערב, ושוב אמר לוי פרעתי לראובן, ושמעון אינו יודע אם פרעו, דלוי ישבע שפרע לראובן ויפטר שמעון. דנכסוהי דבר אינש אינון ערבין ביה +ב"ב קע"ד ע"א+ ובתרי דוכתי אמרינן דיהבינן לנכסים דין ערב, בפ' יש בכור +בכורות מ"ח ע"א+ ובס"פ גט פשוט +ב"ב קע"ד ע"א+ [ולכן] כי היכי דכי אמר איניש פרעתי נכסיו פטורין ולא מגבינן מינייהו, הכי נמי כי אמר הלוה פרעתי לא גבינן מיניה דערב, וערב דנקיט ליה לאו לעניין דאי אמר לוה פרעתי ומלוה אמר לא נפרעתי שיפרע מן הערב, אלא לעניין דאי לית ליה נכסי ללוה לאיפרועי שיפרע מן הערב. אפילו הכי, הכא כיון דאמרה לשמעון בשעת מתן מעות על מנת שלא אפרע אלא ממך וקיבל עליו, נסתלק לוי לגמרי ואין לה עסק עם לוי אלא עם שמעון. דכל תנאי שבשעת מתן מעות לא בעי קניין +ב"מ צ"ד א'.+ ותשבע שלא פרעה לוי ותטול משמעון. ושבועה זו אינה אלא להפיס דעתו של שמעון כשבועת חנווני ופועלים בפ' כל הנשבעין +שבועות מ"ה ע"א.+
@שו"ת בעלי התוספות סימן קג
+תשו' הר"ר מאיר ב"ר ברוך מרוטנבורק.+ וששאלתם את המלמדים יש להם ליתן חצי עישור משכר לימודם. אם שאר פועלים המרויחים בעמלם רגילים ליתן, גם הם יתנו, ואם לאו לא יתנו.
ולהקנות חובו לחבירו אין יכול, דהבריאים שאמרו הלואתי לפלוני אין הלואתו לפלוני, ואפילו בקניין אגב קרקע כדמוכח פ' מי. אלא במעמד שלשתן יכול להקנות חוב שחייב ישראל לישראל +ב"ב קמ"ד ע"א; גיטין י"ג ע"ב+ ומעמד שלשתן לא שייך בגוי החייב לישראל כמו שכתב ר"ת. הילכך אין ישראל יכול להקנות לישראל חבירו חוב שהגוי חייב לו אלא כך: מעמידו אצל החייב והערבים ואומר להם תדעו לזה היהודי מה שאתם חייבים לי ואז תפטרו ממני, דהשתא בדיניהם אין לו לראשון עליהם כלום, כי נסתלקו ממנו לגמרי. ולא גרע מהפקר, שאילו היה הראשון יכול להפקירו היה השיני /השני/ יכול לזכות מן ההפקר, אלא דלא שייך ביה הפקר כי היכי דלא חייל עליה קניין. אבל מ"מ כיון דנסתלקו מן הראשון מצי אמר שיני כאילו מהפקירא קא זכינא.
וישראל המלוה מעות לחבירו שיאכילנו ושישקנו בשכר ריוח המעות ויחזיר לו הקרן, זו היא רבית קצוצה +ב"מ ס"ד ע"ב+ נשך אוכל, ויוצאה בדיינין. ואתם שלום וכל כנוותכם כנפש נאמן בריתכם מאיר ב"ר ברוך זכרונו לחיי העולם הבא.
@שו"ת בעלי התוספות סימן קד
+תשו' הר"ר מאיר ב"ר ברוך מרוטנבורק.+ איני כדאי ששלחתם לי, ועוד שאני נוגע בדבר, ואין הדברים נוגעים אלא בבניי ובאחי, ואע"פ [כן] אחרי שאתם רבותי' קהל רוטנבורק הוזקקתוני לחוות דיעי אעשה כן, לא אעבור את מצוותכם. שכתבתם שהושבתם כל הקהל וששאלתם מכולם אם היה לכם לידור הממון עליהם, ושתקו אלמא נתרצו.
ודאי נתרצו אדעתא דהכי שישארו הם כמוכם. אבל אם יצאו משם אדעתא דהכי לא שתקו ולא נתרצו. דלא עדיפא שתיקה מריצוי בפירוש ובקניין, דאפילו קניין בטעות חוזר, בפ"ק דגיטין +דף י"ד ע"א.+ על דעת שישתנו עליהם סדרי כל הקהילות לא נתרצו. כי דבר חדש הוא זה שאדם יתן משני מקומות. ומעשים בכל יום שכמה עיירות נודרים דבר קצוב לשר לכך וכך שנים. כה עשו בוורמשא, נדרו לכמה שנים המס לפחה מקצנעלנבוגן. וכמה (נכסים) [נכנסים] ויוצאים יש, לא עלה על דעתם לשאל מן היוצאים. ומימים קדמונים זכרוני שהיו נותנים בכל שנה בוורמשא ד' זקוקים לעירון אחד במצות הקיסר, כי כן צוה להם הקיסר בהיותו בזה המלכות, ותקעו כף לאותו עירון בימי הקיסר, ואף אחרי מות הקיסר היו צריכין ליתן לו, ולא עלה על דעתם לשאל מן היוצאים. כל שכן אתם שהמלך לא ביקש מכם להקדים לידור לו קודם הזמן אלא אתם ביקשתם אותו לטובתכם, ולמה יפסידו בזה היוצאים.
ועוד לדבריכם שאתם אומרים אילו לא כתבנו היה כל אחד צריך לידור חלקו לשופט, א"כ מהאי טעמא אם ירד אחד מנכסין, שהיה עשיר אח"כ העני, יתן כדמעיקרא? אלא ע"כ הכנסתם עצמיכם לספק בין לרוח בין להפסד. ועוד שבאותה שעה וכמה שנים מקודם לכן היו שם נכנסים ולא יוצאין, והייתם קרובים לשכר ורחוק להפסד. ואדעתא דהכי נתערבתם שיתנו הכל לפי שעת הנתינה, ולא לפי שעת הנדר, דומיא דמי שהיה עשיר בשעת הנדר והעני שאינו נותן כשעת הנדר אלא כשעת נתינת המס. הכי נמי אם היה אחד דר שם בשעת הנדר ובשעת נתינה אינו גר שם, תיזול בתר שעת נתינה. והרי בשעת נתינה אינו גר שם, ולא יתן. והרבה פשוט לי יותר מביעתא בכותחא, וכי הא מילתא לורי איניש קמיה רביה +כתובות ס' ע"ב.+ אני דעתי כתבתי ואתם רבותי' הטוב בעיניכם עשו. מאיר בר ברוך זכרונו לחיי העולם הבא.
@שו"ת בעלי התוספות סימן קה
+תשו' הר"ר מאיר ב"ר ברוך מרוטנבורק.+ וששאלתם כהן אבל בתוך ד' אם יש לקרותו בשבת בספר תורה היכא דליכא כהן אחר. אם הוא בבית הכנסת יש לקרותו, שאם לא כן יהא נראה כנוהג אבילות בשבת בדברים של פרהסיא. אמנם טוב יותר שיאמרו לו מקודם לצאת מבית הכנסת. ושלום מאיר ב"ר ברוך שיחיה.
@שו"ת בעלי התוספות סימן קו
+תשו' ה"ר ברוך ב"ר אברהם.+ וששאלתם אי שייך נ"ט לפגם בחמין ובצונן.
איני מבין. דבצונן לא שייך איסור כי אינו נותן טעם +פסחים ע"ו ע"א+ אם לא שישהא האיסור וההיתר יחד זמן מרובה יום או יומים כדאמר בעלמא +חולין ק"ח ע"א; נזיר ל"ז ע"א+ ופ' אילו עוברין בשר בחלב חידוש הוא דאי תרו ליה כולי יומא בחלב שרי +פסחים מ"ד ע"ב.+ ודווקא בשר בחלב חידוש הוא דשרי, הא שאר איסורין ששוהין יחד אסורין אפילו בצונן +חולין צ"ז ע"א+ ואפילו כה"ג דתרוייהו כעין נ"ט שרי. וכן קדירה שבישלו בה בשר ולא הוי בת יומא שרי, מטעם נותן טעם לפגם +ע"ז ס"ז ע"ב+ או כף חלב שתחבו בקדירה של בשר והכף אינו בת יומא. ועכברא דנפל בשכרא בפ' (כתב) [השוכר] דע"ז +דף ס"ח ע"ב+ ומייתי עלה נ"ט לפגם, אין לומר דהוי צונן, רק שמא השכר הוי חם, או שהה זמן מרובה. ומה שפסק רש"י חלב מחובר בחתיכה ונמלח אפי' כל שהוא נעשית כולה נבילה, לפי שמין במינו הוא. והשתא נהגינן כפסק ר"ת דאפילו מין. ועוד לא שייך חתיכה נעשית כולה נבילה רק בבשר בחלב כדפי' רבי' אפרים בר יצחק, ובספר התרומה דבריו. וזקיני רבי' ברוך כתב בספרו חתיכה שמחובר בה חלב ונמלח עמה, בששים. והביא ראייה מפ' גיד הנשה +חולין צ"ז ע"א+ ההוא כזיתא דתרבא כו' והלכות גדולות שפי' סל שמולח בו בשר דמשמע. והא דמצריכינן קליפה בגדי שצלאו בחלבו +חולין צ"ח ע"א, ד"ה בדיקולא+ זהו שאין בהיתר ששים לבטל. ורש"י פי' דיקולא קלחת +חולין צ"ח ע"א, ד"ה בדיקולא+ ובכולי' תלמוד' משמע ס"ל. ושלום ברוך בר אברהם מב"ע.
@שו"ת בעלי התוספות סימן קז
+תשו' ה"ר חיים ב"ר משה.+ /סימן זה מורכב במקור משני סימנים בעלי ספרור זהה, החל מהפסקה: וששאלת על דבר פועל מתחיל הסימן השני/ בפ' ראשית הג /ראשית הגז/. שאל ה"ר אביגדור את חמיו ה"ר חיים. בית שישראל וגוי שותפין בו, אי חייב במזוזה מההוא דראשית הגז +חולין קל"ה ע"ב+ דלא קאמר אלא ביתך למה לי, למעוטי שותפות גוי, מכלל דשותפות גוי חייב במזוזה. או דילמא כיון דכתיב +דברים י"א כ"א+ למען ירבו ימיכם וימי בניכם דמרבינן מיניה שותפין, ממילא שמעינן שלא דיבר הכתוב אלא בשותפין ששניהם ישראלים שהקפידה תורה בריבוי ימיהם. ומביתך לא מצי למעוטי שותפות גוי א"כ ימיו מנלן. וא"ת מביתך דפרשה שנייה +דברים ו' ט'+ ההוא למעוטי שוכר ושואל דפטור מדאוריתא כדמשמע פ' התכלת +מנחות מ"ד ע"א.+
והשיב נראה לי דפטור מן המזוזה אע"ג דלא אשכחן קרא בפ' ראשית הגז +חולין קל"ה ע"ב+ למעוטי שותפין גוי ככל הני דממעט התם, מ"מ פטור. כיוצא בו מצינו פ"ק דיומא +דף י"א ע"ב+ דתני בית השותפין מטמא בנגעים. ופריך פשיטא, ומשני ובא אשר לו הבית +ויקרא י"ד ל"ה+ ולא להם קמ"ל. ופריך ואימא ה"נ, אמר קרא +ויקרא י"ד ל"ד+ ארץ אחוזתם הרי מצינו דמרבה שותפות ישראל ולא ממעט שותפות גוי. ואפילו הכי שותפות גוי לא מטמא בנגעים, דתניא בתוספתא דנגעים +פ"ו ה"ד+ בית שצדו אחד גוי וצדו אחד ישראל (בין) [צדו אחד] בארץ (בין) [וצדו אחד] בחוץ לארץ לא מטמא בנגעים. והשתא מנלן כיון דרבי שותפות ישראל אימא אפילו שותפות גוי. ואי מהא דמייתי פ' בתרא דגיטין +פ"ב ע"א+ דאין בתי גוים מטמאין בנגעים, הני מילי שכולו שלהן. אבל שותפין ישראל וגוי אימא דחייב. אלא התם אין צריך מיעוט. והטעם כיון דיש לגוי חלק בבית הזה לאו בר טמויי בנגעים הוא והרי אין כאן בית שלם. וגבי טומאת נגעים בעינן בית שלם. (עם) [בית] דיגון טריגון אינ' טמא כדמייתי פ' (כתב) [גט פשוט] דב"ב. כ"ש כשיש לגוי חלק בכל הבית. גם גבי מזוזה כיון שיש לגוי חלק בבית ובשער, והגוי לאו בר מזוזה הוא, אין כאן בית שלם להתחייב במזוזה. ובעינן בית שלם לעניין מזוזה, דהא ממעטינן ספ"ק דסוכה +צ"ל בריש פ"ק דסוכה, והיא בדף ג' ע"א+ בית שאין בו ד' אמות. וכן שער שלם בעינן, דהא אפילו שער העשוי ככיפה פליגי +ר' מאיר ורבנן; עירובין י"א ע"ב+ כ"ש חסר חציו. וכי שקלת חלק דגוי הוי כחצי בית וחסר. ומה שצריך למעט שותפות דגוי בכל הני דראשית הגז +חולין קל"ה ע"ב+ כגון פיאה, מיירי כגון שקצר חצי שדה לחלקו והניח לישראל חצי אחר עבור שותפות, וס"ד כיון שהנשאר כולו של ישראל תתחייב בפאה, קמ"ל כיון דחציו של גוי פטור מן הפיאה. וכן בראשית הגז גזז הגוי חלקו והניח השאר לישראל שותפות, סד"א זה כולו של ישראל, והוי ראשית הגז של ישראל, קמ"ל כיון דחציו של גוי פטור. וכן יש לפרש בביכורים. אבל בית לעניין מזוזה ונגעים דהבית עומד בכח שניהן, ובכל פורתא יש חלק דגוי לא צריך קרא למעוטי. ומאחר דאינו מטמא בנגעים, ה"ה דפטור ממזוזה, דדין אחד להם. ושמא אינה דרשא דילפינן בית דמזוזה מנגע, דאם נאמר יש חילוק ביניהן אע"ג דשותפות דנגע לא מטמא, לעניין מזוזה חייב, א"כ פ"ק דיומא +דף י"א ע"ב+ דפריך ובית הכנסת מי מטמא בנגעים כו' עד לא קשיא הא ר' מאיר הא רבנן. דתניא בית הכנסת שיש בו דירה לחזן חייב במזוזה, ושאין בו דירה ר' מאיר מחייב וחכמים פוטרים. והשתא מה ראייה ממזוזה לנגעים, דילמא הא דפטרי רבנן ב"ה גבי מזוזה אבל גבי נגעים אי אימא דמודו דמטמא. או איפכא לר' מאיר דהא לעניין שותפות דגוי חייב במזוזה ולעניין נגע לא מטמא. ועוד דבית הכנסת ובית השותפות מחד קרא נפקא לעניין נגעים +יומא דף י"א ע"ב.+ ואי איכא חילוק מה מייתי ממזוזה על נגע, לימא הכי כי היכי דלעניין שותפות יש חילוק, הוא הדין לעניין בית הכנסת. אלא ש"מ דין אחד להם. ושלום חיים בר משה.
/כאן מתחיל במקור סימן ק"ז השני/ וששאלת על דבר פועל שחוזר בו בדבר האבד, ושכרו בידו.
נראה שצריך להחזיר עד כדי שיוכל להשכיר פועל אחר לגמור מלאכתו, דודאי ידו על התחתונה, וכי שלא בדין יתפוס. ועוד דגבי ספינה שטבעה בחצי הדרך, דפריך תלמודא +ב"מ ע"ט ע"א+ אילימא בספינא זו ויין סתם אם נתן לא יטל, ולימה ליה הב לי ספינא ואנא מייתינא חמרא. אלמא דבכל מקום דהעכבה מן הפועל, ולחצי היום שמת לו מת +ב"מ ע"ז סע"א+ או שאחזתו חמה נותן לו שכרו, אע"פ שהעכבה מן הפועל אמרי' שהוא מפסיד שכרו, מפני שהפעולה אינה בעולם. כל שכן לגבי זה יש לדמות דהיכא דחוזר בלא אונס, דהתם עכבה באה מן הפועל, דלא מהני ליה תפיסה.
כך נראה לי. ומצאתי בספר צפנת פענח, מלמד החוזר בו ומורד בבעל הבית ואינו רוצה לגמור מלאכתו, יד בעל הבית על העליונה. ואם יכול בעל הבית למצוא סופר או מלמד במקומו, בזה השכירות שהיה לו ליתן לזה שמרד, הרי טוב. ואם לאו, אם שכרו ביד בעל הבית ישכיר עליו אחר, ויתן (לו) כל שכרו (אחר) [לאחר] שישלים כל המלאכה. ואם לאו, יוסיף עליו ויגמור מלאכתו, ואם יבוא מממון המלמד לידו יתפוס כפי השכר אשר נתן לו. עכ"ל. חיים ב"ר משה.
@שו"ת בעלי התוספות סימן קח
+תשו' הר"ר אביגדור ב"ר אליהו הכהן.+ נראים הדברים אם האלמנה לא נשבעה על כתובתה, ואותו קרקע שמה לעצמה שלא על פי ב"ד, לא זכתה בו כלל, דנכסי בחזקת יתמי קיימי, ואלמנה ששמה לעצמה לא עשתה ולא כלום, דאמרינן לה מאן שם לך. כדאיתא בפ' אלמנה +כתובות צ"ח ע"א+ והבן לא זכה באותו חצי קרקע מכח מתנת אמו, כי בלא שבועה אין לה כלום בנכסי בעלה, אלא מכח ירושת אביו זכה בו. ואם בשעת פטירתה אמרה ליתן לה כל אשר לה לצדקה, את שלה נתנה, אבל של בנה אין כח בידה ליתן. כי במותו זכו יורשין אחריו מכח [ירושה] באשר הוא לו. ואם יורשיה היו דנין עם יורשי הבן, אין כחן יפה מכחה, אפילו בשבועת יורשין ולא יגבו הם כתובתה, דקיימא לן אין אדם מוריש שבועה לבניו +שבועות מ"ח ע"א.+ ואפילו תפיסה לא מהניא, כדמוכח פ' כל הנשבעין דקאמר +שבועות מ"ח ע"ב+ האי שטרא דיתמי לא מיקרע קרעינן ליה משום דדיינא דעבד כר' אלעזר עבד. מכלל דלרב ושמואל לא מהניא תפיסה, מדלא קאמר לא קרעינן ליה משום דאי תפיס לא מפקינן מיניה. והקהל לא עדיפי מיורשין.
ואם על פי ב"ד גבתה אותו קרקע בכתובתה, ובשבועה כתקנתא דרבנן, הרי חזרה ונתנה החצי לבנה כאשר כתבתם, וזכה במתנתו מכח אמו, ובמה תיבטל אותה מתנה. הילכך יורשין עומדין במקומו לזכות באותה מתנה, כי אין עדות שבשעת פטירתו נתן את שלו לאמו. גם עד אחד האומר שמחל אחד מן היורשים לאם בחייה. אין לשון מחילה מועיל כאן אלא לשון הקנאה או לשון מתנה צריך. ומה שמכרה מקצת הקרקע לצורך לימודו, מכירתה מכירה אם היה הבן סמוך אצלה, מפני שהיא לו כאפוטרופוס דיתמי שסמכו אצל בעל הבית, תנן בעובדא דיתמי דהוו סמיכי גבי ההיא סיבתא בפ' הניזקין +גיטין נ"ב ע"א.+ ועוד שעל פי הקהל מכרה, והכסף ליורשים.
ואם יש לקהל עדים שדרה בו לאחר מות היתום אפילו חד יומא זכו, דקיימא לן טוענין ללוקח +גיטין נ"ח ע"ב; ב"ב כ"ג ע"א+ ה"נ טוענין לקהל שמא הבן מכר לה או נתן לה. ובלבד שהקהל החזיקו בה שלש שנים והויא לי' חזקה שיש עמה טענה. ובזה יפה כח לוקח יותר ממוכר. דמוכר צריך חזקה וטענה, אבל לוקח סגי ליה בחזקה לחודה ולא בעי טענה שיטעון הוא טענת מקח או מתנה, דאנן טענינן ליה אע"ג דאיהו לא טעין. ואם הקהל יביאו ראייה ועדות לדבריהם, אל יביאו מאנשי אותה העיר כדאיתא פ' חזקת הבתים +ב"ב מ"ג ע"א.+ ושלום אביגדור בר אליה הכהן.
@שו"ת בעלי התוספות סימן קט
+תשו' הר"ר אביגדור ב"ר אליהו הכהן.+ שאל רבי' חזקיה לה"ר אביגדור כ"ץ. על גט אחד שהובא מעירכם וכתוב בו ואנש לא ימחי ביו"ד /בי'/. ואנו רגילים לכתוב בה"א /בה'/ כי ביו"ד /בי'/ הוא משמעות אריגה, כמו עבד מחי, או לשון מכה איש, אנש דימחי גבר. אבל בה"א /בה'/ הוא ממש בלשון המחאה הרשאה, יכתוב מרשה וכן מוחה. וכן כתוב בו ותרוכית, ולא ידענא מאיזה לשון הוא, ואנו רגילין לכתוב ותריכית. וגרשתי מתרגמינן ואיתריך, ולשעבר יאמר ותריכית, ולשם דבר יכתוב תירוכין. ותרוכית לא ידענא. ועוד כתוב בו במתא הל"א ולא כתוב דמקרי סלו"י, כי כאן קורין סול"י. וגם לנהר יש שם אחר סלונ"א, ולא כתוב בו אלא הל"א. ומיהו כיון דשני השמות מכירין כאן לא צריך כדפי' ר"י. והנהו לא ימחי. ותרוכית, איכא למימר כיון דאינה אלא לשופרא דשטרא בעלמא, דגופו של גט הרי את מותרת לכל אדם +משנה, גיטין פ"ט מ"ג+ איפשר אע"ג דנכתב בטעות לית לן בה. אך עוד תמיהני דדן די יהוי ליכי מינאי ביו"ד /בי'/. ולכאורה משמע הוי מינאי לשון מינות, דלשון ממני צריך לכתוב ממני בלא יו"ד /י'/. ומפר"י דמנאי נמי בעי דליהוי ידים מוכיחות. וסוף גיטין +דף פ"ה ע"ב+ בעי צריך למיכתב ודן או לא צריך, ולא איפשיט'. ומכח זה מצריך ר"י שלא לכותבו בשיטה אחרונה משום דאין למידין הימנה. וא"כ היכא דכתב בטעות איך נוכל ללמוד הימנה. אע"פ [כן] אמרתי לשליח שמסר לה הגט. אך התריתי בה שלא תינשא עד שאשמע דעתך הנקייה. ואם יראה בעיניך שהגט פסול, יש הבעל בסמוך לך, תזקיקהו לכתוב אחר, ויעשה את זה שליח להולכה, ולך המצוה והחסד שתגמול טובה.
השיב על דבר הגט נראה כי חזה בה"א /בה'/, חזי ביו"ד /בי'/ שניהם לשון ראייה. אלא שזה לשון עברי וזה לשון ארמי. הוא הדין ימחי. ותרוכית בוי"ו /בו'/ ומינאי ביו"ד /בי'/ אמצעית. ראיתי בטופס גט והלכותיו שכתב ר"י הזקן בכתב ידו והאריך הוי"ו /הו'/. וכן היה נוהג מור' ה"ר אלעזר מטרנ"א על פיו כי היה תלמידו ומסר לו גט והילכותיו. ואיני זוכר אם נתן טעם לדבריו. אמנם שמא היתה דעתו דלא לישתמע תריכית שם דבר בחטף על משקל שארית, רוח קדים חרישית +יונה ד' ח'.+ ומינאי ביו"ד /בי'/ דלא לישתמע מנאי, כמו שכתבו רבותינו שבנוושט"ט. וליכא למיחש אם יכתוב ביו"ד /בי'/ לישתמע [מינות], ונמ' שמא דבר' ובעל מיגרש' מיניה, דפ"ק דנדרים +דף ה' ע"ב+ משמע דידים מוכיחות דבעי ר' יהודה אמינאי קאי להודיע שהגירושין הם ממנו ולא מאיש אחר שאינו אישה. אבל בפ' המגרש +גיטין פ"ה ע"ב+ משמע ודן די יהוי ליכי מנאי ספר תרוכין, להודיע שבספר הזה כורתה, ולא במילי בעלמא. ונראה לומר דתרוייהו מצריך ר' יהודה. מיהו בעי פ' המגרש +גיטין פ"ה ע"ב+ אינה אלא או דן די יהוי ליכי ספר תירוכין, ולא אמינאי, דכיון דכתב אנא פלוני פטרית, תו ליכא למיטעי ולומר שאחר מגרשה, דאין הוכחה יפה הימנה. אלא חומרא בעלמא לשופרא דגיטין, מחמיר לכתוב שני ההוכחות סמוכות זה לזה, הוכחת מגרש, והוכחת ספר. והוא ודאי לא מיעכבא. ואע"ג דאמר פ' גט פשוט +ב"ב קס"ו ע"ב+ הכל הולך אחר התחתון, ואין ללמוד תחתון מעליון אלא באות אחת ולא בשתים, הני מילי במידי דסתרי אהדדי, כמו חנן וחנני, ענן וענני, ואי אפשר להשוותם. אבל הכא כיון דאיפשר למקרי מנאי קרינן להיות פירושו ממני, כדי להשוות הלשונות ולא יכחישו זה לזה. ועל העיר ועל הנהר שיש להן ב' שמות, איזה מהם שיכתוב בלא חבירו עמו כשר. דכיון שמכירין שם את שניהם כמו שכתבת בשם ר"י הזקן. ושם הנהר לא מצינו שטבעו חכמים בגיטין אא"כ יש עיר אחרת ששמה כשמה, צריכין לכתוב שם הנהר להבחין איזה עיר, שלא יטעו בחברתה שאינה על אותו הנהר כמו שפירש מורי' רבי' שמחה בשוירי מתא דעל רכיס נהרא +ב"מ י"ח ע"א.+
@שו"ת בעלי התוספות סימן קי
+תשו' הר"ר אביגדור ב"ר אליהו הכהן.+ השיב ה"ר אביגדור כהן צדק לה"ר חזקיה ב"ר יעקב על הגט שנכתב בהל"א ושם יש נהר שיש לה שני שמות הל"א וסולוו"א, ולא כתבו בגט כ"א הל"א ולא סולוו"א.
וזה לשונו. על העיר ועל הנהר שיש להן שני שמות איזה מהן שיכתוב לבד בלא חבירו עמו כשר. דכיון דמכירין שם את שניהם כאשר כתבת בשם ר"י, ושם הנהר לא מצינו שטבעו חכמים בגיטין, אא"כ יש עיר אחרת ששמה כשמה אז צריך לכתוב שם הנהר להבחין איזה עיר שלא יטעו בחברתה שאינה על אותו נהר כמו שפירש מורי רבי' שמחה בשוירי מתא דעל רכיס נהרא, שהוצרכו לכתוב כן לאפוקי משוירי מתא אחריתי הידוע להן. אבל היכי דליכא למיטעי לא צריך לכתוב שם הנהר מכח ההלכה. אבל משום דזימנין צריכין לכותבו, נהגו לכתוב אף כשאינן צריכין. וכיון שאם חיסר לגמרי שם הנהר כשר, שינויו נמי כשר. כמו שכתב ר"י בתשובה על שינוי מקום לידה. וליכא למימר זבח יוכיח דסתמן כשר ושינויו לשמו פסול +זבחים דף ב' ע"ב+ דהתם מדאורייתא לכתחילה לשמו, כדתנן +זבחים פ"ד מ"ו+ לשם ששה דברים הזבח נזבח כו' לחתימת עדים לר' אלעזר אם אינ' כלל כשר בעידי מסירה, וחתימה שלא לשמה פסול. התם נמי אצרכוה רבנן לכתחילה לחתום מפני תיקון העולם. אבל שם נהר לא אשכחן בגט כלל שהצריכו חכמי התלמוד לכותבו אפילו לכתחילה. הילכך אפילו שינה שם הנהר כשר. כ"ש כאן שאין שינוי שהרי מכירין שם שניהם עכ"ל.
@שו"ת בעלי התוספות סימן קיא
+תשו' ה"ר יונה ב"ר שמואל.+ וששאלת על חצי זית חזיר שנמצא במלח, צריך לשערו ולא בחוזק של מלח. אע"ג דיהיב טעמו. (דרבה) [דתרבא] אם הוא ניתן לבשר קיימא לן איפשר לסוחטו אסור, פ' כל הבשר +חולין ק"ח ע"א+ והוה ליה מין במינו במשהו. ושכתבת שלא היה בו כזית, קיימא לן כר' יוחנן פ' בתרא דיומא +דף ע"ג ע"ב+ ופ' כל הבשר דחצי שיעור אסור. אך [אם] מין שומן חזיר היה, היינו חלב שלו, ונתנוהו בקדירה של בשר הוו שני מינין, ובטל בס'. או אם הייתה שם רוטב (רבה) [הרבה], בגמ' +חולין ק' ע"ב+ אמרינן דאפילו לר' יהודה דאמר מין במינו לא בטיל, סלק את מינו כמו שאינו, ושאינו מינו רבה עליו ומבטלו. ואע"ג יהיב טעמא טפי מבשר, מ"מ כאילו היה מלח של איסור דלא יהא טפל חמור מן העיקר, וכן פר"י. ושלום יונה בן ה"ר שמואל.
@שו"ת בעלי התוספות סימן קיב
+תשו' ה"ר שמואל לוי מוירמישא.+ פסק מ"ו ה"ר שמואל לוי דאין אפוטרופא יכול לאסור קרקע היתום על אדם. דאפילו אם היתום עצמו מצי לאוסרו אם יכול להוציאו בדיינין, משום דאמרינן +מימרא דר' יוחנן, ב"ק ס"ח ע"ב+ גזל ולא נתיאשו הבעלים שניהם אין יכולין להקדיש, הני מילי במטלטלי אבל במקרקעי יכול לאסור, כדאיתא פ"ק דבבא מציעא +דף ז' ע"א+ מי סברת במסותא מטלטלי עסקינן, במסותא מקרקעי עסקינן, דכיון דיכול להוציא בדיינין כל היכא דאיתא ברשותא דמרה קיימא. ה"מ היתום עצמו יכול לאסור אם יכול להוציא בדיינין, אבל האפטרופא אינו יכול לאסור כיון שאין שלו. וכן משמע פ' אעפ"י +כתובות נ"ט ע"א+ ופ' (כתב) [השותפין] +דף מ"ז ע"א+ דנדרים דאין אדם אוסר על חבירו פירות חבירו בקונם, ולא עדיף משום דהוה אפוטרופא, דדבר פשוט דלא מצי להקדישו מטעם זה. והוא הדין בקונם. מיהו קשה קצת דהא תורמין ליתום ע"כ.
@שו"ת בעלי התוספות סימן קיג
+תשו' ה"ר שמואל לוי מוירמישא.+ על ישראל שמשכן משכונו לישראל אחר ע"י גוי, ומת הגוי או הלך לו, אעפ"כ צריך להחזיר לישראל וליקח קרן וריבית ע"י גוי אחר. דאם לא תימא הכא, דמצי למימר אין לי עסק בך, מתקני רבנן מלתא דאתי לידי ספידא /פסידא/. וראייה מפ' חזקת הבתים +ב"ב ל"ה ע"ב+ ולקמן בפירקין +ב"ב ל"ח ע"א+ הני משכנתא דסורא כו' אי כביש לשטר משכנתא כו' מתקני רבנן מילתא דאתי לידי פסידא. ה"נ חכמים תקנו להלוות ע"י גוי. ואת"ל שאם ימות הגוי או ילך לו שיכול הישראל לעכב המשכון ולומר אין לי עסק כי אם עם הגוי, ומ"מ מודה שהמשכון הוא של ראובן, אז הוי מלתא דאתי לידי פסידא. ועוד אין השבת אבדה גדולה מזו, כיון שמת הגוי, ודין הוא לכופו להשיב.
אבל אם אמר איני יודע שהוא שלך, אם ראובן נותן בו סימן מובהק ונשבע שהוא שלו, יחזיר לו. ואם לאו, ישבע שאינו יודע ויפטר. דהא אפילו טענו משכנתי לך בעצמי, מצי למימר איני יודע, ויפטר בשבועה, דשמא דמי כרב נחמן ור' יוחנן פ' הגוזל בתרא +ב"ק קי"ח ע"א+ ופ' בתולה נישאת. שמואל לוי.
@שו"ת בעלי התוספות סימן קיד
+תשו' ה"ר שמואל לוי מוירמישא.+ מעשה שבחורים רכבו לנישואין ועברו נהר אחד ורכבו על הסוסים. והיה אחד שהוליך להם בגדיהם על סוסו בשכר. וכשרכבו תוך הנהר אתא דיקולא דנהרא ובעא למיטבע לחוד מינייהו. מיהר אותו שהוליך בגדי הבחורים והצילו, ובתוך כך אתא דיקולא דמיא ולקח הבגדים והוליכו לדרכו ונפסדו כל הבגדים. ואח"כ תבע השמש שכירותו, והבחורים אומרים אדרבה תשלם לנו.
ופסק הר' ר' שמואל לוי ליתן לו שכרו משלם. והביא ראייה מהא: רודף שהיה רודף אחר חבירו להורגו, ועמד אחד ורדף אחריו להצילו ושבר את הכלים, בין של רודף בין של נרדף, פטור. דאם לא כן לא תמצא אדם שיציל אחד מיד חבירו. ה"נ בנדון זה הואיל והציל את האחד, אע"פ שהפסיד בגדי האחרים, פטור.
ואני המעתיק מצאתי ראייה גמורה מפ' הגוזל בתרא +ב"ק קי"ז ע"ב+ מההוא גברא דהוו סלקי אינשי למעבורא, קדים חמרא דחד מינייהו וסליק למברא מקמא דסליקו אינשי מלימברא, וקבעו אינשי למטבע בנהרא, שדייה חד מינייהו טבעיה במיא, אתא לקמיה דרבא פטריה. א"ל אביי האי מציל עצמו בממון חבירו הוא. א"ל האי הוא רודף. רבא לטעמיה דאמר רודף שהיה רודף אחר חבירו להורגו, ושבר כלים בין של רודף בין של נרדף, פטור.
ועוד אמר לי שפעם אחד הפקיד אחד בחדרו תיבה מלאה בגדים. ופעם אחת ירדו גשמים בחוזק ועלו המים לחדר, ולא שם אל לבו, ונרקבו התיבה וכל הבגדים שבתוכה, ונתחייב לשלם הכל. לפי שפשע בהם, שכשראה שירדו גשמים היה לו להוציא התיבה עם הבגדים למקום אחר, כי שומר חייב בפשיעה +ב"מ ל"ד ע"א ובהרבה מקומות.+
@שו"ת בעלי התוספות סימן קטו
+תשו' ה"ר שמואל לוי מוירמישא.+ פסק מורי שאירי הר"ר שמואל הלוי דהמעמיד משכון לחבירו ואמר המלוה ללוה אני רוצה למכור המשכון, ואמר לו הן, דאין למוכרו אלא בב"ד. וראייה מפ' איזהו נשך +ב"מ ס"ו ע"ב+ אשכחיה גו זימניה ואמר ליה קני, קני. לבתר זימניה ואמר ליה קני כו' דלכך אמר הכי כי היכי דלא ליתי ולטרדו. הוא הדין הכא לכך אמר ליה למכור מחמת כיסופא שלא היה לו מעות. אבל אם אמר ליה קני מעכשיו קני.
@שו"ת בעלי התוספות סימן קטז
+תשו' ה"ר שמואל לוי מוירמישא.+ תשובת הר"ר יצחק משטרובינגן. מדוע שלחתם אלי, ואנכי מטורף ומטולטל, וחרדתי למהר להשיב אשר הורוני מן השמים. ונראה לי דודאי דן זכה בכל הנכסים שהניחה רחל הזקינה מכח ירושת בתו שהיתה בת בת הזקינה, בין שמתה אחר הזקינה, בין שמתה קודם, כאשר אפרש ואוכיח בעזרת שדי. דהא אילו שתי הבנות, אשת יששכר ואשת דן, היו בנות רחל ולוי. וא"כ בין נשבעה רחל על כתובתה, בין לא נשבעה, ובין מתה הזקינה קודם הבת ובת הבת, ובין מתה הבת שהיא אשת יששכר, והבת בת שהיא בת דן, קודם הזקינה - אילו שתים זוכות בכל הנכסים בקבר; בין אם נשבעה, מכח רחל; בין לא נשבעה, מכח לוי. ואין לו לאחי רחל ולא לבני אחי לוי כלום בנכסים. וגם יששכר מסתלק כאשר אפרש בע"ש. דהא דן ודאי יורש. מ"ט דאפילו היה כך, שמתה אשת יששכר אחר אמה, ובת דן מתה קודם לזקנתה, אפילו הכי היה דן יורש חצי הנכסים מבתו בקבר, דהאב יורש את בתו בקבר כמו שאוכיח בע"ה. וא"כ דן ודאי יורש. אבל יששכר ספק יורש, דדילמא מתה אשתו קודם לאמה, ואין הבעל יורש את אשתו בנכסים שנופלים לה בקבר +ב"ב קי"ד ע"ב.+ ומעתה הוה ליה דן ודאי ויששכר ספק, ואין ספק מוציא מידי ודאי. וכה"ג אמרינן פ' החולץ +יבמות ל"ח ע"ב+ גבי ספק ויבם שבאו לחלק בנכסי סבא, עד הוה ליה יבם ודאי, ואין ספק מוציא מידי ודאי.
והכא נמי בנדון זה ישכר אי אפשר לדון זולתי על חצי הנכסים אם מתה אשתו אחר (אמו) [אמה]. אבל על כל הנכסים אי אפשר לדון, דממה נפשך דן אית ליה פלגא כדפירשתי לעיל דאפילו מתה בתו קודם לזקינתה ואשת יששכר אחר אמה, מ"מ שניכר שניהם שוין, דן במקום בתו כמו יששכר במקום אשתו, כיון דאב יורש את בתו בקבר. וא"כ ממה נפשך לכל הפירושין הוי דן ודאי. בין לפרשב"ם +ב"ב קנ"ח ע"ב, ד"ה אלו ואלו מודים שיחלוקו+ ודאי הוי במקצת נכסים, בין לפר"י +תוס' יבמות ל"ח ע"ב, ד"ה הוי יבם ודאי+ הוי ודאי יורש. ויששכר ספק יורש שמא מתה אשתו קודם לאמה. ואין ספק מוציא מידי ודאי. הילכך ישכר הוי מסולק, וקיימי כולהו נכסי בחזקת דן.
ומנא תימרא דהאב יורש את בתו בקבר +ב"ב קט"ו ע"א+ דת"ר אין לי אלא בן, בן הבן, ובת בן הבן מניין, ת"ל בן אין לו. עיין עליו +ב"ב קט"ו ע"א.+ ות"ר בת, אין לי אלא בת כו'. עיין עליו. וכי היכי דאין לו דבן הוי פי' עד עשרה דורות ויותר, הכא נמי אין לו דבת הוי פי' עד עשרה דורות ויותר עד עולם. וכי היכי דגמירי מישמוש למטה עד עולם, ה"נ גמירי מישמוש למעלה עד עולם, מאין לו ולא מאחי האב. כדפי' ר"י פ' יש נוחלין בריש פירקין, וכן פרשב"ם בסדר נחלות +ב"ב קט"ו ע"ב, ד"ה נחלה ממשמשת והולכת+ דראובן שמת ואין לו לא בן בן ולא בת בן, ולא בנות בנות עד מאה דורות, אז ירש יעקב את ראובן. ועתה אין לו בנים או בנות ע"כ. בין אין לו כלל בין היו לו ומתו בחיי ראובן, דבעניין אחר כיצד היה יכול המישמוש להגיע עד מאה דורות בחיי יעקב, אם לא כה"ג דמתו דורות דביני ביני עד האחרונים דנפלי קמה. ואם היא בחיים שקלה. ואם מתה יורש יעקב אביה מכח האחרונה. אלמא אב יורש בת בתו עד ק' דורות, כ"ש שהאב יורש את בתו בקבר. דע"כ הוי דין מישמוש מתגלגלת הירושה מדור לדור. דאל"כ האחרונית /האחרונה/ שבמאה אם היא בחיים שקלה נכסי ראובן. ומאיזה כח שקלה אם לא דירשה מאמה, ואמה מאמה כך למעלה עד בת ראובן. דליכא דשקלה האחרונה מכח ראובן. הא ודאי ליתא דהאחרונה לא שקלה מכח ראובן דמנא לה כח וזכות זה, אי מכח תחת אבותיך יהיו בניך, ההיא מסיק ליה סוף פ' מי שמת +ב"ב קנ"ט סע"א+ בברכה הוא דכת', אלא על כרחיך הוי דמתגלגלת לרשות כל אחת עד האחרונה, ומן האחרונה ליעקב. אלמא יעקב יורש את זרעו עד מאה בקבר. כ"ש דאב יורש את בתו. וכן כתב רשב"ם בתוספותיו.
עוד האריך הרבה. והיו כל רבני אושטרי"ך חלוקים עליו, וה"ר אשר. וזה לשון מורי שארי ה"ר שמואל הלוי אשר כתב:
מה שכתב מורי הרב שאב יורש את בת בתו בקבר עד ק' דורות כ"ש שהאב יורש את בתו בקבר, עכ"ל. ונר' לי שכך ר"ל הרב. כגון ראובן אין לו בנים ולא בני בנים, ולא בנות בנים עד סוף העולם, אלא בנות. כגון ראובן הוליד שרה, ושרה ילדה רבקה, ורבקה לאה, ולאה רחל, ורחל סרח, וסרח מיכל, ומיכל מירב, ומירב יוכבד, עד מאה דורות. ומתו כולן בחיי ראובן הרי יעקב אב ראובן יורש כל נכסי ראובן מכח יוכבד האחרונה. דיוכבד זאת ירשה להני נכסי דראובן כשהיא בקבר מכח אמה, ואם אמה, ואם אם אמה, עד ראובן, להנחיל ליעקב. וכן כתב הרב בתר הכי, וז"ל: אלמא יעקב יורש את זרעו עד מאה בקבר. עכ"ל.
לא ידענא מנא למר למימר הכי. דלפי ע"ד אין יעקב יורש אפילו בנכסי רבקה בת בת ראובן מה שירשה בקבר. כגון אם מתה רבקה זאת בחיי שרה אמה, וצא ולמד איזה כח מרובה בנכסי רבקה זאת, כח יעקב אבי אם אמה, או כח אחיה מן האב, שהרי קודמין לירש אותה, אפילו במקום ראובן אבי אם אמה. דדבר ידוע הוא שהאחים קודמים לאבי האב. ומעתה רואה אני שהדברים קל וחומר. ומה רבקה זאת אינה יורשת כשהיא בקבר נכסי שרה אמה להנחיל לאחיה מן האב, כדאמר פ' יש נוחלין +ב"ב קי"ד ע"ב+ בגמרא והאשה את בנה. כשם שאין הבעל יורש את אשתו בקבר, כך אין הבן יורש את אמו בקבר להנחיל לאחיה מן האב. וקא יליף לה מקרא סוף פ' מי שמת +ב"ב קנ"ט ע"ב+ נאמ' הסיבה בירושת הבעל כו' כ"ש שאינה יורשת רבקה זאת בקבר את שרה אמה להנחיל ליעקב אבי אב אם אמה.
ובאמת נראה לי שאין האב יורש אפילו בתו בקבר, או בנו. כגון יעקב גירש את רחל, והייתה לה כבר יוסף ממנו, ומת יוסף בחיי רחל אמו בלא זרע, ואח"כ מתה רחל, אין יוסף יורש בנכסי רחל בקבר להוריש ליעקב אביו. והא דנקט תלמודא כך אין הבן יורש את אמו בקבר להנחיל לאחיו מן האב, ולא נקט להנחיל לאביו, מלתא פסיקתא נקט, דראובן ושמעון אחי יוסף אין להם שום כח וזכייה בנכסי רחל אם יוסף, אלא מכח אחיהם מן האב. אבל יעקב בנכסי רחל בלא כח יוסף בנו הוא יורש רחל אשתו, אם לא שגירש. א"נ משום דירושת אחים כתיב בהדיא +במדבר כ"ז ט'+ אבל ירושת האב לא כתיבה בהדיא אלא מדרשא קאתיא +ב"ב ק"ח ע"ב.+ א"נ משום דפורענות היא כשמת הבן בחיי האב. כדאמרינן פ' יש נוחלין +ב"ב ק"ח ע"א+ וטעמא מאי מהיקישא דס"פ מי שמת דמיעט +ב"ב קנ"ט ע"ב.+ ואפילו בלא מיעוטא נמי נראה דסברא הוא, כדפירש רשב"ם בגמ' עד וסברא הוא +ב"ב קי"ד ע"ב, ד"ה אף האשה את בנה+ דכיון דמת בנה מיקמי דידה פקע ליה כחו דירושת אמו. ומיהו להכי איצטריך לאשמעינן דלא ירית כשהוא בקבר את אמו. דסד"א לא תסוב כתוב תרי זימני, ותרוייהו בסיבת הבן, חדא להיכא דמת אמו מיקמי דירית לה, וחדא איצטריך לאשמועינן דאפילו היכא דמית איהו ברישא ומתה איהי אחריו כו' אלמא דמסברא הייתי אומר כן, דמת בנה מקמי דידע פקע ליה כחו בירושת אמו. ומה שצריך היקישה למיעוטא משום דכתוב לא תיסב תרי זימני. וא"כ כשם שפקע כחו בירושת אמו מלהנחיל לאחיו מן האב, הוא הדין לאביו. דמאי שנא.
ומה שכתב וז"ל דבעניין אחר כיצד היה המישמוש יכול להגיע עד ק' דורות בחיי יעקב כו', גם זה איני מבין. מי דוחק אותנו לומר דיוכבד זאת האחרונה מתה בחיי ראובן, כדי שנדקדק משם שהאב יורש את בת בתו עד מאה דורות. דנוכל לומר שמת ראובן בחיי יוכבד זאת האחרונה ויורשתו יוכבד, ושוב מתה בלא בנים וירשתה יעקב. וכה"ג איכא מישמוש למעלה עד ק' דורות. וסוף דבר נראה לי פשוט לגמרי שאין האב יורש את בתו ובנו בקבר.
ומעתה לא יקשה אכל מה שהקשה הרב, וגם לא נצטרך לשינויי דחיקי. דמאי שנ' דאב יורש את בתו בקבר, ובן אין יורש את אמו בקבר להנחיל לאחיו מן האב. ובנדון זה נראה לי כשם שלגבי יששכר איכא ספיקא אם יש לו שום זכייה בנכסי רחל הזקינה, דדילמא מתה אשתו בחיי רחל אמה, ואין הבעל יורש את אשתו בקבר. הא ספיקא נמי איכא גבי דן, דדילמא מתה בתו בחיי רחל זקינתה, ואין האב יורש את בתו בקבר. כמו שהוכחתי לאזן המטה אזן ובדל ולאמת ישתדל. ומעתה כל הני נכסי של רחל הזקינה בחזקת (אחיהם) [אחיה] ובניהם קיימי, [אם] נשבעה על כתובה בחייה, ודמיא להא דתני ס"פ מי שמת +ב"ב קנ"ח ע"ב+ נפל הבית עליו ועל אמו כו' א"ר עקיבא מודה אני בזה שהנכסים בחזקתן, וקאמ' בגמרא בחזקת יורשי האם, דקם ליה ר' זירא בשיטת דר' אילא. ואמר אביי הואיל והוחזקה נחלה לאותו שבט. וכן פסק בספר אביאסף כר' עקיבא. וכן במיימוני.
ואם רחל הזקינה לא נשבעה על כתובתה בחייה, מעתה נכסיה בחזקת יורשי לוי בעלה קיימי, כמו אחיו או בני אחיו, כמו שהוכחנו בשכבר אין אדם מוריש שבועה לבניו. דהלכה כרב ושמואל +שבועות מ"ח ע"א.+ וכן משמע ס"פ כל הנשבעין +שבועות מ"ח ע"א+ יורשין מזכירין כתובתה חמש שנים ועשרין שנים, ומוקי לה כגון שנשבעה ומתה. וכן כתב בעיטור, ובאביאסף ובמיימוני. וכן פסק ר"י רבינו ז"ל.
וקצת מצאתי ראייה לדברי בפסקי הרב ר' חזקיה וז"ל: האיש יורש את אמו בחיי מורישיה ואח"כ מתו מורישיה יורש אותה בנה או בתה, אע"פ שמתה והיא בקבר. אבל אם מתו הבן והבת בחיי אמם ואח"כ מתה אמם, אין יורשין אותה כשהן בקבר, להנחיל לאחיו מן האב. אבל להנחיל לבניו ולבנותיו נראה דשפיר יורש. עכ"ל. אלמא דלכאורה דעת הרב כן (שאין הבן) [שהבן] יורש את אמו כשהוא בקבר להנחיל לבניו, ולבנותיו ולא לאביו, וטעמא דלבניו ולבנותיו מדרשא דאין לו, עיין עליו +ב"ב קט"ו ע"א.+ וגם לא משתמינ' שום גאון וחכם בכל ספרי הפסקים לפסוק שהבן או הבת יורשין אמם כשהן בקבר להוריש לאביהם. ועוד נראה לי להביא ראייה מדקתני אחד הבן ואחד הבת לנחלה +ב"ב פרק ח' מ"ד.+ ומפרש לה רב נחמן בגמרא הכי קאמר, אחד הבן ואחד הבת נוטלין בראוי כבמוחזק. ופריך הכי נמי תניינא בנות צלפחד כו' +ב"ב קכ"ב ע"ב+ ואמאי לא משני אחד הבן ואחד הבת נוטלין בראוי כבמוחזק בכנסי /בנכסי/ +ב"ב, שם /קכ"ב ע"ב/.+ האם להנחיל לאביהן, דהא לא משמועינן אכתי בשום דוכתא במתניתין. ונהי דאכתי הוה קשיא מאי אלא מ"מ רב פפא ורב אשי דבתר הכי איבעי להו לתרוצי הכי, דהם אינם באים לתרץ אלא כדפרשב"ם +ב"ב קכ"ב ע"ב.+
ועוד נראה לי דאפילו אלא נמי הוה מיתרצא. וה"ק אחד הבן כו' והכי פירושו כשם שבנכסי האב הבן והבת שוים ליטול בראוי כבמוחזק להוריש לבניהם, כך בנכסי האם שוין להוריש אפילו לאביהם אלא שהבן נוטל פי שנים כו', והכי שפיר טפי ממה שפי' מר בר רב אשי. דלפי תירוציה אין חידוש אלא בסיפא אלא שהבן כו', אבל ברישא ליכא חידוש, שהבן והבת יורשין נמי נכסי האם, דהא תנינא +ב"ב פרק ח' מ"א+ כבר, והאיש את אמו וכ"ש הבת את אמה, דהא בן לא ידענא אלא מק"ו דבת +ב"ב ק"י ע"א והלאה.+ דבת מקרא גופיה ילפינן בהדיא ממטות +במדבר כ"ז ח'+ כו', אבל השתא הוי חידושם ברישא נמי. וליכא למימר דהכי נמי בעי למימר מר בר רב אשי, דמדבריו לא משמע כלל הכי.
@שו"ת בעלי התוספות סימן קיז
+תשו' ה"ר שמואל יהודה ב"ר מנחם הלוי.+ תשובה. לא ידענא מאי תיבעי ליה למר, אם מת הילד ואח"כ נתארסה, פשיטא דמותרת, כדפסיק תלמודא פ' אע"פ +כתובות ס' ע"ב+ הילכתא מת מותר, גמלתו אסור. ולית הלכתא כמר בר רב אשי, דבתר הכי קאמר סתמא דתלמודא, ולא היא ההוא שוטה הואי כו'.
ושכתבת דבהלכות קטועות אפילו מת אסור, והביא ראייה דקיימא לן הלכה כמר בר רב אשי בר ממיפך שבועה ואודיתא. היינו היכא דסתמא דתלמודא לא קאמר בהדיא דלא כוותיה. ופשיטא לי כביעתא בכותחא דאם מת הילד תוך כ"ד חדש דמותרת ליארס ולינשא מיד לכתחילה, ובלבד שיהיו ג' חדשים ממיתת הבעל, או לאחר הגירושין +יבמות מ"א ע"א והלאה.+ אבל אם קידשה קודם מיתת הילד ובתוך כ"ד חדשים, יוציא וכשיגיע זמן לכנוס, יכנוס. דלית הילכתא כר' מאיר דאמר יוציא ולא יחזיר עולמית +יבמות ל"ו ע"ב.+ ואע"פ שפוסק תלמודא פ' אע"פ +כתובות נ"ז ע"א; שם ס' ע"ב+ הלכה כר' מאיר בגזרותיו ולא בקנסותיו, היינו היכא דהוציא בגט התם אמרי רבנן לכשיגיע זמן לכנוס יכנוס, אבל היכא שלא רצה להוציא בגט, אפילו רבנן מודו שכופין אותו אפילו לאחד /לאחר/ כ"ד חדש להוציא ולא יחזיר עולמית, דאי לא תימא הכא מיעקרא תקנתא דכל אחד יקדש מניקה תוך כ"ד חדש כדי שלא יקדמנו אחר, וישב במרד ובמעל עד לאחר כ"ד חדש ויכנוס. דודאי היכא ששמע לדברי חכמים בזה שגרשה בגט, אע"פ שעבר על דבריהם בזה שקדשה תוך כ"ד, אמור רבנן דיכול לכונסה לאחר כ"ד חדש, או אפילו תוך כ"ד חדש אם מת הילד, דלאו מיעקרא תקנתא דרבנן. דהיא לא תשמע לו לקדש, ותחזור ותתגרש והייתה נפסלת לכהונה על קנס. וגם הוא לא יעשה כי מה ריוח יש לו בדבר, שמא כשתתגרש תינשא לאחר.
סוף דבר אם נתקדשה זו האשה לאחר מיתת בנה מותרת לינשא מיד. ואם נתקדשה קודם מיתת בנה תוך כ"ד חדש ולא רצה לגרש במרד ובמעל לקיים דברי חכמים, מנדין אותו עד שיגרש, ולא יחזיר עולמית. ושלום שמואל יהודה לוי.
@שו"ת בעלי התוספות סימן קיח
+תשו' ה"ר שמואל יהודה ב"ר מנחם הלוי.+ על אודות החוב. מאחר ששמעון מודה שהיה במעמד, כמו שטוען נהי כשעמדתי אצלך לא נדרתי כו', ודאי חייב שמעון ליתן חלקו גם לחוב, ויש לשום אותו כמה היה שוה בשעה שפטרו השר להצילם. ובני העיר ישומוהו המכירים החייב והערבים. ואותן שנשארו מוטל חלקם מאחר שראה ושמע שנדרו לשר לפוטרו מן החוב ולא מיחה בידם. וכיון שנשתתף עמהם לדבר אל השר להצילם, ושתק עבור החוב ולא מיחה ואמר דעו שלא אתן חלקי לחוב, שליחותא דידיה קא עבדי. דשותף כיורד ברשות דמי כדאמרינן פ' חזקת הבתים +ב"ב מ"ב ע"ב.+ ואמרינן פ' מי שהיה נשוי +כתובות צ"ד ע"א+ הני תרי אחי או תרי שותפי דאית להו דינא בהדי חד, ואזל חד מינייהו בהדיה לדינא, ואידך איתיה במתא, לא מצי למימר לא ניחא לי, אלא שליחותיה עבד. כ"ש הכא שראה ושמע ולא מיחה, ואפילו גילוי דעתא לא עביד. אמנם לא יחשבו לו כל החוב אלא כדפרשתי לעיל כמה שהיה שוה לימכר, כדתנן פ"ב דמכות +צ"ל פ"א דמכות, והוא במשנה א'+ מעידנו בפלוני שחייב לחבירו מאתים זוז על מנת ליתנם לו עד שלשים יום, והוא אומר עד עשר שנים, ונמצאו זוממים, אומדים כמה אדם רוצה ליתן כו'. ואמרינן פ' החובל +ב"ק פ"ח סע"ב והלאה+ מעידנו באיש פלוני שגירש את אשתו כו'. אלמא כל שעתא אומדינן לפי החוב. דכל אשראי ספק, ספק אתי ספק לא אתי +פסחים קי"ג ע"א.+ הילכך שמין החוב כמה שוה לימכר, המכירים היאך היה בטוח, וגם לפי זמן הפירעון שעדיין לא הגיע. הכל למדתי מדברי מורינו ז"ל.
ועבור הי' ליטרין שאשתו של שמעון באת עם אותו תיור, לאו כל כמיניה לומר לא שלחתיה. אבל לא יתן כ"א חלקו, כי מה יכול שלא באו עם בני ביתם. והכל יתנו לפי הנפשות על כל הנמלטים, ולא לפי הממון, כדאיתא פ' הגוזל בתרא +ב"ק קט"ז ע"ב+ (כת') שיירא שהייתא מהלכת במדבר כו', ואם שכרו להם תיור כו'. ולפי הנפשות שאמר השר להציל יחשבו בין הניצולים בין שהוקדשו לשמים. ומה שטוען שמעון על שמכרה ספריו בריגנשפור"ק, והשיב שלא מכר משלו כלום, ישבע כדבריו. ולאו כל כמיניה לומר הקהל אמרו לי למוכרן, דמה להם למכור ספרי' אחרים, דאין שליח לדבר עבירה +קידושין מ"ב ע"ב+.
ואשר כתבתי לפי הנפשות שאמר השר להציל, כן דעתי נוטה שכל אחד יתן לפי הנפשות הנלוים עליו בשעה שהשכירו השר. אע"פ שקצת מהן עלו לגבוה. מ"מ צריך כל אחד ליתן לפי מניין נפשות ביתו אשר אמר להשכיר עליהם. ויי ליטרין שנתנו לתיור יתנו כולם לפי הנפשות, כי מה יכול שמעון שהשאר לא באו עמהן. ושלום שמואל יהודה ב"ר מנחם הלוי בש"י מלנדשהו"ט.
@שו"ת בעלי התוספות סימן קיט
+תשו' ה"ר שמואל יהודה ב"ר מנחם הלוי.+ על פי הדברים אשר ראיתי שכתבו רבותינו אשר בוינפנ"א שבעל אמו של היתום לא רצה לזונו. עוד נ"ל לע"ד ששארי זה הח"ר יהודה לא פשע במה שמכר קרקע של היתום בלא אכרזתא, דהא אמרי נהרדעי +ב"מ ק"ח ע"ב+ לכרגא ולמזוני ולקבורה מזבנינן בלא אכרזתא. ופרש"י וז"ל: למזוני, למזון האשה והבנות והיתומים. והגדילו התוספות על זה דהכי נמי לשאר צרכי היתומים מזבנינן בלא אכרזתא, מדפריך ריש פ' שום היתומים +ערכין כ"ב ע"א+ למאן דאמר אין נזקקין לנכסי יתומים אא"כ רבית אוכלת בהם, מן המשנ /המשנה/ שום היתומים שלשים יום ומכריזין כו' ודילמא ההיא הכרזה לאו לפרוע לבעל חוב אלא לשאר צרכי היתומים. אלא ודאי לכל צרכי היתומים מזבנינן בלא אכרזתא, ומתוך כך הוצרכו לפרש לכרגא לאו לכרגא דיתמי אלא לכרגא של האשה, ועל היתומים לפרוע כסף גולגולתא דאשה כמו שהיה הבעל עושה, דבכלל מזוני הוא. והא דלא אמרי נהרדעי לכל צורך היתומים מזבנינן בלא אכרזתא, שא"כ לא היינו שומעים מדבריהם כרגא ומזוני של האשה. ואפילו לאידך לישנא שפירש דאדרבה נידוק הכי דדווקא להני תלת מזבנינן באכרזתא, הא לשאר צרכי היתומים לא מזבנינן כלל, ואפילו באכרזתא, כאמרינן מוכרין שדות וכרמים להאכיל אבל לא להניח +גיטין נ"ב ע"א.+ מ"מ בין לפי' רש"י בין לפי' התוספות להנך תרי לישני משמע דלמזוני מיהא מזבנינן בלא אכרזתא.
וגם הגיד לי שאירי זה שמכר חלק היתום באשר נמכר חלק כזה קודם לכן. וחלילה לנו לבזות ולבייש שום אפוטרופא ולבדות מלבינו שהוא פושע ומפסיד, בלא עדים, אפילו על פי אומד הדעת, כמו שכתבתי כבר לבני ריגנשפור"ק. וראייה לדבר מעמרם צבעא דאמ' הא קא אכיל ושתי ולא אמיד +גיטין נ"ב ע"ב.+ ואמר להו רב נחמן אימור מציאה אשכח, ודקאמ' ליה הא קא מפסיד, אמר להו אייתי סהדי כו'. אלא על פי אומדנא לא רצו לסלקו. וצורנו יחפוץ בנו למען צדקו, ושלום שמואל יהודה ב"ר מנחם הלוי בש"י מלנדשהו"ט.
@שו"ת בעלי התוספות סימן קכ
+תשו' ה"ר שמואל יהודה ב"ר מנחם הלוי.+ שלום למו' הרב ולתלמידיו שי' הנה אכתוב לכם לשון רבי' ז"ל וממנו תדונו. גרסינן פ' חזקת הבתים +ב"ב מ"ג ע"א+ בני העיר שנגנב ספר תורה שלהם אין דנין אותו בדייני אותה העיר ואין מביאין ראייה מאנשי אותה העיר. וגרסינן נמי התם האומר תנו מנה לבני עירי אין דנין אותו בדייני אותה העיר, ואין מביאין ראייה מאנשי אותה העיר כו' ופר"י וליסלקו בי תרי מינייהו ולידיינו. ומוקי לה תלמודא תנו מנה לקנות בה ספר תורה, ושני ס"ת דלשמיעה קא אתי. על כן נ"ל דאין בני העיר יכולין להעיד על ככה לפי שנוגעים בדבר, דסילוק אינו מועיל אלא לגבי דין לדברי רבי' ברוך איש תרומות ז"ל כדפי' בנידה פ' בא סימן +דף נ' ע"א, ד"ה ורבי מאיר היא+ אבל הא דלגבי עדות בעינן תחילתו וסופו בכשרות. אע"פ שרבי' שמשון כתב דסילוק מועיל אף לגבי עדות, דלא בעינן תחילתו וסופו בכשרות אלא בפסול מחמת גזלנות וכיוצא בו מחמת קורבה או פסול שבגופו, כגון סומא ושוטה, אבל פסול מחמת שנוגע בדבר מחמת ממון, לא בעינן אלא סופו בכשרות, הילכך מהני סילוק. מ"מ כיון דאיכא פלוגתא דרבוותא בהא, ולא ידעינן היכי הילכתא, מספיקא לא מפקינן ממונה מחזקת מריה. ועוד שהדעת מכרעת קצת כדברי רבי' ברוך, מדפריך כמה זימני' וליסלקו בי תרי מינייהו ולידיינו, ולא מישתמיט לאקשויי אפילו חד זימנא. ואם כדברי רבי' שמשון הכי ה"ל לאקשויי וליסלקו בי תרי מינייהו וליסהדו ולידיינו. ס"ד נ"ל כן שאין רשאין בני העיר להעיד על ככה אפי' אי לית בו במאי דקא מיתהנו. עכ"ל רבי' זצ"ל.
אלמא לגבי ספר תורה דלשמיעה קאי לא מצי לאיסתלוקי. א"כ גבי הקדש שלאורה /שלכאורה/ נמי, דלא תהא שמיעה גדולה מראייה, איכא הנאת הגוף נמי, וה"ה גבי הקדש העניים, דאם היום אין מרחמין עליה בע' למחר וליומא חדא ירחמו, ושייך לומר כיון דרווח רווח +ב"ב מ"ג סע"א.+
ואשר טען אפוטרופא הקהל שכבר קבלו עליהן הקהל להאמין שנים מן הקדמונים כו'. לאו כל כמינייהו לחוב ליתומים בזה דלא עדיפא מרב פפא דרמא כריא חדתא איתמי +ב"ב ח' ע"א+ ופר' ליה רב שישא ודילמא לאו מדויל, ומשני ליה אי לא מדויל מהדרנא להו. ותני רב שמואל בר יהודה אין פוסקין צדקה על היתומים אפילו לפדיון שבויים +ב"ב ח' ע"א.+ ורבא דרמא צדקה איתמי דבר מריון לאחשובינהו הוא דעבד, פ"ק דב"ב +ב"ב ח' ע"א.+ ובכל דוכתי דאמרינן רבן גמליאל ובית דינו אביהן של יתומים היינו לזכותם ולא לחובם. כמו גבי פרוסבול פ' השולח +גיטין ל"ז ע"א+ וכיוצא בו. ואמרינן פ' אילו מציאות +ב"מ כ"ב ע"ב+ הני תמרי דזיקא היכי אכלינן ליה כו' יתמי דלאו בני מחילה נינהו מאי כו' מוחזק ועומד מאן א"ל אסירא, אלמא דאין בידינו כלל לחוב להם כי אם לזכות. ושלום כנ' משרת' שמואל יהודה בר מנחם הלוי בש"י מלנדשהו"ט.
@שו"ת בעלי התוספות סימן קכא
+תשו' ה"ר יצחק ב"ר אליהו.+ וששאלתם אם מותר להשביע שדים להגיד עבור גניבות ועתידות.
קבלנו כי שדי נר ושדי בוהן ושדי חרב מותרים אפילו על ידי ישראל מפני שמכזבי' +סנהדרין ק"א ע"א+ וכ"ש על ידי גוי. ואין בו משום לא תדרוש לאלהיהם. אבל עניין אחר אסור אפי' ע"י גוי. ושלום כנ' יצחק הע' בה"ר אליהו זלה"ה.
@שו"ת בעלי התוספות סימן קכב
+תשו' ה"ר יצחק ב"ר אהרן.+ על היין שהונח ברשות הרבים וראו שגוי קטן הכניס ידו על פי החבית, אך לא הרגישו אם יד הגוי טופח בה מן היין או לא, רק אחד, ואותו הכחיש בעל היין.
אמת כי ה"ר יחיאל פסק דמלמדין אותו להכחישו, וכשבאין לפניו לשאל, קודם שתיקה, שאין לתלות רק בהודאה, היה אומר לו והלא אינך מאמינו. ואמנם השר מקוצ"י וגדולי איור"א אמרו שעל זה נאמר ויראת +ויקרא י"ט י"ד+ אם סבור שהוא אמת יש להחמיר. אמנם בנידון זה יש להקל מכמה טעמים: דאין יכול העד להעיד בודאי שנגע ביין אם לא הייתה החבית גדושה על פיה. דאי בשביל שאומר שהיה על ידו טופח, שמא קודם שהכניסה היה שם, כי בעת הבציר ידיהם יין מלאו. וגם במדינה הזאת אין היין אדום כל כך שיוכל להבחין בכך. ולא דמי לגוי אכובא דאסיר אצדודי, כי קל ליגע ביין שבגיגית פתוח. אבל היין שבחבית שפיו אינו רחב כפליים מידו לא אסרינן מספיקא. ואי בשביל שראו שהשיב גוי ידו לפיו, מה בכך. אם הוא כ"כ גדול שהוא בר השגחה, יש לתלות טעם דלצעוריה קא מכוין +ע"ז ס' ע"ב במשנה+ כי אין סברא שבר השגחה יתאוה לטעום יין דרך אצבעותיו.
ומה שכתבתם דלא אמרינן בגוי לצעוריה קא מיכוין, רק בישראל משומד, הני מילי בימיהם שהיה לנו לתלות בניסוך בכוונה. אבל בזמן הזה לא רגילי בניסוך, ואין לחוש אלא על המגע, ובודאי לצעוריה קא מיכוין אם לא נתכוין ליהנות. והוא שניכר בו דלצעורי קא מכוין, אבל אינו ניכר בו ונוגע בו הוי נסך. ואם הגוי אינו בר השגחה ולא שייך לומר לצעורי קא מכוין, אז יש להקל מטעם אחר. דכיון דאין גדול כ"כ אינו בקי לנסך יין. ואע"ג דר"ת פסק דתינוק בן יומו עושה יין נסך, הני מילי לעניין לאסור מגע גוי גדול בזמן הזה, אבל ר"ת לא רצה להחמיר שתי חומרות לומר שבזמן הזה נאסר מגע קטן, אף דדווקא בגדול שהוא בר כוונה רצה לאסור בשתייה אפילו בזמן הזה, דדמי לתינוק בן יומו בימיהם. אבל לאסור בזמן הזה מגע קטן לא עלה בדעת ר"ת להחמיר כ"כ במגע גוי ביין. כך קבלתי.
אבל אם הייתה החבית גדושה כ"כ שבהכנסה שראו אי איפשר שלא נגע על היין, אין להתיר מטעם דלצעוריה קא מכוין. אך אם הוא קטן מאד שאין יודע בין טוב לרע, יש להתיר כדפרישית דתרי חומרי לא מחמירינן ביין בזמן הזה. ושלום יצחק בן ה"ר אליהו זלה"ה.
@שו"ת בעלי התוספות סימן קכג
+תשו' ה"ר חיים בה"ר יצחק אור זרוע.+ על הד' אנשים אפילו אם כדבריכם ששלוחיו אמרו לכם יתן ל' ליטרין, כיון שבשעת שחתמו והתירו לו לא כפלו תנאן ולא הקדימו הן למעשה והן קודם ללאו, כמו חליצה מוטעת שכשירה +יבמות ק"ו ע"א; כתובות ע"ד ע"א+ ואין תנאי מועיל בה משום דאי איפשר לקיימו על ידי אחר. שהרי כאן אינו מכר, שלא מכרו לו גוף היישוב, כי הגוף אינו שלהם, שאפילו חצירו או ביתו אם אמר לו דירת ביתי אני מוכר לך, לא אמר כלום +ב"ב קמ"ז ע"ב+ אם לא שאמר אני מוכר לך ביתי לדור בו. וכאן לא היו יכולין למכור אלא דירת היישוב, כי הגוף אינו שלהם. ואפילו הדירה אין שייך לומר בו מכירה, דמדינא יכול לדור שם בעל כרחם אי שייך לכרגא לפר"ת ולרש"י, רק שהתירו לו חרם ר"ג שהחרים על כן, עבור ל' ליטרא שנדר ליתן להם. אם לא יתן אין ההיתר בטל בכך, כמו חליצה מוטעת, דאפילו אמר בפירוש אכוין להתיר על מנת שיתנו לי מאה זוז, משום דאין התנאי מבטלה, משום דאי איפשר לקיימה ע"י דבר אחר +כתובות ע"ד ע"א.+ והיא גופה תמוה, למה לא נאמר בחליצה שלוחו כמותו כמו בגט, וכשתחלוץ רגל השליח הוי כאילו חלצה רגלו, וקריאה אפילו את"ל דלא שרינן בשליח לא מיעכבה +יבמות פי"ב מ"ג.+ ונראה הטעם משום דבעינן שיתכוין להתיר, וזה אי אפשר ע"י שליח. ולא דמי לגט שכתבו מוכיח, בחליצה נאמר נמי שכתבו מוכיח, ולמה לא. גם כאן אם אמר לשלוחו תתיר במקומי אי אפשר עד שיתיר בעצמו, הרי גם כאן אי אפשר לקיימו ע"י אחר, והתנאי בטל ומעשה קיים. ואפילו אם לא נאמר (בענן) [בעינן] תנאי כפול אפילו בממון, כן פסק המיימוני בהלכות זכייה פ"ג, וכן כתב אבא מרי בשם האלפסי, באם ולא בעל מנת. ואע"פ שרבי' שמואל אמר דלא (בענן) [בעינן] כדכתב אבא מרי, וגם (לא) נאמר בפרשב"ם, כיון דאיכא פלוגתא דרבוותא לא מפקינן ממונא. כן אמר מהר"ם.
גם מפיס וחפיס יחזירו המשכונות כיון דמדינא אינו חייב להם. מנה אין כאן משכון אין כאן +קידושין ח' ע"ב.+ אבל אם נדר לד' אנשים כדי שיפייסו אנשי היישוב להתיר, יתן להם לוי אף כי לא קביל קניין, כמו שכר שדכנים, שכתב רבי' שמעון שקנו שכרם בפעולתם, ואין צריך קניין. ואין שייך כאן אין לו אלא טורחו, כיון שאחר לא היה יכול לעשות זה זולתי הוא, לפי שדברי אחר לא היו נשמעים בדבר זה כדבריו. גם הה' ליטרין שהלוו לפלוני ופלוני נראה דאין חייב לפורעם, דיכול למימר מפייסנא הוינא להון שהיו מוחלין, והוו להו מבריח ארי +ב"ק נ"ח ע"א.+ חיים בן ה"ר יצחק.
@שו"ת בעלי התוספות סימן קכד
+תשו' ה"ר חיים בה"ר יצחק אור זרוע.+,,, וגם כאן הדבר חלוק אם הוא כך רק שנתגלה ללוקח מי המוכר שוב לא הוצרכו לסרסור כלום, אלא מאיליהם היו באים יחד וגומרים מקחם. אז נראה שעל הגילוי לבד שגילה לו, פלוני הוא המוכר, אין לו שכר סרסרות, שאין זה אלא כאומר לחבירו תן לי מציאה פלונית +משנה, ב"מ פ"א מ"ג.+ ואפילו אי קאי בתרי עברי דנהרא שבעצמו לא היה יכול, היה נראה דאם פסק לו שכר גדול על ככה לא יתן לו אלא שכר טורחו, ויאמר לו משטה אני בך, כמו חליצה +יבמות ק"ו ע"א; כתובות ע"ד ע"א+ ומעבורת +ב"ק קט"ז ע"א.+ דאין נראה לחלק מחמת שכאן הוא מרויח על ידו יתן לו כל מה שקצב, שהרי גבי משיב אבידה תנן באילו מציאות +ב"מ פ"ב מ"ט+ היה בטל מסלע לא יאמר לו תן לי סלע, אלא נותן לו שכרו כפועל בטל. ושם פירשו התוספות שאינו חייב בהשבתה כיון שהוא עסוק בשלו. ומשמע לכאורה דאם יש שם ב"ד אינו מתנ' כ"א ליקח כמו שמפסיד. ויש לדחות בקל. אבל נ"ל ראייה מפ' הגוזל בתרא +ב"ק קט"ז ע"ב+ דתניא התם השוכר את הפועל להביא כרוב ודורמסקנין לחולה נותן לו שכרו משלם. ופי' התוספות ששכרוהו בשביל החולה יותר ממה שראוי לשוכרו, כן משמע נותן לו שכרו משלם. ונראה כגון דליכא למימר משטה אני בך, שהיה משתכר במקום אחר כיוצא בזה. הרי כאן אין זה דומה להצלת מעבורת. וגם אין נראה כלל שמיירי שלא מצא פועל אלא הוא, אפילו הכי שייך לומר משטה אני בך, כיון שהמלאכה אינה שוה אלא כך. וההיא דהשוכר את האומנין +ב"מ ע"ו ע"ב+ דתנן שוכר עליהן עד מ' ונ' זוז, יש לפרש בעניין זה.
ועל כן נראה שעל מה שגילה לו מן המוכר אין לו אלא שכרו. וקצת נראה שצריך לישבע שנתכוון להשטותו, כמו שפסק רב האיי גאון זצ"ל שבטענת משטה אני בך צריך לישבע. ואין אני רואה חילוק בין הודאה לשכר פועל, וכן אם פועל יאמר איני רוצה כלל לעשות מלאכה כ"א בדמים מרובים. וכי בעל הבית ידור לו בברור ובאמת ועל מנת שלא ישטה בו, לא יקנה שכרו בפעולתו, אין זה נראה כלל. ובזה יתיישב לי ההיא דהשוכר עליהן עד ארבעין וחמשין זוז +ב"מ ע"ו ע"ב+ וכמה סוגיות. ואין פנאי להאריך. אמנם היכא דמוכחא מילתא שלהשטות נתכוון, כי ההיא דמעבורת וחליצה שלא היה רשאי לומר כדי שיחלוץ ויעבירנו, וכגון ההוא דחולה שהשוכר דחוק +ב"ק קט"ז רע"ב+ לא בעי שבועה. אבל בעל הבית המשכיר פועל בעידנא דלא שכיחי פועלים וצריך להשכירו ביוקר, לא יוכל לומר משטה אני בך בלא שבועה. ועוד דדמי למתנה מועטת דסמכא דעתיה דמקבל, ואין יוכל לחזור בו +ב"מ מ"ט ע"א.+ ולפי שנראה לי שלא ישבע שמעון שלהטעותו נתכוין, ולא יעבור אדרבנן שאמרו אסור לחזור בו +משנה, ב"מ פ"ד מ"א+ לא הארכתי. כי נ"ל עתה שאפילו אם היה טוען להדיא משטה אני בך שמא לא היה מועיל, ולא כמו שכתבתי.
ומה שהוא טוען שהוא לא קנה קניין, אין בזה כלום. דהשוכר את הפועל לעשות בשלו והראהו בשל חבירו נותן לו שכרו +ב"מ קי"א ע"א.+ ואע"פ שטוען שנדר לו לגמור המקח על ידו. משמע שאם לא היה גומר המקח על ידו אז לא היה נוטל שכר, נ"ל שהיה חייב לגמור המקח על ידו וזה הוא שכרו. ואם לא עשה בזה לא הפסיד. ומה שטוען שהסרסור שיקר למוכר וללוקח, כ"ש אם בשקרים עשה שבאתה הקרקע לידו, הרי שאין אדם חשוב אחר היה לוקח על זה כל הממון שבעולם. ודבר שקרים לא יכון, הוי ממש כמו שדכן שפסק אבא מרי זצ"ל בשם רבי' שמשון ז"ל שקונה שכרו בפעולתו. ושלום חיים בן הרב ר' יצחק נב"ה.
@שו"ת בעלי התוספות סימן קכה
+תשו' הרב הלוי.+ ועל המשומד שהקדיש מה שנפל לו לירושה בעת הגזירה ונשתמד מיד.
אמת דיש כח ביד ב"ד לאבד זכות המשומד וירושתו כיון שלא שב מיד כשעבר הזעם. אבל מה שהקהל אומר שבשעה שקידש אביו השם אכתי לא נשתמד [הבן] וירש. כיון דהשתא הוי משומד על הקהל להביא ראייה שהוא כדבריהם. כדאמר פ' מי שמת +ב"ב קנ"ג ע"ב+ הוא אומר שכיב מרע הייתי, והם אומרים בריא היית, אם בריא הוא עליו להביא ראייה ששכיב מרע הי' וכו'. קיימא לן כר' נתן דדיינא הוא ונחית לעומקא דדינא. ואפילו מתנתו אינה מתנה באותה ירושה שאינה שלו, כ"ש דאין הקדשו הקדש. דאפילו נתן לצדקה דבר הידוע שהוא שלו, אין לקבל הימנו. דאע"ג דמשמע סוף פ"ק דערכין +דף ו' ע"ב+ גבי שעיזרק טייעא דמקבלין מן הגוים מנורות ושאר דברים לבית הכנסת, הני מילי גוי דמקבלין נמי קרבן ממנו, כדאמ' איש איש לרבות גוים שנודרים נדרים ונדבות כישראל +מנחות ע"ג ע"ב+ אבל משומד לע"ז ומחלל שבתות בפרהסיה, דאין מקבלין ממנו קרבן +עירובין ס"ט ע"ב+ ה"ה דאין מקבלין ממנו לא צדקה ולא הקדש. והא דאמר פ"ק דחולין +דף ה' ע"א+ מקבלין קרבנות מפושעי ישראל כדי שיחזרו בהן בתשובה, היינו משומד לדבר אחד כדמשמע התם, ותו לא מידי. שארי הרב הלוי.
@שו"ת בעלי התוספות סימן קכו
+תשו' ה"ר ידידיה ב"ר ישראל.+ (תשובת ה"ר אשר) אחרי שהאנוסה הקנתה לפלוני כל ירושתה, וישראל משומד יורש אביו דבר תורה כדאמ' פ"ק דקידושין +דף י"ח ע"א+ מכי ירושה לעשו נתתי את הר שעיר +דברים ב' ה'+ הוא זוכה בכל הנחלות הראויות לה בין מאביה בין מאחיה בין מזקנה בין מזקנתה ודודיה. כי מה שפסק המיימוני דרשאין ב"ד לירד לנכסי המשומד ולהנחילם ליורשיו הקרובים, טעמא שלא יאכל בגיותו. אבל זו שהקנתה לפלוני נכסיה וירושתה, אין להפקיע ממנו כל שראוי לירש. ועוד כי באונס באה למידה זו, וראויה לקרות שבויה כדאמ' פ' השולח +גיטין מ"ה ע"א+ בנתיה דרב אישתבוין, אע"ג דאמרי עדי גוברין ונהרדעי גוברין כו' לא קאמ' דאישתמדן. ואע"פ שגדולה היא ואינה יוצאה, ושמא לפעמים מציא נפקא קניינה קניין, דלא גרע מגוי דקניינו קניין כדמוכח בתוספות בראש קידושין וז"ל וא"ת והיכא ס"ד למילף משדה עפרון דאשה ניקנית בחליפין ולא מצינו חליפין לגוי דאמרינן בבכורות +דף י"ג ע"א+ מדישראל בחדא גוי נמי בחדא, וה"ק מדישראל בחדא קניין חדש לבד מחליפין דקונה בשתיהן. וכן מוכח לקמ' +קידושין ח' ע"א+ גבי נמכר לגוי מכסף מקנתו, בכסף הוא נקנה ואינו נקנה בתורת תבואה וכלים, ומאי ניהו בחליפין. ש"מ דבשאר דברים מקנו בחליפין לגוי. עכ"ל. ועוד דמעמד שלשתן בגוי קונה, כדפסק ר"ת פ"ק דגיטין +דף י"ג ע"ב, ד"ה במעמד שלשתן קנה+ כ"ש הכא דשבוייה קניינה קנין ומהניא. ידידיה העלוב בן הר"ר ישראל זצ"ל.
ואמר ה"ר יוסף מפי ה"ר יקותיאל רבנא דאין להקשות מפ' יש בערכין +ערכין י"ד ע"א+ הגוים לאו בני אחוזה נינהו, דהתם היינו טעמא דשדה אחוזה מצוה התלויה בארץ, וגוי לאו בר אחוזה בארץ ישראל.
כדברי מורי' ה"ר ידידיה נראה לי דהאנוסה יורשת כל מורישיה. חדא דמשומד יורש את אביו כאשר כתב. ודבר פשוט הוא דישראל הוא לכל דבר, ולא מצריך (קהל) [קרא] פ"ק דקידושין +דף י"ז ע"ב+ אלא לגוי יורש את אביו. וכ"ש הכא דלא המירה לתיאבון אך מיראה דיכולה להקנות כל נכסיה, דישראל מגוי קונה בחליפין, אפילו היתה גויה. אך יש לדקדק אם היא בת שנים שראוייה ליתן בנכסי אביה. גם לעניין חובות אין מועיל הקניין +ב"ב קמ"ט ע"א.+ ושלום אשר בן ה"ר יחיאל זצ"ל.
@שו"ת בעלי התוספות סימן קכז
+תשו' ה"ר ידידיה ב"ר ישראל.+ על הנשים שהמירו מאימת מות, וכשמצאו המלטה חזרו,,, והנראה לי כתבתי, אשר בן ה"ר יחיאל זצ"ל. וכתב ה"ר אברהם הלוי, אע"פ שבתשובת הגאונים אסרו משומדות לבעליהן, הני מילי מדעתן, אבל אילו שבאונס, ומסתכנין בעצמן לשוב, נראה דאפילו עוברת על דת לא מיקרו, דלא גמירי כל נשי דתהרג ואל תעבור. וכיון דכל שעתא דעתן לשוב, מנטרן נפשייהו. וכתב ה"ר יואל אע"פ דע"ז תהרג ואל תעבור, הא פלוגתא דאביי ורבא גבי העובד ע"ז מיראה דפטר רבא דלא קבליה עליה כאלוה +סנהדרין ס"א ע"ב.+ ונראה דאין לאסור אנוסה על בעלה, דאין לדמותה לנחבשה, ומנטרה נפשה, כיון שעושה רק מיראה.
וז"ל ה"ר ידידיה: על אנוסות להתירם לבעליהם אפילו לדברי האוסרים על עסקי נפשות לבעליהן ישראל, אחרי שמעידות זו את זו נאמנות בסתם משנ' דפ' האשה שנתארמלה +כתובות פ"ב מ"ו+ דמסייעא לה דתניא הכל נאמנים להעידה חוץ מהימנה ובעלה +כתובות י"ג ע"א+ ולא כהאי דתניא +כתובות פ"ב מ"ו+ אבל לא בנה ובתה. ואפילו ליוחסין דמעלה עשו ליוחסין +כתובות י"ג ע"א+ מהימני, כ"ש אשה לבעלה. והא דבנתיה דמר שמואל לא העידו זו את זו +כתובות כ"ג ע"א+ פרש"י בתשובה אע"פ שהובאו יחד לפדותם לא היו תפוסות יחד. גם לא הפסידה כתובתה, אשה שנאנסה ושהתה בבית הגוי עד שמצאה פתח לצאת, כי כן כתב רבי' משה בספרו, מי שנאנס ואינו מוסר עצמו אין לדונו לא לאו ולא כרת. א"כ לא מיקריא עוברת על דת להפסידה כתובתה, אפילו ח"ו איכא עידי טומאה. דאשת כהן שנאנסה לא הפסידה כתובתה +נדרים צ"א ע"א.+
וז"ל חכמי שפיר"א: חזרנו על כל צד של ריבה זו ולא מצאנו בה צד איסור, ואפילו נחבשו ואסרו ע"י נפשות, פר"ת כולה מתניתין באשת כהן דעל ידי ממון שרי, וירא להפסיד ממונו ולא בא עליה, ע"י נפשות אסורה, אם נתחייבו בעליהן הריגה למלכות. וראייה קצת לפירושו, דכולה מתניתין מיירי באשת כהן, ובאשת ישראל אפילו ע"י נפשות מותרת. ואע"ג דאיכא פירכא להאי פי' פ' (כתב) [שני] דע"ז +דף כ"ג ע"א+ לא תתייחד אשה עמהן, ורמינהו האשה שנחבשה כו', מדרמי אהדדי ש"מ דמתניתין באשת ישראל מיירי, מ"מ חלקו חכמים בין לכתחילה לדיעבד. ועוד בסוטה פ' ארוסה +דף כ"ז ע"א+ נושא אדם דומה כו', תני נשא. אלמא דחילוק בין לכתחילה לדיעבד. ואפילו נחבשה והורהנה אסורה ע"י נפשות, היינו נשי דגנבי +כתובות כ"ז ע"א.+ ואפילו נגמר דינו להריגה מאחר דבעליהן מוכתבין למלכות אפילו בשבוייה דמנוולא נפשה, והנך נשי דגנבי פ' נערה +כתובות נ"א ע"ב+ אפילו ראינו שנבעלה מחמת יראה הוא דעבדו, והלכה כרבנן, דסופו ברצון שריא. דלאבוה דשמואל יש חילוק בשבוייה כדמתרץ בשמעתין +כתובות נ"א ע"ב+ ולא דמי לגנבוה ליסטים המחלק בין ליסטים בעלמא דאין דין כשבויין +כתובות נ"א ע"ב+ דכל זה בראוה שנבעלה.
@שו"ת בעלי התוספות סימן קכח
קשה לן דינא על אודות ראובן וחנוך בנו שנהרגו בגזירה ביום חרון אף השם, המקום ינקום דמם, ולא נודע מי נהרג ראשון. ואלמנת חנוך תובעת כתובתה מקרקע שהיה של ראובן. ואין בקרקע אלא כנגד חצי כתובתה, כי אלמנת ראובן גבתה כבר כתובתה מאותו קרקע. ויש לראובן בני בנות, והם קטנים, והם אנוסים בידי גוים, וצריכין להוציא הון עתק להוציאם מידי גוים. והנה אלמנת חנוך הביאה שני עדים והעידו שראובן נהרג תחילה קודם לחנוך. ואותם עדים הם אנוסים כי נאנסו בעת הגזירה, ועתה חזרו בתשובה. והדיינים שקבלו העדות קבלו אותו שלא מדעת אפוטרופוס היתומים, ולא הודיעו לאפוטרופוס שרצו לקבל העדות.
ונראה לדון כאן כההיא דתנן +ב"ב פ"ט מ"ח+ נפל הבית עליו ועל אביו והייתה עליו כתובת אשה, דהנכסים בחזקת יורשי האב, ואין לאשה כלום עד שתביא עדות ברורה שחנוך נהרג אחרון. והואיל והנכסים בחזקת יתמי, אין להוציא מידם אלא בראייה ברורה. ואילו שהם אנוסים נראה שהם פסולים להוציא ממון. דהואיל וקיימא לן בע"ז יהרג ואל יעבור +סנהדרין ע"ד ע"א; ע"ז כ"ז ע"ב+ והנה עינינו הרואות שרוב ישראל מוסרים עצמם ונהרגים על קידוש השם, ואפילו ריקים שבנו, ואפילו אחד מני אלף אין כופר, הבא להכשירם להוציא מיתמי עליו הראייה. וגם לכאורה נראה שבני אדם שהם אנוסים שהם יכולים לישמט לאלתר, והם מאחרים כמה ימים, נמצא שיש לחוש שאע"פ שתחילתם באונס סופם ברצון. וגם מסתמא אי אפשר שלא עברו עבירה אחת שלא באונס אלא לתיאבון. ומשומד לתיאבון פסול לעדות לכ"ע אפילו מדאורייתא +סנהדרין כ"ז ע"א+ והפסול מדאורייתא פסול בלא הכרזה +סנהדרין כ"ו ע"ב.+ וזה לשון רבי' משע"ה: אכל בשר בהמה בחלב או שאכל שקצים ורמשים וכיוצא בהן בין לתיאבון בין להכעיס, או שחילל את י"ט הראשון או שלבש שעטנז, הרי זה פסול לעדות מן התורה, עכ"ל. וגם העולם מחזיקים אותם גרועים מאד שלא להתחתן בהן ובקרוביהם, יותר משאר בעלי עבירות. וכ"ש וכ"ש כאן שראו העדות בשעה שהמירו, ואנו בעינן שיהא תחילתו וסופו בכשרות +ב"ב קכ"ח ע"א.+ ודבר פשוט הוא שבשעה שכפרו, קודם ששבו בתשובה, שהם פסולים לעדות. ואע"פ שהוחזקו בני אדם כשירים קודם הגזירה, השתא איגלי כהיתייהו. ודילמא טינא הייתה בלבבם, והוכיח סופן על תחילתן. והבא להוציא מיתמי עליו הראייה. וכ"ש אילו יתמי דיתמי שהם אנוסים בידי גוים ומצוה רבה להפוך בזכותם כדי שלא יטמעו בידי גוים. ונכון בעינינו לכל הפחות, אפילו אם הם כשירים להעיד, שיחרימו במקומות שנעשו הגזירות איך נהגו בתפלותם. ואם אחרו לישמט מידי גוים אותם עדים או לא.
ואותם דיינים שקבלו העדות נראה דלא יפה עשו, דהא אין מקבלין עדות אלא בפני בעל דין +ב"ק קי"ב סע"א, והלאה+ אפילו רצו לילך למדינת הים, אא"כ שלחו לו ולא בא. וז"ל רבי' משה: אין מקבלין עדות אלא בפני בעל דין גם בדיני ממונות. ואם היה בעל דין חולה או שהיו העדים מבקשים לילך למדינת הים ושלחו לבעל הדין ולא בא, הרי אלו מקבלין עדות שלא בפניו. בד"א בעדות על פה. אבל השטר מקיימין ב"ד ע"פ עדים שלא בפני בעל דין עכ"ל. וכן כתב מהר"ם בתשובה אחת דאפילו ר' יוחנן דאמר מקיימין השטר שלא בפני בעל דין, בקבלת עדות מודה שאין מקבלין אלא בפניו. ובהדיא פסק ר"ח דמקבלין עדות שלא בפני בעל דין דווקא היכא דפתחו ליה בדינא ושלחו לו ולא בא, והוא או עדיו חולים, או מבקשים לילך למדינת הים. ואם רוצה ראובן שיתקבל העדות יתבענו לשמעון לדין, ויאמרו לו ב"ד לשמעון אם חפץ ללכת למקום העדים, ויעידו בפניו אם יחפוץ, ואם לא, יקבלו העדות שלא בפניו. וגם ריב"א פי' דאפילו הוא חולה או עדיו חולים או מבקשים לילך, אין מקבלין עדות אלא א"כ שלחו לו ולא בא, דאז הוא פושע, וכן קטנים. ואע"פ שיש לזה הפסד שצריך להמתין עד שיגדלו, וגם אם יאכלו את הנכסים בקטנותם, ואין להם בקטנותם כלום, להכי לא חיישינן. וכן משמע מדקאמר ושלחו לו ולא בא, ולא קאמר או שלחו לו. ואע"פ שהתוספות לא הסיקו אי גרסינן ושלחו לו, או או שלחו לו, מ"מ רבי' משה ורבי' אלפס וריב"ם גורסים ושלחו לו. ועוד כתב ריב"א אפילו אם כבר קבלו העדות שלא בפניו אינו עדות לדון על פיו. ע"כ. והאריך הרבה ואני קצרתי.
ועוד כתב מהר"ם וז"ל: מדאמרינן התם שלא בפני בעלי' ושלא בפני ב"ד אין עדות עד שיהא בפני בעלי' ובפני ב"ד, מאי איצטריך להאי כפל מילה, אלא אתיא לאשמועינן דאם קבלו אין עדותן עדות. ואם העדים רחוקים מבעל דין ומן הדיינים יאמרו הדיינים לבעל דין שרוצים למנות מקבלי עדות במקום שהעדים שם, או שישלח שם שלוחו, או שיבא בעצמו שמה. עכ"ל. וא"כ בנידון זה נמי שהקרקע של היתומים עומד פה, וגם האלמנה שלחה האפוטרופוס שלה לדון פה עם אפוטרופוס היתומים, העדות שקבלו במקום האלמנה אין בו ממש.
ועוד נראה דבנדון זה אין נזקקין לנכסי יתומים אא"כ ריבית אוכלת בהן +ב"ק ל"ט ע"א+ דחיישינן דילמא צררי אתפסה. וז"ל רבי' משה ע"ה: לפיכך אם קפצה האשה ונישאת ואחר כך באת' לגבות כתובתה מנכסי יתומים אין נזקקין לה עד שיגדלו היתומים, שהרי אין לה מזונות, והרי נישאת. הורו מקצת גאונים שאם היו הנכסים כנגד הכתובה בלבד, או פחותין ממנה אין נזקקין לה, שהרי אין כאן זכות ליתומים. שלא אמרו נזקקין לנכסי יתומים להפרע מהן הכתובה אלא כדי שלא יפחתו הנכסים מחמת המזונות. וזאת הואיל ונוטלת הכל, מה זכות יש ליתומים קטנים בדבר זה, ולא חשו להו האשה עכ"ל. וא"כ בנדון זה שכבר נשאת, וגם הנכסים פחותים מכדי כתובתה, נראה שאין נזקקין לאלמנה כלל. ואע"פ שכתב מהר"ם בתשובה אחת על נפל הבית עליו ועל אשתו דלא חיישינן דילמא אתפסה הואיל ומת פתאום, נראה דהכא לא חשיב מיתת פתאום שהרי כמה ימים היו בפחד ובסכנת מיתה, וגם הוא נמלט בשעת הגזירה ובא על כרך וברח סמוך לעיר. א"כ איכא למיחש לצררי.
(לעיל) ועוד נראה דאפילו באו העדים לכאן לפני ב"ד אין מקבלין עדותן הואיל והיתומים קטנים, דאין מקבלים עדות שלא בפני בעל דין הואיל שצריכין העדים להעיד מי נהרג ראשון, דדווקא לקיום שטר מקבלים אע"פ שהיתומים קטנים אבל שאר עדויות לא. אע"פ שאשה גובה כתובתה אפילו מיתומים קטנים משום חינא, היינו דווקא מנכסים שידועים לנו שהיו של בעלה. אבל אילו נכסים ששמא לא היו של בעלה מעולם, והיא באה להוציא מן היתומים ואומרת שהיו של בעלה, זה נראה דבר ברור שאין מקבלים עדות שלא בפני בעל דין.
ואע"פ שאשת חנוך לא הייתה אצלו בשעת הגזירה כי חנוך הלך מבית חמיו אצל אביו ונהרג שם, נראה שאין לחלק, דאיכא למיחש דילמא שלח לה צררי, דלא אשכחן חילוק בין אם הבעל אצלה בשעת מיתה, או אם אינו אצלה, ומאן דאזיל בתר איפכא להפוכי מטרתא, ההוא עביד פירוקא לאיסורא וסכנתא, דאין לך סכנה גדולה מזו, שמאבדין את היתומים מן העולם הזה והעולם הבא. ועוד נראה שכל שעה שלא תזכה האלמנה בכתובתה, שב"ד יורדים לקרקע ומוכרין אותו לצורך היתומים להוציאם מידי גוים. דכל שעה שלא זכתה האלמנה, הקרקע בחזקת היתומים. וכן משמע מתוך לשון מהר"ם שכתבתי לעיל וז"ל: וגם אם יאכלו היתומים כו'. ונראה שאין לחלק בין קרקע למטלטלין. ועוד יש כאן זכות ליתומים שהרי נהרג חנוך תוך שנה ראשונה של הנישואין. והנה כתב רבי' ברוך ממגנצ"א דהיכא דמת החתן תוך שנה שלא תגבה כתובתה מידי דהוי אתקנת ר"ת דאתקין דהיכא דמתה האשה בשנה ראשונה שיחזיר הנדוניא שנתנה. וכ"ש כיון שכבר גבתה מכתובתה בנדוניית בעלה מאה וחמשים ליטרא יותר מכדי כתובה דאוריתא. ואע"פ ששמענו שמהר"ם זצ"ל לא רצה לפסוק כן, מ"מ כדיי הוא רבי' ברוך לסמוך עליו בשעת הדחק, וגם שלא להוציא מן היתומים.
וזה לשון העדים, האחד העיד שראה הבן חי יומים אחר אביו, והשיני /והשני/ העיד שהאב נהרג תחילה קודם הבן יותר מחצי יום, עכ"ל. והשתא דאע"ג דיש בכלל מאתים מנה, מ"מ קצת דמיא להכחשה, מדהעיד השיני יותר מחצי יום מכלל דלא הוי חי שני ימים. ובאילו העדים שהם אנוסים יש לחוש יותר מבמקום אחר.
ואתם רבותי' יראת השם תנו דעתכם ולבבכם על זאת. אם נראה לכם שהאנוסים פסולים להעיד, שלאלתר יחזיקו ב"ד והקהל את היתומים בקרקע. וגם יכתבו אחרמתא לקונה אותו ויבטלו ערער האלמנה. כי ידוע לנו שלא יוכלו לבא שום עדים בעולם אם לא אנוסים. שאם לא יעשו ב"ד והקהל כן, לא ימצאו שום אדם שיקנה אותו, כי לא יתנו ממונם על קרן הצבי. ועליכם רבותינו לחזר בכל צדדין וצדי צדדין אחר זכות היתומים, כי אתם אביהם של יתומים, ואין ליתומים אפילו שוה פרוטה זולתי אותו קרקע בלבד.
שוב מצאתי שכתב רש"י ע"ה בתשובה אחת: וז"ל: וששאלת אם עדותן עדות מחמת שהיו אנוסין באותה שעה. אני משיב עליה הכל לפי מה שהם העדים. אם הוחזקו ב"ד בהם שהיו נוהגים כדת משה בהצנע באונסם, ולא נחשדו על עבירות שלא אנסום גוים עליהם לעבור מדעתם בינם לבין עצמם, יש לקבל עדותם. ואם הוחזקו מופקרים בעבירות שלא אנסום גוים עליהם, אע"פ שחזרו בהן אחר זמן תשובה הוגנת, אינם נאמנים להעיד עכשיו מה שראו באותן הימים, דתניא היה יודע בעדות עד שלא נעשה חתנו ונעשה חתנו וכו' עד זה הכלל כל שתחילתו וסופו בכשרות כשר, תחילתו או סופו בפסלות פסול. ועדים הללו תחילתן בפסלות +ערכין י"ז סע"ב; ב"ב קכ"ח ע"א.+ עכ"ל.
עתה אנו נבוכים קצת בדבריו, שהרי תחילת דבריו משמע דווקא הוחזקו בכשרות אבל סתמא פסולין, ובסוף דבריו משמע דווקא הוחזקו מופקרים או לאו, או אפילו הודו בפני הרב שהורה להם איך ישובו שעברו עבירות בסתר אע"פ שאין אדם נאמן לפסול את עצמו, הכא נראה דהוי גילוי מילתא בעלמא, ונאמנין לפסול עצמן שלא להוציא ממון על פיהם. ושמא כך דעת רש"י שהוחזקו מופקרים ועל פי שאר אנוסים, או על פי גוים מסיחין לפי תומן, או אפי' עצמם. (ונהנה) [והנה] בעוונו' היו כמה אנוסין שהודו שהיו בועלים נידות וכמה בני אדם שחזרו אחר [כך] אנוסין להעיד להו מה שלא ראו.
לכן נראה לפי ע"ד שכל שעה שלא תביא האלמנה ראייה שהוחזקו העדים בכשרות, שיש להעמיד הקרקע בחזקת היורשין אפילו למוכרו, ולא תוכל האלמנה לטורפו מן הלקוחות. ומיהו ודאי נראה שמחמת זה לבד שעבד ע"ז באונס אין לפוסלם, אם לא חטאו שלא באונס, כי כן משמע מתשובת רש"י. אך מה שחטאו שוב הוכיח על תחילתם. ואפילו אומרים שראו קודם שהוחזקו לעבור שלא באונס, כי שמעתי ראייה מיש רבותי' מדאמרינן אי דקבליה עליה באלוה מזיד הוא +סנהדרין ס"א ע"ב; שם ס"ב ע"ב+ א"כ ה"נ הואיל ושוב חטאו הוכיח שמתחילה קבלו עליהם לעבור בזדון. ומיהו רפיא בידי אי מחמת שעבדו ע"ז באונס או לאו. כי רבי' משה כתב בספר המדע שעברו על לאו דלא תחללו, ועל עשה דונקדשתי, אבל פטורים ממלקות. ועוד כתב בהלכות עדות וז"ל: כל הנפסל בעבירה, אם העידו עליו עדים שעשה עבירה פלונית נפסל אפילו לא התרו בו, שהרי אינו לוקה, או גנב או גזלן או אכל נבילה וכיוצא בה. אבל אם ראוהו העדים עובר על דבר שקרוב העושה להיות שוגג, צריכין להזהירו ואח"כ יפסל, עכ"ל. ובנדון זה הואיל וכל ישראל יודעים דין זה שיהרג ואל יעבור, שמא פסולין להעיד עד שיחזרו בתשובה. ומיהו רבי' משה כתב במקום אחר וז"ל: איזהו רשע, כל מי שעבר עבירה שחייבין עליה מלקות זהו רשע ופסול לעדות, שהרי התורה קראה למחוייב מלקות רשע שנ' והיה אם בן הכות הרשע עכ"ל. ואפי' אם הוחזקו רבותינו להכשיר אנוסים בעדות אשה, שאני עדות אשה דאקילו בו רבנן, אבל לאפוקי ממונא לא. ע"כ התשובה.
תשובת מהר"ר ידידיה. אפסוק הדין ואח"כ אכתוב הראיות. נראה שיורשי הזקן מאשתו ראשונה ירשו שני שלישים ויניחו ביד נאמן אשר יבחרו ב"ד שליש לאנוסין הקטנים שהם בני האשה, אם יש שם ספרים או מטלטלין, והקרקעות ינוחו לעמוד להם ולא ימכרום, ומשכר הבתים יחזיקו הבדקים. עוד יוסיפו לאנוסים ג' ליטרא, חצי הנדן שהכניסה לו ק' ליטרין, כדתני בר קפרא ס"פ מי שמת, יחלוקו נכסי צאן ברזל, ופרשב"ם בחזקתן דקאמרינ' בית הילל בחזקת הבעל דבאחריותו הן, ובחזקת האשה דמכחה באו. וכן פסק המיימוני פ"ה דסדר נחלות על נפל הבית עליו ועל אשתו. והאנוסין נקראו שבויים, ואין מורידין קרוב לנכסיהן, ויניחו ביד ב"ד עד יראו אולי ישובו. ואם ימותו בתרפות ירשום הראויין לירש מצד אביהם. ובעודם קיימים לא ישלטו בהן קרוביהם. אך לאה אחות בני הבת האחרונה יגעה יגיעת לאה ואין לה בנכסים כלום כדאבאר. אך לאפוטרופוס שעמד אחר החזקה אשיב דחזקה בטעות אינה מועלת כל זמן שמביא ראייה אך אחרי שאין ראייה שהודית בקניין ובשטר, לא בני ראשונה ולא בני אחרונה. גם לא נודע אם הוא קדש השם ראשונה או אשתו יחלוקו כדפרי' לעיל. ושודא לא שייך דאנן לא דיינינן שודא, דאפילו רב ששת פ' מי שהיה נשוי +כתובות צ"ד ע"ב+ לא מיקרי דיינא למידן שודא. וכן פסקו הגאונים דלא דיינינן שודא. ואין עניין דר' יוחנן בן ברוקה לכאן +שבועות פ"ז מ"ז+ אחרי שלא ראו שום שטר ולא לשון השטר.
ולדברי רשב"ם אין ללאה כלום, כי יורשי האחרונה והראשונה ודאין והיא ספק. ואפילו לפי' התוספות בבא מציעא ובפ' כתב דבכורות שהקשו עליו מהא דרב אסי +ב"ב ק"ז ע"א; ב"ק ט' ע"א+ וריב"א מנפל הבית עליו ועל אמו ומזה נוטל שלשה חלקים וזה נוטל רביע, אמת שדחה בתשובתו לריב"ם סוף פ' מי שמת ראיותו היטב וקיים דברי עצמו +ב"ב דף קנ"ח ע"א, ד"ה נפל הבית עליו ועל אמו.+ ולשון התוספות שאמ' ספק אי הוי יורש דידיה או לאו, זאת לאה נמי ספק אי הוי יורשת אחיה או לא, דאפילו אחיה שבאה מכחם שמא אינם יורשים אם קדש הזקן באחרונה.
ועל העדים לקבל מוכח מלשון רש"י שהשיב שצריכין שיעידו עליהן שלא הופקרו בעבירות. וזה לשונו: אם הוחזקו בהן שלא הופקרו כו' עד ואם הוחזקו מופקרים. ולא הזכיר ב"ד משום דבעינן שיוחזקו ב"ד בהן שלא הופקרו, זה צריך בעדות חזקה, דבעניין אחר לא ידעי ב"ד, והלכה כבר קפרא דיחלוקו +ב"ב קנ"ח ע"ב.+ וכן פסק באביאסף. וז"ל (הרוקח) [האלפסי]: תני בר קפרא הואיל והללו באין לירש והללו באין לירש, יחלקו. וכן הלכה. והאי דקאמרי בית הילל בחזקתן פי' רב היי ז"ל דהינון נכסי איתתא דלא ידעינן אי מנכסי כתובה אינון אי מנכסי מלוג, דאינון הנכסים הנכנסים ויוצאין עמה. ובהא איפליגו ר' אלעזר ור' יוחנן ובר קפרא, וקא פסקא הלכה כבר קפרא, חדא דהוא מסקנא דשמעתתא, ועוד דהוא רביה דרבי יוחנן, וקיי"ל דאין הלכה כתלמיד במקום הרב. ואיכא מאן דאמר דהני נכסי דקאמרי ב"ה בחזקתן נכסי צאן ברזל אינון, וכתובה מאי דקביל בעל על נפשיה מדיליה, כגון תוספת ועיקר כתובה דהוא מנה ומאתים. ונכסים הנכנסים והיוצאים עמה אינון נכסי מלוג, ומסתברא לן דהאי פירושא עדיף טפי, ומסתבר (מיהו) [מההוא] פירושא קמא. עכ"ל.
אך בנידון זה אין ללאה בנכסי הזקן, דהיא ספק, ויוצאי יריכו ודאין כדלעיל. ואע"פ שכת' במיימוני נפל הבית עליו ועל בן בתו אם האב מת תחילה בן בתו ירשנו ונמצאו הנכסים על יורשי הבן, ואם בן בתו מת תחילה אין הבן יורש את אמו בקבר, כמו שבארנו, ונמצאו הנכסים של יורשי האב, לפיכך יחלוקו יורשי האב עם יורשי בן הבת. עכ"ל. השתא תיקשי דידיה אדידיה, דלעיל מינה קאמר אבל אם נפל הבית עליו ועל אמו מעמידין נכסי האם בחזקת יורשי האם שהן ודאין, אבל יורשי הבן ספק הן, שאם מת הבן תחילה אין לאחיו מאביו בנכסי אמו כלום, עכ"ל. משום דהוחזקה נחלה באותו השבט, וכן קיימ' לן +ב"ב קנ"ח ע"ב.+ וא"כ בהא דקאמר יחלוקו מיירי באותן נכסים שלא הוחזקו בחזקת יורשי האב, כגון נכסי צאן ברזל של האם שהיו לו לאב ולאם של הבן, וראוי הבן לירש אביו ואמו, אם מת בסוף ולא /ולו/ אח ומצד האב, כי כתובתה היא, ועתה אחיו מן האב ירשוהו. ואם האב מת באחרונה יורש בן בתו כדין האב קודם לכל יוצאי יריכו, כ"ש לאחי בן בתו, דלא דייקינן אהא דריש פ' יש נוחלין +ב"ב קט"ז ע"ב+ אבי האב ואחיו, כגון אברהם ויעקב בנכסי עשו, דיעקב קודם, דאי יצחק קיים קדים לאברהם, הכא נמי יוצאי ירך יצחק דהיינו יעקב קדים. אבל הכא אם היה אם הבן קיימת לא ירתי אחי האם כלום, אך אבי האם, והללו באין לירש ויחלקו, כן שיטת המיימוני. ותניתוה פ' (יש נוחלין) [מי שמת] +ב"ב קנ"ט ע"ב+ בן שנשבה ומת אביו במדינא יורשי האם ויורשי הבן יחלוקו, לית ליה הוחזקה נחלה לאותו שבט, ולא קשה לי מידי. ומצאתי און לי מדברי רבי' אברהם כהן אבי אמו של רבי' שמריה שהועתקה מכתיבת רבי' שמואל נביא אבי החסי"ד שהוריש ליותם בן אחי מר דורבל מפני שהוחזקה נחלה באותו שבט ולא רצה לסיבה למטה אחר. ומה שהביא מפ' שור שנגח את הפרה +ב"ק מ"ט ע"א+ לא שנו אלא שחבל בה בחיי הגר, אין עניינו לכאן, דלא שייך התם למימר הוחזקה נחלה לאותו שבט, ולא אתי מכח ירושה, אך היא זכתה בגופה.
ולפסול העדות מטעם עם הארץ לא תוכלו דאמרינן ס"פ אילו עוברין כמאן מקבלינן סהדותא מעם הארץ כר' יוסי. ושלום ידידיה העלוב בן ה"ר ישראל זצ"ל.
תשובת מור' הר' ר' אשר. על לאה שתובעת כתובת בעלה מנכסי הזקן של בעלה וזקנתו כי כולם קדשו את השם כאחד, ואומרת שזקנו של בעלה וזקנתו נהרגו תחילה וירשה בעלה, לכן תובעת כתובתה מן הנכסים.
דין זה שנוי פ' מי שמת +ב"ב קנ"ז ע"א.+ נפל הבית עליו ועל אביו ועל מורישיו, והייתה עליו כתובת אשה ובעל חוב, יורשי האב אומרים הבן מת ראשון ואח"כ מת האב, ובעל חוב אומר האב מת ראשון ואח"כ מת הבן, ב"ש אומרים יחלוקו, וב"ה אומרים נכסים בחזקתן, והלכה כב"ה. והעמד נכסים בחזקת יורשי הזקן, ואנו אומרים שמא בעלה נהרג תחילה, ואין האשה נוטלת כתובה בראוי, ואין ללאה כח וזכות בנכסי הזקן וזקנה כלום. ושלום כנ' אשר בן ה"ר יחיאל זצ"ל.
@שו"ת בעלי התוספות סימן קכט
+תשו' ה"ר ידידיה ב"ר ישראל.+ פסק מור' הר"ר ידידיה ז"ל מה שכתבת שהנכסים בחזקת האלמנה לא היא. דקיימא לן כר' עקיבא פ' הכותב +כתובות פ"ט מ"ב+ מי שמת והניח אשה ובעל חוב ויורשין ינתנו ליורשין, אפילו במלוה דלהוצאה ניתנה וכו'. אפילו הייתה קיימת האלמנה, כל זמן שלא נשבעה על כתובתה נכסים בחזקת יורשין, כ"ש אחרי מותה. דנשים שלנו נושאות ונותנות בתוך הבית. ואמרינן פ' חזקת הבתים +ב"ב נ"ב ע"ב+ וכן אשה שהייתה נושאת ונותנת בתוך הבית, והיו אונות ושטרות יוצאות על שמה, ואמרה שלי הן שנפלו לי מבית אבי אמה, עליה להביא ראייה, אפילו אם הייתה קיימת. כ"ש אחרי מותה, ולא מהימנה בשבועתא לומר שלי הן, דמוקמינן נכסים בחזקת יתמי בין בחייה בין אחרי מותה.
וכן פסק ספר אביאסף וז"ל: ולפי דרך האמת נ"ל דהלכה כרבה דאמר ראייה בעדים שידעו שממון זה כתו' בשטר מעיסת' קימץ, או שידעו שהיה משל אבי אמה +ב"ב נ"ב ע"ב+ וכן מר רב ישר' גאון: מה שאמר שמואל ומודה לי אבא שאם מת על האחין להביא ראייה +ב"ב נ"ב ע"א+ אין הלכה כמותו.
וגם מה שכתבת אם יש לו עדים שאמר בשעה שגבה אני רוצה לגבות חלקי, טענתיה טענה, מדרמי בר חמא אמר פליג זהו דווקא בשיירא שעמד עליה גייס, ומסר נפשיה להציל +ב"ק קי"ו ע"ב+ לכך אמר רמי בר חמא כגון זאת, אבל בחוב שחייבין גויים אין יכול לחלוק, וכל מה שגבה לאמצע, כי חייב משום השבת אבידה להציל לחלק חבירו, אבל למימסר נפשיה לא מחייב. וכן מוכח מפרש"י על דברי רב אשי +ב"ק קט"ז ע"ב; רש"י ד"ה רב אשי אמר+ וז"ל: ומיהו היכא דיכולין להציל להדיא אפילו שמעו ושתקו לא קנו, דמסתמא לא אייאשי. ואפילו אם בעלה נתן לה כל נכסיו לא עשאה אלא אפטרופא +ב"ב קל"א ע"ב+ ולא כתב לה אלא כדי שיכבדוה. אך אם תנשא לאחר, לא חש לכבדה. ושלום חיים וברכה לכל ישראל, ידידיה העלוב בן ה"ר ישראל זצ"ל.
@שו"ת בעלי התוספות סימן קל
+תשו' ה"ר יצחק ב"ר אהרן.+ מעשה שנתפשו יהודים בעיר אחת, ויש מהם שלקחו להם כל אשר להם. לסוף נתפשרו בת"ק ליטרין, ונכה להם השר מה שלקחו מאותם היהודים. ועתה אומרים האחרים שאין לפרוע להם מה שנלקח להם, כי בשביל שנמצא אצלם ממון נתרבה העין והוזק להם בפשרה. ואילו אומרים אדרבה הרוחתם ממנו כי אמרנו לשר אין לנו ליתן לך יותר כי נלקח כל אשר לנו, ולכך הקל מעלינו.
נראה דשמא יש לדמותו לשיירא שהייתה מהלכת במדבר, ובא גייס לטורפה, דמחשבין לפי ממון ולא לפי נפשות +ב"ק קט"ז ע"ב+ ופי' הקונטרס מהו לטורפה לבוזזה, ונתפשרו עמהן בממון עכ"ל. ומשמע התם שיטילו על כל אחד לפי אשר ימצא לו. ונראין הדברים דאפילו נטלו מאחד מהן ובא לחשבון הפשרה שכן יהא הדין כמו דלא נטל כלום. ואע"ג דלשון לטורפה לא משמע אלא רצה לטרוף אבל לא נטל כלום, מיהו יש לומר דנראה דתנא ירושלמאי /ירושלמי/ לא מפליג בין נטל לא נטל, דתני לה ברייתא בירושלמי +ירושלמי ב"מ פ"ו, ה"ד+ וקתני וטרפה, משמע מתוך לשונו שכבר טרף. ומסתמא לא נטל מכולם במשקל, ואפילו הכי קאמר מאחר שעמו פשרה יחד דיחשבו לפי ממון. ועוד דכיון שהממון מסור לפניהם ואותה השיירה מסורה בידם ליטול ממונם, אפילו לא נטלוהו הרי כמו שנטלוהו. וכן משמע התם ההוא גברא דאחוי לחמרא דר' פנחס ומסיק והני מילי דלא אוקמה עילויה, אבל אוקמה עילויה מעיקרא מיקל אקלייה +ב"ק קי"ז ע"א.+ משמע כיון שממון השיירא לפניהם שאין לחלק בין טרפה ללא טרפה, ואפילו בטרפה אמרינן שיחשבו לפי ממון. ה"נ נראה דכיון שכולם היו נמסרים למלכות וכח לפדותם מכל אשר להם, שאין לחלק בין אותם שנתקבל מהם מאותם שלא פרעו, אך יחשבו לכל אחד לפי הממון. ועוד אמרינן התם +ב"ק קי"ג ע"ב+ בר מתא אבר מתא מעבט, ופי' הקונטרס וזה לשונו: רשות ביד ישראל גבאי למלך למשכן בן העיר על מס בן עירו דדינא דמלכותא דינא. והני מילי בכלוזא וכרגא דשתא דא, אבל שתא דחליף חליף. משמע דמההיא שתא מתפס כולהו כי הדדי, וכולהו מחייבי אמנתייהו, ושותפי נינהו. ואין לומר שאותן שפרעו ממה שראוי שנפטרו השאר עבור מה שפרעו, דהוי כפורע חוב חבירו דאמר התם +נדרים ל"ג ע"א והלאה+ הניח מעותיו על קרן הצבי, דהוי כמבריח ארי מנכסי חבירו כדפי' התוספות פ' הכונס +ב"ק נ"ח ע"א, ד"ה אי נמי+ הכי נמי נימא דאע"ג דנפטרו האחרים אין להן לחזור עליהן, לא דמי לחוב דעלמא כדאפרש בעז"ה.
והא דאמרינן בירושלמי א"ר יהושע ב"ל אין אדם נתפס על חבירו, וחייב ליתן לו אלא בארנונא וגולגולתא אין חוזר על חבירו, וא"כ אינו דין שיחזירו אילו לאילו, לא קשה דר' יהושע ב"ל לא בא למעט אלא שאר חובות שבין אדם שאין לו לחזור עליו, אבל עולים ומסים שמטיל המלך על הנציבין יש להם דין ארנונא וגולגולתא. וכן מוכח שיטה דהתם +ירושלמי כתובות פי"ג ה"ב+ דאמר נטלוה מסיקין מחמת הנגזל דין יכול למימר הב לי דידי. בעי ר' אבא בר מימל, הפורע חובו של חבירו שלא מדעתו דפליגי חנן ובנו של כהנים גדולים. אמר רב יוסף טעמא של בנו כהנים גדולים לא עלה על דעתן שתמות אשתו ברעב, ברם הכא יכול למימר מפייס הוינא ליה ויהיב הוא משכוני כו', עד דמסיק הא דר' יהושע ב"ל, אלמא דלא אתי לאפוקי אלא שאר חובות דעלמא דעלייהו קאי. וכן מוכח הא דרב דפליג עליה דאמר כל הנתפס על חבירו חייב ליתן לו. חיילי' דרב מהכא, הגוזל שדה ונטלוה מסיקין +בבלי, ב"ק קט"ז ע"ב+ ולא שמערב מאי דמי ר' יוחנן קנס הוא שקנסו בגזלן. ובנדרים +ירושלמי, נדרים פ"ד ה"ב+ ובכתובות +ירושלמי, כתובות פי"ג ה"ב+ משמע דלא פליגי רב ור' יהושע ב"ל אלא משאר חובות, אך בכל מסין ועולין שמטיל המלך שהוא דין, לאו גזל הוא, ויש להן דין ארנונא. ולאו דווקא ארנונא, אלא ארנונא וכל דדמי ליה. וכן מוכח תלמוד שלנו, אמר שמואל דינא דמלכותא +ב"ק קי"ג ע"ב+ תדע דקטלי דיקלי ועשרי ועברינן עלייהו כו' עד דמסיק דמלכא אמר כו' ואינהו דאפסיד אנפשייהו, דאיבעי להו למינקט בני באגי ומישקל דמי מינייהו. והאי מלתא לאו ארנונא היא, ואפילו הכי קאמר שיש להם מן הדין לחזר על חביריהם. אלא על כרחיך ארנונא לאו דווקא. ואפילו תימא דהא דירושלמי ר"ל ארנונא דווקא, א"כ פליגא אתלמוד שלנו, ותלמודן עיקר, כדפי' התוספות בכמה מקומות. אך לכאורה משמע דלא פליג אתלמוד דידן, כדפרישית.
ולפי זה נראה לומר דכל מתנות שלנו [לאו] גזילא דמלכותא הן, רק דינא, דעל מנת כן מתיישבין תחת השרים שיהא גופם וממונם כרצון המלך לגבות מהן כפי רצונו. וכן משמע במיימוני פ"ה בהלכות גזילה ואבידה, וז"ל: כללו של דבר כל שיחקה /שיחוקק/ המלך לכל, ולא יהיה לאחד בפני עצמו, אינו גזל רק דין המלך. ומי שלוקח מן המלך שדה או דבר אחר שלקח מבני ארצו, מותר ללוקח ליהנות ממנו שכן הדין במלכים, לוקחים ממשמשין ומעבדיו כשהוא כועס, והמלך הפקיע שיעבודו, ונעשה חצר זו ושדה זו כהפקר, וכל הקונהו מן המלך זכה בה. משמע מלשונו שכל חק המלך דין הוא, רק שיחקה המלך לכל בני המלכות ולא לאחד לבדו.
וכן משמע מהתם +ב"ק קי"ג ע"א+ דפריך עלה מההיא דאין פורטין לא מגבה המוכסין, ופריך והאמר שמואל דינא דמלכותא דינא, ומתרץ לה במוכס שאין לו קצבה. דבי ר' ינאי אמרי במוכס העומד מאליו. ודווקא דעמד מאיליו שלא ברשות קרי ליה גזלן, אבל אם עמד מחמת המלך אע"פ שאין לו קצבה קרי ליה [דינא] (המלך גזלן). משמע שאין לחשוב מה שנוטל המלך של עכשיו מבני ארצו לגזל, והוי כארנונא, ומי שנתפס על חבירו יחזור עליו. הילכך יש לאילו בני העיר שלא נתקבל משלהם כלום לשלם מה שנתקבל מן האחרים לפי חשבון הפשרה, כיון שנכה להם בסכום הפשרה, ולא דמי לאם פשר לכל אחד לבד.
ועוד ראייה מהא דהתם +ב"ק קי"ג ע"ב+ האי מאן דמשתכח בבי דרי פרע מנתא דמלכא, ואין האחרים יכולין לומר שלך נתת, אלא יחזרו לו האחרים לפי חלקם שמחוייבים, הכא נמי יש לומר כן. ואין לומר אדרבה הך דהכא הוי כמו אריסא, אבל אריסא לא לפי שאין לו בגוף הקרקע כמו שפי' שמן הדין שלא היה שיעבוד המלך עליו אלא על השותפין. אבל אילו שנתפשו יחד, כולם משתעבדין למס המלך משעה שנתפשו, ומה שנתקבל נתקבל עבור כולם, והוי כשותפין ולא כאריסין. וכן משמע לקמן +ב"ב ח' ע"א+ מההיא דמי כלילא דכל הנשאר תחתיו משועבד מן הכל אפילו אמתנתא דחבריה דקאמר שבקוה פלגא, פי' מחל להו המלך חצי דמי כלילא, משמע דמן הדין היה המלך לשאול כל דמי כלילא, אך עשה לפנים משורת הדין כמה שמחל. וכן מוכח התם לסוף ערקו כולהו ושדיוה אכובס. משמע דכל חד משתעבד על חלק חבירו. וכן איתא פ' איזהו נשך +ב"מ ע"ג ע"ב+ מלכא אמר מאן דלא יהיב כרגא לישתעביד למאן דיהיב כרגא. ועוד ראייה מפרדכת +ב"ב נ"ה ע"א+ דחייב ליתן בעול הקהל אע"פ שאין עושה ריוח בעיר, הוא דאצלוה בני מתא, פי' הצילוהו ומחמת כן הכבידו עליהן. הכי נמי אילו הצילו חביריהם במה שנלקח להם, וניכה להם השר בפריעתם.
ועוד חקרתי שאילו באין לפני השר היה מצוה להחזיר להם מה שפרעו יותר מחלקם, והיה פוסק כן, לכן יש לנהג כן. ומעשה בא לפני ר"י הזקן ממטבע שנפסל, והשיב שיעשו כמו שתיקן השלטון דדינא דמלכותא דינא, וכן בשם רשב"ם נהג כן ר"ת. ועוד המנהג כן בכמה מקומות, ומנהג מבטל דין והלכה כדאיתא בירושלמי פ' השוכר את הפועלים +ירושלמי ב"מ פ"ז ה"א.+ ומעשה בא בבורגוני"א באלמנה אחת לעניין כתובה, ושלח ר"י לעשות כמנהג המדינה ולהגבות לה כתובתה. ושלום יצחק בר אהרן תנצב"ה. וכן פסק ה"ר מנחם בן שמואל.
@שו"ת בעלי התוספות סימן קלא
+תשו' ה"ר יצחק ב"ר חיים מאופנהיים.+ תשובת ה"ר יצחק מאופנהיימ' ז"ל. נראה לי אע"פ שיחיד ורבים הלכה כרבים +ברכות ט' ע"א+ הכא הלכה כיחיד דמסתבר ליה טעמא, דהא מסייעו ליה בני עכן שהעידו שאחיו הדר עמהם נותן מס מאותו חוב, ולולי זה לא הייתי מאמינו שלא היה שלו, אחרי שאונות והערבות יוצאין על שמו. וראייה מפר' האשה שנתארמלה +כתובות י"ט ע"א, כדברי אביי+ האומר שטר אמנה הוא זה אינו נאמן. ומסקינן דקאמר מלוה, ואפילו הכי אינו נאמן כיון שחב לאחרים, שרצה להפקיע מבעלי חובין. והוא הדין בנדון זה הייתי אומר שטוען כך כדי להנצל ולהיפטר מן המס. אבל עתה דמסייעי ליה בני עכן יש לפוטרו מה שלא הודה לבעלי הודאות, כי איפשר דלא ידע שנכתב החוב בשמו. ואפילו אי ידע מ"מ היה סבור כיון שלא הלוהו ולא עשה כי אם להשיב אבידה לאחיו, שלא היה לו להודות מזה. וקיימא לן האדם בשבועה פרט לאנוס +ברייתא, שבועות כ"ו ע"א.+ ואפילו המלוה ממון אחרים בעירו פסק ר"ת שאין ליתן מס ממנו, ואסור להציל עצמו בממון חבירו, וכ"ש שאין להציל ממונו בממון חבירו, אך שרשאין בני העיר להסיע על קיצתן +ב"ב ח' ע"ב+ ולתקן על ככה, אין נראה להם שמרבה להם העין.
ואם יש תקנה בעירכם אפילו היכא שאינן מלוים ממון אחרים מיד ליד אלא אחרים כותבים בשמם משום התנצלות, אז ראובן יש לו ליתן לכם מאותו יום שהזהיר הערבים והרבה לכם העין. אבל קודם שהרבה לכם העין אין לחייבו מס, כי שמא לא היה ניחא ליה במה שכתבו בשמו כדי להשביע עצמו. וכה"ג איתא פ' הגוזל קמא +ב"ק ק"ב ע"ב+ הלוקח שדה בשם ריש גלותא דאין כופין ריש גלותא למכור דמצי למימר לא יקרייכו בעינ' ולא זילותייכו בעינ'. והוא הדין בנדון זה, שאין חבין לאדם שלא בפניו +כתובות י"א ע"א.+ אמנם משהזהיר את הערבים אם אז נאות בדבר ועבר על התקנה, לכן יתן מס מאותו יום והלאה, ולא יותר, כדאיתא פ' לא יחפור +ב"ב כ"א ע"ב+ ואי שייך בכרגא לא מצי מעכב, זה רוצה לומר מכאן ולהבא ולא למפרע. אבל אם אין לשם תקנה על זה בפירוש, אז אין לחייב ראובן כלל לתת מס, כי אין ללמוד זו מזו כלל בתקנת הקהל כהלכות כותים, ואין לו בו אלא חידושו, ואין להעניש בלא אזהרה. ושלום יצחק בן הק"ר חיים זצ"ל.
@שו"ת בעלי התוספות סימן קלב
+תשו' ה"ר מרדכי.+ על ראובן שנתן לשמעון מתנה על מנת שיעשה לו דבר פלוני, והתנה בתנאי כפול אם תעשה יהא נתון לך, ואם לאו לא יהא נתון לך, אם שמעון יכול לחזור בו ולומר לא אעשה ולא אזכה במתנה.
נראה לי דחייב לקיים תנאו אי לא אניס. וראייה מקידושין פ"ג +דף ס' ע"א+ הרי את מקודשת לי על מנת שאתן לך מאתים זוז, ואמרינן בגמרא מקודשת והוא יתן. ונר' לי אע"ג דהכי פי' אם יתן, מ"מ חייב ליתן ולקיים תנאו. ועל כן מקודשת דסמכה דעתה, שהרי חייב לקיים תנאו וליתן. וכן משמע לשון מתניתין ויתן, ולשון הגמרא והוא יתן, וכשם שנתקיים הדבר שהיא מקודשת, ואי אפשר לה לחזור לרב יהודה דאמר והוא יתן, כך נתקיים ונתחייב הוא בתנאי דידיה לקיימה ולתת לה. וראייה מפ"ב דקידושין +דף מ"ז ע"א+ א"ר אלעזר התקדשי לי במנה ונתן לה דינר מקודשת. ופי' התם כיון דחסר הרבה לא כסיפא ליה למיתבעי' אלמה דחייב לתת לה, אע"ג דהתם אינה מקודשת אא"כ יתן כל המנה, דהא התקדשי במנה קאמר.
וראובן שתבע את שמעון ואמר אתה מכרת לי עשרים מדות בט' ליטרין ולקחתי מהן י"ט מדות, וט' ליטרין נתתי לך. ושמעון משיב אמת ט' ליטרין נתת וי"ט מדות קבלת, אבל מכרתי לך כ' מידות בי' ליטרין, על כן תן ליטרא וקח מידה אחת, ושניהם מודים כ' ביחד, והנה כל אחד תובע.
נראה לי דאין כאן עסק שבועה דשניהם יכולין לחזור. וראייה מפ' הספינה +ב"ב פ"ו ע"ב+ א"ר אלעזר יכול לחזור אפילו בסאה אחרונה היכא שמכר לו שלשים סאין, ושלום מרדכי.
@שו"ת בעלי התוספות סימן קלג
+תשו' ה"ר אליעזר חיים ב"ר אליעזר.+ על דבר לאה אשר נתקדשה בטבעת בחזקת שהיה של זהב ונמצא של נחשת שנה אחר נישואיה.
על זה כתב רבי' שמשון משנ"ץ בתשובה אחת, שאע"פ שהחתן היה סבור שהיה של זהב, מ"מ אחרי שלא אמר בפירוש התקדשי לי בטבעת זו שהיא של זהב, הרי היא מקודשת. ואע"פ שנהגו העולם לקדש בשל זהב, מ"מ לא חשבינן ליה כדמפרש מ"ד אאשה דסתמא מקפדת על דינר אפילו אליבא דבית הילל, ואפילו הכי כי קדשה בליליא או שויא שליח מכשירינן בפרוטה +קידושין י"א ע"א.+ ולא דמי להתקדשי לי במנה זה ונמצא חסר דינר דאינה מקודשת +קידושין ח' ע"א; ושם מ"ז ע"א+ דסתם מנה הוא מאה דינרין של כסף, אבל טבעת זו יש מהם כסף זהב ונחשת ואלמוג, ובכל עניין מקודשת אם יש בו שוה פרוטה. ונראה אפילו אמרה האשה סבורה הייתי שהיה של זהב, אמרינן איהי דאטעיא נפשה. דומיא דההיא דתנן +קידושין פ"ג מ"ה+ כסבור שהיא כהנת ונמצאת שהיא לויה, מקודשת, שלא הטעתו והוא הדין איפכא.
ורבי' מאיר כתב בתשובה אם אמרו העדים בפני האשה שהוא של זהב, יש לומר דאעדים קא סמכה. ואין לחלק בין אמר איהו ובין אמרו עדים. ומכל מקום, אע"פ שאנו מדמין, לא היינו עושים מעשה להפקיעה בלא גט, ע"כ.
ובנדון זה של לאה מאן מוכח שהעדים אמרו לפני לאה שהוא של זהב. וכי העדים מומחים הם כי זבבו /?/ ואיסר להכיר בין זהב וכסף ונחשת. והלא מחמת חששא זו כבר ההרגל פשוט כשמראין הטבעת שאומרים הוא שוה בטוב פרוטה. ועוד דכל היכא דלא נישאת שייך חששא טפי, אבל כשנשאת ונבעלה, עלה תניא בברייתא ומייתי לה פ' המדיר +כתובות ע"ג ע"ב+ קדשה בטעות ובפחות משוה פרוטה, וכן קטן שקדש אע"פ ששלח סבלונות לאחר מיכן אינה מקודשת, ואם בעלו קנו. ואיתא התם +כתובות ע"ב סע"ב+ קדשה על תנאי וכנסה סתם, רב אמר צריכה הימנו גט, ושמואל אמר אינה צריכה הימנו גט. וטעמא דרב משום דאין אדם עושה בעילתו בעילת זנות, והלכה כרב באיסורא, וכן פסקו הגאונים. וזה לשון רבי' משה: וכן המקדש בפחות משוה פרוטה או במלוה וחזר ובעל סתם בפני עדים, צריכה גט, שעל בעילה זו סמך ולא על קידושין הפסולים, ע"כ. ולאו דווקא עידי ביאה וה"ה עידי ייחוד. וכתב רבי' שמשון מדאשכחן פ' בית שמאי ביבמות +דף ק"י ע"א+ ובמס' נדה +דף נ"ב ע"א+ גבי קטנה שנישאת דכיון דבעל בגדלות אינה יכולה למאן, דשמעינן אע"ג דלא ייחד עידי ייחוד לשם כך, מ"מ מיקרי עידי ייחוד, מה שהוא דר עמה בבית, דדבר שהסתם כך הוא כדאיתא עדים דמי. ויש לדקדק דווקא בקטנה או במקדש על תנאי איכא למימר דגמר לבעול לשם קידושין וכו'. שכן כשנודע לו שקידשה בפחות משוה פרוטה, כדאמרינן התם +כתובות ע"ג ע"ב+ אדם יודע שאין קידושין בפחות משוה פרוטה, וגמר ובעל לשם קידושין. אבל מה שבעל קודם שנודע לו, לא בעל רק על דעת קידושין הראשונים, שהרי קסבור היה שהיו קידושין גמורים.
ובנדון זה אפי' אם תימצא לומר שהקידושין אינם קידושין, מ"מ יש להשיאו עצה להתייחד עמה בפני שנים שיראו רק שנכנס עמה בחדר, והם לא יכנסו, והוא יבעול ודיו בכך. דאמרי נהרדעי +קידושין י"ב ע"ב+ בכולהו לא מנגיד רב אלא אמאן דמקדש בלא שידוכין. ואפי' למאן דאמר רב מנגיד אמאן דמקדש בביאה, היינו משום פריצותא, שעושה תחילת קניינו בביאה, כמו שפי' ר"י, והכא ליכא הך חששא, שהרי היתה עמו בחזקת נשואה גמורה.
וגדולה מזאת אילו היה לו בנים ממנה היו ראויים להיות כהנים גדולים, שהרי זרעו מיוחס אחריו קרינן ביה. ולא דמי לעשרה כהנים עומדים ופירש אחד מהם ובעל שמשתקין אותו מדין כהונה +יבמות ק' ע"ב+ אבל הכא לא. ואפילו לר' אלעזר דאמר פנוי הבא על הפנויה שלא לשם אישות עשאה זונה +יבמות נ"ט ע"ב+ הכא לשם אישות היה. ולהכי עתה שנודע לו פסול להקידושין, למה לא יבעול עתה לשם קידושין. ומיהו כל כה"ג איכא לאודועי, ואמרינן ליה דבעלמא פריצותא הוא לקדש בביאה, ולדידיה כה"ג שרי. וכן נמי אמרינן ליה דלא לפיק שותא מהך עובדא בשוקא ובברייתא. והכי שפיר טפי להתייחד בפני עדים, כמו שהוא מעשים בכל יום בבני אדם עם נשותיהם, ממה שיקדש שינית בפני עדים. שהרי צריך להזהר מאד בטיב גיטין וקידושין מחומרא דאתי לידי קולא, למימר פנויה היא.
ועל דבר הברכות, כתב רבי' שמשון בתשובה שאינה צריכה אפילו אין הקידושין כלום, כיון דבעל אחר כן קנאה ולא בעיא ברכה, וסגיא בברכה ראשונה, שכלה בלא ברכה שאסורה לבעלה כנידה +ריש מסכת כלה+ מדרבנן הוא. דלא מצינו בשום מקום ברכות מעכבות. ובכי האי גוונא לא הדור, כיון שברכו על אירוסין ונישואין כל דהו. והביא ראייה מהא דהמדיר +כתובות ע"ג ע"ב+ דאם בעלו קנו, דמשמע דלא בעי ברכה ולא מסירה לחופה. ומהא דאמרינן פ' ארבע מיתות +סנהדרין, בפ' הנשרפים, ע"ו ע"ב+ המשיא אשה לבנו קטן סמוך לפרקו עליו הכתוב אומר ופקדת נוך ולא תחטא. וקידושי קטן אינם כלום אפילו מדרבנן, שהרי אשתו פטורה מן החליצה ומן היבום, ואפילו הכי שרי למבעל בגדלות ע"י ברכה שנעשת בקטנות. ועוד מההיא דתנ' בפ' חדש ביבמות +דף קי"ג ע"א+ שוטה וקטן שנשאו נשים פקחות, אע"פ שנפקח החדש ונשתפה השוטה אין להם עליהם כלום, רצו לקיימם יש עליהם כתובה. ואמרינן עלה בירושלמי בריש כתובות +כן צריך להגיה; עי' יבמות קי"ב ע"ב+ ר' אלעזר בשם ר' מנו, והוא שבא עליה משנתפקח והתם (חרש) [שוטה] אין לו נישואין אפילו מדרבנן, ואפ"ה רצה לקיימה יקיים בלא קידושי כסף ושטר, רק בבעילה. דאי בקידושי אחריני מאי למימרא.
ונראה לי דאין לדחות דההיא אם בעלו קנו, וכנסה סתם דהמדיר +כתובות ע"ג ע"ב+ היינו בדיעבד. הא ליתא. דהא לישנא דרצו לקיימם לא משמע רק לכתחילה. וכן נמי יש עליהם כתובה מיירי בלא שבע ברכות אחריני, דאל"כ אכתי מאי למימרא. ואין לדחות דברכת קידושי טעות גריעא טפי דלא עשה כל מה שהיה יכול לעשות, דהא חרש שוטה וקטן נמי כל מה שיכול לעשות אינו כלום אפילו מדרבנן. וכי תימא קטן עדיף דאתי לכלל גדלות, וגדלי נישואי בהדיה דומיא דקטן הבא על היבמה תגדלנו +יבמות פי"ג מי"ב+ אכתי חרש שוטה מאי איכא למימר, דמאן לימא לן דקאי להתפקח ולהשתפות. וכן נתפקח או נשתפה גופא אחרינא הוא.
ונראה לי להביא ראייה למה שפי' דנישואין חיילי בלא שבע ברכות, דאיכא למימר דומיא דאירוסין, דהמקדש בפני שנים מקודשת אע"פ שלא ברכה ברכת אירוסין, וארוסה היא לכל דבר. גם יש לומר דהיכא שקידשה כדין קידושים גמורים ואח"כ כנסה לחופה, הרי היא נשואה לכל דבר ליורשה וליטמא לה ולהפר נדריה ולדון בחנק, אפילו בלא ברכה. וכן משמע בכתובות +דף ז' ע"ב.+ דת"ר מברכין ברכת חתנים בבית חתנים, וברכת אירוסין בבית אירוסין, וקרי בית אירוסין מקום שקידשה, ובית חתנים מקום שהכניסה לחופה, אע"פ שעדיין לא בירך שם, ולא תלי החופה בז' ברכות. ואדרבה מוכח דתרי מילי נינהו, דאם לא כן, דלא קרי ליה בית חתנים אלא מכח שבירך שם או שרוצה לברך שם, א"כ פשיטה דבבית חתנים מברכין, ומאי קאמר. ואין לדחות דאתא לאפוקי מר' יהודה דאמר אף בבית אירוסין מברכין אותה, דהוה ליה למיתני בשעת אירוסין ובשעת נישואין. וכן נמי תנן פ' נערה בכתובות +פ"ד מ"ה+ לעולם היא ברשות האב עד שתיכנס לרשות הבעל לנישואין. ופי' הקונטרס +דף מ"ח רע"ב, ד"ה לרשות הבעל לנישואין+ וז"ל: כלומר שתכנס לחופה לשם נישואין, שתהא מסורה לרשות הבעל. ובגמרא +כתובות מ"ח ע"ב+ מייתי ברייתא: מסר האב לשלוחי הבעל כו' עד במה דברים אמורים ליורשה, אבל לתרומה אינה אוכלת בתרומה עד שתכנס לחופה. ופי' הקונטרס וז"ל: בד"א שמסירתה לשלוחי' הוו נישואין, לירושה, להך מילתא לחודה הוו נישואין, עכ"ל. ולא קאי אהא דתני' נכנסה עמו לשם נישואין, דהתם נשואה גמורה היא גם לאכילת תרומה. ובתר הכי איתא אמ' רב אשי תנא סתמי סתמי קתני, סתם חצר דידה ללון, סתם חצר דידיה לשם נישואין. ופי' הקונטרס וז"ל: הא דקתני נכנסה עמו ללון, לא שפירשה ללון אני נכנס ולא לשם נישואין, אלא סתמא נכנסה ושהתה עמו סתם, אמרינן נישואין נינהו, וזו היא כניסת חופתה. ואע"ג דלא נבעלה הוו נישואין בחצר שלו, סתם כניסתה לה לשם נישואין עכ"ל. הרי לך שכניסת חופה היינו כשפרשה שנכנס לשם נישואין, שתהא מסורה לרשות הבעל והוי בהכי נשואה, שזו היא נכנסה לחופה. ואחר שיצאת' מבית אביה שמסרה לשלוחי הבעל, אם נכנסה עמו בחצר דידיה אפילו בסתם הויא נשואה. והיינו על כרחין בלא שבע ברכות. דאי ס"ד שברכו, א"כ מהו סתם חצר, הלא אין לך מפורש גדול מזה.
ומעתה זכינו לדון. אחרי שהיא נשואה גמורה בלא שבע ברכות לאכילת תרומה שהיא במיתה, ולעניין מיתת ב"ד דאישתני קטלה מסקילה לחנק, כ"ש דשריא לבעלה. וכתב רבי' שמשון דנוכל לפרש כלה בלא ברכה היינו בלא חופה, ונקט ברכה לפי שעושין ברכה בשעת נישואין. ונראה לי הא דתניא במס' כלה +בריש המסכת+ מניין לברכת חתנים מן התורה, שנ' +בראשית כ"ד, ס'+ ויברכו את רבקה וגו', אין לפרש הפסוק בברכת נישואין, דהא יצחק לא הוי התם. ואפילו אם תפרש בברכת אירוסין שעשה אליעזר שלוחו של יצחק לקדש לו אשה, ונימא דנילף ברכת נישואין מברכת אירוסין, מ"מ צריך לומר דבלא ברכה הויא נשואה כדפרי'. ונהי דהויא דאורייתא, ברכות אינם מעכבות. ועוד י"ל אסמכתא בעלמא הוא, דהכי קאמר בסיפיה דקרא ויאמרו לה אחותינו את וגו'. ואפילו אי [לא] הוי דאורייתא ונימא נהי דנשואה גמורה היא מן התורה בלא שבע ברכות, מ"מ גזור רבנן שהיא אסורה בלא ברכה, מ"מ הני מילי בעלמא שלא בירכו כלל, אבל היכא דברכו אפילו אחר קידושין כל דהו לא גזור, כמו שהוכיח מחרש שוטה וקטן. ויש ליתן טעם ולומר חכמים חשו לזלזול בת ישראל שלא תראה שהיתה כמו זונה אצלו עד עכשיו. ואפילו אם תמצא לומר שהם מן התורה ושגזרו חכמים לאוסרה לבעל עד שיברכו שינית /שנית/ אפילו כשברכו בקידושי טעות, מ"מ הני מילי בקידושין שהן ודאי טעות, אבל הכא דאיכא פלוגתא דרבוותא, וקרוב לדעת שהקידושין הראשונים קידושין, והוי ספיקא, א"כ אפילו אם תדמה ברכה זו לברכה דלאחר המזון דהויא דאורייתא, והתם ספק בירך וספק לא בירך חייב לחזור ולברך +ברכות פ"ח מ"א, כדברי בית הלל.+ מ"מ כי תוקמיה אדאורייתא הרי היא מותרת לו אפילו כשלא בירך מעולם, וכ"ש אי ברכת חתנים מדרבנן דיש לדמותו למי שנסתפק אם בירך ברכת המוציא או לא, שאינו חוזר ומברך מפני שאינה מן התורה +ברכות נ"א ע"א+ ומהשתא דמספקא לן אם היא דאורייתא אם לאו שאינו חוזר ומברך. ואפילו הויא דאורייתא מספקא לן אי קידושין הראשונים קידושין אם לאו, האיך נוכל לברך שבע ברכות מספק ברכה לבטלה. וא"ת יגרשנה ויחזירנה ויברך, ליכא למימר הכי כיון דאין כאן איסורא דאורייתא, דאין לנו כח להוציא אשה מבעלה ולומר שהעמידו חכמים דבריהם בגזירה זו אפילו במקום שצריך להוציא, ואפילו בספק, כדאיתא פ' כיצד ביבמות +פ"ב מ"ז+ דתנן אם קדמו וכנסו אין מוציאין כו' אע"ג דדילמא פגע באחות זקוקתו, דספיקא הוא דאימור כל חד וחד דידיה איתרמיה ליה. וכן נמי פ' ד' אחין +יבמות כ"ז ע"ב+ א"ר יוחנן אחיות איני יודע מי שנאן משום דדילמא שיני הבראי שביה יבם אנא ראשונה יבמי. ומצינו שחשו חכמים להוציא בקדש תוך שלשה וברח, דאמרינן עירוקיה מסתייה +יבמות ל"ז ע"א.+ ובנטען על אשת איש ונתגרשה יוציא משום דהוי ספיקא דאורייתא +יבמות כ"ד ע"ב+ דכשם שאסורה לבעל כך אסורה לבועל, ואפילו הכי אם יש לה בנים לא תצא.
והיה נראה לומר דאפילו היכא שלא בירך מעולם ולא איפשר ליה לברך דלא חייבוהו חכמים להוציא. וראייה מפ' הניזקין +גיטין נ"ז ע"א+ מעשה בארוס וארוסתו שנשבו בין הגוים אמרה לו בבקשה ממך אל תגע בי שאין לי כתובה ממך, אבל משום כלה בלא ברכה לא נמנע ממנה, ואע"פ שלא בירכו ז' ברכות כשנשבו מקרי ארוס וארוסתו. ואין לדחות דה"ק אין לי חיוב כתובה עליך מפני שלא בירכו ז' ברכות, דהא לאחר שנשבו היה מתייחד עמה כדאמרינן דחדא מטה הוה כו' והיינו כניסה לחופה דבהכי הייתה נשואה גמורה, דשפיר הוה לה חיוב כתובה עליו.
ומעשה היה באחד שקידש בטבעת שאולה וחזר הבעל וקדשה קידושין גמורין שניים בפני עדים בלא ברכה. והתחילו לרנן משום דכלה בלא ברכה אסורה לבעלה כנדה, ואמרו כי יש מורה להזקיק הבעל לגרשה ולחזור לקדשה. וכתב רבי' שמשון וז"ל: אמרתי לא נתן לכם המורה לצדקה, ותחילת תקנה זו קילקולה, אם תקנתם באשת ישראל, מה תקנתם באשת כהן. עכ"ל.
ואם לחשב אדם לאמר מה יהיה מן הכתובה, שהרי היא מוקדמת, ואם תכתוב זמן של עכשיו היאך נוכל להזכיר שמה בתולה. ועוד מהו הדין שלה מאתים או מנה. אמור לו: למ"ד חיישינן לשתי כתובות +ב"מ ז' ע"ב+ וכן נמי הא דפ' נערה +כתובות מ"ג ע"א+ דאיתמר הוציאה עליו שתי כתובות והאחת קודמת לחברתה היאך נכתבה השינית. אלא ודאי שטר כתובה הוא כשאר שטר חוב דעלמא, ומוצאין לשון המועיל על הזמן ועל הזכרת האשה. וכתובה היא מאתים כדין בתולה, דהא לא תוכן /תוכל/ לדון אותה רק כמו מפותת עצמו או אנוסת עצמו, והתם כשכנסה כותב לה כתובה כשאר הבתולות +כתובות ל"ט ע"ב.+ ושלום אליעזר חיים הע' בה"ר אליעזר נ"ע.
תשובה זו השיב לא"מ ז"ל. וזה אשר כתב הוא.
נראה דלא סמכה דעתה אפילו אי הוי שוה פרוטה בטבעת של נחשת, כיון דנהגו לקדש בשל כסף או בשל זהב. מדמשני פ"ק דקידושין +דף ג' סע"א+ חליפין איתא בפחות משוה פרוטה, ואשה בפחות משוה פרוטה לא מיקניא נפשה, ומשום הכי בטלו תורת חליפין מאשה לגמרי, אפילו בכלי שיש בו שוה פרוטה +רש"י, קידושין ג' ע"ב, ד"ה לא מקניא נפשה.+ הכא נמי נראה דשום אשה לא סמכה דעתה להתקדש בנחשת מחמת כיסופא. ולא נהגו דילמא אתי לקדושי בטבעת פחות משוה פרוטה, לדברי רבי' משה מיימון ששיעור הפרוטה משקל חצי שעורה של כסף נקי. ואפילו אי הוי בו שוה פרוטה, איכא למימר דלא סמכה דעתה כיון דשמוהו העדים והאשה בשל זהב. ואע"ג דפסיק הילכתא שיראי לא צריכי שומא +קידושין ט' ע"א+ התם פי' +קידושין ז' ע"ב+ אע"ג דלא (פקיעי) [בקיעי] בשומא, ותלי טעמא דהא שוו חמשין. מיהו היכא דשיימינהו ואישתכח דלא שוו אינה מקודשת, כדאמרינן התם חמשין ולא שוו, הא לא שוו. וכ"ש זהב ונחשת דשני מינין הן. ועוד הכא ליכא למימר הכי דשמא אינו שוה.
ועוד נראה לר"ת דלא פסיק כרבא אלא משיראי משום דקייצי וידיע קצת שימייהו, ואין רגילות לטעות בהן, אבל מילי אחריני ודאי בעו שומא. ולא דמי לאבנא דכוחלא +קידושין י"ב ע"א+ כדפי' התוספות דצריך לומר דאינה כשאר אבנים. ועוד דאמרינן התם +קידושין ט' ע"א+ כל הבה מיהב' לאו כלום היא. ופר"י היכא דהיא אינה מבקשת אותו דבר תחילה כי הכא, אלא שאמר לה האיש אם אתן לך דבר זה מיקדשי לי, כ"ש הכא דתרוייהו היו סבורים שהיה של זהב דלא מקדשה. וגרע טפי מאומר לה התקדשי לי בדינר של כסף ונמצא של זהב, או להפך, דאינה מקודשת. והא דתנן פ' האומר +קידושין ס"ב ע"א+ האומר כסבור הייתי שהייתה כהנת כו' הרי זו מקודשת מפני שלא הטעתו, התם הוי לחומרא להנשא לאחר. ועוד איכא למיחש דילמא אפילו הטעה אותה מיקדשא דדמי קצת הכי. ואע"ג דאמר שמואל קדשה בתמרה מקודשת, חיישינן שמא שוה פרוטה במדי +קידושין י"ב ע"א+ התם ידעה וקבלה לשם קידושין, רק חיישינן דילמא לית ביה שוה פרוטה. אבל הכא לא קבלה רק בתורת זהב והוו קידושין [של טעות]. ואפילו למ"ד בפ' המדיר +כתובות ע"ג ע"ב+ קדשה בפחות משוה פרוטה כו' אם בעלו קנו, צריך לומר בעידי ייחוד, דאי לא תימא הכי הא קיימא לן המקדש אפילו בעד אחד אין חוששין לקידושין +קדושין ס"ה ע"א+ ואין לומר דחופה קונה מדפריך התם +קידושין ג' ע"א+ ולרב הונא דאמר חופה קונה, ש"מ דלית הילכתא כוותיה. לכך יקדש שנית ויברכו לו ז' ברכות. ושלום יהודה בן הק"ר נתן לביא. וכן כתבו מה"ר אלעזר, וה"ר זוסמן, וה"ר שלמה בדכר"י.
ומהר"ם אמר דאינן קידושין דלא סמכא דעתא כיון שסבורה שהוא זהב, כמו התקדשי לי בדינר כסף ונמצא זהב או איפכא +קידושין פ"ב מ"ב.+ ואפילו יהיב לה ושתיק הוי ליה כמפרש כיון שהעדים והקהל אמרו כן. דומיא דהיה מדבר עמה על עסקי גיטה וקידושיה פ"ק דקידושין +דף ו' ע"א+ כדמוכח התם דפסקינן הילכתא כר' יוסי. ויש לגרש. ויקיימו שיחזרו ויקדשו, דחיישינן דילמא נפיק מינה חורבה שיאמרו קידושי נחשת אינן קידושין. ועוד נראה להצריך גט מדפר"א פ' האיש מקדש +קידושין נ' ע"א+ על הא דמקדש' האשה ואמר כסבור הייתי שהיא כהנת כו'. ודילמא שאני התם דלחומרא צריכה גט מיניה. אלמא אפילו אי אמרינן דברים שבלב הוו דברים +קידושין נ' ע"א+ גבי קידושין אמרינן לחומרא, ולא מהימן לומר טעיתי, כ"ש אי אמרינן דברים שבלב אינן דברים דהוו קידושין וצריך גט, ויחזור ויקדש, ויברך שבע ברכות.
@שו"ת בעלי התוספות סימן קלד
+תשו' ה"ר אשר ב"ר יחיאל.+ תשובת ה"ר אשר. שלום למורי ה"ר שניאור וחביריו. נראה לעניית דעתי, אחרי שראובן לא אכל בבית שמעון כאשר נדר, נעשה בעל חוב וחייב לפרוע, ואינו יכול לאכול עוד. כי מה שנהגו עתה הערבים לאכול על החוב, לא מצינו דבר זה מפורש בתלמוד, אך נהגו בנימוסי אומות העולם, וכמנהג המדינה. הילכך צריך לילך אחר המנהג. וכן מצינו בתלמוד שאם בני המדינה נהגו לקנות בקניין שלא תקנו חכמים, מועיל המנהג. כדאיתא פ' הריבית +ב"מ ע"ד ע"ב; בפרק איזהו נשך+ אמר רב פפא משמיה דרבא, האי סיטומתא קניא. ומסיק באתרא דקנו (מריש) [ממש] קני. וכן קניין שתקנו חכמים אם נהגו בני המדינה שלא לקנות, מנהג מבטל ההלכה, כגון באתרא דלא קנו בכספא +קידושין כ"ו ע"א.+
וכן בנדון זה, משפט חרוץ הוא בכל המקומות שאם לא יאכל הערב וידלג אכילה אחת שלא אכל כדין ערבות, נעשה בעל חוב וחייב לפרעו. דאל"כ לעולם ידחה הערב עצמו מלאכל, וכשיכופוהו בדין אז יאמר אני רוצה לאכול. ומה שטען שהיה צריך לאכל לגוי, לאו טענה היא. דאטו אם היה אדם ערב בשש מקומות (יפסידה) [יפסידו] החמשה ממונם, ויאכל לשישי. אלא כך הוא המשפט שישים אחר במקומו שיאכל. ועוד לא אכל ליהודי וידחה הגוי, דהי מינייהו מפקת. הילכך לאו טענה היא. הילכך יפרע ראובן חצי הממון שהיה ערב עבורו. ומן החצי האחר, כיון שהודה שמעון שיש לו ערב שיני, הודאת בעל דין כמאה עדים דמי +גיטין מ' ע"ב+ והוי פטר את ראובן מן חצי הממון, והא דאמר שהם אחראין וערבאין זה לזה, היינו שאם הערב [השיני] הלך למדינת הים, או אין לו מה לפרוע. אבל אחרי שעומד לפנינו ויש לו לפרוע, ושמעון מודה שהוא ערב, למה יפסיד ראובן בשבועה, הערב דידיה במקום תשלומים קיימא לפטור את ראובן. ויגבה שמעון מן הקהל הנותרים חצי הממון, ואף אם לא נשארו כ"א מעט, הנותרים חייבין לפרוע, כי הבעלי חובין אחראין וערבאין זה לזה, כדמפרש בירושלמי +שבועות פ"ה ה"א; דברי רבי יוסי.+ ובאבי"ה תמצא התשובה. והפלטים אשר עודנה חיים חייבין לפרוע הממון לפי הודאתן של עתה. והמה יחזרו אחר ממון היורשים שירשו [את] הקדושים. ולא יוכלו לדחות החייב והערב שהן יחזרו אחר ממון הקדושים. ושלום אשר בן הרב ר' יחיאל זצ"ל.
@שו"ת בעלי התוספות סימן קלה
+תשו' ה"ר אשר ב"ר יחיאל.+ ראובן טען על שמעון הברחת ממוני שקו' אינטר"ן. א"ל שמעון ראית זה. אמר ראובן לא, אבל סבורני כך, ואם ראיתי לא הייתי מניחך. אמר שמעון לדיינים תאמרו לו לברר איך הברחתי ממונו, ולא רצה ראובן לברר יותר. אמר שמעון הלשון מוכיח שגנבתי או גזלתי, להד"ם. שוב נתברר לנו מפי ראובן שזוגתו לקחה את שלו בעלייתו והשליכה דרך חלון לחצר אחרת, ומאותו חצר לקח שמעון וסייע לאשת ראובן שהיא אחותו להוליך למקום שתחפוץ. ושלשתינו הדיינים שאלנו וחקרנו הדין לאותם שעלינו לשאל, ועל פיהם חייבנו שמעון לישבע שלא גנב מראובן מאומה, ושאין בידו עתה משל ראובן כלום, וזה נעשה תוך קהל ועדה, ואין מערער בדבר. אך ראובן אמר למה לא ישבע לי כמו כן שלא הבריח ממני, ושלא סייע לאחותו להוליכן לאחר שיצא מרשותי. ואמרנו אינו צריך, כי הבננו מפי המורה הדין ושמא אפילו היה מודה מזה לא היה מתחייב ממנו. ושוב חזר בו חבירינו ורוצה שישבע שלא סייע לאחותו. ואנו אומרים כבראשונה. והורינו אם ייבטל במיעוטו, או יכול להחזיר הדין.
אהוביי הדיינים, נראה לי דמן הדין היה להם לפטור שמעון בלא שבועה, מאחר שאמר [ראובן] שסבור כן, ולא ראה. דהוה ליה טענת שמא, ואין נשבעין בטענת שמא, אלא היכא דהתובע טוען טענת ברי, כגון מנה לי בידך, או עבדי גנבת, רק אותן שמנו חכמים שנשבעין שלא בטענה +שבועות פ"ז מ"ח.+
ולפי מה שנתברר לכם מפי ראובן לא מיחייב שמעון בשביל זה, כי מיד כשהגביהה זוגתו החפצים אדעתה לגונבן, קנאתן אפילו ברשות בעלים, כדאיתא במרובה +ב"ק פ"ז מ"ו+ הגביהן או שהוציאן מרשות בעלים מתחייב. וכן הגונב כיס בשבת והוציאו חייב +כתובות ל"א ע"א+ וכן הגונב חלבו של חבירו ואכלו שחייב +כתובות ל' ע"ב.+ ומאחר שהוא חייב משום גניבה, תו לא מיחייב שמעון במה שסייע לאחותו. אע"ג דאמרינן פ' הגוזל בתרא +ב"ק קי"א ע"ב+ אמר ר' חסדא גזל ולא נתייאשו הבעלים ובא אחר ואכלו, רצה מזה גובה, רצה מזה גובה, הני מילי התם דגם השיני גזלן מבית הבעלים, הלכך תרוייהו גזלנים וגבי מהי מנייהו דבעי. אבל הכא שלא בא לגזול ולגנוב, אלא לסייע לאחותו, והיא כבר קנאתם בהגבהה, לא מיחייב, דגנב אין כאן שלא נתכוון לקנות בהגבהתו.
ואין לחייבו מטעם הכשרתי במקצת נזקו חבתי בתשלומי נזקו, כאילו הכשרתי כל נזקו +ב"ק פ"א מ"ב.+ ומקשה בגמרא +ב"ק י' סע"א והלאה+ והאיכא מרבה בחבילות, וקאמר היכי דמי, אילימא דבלאו איהו לא הוה אזלא, פשיטא. אלא דבלאו איהו אזלא, מאי קא עביד. ובנדון זה תרצה לומר אם לא סייע לאחותו, לא הייתה יכולה להוציאו עד שיוודע לבעל. נמצא שעל ידו בא לו כל ההיזק, והוי כמו בלא איהו לא אזל. מטעם זה אין לחייבו. חדא דלא ברי היזיקא. אילמלא לא היה יכול הבעל להציל, מספיק' לא מפקינן ממונא +ב"מ ל"ז ע"א.+ דילמא אמרינן כיון שהשליכתו לחצר אחרת הייתה יכולה לטלטלו למקום אחר. הילכך לא מחייבינן ליה מספיקא.
ואף לדברי המפרש ואלא דבלאו איהו קא אזלא מאי קעביד, פי' מאי קא עביד טפי מאינך, וישלם חלקו, ואין לומר בנדון זה יתחייבו הוא ואחותו, דלא דמי, דהתם על ידי שהוסיף על אש חבירו נתגברה האש והלך ועשה היזק, וקודם מעשה שלו עדיין לא נעשה שום היזק בממון חבירו, אלא ע"י שניהם נעשה ההיזק, הילכך מיחייבי תרוייהו. אבל הכא שגנבתם כבר, לא מחייב בסיוע שסייע לאחר כן. והוה ליה כמו חופר בור עשרה ובא אחר והשלימו לאחד עשר, דאחרון פטור לכולי עלמא כיון שיש במעשה ראשון כדי להמית.
ונראה לומר שאפילו ידוע שהבעל יכול להציל, ודומה עתה כמו דבלאו איהו לא הוה אזיל, אפילו הכי פשיטא מטעם שכתבתי לעיל [דשמעון פטור] דהתם על ידו נעשה היזק לממון חבירו תחילה וחציו נינהו, אבל הכא שכבר נתחייבה בתשלומין בגניבתה, סיוע דעבד גרמא בעלמא הוא, שמנעו מרדוף אחרי אבידתו, והוי כמו פורץ גדר בפני בהמת חבירו ונאבדה פטור +ב"ק נ"ה סע"ב+ משום דהוה גרמא בעלמא, ואפילו בכותל בריא. והא דפריך אילימא בכותל בריא אפילו בדיני אדם נמי ליחייב, פר"י דאכותל פריך ולא אבהמה. ואע"ג דהתם לא נגע בבהמה אלא פרץ הכותל והבהמה יצאה מעצמה, והכא הבריח גוף הממון, כיון דאחותו קנאתם ונתחייבה בתשלומים, והוא מונעו רק מלרדוף ולהציל, הוי גרמא. ולא צריכני לכל זה, כי אין ידוע שהיה יכול להציל, ומספיקא לא מפקינן ממונא.
ועוד אם הייתה האשה בפנינו ואמרה חטפי ודידי חטפי, כגון מחמת פקדון שהופקד אצלו והוא רוצה לגוזלו ממני, או מחמת מזונות שאינו נותן לי, או ממון ניתן לי על מנת שאין לבעלי רשות בו ולא בגוף ולא בפירות, הייתה נאמנת במגו דלא חטפי, כיון דליכא אפילו חד סהדא בגניבה. א"כ איך יכלו לחייב שמעון. דהא דאמרינן גזלו ובא אחר ואכלו +ב"ק קי"א ע"ב+ הני מילי שידוע בעדים שהראשון גזלן. אבל לא נתברר שהראשון גזלו אין לבעלים על השיני כלום. ובנדון זה אין הבעל יכול לברר, אחרי דליכא עידי גניבה.
ומטעם זה נמי לא דמי לההיא דחזקת הבתים +ב"ב נ"א ע"ב+ אין מקבלים פקדונות מן הנשים, דחיישינן שמא גנבו מבעליהן, קיבל מן האשה יחזור לאשה, דמספיקא לא אמרינן גנבה. א"כ משמע דהיכא שידוע הוא שגנבה שיש להחזיר לבעלה ולא לאשה, נמצא דשלא כדין החזיר לה, וחייב לשלומי לבעל, שאחרי שבאת' הגניבה לידו היה לו לקיים מצוות השבה, ולא להחזיר לאשה. ולא היא. כדפירשתי לעיל דאימור דידה חטפה ולא היה הבעל יכול להציל מידה אם הייתה בפנינו, גם מיד שמעון לא יוציא. ואין לומר נהי שאין ראובן יכול להוציא מיד אשתו כיון דאין לו עידי גניבה, מ"מ שמעון שראה וידע שאחותו לקחה מבעלה יש לו להחזקה בחזקת גזלנות, שהרי החוטף חפץ מחבירו לאו כל כמיניה לומר אין חטפי ודידי חטפי, דא"כ לא שבקת חיי לכל בריא /בריה/. וראייתו לגבי דידיה הוה ליה כעדים לגבי אינשי דעלמא, א"כ לא היה לו להחזיר לה. הא ליתא. שהרי שמעון בעצמו אמר שמן הדין לקחה. אע"ג דלא עביד איניש דינא לנפשיה אלא בחפץ המכור כדפי' מהר"ם בפ' המניח +ב"ק כ"ז ע"ב+ והכא נמי זה שלקחה היה שלה. ואפילו לא היה שלה, נהי דלא עביד איניש דינא לנפשיה לכתחילה, מ"מ אם תפס אדם חפץ משל חבירו עבור התביעה שהוא חייב לו לא מיקרי גזלנ' כדאמר גבי שנים אוחזין שמא מלוה יש לו עליו +ב"מ ו' ע"א+ ולא חשיד לא אממונא ולא אשבועתא, אם נשבע שהטלית שלו אינו שבועת שוא. והכא שאמר שמן הדין לקחה, יחזיר לה, ואין לו לבעל עליו כלום. כי אומר אני אם רואה ששמעון נכנס לבית לוי וגנב חפץ והביאו ליד ראובן, והחזירו לשמעון, אין לוי יכול להוציא ממנו. ולא דמי לשומר אבידה שצריך להשיבו ליד בעלים, כיון ששמעון אומר שנטלו מבית לוי מחמת תביעה שיש לו עליו, ואם היה מחזירו ללוי היה שמעון עוין אותו כל ימי חייו, ואם יתפוס שמעון משל ראובן לא היה מחזיר לו, אין ראובן חייב להציל ממון לוי בממונו.
וכל זה לא צריכנא הכי, דשמעון פטור אף משבועה הואיל וטען טענת שמא. ואפילו יחזור ויטעון טענת בריא, אינו חוזר וטוען, לחייב שמעון שבועה.
וששאלת אם בעל חוב קודם לכתובה. ר"י פסק פ' הכותב דבעל חוב קדים, ואפילו בעל חוב מאוחר, דלא שייך קדימה במטלטלי. והאלפס האריך בו. וראיתי מהר"ם ז"ל והוציא מיד האשה ונתן לבעל חוב. והנראה לי כתבתי. אשר בן ה"ר יחיאל זצ"ל.
שו"ת בעלי התוספות נספח א סעיף 26
ירושלים /ירושלמי/ +מגילה פ"ב סה"ד.+ וזכרם לא יסוף מזרעם +מגלת אסתר ט', כ"ח.+ ומכאן שקבעה לה מסכת', מה שאין כן בשאר מגילות.
שו"ת בעלי התוספות נספח ב
כתב נשלח למורי אחי הר"ם ממדינת מרקא מעיר פיסרו. והא לך לשון מ"א הר"ם שלי"ו. הארכת עלינו בשאילות חבילות חבילות, פשטת אל כל גלילות, כבוצר על סלסילות לא השארת עוללות, מגבלות מעשי עבות גדילות, זיווגת את הפתילות, הרמת מכשולות, יישרת פתלתלות, קווצותי תלתלות, את הכל שקלת במשקלות, מאזני צדק מעולות, גולות עיליות גולות וקלות, לקצבי הרים ירדת, חתרת בעימקי תהום מחילות, צללת באדירים העלים חזוזי חרס וסהר להאיר אפילות, אלופי ומיודעי הר"ר יהוסף. שרא לי מורי את דברי מעטים לפי כבודך ולפי גדולת מעלתך, כי לא איש דברים אנכי להגיד שיחות בשפת צחות, ואשר בקשתני אדוני לקרות ולדקדק אות באות את הכתב אשר שלחת, דעלך אדוני, כי אין לי פנאי, מכמה עסקים לא ניפניתי, גם ביטול גדול יש בדבר, מתוך כך שהיה אדם עושה זה, היה יכול לחזור מסכתא אחת, ומימינו לא שמענו ולא ראינו אריכות כזה על דבר אחד. הלא ידעת שבטורח גדול ניתן לנו רשות לכתוב את התלמוד, ואם היה לנו להאריך כל כך על כל דבר ודבר, תורתינו אימתי הייתה נעשית. ולא חזינן לרבנן קשישי דעבדי הכי, לא היו כותבין על דין אחד אלא ב' או ג' ראיות הברורות ולא יותר. ואני הנראה בעיני אשיב אל אדוני מה עמדי בדין זה, כאשר הראוני מן השמים. ששאלת על שנכתב דין בפסק דין נתחייב פלוני לכשנגדו, ולא נזכרו מי הוא שכנגדו,,, ודע לך אדוני אילו שאלת שתים או שלש שאילות הייתי מאריך בראיות. אבל מצפה להשיב באורך על כל מה שכתבת, ובטל גדול יש בזה, ותזכה לביאת חוזה, ויגדל שלומך ושלום כל כנוותך כנפש סר למשמעתך, מאיר בר ברוך שיחיה.
