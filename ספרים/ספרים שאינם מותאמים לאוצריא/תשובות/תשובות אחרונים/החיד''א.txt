 
@שו"ת החיד"א סימן א
שאלה ראובן איש ירושלם /ירושלים/ לוה משמעון סך אלף אריות ונשבע לגדל פרע ליל ט"ו לחדש אדר ליל קריאת המגילה ויהי כי הקיפו הימים ויחל ט"ו באדר בש"ק =בשבת קודש= שקריאת המגלה הוא בליל יום הששי דלא מצינא לקרותה בש"ק משום גזרה דרבה כידוע והנה שמעון תובע את דמיו מראו' באומרו כבר הגיע ליל ט"ו וקריאת המגילה ועליו לשלם וראובן טוען כי הוא אמר ליל ט"ו ליל קריאת המגילה וליכא דזמנו של זה לא כזמנו של זה דליל ט"ו הוא בש"ק וקריאת המגילה הוא ליל י"ד ולשנה אחרת שחל ליל ט"ו וקריאת המגילה ביחד אשלם כי אני לא הזכרתי שנה אשר ע"כ נפשם לשאול הגיעו לדעת משפט הדין ומעשהו ושכ"מה.
תשובה טרם תחיל הארש תאחזני פלצות כי צעיר אנכי ונבזה אכן תורה היא וללמוד אני צריך שנית כי החיוב מוטל עלי לקים מאמר המלך מ"ו כי על כל אלה אבא בדברות שתים כי לכאורה נלע"ד דהדין עם שמעון וראיה לדברי ממ"ש הרא"ש בתשובה כלל ח' סימן י"ג [ט"ז] ז"ל ראובן נשבע לשמעון ליתן לו מנה בשבעה בניסן ואירע שבעה בניסן באותה שנה בשבת ואומר ראובן כיון שנשבע ליתן ביום ידוע ואירע אותו יום בשבת שהוא פטור מהשבועה וטוען שמעון אין הכונה לפרוע דוקא באותו יום אלא שלא יאחר מאותו יום אבל יפרע קודם הזמן תשובה רואה אני את דברי שמעון כי כונת שניהם היה שיהיה שמעון פרוע בשבעה בניסן ולא יפרענו דוקא באותו יום ועוד אני אומר וכו' ליתן משכון וכו' יע"ש והיא היא הרמב"ן במיוחסות סי' רמ"ג ופסקה הטור ומרן בשולחנו הטהור /ח"מ/ סי' ע"ג יע"ש.
ובחפשי באמתחות הפוסקים מצאתי ראיתי להרב מוהר"י די בוטון ז"ל בעדות ביעקב אשר לו סי' ז' הביא תשובת הרא"ש ז"ל וגמגם בה ראשונה דהוא הפך סוגית כתובות דף ב' ע"א ותינשא באחד בשבת וכו' שקדו חכמים על תקנות בנות ישראל שיהא טורח בסעודה ג' ימים כו' ועכשיו ששנינו שקדו אותה ששנינו הגיע זמן ולא נשאו כו' הגיע הזמן באחד בשבת מתוך שאינו יכול לכונסה אינו מעלה לה מזונות וכן אם חלה וכו' ע"כ ואם איתא להאי סברא דהרא"ש יעלה לה מזונות דהרי הזמן ההוא לומר שלא יאחרו מאותו יום ולא ביום ההוא ממש וכמ"ש הרא"ש זהו תורף קושיתו זלה"ה יע"ש באורך וברוחב.
והנלע"ד לישב דעת הרא"ש כדי שלא להניחו בתימא הוא עם מ"ש הרמב"ן בתשובתו הנז' וז"ל תדע לך שאם אי אתה אומר כן אינו רשאי לפורעו קודם הזמן ואם פרעו קודם הזמן נמצא עובר על שבועתו וכו' יע"ש נמצא דמה שאנו אומרים דכונתו הוא שיהא פרוע עד זמן פלוני ולא שיפרענו באותו יום הוא מהטעם הנ"ל וא"כ מ"ש הרא"ש ז"ל אפשר שיהיה מטעם זה ולכך אמרינן הכין אבל בההיא דכתובות לא שייך טעם זה כלל דהתם לא נשבע אלא הוא היה או' לזמן פלוני אנשא ולא שהזכירו בשבועה כנדון הרא"ש זלה"ה.
עוד כתב הרב' [עדות] ביעקב וז"ל וכבר ודאי דאינו מן השם לשום חילוק בין הזמן שנותנים חכמים לאדם וכו' לזמן שהאדם לוקח לעצמו וכו' דהא מנא לן ואין זה כי אם דברי נביאות יע"ש ולע"ד דמעיקרא החילוק ליתא דהא התם בכתובות הוא אמר לזמן פ' ביום פ' ואירע אותו יום באחד בשבת וכך הוא בתשו' הרא"ש דזה נשבע לפרוע לזמן פ' ביום פ' וחל אותו יום בשבת ומעתה נפל החילוק מיסודו ומדבריו שכתב ואין זה אלא דברי נביאות משמע דהחילוק הוא אמת אלא שהם דברי נביאות ולע"ד מעיקרא חילוק ליתא וכדכתיבנא.
ומה שהקשה עוד ממ"ש רבא ולענין גיטין אינו כן וכו' וכו' ת"ש מההוא דאמר להו אי לא אתינא מכאן ועד שלושים יום להוי גיטא אתא בסוף תלתין יומין ופסקיה מברא וא"ל חזו דאתאי חזו דאתאי ואמר שמואל לא שמיה מתיא אונסא דשכיח שאני יע"ש ואם איתא להאי סברא דלא שמיה אונס כיון דלא נאנס בתוך הזמן מאי קא מקשו עליה דרבא דהרי רבא יכול למימר לעולם דבעלמא יש אונס ושאני הכא דאיעקרא אין שם אונס עליו כיון דהיה יכול לבוא קודם בזמן שלא היה המברא נפסקת יע"ש שהאריך הרחיב בקושיא זו יע"ש ולע"ד אפשר לתרץ קושיא זו במה שתרצתי לעיל בקושיא ראשונה דלא אמר הרא"ש ז"ל זה אלא מטעם הרמב"ן ובדברים שאינם שייכים טעם הנ"ל לא אמרינן זה דהרא"ש וכדכתיבנא לעיל.
ומה שתירץ מהר"ם אמארילייו הי"ו בהגהותיו על הס' הנז' לקושיא שניה שכתב וז"ל ואפשר דשאני נדון הרא"ש דהרי ידע הוא קודם דישלים זמנו דיהא בשבת וכיון דידע דאינו יכול לפרוע בז' בניסן שהוא שבת יש לו לפרוע קודם משא"כ התם מי ידע זה דיפסיקיה מברא וכיוצא יע"ש וזה ממש אפשר לתרץ (קושי) [קושיא הראשונה הנ"ז] דשאני נדון הרא"ש דקודם שישלים הזמן [ידע שאותו יום] שנשבע הוא שבת ולפיכך צריך (שיש) [שישלם קודם משא"כ] התם דאעפ"י שידע שאותו יום שאמר חל [באחד בשבת] לאו כולי עלמא דינא גמירי תקנת חכמים ז"ל (ש) [שיהא נושא] ביום ד' ולכן לא החמירו כולי האי ודוק.
עוד הק' הרב [עדות] ביעקב על הרא"ש במ"ש ועוד אני אומר אם [לא] פרע ראובן קודם שבעה בניסן צריך ראו' ליתן משכון ביום השבת שוה מנה כדי לקיים שבועתו והק' דהרי זו שבועה בטעות כיון דלא ידע בשעה שנשבע שאותו יום יחול בשבת ולא שמה שבועה.
והנלע"ד דלא מיקרי שבועה בטעות דהא מה שנשבע לפרוע בז' בניסן לאו היינו בז' בניסן דוקא אלא שלא יאחר מאותו יום אבל שיפרענו באותו יום דוקא אין הכונה וכמ"ש הרא"ש גופיה לעיל מינה זהו הנלע"ד כדי שלא להניח דבריו בתימא ומה גם שפסקה הרשב"א בתשו' המיוחסות סי' רמ"ג ובתשובותיו סי' תש"ע והטור ומרן בש"ע /ח"מ/ סי' ע"ג יע"ש.
המורם מכל הני מילי מעליתא לפי סברת כל הני רברבתא ז"ל דכשאחד נשבע לזמן פלוני יום פלוני לאו היינו באותו היום עצמו אלא שלא יאחר מאותו יום ומאחר עלות כן ותצא דינא דאף שאמר ליל ט"ו ליל קריאת המגילה לאו דוקא אלא לשלא יאחר מלילה הנז' וחייב ראובן לגדל פרע באותה שנה.
(ואין לבעל דין לחלוק ולומר קים לי כהעדות ביעקב שפסק להפך מתשו' הרא"ש דהא לאו דפליג עלייהו אלא תמיהא קא מתמא עלייהו ואין לחלוק עמהם כנראה מתוך דבריו יע"ש) גם אין להתעקש ולומר דהא קאמר הרא"ש דיתן לו משכון ולא צריך לפרוע דהרואה יראה שם באותה תשובה עצמה דחזר בו שכתב שוב אמרו וכו' וצריך לפרוע קודם שבעה בניסן שלא יעבור על שבועתו יע"ש כי ע"כ צריך ראובן לפרוע לשמעון ביום י"ד וכדכתיבנא. ועדיין יש לבעל דין לחלוק מההיא דכתב הרא"ש גופיה בתשוב כלל ע"ז סי' ב' שכתב וז"ל [וששאלת יאודי /יהודי/ אחד] החזיק על עצמו שט"ח =שטר חוב= בניסן סתם [והמלוה זה מחל ללוה] זה מחילה גמורה בנין זה [ונגמר ענין המחילה בי"ח] בניסן אם יש כח במחילה [זו לבטל החוב וכו'] יד בעל השטר על התחתונה ואנו [אומרים (היה) שהיה] קודם י"ח בניסן והמחילה היתה אח"כ וכיוצא [בזה מצינו] בפ' מי שהיה נשוי הנהו תרי שטרי וכו' יע"ש.
(אורה) [ולכאורה] תשו' זו' נראית סותרת למ"ש בכלל ס"ח סי"ד (בדפוס אחר הוא סימן ט') שאלת שטר שכתוב בו פ' הקנה לפ' ליתן לו ט"ו זהובים אחר הפסח ולא כתוב בו אחר הפסח הבא ראשון ונסתפקת אי מגבינן ליה מיד אחר הפסח הראשון או נאמר יד בעל השטר על התחתונה ושמא אחר הפסח האחרון וכו' דע דלא אמרינן יד בעל השטר על התחתונה אלא היכא דאין השטר נפסד לגמרי כההיא דפ' מי שהיה נשוי וכו' יע"ש הרי שכתב בההיא דכי אמרינן יד בעל השטר על התחתונה אלא היכא דאין השטר נפסד לגמרי וא"כ האיך כתב באותה תשובה דאנו אומרים דהשטר היה קודם המחילה והביא ראיה מההיא דפ' היה נשוי.
והנלע"ד לישב בדוחק דעת הרא"ש דלא כתב הרא"ש כן אלא שבודאי אנו רואים שנפסד השטר לגמרי אז הוא דאמרינן הכין אבל בהאי תשובה דשטר מחילה הוה ספק דאפשר דהשטר קדם ולהכי אמרינן יד בעל השטר על התחתונה דלא ידעינן בודאי דהשטר נפסד לגמרי זהו הנלע"ד כדי שלא להניח דברי הרא"ש בתימא.
הדרן למאי דאתינא דהרי נראה מדברי הרא"ש דכל שהשטר אינו נפסד לגמרי אמרינן דידו על התחתונה אוף הכי בנדון דידן [האיש] שמעון אינו מפסיד מעותיו לגמרי דהא כבר אומר ראובן לגדל פרע בשנה הבאה הא לאו מילתא היא לע"ד דהא לא אמרינן הכין אלא ביש לו שטר אבל בנידון דידן לא יש שטר ושניהם שוים וחזר הדין עם שמעון דנוטל מעותיו בשנה זו וכדכתבנו לעיל. עוד נראה לענ"ד להביא ראיה דהדין עם שמעון ממה שפ' מרן בש"ע י"ד סי' רכ"ח סעיף מ"ח ז"ל הנשבע לפרוע לחבירו מנה בר"ח אדר חייב לפרוע ביום ראש החדש הראשון עכ"ל הרי בהדיא דאמרינן דביום ר"ח הראשון חייב לפרוע אוף הכי בנידון דידן חייב לפרוע בשנה ראשונה אכן אחר ההשקפה נראה לעניות דעתי דאין משם ראיה כלל דשאני התם דכולי עלמא קרו ליה ר"ח לא כן בנדון דידן דזה אמר ליל ט"ו וקריאת המגילה וליכא דכה"ג מצינא התם בש"ס דנדרים בההיא דר"פ קונם יין דקתני במשנה חדש זה אסור בכל החדש וראש חדש להבא ובגמ' פשיטא כי איצטריכא לחדש חסר מהו דתימא ר"ח לשעבר הוי ולא [ליתסר] קמ"ל קרו אינשי ריש ירחא ע"כ הרי דהואיל שקרו אינשי ריש ירחא אע"פ דהוא לחדש שעבר אמרינן דאסור.
והואיל ואתא לידן סוגיא זו נימא בה מילתא דהנה נחלקו בפי' הסוגיא רש"י והר"ן דרש"י פירש דעומד ביום א' של חדש זה שהם ב' ימים ר"ח ואמר קונם יין שאני טועם חדש זה אסור בכל החדש ור"ח להבא ואשמועי' דגם ביום א' של ר"ח שנודר אסור יע"ש והר"ן פירש דמיירי שעומד בח' מלא ונדר ואשמועי' דלא תימא דהחדש הבא שהם שני ימים ליתסר ביום א' כיון דחשיב לחדש שעבר קמ"ל יע"ש באורך בפירושם ז"ל.
וראיתי להרב מוהר"ם ן' חביב ז"ל בגט פשוט אשר לו בחי' לה' גיטין סימן קכ"ו ס"ק כ"ז שכתב אחר שהביא הסוגיא ופרש"י וכתב והר"ן והרא"ש פירשו כגון שעומד באמצע חדש ניסן וכו' יע"ש ולע"ד לא ידעתי מאין הכריח זה דהא הרא"ש בפי' הביא שתי הפירושים ולא גלה סברתו ז"ל יע"ש ובפסקיו כתב וז"ל פי' חדש הבא הוא חסר וחדש שעבר הוא מלא ועושין ר"ח שני ימים יום הראשון למלאות חדש שעבר הוי קמ"ל דלא יע"ש ודבריו אלה לע"ד סובלים שתי הפירושים כאשר יראה המעיין ואין צורך להאריך במקום שאמרו לקצר ומ"ש כגון שעומד באמצע החדש לא ידעתי מנין לו לס' הר"ן מאחר שלא כתב כן ולס' הרמב"ם הוא כן אבל לסברת הר"ן מנין לו ומצאתי נוח לי לזה במ"ש הר"ן בפי' המשנה וז"ל חדש זה אם נדר באחד מימי החדש וכו' יע"ש ואפשר שזה סמך הרב הנז' ז"ל נמצינו דאין ללמוד ממ"ש מרן בי"ד וכדכתיבנא לעיל.
עוד נלע"ד להביא ראיה דהדין עם שמעון ממה שכתב הרא"ש גופיה בתשובה כלל ע"ז (בדפוס אחר הוא כלל ע"ו) סי' ד' שאלה ראובן הוציא שט"ח על שמעון שזמנו ה' בניסן ושמעון הוציא שובר שנכתב ה' בניסן כתוב בו שמחל ראובן לשמעון כל תביעות שהיו לו עליו עד אותו היום ראובן גובה שטרו דכיון שכתוב בשובר שמחל לו כל תביעות עד אותו יום אין אותו יום בכלל המחילה דבלשון העולם עד ולא עד בכלל וכו' וכו' יע"ש והנה תשובה זו נראית סותרת תשובה דלמעלה הימנה שכתב וז"ל שאלת ראובן שהוציא שובר וכתוב בו ששמעון מחל כל תביעות ממון שהיה לו עליו עד היום הזה ושוב הוציא שמעון שטר שראובן חייב לו מנה זמן השטר והשובר ביום אחד וראובן אומר ששטרו מאוחר (לעד"ן שצ"ל ושמעון או' וכו') יראה לי דיד בעל השטר על התחתונה וכו' יע"ש והנה תשובה [זו] הויא הפך מה שהבאתי למעלה כאשר יראה המעיין והנה כל הפוסקים נתעכבו בזה ה"ה הרב מוהרשד"ם חו"מ סי' קי"ב והרב הר"א ששון סי' פ' וקצ"ג (שם הביא תשו' הרא"ש מה שהבאתי למעלה) והרב ש"ך בח"מ סי' מ"ג ס"ק מ"ה יע"ש.
וראיתי שכתב מכת"ר ה"י בפסקיו על אחד שנשבע לפרוע לו בחנוכה אי מחייב לפורעו ביום א' או ביום אחרון שהביא שתי התשובות הלזו ותירץ במ"ש הרא"ש וראובן אומר ששטרו מאוחר והכונה שההלואה היתה בר"ח ולזה כתב דאינו חייב לא כן בתשובה שנית דלא יש טענה זו זהו תורף ישובו והמורם מתירוצו הוא דמצינא לקיים גירסת הרא"ש שלפנינו וראו' וכו' ולישבם בזה.
ומאחר שכן אין אנו צריכין למשכוני נפשין ולהגיה כמ"ש לעיל וא"כ יש לתמוה על הרב מהרא"ש סי' הנז' שכתב דפשיטא שצריך להגיה ואם כונתו הוא שצריך להגיה כדי לתרץ תירוצו אדרבא יש לתמוה דמי הכריחו לכך וגם הרב ג"ת בדף שכ"ו ע"ב הביא תשובות הרא"ש ולא הגיה כלום יע"ש.
עוד כתב מכת"ר יצ"ו בפסק הנז' וכפי זה אתי שפיר דברי מרן הב"י לענין דינא וכו' משום דטוען דהשטר מאוחר אבל בדין האחר הביא דברי הרא"ש בפירוש משום דהתם עיקר טעמא הוי משום עד ולא עד בכלל ולפי תירוץ הש"ך דכל תירוצו תלוי במילת עד היום הזה איך תירץ למרן הש"ע דלא הביא מילת עד היום הזה זהו תורף דבריו יצ"ו.
ובתר דשקלינן עפרא מתותי' וכחלינן לעיינין לא ידעתי כונתו דהא לפי תירוצו ג"כ דכל ההכרח הוא טענת ראובן שהוא מאוחר והיה לו למרן לפרש טענת ראובן כיון דהיא העיקר ובשלמא אם לא היה מקשה על הש"ך לא היה כל כך קושיא אבל להקשות על [הש"ך וגם עליה] שייכא הקושיא לע"ד היא תימא [ומה שקשה עוד] על הש"ך הלא היא כתובה למהר"ם [ן' חביב ז"ל בס'] הנק' יום תרועה על מ"ש בש"ס [דף ל' ע"ב לענין חדש יע"ש].
ומעתה אלכה לי לענין הדין כי (פי) [לפי התירוצים דפליגי] בעד הן לתירוץ הרב אהרן (שון) [ששון והרב ג"ת] לכולם יצא הדין בנ"ד דכיון דפליגי בעד [ולא עד] בכלל לפי תירוץ הרא"ש גם לפי תירוץ הג"ת [והכא] בנ"ד לא יש שובר עד שיטעון ששוברו (מאו) [מאוחר גם] לתירוץ מכת"ר כאן אינו טוען ששטרו מאוחר [נמצא] כי לכל התירוצים יצא הדין לנ"ד דחייב ראובן לפרוע לשמעון וכדכתיבנא אך קשה דברי מוהר"ם ן' חביב ז"ל באותו מקום שהביא תירוץ הרא"ש וכתב וכן תירץ בג"ת דף שכ"ו באריכות יותר יע"ש ולע"ד דתירוץ מהר"א ששון עם תירוץ הג"ת לא נגע ולא פגע כאשר המעיין יראה בספרתם ז"ל ואולי מה שהשוה אותם הוא לענין דאינם טוענים בעד ועד בכלל בתשובה הא' ועדיין צל"ע (מ"ש לעיל דאין לומר דיתן משכון משום דכבר חזר בו הרא"ש היינו לח"ל דמצי למימר קים לי כהטור והרא"ש אבל בעיר אלוקינו זו לא מצו למימר קים לי דהא כבר פסק מרן דיתן משכון והדיחייא /והדחיה/ שיש לדחות בזה הוא דלא כתב כן מרן אלא היכא דשכח ולא פרעו ביום ששי אבל לכתחילה לא קאמר וכדיע"ש בש"ע ולכך חייבו לפרוע ביום ששי) אך הוא דוחק שטענת שמעון בעד ועד בכלל.
כלל העולה לע"ד דחייב ראובן לפרוע לשמעון בשנה זו וכל זה שכתבתי לא להלכה ולא למעשה עד אשר יסכימו עמי רבנן סבוראי כי להם לבדם נתנה הארש כה דברי עבדו ותלמידו.
וזאת אשר השיב לו רבו ראיתי דבריך ושמחתני בפעליך ואף שלא כוונת יפה בזה מ"מ כך היא דרכה של תורה והמכשילה הזאת תחת ידך וכו' ומארי מתני' אמרו לא הבישן למד ורצוני היה להתישב בענין היטב כראוי אך להיות הימים האלה נזכרים ונעשים לא יכולתי ובע"ה אחר המועד אם יהיה לי פנאי אכתוב בענין כפי אשר יורוני מן השמים אך את זה אודיעך כי מה שהקשית להרב עדות ביעקב במה שרצה לחלק בין זמן שנתנו חכמים לזמן בני אדם והקשית לדעת דהא בש"ס נמי מיירי בזמן בני אדם שאמר עד יום פלוני אנשא וכו' ידיעי להוי לך,,, ולא ראית דברי רש"י שכתב שם וז"ל הגיע זמן [וכו' בפ' אע"פ תנן] נותנין לבתולה י"ב חדש וכו' ולאלמנה ל' יום הגיע [זמן זה ולא נשאו] וכו' יע"ש הרי בהדיא דהש"ס מיירי בזמן [שנתנו חכמים ולא] בזמן בני אדם וא"כ שפיר קאמר הרב ז"ל [ומה שדחה שאינו] אלא דברי נביאות לע"ד אינו דחייה,,, בזה והוא מילתא דמיסתבר,,, הזמן כראוי וא"א מקודם לזמן הזה,,, זה נלע"ד ברור לדעת הרא"ש ומה [שרצית לתרץ גם (קושיא) הקושיא] ראשונה של הרב עדות ביעקב [כפי תירוצו של (מה"ר) מהר"ם] אמארילייו באומרך דלאו כ"ע דינא [גמירי תקנת] חכמים לא כיונת יפה לפי שזה הוא דבר [הידוע לבני (דם) אדם] ובכי האי מילתא לא איתמר כ"ע לאו דינא [גמירי] דהרי ידעו תקנת חכמים שצריך י"ב חדש כמ"ש [רש"י (ע) הגיע] זמן היינו זמן חכמים וכיון שידעו זה ידעו [גם זה] דהא תרוייהו תקנת חכמים היא. גם מה שתירצת [וישבת] לקושית הרב עדות ביעקב שהקשה דהוי שבועה (ות) [בטעות] ולא שמיה שבועה גם בזה לא כיונת יפה לפי [שכונת] הרא"ש היא ועוד אני אומר היינו מלבד מ"ש דחייב [לפרוע] מקודם אלא אפילו תימא דכונתו היא דוקא באותו יום חייב ליתן לו משכון וכו' ולכן הקשה הרב עדות ביעקב דכיון דלפי זה לאו היינו טעמא משום דהכוונה הוי שיהא פרוע אלא דחייב לקיים שבועתו באותו יום הוי שבועה בטעות וכו' וא"כ מה תירצת במ"ש מקודם דהא חלוקים הם מ"ש מקודם עם מ"ש אח"כ ועוד אני אומר אכן מה שנראה לע"ד לתרץ הוא דכיון דשוה כסף ככסף ומותר ליתן משכון בשבת א"כ אפי' ידע דחל ז' בניסן בשבת לא הוי שבועה בטעות דהא איפשר לקיים שבועתו באותו יום והמבין יבין ומזה הבאת ראיה לנ"ד דלאו דוקא ליל ט"ו שקורין המגילה ולא דמי כי עוכלא /אוכלא/ לדנא דאם הייתי שואל בשביל שחל בשבת ואינו יכול לפרוע באותו יום הא ודאי פשיטא דחייב לפרוע מקודם וכמו שפסק מרן אך בנ"ד יש להסתפק דאינו חייב בשנה זו אלא בשנה שקורין המגילה בט"ו וא"כ מאי ראיה קא מייתית מתשובת הרא"ש. ומה שתירצת לתשובת הרא"ש שבכלל ע"ז ס"ב שסותרת לכולל ס"ח ס"ד אינו כלום ולא ניתן להכתב והנכון בזה הוא מ"ש בפסקים של חנוכה והוא דבר פשוט ומבואר ומה שדחית למ"ש דבנ"ד דאינו נפסד השטר לגמרי אינו חייב עד שנה אחרת וכתבת דליתא דהיינו דוקא כשיש שטר אבל היכא דליכא שטר לא וכו' גם בזה טעית דהרי טעם יד בע"ה =בעל השטר= על התחתונה היינו משום דהוא מוציא מחבירו ועליו הראיה כאשר תראה הדברים בשורשן וא"כ מה לי אם יש שטר או לא יש שטר ואדרבא הדברים ק"ו דאפי' בשטר אמרינן דידו על התחתונה משום דהוא מוציא כ"ש היכא דליכא שטר ועיקר הדחייה בזה הוא דשאני התם דליכא שבועה אבל היכא דאיכא שבועה אזלינן לחומרא כמו בר"ח אדר ולפי האמת נלע"ד כי גם זה אינה ראיה מר"ח אדר דשאני התם דכל שני הימים קרויים ר"ח ואזלינן לחומרא אבל בנ"ד כי בשנה הזאת ליכא מגילה בט"ו מהיכא תיתי דליחייב ואפי' תימא שהוא לא ידע ששנה זאת הוא בשבת ולא כיון אלא לשנה זאת ואם היה יודע שהוא שבת היה אומר בי"ד מ"מ בשבועה בעינן שיהא פיו ולבו שוין וכיון דהוציא בשפתיו ליל ט"ו שקורין המגילה ולא אמר שנה זאת אינו חייב עד שיבא ליל ט"ו שקורין המגילה ראשון.
ומה שהקשית בתירוצי יפה דקדקת ויש לישבו וקצר המצע לכן לא אאריך כי אם דוקא לענין דינא נלע"ד דאינו חייב עד שנה האחרת הפך סברתך ואין מכל מה שהבאת ראי' לנ"ד ובע"ה כי אחר עבור הימים האלו אכתוב בזה כאשר עם לבבי ואתה בני פקח עינך וראה להעמיק העיון כשאתה קורא באיזה ענין ולא במהירות כי אם מתון מתון והבא ליטהר מסייעין אותו וה' יהיה בעזרך ויאיר עיניך בתורתו התמימה ויצילך מכל רע. כה דברי המתאבק בעפר רגלי יודעי דת ודין לתיאבון הצעיר יונה נבון ס"ט.
@שו"ת החיד"א סימן ב
בעז"ה וישועתו כ"א? אדר שני התצ"ז בס"ד שאלה.
בכור והוא חלוש המזג וקשה עליו להתענות בערב פסח כי מזיק לו התענית ואפשר שמרוב צערו לא יוכל לאכול כזית מצה דרמיא (דרמיא) עליה חיובא מלבד שפשוט הוא כי לא יקים מצות ד' כוסות וב"ה ולא יוכל לספר בי"מ =ביציאת מצרים= כמנהגו בכל שנה. יורינו המורה אם חייב להתענות ער"פ =ערב פסח= או דילמא כיון דהתענית הלז הוא מדרבנן ולא אתי דרבנן ומבטל כזית מצה וב"ה דאורייתא. ואף אם תמצא לומר דצריך להתענות כי ספיקא הוא שאפשר שלא יבטל ומשום דשנה אחת אירע לו לאו כל שעתא ושעתא מתרחיש הא מיהא הא חזינן דחלוש הוא ובודאי ממנע מהנ"ז ואם לא כולו מקצתו ומעתה חל הספק אם יכול ללות תענית זה ליום אחר או לא ושכמ"ה.
תשובה בראש אמיר למודעי אני צריך לדעת שורש הדבר ומהותו של התענית הלזה ואח"כ לבא לדון לנ"ד וזה החלי בס"ד. גרסינן פרק בתרא דמס' סופרים והבכורות מתענין בע"פ והביאו האי מימרא הרא"ש והמרדכי בפ' ע"פ על ההיא דרב ששת איסתיניס הוה וכתב הרא"ש וז"ל ואמרינן בירושלמי דהך פירקא ר' לא אכיל לא חמץ ולא מצה ובעי למימר דר' בכור הוה ומסיק דר' איסטיניס הוה וכו' ומכאן יש סעד למה שנהגו הבכורות (להענות) [להתענות] בע"פ למאי דאמר רבי בכור הוה וכו' ע"ש ואל ישיאך לבך להקשות על הרא"ש דכיון דבירושלמי מסיק דר' בכור הוה ואפ"ה לא היה מתענה אלא משום דאיסטיניס הוה מאי סעד מביא לתענית הבכורות הא ודאי בורכא היא דהרי הסמ"ג ז"ל בה' שביתת חמץ דף ק"ז ע"ד ומוהרא"י בת"ה תש' קכ"ו והרב חוט השני ז"ל סי' כ"ה בתוך התשובה הם אמרו דמ"ש בירושלמי בפלוגתא איתמר דחד אמר דמשום בכור היה מתענה וחד אמר דמשום איסתיניס היה מתענה ומעתה א"ש מ"ש הרא"ש למ"ד בכור הוה והכי דייק לשון הרא"ש ואף המרדכי ולמ"ד שסבור כן וכן הוא כונתו נהגו הבכורות וכו' ובירוש' נמי קאמר ר' בוכרא וכו' וא"כ המנהג הזה הוא עפ"י הירושלמי ואח"כ קאמר מיהו התם דחי וכו' ר"ל שאין מזה ראי' חותכת להתענות דהא איכא מ"ד איסטיניס הוה וכו' וכן נראה שהבין מרן הב"י בדעת הירושלמי מדהשוה דעת המרדכי עם דעת הרא"ש וכן נראה שהבין הרב הגדול כמוהר"י רוזאניס בס' משנה למלך פ"ו מה' כלי המקדש הלכה ט' שכתב שיש ראיה מן הירושלמי למנהג הבכורות עיין שם.
הרי להקת הנביאים האלה הסמ"ג והרא"ש והמרדכי ומוהרא"י ומרן מוהריק"א ומוה"ר יח"ב בס' חוט השני ומוהר"י רוזאניס ז"ל דסברי שמהירושלמי אין הכרע ומעתה ק"ק על הרב פר"ח שכתב בסי' ת"ע על מ"ש מרן דהבכורו' מתענין כתב ואעפ"י דבירושלמי לא משמע הכי וכו' הרי דלא קמה הך מילתא שהבכור יתענה ע"ש הרי דס"ל דכ"ע אזלי ומודו דלא צריכי הבכורות להתענות בע"פ וק' דאיך כתב דלא ככל הני רברבתא הנז"ל. והנה המרדכי כתב בשם רבינו יחיאל דמותרין לאכול מיני תרגימא וכתב מרן דס' רבינו יחיאל הלזו אבכורות קאי ע"ש. ומוהר"ש הלוי רוח אחרת אתו בכונת סברת רבינו יחיאל וס"ל דקאי למתני' דקאמר לא יאכל אדם עד שתחשך ועלה קא' רבינו יחיאל דיכולין לאכול מיני תרגימא ע"ש ומלבד מה שהכריח הרב המאסף בס' כנה"ג ולע"ד להכריח עוד דאי כמו שהבין הוא ז"ל א"כ מאי קאמר המרדכי ז"ל ורבי' יחיאל היה אומר דמשמע דלא קי"ל כותיה הרי ש"ס ערוך הוא סברתו ומ"ש דא"כ איזה תענית עושים הבכורות לזה אומר דהא מיקרי תענית דהא בש"ס אמרינן דרב ששת היה מתענה וכתבו התוס' דלאו דוקא ע"ש וכדכתב הרב המאסף ע"ש וא"כ האמת כסברת הב"י ומ"ש הרב המאסף בסוף דבריו הרואה יראה דדבריו קצת מגומגמי' ע"ש.
כללן של דברים דכונת ר' יחיאל היא על הבכורות וכמו שהבין מרן הב"י וכן ראיתי שהבין האגור ז"ל ה' פסח סי' תשפ"ז ע"ש ובתלתא ודאי הויא חזקה הרב יאיר חיים בחוט השני סי' הנז' ודלא כמוהר"ש הלוי דסבר דאסמוך למנחה קטנה קאי וכמ"ש הרב המאסף סי' ת"ע עיי"ש ועיין מ"ש החוט השני בכונת ר' יחיאל ע"ש עיניך הרואות דכל פוסקי הלכות המה המדברים דצריך להתענות תענית זה וכמעט עשאוהו חיוב זו' רבינו יחיאל ולית הלכתא כותיה ובכן מעתה נתנה ראש ונשובה לדון לנ"ד ואען ואומר כי דבר פשוט כביעתא בכותחא שלא יתענה אחרי גורם לו התענית הזה לבטל מצות דאוריתא.
@שו"ת החיד"א סימן ג
על אודות איש ישראל שבונה ביתו בעיר וקצץ דמים עם הגוי בקבולת והגוי עושה לעצמו אם ידוע שזה בנין לישראל אסור לעשותו בשבת וזה דין מפורש בש"ע /או"ח/ סי' רמ"ד. ומה שרצו לומר שיכריזו בבית הכנסת שהוא בקבולת ובזה מותר, הס כי לא להזכיר לזלזל באיסורים בדברים שלא כתבו הראשונים ז"ל כי גזרות רז"ל הם בכל אופן ומה גם באיסור זה שהוא חילול ה' וחילול שבת. ויש לנו חבילות תשובות על זה והרשב"א בס' הבתים כתב שנדו לאדם עשיר ירא שמים שבנו הגוים ביתו בשבת אע"פ שהיה בקבולת והוא לא ידע שבונה הגוי בשבת וכתב הרשב"א ז"ל שיפה עשו ורבנו יהודה רבו של הסמ"ג תלמיד ר"י בעל התוספות כתב דהוה עובדא מי שבנה בקבולת ולא שמע דברי חכמים ובסוף לא היה נשאר הקרקע לא לו ולא לזרעו וחובה מוטלת לנדות ולקנוס על העובר על זה ואשרי אדם שומע לקיים דברי רז"ל ושומע לנו ישכון בטח כי"ר.
@שו"ת החיד"א סימן ד
תשובה כי יתחמץ לבבי אגב מטלטלי טלטולא דגברה עלי ועל צוארי. כי אלך במו פי אתחנן על העיר ועל העזרות עיניהם ישיתו באתרא דמארי ביתא ברוך ה' צורי. כי רבים בני שוממה סגן בעלילותא פושעין על ראש עם קדש והנה שלשה סלי חורי. כי מששת את כל כלי מה מצאת ולשוני תהגה יולדת למקוטעין כירק עשב אזוב מדברי. כ"י תחת יופי בחכמה ובתבונה ויתרון דעת הא גופא הוליד את חסרון זכתה לי חסרי. כי שיח וכי שיג לא בי היא וחסרונן על כל הרפתקי ושינוי דחיקי ודאגה בלב רבוצה כארי: כי אראה שמיך מעשה אצבעותיך היה דורש לשון הדיוט הלא כה דברי. כי תאמר אלי שיחה קלה היא גופא גזרה ע"כ יצאתי באותות שתים סמוך ונראה אתכא דרחמנא לית אנא מוביד סברי. גרסינן פ' מי שמת דף קמ"ג ע"א ההוא דמי כלילא דשדו בי מלכא אאבולי ואאיסטרטגי א"ר ניתבו אבולי פלגא ואסטרוגי פלגא וכו' מעיקרא כי הוו כתבי אאבולי הוו כתבי ואיסטרוגי הוו מסייעי בהדיהו וידע מלכא דהוו מסייעי השתא דכתיבה אאבולי ואסטרוגי למימרא דהני פלגא והני פלגא ע"כ וכתב המרדכי פ' הגוזל בתרא בשם מהר"ם ז"ל דלמד מהך עובדא דאם השר אמר מעצמו קודם פשרה פ' לא יתן מס אלא פ' ופ' יתנו אותו הוא פטור אע"ג דהורגלו ליתן מס ביחד דהרי הכא אע"ג דעד השתא בני אבולי הוו יהבי טובא כיון דקאמר מלכא השתא ליהבו בשוה יהבי כדבר המלך וכו' ועי"ל דשאני הכא דלא היו שותפין ממש אלא סייועי הוו מסייעי בהדיהו במקצת בלא מצות המלך כי המלך פטר אסטרטגי לגמרי אלא שמעצמם סייעו קצת ונודע שוב למלך שכך היו עושין אבל היכא ששותפין היו לגמרי שכל אחד מהם נותן לפי ממונו יכול להיות דאפי' אם אמר המלך מעצמו פ' לא יתן כלום אע"פ כן חייב לפי שמה שהוא מקל עליו הוא מכביד על אחרים וכו' ע"ש באורך ובלשון המרדכי ז"ל הלז האריכו למעניתם האחרונים וגם אני לפי קוצר ענ"ד נשאתי ונתתי בדבר ויען מעלת השואל הוא ציוה לי אשנה פרקי דרך קצרה רק מה שנוגע לנ"ד לעשות רצונו חפצתי ולא עת האסף פה זולת כל הנוגע לנ"ד לענין דינא אותו אשמור לדבר והנה לפי שינויא קמא דמהר"ם ז"ל אם פטר המלך מעצמו קודם פשרה פיטורו פיטור ולפ"ז בנ"ד נראה דמה שקצב השר לקהלת סורא והקל ממה שצריכים לתת כפי המנהג שבין שתי העיירות והכפרים פיטורו פיטור. אע"פ שנראה שבזה מכביד על קהלת פומבדיתא דכיון שעשה השר כן בעת שהטיל ההטלה הו"ל כקודם פשרה וכההיא דאבולי ואסטרטגי שבעת ההטלה גילה דעתו דליהבו הני פלגא והני פלגא ויש לנו לקיים דבריו וכמ"ש מהר"ם ז"ל לפירושא קמא ואף שמהר"ם ז"ל גופיה כ' לעיל דאם בקש א' מהמלך קודם פשרה ופטרו הוי לאמצע מט' דמה שמקל לו הוא מכביד לאחרים כבר פירשה /הרב/ הרב' פרח מטה אהרן ז"ל ח"א סי' נ"ה דקודם הפשרה אין ההכבדה גלויה דעדיין לא נתחייבו בסך קצוב שנאמר דמשום זה הפיטור הוכבד העול יותר ממה שהיה ולהכי מהני פיטור המלך משא"כ אחר הפשרה שההכבדה מפורסמת וכשביקש איש קודם פשרה קצת הכבדה יש וכו' ע"ש ושם בח"א סי' קכ"ג ובח"ב סי' נ"ב ביאר הדבר יותר דכשהמחילה ע"י בקשה נראה שאין רצון השר למחול אלא לפי שהתחננו לפניו הוא מערים ומראה פנים לנמחל שבעבורו הוא מוחל ולפי האמת לאחרים מספד למחול לו שהוא מכביד עליהם וזה חמסנותא אבל כשהשר מעצמו קודם הפשרה הוא מקל ומכביד אז אין רצונו לעשות שום עול אלא מדעתו ורצונו מקל לזה ויש לנו לו' שבלא"ה היה רצונו להכביד עליהם ואין פיטורו של זה סיבה להכביד על אחרים דכיון שהוא קודם פשרה מי יאמר לו מה תעשה ואף שלא היה מקל לזה אין נגרע מחלק האחרים עש"ב וטעם זה כתב ג"כ מהרח"ש ז"ל בס' תורת חיים ח"ג סי' ק"א ע"ש והני מילי מישך שייכי בנ"ד דכיון דלא היה אחר הפשרה יש לו' דמדעתו ורצונו להקל על קהלת סורא ולא מסי' שהקל להם הכביד לשאר. שאף שלא היה מקל להם אין נגרע מחלק השאר וכגון זו דד"ד =דדינא דמלכותא דינא= לדעת מהר"ם ז"ל בשינויא קמא והנה מהרש"ל ז"ל בים של שלמה שם תפס לעיקר כהך שינויא דמהר"ם ודחה תי' ב' וכ' דמתשו' אחרת דמהר"ם ונראה שהיא הת' שהביאה המרדכי שם סי' קפ"ג והזכירה הוא ז"ל שם נר' דלא ס"ל כחילוק שני אלא כתחלת דבריו וכן כתבו הרב' תה"ד סי' שמ"א ומהרח"ש ז"ל שם שהוא דעת הגהות אשרי פ' חזקת שכ' דאם המלך מעצמו פטרו פיטורו פיטור וכתבו דמסתמא איירי נמי אף קודם שנתפשרו וכן אפשר שהוא דעת רבינו האיי ז"ל כההיא דפרדכת דפ' ח"ה וכמ"ש הרב' פרח מ"א ח"א סי' נ"ה וגם מתבאר שם דדעת רשב"ם ז"ל הוא דאפי' אחר פשרה ויש הכבדה לאחרים כל שהמלך מעצמו פטרו פיטור וכן נראה לכאורה שהוא דעת הטור ומרן ז"ל בש"ע /ח"מ/ סי' קס"ג שפסקו דאדם בטל שפטרו גובה המס מעצמו פטור אעפ"י שהטיל חלקו על שאר בני העיר ע"ש. אלמא בפטרו השר מעצמו אף שהוא מקל לזה ומכביד לזה פטור וכ' עטרת ראשי מורי הרב נר"ו בספרו נחפה בכסף ח"מ סי' כ"ח שס"ל לטור ומרן ז"ל בפטרו השר מעצמו קודם פשרה כדעת מהר"ם ז"ל לשינויא קמא וכן ראיתי להרב ש"ך ז"ל שכ' בסי' קס"ג ס"ק י"ז עמ"ש מור"ם ז"ל בהגה וז"ל וי"א שקודם שנתפשרו עם השר אין כח ביד השר לפטור א' מהן או להקל על א' ולהכביד על אחרים ולהפרידן זה מזה אבל אם כבר נתפשרו עם השר ומחל אח"ך לא' חלקו אפי' ע"י בקשתו הוא שלו עכ"ל וכ' הרב' ש"ך ז"ל וז"ל אין כח ביד השר וכו' דהיינו שהשר יעשה כן עפ"י בקשת א' מהן אבל אם השר עושה כן מעצמו פטור כן הוא במרדכי שם. בשם מהר"ם ז"ל ומביאו ב"י לקמן סי' קע"ח עכ"ל הרי דכ' דאם השר עשה כן מעצמו פטור איברא דדברי הרב' ש"ך ז"ל קשים לפק"ד דנר' ברור שכונת מור"ם ז"ל בדבריו הנז' כשינויא בתרא דמהר"ם ז"ל דאפי' השר מעצמו קודם פשרה אין לו כח לפטור לשום אחד דאי כונתו כתירוץ א' דדוקא ע"י בקשתו הוא דמחייב אבל אם השר מעצמו קודם פשרה פטרו פטור וכמ"ש הש"ך ז"ל א"כ ל"ל להאריך כ"כ היל"ל בקיצור וי"א דאם כבר נתפשרו עם השר ומחל וכו' וכל מ"ש מקודם הוא ללא צורך דכבר כ' בסברא ראשונה דאם בא ע"י בקשתו אינו נפטר וגם מסתמות הלשון שכ' שאין כח ביד השר וכו' משמע כן בס' ד"מ שם סי' קס"ג הביא הך שינויא בתרא דמהר"ם נמי ע"ש איך שיהיה עלה בידינו דלדעת מהר"ם ז"ל בפירושא קמא ומהרי"ח ומהרש"ל ז"ל והטור ומרן ז"ל לדעת מורי הרב נר"ו כלהו סברי דאם קודם פשרה פטרו השר מעצמו אף שנראה שהוא מכביד לאחרים לית לן בה ופיטורו פיטור ודד"ד בכגון זו וה"ה בנ"ד שהשר מעצמו חילק ההטלה הזאת דמה שקצב לקהלת סורא שנר' שהקל מעליהם לא חשחין על דנא פתגם ויכול ורשאי השר לתת קצבה זאת להם דוקא כאמור. אמנם לשינויא בתרא דמהר"ם ז"ל דאף קודם שנתפשרו כל שאפשר שהוא מכביד על אחרים ל"א דד"ד ושאני ההיא דאבולי דלא היו שותפים מקודם א"כ בנ"ד כיון שתמיד בכל ההטלות כקדוח אש המסים וארנוניות תמידין כסדרן ומוספין שלא כסדרן כן ארחות היאודים /היהודים/ שתחת ממשלת השר שהדבר יוטל על כלם בכלל וקהלת סורא פורעת לשר ואח"ך הם מחלקין כפי הפשר א"כ גם בפעם הזאת אף דהשר פירט וקצב לקהלת סורא והקל בקצבתם לאו כל כמיניה ול"א בזה דד"ד זה יתנו כפי המגיע להם לפי פשרתם והנה לפי מ"ש בעניותנו בסמוך בכונת דברי מור"ם ז"ל סי' קס"ג נראה שתפס לעיקר הך שינויא בתרא בדעת מהר"ם וכן נראה ממ"ש בד"מ שם משם מהרא"י ז"ל בכתביו סי' קד"ם וכ"כ מהר"ם חגיז ז"ל הובאו דבריו בס' שמש צדקה ח"מ שאלה ל"ג סי' ז' שנראה דהריב"ש ז"ל בתשובה עשה עיקר מתירוץ ב' דמהר"ם ז"ל ע"ש וכן נר' ממ"ש הריב"ש ז"ל בתשו' קל"ב וכמ"ש הרב' פמ"א ח"א סי' נ"ה ועיין להרב' משא מלך דף י"ט ע"א ומהרח"ש ז"ל ח"ג סי' ק"א וכן נראה מהרב' שלטי הגבורים ז"ל בריש בתרא דתירוץ ב' עיקר גם הרב' תה"ד ז"ל סי' שמ"א כ' דר' שמחה ז"ל מסכים לשינויא בתרא דמהר"ם ז"ל דמסתמא המושל אפי' קודם פשרה מקל ומכביד ולאו כל כמיניה וכ"כ הפמ"א ז"ל בח"א סי' קכ"ג בדעת ר' שמחה שכ"כ בתשו' שבשו"ת מהר"ם ז"ל ק"ג סי' תתקל"ב ע"ש. גם הרא"ש והטור ז"ל שנטו אחרי רבינו שמחה ז"ל כמבואר בהרא"ש פ' הגוזל והטור סי' קע"ח כיון שראינו שבדברי ר' שמחה בתשו' שהזכיר הרב' פמ"א ז"ל מפורש דאף המלך מעצמו קודם פשרה אינו רשאי לפטור לשום א' דמסתמא הוא מכביד על אחרים כנז"ל א"כ מסתמא הרא"ש והטור ז"ל תפסי לסברת ר' שמחה ז"ל בשלמות והגם שכתבתי לעיל דעטרת ראשי מורי הרב נר"ו מכח דברי הטור דסי' קס"ג שפר קדמיה דהטור ס"ל כסברת מהר"ם בשינויא קמא כנז' מ"מ אנכי הרואה להרב' לחם רב ז"ל סי' ע"ז שכ' וז"ל וכ' הטור דין זה בח"מ סי' קס"ג ומלשונו שכ' שם וא' אליו בני העיר וכו' וגבה מהם חלקו שנתמעט וכו' דקדק ה' הג' מורי ור' זלה"ה (מהרשד"ם ח"מ שס"ד) דס"ל לטור דדוקא היכא דגבה מהם חלקו וכו' הא לא"ה שלא הטיל עליהם פטור אפי' שהם הצילוהו. עוד כ' שם דמ"ש דאם פטרו מעצמו שהוא פטור ל"ד פטרו המלך מעצמו אלא אפי' ע"י בקשתו וכו' והדברים הנז' נראין מוכרחין אלא שק"ל דהטור כ' /ח"מ/ סי' קע"ח וכו' משמע מהתם דאפי' הוא עצמו שהציל ע"י בקשה הכל הוי לאמצע וכו' ואע"ג דלא בא שוב הזק להקל וכו' כ"ש הכא גבי פרדכת שבא ממנו הזק לקהל דראוי שיהא לאמצע היכא דבקש מהשר למחול וא"כ ק' איך כ' הטור כאן דאפי' ע"י בקשתו וכו' ולתרץ כ"ז י"ל דיש לחלק בין פרדכת לאדם שמרויח בעיר דט' דהכא משום דהוי אדם בטל די"ל דלכך פטרוהו ולכך מקלינן עליה אבל באדם שהוא מרויח ודאי דיש לדון בו כדברי ר' שמחה ז"ל וכדב' הטור סי' קע"ח עכ"ל ומה שהק' בטור כן הוה ק"ק לפק"ד דהרב' תה"ד סי' שמ"א כ' דבא"ז הסכים כר' שמחה ז"ל גם כ' כשינויא בתרא דמהר"ם ז"ל דמסכים לדעת ר' שמחה ז"ל. והך טעמא דאפי' קודם פשרה מה שמקל לזה מכביד לאחרים כתב ר"ש והביאו בא"ז הגדול ע"ש ומשמע דבא"ז תפס כדעת ר' שמחה ז"ל בכל משפטיו וכשינויא בתרא דמהר"ם ז"ל ואלו הרב' תה"ד ז"ל סי' שמ"ב הביא פי' רשב"ם ז"ל בההיא דפרדכת דהיינו כמ"ש הטור סי' קס"ג דבין באצילתיה מתא בין באנדיסקי פירש דהוכבד בשבילו על אחרים ואח"ך כתב וז"ל ובא"ז הוסיף או שנמצא שם בני אדם שאינם מבני העיר וא' לשלטון וכו' ע"ש ומשמע דא"ז מסכים לפי' רשב"ם ז"ל ולפום מאי דס"ל לא"ז כר"ש וכתי' ב' דמהר"ם ז"ל קשיא הך דאנדסקי דמה יושיענו דפטרוהו ממוני המושל עצמם כל שהוכבד על אחרים ואולם על פי חילוק הרב' /הרב/ לחם רב ז"ל דהך דינא דסי' קס"ג תפתר באדם בטל דוקא אבל באדם שמרויח הדין כר' שמחה ז"ל א"ש דברי הא"ז דאע"ג דס"ל כדיני ר' שמחה ז"ל מ"מ הא דפרדכת שאני דלהיותו אדם בטל מקילינן עליה ולפ"ז אפשר לו' ג"כ דהרא"ש והטור ומרן ז"ל ס"ל כדעת ר' שמחה דהמלך קודם פשרה אין פיטורו פיטור וכתי' ב' דמהר"ם ז"ל וראיתי להרב פרח מ"א ז"ל ח"א סי' נ"ה שהביא דברי מהריק"ו ז"ל שרש קכ"ד דנר' דמחלק בין פרדכת לאדם אחר וכ' שכ"נ מהריב"ש סי' קל"ב ומהרש"ק ח"ב קמ"א. ותמה הרב ז"ל דאשתמיט למהריק"ו והריב"ש ז"ל תשובת הר' אביגדור ז"ל שהביא המרדכי פ' הגוזל בתרא דכ' דאין חילוק בין פרדכת לאחר וכיון שהרב אביגדור ז"ל כתב כן והני רבוואתא בתראי לא ראו דבריו הכי נקיטינן ע"ש באורך וקשה לפק"ד שהרי מתשו' מהר"ם ז"ל הובאה בתשו' דשייכי לס' קנין סי' כ"ט מוכח דמחלק בין פרדכת לאדם אחר וכמ"ש הרב' לחם רב ז"ל וכתב הרב ז"ל דכן דעת הטור וכמדובר גם נראה לפק"ד שכן דעת א"ז וכדכתיבנא ואף שהרב פמ"א ח"ב סי' נ"ב תמה על הרב' לחם רב ז"ל במ"ש משם הרשד"ם ז"ל ע"ש מ"מ הוקשו בעיניו דברי הטור ז"ל ולא תירץ ומאחר שכן איך פסק דלא כהריק"ו והריב"ש והעלים עין שמהר"ם ז"ל כתב כסברתם גם הרא"ש והטור והא"ז אפשר דסברי הכי כי אולי להכי לא חשו הריב"ש והריק"ו ז"ל לס' הר' אביגדור ז"ל כיון דרבים אשר אתנו ס"ל הכי וס' הר' אביגדור היא ס' יחידית גם לא זכר שר מתשו' הרב לחם רב ומזה יש לעמוד על מה שהק' הרב' משא למלך למהר"ם ז"ל מההיא דפרדכת וכמ"ש הפמ"א ומורי הרב נר"ו ולא עת האסף ואיך שיהיה להך שינויא בתרא דמהר"ם ז"ל ולרבינו שמחה ז"ל וסיעתם אף שהוא קודם פשרה אין כח ביד המלך להקל לזה ולהכביד לזה ולפ"ז בנ"ד זכו בטענתם קהלת פומבדיתא והכפרים דל"א בזה דד"ד. ואין לומר דכיון דהך דנ"ד אינו מס קבוע הרי כ' המרדכי בשם מהר"ם ז"ל שם וז"ל והא דאין שותף חולק ה"ד בענין מסים כשהם שותפים אבל עלילות אינם שותפים וכו' ע"ש ובס' נחפה בכסף למורי הרב נר"ו אשר העלה ואשר הביא דברי הפוס' והאחרונים ז"ל שהסכימו בזה ומכללם הרב משא מלך דף כ"ג והפמ"א ח"ב סי' ח' ע"ש וא"כ אפשר לאומר כה יאמר דנ"ד עלילה מיקרי ובכל כי הא אף לשינויא בתרא דמהר"ם ז"ל אינם שותפים ודד"ד כי הוא אמר להקל על קהלת סורא הא ודאי ליתא דהרי זה הוי דבר הרגיל וכבר היה לעולמים כי בעידן חדוותא השר שואל כזאת וכזאת ככתוב בשאלה וגם על זה הם שותפים כיון דסוגיא דמתא הוא וכבר בפעמים אחרות בענין כזה הטיל השר ההטלה עליהם בכללות ונפרע לפי הפשר ככתוב בשאלה דמוכח דודאי הם שותפים גם בענינים כאלו. וכיוצא בדבר כ' עטרת ראשי מורי הרב נר"ו בנדון דידיה שהעליל השר על ב' אנשים מאחר דנר' דרצו להשתתף בעלילה ההיא ששלחו לפרנס לפשר בעדם ולא ציוו לו לפשר על כל א' בפ"ע והביא משאלת הרשב"א ז"ל הובא במרן ב"י /ח"מ/ סי' קס"ג ובמ"מ דף כ"ג עש"ב ודכוותא בנ"ד מאחר שנר' שהם שותפים גם בעניינים כאלו.
עלה בידינו דנ"ד מוצב ארצה וראשו מגיע אל סלע המחלוקות מערכה לקראת מערכה הללו מזכין והללו מחייבין כמבואר לעיל ובכל כי הא פשטה ההוראה בהני אתרי ודכותיהו לו' המוחזק קים לי כידוע והשתא נראה דבדבר זה קהלת סורא הם מוחזקים כיון דהמושל קצב על כל עיר וכפר קצבתו ומכל א' שואל מה שהטיל עליו ונמצא דקהלת פומבדיתא והכפרים באים להוציא מקהלת סורא שיתנו יותר ממה שקצב עליהם השר ויכולים ק"ס לו' קי"ל כשינויא קמא דמהר"ם ז"ל וכל הנלוים בסברא זו כמבואר לעיל דקודם פשרה השר הוא השליט על הארץ לחלק כרצונו כההיא דאבולי.
וכי תימא שמאחר שבעניני מסים אחרים השר שואל כל המס של כל היאודים מקהלת סורא והיא כבע"ח לשלם בעד כלם והוא גובה אח"ך א"כ בהגיע תור לפרוע איזה מס יחזיקו קהלת פומבדיתא בסך זה שהם דנים עליו עתה באותו החלק הנוגע לקהלת סורא לפרוע כפי הפשר יתר על מה שקצב עליהם השר בפירוש עתה ויתפסו בו ויא' קי"ל כר' שמחה וסיעתו שאתם היתם חייבים בהטלה שעברה וכו' לזה אומר דנראה דגם בזה לא זכו קהלת פומבדיתא ואין תפיסתם תפיסה דכיון שקהלת סורא הם זוכים עתה במה שהם מוחזקים בטענת קי"ל כנז' קם דינא וכמ"ש הכנה"ג ז"ל בכללי הקי"ל אות ל"ג משם מהר"ש יונה סי' מ' וכ' שם הרב דאף המבי"ט ז"ל ח"ב סי' קמ"ג לא פליג ע"ז ומ"ש דיכול לחזור ולתפוס איירי כשזכה הא' בתפיסה שתפס ולא היה מוחזק אבל מי שזכה בט' קי"ל להיותו תפוס מעיקרא כנדון הרש"י ז"ל מוציאין מידו וע' להרב שבות יעקב בכלליו אות ט' ומינה לנ"ד שזכו קהלת סורא בט' קי"ל מט' שהיו תפוסים די"ל קם דינא ועוד דכי יקרה מס אין יכולים קהלת פומ' לתפוס דאפילו אם יארע ס' באותו המס שתובעים מהם קהלת סו' המחוייבים לשר בעד כולם הרי כ' הפוס' דהרבים מוחזקים וכמ"ש מור"ם ז"ל סי' ר' וע' בכה"ג ז"ל שם הגהב"י אות כ"ח משם האחרונים דל"ד יחיד המדיין עם רבים אלא כל שהרוב הם תובעים הו"ל רבים מוחזקים ע"ש וגם כתבו האחרונים שאפילו בדבר דל"א רבים מוחזקים הא מיהא צריכים היחידים לשלם לרבים מט' קדירה דבי שותפי וכו' ואח"ך יעמדו לדין וכמו שהאריך בזה הרב' בני יעקב ז"ל סי' א' ע"ש. וקהלת סורא עליהם מוטל לשלם לשר בעד כלם והם רבים לגבי קהלת פומ' וא"כ אינם יכולים קהלת פומ' לתפוס וכמ"ש הרב' שמש צדקה ז"ל ח"מ שאלה ל"ג סימן י"ג בנ"ד דקהל חברון לגבי שאר קהלות הנדונים נק' יחיד לגבי רבים ע"ש ואף אנו נאמר דקהלת פומ' וכן כל כפר הבא לדון עם קהלת סו' נק' יחיד לגבי רבים וכבר פשטה הוראה דבעניני המסים הרבים מוחזקים וכמ"ש מהרח"ש ז"ל ח"א סימן ס"ה וסי' צ"ה והרב בני יעקב ז"ל שם עש"ב איברא דלכאורה לא הבנתי מ"ש עוד הרב שמש צדקה וז"ל ועוד אפילו אם נדון ק"ק חברון כרבים הנה בנדון שלפנינו הם מוציאים ולא מוחזקין וכו' א"כ נמצא כל שקהל חברון אינו פורע נמצא מוציא משאר קהלות שיצטרכו לפרוע בעדו וכו' ע"ש ושותיה דמר לא גמירנא דאם נדון אותם כרבים אף שהם מוציאים דינן כמוחזקין מט' מוהרקיהו דהני בטפסא דמלכא מנח כמבואר בדברי הפוס' ובכל מה שתובעים הרבים מיחיד הם באים להוציא ודיינינן להו כמוחזקין ומאחר שאפילו הנופל במס שיוטל על כלם בכללות קהלת סו' שהם רבים מוחזקים מכ"ש שאינם יכולים לתפוס בעד דבר הקודם הוא הדבר שהוטל עליהם בפעם הזאת בפרטות וכבר כתבנו דאפילו בדבר דל"א רבים מוחזקין היחידים צריכים לשלם לרבים תכף מט' קדירא דבי שותפי ושוב ידונו דיניהם עפ"י התורה ונמצא שאין קהלת פומ' יכולים לתפוס במס שיוטל עליהם בכללות ובעו לשלם במיטבא מנת חלקם כפי הפשר ואין לומר דאדרבא מדברי הרב שמש צדקה ז"ל הנז' שכ' שק"ק חברון הוא יחיד לגבי שאר קהלות וכו' הויא תיובתין דה"ה נימא שקהלת סו' לגבי קהלת פומ' והכפרים הם יחידים. ומצי קהלת פומ' והכפרים לו' קים לי דהנה לכאורה י"ל דבשלמא בנדון הרב ש"ץ ז"ל שהקהלות ההם נתחייבו מטעם המלך לפרוע בעד ק"ק טבריא והם ערבנים זל"ז וק"ק חברון מסרב בדבר שנמצא כל הקהילות דנים בדבר המס של ק"ק טבריא ולכך כ' הרב ז"ל דק"ק חברון יחיד לגבי שאר קהלות מאחר שבדבר זה יד כלם שוה והן רבים עתה תובעים מק"ק חברון אמנם בנ"ד שבאלו ההטלות שהטיל המלך הם נפרדים שהוא פירט לכל א' מהקהלות סך פרטי והוא שואל מכל אחד הנוגע לו א"כ נמצא שטענת קהלת פומ' וכן כל כפר עם קהלת סורא היא נפרדת וכל אחד דן עם קהלת סורא בשלו וקהלת סורא הם הרבים לגבי קהלת פומ' וכן לגבי כל כפר.
שבתי וראה להרב הגדול מהרח"ש ז"ל בס' תורת חיים ח"א ריש סי' ס"ה שכ' וז"ל והנה החכם הנז' כתב שאפילו יחיד התובע מס לרבים והרבים אינם רוצים לפרוע והוי פלוגתא דרבוואתה דיחיד הוי מוחזק ומצי למימר היחיד קים לי מטעם דמוהרקיהו אך חזר בו ועשה הרכבה דאפילו הרבים לגבי יחיד לא מהני טעמא דמוהרקיהו להוציא מיד היחיד המוחזק אם לא בהצטרפות טעמא אחריתי דקדירא דשותפי וכו' ולהכי גבי רבים דשייך טע' דקדירה דשותפי מהני ט' דמוהרקיהו אבל לגבי יחיד דליכא ט' דקדירה דשותפי לא מהני ט' מוהרקיהו וכו' אמנם דברים אלו מילי דכדי נינהו דא"א דט' דמוהרקיהו לא מהני להוציא מיד היחיד ומצי למי' היחיד ק"ל כפלוגתא דרבוואתא מה מועיל הצטרפות טעם קדירה דשותפי דהך טעמא לא שייך ואינו מועיל כלל אלא לו' שיגבו הצבור תחלה אם אולי ימצא להם זכות כדי שלא יאבדו זכותם וכו' אבל להוציא מהיחיד בהחלט אינו מועיל ט' זה וכו' אמנם הפוסקים לא דברו אלא במס סתם שמטיל המלך על כללות הציבור כדרכו בזה כתבו שאם היחיד בא לפטור בשום טענה דרך משל כגון שפטרו המלך וכו' וכיוצא באלו שבא היחיד לפטור בטענה שלא נכנס במה שהטיל המלך על הצבור אבל בצבור לא שייך לומר שבאים לפטור עצמם שאם הם לא יפרעו מי יפרע המס שהטיל המלך על כללות הצבור ולכן לא כתבו הפוסקים אלא ביחיד או יחידים מועטים שבאו לפטור ולומר בשום טענה שלא נכנס באותו מס שהוטל על הצבור עכ"ל. הראת לדעת שדעת הרב הגדול מהרח"ש דלא תליא מילתא ברבים רק במי שתובע המס אמנם כתב הרב ז"ל שלהיותו דבר שאינו נמצא שהצבור יפטרו עצמם לכן כתבו הפוסקים דבריהם ביחיד או יחידים הפוטרים עצמם ולפ"ז יוצא הדין בנ"ד שקהלת פומבדיתא התובעים לקהלת סורא אע"ג דהם מועטים לגביהו כרבים דמו ואמרינן דהרבים מוחזקים מטעם דמוהרקיהו דהני בטפסא דמלכא מנח ויכולים לומר קים לן כשינוי בתרא דמהר"ם ז"ל דאין המלך רשאי לעשות נגד המנהג אפי' קודם פשרה וצריכים קהלת סורא לשלם במיטבא כפי פשרתם ועוד דלכי דייקינן פורתא מצטרפים לטובה גם הכפרים עם קהלת פומ' והו"ל רבים ממש לגבי קהלת סורא ואע"ג שכתבנו בסמוך דקהלת פומ' וכן כל כפר כל אחד בשלו הוא טוען לגבי קהלת סורא כיון דהשר הטיל לכל א' כפרט הטלתו מ"מ שבתי וראה דהא בורכא הוא דכיון דכלם הם שותפים לכל מיני מסים חדשים גם ישנים שהשר דרכו להטיל בכללות והם מחלקים ביניהם אע"ג שבדבר זה פירט מ"מ הרי הם שותפים לכל מילי ושותפותן קיימת ומה לנו אם עתה פירט השר כיון שהם שותפים תדיר ובדבר זה כלהו צווחי ככרוכיא ודאי שהם הרבים והלכה רווחת בישראל דרבים מוחזקים לגבי מסים. וזכו בטענתם נגד קהלת סורא וכ"ש אם בני העיירות והכפרים האלו הם ערבנים זל"ז בכל מה שיטיל המלך וגם עתה שהטיל עליהם בפרטות מ"מ הם ערבנים זל"ז דודאי הם הרבים והו"ל מוחזקים נגד קהלת סורא איברא שראיתי להרב' משא מלך ז"ל דף נ"א שכתב שאם כבר פרעו למלך שוב אין חזקה לרבים ומטי בה משם הרב' שלטי הגבורים ומהר"ם מריזבורק ז"ל עש"ב וכ"כ בסמ"ע סימן ד' ובנ"ד לפי הכתוב בשאלה כבר פרעו קהלת פומ' והכפרים כל מה שהטיל עליהם המלך וא"כ ליכא תו טענת רבים מוחזקים. הן אמת שכתוב בשאלה שהיה תנאי מפורש ביניהם ובין קהלת סורא שכל זה יהיה בלי נזק לטענות שיש בדבר הזה לשני הצדדים והדיינים ידונו מה יהיה משפט הנדון הזה עכ"ל אמנם לפי קוצר ענ"ד לכאורה יש לפקפק שאינו מועיל התנאי הזה למאי דקמן שהרי כתב הרב' משא מלך ז"ל דטעם הדבר הוא לפי דמאי דאמרינן דרבים מוחזקים הוא מטעמא דמוהרקיהו דהני בטפסא דמלכא מנח וכשכבר נפרע המלך פקע האי טעמא עש"ב ואם כן אפשר דזה התנאי יועיל לו' דלא מחלו זכותם אם היו זוכים מכח הדין הגמור או שלא יהיה הפרעון הזה כאלו בני קהלת סורא יהיו תפוסים אבל אם באים אנו לזכותם מט' רבים מוחזקים דמוהרקיהו וכו' לכאורה יש לומר דהשתא שכבר נפרע המלך יהיה באיזה אופן שיהיה תו ליכא האי טעמא ואין כח בידם להוציא מקהלת סורא בטענת רבים מוחזקים כאמור וגם כשיטיל השר מס עליהם בכללות שקהלת סורא הוא כבע"ח נראה שאין לקהלת פומ' והכפרים לעכב מלפרוע הנוגע להם כפי פשרתם באותו מס שהוטל בכללות ולגרוע ממנו הסך שהיה נוגע לקהלת סורא בהטלה זו שהטיל השר עתה בפרטות דבמס שיטיל עליהם בכללות דקהלת סורא היא כבע"ח לשר הם הרבים והם מוחזקים אע"ג דמיעוטא נינהו לגביהו וכמו שנר' מדברי מהרח"ש ז"ל הנז"ל דתובע המס יש לו דין רבים ואפי' שלא בעניני מסים צריכים לשלם ואח"ך לעמוד לדין מט' קדירה דבי שותפי וכו' כמדובר לעיל וא"כ נראה שאין להם לתפוס במס שיוטל אח"כ בעבור ההטלה זו.
והנה גם אם אף בהטלה זו שהטיל השר עתה בפרטות אע"ג שפירט מ"מ כל הסך של כלם הנה נדרש מקהלת סורא והנראה קצת מהשאלה שהוצרכו לשלם כלם לקהלת סורא ולא פרעו כל א' לשר בפרטות דאם כך הוא נמצא דקהלת סורא היו תובעים והם יש להם דין רבים מוחזקים כנז' ולא היו יכולים קהלת פומבדיתא לעכב בטענתם מה שהוטל עליהם דמוהרקיהו וכו' ועתה אמת אגיד שלרוב הטרדות והדאגות וחוסר הספרים שהיתי מוכרח לשאול כל ס' ולקיים בו מצות השבה ומה גם שאני על פרק הנסיעה לא יכולתי להעמיק בזה התנאי שעשו כשפרעו ההטלות שהטיל השר עתה ולהביא ראיות על הדבר וגם על הטענות אחרות שבאו בשאלה ואף זה שכתבתי היה לקיים גזרת מלך אור עינינו השואל והשמטתי פה קצת דברים של משא ומתן כאשר מראש דברתי ודבר זה נפתח בקטן כמוני ויסתיים בגדולים הרבנים המובהקים יושבי על מדין אמר יאמר העבד צעיר אנכי ונבזה דל מאשפות חיים יוסף דוד אזולאי
@שו"ת החיד"א סימן ה
בע"ה אחלי יכונו דרכי בס"ד וזה אשר השבתי לרב הנז' בעניותי +תשובה זו נכתבה להרה"ג המפורסם מוהר"ר נסים חיים משה מזרחי זצ"ל (המו"ל).+
מילי דברכות מילי דאבות נינהו כל אב בחכמה יורה ותלמיד אל יורה. כ"ש אנא זעירא ואפר כירה ופיסולת הנסורה שפל מצבי הגיע לארץ כתותי מכתת שעוריה. אם מך הוא קל מסובין דלא ידע לכוין גמרא מלא דבר וערל שפתים וחמור חמורותים מפיק לשותא בשהי פהי זוטרא דזוטרי. עאכ"ו כי כבר יצאתה הוראה לעולם מהתיר הגדול מעוז ומגדול משה איש האלקים משיב דברים נכוחים מגדלות מרקחים וכל ישראל שמחים מרננין אבתריה. וא"כ מי אני לגשת בארשת לבא אחרי המלך את אשר כבר עשהו ומה לאזוב אשר בקיר אל הארז אשר בלבנון חדל אישים אל שר ומכון מקום אשר אשירי. אך שיתי אותותי אלה הכתוב קבעם חובה כי במקום שמצינו גדולתו שם מצינו ענותנותו כי פיהו מלא במדבר בערבה הוא אמר ויהי אשנה פרק זה להאיר עיני ולהתלמד מדבריו איזה דרך ישכון אור ה"ז לאגמורי. ובכן זה כתב ידי כתלמיד הנושא ונותן לפני רבותיו בקרקע איהו בי קרי: ואתנהלה לעטי צופה ומביט קורא בכל לב אותותיו אותות בקדש וכדל שואל ומשיב למשקל ולמטרי. וזה החלי בהורמנותיה דמרן מלכא בעזר צורי שוכן מעונה הרופא לשבורי.
ראשית בכורי ארשו ארש זבת חלב ודבש ופתח דבריו האיר בההיא משנה דפרה דכל אזוב שיש לו שם ליווי אגבה הביא דברי הר"ש ז"ל שכתב דהכא לא שייך לאקשויי כדאקשינן עורב זה עורב אטו קמן קאי דהתם יש עורב אוכמא ועמקי ובא בריש יונים וכי קאמר זה עורב לא פי' דבריו וכו' כמו שהביא לשונו מר ניהו רבא. והנה יש לדקדק בדברי הר"ש דכתב דהתם יש עורב אוכמא ועורב העמקי ובא בריש יונים וכי קאמר זה עורב לא פי' את דבריו ויש לדקדק דכיון דכבר ידענא דשלשה עורבים יש אוכמא ועמקי ובא בריש יונים א"כ כיון שאמר התנא דאת כל עורב להביא עמקי ולמינהו להביא בא בריש יונים א"כ ודאי דמ"ש עורב זה עורב כיוין לאוכמא. ודקדוק זה יש לדקדק נמי בלא דברי הר"ש אלא בדברי הש"ס לחודיהו דהא ודאי דכבר ידענא דיש עורב אוכמא דמקרא מלא הוא שחורות כעורב, אמנם אחר ההשקפה נראה דלא קשה כלל דלעולם דכבר ידענא דמ"ש עורב זה עורב כיוין לאוכמא אלא דהקושי' היא אמאי התנא לא פירש את דבריו ואמר עורב זה עורב אוכם כי היכי דפירש בהנך וכן מוכח מדברי התוס' ד"ה הנץ זה הנץ שכתבו הכא וכו' אבל לעיל וכו' שייך למיפרך מה זה שפירש יותר מזה עכ"ל הרי שכתבו שהקושיא היא אמאי לא פירש ואמר זה עורב אוכם וכן יש לפרש דברי רש"י בד"ה אטו קמן קאי כאשר יראה הרואה והוזקקתי לכתוב זה אף שדברים פשוטים הם לפי שראיתי להרב' קרבן אהרן דף ס"ט ע"ד שהביא הסוגי' ופירש"י וכתב וז"ל פי' לפי' דאחר דהדר והראה לנו באומרו למינהו וכו' הרי אין עורב סתם ידוע לנו כי לא ידענו איזהו זה העורב וכו' ע"ש הרי דכתב דהקו' היא דלא ידענו איזה עורב הוא וכן מוכח מפירושו שפי' אח"כ ולענ"ד זה אינו וכמ"ש. עוד יש לדקדק על הרב הנז' דדחה פי' רש"י דאי כפי' רש"י היל"ל בידיה קאי ולא אטו קמן קאי ומכח זה פירש שהקושיא היא שאחר ששם עורב משותף וכולל מינים רבים א"כ שם עורב [יאמר] על שני מינים ולזה היה מוכרח שיברר אותם כיון דשם עורב לא יורה לנו דבר ומשמע ממלת זה שהתנא הראהו בחוש וא"כ ק' אנו הבאים אחריו קמן קאי עד שנדע זה כמו שהיה קמיה זה תמצית פירושו ע"ש וק"ק דהא זה עצמו מצינו לפרש בעד רש"י ז"ל דכונתו במ"ש וכי בידו היה התנא וכו' היל"ל עורב זה עורב פ' הוא דלא מצינן למי' דבידו היה התנא וכו' דא"כ ק' אטו קמן קאי אלא היל"ל עורב זה עורב פ'. עוד קשה על הרב' קרבן אהרן שכתב שכונת הש"ס שתירצו אלא אימא עורב זה עורב אוכמא היא דאינו כמו דס"ד דשם עורב הוא שם משותף אלא דעורב סתם הוא אוכם עש"ב וק' דמי הכריחו לפרש הכי הא דרך ישר לפנינו דהכונה תני עורב זה עורב אוכמא ומייתי ראיה מקרא דשחורות כעורב לאורויי דעיקר עורב הוא שחור וכן מוכח מדברי הרי"ף ז"ל שכתב ת"ר עורב זה עורב שחור וכתב הר"ן וזה לשונו דסתם עורב הכי איתיה כדכתיב קוצותיו תלתלים שחורות כעורב עכ"ל הנך רואה בעיניך דמדברי הרי"ף והר"ן ז"ל מוכח דלא כפירושו. גם מה שפירש בדברי רב פפא דקאמר דעורב הבא בריש יונים הוא דדמי רישיה לדיונה והק' דמי הכריחו לרב פפא דלא נימא כפשוטן של דברים ופירש ב' פירושים הראשון דבהכרח דעורב הכא וכו' אינו לא מן השחור ולא מן הלבן דאם הוא מאחד מהם למה לן לידע אם בא בריש יונים או לא וכיון שכן צ"ל דהוא מין אחר והיה צריך התנא לפרש ולכן פירש רב פפא דדמי וכו'. השני דהוקשה לרב פפא דאם זה העורב הוא העורב האמור או לבן או שחור א"כ למה צריך ריבוייא דקרא, לזה אמר דדמי רישיה לדיונה זה תורף פירושיו. ולע"ד הכל הולך אל מקום אחד דהא לפי' ב' דפי' דאם עורב זה הוא עורב האמור למה צריך ריבוי ק' דמאן לימא לן דאינו מין אחר לא מן השחור ולא מן הלבן ומאי אית לך למימר דא"כ הו"ל לתנא לפרש איזהו א"כ הינו הפי' הראשון סוף דבר דברי הרב קרבן אהרן ז"ל בפרט הלז תמוהים. הדרן לדברי הר"ש דכבר כתבתי דצ"ל דכונת קו' הש"ס הוא דהו"ל לפרושי. ומעתה דברי ההגהה תמוהים מכמה אנפי וכמו שכתוב בתורת משה רבנו שיחיה. איך שיהיה נמצא דכל דבר דיש לו שם ליווי והוזכר בקרא אותו דבר סתם אינו נכנס שם ליווי בכלל כגון אזוב לענין פרה דהוזכר בקרא סתמא ואפילו דיש אזוב יון וכל הנך כיון דיש להם שם לווי כולם פסולים וכן נמי תנן פ"ד דנגעים לענין צרעת והכי נמי אית לן לענין נדרים וכדתנן בפ' הנודר מן המבושל הנודר מן היין מותר ביין תפוחים וכו' שהוא שם לווי ע"ש ומזה דן את הדין מר ניהו רבא דהכא כיון דאלמון סתם הוא מן הנשואין א"כ כי קאמרי רבנן דאלמון מברך יום א' היינו דוקא מן הנשואין אמנם מן האירוסין דינו כבחור גמור ככתוב בדברי קדשו.
ואיברא דכן הדין יוצא מהנך מתניתא אמנם לפי מאי דאמרינן בסוף כיסוי הדם מוכרח להפך דגרסינן התם ת"ר אין מכסין אלא בעפר דברי בית שמאי ובית הלל אומרין מצינו אפר שקרוי עפר שנאמר ולקחו לטמא מעפר שריפת החטאת ובית שמאי עפר שריפה איקרי עפר סתמא לא איקרי ע"כ הרי דלבית הלל והלכתא כותייהו וכמו שפסקו כל הפוסקים אפר נכנס בסוג עפר אף שלא נקרא עפר כי אם בשם לווי אפ"ה כשר לכסות בו ונכנס בכלל בעפר דקאמר רחמנא ולא חש לומר דעפר שריפה איקרי עפר סתמא לא איקרי אלא ס"ל דאף דלא מצינו שנק' אלא עפר שריפה נכנס בכלל עפר וצריך לישב הלכתא אהלכתא דמהך דאזוב מוכח להפך וכמש"ל ועיני ראו למר רב יאודה גאון תנא דאורייתא הוא הראש לעטרת צבי כמוהר"י רוזאניס ז"ל הובאו דבריו בס' מוצל מאש סימן ז' ואחריו אריה עלה הוא הרב כמוהר"י אלפאנדרי אייתו כמה הלכתא גברוואתא מסכימים ובאים להך מתני' דאזוב ונתקשו מהך סוגיא דכיסוי הדם הנ"ל.
והנה תנא דבי יאודה תירץ וז"ל דטעמא דב"ה דמרבו עפר שריפה לכיסוי אע"ג דאית ליה שם לווי הוא משום ריבויא דוכסהו דכי היכי דמרבינן מיניה דבר המגדל צמחים אעפ"י שאינו נק' עפר כלל הכי נמי מרבינן דבר שנקרא עפר בשם לווי אע"פ שנק' בשם לווי ואינו נקרא עפר סתם וז"ש בתוס' דעפר דקרא לא איירי אלא בסתם עפר המגדל צמחים כלומר דמה שנקרא עפר סתם בלא שם ליווי הוא המגדל צמחים והעפר שיש לו שם לווי אינו מגדל צמחים וקרא לא איירי אלא בעפר סתם אלא דמריבויא דוכסהו מרבינן עפר שריפה עכ"ל. והנה בראותי דברים אלו עמדתי מרעיד ואנכי תמהתי דס"ס מנ"ל לב"ה דאפר איקרי עפר מריבויא דוכסהו הא לא מרבינן אלא מידי דאיקרי עפר אך לא מגדל צמחים אמנם זה שאינו נקרא עפר סתמא ואינו מגדל צמחים לא ואח"כ ראיתי שכן השיג עליו הרב' כמוהר"י אלפנדרי שם בסי' ח' בתוספת טוב טעם ע"ש. אמנם מהחוב המוטל עלינו לישב דברי התוס' ז"ל ולמשכוני נפשין בעדם אמינא דזה עצמו נתקשה הרב מוהר"י רוזאניס ז"ל והבליעו בנעימה בלשונו לשון הזהב במה שכתב כלומר דמה שנק' עפר סתם בלא שם ליווי הוא המגדל צמחים והעפר שיש לו שם ליווי אינו מגדל צמחים עכ"ל כאשר הבאתיו לעיל וכונתו דהנה מצינו דוכסהו מרבה מידי דמגדל צמחים ואינו נקרא עפר וא"כ ה"ה לריבויי דבר דאיקרי עפר ולא מגדל צמחים משום דאי לאו הכי הו"ל לקרא למנקט לישנא דלא מצינן לריבויי מיניה אלא מידי דמגדל צמחים אלא ודאי מדנקט עפר ונקט וכסהו לריבויא ודאי הוא דלילף מריבויא דוכסהו המגדל צמחים אפי' שלא מצינו שנקרא עפר כלל בשום מקום ודבר הנקרא עפר אפילו שלא מגדל צמחים וזה אי אפשר אם לא שמרבינן מידי דאיקרי עפר בשם ליווי דדבר דנק' עפר סתם ולא מגדל צמחים לא משכחת לה אם לא שנרבה מידי דאיקרי עפר בשם ליווי כגון אפר ושחיקת זהב אפי' דלא מגדל צמחים זה נלע"ד ליישב דברי התוס' והתנא ז"ל. עוד תירץ הרב מוהר"י רוזאניס ז"ל שם וז"ל דטעמא דבית הלל הוא משום דשינה הכתוב וקראו עפר דהול"ל ולקחו לטמא מאפר החטאת מדשני קרא בדיבוריה ש"מ שבא ללמדנו דאפר נק' עפר ואי אמרת דאינו בכלל עפר למאי הלכתא שינהו הכתוב במשמעו עכ"ל והשיג עליו מוהר"י אלפאנדרי ז"ל שם וז"ל לא נהירא לן דאנא אמינא דקרא שני בלישניה לקרותו עפר בשם ליווי אבל לא שנקרא עפר סתם ולא תקשי דלמאי הלכתא שני קרא לקרותו עפר לווי כיון שאין לו דין עפר שהרי לב"ש ג"כ תיקשי ליה דקאמר עפר שריפה איקרי עפר סתם לא איקרי למאי הלכתא קראו הכתוב כן ולא כתב אפר לבד ועוד דהא גופא קשיא לן דמנ"ל לב"ה למידק דאפר נקרא עפר וכשר דלמא קרא להכי הוא דאתא לומר דאפר אינו נקרא עפר רק בשם לווי ופסול ואין להקשות דמהיכא תיתי לן דס"ד דאפר כשר דאצטריך קרא למעוטי שהרי כיון דמצינו דכתב רחמנא וכסהו לרבות כמה מילי שאינם עפר ה"א דה"ה אפר אף שאינו נקרא עפר לכך גלי קרא לומר דאינו נק' עפר רק בשם לווי וכיון שאינו מגדל צמחים וגם אינו נקרא עפר אינו כשר עכ"ל והנה במושכל ראשון שראיתי דבריו ז"ל הוה ק"ל במ"ש שהרי לב"ש וכו' תרתי חדא דלימא דהוצרך הכתוב לשנות לההיא דפ' המביא דהקדים עפר למים דילפינן ג"ש דעפר עפר ולמה ליה לדחות שהרי לב"ש וכו'. ותו מאי ק"ל שהרי לב"ש תיקשי וכו' הא ב"ש איצטריך ליה לג"ש הנז' וכמ"ש הרב מוהר"י רוזאניס עצמו שם.
אכן במעט קט מהעיון נלע"ד דכוונתו הוא זה עצמו במ"ש דלא תקשי למאי הלכתא וכו' דהא לב"ש ג"כ תקשי וכונת הרב בזה לו' דמאי אית לך למימר דשנה לצורך הג"ש דהקדים עפר למים א"כ לבית הלל נמי נימא הכי דמאי דשנה קרא ולא כתיב מאפר החטאת אלא מעפר החטאת היינו לצורך הג"ש הנ"ל ומנ"ל דאתי לאשמועינן דאפר מהני לכיסוי זה נלענ"ד בכונת הרב. אמנם אכתי יש לדקדק לע"ד במ"ש לקמיה ועוד וכו' ואין להקשות וכו' דס"ד וכו' כאשר הבאתי לשונו לעיל והוא דהא דמרבינן מוכסהו היינו מילי דמגדלי צמחים דאפילו שאינם נקראים עפר כלל כיון דיש להם הך טיבותא דהם ראוים לגדל צמחים מהנו אמנם אפר דלא מצינו בשום מקום דנקרא עפר וגם אינו ראוי לגדל צמחים למאי איצטריך קרא למעוטי. ועוד קשה דאי הכי הוה צריך קרא דאינו מגדל צמחים ולא דאינו נקרא עפר דמה לי אם אינו נקרא עפר אלא בשם לווי כיון דראוי לגדל צמחים ואם כן מאי קאמר הרב ז"ל.
אמנם לע"ד יש לומר כותיה ולא מטעמיה והוא דמאי דשני קרא בדיבוריה היינו דלא תימא דאפר אוכלין נקרא עפר והוא בהקדם מה שמצאתי בשיטת חולין כ"י להר' אליעזר ממיץ ז"ל שהקשה מה שהקשו התוס' בשמעתין דהא מצינו אפר ותי' בשם הר"ת וז"ל דלא פליגי בית שמאי אלא באפר חטאת דוקא דלא אשכחן דאיקרי עפר וגם אם זורעין בו אינו מצמיח אבל אפר העצים נקרא עפר בפרשת יאשיהו ששרף האשרות ויכול להיות שזורעין בו ואינו מצמיח ומ"מ מכסין בו כיון שנקרא עפר עכ"ל לשון של זהורית. והנה מ"ש דאפר העצים נקרא עפר בפרשת יאשיהו במלכים ב' ס' כ"ג אינו מאי דכתיב שם ואת הבמה נתץ וישרוף את הבמה הדק לעפר אלא מקרא שכתוב לעיל מיניה על אשירה וישלך את עפרה וכו' דאי כיוין למ"ש הדק לעפר אין שום ראיה דאיקרי עפר דמצינו לפרושי שנעשה דק כעפר ולא שנקרא עפר וכמו שכתב הרב' לחם משנה ז"ל פי"ד מה' שחיטה גבי מ"ש הרמב"ם ז"ל דשחיקת זהב איקרי עפר דכתיב עד אשר דק לעפר ע"ש אלא ודאי כיוין לקרא דוישלך את עפרה. אמנם הא קשיא לע"ד דהתוס' בדיבור הנז' כתבו בשם ר"ת להפך דשאני אפר עצים דמגדל צמחים כאשר יע"ש והוא כתב להפך. איך שיהיה לדבריו נמצא דאפר עצים נקרא עפר וא"כ לעולם דאפר אוכלין אינו נקרא עפר ולא תיקשי דלמאי שינא קרא הול"ל אפר החטאת דאיכא למי' דכדי דלא נימא דאפר אוכלין נמי קרוי עפר כאפר עצים להכי אצטריך קרא למי' דאינו נקרא אלא עפר שריפה אמנם עפר סתמא לא איקרי ודוק.
והנה מה שתירץ מוהר"י אלפאנדרי ז"ל דטעמא דבית הלל הוא דמאי דשני קרא לומר עפר שריפת החטאת הוא דאי לא כתיב אלא מעפר החטאת ס"ד אמינא דצריך שיביא עפר ויתן לתוך האפר אבל השתא דכתיב מעפר שריפת החטאת אתה לומד דאינו צריך אלא אפר א"כ שפיר קאמרי בית הלל מצינו אפר שנקרא עפר זהת"ד ולע"ד לא ידענא איך הוה סלקא דעתיה דשום גברא לומר דצריך ליתן עפר הא כיון דקתני מעפר החטאת תו היכי משכחת לה דנאמר דמביא עפר ונותן לתוך האפר. אמנם לע"ד דטעמא דבית הלל דמרבי עפר שריפה לכיסוי הוא משום דס"ל דאיצטריך קרא לומר מעפר שריפת החטאת ולא עפר החטאת משום דאי הוה כתיב עפר החטאת ה"א דאפר איקרי עפר סתמא וא"כ לא הוה צריך ריבויא דוכסהו לריבוי דמאן לימא לן דבעפר דקרא הינו בעפר המגדל צמחים אימא דכל שנקרא עפר סתמא קאמר אף דלא מגדל צמחים וא"כ הוה מרבינן מוכסהו דגם המגדל צמחים אפי' דלא איקרי עפר ודבר דלא מגדל צמחים נמי וכמ"ש התוס' ד"ה שוחק וכו' אמאי דס"ד דאפר ממשמעותיה דעפר נפיק ע"ש להכי כתב רחמנא מעפר שריפת החטאת כי היכי דנימא דעפר דקרא לא איירי אלא בסתם עפר המגדל צמחים ומריבויא דוכסהו מרבינן מגדלי צמחים אע"פ שלא נקרא עפר ואפר ושחיקת זהב אע"פ דעפר סתמא לא איקרו כנלע"ד נמצא דבין הכי ובין הכי הא דאמרי' דדבר דיש לו שם לווי אינו נכנס בסוג אותו דבר סתמא שריר וקים ושאני הך דכיסוי הדם. ומזה תמה התנא עמ"ש מוהר"י קולון ז"ל שרש כ' בדין מכירת הקוטמא דתפס האי סוגיא דכיסוי הדם כפשטה כמו שיע"ש. ועוד הקשה עליו וז"ל בקצור דאף דנימא דבלשון הכתוב נכנס דבר שיש לו שם לווי לדבר שאין לו שם לווי בלשון בני אדם יש לחלק והראיה לזה ממ"ש הר"מ פי"ו מה' מעה"ק האומר הרי עלי עולה וכו' ואם דרכם שאין קורין עולה סתם אלא לעולת בקר יביא שור ע"כ הרי מבואר דאם אין קורין לעולת העוף עולה סתם כי אם בשם לווי אינו נכנס בלשון הנדר ואין לומר דשאני נדרי גבוה דאזלינן בהו לחומרא דא"כ אף שקורין לעולת העוף עולה סתם ניזיל לחומרא אלא ודאי דכל שיש ב' משמעיות בלשון הנדר אזלינן לקולא וכדמוכח בפ"ב דמנחות [דף ק"ז ע"א] דפריך ואימא פריטי עכ"ל. והנה אביר יעקב כמוהר"י אלפאנדרי ז"ל תמה עליו תרי תמיהי חדא במ"ש דאי אזלינן לחומרא כי קורין וכו' וז"ל בקיצור שנא ושנא דכשקורין לעולת העוף עולה סתם כי יביא עוף הרי שילם נדרו אבל אין כן בעולת בקר עכ"ל ולע"ד דברי התנא ברורים דהא באתרא דקורין לעולת העוף עולה סתם לאו דעולת העוף דוקא איקרי עולה סתם ולא עולת שור וכבש אלא דאף לעולת העוף קורין עולה סתם וכדמשמע מדברי הרמב"ם ז"ל בפירושו ובחבורו ודברי הרע"ב ז"ל בפרושו וכ"כ הרב' לחם משנה ז"ל שם בפי"ו מהל' מעה"ק וא"כ אתא שפיר מ"ש התנא ז"ל דאי אמרת בשלמא דטעמא מפני דאזלינן בנדרים אחר לשון בני אדם א"ש דכיון דגם לעולת העוף קורין עולה סתמא מייתי תור או בן יונה אלא אי אמרת דטעמא משום דאזלינן לחומרא גם כי קורין לעולת העוף עולה סתם ניזיל לחומרא ויביא שור דגם עולת בקר עולה סתמא מקרי ומאי קאמר מוהר"י אלפאנדרי ז"ל, גם מה שהשיג עליו בההיא דפריטי דהתם היינו טעמא דתפסת מועט תפסת דאל"כ אין לדבר סוף שהרי זהב סתם קאמר ואפי' אלף אלפים ככרי זהב סתמא איקרי ולכך לא מצינא למיזל לחומרא עכ"ל לא זכיתי להבין דבריו דהא התם בש"ס פריך על הך מתני' דהרי עלי [זהב] דיתן דינר זהב ואימא נסכא ומשני דאמר מטבע וע"ז הקשו ואימא פריטי ותי' פריטי דדהבא לא עבדינן. וכהגלות נגלות דברי הש"ס הללו דאוקמינן דמיירי בדאמר מטבע וע"ז הק' ואימא פריטי מאי קאמר הרב מוהר"י אלפאנדרי ז"ל דטעמא משום דתפסת מועט תפסת ולא מצינא למיזל לחומרא הא על אוקמתא דאוקי דאיירי בדאמר מטבע קאי וא"כ מאי מק' ואימא פריטי ומתרץ פריטי דדהבא [וכו'] דמשמע דאי עבדינן פריטי דדהבא לא היה נותן דינר ואי טעמא משום דניזל לחומרא הא מצינא לילך לחומרא דיתן דינר אלא ודאי טעמא דכל שיש שני משמעיות בלשון הנדר אזלינן לקולא כמ"ש התנא ז"ל וא"כ הדרא קושית התנא למוהריק"ו לדוכתא ועוד הק' דהוא עצמו כתב לענין פדיון שבוים שרש ז' דצדקה בסתם לא איקרי ע"ש ומלבד דהוא הפך מיניה וביה אלא דק' דמאי ראיה מייתי מהך דעפר שריפה הא לבית הלל דהלכתא כותייהו ליתא להך מילתא זהת"ד קושיותיו.
ומוהר"י אלפאנדרי ז"ל תי' וז"ל בקיצור דבכל הני דקפדינן אשם לווי היינו משום דודאי דכל דבר דהוא מין אחד ואין שום חילוק ביניהם רק השם מחלקן קפדינן אשמא סתם אבל אפר הוא מין אחר שאינו מין עפר ויש לו שם אחר לבדו אף שנקרא עפר בשם לווי מ"מ לא פסיל כיון שמצינו שנקרא עפר כשר כדין עפר דוגמתו זה הקו"טמו הוא חלוק במינו וגם שמו חלוק א"כ אם לא חיבר לו שם וכתב מכירה סתם לא איקרי רק מכירת הקוטמו וההיא דעירובין דפתח שער ג"כ יש לתרץ בדוחק. אמנם עדיין צריכין אנו למודעי לתרץ דבוריה שבשרש ז' בדין צדקה להא אמינא דעכ"פ צריכין אנו לו' דהרב ז"ל אזיל לשיטתיה שכתב דבתנאים שבין אדם לחבירו לא אזלינן בתר הלשון רק בתר הכונה וע"פ הדברים האלו יכולנו לתרץ כונת הרב ז"ל עכ"ל. ואני הצעיר לא ידעתי איך במ"ש דבתנאים שבין אדם לחבירו אזלינן בתר הכוונה תי' דברי מוהריק"ו שבשרש ז'. אמנם לע"ד אפשר בדוחק בחילוק עצמו שחלק לישב דבריו בשרש כ' והוא דהנה פדיון שבוים וצדקה הכל דבר אחד הוא שכל ויתור ממון שאדם מותר לחבירו על צד החסד נקרא צדקה וכמ"ש ז"ל שם אלא שהשם מחלקן דצדקה סתם הוא מה שנותנים לעניים וכו' אמנם פדיון שבוים לא מיקרי צדקה סתם אלא צדקה דפדיון שבוים וא"כ מייתי שפיר ראיה מההיא דעירובין דשם הכל פתח אלא דפתח שער איקרי פתח סתמא לא איקרי והראיה דמייתי מעפר שריפה הינו דהא התם לב"ש דעפר שריפה איקרי סתמא לא איקרי ובית הלל לא מכשיר אלא בשביל שהוא מין אחר אמנם הכא בפדיון שבוים דהכל הוא צדקה מודה.
ברם אעיקרא דמילתא לבי מהסס בחילוק הרב עצמו דהא בשלמא באפר כיון דמצינו דשינה הכתוב לקרותו עפר אמרינן דאפי' דאית ליה שם לווי כשר. אמנם בקוטמו מנ"ל והיכן מצינו גילוי דמכירת קוטמו איקרי מכירה סתם דלא מצינו למימר סתם /ארבע תיבות אחרונות כפולות ומיותרות וצריך למחקן/ דלא מצינו למימר כיון דמכירת קוטמו איקרי סתמא נמי איקרי כמו באפר כאשר יראה הרואה ודוק.
והנה זאת עולה מן המדבר דבין הכי ובין הכי דבר דאית ליה שם לווי אינו נכנס באותו דבר סתם ומעתה דינו של רבינו פטר ועטר מכל ערורי ומשה אמת ותורתו אמת ודוק.
עוד הביא ראיה מרן שיחיה מדברי הר"ן ז"ל בההיא דכתובות עלה דההיא דא' בתולה וכו' ככתוב למ"ר ניהו [רבא] בקונטרס. ונלע"ד להביא עוד ראי' דאלמון מן האירוסין דינו כבחור גמור ממ"ש הרב' כה"ג סי' ס"ב הגהת הטור אות ל' דכתב דבמחזיר גרושתו איכא פלוגתא אי מברכין (אי מברכין) שהשמחה במעונו או לא וכתב ע"ז וז"ל וברור הוא דהיינו דוקא במחזיר גרושתו מן הנשואין אבל מן האירוסין צריך לברך שהשמחה במעונו עכ"ל הרי דכתב דמן האירוסין צריך לברך שהשמחה במעונו וא"כ ה"ה דצריך לברך נמי ז' ברכות בז' ימי חופה כנלע"ד. אמנם רגע אדבר במה שדיק מר ניהו רבא דעמי' בדברי הר"ן שכ' דמברכין לעולם ז' וכתב רבינו דמאי לעולם וכו' ולע"ד הר"ן ז"ל תוך כדי דיבור פירש את דבריו ואמר לעולם ז' אפילו נשא אל' וא"כ מאי מקשה מר ניהו רבא דמאי דלעולם דקאמר ודוק. ולענין הס' השני דנושא אשה בחזקת בעולה ומצאה בתולה דפשיט לה רבינו מדברי הר"ן ז"ל דודאי או' ז' ברכות בז' ימי חופה יש לפקפק לע"ד ממ"ש הרב בית חדש על דברי הטור /א"ה/ סי' ס"ד שכתב ואם היא בעולה שמח עמה וכו', וז"ל איכא למידק מדלא כתב ואם היא אלמנה אלמא דוקא בעולה אבל אלמנה שלא נבעלה דין בתולה יש לה לענין שמחה וכ"כ הר"מ פ"י דה' אישות בעולה מיהו לענין ברכה כל שהיא אלמנה אע"פ שלא נבעלה דין אלמנה יש לה דאינו שמח כ"כ כשכבר נישאת וכן נראה מדברי הרמב"ם בפ"ב דברכות מדלא הזכיר לשם בעולה כי אם אלמנה בסתם והכי משמע מלשון ר' סוף סימן ס"ב עד כאן לשונו. והנה כן נקט מרן בשולחנו הטהור ע"ש ועיין מה שכתב הרב' חלקת מחוקק סי' ס"ב ס"ק נ' ע"ש דדבריו נוטים לדברי הב"ח ז"ל ע"ש וא"כ כיון דבאלמנה אע"פ שלא נבעלה דין אלמנה יש לה לענין ז' ברכות ה"ה לנ"ד דנושא אשה בחזקת בעולה ומצאה בתולה דלא יברך כל ז' ז' ברכות כי אם יום א' זולתי בגיורת דאם מצאה בתולה שמח טפי כיון דלא נשאת דין בתולה גמורה יש לה דמברכין ז' ברכות כל ז'. אמנם כשכבר נשאת אפי' שלא נבעלה דין אל' יש לה לפי דברי הב"ח. וזה שכתבתי אינו לא להלכה ולא למעשה עד שדברי אלו יתראו אל הקדש פנימה מרן מלכא יצ"ו הוא יכניס במבחן כור הזהב ויוציא משפט לאשורו ואם אזכה לכוין לדבר הלכה ישמח לבי גם אני ואם לאו דברי בטלים ונא אחלה פני קדשו ישגיח בעין חמלתו ואת אשר יבחר יקריב ואת היותר יאיר עיני ויסיר מסוה העורון מעל פני נאם יתוש כתוש עפר לדוש. נאם חיים יוסף דוד אזולאי ס"ט.
@שו"ת החיד"א סימן ו
עינינו הרואות אשר שאל מעכ"ת על מנהג אשר נהגו קצת קהלות חדשים מקרוב לחתום בברכת השכיבנו ואח"כ חותמים בפסוקי יראו עינינו והוקשה בעיני מעכ"ת מנהג זה. הן ידיע להוי למעכ"ת כי עמדנו על הענין בספרן של צדיקים הנמצאים אצלנו קמאי ובתראי ואשר עלה בידינו דודאי מנהג ארץ צבי וכל ערי תורקיא"ה /טורקיה/ שאינם אומרים אלא ברכת השכיבנו וחתימתה ותו לא הוא הנכון לפום קושטא בנגלה ובנסתר. ואולם הנוהגים לומר יראו עינינו הסדר הנכון בזה כמנהג החדש הזה דברכה ג' זו נתקנה בימי הגאונים והדברים ארוכים אצלינו וגם לשון הרמב"ם בארנוהו כמשפט ושלמא דמרי יסגא כנפש החו' פה מצרים. חיים יוסף דוד אזולאי ס"ט חיים אברהם סורנאג'ה ס"ט.
@שו"ת החיד"א סימן ז
ראובן שהושיב תרנגולת עם עשר' ביצים שלו ונכנס שמעון שלא בידיעתו והניח ה' ביצים שלו ויצאו כולם אפרוחים, הן עתה שמעון תובע מראובן ה' אפרוחים שהם שלו, וראובן משיב תרנגולתי גדלה האפרוחים ואפרע לך ה' ביצים יורינו המורה הדין עם מי ושכמ"ה.
תשובה הלא לאמונה מכיר אנכי את מיעוט ערכי דלא ידענא לאהדורי סברא מגבב דברים ומביא דברים המסודקים בוקי סריקי הנדחה והצולעה תלי תניא בדלא תניא איש שוגה ומשגי יותר מכדי שהדע' טועה וא"כ איפה כל רואי ילעיגו לי על שקמתי אני לפתוח יד בתשובה, אכן מה אעשה ומוכרח אני לכך והכל לפי צורך השעה, כי כן דבר המלך עטרת תפארת לראשי מורי ורבי יצ"ו באמור אלי קח לך גליון וכתוב עליו כפי השגתך הטובה היא אם רעה, על כן באתי היום לקיים גזירתו והתויתי תיו שתי אותיות מעט ורעים ואתפלל אל ה' הוא יהיה עם פי בהגיוני ויהי לי לישועה וזה החלי בס"ד. גרסי' פ' השואל דף ק' סוף ע"ב משנה שטף נהר את זיתיו ונתנם לתוך שדה חבירו זה אומר זיתי גדלו וזה אומר ארצי גדלה יחלוקו, ובגמ' אמר עולא אמר ר"ל ל"ש אלא שנעקרו בגושיהם ולאחר ג' שנים אבל בתוך ג' הכל לבעל הזיתים דא"ל אי את נטעת כו' ולימא ליה אי אנא נטעי לאחר שלש הוה אכילנ' ליה כוליה השתא קאכלת פלגא בהדאי, אלא כי אתא רבין אמר ר"ל ל"ש אלא שנעקרו בגושיהם ובתוך ג' אבל לאחר ג' הכל לבעל הקרקע דא"ל כו' ולימא ליה כו' משום דא"ל אי אנא נטעי הוה קטיני וזרענא תחותיהו סילקא וירקא ע"כ, ופי' רש"י ולאחר ג' כלומר אפי' נעקרו בגושיהם דהגוש של בעה"ז מוציאו מידי ערלה ל"ש שיחלוקו אלא לאחר ג"ש ששטפן הנהר כו' ע"ש. וכתב מהר"י חזן ז"ל בשיטתו וז"ל קשה לרש"י דלאחר ג' בין בגושיהם ובין בלא גושיהם חולקים ולמה נקט ל"ש אלא שנעקרו כו' ותי' דלחידושא נקטיה דאין צ"ל בלא גושיהם וכו' אלא אפי' שנעקרו בגושיהם דס"ד כיון דגושיהם חשוב להפקיע' מידי ערלה כו' קמ"ל דאפ"ה יחלוקו ולפ"ז שפי' לית' הא דרש"ל שמחק מ"ש רש"י שהגוש שבה כו' ואין צריך למוחקו עכ"ל. ולע"ד אחרי המחילה כראוי עדיין לא נתיישבו דברי רש"י בפי' זה דאם כל עצמו של רש"י אתא לאשמועי' דאפי' שהגוש לבעל הזיתים יחלוקו הכי הול"ל כלומר אפי' נעקרו בגושיהם שהגוש של בעה"ז =בעל הזיתים= מוציאו מידי ערל' יחלוקו ולא הול"ל אפי' כו' ל"ש כו' דמש' דלא אתא אלא אהך חילוק' דל"ש אלא לאחר ג' כו' ולא לאשמועינן דיחלוקו, וכונת רש"י היינו כמ"ש בספר אסיפת זקנים משמיה דהראב"ד וז"ל האי דקא' שנעקרו וכו' משום בתוך ג' נקיט ליה כו' הלא ערלה הם, ויש עוד לומר דמשום לאחר ג' נמי אצטריך דלא מצי בעה"ז לומר לו זיתי גדלו אא"כ נעקרו בגושיהם כו' טענתו טענה לומר זיתי גדלו ואין קרקעך צריך לי אלא שזה אומר לו זיתיך בטלו השדה שלי עכ"ל. והנה מהאי דקאמ' אלא שזה אומר לו זיתיך בטלו השדה שלי מורה ובא דלא ס"ל כמ"ש הרשב"א והביאוהו בס' הנז' והר"מ פ"ד מהלכו' שכינים דאה"נ דיכול לחיות בגוש הזה אכן אינו מגדל פירות ע"ש אלו דטענתו זיתיך בטלו כו' ויש לדקדק דלשון ארצי גדלה לא מוכח הכי, ועל הרשב"א יש לדקדק דמלשון המובא בשמו בס' א"ז הוכח תוכיח דס"ל דהני זיתים יכולים לחיות שני ערלה אכן אינם יכולים לגדל פירות ומדבריו שהביא מרן ב"י טי"ד ה' ערלה סי' רצ"ד גבי מ"ש הטור אילן שעקרו רוח או שטפו נהר כו' שכתב וזה לשונו מסתברא לי דאפי' יכול לחיות ממנו קצת ימים פוטרו ואפי' אינו יכול לחיו' ג' שנים כשני ימי ערלה ומנא אמינא מדתנן פ' השואל שטף נהר זיתיו ונתן לתוך שדה חבירו כו' וטעמ' כו' עש"ב מוכח איפכא דהא קמייתי ראיה לדינו מלישנא דהך מתני' ובודאי דראיתו היא ממ"ש זה אומר ארצי גדלה ואיכ' למידק דנימא דלעולם בעינן דיכול לחיות כשני ערלה ומאי דקאמר ארצי גדלה היינו דגדלה פירות דאי לאו שדהו אה"נ דהיה יכול לחיות אמנם לא היה מגדל פירות כמ"ש ז"ל אהך סוגייא.
איך שיהיה בעינינו ראינו דעתו דעת עליון בתשוב' הרמתה הלזו דלא בעינן דיוכל לחיות ג"ש אלא בחיותו קצת ימים פוטר הן אותו מן הערלה ואם כן איכא למידק על הרב מוהריק"ש בח"מ סי' קס"ח שכתב וז"ל ואם עקרן הנהר בגושיהם שראויים להתקיים ע"י עם בעל האילן כל שלש שנים עכ"ל. ואחרי שהרשב"א הורה דבקצת ימים נפטר איך הרב ז"ל כתב בפשיטות דבעינן ג"ש, =ג' שנים= איכו השתא כונ' רש"י דלא מבעיא בלא גושיהם דאז תוך ג' לית ליה מידי כי הוא ערלה ומאי דאית ליה היינו לאחר ג' אלא אף בגושיהם לית ליה מידי תוך ג' זה נלע"ד בכונת רש"י וגם כפי דברי התוס' ד"ה שנעקרו דמדבריהם מוכח דבלא גושיהם לאחר ג' יחלוקו כפי הך לישנא ודלא כהר"א יש לפרש דברי רש"י כנז', ומה שמחק רש"ל הני מילי היינו משום דהם ללא צורך ולישנא יתירא לטפויי, וכתבו התו' בד"ה ולימא ליה אי אנא נטעי וכו' והייתי קונה נטיעות קטנות בדמים מועטים ולאחר ג' היו נעשות גדולו' וטוענים פירות כזתים שלך ומאחר שלא עשיתי כן אלא הנחתי זיתים שלך בקרקעי כו' יע"ש.
הגם הלום ראיתי אחרי רואי להרב כוס הישועות שנה ופירש לנו דברי התוס' וז"ל האריכו קצת והוצרכו לכך דלא תימא דקושייתו היא אלאחר ג' וא"כ לא הוה א"ש הא דקאמר לאחר ג' הוה אכילנא ליה כוליה דא"כ גם בעה"ז יאמר כן לכך פי' דאתוך ג' קאי עכ"ל. ולי הדיוט דבריו אינם מובנים אצלי דהא א"ה דלא מצי טעין הכי שגם בעל הזיתים יצא לטעון כמוהו אם כן גם היום כי לו פורש דקאי אתוך ג' לא הרוחנו כלום דבמאי אתי לזכות בעל השדה תוך ג' באמור אליו אי אנא נטעי וכו' וכיון דמודעת זו דטענה קלישתא היא דגם בעל הזיתים אמור יאמר כיוצא בזה ולא מהני לכדי שיאכל כוליה לאחר ג' גם היא כלא נחשבת להיות זוכה בתוך ג' ועוד ק' דאמרינן לקמן כי אתא רבין כו' לאחר ג' הכל לבעל הקרקע דא"ל אי אנא נטעי לאחר ג' מי לא הוה אכילנא ליה כוליה ע"כ. עיניך הרואות דטענה זו היא יתד תקועה למסקנא דמלתא ועיין להרב הנז' למעלה ראש אהא דאמרי' בש"ס משום יישוב ארץ ישראל דנראה שנרגש מזה וכתב וז"ל אפשר דמייתי הבריית' הכא אחר אומרו דלאחר ג' הכל לבעל הקרקע משום דאמר דאחר ג' מי לא הוה אכילנא כולה. ולכאורה י"ל דבעל הזיתים נמי נימא כן לכך הנחתי אותם לדעת שאוכל עמך אחר ג' כו' עד לכך קא' תנא כו' אין שומעין לו וא"כ אי איפשר ליה למימר דעל דעת כן הניחם שם דהלא ע"כ הוצרך להניחם שם כדאיתא בטור /ח"מ/ סי' קס"ח כו' עש"ב. הנה הרואה דבריו אלה כל אשר בתוכו יתמה דהא הך ברייתא בפירושא איתמר בה דהיינו משום יישוב ארץ ישראל ונשמע מינה דבחו"ל יכול ליטלם וכדאיתא שם בטור והך מלתא דלאחר ג' אכיל לכולהו פירי הוא בין בארץ בין בח"ל וא"כ מאי קאמר, ועוד קשה על מה שכתב בכונת התו' כי בעה"ז לא מצי למטען הן טענה בחוזק כבעל הקרקע משום דבשדהו יכול ליטע אילנות אחרים ונמצא זה שלוקח מכאן הוא ריוח לא כן בעל הקרקע דהיה יכל /יכול/ ליטע זיתים אחרים ואוכל פירותיהם כולם, אכן קושטא דמלתא דקושית הש"ס לתוך ג' היא כמו שהכריח הר"ב חידושי הלכות אדברי התו' הללו ע"ש, ונראה שכונת התו' הוא כמ"ש בס' אסי' זקני' הנ"ל ומטי בה משם הרא"ש וז"ל וא"ת מה טענה היא זאת ודאי אם נטעת דין הוא שתאכל הכל אחר ג' אבל אלו הנטיעות שלי הם הלכך אוכל עמך אחר ג' ואתה לא תאכל כו'. וי"ל מפני שיכול לומר לו נטיעות קטנות הייתי יכול ליטע ביציא' מועטת ולא היו מכחישין כ"כ קרקעי והייתי זורע תחתיהם ולאחר ג' היו נעשות גדולות עכ"ל וזהו כונת התו' שנתקשו כך ותי' תירוץ הנ"ל וכן סיים הרא"ש ככתוב בתו' ע"ש. איברא דיש לדקדק לע"ד על דבריהם דכפי סברתם מעיקרא האי ולימא אי אנא נטעי כו' היינו שהיה יכול ליקח קטנות ולזרוע תחתיהם א"כ אמאי אפקיה הש"ס בהך לישנא ולא קא' כמ"ש לקמן. ועוד דכפי זה דהמקשן ידע לה להך טענה מאי קמ"ק לקמן ולימא ליה אי את נטעת בתוך ג' לא הוה אכלת מאחר דכבר קדמ' לו ידיעה דמצי למטען הוה קטיני וזרענה כו' וכן איכא למידק לע"ד עמ"ש מהר"י חזן וז"ל עמ"ש דא"ל אי את נטעת בתוך ג' כו' ק' דלימא ליה הוה קטיני כו'. וי"ל דעדיפא מינה קא"ל עכ"ל, דא"כ מאי מק' בתר הכי כדבר האמור ועיין להרב בית יאודה ז"ל מ"ש בכונת התוס' דק"ל דעכשיו שלא נטע אלא רצה באלו הנטיעות שהם גדולו' יאכל עמו לאחר ג' ובתוך ג' יאכל הלה הכל ותי' דהיה נוטע נטיעו' קטנות יעש"ב, ולע"ד ק' ודקארי לה מאי קארי לה דמהיכא תיתי שהיה רוצה בנטיעות גדולות כיון שאין לו שום הנאה מנייהו, ועיין מ"ש עוד וז"ל אבל ק' דכיון דלפי' התוס' המקשה פריך דגם תוך ג' יאכל עמו בשביל שלאחר שלש הלה אוכל עמו א"כ האיך ס"ד דרבין לומר דלאחר ג' יאכל בעל הקרק' לבדו דהוא בעצמו אומ' שלאחר שלש יאכל ביחד כו' דבשלמא אי ה"ק מאחר שתוך שלש שלו לבדו ראוי שלאחר ג' בעל הקרקע לבדו יאכל, א"ש דמוקי רבין באמת הכי כס' המקשה אבל יותר מס' המקשה לאו ס"ד הוא כלל כו' יעש"ב. ולע"ד יש לדקדק במ"ש דאי ה"א דהכי קאמר מאחר שתוך שלש שלו לבדו כו' הוה א"ש דהא ס"ס אינו כס' המק' דס' המק' דמאחר שתוך ג' לבעה"ז לבדו גם לאחר ג' יהי' לבעל הקרקע ורבין קאמר דתוך ג' יחלוקו ולאחר ג' הכל לבעל הקרקע. ועוד דמעיקרא קו' ליתא לע"ד דהא המק' הוא סתמא דתלמודא ורבין קאמר דמעיקרא כי קאמר ר"ל היינו דתוך ג' יחלוקו ולאחר ג' הכל לבעל הקרקע ולאו דבא ליישב דברי עולא משמיה דר"ל ואחר היות הדבר כן נסתלקה קושית הרב בית יאודה כמ"ש, והנה הרי"ף והרא"ש ז"ל העתיקו לפסק הלכה דברי רבין משמיה דר"ל כצורתם בצביונם ובקומתם הלא בספרתם יע"ש. והרמב"ם פ"ד מה' שכינים דין עשירי כתב וז"ל שטף נהר כו' ואם עקרן הנהר בגושיהם כששתלם יחלקו הפירות בעל השדה עם בעל הזיתים כל שלש שנים ולאחר ג' שנים הכל לבעל השדה ואם לא נעקרו בגושיהם הכל לבעל הקרקע מיד עכ"ל.
וכתב הה"מ וזה לשונו אם ר' מפרש כרש"י שהגושים הן מצילים אותו מן הערלה זה שנעקר בלא גושים יש לתמוה למה הוה זוכ' בעל הקרקע תוך ג' הלא חייב הוא בערלה אא"כ נאמר שיזכה בעצים עכ"ל. וחזינא דהלח"מ יתמה לו על דברי הה"מ במ"ש אם רבינו מפרש כרש"י דאם לא מפרש כרש"י כ"ש דקשיא טפי בהר"מ ופשטה דשמעתא דתוך ג' שנים אמאי יחלוקו הא אסורים משום ערלה עש"ב. ואנכי הרואה להרב החבי"ב ז"ל בספרו הנכבד כנסייה שהיא לשם שמים בח"מ סי' קס"ח אות א' מהגהת ב"י הביא דברי [הלמ"מ] ז"ל וכ' לעילא מנהון ז"ל ונוראות נפלאתי על דבריו ומי יוכל להכחיש שהגושים מצילים מן הערלה דמשנה ערוכה היא אילן שנעקר והסלע עמו אם יכול לחיות פטור ואם לאו חייב ואין חולק עליה ופסקוה כל הפוסקים עכ"ל. ואנא בריה קלה תמהני דאדרבא לפי דעתו דמגופא דמתני' יש לאוכוחי כרש"י נוספה נחלתנו על הה"מ אמאי כתב אם רבינו מפרש כרש"י ולא הול"ל דלפי מה שהבין הו"ל להק' טפי על הה"מ ועוד דאין שום הכרח ממתני' הלזו לכדי שנאמר שהגושים מצילים מן הערלה דאנן ניקום ונימא דהכא איירי בשאינו יכול לחיות דאז חייובי מיחייב כמפורש להדיא במתניתין. וליישוב דברי הה"מ כתב הרב הנז' שכונתו שאם מפר' כרש"י שטעם הפיטור והחיוב הוה תלוי בערלה כשנעקרו בגושיהם שפטורים מתוך כך חולקים שנמצא שגם שדה של בעל הזיתים גרם לחיות כשנעקר בלא גושים יש לתמוה במה זוכה בעל הקרקע שכתב הכל לבעל הקרקע הלא הכל אסור אבל אם מפרש שטעם הפיטור והחיוב אינו אלא שכשנעקרו בגושיהם זה וזה גרם לגדל פירות וחולקים אבל כשלא נעקרו בגושיהם שדה בעל הקרקע גרם לגדל והכל שלו, ושוב תבריה לגזיזיה דס"ס גם אי לא מפ' כרש"י קושיתו במקומה עומדת ובקרוב הצמיח ישועה שני ושב בכוונת הה"מ ויישב זה ודיוק אחר שדייק בדבריו והוא שהבין הה"מ מדברי רש"י שטעם הזיכוי שזכה בעל הקרקע הוא משום דזכתה לו שדהו כו' יעש"ב.
ואנכי תולעת ולא איש ק' לע"ד על דבריו דאמאי הוצרך להבי' עצות מרחוק וחדשות הוא מגיד הלא דרך ישר לפני איש טהור הוא הדבר הראשון שבו נמי מתיישבים דברי הה"מ כאשר יישב בדרכו השני יותר בהרוחה והוא זה כי הנה לפי דברי רש"י ז"ל שפי' שטעם הפיטור והחיוב הוא תלוי בערלה כשנעקרו בלא גושים מצי לומר זה זיתי גדלו אלא שכיון שהו' אסור אזדא ליה זכותיה אכן אי לא הוה הא דערלה טענתו טענה וא"כ זה מן הכלל דבתוך ג' או לאחר ג' שלם ישלם בעל הקרקע דמי זיתיו אכן לדעת הר"מ דס"ל דמ"ש הש"ס ל"ש אלא שנעקרו בגושיהם היינו דבעינן נעקרו בגושיהם לכדי שיוכל לטעון זיתי גדלו אם כן כשנעקרו בלא גושים לא מצי למטען זיתי גדלו משום דלא יכלי לחיות אי לאו שדהו של בעל הקרקע וא"כ אף אנו נאמ' דלא יהיב ליה אפי' דמי עצים דהוי כזוטו של ים וכשלוליתו של נהר וכמ"ש הה"מ לקמן על השגת הר"א, והשתא קאמר הה"מ מפרש כפי' רש"י שהגושים הם מצילים אותו מן הערלה ר"ל שטעם הפיטור והחיוב היינו משום ערלה למה זוכה וכו' משום דלא יכילנא למימר דמי עצים דלפי דעת רש"י צריך שישלם לו וא"כ במאי זוכה הלא חייב הוא בערלה אא"כ נאמר שיזכה בעצים ולא ס"ל כרש"י וא"כ מאחר עלות כן יש לדקדק על הרב החבי"ב למה ליה לבקש טעם אחר יאחז צדיק דרכו הראשון שגם בו יש טעם כעיקר ליישב דברי הה"מ ולמה ליה בשנותו את טעמו ורבי לו שנאה. וזה שכתבנו ליישב דברי הה"מ עם ריש דברי הכנה"ג שמעה אזני בכונת דברי מרן בב"י סי' הנז' אשר העתיק דברי הה"מ ועליהם כתב לחלק בין דעת רש"י לדעת הר"מ יעש"ב שלכאורה צריכין מודעא רבא דבריו ז"ל. ומאור עיני נשמת רוח חיי"ם החכם השלם עצום ורב גזע היחס כמוהר"י אלבולעאפיא יצ"ו פירש לי דברו באופן הנז"ל ודייק דברי מרן ז"ל הדק היטב עפ"ז כאשר המעיין בלבבו יבין ובדרכו פירשתי דברי הה"מ לסלק מעליהם קו' הר' לח"מ כנז"ל. ושוב ראיתי שהרב כנה"ג דרך דרך זו ליישב דברי הה"מ ולא בא עד קיצו כנ"ל.
וחזיתיה להרב אשר בנה בית חדש ז"ל סימן הנ"ל שעל דברי הטור שכתב כמ"ש הרמב"ם כתב וז"ל איכא לתמוה והלא כל הפירות אסורים בהנאה תוך ג' דליכא לפרש דהכל לבעל הקרקע דקאמר לענין דא"צ לשלם לו דמי זיתיו שהרי בסמוך כתב ר' דצריך לשלם דמי זיתיו בארץ ישרא' ומשמע דקאי אמ"ש תחלה ונראה ודאי דא"צ לשלם לו דמי זיתיו כמו שהיו שוים בשעה ששטפן הנהר אבל לא מה שהשביח האילן בעצמו כל תוך ג' דאותו השבח הוי לבעל השדה כמו פירות לאחר ג' וזאת היא דעת הר"מ וה"ה וב"י האריכו ואין צורך דהדבר ברור כדפי' עכ"ל. וחמותי ראיתי או"ר להכנה"ג באותו מקום הנ"ל כתב וז"ל ונ"ל דלפי דברי הה"מ יכולים להתפרש כן. עוד אני אומר דל"ק קו' הב"ח אלא לרב"ה וכו' אבל לרה"מ דסובר דאינו משלם לו דמי עצים כלל לק"מ דבא להשמיענו שלא יתן לו אפילו דמי עציו כמ"ש ה"ה ולרב"ה ז"ל ל"ק דאיהו ז"ל בחלוקה דח"ל ובא להשמיענו דאם בא בעל הזיתים ליטול אילנותיו דלא יטלם אלא הכל לבעל הקרקע אבל נותן לו דמי זיתיו דלא כתב דאם בא בעל הזיתים ליטול אילנותיו הרשות בידו אלא דוקא כשנעקרו בגושיהם אבל כשלא נעקרו בגושיהם הם לבעל הקרקע ונותן לו דמי זיתיו עכ"ל והנה במ"ש ליישב דברי ה"ה שאפשר שזהו כונתו יש לדקדק דלכאורה א"א לומר הכי דאי הכי ל"ל לה"ה לומר שהר"מ פליג עליה דהר"א לימא דאה"נ דנותן לו דמי עצים אלא שקצר ומ"ש הכל לבעל הקרקע קאי לשופרא דשבחא ויש ליישב לזה כאשר יתבאר לקמן בס"ד. אכן מ"ש ליישב בעד הטור קשה לע"ד חדא דמריהטא דלשון הטור מוכח דקאי לארץ ישראל כאשר בעיניו יראה גברא דשפיר חזי ועוד דכיון דאמרינן דבבא לשאול אילנותיו נוטל דמי זיתיו א"כ קו' הב"ח במקומה עומדת ומאי קאמר הר"ב כנה"ג ז"ל, אמנם לע"ד אפשר לומר דלעולם דמ"ש הטור הכל לבעל הקרקע אפי' תוך ג' היינו שיזכה בדמי עצים ומ"ש וזה נותן לו דמי זיתיו איירי לכשנעקרו בגושיהם ואז הוא דנותן לו דמי זיתיו אכן כשנעקרו שלא בגושיהם אינו נותן לו אפילו דמי עצים וטעמא כמ"ש ה"ה ליישב השגת הראב"ד בתי' ב' דכשנעקרו בגושיהם לא מייאש בעל הזיתים ולהכי דמיו בו אכן כשנעקרו בלא גושיהם אין לו אפי' דמי עצים. ומ"ש הסמ"ע ס"ק ב' דכשנעקרו בגושיהם תוך ג' אין נותן לו דמי זיתיו אלא חצי הפירות יע"ש איפשר דהיינו שהוכרח כן ליישב לישנא דמרן ז"ל. אכן להטור אפשר לומר כמ"ש דהא אם בא בתוך ג' והוא אומר דלא ניחא ליה בחצי הפירות אלא שרוצה דמי זיתיו אפשר שצריך ליתן לו דמי זיתיו וז"ש הטור בין אם בא בתוך ג' וכו' וא"כ בנעקרו שלא בגושיהם לא איתמר הך דינא דאם בא ליטול אילנותיו הרשות בידו בח"ל ולא בא"י אבל נותן לו דמי זיתיו כן נלע"ד בדוחק ועיין מ"ש הט"ז בסי' הנ"ל על דברי הסמ"ע הנז"ל ויש ליישב. והנה תי' זה דהב"ח דמ"ש הטור והר"מ הכל לבעל הקרקע מיד קאי לשבחא כתבו הסמ"ע נמי סק"ד והרב ש"ך הביא דבריו ס"ק א' וסיים וז"ל וכ"כ הב"ח ודלא כב"י ומ"מ ע"ש עכ"ל. וכן תירץ מהר"י חזן בשיטתו ע"ש. ומדברי הב"ח והש"ך מוכח דמרן ס"ל כדברי הה"מ דהכל לבעל הקרקע היינו דמי עצים וכן נראה מדברי מרן בב"י שהביא דברי ה"ה בסתם דמוכח דהסכימה דעתו לדבריו וא"כ איכא לאתמוהי אמרן דאחרי שהוא שר המסכים דמ"ש הר"מ הכל לבעל הקרקע היינו עצים איך אח"כ לאחר שהביא דברי הראב"ד וב' תירוצים של ה"ה כתב וז"ל א"נ כדברי הראב"ד והג"מ והרמב"ם ז"ל קצרו במובן דפשיטא שיתן לו דמי עצים וכו' ע"ש. וקשה חדא דאחר שהוא משוה דעת הר"מ והר"א וס"ל דכ"ע אזלי ומודו שיתן לו דמי עצים א"כ אמאי לא תירץ דהכל לבעל הקרקע דקאמרי הרמב"ם והטור היינו השבח כמ"ש הב"ח, ועוד דכיון שהסכימה דעתו לדעת הה"מ כנז"ל איך כתב דדעת הר"מ דיתן לו דמי זיתיו וכן קבע לפסק הלכה בשלחנו הטהור ע"ש.
כי ע"כ נר' לישב לע"ד זה וליישב נמי מה שדקדק הכנה"ג על ה"ה דהו"ל לכתוב השגת הראב"ד וליישבה שלדעת הר"מ אפי' העצים שלו מהט' שכתב ומינה נשמע דהכל לבעל הקרקע דקאמר היינו העצים ע"ש והוא במ"ש בפרישה סימן קס"ח בתוך לשונו וז"ל וכתב הר"ן דהאי הכל לבעל הקרקע לאו דוקא דמיהו צריך ליתן לבעל האילן דמי זיתים וכו' וכן משמע מדברי רבינו כו' וזהו דלא כמ"ש המ"ם בשם הר"מ עכ"ל הנה מדבריו אלו שמעינן דמחלוקתם ז"ל אי יהיב דמי אי לא היינו דמ"ס תיבת הכל לבעל הקרקע לאו דוקא. ומ"ס דהוא עיקר והמ"ם דייק בדברי הרמב"ם שכתב הכל לבעל הקרקע דאפי' דמי זיתים לא יהיב ואם כן אפשר לומר דמ"ש הה"מ תחלה אא"כ נאמר שיזכה בעצי' היינו על השבח והיינו דכתב הר"מ הכל לבעל הקרקע מיד דהיינו שבח האילן תוך ג' ובזה א"ש יותר כונת הה"מ ז"ל שכתבתי לעיל ליישב דבריו ולסלק מעליו קו' הלח"מ כאשר יראה הרואה, ומיהו הוצרך לומר דהר"מ פליג על הראב"ד ז"ל משום דקתני הכל לבעל הקרקע ודייק תיבת הכל והשתא א"ש דברי הרמב"ם בתחלה ולבסוף יישב השגת הראב"ד משום דרצה להשמיענו דכונת הרמב"ם היינו לשבח דהשביח האילן תוך ג' וזה אין לו עם השגת הראב"ד ותירוציו שייכות כאשר יר' הרואה וא"כ שכונת הה"מ היינו לשבחא א"ש דברי מרן דאח"כ קאמר לסב' הר"מ דנותן לו דמי עצים ובהכי סליקו להו דברי המ"מ ומרן כהוגן ותכל מעליהם תלונת הב"ח והש"ך וכן ראיתי להט"ז שם בסימן קס"ח שכתב בתוך דבריו וז"ל מ"ש הסמ"ע דקאי על השביח האילן והוא ע"פ ה"ה כו' ע"ש הרי דכתב דהך דהסמ"ע הוא על פי ה"ה ואפשר דהבין כמ"ש אני הדל,. ושם ראיתי את הלח"מ דתמה אהך דהסמ"ע דאפילו נעקרו בגושיהם שבח האילן לבעל השדה ומכח זה תי' ע"פ דין הש"ע י"ד סי' רצ"ד דיכול להחליף כרמו בתוך שני ערלה עם כרם גוי וכן יוכל למכור פירות ערלה קודם שיבואו לעולם לגוי וא"כ היינו דקא אמרי רבנן דאם לא נעקרו בגושיהם הכל לבעל הקרקע מיד והאריך בדרך זה ליישב הסוגיא עש"ב וברוחב, ואיברא דלפי דרך הסמ"ע קשו דברי הר"מ והטור כאשר הקשה הט"ז ואין לנו ליישוב דבריהם מ"ש הרב ז"ל בההוא פסקא דמרן ז"ל ולעד"נ דגם דברי ה"ה יכולים אנו לפרש בזה והוא דעיקרא דהאי מלתא דיכול למכור הפירות לגוי הוא מתשובת הרשב"א סימן אלף קכ"א וז"ל כתב הראב"ד ז"ל במשנת המקדש בערלה דמותר למכור פירות ערלה שלא באו לעולם דאינו מוכר אלא מקום עצים ועצי ערלה שרו בהנאה עכ"ל הרי דעיקרא דמלתא משום דאינו מוכר אלא העצים וא"כ אף אנו נאמר דמ"ש הה"מ אא"כ נאמר שיזכה בעצים ר"ל וכיון דזוכה בעצים מצי למוכרם לגוי דעצים שרו בהנאה וגם דין חליפין היינו שמחליף העצים ונמצא שהכל תלוי בעצים וא"כ אפשר דזהו כוונת ה"ה ואפשר דהט"ז לא פירש דברי הה"מ ע"פ דרכו משום דאזיל לשיטתיה שכתב שם בי"ד סימן רצ"ד ס"ק כ"ג שלא ידע מקור לדין זה דמותר למכור פירותיו לגוי ע"ש וע"ש בספר נקודות הכסף מ"ש עליו ולכך לא פירש דברי הה"מ כדרכו. והנני מוסיף לדבר דבר ליישב גם דברי מרן על ד"ז והוא דהנה הר"מ שכתב ואם לא נעקרו וכו' תנא בא"י קאי כאשר יראה הרואה וא"כ נמצא דאף דנימא דהרמב"ם הולך ובא בסברת הראב"ד וכדברי מרן מ"מ השתא דקאמרינן דהר"מ איירי בא"י נמצא דאינו יכול ליטול הזיתים אך נוטל דמיהם וא"כ אף דנימא דס"ל להר"מ כהראב"ד מ"מ מצינו לומר שמ"ש הכל לבעל הקרקע מיד היינו כמ"ש הט"ז דהא אינו יכול ליטול העצים ובהכי אנן בדידן אמור נאמר דכך הבין מרן בדברי ה"ה וכונתו כמ"ש הט"ז ואפ"ה תריץ יתיב דהר"מ ס"ל כהר"א אלא שקצר דמזה אין שום סתירה לדרך ה"ה וכמה דאמינא, וז"ל הראב"ד בהשגות א"א אומר אני דבעל הזיתים נוטל ממנו דמי זיתיו ליטע כלומר אומדין כמה אדם קונה זיתים כאלו ליטע אותם בתוך שדהו עכ"ל, והה"מ תריץ לה בשני אופנים וז"ל ואני אומר כשנעקרו בלא גושים הרי זו אבידה המותרת כזוטו של ים וכשלוליתו של נהר דודאי בעל מתיאש ממנו כמ"ש פ"ו מהלכות גזילה ולפיכך הכל לבעל הקרקע מיד ואינו נותן לו דמים כלל וכפשט הגמרא אבל כשנעקרו עם הגושים הרי גדלו עם סיוע הגושים ולפיכך נוטל חלקו. א"נ שכל שנעקרו עם גושים שיכול לחיות בהם אין דרך הנהר להוליכם למקום רחוק ולפיכך אינו מתיאש מהם וכו' ע"ש והנה מפשט דברי הה"מ בתי' ראשון נראה דכשנעקרו בגושיהם בתוך ג' נוטל חלקו האמנם לאחר שלש הכל לבעל הקרקע ואינו נותן לו אפילו דמי זיתיו משום דכבר נתיאש וכפ"ז צריכנא למימר דס"ל להרמב"ם כפי דברי הה"מ כס' הרמ"ך הביאה בספר אסיפת זקנים וז"ל ואם אמר בעל הזיתים זיתי אני נוטל בא"י אין שומעין לו ובח"ל נמי נראה דאין שומעין לו כיון שישראל קונים שם שדות וכרמים כדכתיב ודרשו את ש' העיר וכו' ע"ש וא"כ סברת הרמב"ם כפי דברי ה"ה היא כסברת הרמ"ך ז"ל דה"ה לח"ל אכן לאו מטעמיה אלא משום דודאי איאוש מייאש מהזיתים וכדברי הה"מ דאל"ה אלא דס"ל כפשטא דמלתא דבח"ל נוטל זיתיו ק' דהא נתייאש מהם ומשום דגדלו עם סיוע גושיו יהבינן ליה חלקו אלא ודאי צ"ל כמ"ש אלא דלישנא דתלמודא קשה לדעתם ז"ל דקתני משום יישוב ארץ ישראל.
וחזה הוית להר"ב הדרישה שם סימן קס"ח ידו פרש שר ליישב דעת הרמב"ם בזה וז"ל תוך דבריו וממילא אם בא הלה ליטול זיתיו אפי' בח"ל אין שומעין לו כשזה אינו רוצה שהרי נתיאש מנהו ולא הוצרך ר"י למימר טעם דאין שומעין לו משום ישוב א"י אלא לאשמועינן דאפילו אם בעל הקרקע יניחנו ליטול זיתיו אפ"ה אין שומעין לו משום יישוב א"י. ואני הגבר גברא אלמא אשר לא ידע לכוין אמרא תמהני דהא מנ"ל הרי דברי ר"י והר"מ לא מוכחי הכי דהא לישנא דילהון הכי הוי ואם בא הלה ליטול זיתיו אין שומעין לו הרי דלא זכרו בעל הקרקע כלל. והנה לתי' שני דהה"מ מוכח דנותן לו עצים וא"כ לפי מאי דכתבנו לעיל דה"ה השוה להר"מ והר"א חולקים משום דדייק מ"ש הרמב"ם הכל לבעל הקרקע א"כ כפ"ז ק' מאי קאמר הר"מ ולאחר ג' הכל לבעל השדה הא צריך ליתן לו דמי זיתיו ועמ"ש הדרישה שם לזה ודבריו דחוקים והנכון לע"ד בכונת ה"ה ומרן הוא מ"ש לעיל ע"פ דברי הט"ז והנה על תי' א' דה"ה מרן בכ"מ נצב כמו נד עליו וז"ל ואני אומר שעל תי' א' קשה אע"פ שגדלו עם סיוע הגושים כיון דהוי כזוטו של ים הרי נתייאשו הבעלים ואין להם חלק בו עכ"ל, ובציפיית צפיתי להרב שע"א בליקוטיו סימן קס"א דפריך לתמיהת מרן וז"ל לק"מ דהמגיד אזיל לטעמיה שכתב רפ"ו מה' גזילה דבשלולית של נהר ס"ל להרמב"ם דמסתמא מתייאשים ומבואר שם ברמב"ם ואם לא יחזיר פירו' ואם לא ידע דמיאש מסתמא וה"פ דה"ה סבר דאם נעקרו בלא גושים הוי ממש כשלולית של נהר דמסתמא מייאש אבל אם נעקרו בגושים אינו מיאש מסתמא כיון דגושים שלו מסייעים לגידול וכשאינו מיאש אפילו בשלולית של נהר אינו שלו עכ"ל. והנה להיות דין זה דיאוש בזוטו של ים ובשלוליתו של נהר דינ' רבה ותארכנה פארותיו כאשר יראה הרואה במפרשי הש"ס ובפוסקים ולא נ"מ כ"כ לענינינו משכחי ידי הימנו, ואנא עני בא ע"ד הרב הגדול בזה השער לה' ע"פ פשט דברי ה"ה שהביא הוא ז"ל כי גם על דברי ה"ה אית קיוהי ותיוהי טובא ואען ואומר דהנה מדברי הרב ש"א אתה למד דקאי למ"ש הה"מ שם בתחלת דבריו דס"ל להר"מ דזוטו של ים ושלוליתו של נהר דוקא כשנתייאשו ולפ"ז פי' הרב ש"א דברי הר"מ שכתב ואם לא ידע יחזיר ע"פ מ"ש פרק י"א דודאי בזוטו של ים נתייאש ממנה ובזה יישב דברי ה"ה דהכא. האמנם קשה לע"ד דהא ה"ה תוך כ"ד =כדי דיבור= אזיל בתר איפכא וכתב וז"ל ועיקר הדין דאין יכולים להציל אע"פ שלא נתייאשו הרי הן של מוצאן וכי בעי' נתייאשו דוקא ביכולין להציל ע"י הדחק ואצ"ל ביכולין להציל בהדיא אבל כשאין יכולין להציל רק על צד הזרות והפלה /והפלא/ ודאי אפי' לא נתיאשו ואפשר שהרב סובר דבכל כה"ג היינו נתייאשו וכו' ע"ש הרי דפי' דברי הר"מ באופן אחר בעיקר הדין דהכל תלוי ביכולים להציל וא"כ ודאי דהכא איירי דאין יכולים להציל דאל"ה גם בנעקרו בלא גושים צריך לידע דנתיאשו בודאי ומאחר שכן דאיירי באין יכולין להציל גם בנעקרו בגושים לא יהיה לו חלק בהם וכדברי מרן וכי תאמר דה"ה קאי לפשט דברי הרמב"ם ולא לפי' שפי' אח"כ ע"פ עיקר הדין הו"ל לפרש, וע"ק עליו דלשון ה"ה שכתב הרי גדלו בסיוע הגושים ולפיכך נוטל חלקו ק' טובא לדעתו דהרי הול"ל אבל כשנעקרו בגושיהם שגדלים פירות בסיוע הגושים אינו מתייאש וכמו שכתב אחר כך בתירוץ שני. הן אמת דמתחלת דברי הרב המגיד שכתב ואני אומר כשנעקרו בלא גושים הרי זה אבדה וכו' משמע דנעקרו בגושיהם אין זה אבידה כזוטו של ים אכן מסוף דבריו יש להוכיח יותר להפך כנזכר. באופן דדברי הרב המגיד קשים וקושית מרן אכתי רביע עלייהו. וארו צפיתי וראה לרבינו הגדול הרב בעל משנה למלך שגם הוא נעשה סניגור לדברי הרב המגיד וכתב וז"ל מאי דקשיא ליה למוהריק"א וכו' לא קשיא דכיון דנעקרו בגושיהם דין קרקע אית להו ואין בו דין יאוש וזה פשיטא ליה להרב המגיד ולא בא לפרש אלא מאיזה טעם יחלוקו דזה וזה גורם עכ"ל, והנה אף דאיכא מחלוקת בין הפוסקים אם שייך דין יאוש בקרקע או לא כמו שיראה הרואה למוהר"ם ן' חביב בשיטתו כפות תמרים דף ד' שעלה בקב"ץ ופנה אל הסובב בדברי הפוסקים ז"ל והעמיק הרחיב לכל אחד מהדעות עיין שם. מכל מקום דעת הרמב"ם הוא כמו שכתב הרב בעל משנה למלך דאין יאוש בקרקע כמ"ש מוהר"ם הנז' ע"ש. אכן כבר כתבית /כתבתי/ לעיל דמדברי ה"ה לא מוכח הכי ומה שכתב ה' בעל משנה למלך דבא לפרש מאיזה טעם יחלוקו אתמהא דאם כוונת הרב המגיד להשמיענו טעמא ליתי מתניתא בידיה מתחלת דבריו דשם נאמר בהדיא דטעמא משום דאומר זה זיתי גדלו וכו' ומאי שיאטיה דהך טעמא הכא ועוד שכבר מדבריו לעיל נשמע טעמא. סיפא דמלתא שלע"ד תמיהת מרן לא זזה ממקומה, והנה מרן בכספו כסף מזוקק כתב דאפשר דהר"מ נמי ס"ל כהר"א דנותן לו דמי זיתים ע"ש וכן פסק הטור וכן קבע להלכה מרן בשולחן מלכים ע"ש.
ויצא מן הכלל ללמד דבלא נעקרו בגושיהם הכל לבעל הקרקע ולס' הר"א והר"מ כפי מה שהבין מרן היינו דנותן לו דמי זיתיו וכן נראה מדברי המגדל עוז ע"ש ולס' הה"מ בעד הר"מ אין נותן לו דמי זיתיו מטעם יאוש. וא"כ דון מינה ואוקי באתרין דודאי הני ביצים שהניח שמעון הם כזיתים שנעקרו שלא בגושיהם דהא אם היה ראובן מניח אח"כ ה' ביצים היו יוצאים כאלו ואין באלו שום עדיפות ואם כן לע"ד ראובן דינא קא תבע ובאומרו תרנגולתי גדלה ואין לך עסק בהם כהך דינא דנעקרו שלא בגושיהם דאמרינן דלאחר שלש הכל לבעל הקרקע ואם רוצה למכור או להחליף פירות ערלה נמי הכל שלו משום דא"ל אי אנא נטעי הוה אכילנא ליה כוליה וה"נ מצי ראובן א"ל אי לאו דאנחת הביצים הללו אני הייתי משים תכף ומיד ה' אחרים אלא דבעת הושבת התרנגולת לא היו נמצאים בידי למעלה מעשרה ביצים. אכן חיובי מיחייב לפרוע לו דמי ביציו כאשר בא בדברו ההוא אמר ואפרע לך ה' ביצים משום דאפילו לס' הר"מ לפי דעת הה"מ דאין נותן לו דמים שאני התם דאמרינן איאוש מיאש לא כן הכא בנ"ד כן נלע"ד. אחרי כותבי את הרשום בכתב כה הראני עטרת ראשי ציץ הזהב מורי ורבי נר"ו תשו' שלימה כ"י לא' קדוש הר' מוהר"ר שבתי גארמיזאן זלה"ה שעלה ונסתפק בהך מלתא דאנא קאימנא ופשט לו מהך מתני' שהבאתי אני הצעיר למעלה.
ותבט עיני להרב ז"ל דהך מתני' דשטף נהר כו' קשיתיה וז"ל קצת בקיצור ק"ל דלישנא דיחלוקו בכל מקום מכח ספיקא דדינא או ספיקא דענינא כנודע אבל הכא דמן הדין תוך ג' הוא לבעל הזיתים ואין לבעל הקרקע אלא טענה דאי הוה וכו' א"כ לא הו"ל למיתני יחלוקו דמשמע דעיקר הדין הוא מכח טענות בעל הקרקע. ועוד קשה לפי האמת למאי הלכתא תני הני טענות כיון דלא מפיהם אנו חיים ואינם טענות צודקות כי לפי האמת תוך ג' הכל לבעל הזיתים ואחר שלש הכל לבעל הקרקע אלא דמ"מ יש חלק לבעל הקרקע משום דאמר אי אנא וכו' ומשום הכי לא הול"ל יחלוקו דאין כאן שום ספיקא דדינא או ענינא אלא בדין נוטל מה שהיה יכול לזרוע. וע"ק מאי פסקא דמה שהיה יכול לזרוע הוא חצי שבח האילן דקתני יחלוקו עכ"ד. והנה הרב ז"ל שם הגיע לישוב והוא היה אומר דבהא גופא פליגי זה אומר זיתי גדלו בתוך ג' כי אי לאו זיתי אלא אחרים הוו אסירי, וזה אומר ארצי גדלה מאי דהוה זרענא תחותייהו סילקא וירקא ולא הוה ידענא כמה הוא שבח סילקא וירקא לכן אומר יחלוקו זה תורף קושיותיו ותי' ולי אנא עבדו לא נתחוור תירוצו לדעתי חדא דהרי זה דוחק גמור דארצי גדלה היינו מה שהיה יכול לזרוע סילקא וירקא וכן זיתי גדלו דהיינו שאם היו אחרים היו ערלה, ומה גם דס"ס לא הו"ל למתני מתניתין אלא דהדין הוא דהכל לבעה"ז אלא משום דיצא לטעון בעל הקרקע באומרו אי אנא כו' ולא ידעינן שבחא כמה הוא יחלוקו והשתא הוה א"ש לישנא דיחלוקו דהוא משום ספק דהשתא מלישנא דמתני' מוכח דיחלוקו סובב על שני הטענות כמאמר הרב בתחלת דבריו אשר הבאתי לעיל. ואיברא דתמיהותיו חזקות, האמנם שלא להניח הדבר חלק אפתח לי פתח בשערי תשובה והלא כה דברי דלעולם אנא דאמרי דטענות אלו דזה אומר זיתי גדלו וזה אומר ארצי גדלה הלא המה טענות בריאות וטובות ועליהם סובב הולך מאמר התנא וכאן שנה רבי יחלוקו, אכן בעה"ז יוצא לטעון על הך טענה דארצי גדלה דאם הוא היה נוטע לעת הלום איסורא דערלה רביע עליה, וע"ז בעל הקרקע משיב דס"ס הרי חסר לפנינו דהיה יכול לזרוע סילקא וירקא וא"כ טענת בעל הזיתים דאי את נטעת כו' אזדא לה והיא כפורחת. א"כ נמצא דזכות בעל הקרקע בזיתים אלו הוא מכח טענת ארצי גדלה דבהך טענה אתי לזכות בהני זיתים ומאי דאמור רבנן בטענת בעל הקרקע דא"ל אי אנא נטעי כו' היינו שאומר כן להקים דגלה של הך טענה כנז' האמנם עיקרא דמלתא משום טענת ארצי גדלה, גם טענתו של בעה"ז העיקרית היא זיתי גדלו אלא דבא לזכות בכל הפירות באמור אי את נטעת וכו' וא"כ עלה בידנו יישוב לקו' הרב דכל עצמו של בה"ק =בעל הקרקע= הוא דכיון דכבר היה יכול לזרוע וכו' נמצא שטענת ארצי גדלה היא יתד בל תמוט ויש לדחות והדבר צריך יישוב.
והנה הרב ז"ל יצא לידון מהך סוגייא דהכל לבעל הביצים דעיקר טעמא משום דבעל השדה אומר כי אנא נטעי מי לא אכילנא אבל הכא הרי בעל התרנגולת לא רצה להושיב עוד ביצים שנתיירא שלא יצאו ושמעון רצה והושיב והניח מעותיו על קרן הצבי ומזלו גרם שיצאו דין הוא שיזכה באלו האפרוחים עכ"ל. והדברים ממשמשין ובאים דהרב ז"ל קאי היכא דראובן המושיב התרנגולת לא ראה הביצים שהניח שמעון קודם שיצאו אפרוחים אלא בזמן המוגבל לצאתם ראה והנה אפרוחים יוצאים לקראתו והאם רובצת על האפרוחים והנה הם ט"ו וע"ז דן את הדין דיזכה שמעון בה' אפרוחים כנז' אכן אפשר דהרב אזיל ומודה היכא דמיד ראה את ה' ביצים שהניח שמעון דאזי הוא הדין כנעקרו שלא בגושיהם כאשר כ' אני הצעיר לעיל דמצי א"ל רצוני היה להניח עוד ה' ביצים אלא דלא נמצאו בידי אותה שעה ודין הוא דלא מצי שמעון למימר דלא רצה להניח ראובן עוד שנתיירא שלא יצאו כאשר כתב הרב דהא ידים מוכיחות הויין שבעת בואו ראה הה' ביצים שהניח שמעון ושתק ואם כונתו היתה שלא להושיב עוד הי"ל להוציאם החוצה, וליכא למימר דלעולם הוא היה מתכוין שלא להושיב עוד מפני היראה אלא שבעת ראית הביצים הנז' ההוא אמר ממ"נ אנא מרוחנא דאם יצאו כולם אנא דאמרי תרנגולתי גדלה ואקח אותם או לפחות נחלק בינינו ואם לא יצאו אני תובע משמעון אפרוחי באמור אליו בעבור הביצים שהנחת אתה לא יצאו שלי, דהא ודאי בורכא חדא דכיון דעיניו ראו הביצים ודאי דנתרצה בכך והו"ל להתנות ועוד דלא שוייא נפשיה במקום פסידא דאפשר דשמעון יזכה, א"כ נמצא דהדין עם ראובן כשראה הביצים שהניח שמעון וא"כ עכ"ל דמשפט כתוב להר' הנז' היינו כשלא שלטא בהם עיני ראובן כנז"ל. ואולם אף בדינו של הרב מוהרש"ג לבי מהסס דהא טוענים זה על זה וזה אומר ביצי גדלו וזה אומר כו' ודינא הוא דיחלוקו דהא לאחר ג' אי לאו דא"ל אי אנא נטעי כו' חזר הדין דיחלוקו, וא"כ דן אנכי דראובן בעל התרנגולת ל"מ למימר גם אני הייתי רוצה לשים עוד דהרי לא ראה הביצים עד שיצאו האפרוחים ואם כן דין הוא דיחלוקו ואיך הרב דן את הדין דהכל לבעל הביצים. וכיוצא לדבר יש להביא ראיה מעין דוגמא של מעלה מדתנן לעיל מהך דשטף נהר כו' וזה לשונו המוכר זיתיו לעצים ועשו פחות מרביעית לסאה הרי אלו של בעה"ז עשו רביעית לסאה זה אומר ארצי גדלה וזה אומר ז"ג =זיתי גידלו= יחלוקו ע"כ.
ואנכי חזו"ן הרביתי להרב עדות ביעקב בליקוטיו סי' ק"ה הקשה מהך מתני' אמאי דתנן ס"פ הבית והעליה שתי גגות זו עג"ז =על גב זו= והירק בנתים כו' עד אמר ר' מאיר מאחר ששניהם יכולים למחות זה ע"ז רואין מהיכן ירק זה חי כו' ע"ש וז"ל צריך לעיין בדברי ר"מ מ"ש הא מהא דשנינו לעיל פ' השואל משנה ה' המוכר זיתיו לעצים כו' עד יחלוקו עכ"ל. ולע"ד שנא ושנא דהא התם תלי טעמא ר"מ בגוף הירק לראות מקום יניקתו וא"כ להכי הכא יחלוקו דטענותיהם הם בגוף הפירות דזה אומר ארצי גדלה ויניקתם מארעא דילי ואידך טעין זיתי גדלו דטענתו בגוף הפירות דיצאו מזיתיו ולכך יחלוקו דטענות שניהם בגוף הפירות לא כן התם דלא שייך כהך טענה דזיתי גדלו אלא אין בגוף הירק טענה כי אם לראות מקום יניקתו ולכך ה"ז בכי יותן למי שיונק ממקומו כנלע"ד, והנה על הך מתניתין דמכר זיתיו וכו' דאנן קיימינן אתמר בש"ס ה"ד אי דא"ל קוץ לאלתר אפילו פחות מרביעית נמי לבעה"ק =לבעל הקרקע= אי דא"ל כל אימת דבעית קוץ אפילו רביעית נמי לבעה"ז =לבעל הזיתים= לא צריכא דא"ל סתמא פחות מרביעית לא קפדי אינשי רביעית קפדי אינשי. ארשב"פ ורביעית שאמרו חוץ מן ההוצאה עכ"ל והרי"ף והרא"ש הביאו צורתא דשמעתא והרמב"ם פ"ד מהל' שכינים כתב וז"ל המוכר זיתיו לעצים אם פסק עמו לקוץ מיד כל הפירות שיעשו הרי הם לבעה"ק כו' מכר סתם פחות מרביעית לסאה חוץ מן ההוצאה הרי אלו של בעה"ז עשו רביעית לסאה חוץ מן ההוצאה הרי אלו יחלוקו. ומרן בשולחנו שולחן גבוה שם סימן קס"ח העתיק דברי הר"מ ע"ש ויש לדקדק בהאי דקא' אם עשו פחות מרביעית לסאה חוץ מן ההוצאה דהאי לישנא דחוץ מן ההוצאה הוא קול היתר וכיותרת הכבד דמי והתימה עליהם דדייקי בלישנייהו ויבחרו לשון ערומים איך כתבו לישנא יתירה והנה הרשב"א ז"ל הביאו שם הה"מ כתב בפי' הסוגייא דהאי דקאמר הש"ס ה"ד אי דאמר ליה קוץ לאלתר אפילו פחות מרביעית נמי לבעל הקרקע לאו הכל לבעל הקרקע קאמר דהא א"ל לוקח זיתי גדלו אלא לבעה"ק מחציתן קאמר כדינא דמתניתין דיתר מרביעית והיינו דקאמר פחות מרביעית נמי לבעה"ק ומאי נמי דקאמר אלא פחות נמי מרביעית וכיותר מרביעית עכ"ד, והנה הה"מ הק' וז"ל אם כדבריו לימא אפי' פחות מרביעית נמי ולישתוק וכיון דאמתני' קאי אנא ידענא דחולקין קאמר וכו' ויש לתרץ לדעת הרשב"א דאיידי דאמר מאידך דבעל הזיתים אמר בהא דבעה"ק ואין זה מספיק שהיל"ל אפילו פחות מרביעית יחלוקו עכ"ל, ואל זה אביט אל הרב לח"מ שכתב על דברי הה"מ וז"ל ק"ק דבמה שתי' לקו' קמייתא דלישתוק ולימא פחות מרביעית נמי מתורצת הך דהק' דלימא יחלוקו דהתי' לקו' ראשונה הוא אגב סיפא ה"נ נימא אגב סיפא עכ"ל. ולעד"ן דכונת הה"מ שכתב דאיידי דאמר באידך דבעה"ז אמר בהא דבעל הקרקע היינו דכיון שאמר באידך ממי הם לא הוה א"ש דלימא אפילו פחות מרביעית נמי מבלי שיאמר ממי הם ולכך כתב דס"ס הול"ל יחלוקו ומ"ש הה"מ איידי כו' לאו למימרא דכיון דנקט בעה"ז נקט בע"ק אלא הכונה כמ"ש ולא מן השם הוא זה שכתב איידי כו' ובהכי ניחא דברי הה"מ. וראה ראיתי להרב שער אפרים סימן קס"א הנז"ל כתב דהרשב"א מוכיח זה מדקאמר אפי' פחות מרביעית נמי דפי' נמי עם בעל הקרקע וחציו הוא של בעה"ז ולפ"ז הק' מה יאמר הרשב"א במאי דקאמר אח"כ בש"ס אי דא"ל כל אימת דבעית קוץ אפילו רביעית נמי של בעה"ז ושם ליכא למימר דפליג נמי עם בעה"ז הא גבי רביעית באמת הדין כן דיחלוקו כו' ע"ש. ואני הצעיר לא באתי עד תכונתו דלדעת הרשב"א מאי דקאמר אפילו פחות מרביעית נמי היינו מלבד רביעית דיחלוקו אלא דגם פחות מרביעית יחלוקו וכן קאמר בהדיא הה"מ בשמו שכתב אלא פחות נמי מרביעית כיותר מרביעית וכן הביא בשמו בספר אסיפת זקנים ע"ש וכ"כ הר' הנמקי ז"ל בשמו וז"ל אפילו פחות מרביעית נמי כלומר כי היכי דברביעית יחלוקו כו' ע"ש דמכל הני לישני דרבוואתא הנז' המביאים ס' הרשב"א מוכח כדכתי' וא"כ א"ש מאי דקאמר הש"ס אפילו רביעית נמי לבעל הזיתים דהיינו מלבד דבפחות ברביעית לבה"ז גם ברביעית הכל לבעה"ז כי היכי דאמרינן במאי דקא' אפילו פחות מרביעית נמי דהיינו מלבד דברביעית יחלוקו כנז' והתימה על ה' הנז' דחריפא סכיניה ומחדדן שמעתיה איך לא ראה דברי הה"מ והנמק"י דהם המדברים כדעת הרשב"א הפך דבריו כנז"ל.
יצא מהמחובר דהיכא דפי' ואמר קוץ לאלתר להר"מ ומרן הכל לבעל הקרקע וכ"כ הה"מ בשם הגאון וכתב שכן עיקר והיכא דמכר סתם יחלוקו. ואם כן נובין ונידון לנ"ד דאם ראובן ראה הביצים הנז' ושתק גילה דעתו דאף הוא היה רוצה להושיב עוד ביצים וא"כ לא מיבעיא לרבוואתא הנ"ל דס"ל דהכל לבעל הקרקע דגם הכא הכל לבעל התרנגולת וה"ז כפירש דהתם אלא אפי' לדעת הרשב"א דס"ל דיחלוקו הכא מודה כיון דהוא היה רוצה להניח עוד ביצים ודמיא לההיא דשטף נהר כו' כנז' ואם ראובן לא ראתה עינו הביצים הנז' יחלוקו מכח טענות זה אומר ביצי גדלו וז"א תרנגולתי כו' כי היכי דחולקים הכא במכר סתמא. והשתא הך פסקא דהרב מהרש"ג לכאורה תמוה כנז'. אכן בורכא היא והדין עם הרב ז"ל דהא הכא טענא דיחלוקו הוא משום דזה אומר ארצי גדלה וגם יש לו טענה באמור אליו אם לא היו זיתיך הוה נטענא אחריתי וחסרה לי שדי דהא תוך ג' אי לאו דא"ל אנא נטעי סילק' וירקא הוה הכל לבעה"ז דא"ל אי את נטעת לא הוה אכלת וא"כ הכא כידים מוכיחות הויין דלא היה רצונו להניח עוד משום דנתירא וזה הניח מעותיו על קרן הצבי ודאי דהכל שלו כי היכי דהוה הכל לבעה"ז תוך ג' אי לא דטען בעה"ק אנא נטעי סילקא וירקא כו' כנז' והלכה רווחת דזה נהנה וזה אינו חסר כופין אותו על מדת סדום וא"כ הכא דשמעון לא חסריה לראות מידי ודאי דהה' אפרוחים שלו. סוף דבר דאם ראובן ראה הביצים ושתק הכל שלו ואם ראובן אזיל ומודה דלא ראה הכל של שמעון בעל הביצים וכמו שהורה גבר הרב מהרש"ג באמור לשמעון שלח תשלח את האם ואת הבנים תקח לך כאמור.
וזה שכתבתי אינו לא להלכה ולא למעשה כי אם לפלפלת כל שהוא עד עת בא דבר המלך ציץ נזרי ומשוש תפארתי מאיר עיני חכמים בהלכה וברוח שפתיו עוקר הרים ומחזירן למכתשת המאזרני חיל מורי ורבי עטרת תפארת ראשי ינ"ן שמו המקום יהיה בעזרו כי"ר כי הוא יאיר עיני ויסיר מסוה העורון מעל פני ולדברו הוחלתי כי מפיו אני חי ולדעתו דעת עליון אני צריך. ואף כי אינו מן הראוי לאיש אשר כמוני אשר רבו שורותיו תקפוהו חביליו להטריח לרבותיו לגשת בארשת שיחת הילדים ואיזוב אשר שפל העצים צעיר צאן קדשי' לשלוח אל הארז אשר בלבנון שר ומכון, אענותנותיה קא סמיכנא כי ידענא ביה מדת קונו יש בו ובמקום שמצינו גדולתו שם מצינו ענותנותו הלא כה דברי אנכי תולעת ולא איש ודוד הוא הקטן בדעה ובינה עבדו ותלמידו איסקופא הנדרסת דורסים אותו לגנאי חיים יוסף דוד אזולאי ס"ט.
@שו"ת החיד"א סימן ח
דברים כהוייתן בצביונן ובקומתן, הן הן הדברים הנאמרים באמת מפי עליון, עיר וקדיש דרבנן מבטן ומהריון, גאון עוזנו הצבי ישראל ראשון לכל דבר שבקדושה, בוצינא קדישא, חסידא ופרישא, הרב המופלא וכבוד ה' מלא, כמה"ר חיים יוסף דוד אזולאי נר"ו שבע רצון ומלא, שתין הלולי, כי"ר.
ציר אמונים שפתותיו שושנים גופי תורה וידריכם דרך ישרה דרך המלך הא לאגמורי, ציר המעלות נחית לעומק' דדינא ומבקש לאמיתו דינא דגיטי אי נמי אפשיטי כל נדרי, ציר ציון רחימתין עזיזא הרב המובהק שליחא דרחמנא יוסף תהלות יתברך באלהי אמן ברכת ה' אשר תפרה.
ציר הצירים אשר לשלומו אלקים יענה כנהר שלום מעבר לנהרי, ציר בית ה' חזה הוית מאי דמחוי מר במחוג מר במחוג על דברתי בס' הקטן מחזיק ברכה א"ח סי' ל"ח דף י"ב ע"ב שכתבתי והראיה דלשיטת הרי"ף אין אבלות מדאורייתא אלא ביום מיתה וקבורה הא ביום מיתה לחוד לא הוה דאוריתא וכו' ומבין ריסי עיניו הן לי מכיר דלא נחה דעתו דעת עליון בפרט זה, איכו השתא איידי דחביבותיה גבאי אהבת קדומי' נסבר לבי כהניף שבט עטי המדברה לעורר האהבה הגם כי ימים שבינתים עלו זה למעלה מכ' שנה הנה אתנו מרס מרסנא ממוכן למרס בדם האהבה שלא יקרוש אורך הקרש והנה שפתי צולו הדם כי יקריב צלול ומשיך משיכה דאורייתא, ואולם את קסתי נתתי קסת נחוצה כי אני עסוק בענינים אחרים ובין הפרקים דיו לכתוב שתי אותיות. הנה לכאורה יקשה על דברי הנזכר דעד שלא נקבר הוא אונן מדאוריתא, ולזה אשיב כי הרמב"ן בתורת האדם דף ס"ט ע"ב וע"ג פירש שיטת הגאונים שהיא שיטת הרי"ף דגם ביום א' עד שלא נקבר חייב בדיני אבלות חוץ ממנעל ועטיפה וכפיית המטה והביאו הטור /יו"ד/ סי' שמ"א, ומדברי מרן בש"ע שם מוכח דפסק כמותו כמו שכתב הרב דבר משה בראשון י"ד סימן (ע"כ) [ע"ב]. ומ"ש הרב שונה הלכות דף ח' ע"ב דמרן פסק בש"ע כהרמב"ם והרי"ץ גאות דאונן מותר בתספורת עמו הסליחה דנראין דברי מרן כהרמב"ן ודעמיה וכמ"ש הרב דבר משה, ואין ראיה ממור"ם דנקט סברת הרמב"ן בלשון י"א דזימנין טובא זה דרכו כנודע, ועוד נעלם מהרב שונה הלכות דברי מהריק"ש והוא תניא דמסייע ליה, ובעיקר הדין לי ההדיוט נראין דברי הרב דבר משה דאונן אסור בתספורת דלא כהרב שונה הלכות ורבו דנקטי לקולא בסוברם דמרן זה דעתו, ואע"ג דבמצרים נהגו כמהריק"ש אנן בארץ הצבי ובטורקיא"ה /ובטורקיה/ קבלנו הוראות מרן כמ"ש גדולי האחרונים, ואחרי כתבי ראיתי להרב מהר"י עיאש בספר שבט יהודה שכתב כמו שכתבנו בדעת מרן ופסק כן אלא שלא זכר ממהריק"ש.
ואיך שיהיה לשיטת הרי"ף דנקיט כסברת הגאונים תרגמה הרמב"ן דנוהגין דיני אבלות כאונן, ומעתה שפיר קאמינא דביום מיתה לחוד אין אבלות מדאוריתא אע"ג דמריר וה"ה ליום קבורה דאע"ג דליתיה בכלל מ"ש ואחריתה כיום מר הוא מריר כיום מיתה לחוד דהוי דרבנן וכל עצמי לא אתאן אלא לאפוקי מאן דקאמר דיום קבורה לחוד לא מריר כמבואר בדברי שם.
ולפי זה סברי הגאונים והרי"ף דאונן ביום מיתה שלא נקבר באותו יום אינו מדאוריתא אלא לענין קדשים לבד והשאר מדרבנן כיון דאינו יום מיתה וקבורה דדוקא יום מיתה ונקבר בו ביום הוא דאוריתא.
איברא דחזיתיה להרב לחם משנה דמייתי מדברי הראשונים דאנינות דקדשים ואבלות חדא מילתא וכפ"ז הקשה עצמו לדעת הרמב"ם שכתב פ"ג דמעשר ב' דיום מיתה לחוד הוי אונן מן התורה אף שאינו יום קבורה ומסיק בצ"ע, ועתה אמת אגיד שאיני מופנה לעמוד בדברי הראשונים וסוגיות הש"ס בזה, אך ראיתי להרא"ש פ' ואלו מגלחין אות ג' שכתב וז"ל דלא קאמר הרב אלפסי דאבלות יום א' דאוריתא אלא דנקבר ביום המיתה דהא יליף לה מאנינות דאהרן וכן ואחריתה כיום מר היינו יום המיתה וכו' עכ"ל ולשון זה לכאורה נראה דהרי"ף סבר דגם אנינות לקדשים ביום מיתה לחוד אינו מן התורה וכן מטין דברי הרב החינוך בסדר תבא ע"ש.
ומ"ש הטור /יו"ד/ סי' שמ"א בסיום דברי הרמב"ן שחלק על הרי"ץ גיאת ואסור בהנחת תפלין וקשיא ליה למר דהא פטור מכל מצות, איברא דלכאורה צריך להתישב בזה ומ"ש הרב פרישה לא יגהה מזור לומר דאתא לאפוקי הרמב"ם כמ"ש הרב הנז' דגם הרמב"ם מורה דפטור מכל מצות, ומיהו בספר תורת האדם דף כ"ד דשם דחה דברי הרי"ץ ן' גאות לא כתב כן, אבל בדף ס"ט כתב קרוב לזה ואם נאמר דפטור מכל מצות הוא מדרבנן יש מקום לישב. ומיהו בכל זה צריך ישוב במקורן של דברים בש"ס ובראשונים ואני אמרתי בחפזי ויש לצדד הרבה בכל הנז'.
ועל דבר ההסכמה על ספרו הבהיר האמנתי כי אדבר כי מפני סיבה גדרתי על עצמי ואין אני בן חורין, והדברים ק"ו דמר ניהו רבא נודע בשערים שמו כי רב הוא וספר תורה שבידו משובח ומפואר מאיר עיני חכמים כי כל דרכיו משפט דרך המלך אין לו שיעור ואין גומרין עליו את ההלל ששבחו ניכר זריז ונשכר בשמו ומעשיו ומקומו מושכר, וכ"ש כי אנכי איש צעיר ופחות הארץ ומי אני לעמוד במקום גדולים ומיעוט ערכי גמר מיכה מיכה כתותי מכתת או דכו במדוכה, אמר יאמר העבד עושה ש' במרומיו בכל לב ונפש שש ושמח באהבת תורתו חדאי נפשאי.
