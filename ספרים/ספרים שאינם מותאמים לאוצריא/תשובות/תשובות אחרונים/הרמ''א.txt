 
@שו"ת הרמ"א סימן א
לקדם רבותינו שבבריסק, כל אחד יתברך ויתרומם לפי מעלת מדרגתו, שלום:
א. על דבר עקירת השלחן ממקום למקום על סמך שיברך באחרונה ויעלה לשתי האכילות, שלא היה נראה לי לפום חולשת שכלי. מצאתי און לי בהר"ן פרק ערבי פסחים +ברי"ף דף כ ע"ב+ גבי הא דתנן מי שאכל ושכח ולא בירך, יחזור למקומו ויברך. +במשנה ברכות נא, ב מחלוקת ב"ש וב"ה בזה. ובגמרא שם נג, ב: אמר ר' זביד ואיתימא רב דימי בר אבא, מחלוקת בשכח אבל במזיד ד"ה יחזור למקומו ויברך.+ וכתב שם ה"מ בשוכח אבל לכתחילה קודם שיעקר ממקומו צריך לברך. וכדומה לזה כתב הכל בו הלכות פסח, דאסור לעקור ממקומו ללכת למקום אחר אפילו הניח שם זקן או חולה אלא לדבר מצוה עוברת עכ"ל +הכל בו מובא בב"י טור א"ח סי' קעח, ומצוה עוברת היא כגון לקראת חתן וכלה+ והטור הארוך כתב על זה דלא נהירא כן בגמרא. +כוונתו שהב"י אינו מסכים עם הכל - בו, דהרי כתב שם וברייתא דעקרו רגליהם לילך לב"ה או לבית המדרש הויא תיובתא, אע"פ שאפשר לדחות וכו' ע"ש. אולם בד"מ אות א' כותב: וע"ל סימן תפ"ד דמשמע קצת כדברי הכל בו. ועיין בסימן תפ"ד בב"י שמביא שם את דברי הכל בו, וז"ל: והכל בו כתב שאם רצה מקדש ועושה הסדר בביתו ואחר הכריכה קודם שיאכל סעודתו ילך ויעשה כן בכמה בתים ויחזור לביתו באחרונה ויגמור סעודתו ויברך על מזונו וישתה כוס ג' ויגמור ההלל על כוס ד' ואח"כ ילך לבית אחר והם יברכו על מזונם וישתו ויגמור להם ההלל על כוס ד'. אבל הרד"א =הר' דוד אבודרהם= כתב [ואין לו] (בב"י הוצאת צילום (אוצר הפוסקים) חסרות המלים ואין לו ובדפוס קאניגסבערג נוספו במרובעים כמו שהבאתי) להתחיל בביתו ולומר עד גאל ישראל ולברך המוציא ועל אכילת מצה ואח"כ הולך לשאר בתים ואח"כ חוזר לביתו וגומר סעודתו, לפי שלא התירו לעקור מסעודתו ללכת למקום אחר אפילו הניח שם זקן או חולה אלא לדבר מצוה עוברת כגון לקראת חתן או כלה. וזהו כדברי רבנו פה. אמנם בכל בו שלנו (לבוב שנת כת"ר) סו"ס =סוף סי'= נ' מביא תחילה דעת הרי"ף שיאכל בביתו כל מאי דצריך ויברך ברכת המזון ואז ילך לבתים אחרים. אח"כ מביא בשם הר"ש דין ראשון שמביא כאן ב"י. מזה משמע שסובר הכל - בו שמותר לו ללכת קודם סעודתו לבתים אחרים ואח"כ לחזור לביתו ולאכול סעודתו ולברך בהמ"ז. רק רד"א שמביא ב"י חולק על הכל בו. ומה שמביאים הב"י בסי' קעח ורבנו פה את דברי הכל בו אינם אלא דברי רד"א, ואינם נמצאים בכל - בו שלנו, וצ"ע. והרד"א שמביא הב"י הוא ר' דוד ב"ר יוסף אבודרהם, בהלכות פסח (בהוצאת ירושלים תשכ"ג ע' רלו).+ ומ"מ נראה דעד כאן לא פליגי אלא בחוץ למקומו והניח שם מקצת בני החבורה אבל בלאו הכי משמע דלכולי עלמא אסור, דבהא לא פליגי דלכתחילה אסור כדברי הר"ן דלעיל, ודי מזה.
ב. ועל דבר השני שנפלה מחלוקת בין הגאונים, כשאוכלים פת למתק השתייה אם צריך נטילה על הפת. אומר אע"פ שידעתי שאין הכרעת תלמיד הכרעה, מ"מ מאחר שהייתי במנין +השוה במסכת גיטין נט, א: אמר רב אנא הואי במנינא דבי רבי, וכוונתו שהשתתף במשא ומתן, ואולי היה הדבר כשנסע לבריסק לחתונת אחיו ר' יצחק+ כשדברו מזה הדבר לא אוכל להתאפק מחוות דעתי גם אני, ויעבור עלי מה.
תנן משנה שלמה פרק כיצד מברכין +ברכות מד, א+ דכל שהוא עיקר ועמו טפלה מברך על העיקר ופוטר את הטפלה, ואפילו בפת אמרינן ביה טפל כדמוכח התם גבי דג מליח ואכל פת עמו כו'. ואין לחלק בין דבר המסלק היזק לדבר הגורם המתקת שתייה, כדמוכח בתרומת הדשן +סי' לא, ועיין לקמן הערה /שתים עשרה,/+ דלא מחלק בהכי כלל. רק שמחלק בין אוכל דבר הטפל קודם לעיקר דאז צריך ברכה על הטפל ובין אם אכל העיקר תחילה ואח"כ בא הטפל כדמוכח התם מדבריו, וזהו חילוק אמתי. וע"י זה מסולקת הראייה שהביא המחמיר מדברי רבינו יונה סוף אלו דברים +ברכות פ"ח, וברי"ף מב, ב+ שכתב שאם אוכל כדי לשתות אחריו אינו בטל לגבי שתייה וצריך נטילה. דכל זה לא מיירי אלא באוכל קודם השתייה לגמרי, דאז הטפילה באה ראשונה ולכן אינה בטלה לגבי השתייה. אבל כששתו ראשונה ואח"כ אוכלים מעט למתק השתיה אין צריך ברכה, דבטל לגבי שתייה כמו שכתב מהרא"י +הוא הר"ר ישראל איסרלין בעמח"ס שו"ת תרומת הדשן (ונקרא תהד"ש כי ישנן בו שנד תשובות) וספר פסקים וכתבים שנדפס בסוף השו"ת, רבינו מביאו לפעמים בשם תה"ד או תשובות מהרא"י ולפעמים מדגיש פסקי או כתבי מהרא"י+ בתשובה דלעיל, והביא ראייה לדבריו מספר א"ז. +הר"ר יצחק ב"ר משה בעל אור זרוע, היה תלמידו המובהק של רבינו אליעזר ב"ר יואל הלוי הראבי"ה. כמעט שליש מספר אור זרוע הוא מדברי ראבי"ה, עי' מבוא לספר ראבי"ה מאת אביגדור אפטוביצר (ירושלים תפרי"ח) עמודים /כה, קמט, רו/ ועיין או"ז ח"א קע"ו.+ ונראה דה"ה לענין נטילה, דאין חלוק בין ברכה לנטילה. ואין להשיב מדברי רבינו יונה דלעיל דקאי התם איושבים בסעודה כו', דמשמע דכבר התחילו לשתות ואפ"ה צריך ליטול כשרוצה לאכול, דשאני התם דהפליג בסעודה והוי כעקירת מקום, כמבואר התם. וגדולה מזו כתב הכל בו בהלכות ברכת הפירות +בסו"ס כד וז"ל שם: כתב הר' דוד בר' לוי ז"ל וזה לשונו: אפשר לומר בזה שנהגו ברוב מקומות לעשות מעט מעט משתה יין שקורין מרקחת ופעמים שנותנין מרקחת על רקיקין דקין ואותן רקיקין טפלין למרקחת שהדבר ידוע שאין באין שם לאכול ואותן הרקיקין אינן אלא לדבק המרקחת עליהן כדי שלא יטנפו הידים בדבש הלכך הרקיק היא טפלה וברכת המרקחת פוטרה, ועי' בכסף משנה בהלכות ברכות פ"ג הלכה ה'+ וז"ל: מרקחת שמוציאין על הפת ואותו פת טפל למרקחת שהדבר ידוע שאין באים שם לאכול לחם, ואותן הרקיקין אינם אלא לדבק המרקחת עליהן כדי שלא יטנפו הידים בדבש, הלכך הרקיק היא טפלה וברכת המרקחת פוטרתה עכ"ל.
@שו"ת הרמ"א סימן ב
+תשובה זו מובאה בצורה מקוצרת בש"ע יו"ד סי' קפה ס"ק ג.+
שאלה על אשה אחת שילדה ג' פעמים בחדש השמיני וחששה שעין הרע גרם לה זאת, ורצתה להסתיר עבורה מבני בית אשר אתה ושכינותיה. והסכים בעלה עמה שתאמר טמאה היא בפני בני ביתה בתחלת עבורה כדי להסתיר הענין. ועכשיו שאלתה אם בעלה מותר לבא עליה תוך אותן הימים בחדרו אשר עמו, מאחר שלפי האמת היא טהורה.
נראה אע"ג דאמר פרק המדיר +כתובות עב, א+ ובסוף קידושין +פרק עשרה יוחסין, פ, א+ אמר רב יהודה הוחזקה נדה בשכנותיה בעלה לוקה עליה משום נדה, והוסיף הרמב"ן ז"ל הביאו הטור +יו"ד סימן קפה אבל הטור מקשה על הרמב"ן: ותימא הוא וכי עדיף הוחזקה נדה בשכנותיה מכשאומרת בפירוש טמאה אני שנאמנת שוב לומר טהורה אני ע"י אמתלא, וע"ש בב"י שמביא שהרשב"א הרגיש בקושיא זו ותירצה, וזהו מה שמביא כאן רבינו והוא יותר גרוע מאילו אמרה טמאה אני וכו'+ וכתב, דאם הוחזקה נדה בשכנותיה אפילו נותנת אח"כ אמתלא לדבריה אינה נאמנת. והוא יותר גרוע מאילו אמרה טמאה אני דנאמנת אם נתנה אמתלא לדבריה, כדאיתא פ"ב דכתובות +כב, א.+ א"כ ש"מ דבהוחזקה נדה בשכינותיה הוי כאילו ראתה ודאי, כמו שכתבו הר"ן +ברי"ף ט, ב, הר"ן מביא זה בשם הרשב"א, והמ"מ בשם הרמב"ן הרשב"א והרמב"ם+ והמ"מ פ"ד דאיסורי ביאה +הלכה י+ לדעת הרמב"ן. וכתב שם המ"מ שזהו גם כן דעת הרמב"ם. ולפי זה אפשר לדון בנדון דידן לאיסורא.
מ"מ נראה דיש לדקדק מדברי רב יהודה עצמו דשרי, דמדקאמר בעלה לוקה עליה משום נדה ולא קאמר דהיא עצמה תלקה משום נדה אם בא בעלה עליה, ש"מ דדוקא בעלה שאינו יודע מטומאתה וטהרתה הוא דמהני ליה חזקת השכינות, אבל לגבי דידה אם יודעת בעצמה שאינה טמאה אלא שהחזיקה עצמה בכך, או שהוחזקה מן השכינות שלא כדין אינה לוקה. וה"ה בנדון זה דידן, שמתחילה לא נעשה אלא באחיזת עינים דהוי שרי. מיהו איכא למימר דאדרבה דרב יהודה כולה לרבותא נקט, דלא מיבעיא היא עצמה דפשיטא דלוקה מאחר דהחזיקה עצמה לנדה פשיטא דלוקה, אלא אפילו הבעל דלא עביד מידי, והל"ל +ר"ת והוה ליה למימר+ אני מאמין לדבריה האחרונים אפ"ה לוקה. וראייה לפירוש זה האחרון מהא דאמרינן סוף קידושין +פ, א+: א"ר חייא בר אבא א"ר יוחנן מלקין על החזקות סוקלין ושורפין על החזקות ואין שורפין תרומה על החזקות. מלקין על החזקות כדרב יהודה, דאמר רב יהודה הוחזקה נדה בשכינותיה בעלה לוקה עליה משום נדה. סוקלין ושורפין על החזקות כדרבה בר רב הונא, דאמר רבה בר רב הונא איש ואשה תינוק ותינוקת שהגדילו בתוך הבית נסקלין זה על זה. אמר ר' שמעון בן פזי אמר ריב"ל משום בר קפרא, מעשה באשה שבאת לירושלים ותינוק מורכב לה על כתיפה והגדילתו ובא עליה והביאום לב"ד וסקלום, לא מפני שבנה ודאי היה אלא שכרוך אחריה, ע"כ. הרי לך דאע"ג דאותו המחזיק עצמו שיודע אם הוא אמת או לא אפ"ה סוקלין ושורפין אותו, ובודאי אילו היה מועיל לו שום אמתלא וטענה לא היה נסקל ונשרף על החזקה. [ואפש*ר] לחלק ולומר דלעולם גבי נדה אין לוקה עליה אלא בעלה דלא מהימנינן ליה נגד החזקה, אבל לדידה שריא הואיל והיא יודעת האמת. והא דסוקלין ושורפין על החזקות, התם שאני דהחזקה לא היתה על פיה אלא אחרים החזיקוה בכך, כדמשמע הלשון איש ואשה תינוק ותינוקת שהגדילו בבית, וכן מעשה באשה שבאת לירושלים דהוחזקה על פי אחרים. אבל כשהוחזקה על פיה כמו בנדות שאין אחרים יודעים אלא על פיה, שלובשת בגדי נדות או שאמרה להם טמאה אני, אימא לעולם דלא מיקרי חזקה. או שיש לחלק בין חזקת נדות, דמוקמינן לה אחזקת טהורה לחזקת עריות, דלא הוה להם חזקת היתר מעולם +מן או שיש עד כאן נמצא בדפוס ראשון בסוגריים והכתב הוא באותיות רש"י וגם יש תמונת יד מצביעה על זה, כאילו להודיענו שהיא הוספת המו"ל. גם ביתר ההוצאות בא המשפט בסוגריים, כדי להקל על הקורא הוצאנו הסוגריים.+ ולכאורה נראה כן מהא דאיתא פ"ב דכתובות +כב, א+: האשה שאמרה אשת איש הייתי וגרושה אני נאמנת שהפה שאסר הוא הפה שהתיר, ולומד התם מקרא דאמרינן הפה שאסר הוא הפה שהתיר. ובודאי מיירי התם אע"פ שלא אמרה כן תוך כדי דבור רק הוחזקה באשת איש ימים רבים, אפ"ה יכולה לומר אח"כ גרושה הייתי. וכמו שאמרו התם מעשה באשה אחת גדולה, שהיתה גדולה בנוי וקפצו עליה בני אדם שאינן מהוגנים לקדשה ואמרה להן מקודשת אני, לימים עמדה וקדשה עצמה. א"ל חכמים מה ראית לעשות כן, אמרה להם בתחילה שבאו עלי בני אדם שאינם מהוגנים אמרתי מקודשת אני, עכשיו שבאו עלי אנשים מהוגנים עמדתי וקדשתי את עצמי. וזו הלכה העלה רב אחא שר הבירה לפני חכמים באושא ואמרו אם נתנה אמתלא לדבריה נאמנת. משמע אע"ג דהוחזקה למקודשת ע"פ דבורה ימים רבים כדמשמע הלשון לימים קדשה עצמה +מן כדמשמע עד כאן נד' בדפוס ראשון בסוגריים ובאותיות רש"י+ אפ"ה נאמנת אם נותנת אמתלא לדבריה ולא מזיק לה החזקה. ואע"ג דחלקו הפוסקים אהא דקאמר במשנה א"א הייתי וגרושה אני דנאמנת, אי בעינן דוקא תוך כדי דיבור או אם נאמנת אפילו לאחר כדי דבור, כמו שכתב הר"ן פרק האומר +במסכת קידושין פרק שלישי, וברי"ף הוא דף כז ב ועי' ג"כ בד"מ אבהע"ז סי' קנב אות ה+ והמ"מ פי"ב /פרק י"ב/ דגירושין +הלכה א'+ והטור +אה"ע+ סימן קנ"ב +מן פרק האומר עד סימן קנב בסוגריים ובאותיות רש"י+ היינו בלא אמתלא אבל אם נותנת אמתלא לדבריה נאמנת אפילו לאחר כמה ימים +וכן דעת התוס' כתובות כב, א ד"ה מנין להפה שאסר. ועיין ב"י שם /אה"ע סי' קנ"ב/ בד"ה ומ"ש רבינו, שאומר שאולי משם למד הטור זה שכתב דכל שאינה סותרת דבריה הראשונים אפילו אחר כדי דבור נאמנת, ומסיים שיש לדחות ראייתו, ועי' ג"כ המ"מ /פרק י"ב דגירושין/ הנ"ל.+ וה"ה בנדון דידן דנותנת אמתלא לדבריה דנאמנת +מן וה"ה עד כאן בסוגריים ובאותיות רש"י+ כמו בההיא מעשה דקפצו עליה בני אדם שאינם מהוגנים שהאמינוה חכמים לפי שנתנה אמתלא +מן שהאמינוה עד כאן בסוגריים ובאותיות רש"י.+ וא"כ על כרחך הא דסוקלין ושורפין היינו כשאין נותנים אמתלא, כמו ההיא איתתא דאתיא לירושלים כיון שלא נתנה אמתלא נראה דלא היה היתר מעולם +מן היינו כשאין נותנים אמתלא עד כאן בסוגריים ובאותיות רש"י+ ולכן מחזקינן לה התם בודאי. ומטעם זה אמרינן התם דאין שורפין תרומה על החזקות. או משום דבלא דבור דידהו החזקה באה להם מאחרים ולכן לא מהימני אח"כ, אבל במקום דהחזקה באה להם מצד דבורה, לעולם אימא הפה שאסר הוא הפה שהתיר.
וא"כ בנדון דידן דליכא הנהו אפי, דהרי היה לה חזקת טהרה וגם לא הוחזקה רק על פיה אם כן ודאי נאמנת בנותנת אמתלא לדבריה, ומאחר שהבעל יודע ג"כ האמת א"כ ודאי שריא. ואפשר לומר מאחר דשריא לבעלה כשנותנת אמתלא לדבריה ויכולה לחזור בה, א"כ אף קודם שתחזור בה יכולה לשמש עמו בסתר. ואין בזה משום הא דאמרינן +שבת סד, ב, ע"ז יב, א, ביצה ט, א+ כל מקום שאסרו חכמים משום מראית העין אפילו בחדרי חדרים אסור, דמאחר שאף למראית העין היו יכולין למצוא להם היתר ולהגיד אמתלא שלהם. ובמעשה ההוא עצמו נאמנת ליתן האמתלא עליו, מידי דהוה אהא דאמר רב המנונא +גיטין פט, ב+: האשה שאמרה לבעלה גירשתני נאמנת, ופסקו הפוסקים דאם קבלה קידושין מאחר בפני בעלה הראשון דהוויין קידושין. ש"מ דקבלת הקידושין הוי אמירת הגירושין, וא"כ ה"ה בנדון זה. וראיה לדבר מענין יצחק אבינו עם רבקה אשתו בשנותו את טעמו לפני אבימלך +ע"פ תהילים לד, א+, שאמר עליה אחותי היא ושמש עמה בסתר, שנאמר וישקף אבימלך בעד החלון +בראשית כו, ח. ועיין מש"כ בזה בחתם סופר יו"ד סי' ט'.+ הנה אע"פ שהוחזקה לכולם באחותו מ"מ היה מותר לשמש עמה, אע"ג דאחותו אסורה לבני נח כידוע מדבריהם ז"ל +בכל הדפוסים נמצאת הערה דלקמן בתוך הטקסט ובסוגריים, רק בהוצאת ווארשא יש כוכב וההערה נתנת למטה בשולי הגליון, וז"ל ההערה: א"ה ואם כן היה לו לאבימלך להוכיח את יצחק על זה או לענשו על הדבר, ומדנסתפק באמתלתו ודאי התנצל יצחק נגדו דמאחר שיש לו אמתלא נכונה ראוי להיות נאמן על הדבר וק"ל.+ אלא ש"מ דמאחר דהוי ליה אמתלא כמו שאמר כי אמרתי רק אין יראת אלהים במקום הזה +בראשית כ, יא, אמנם קצת קשה, דפסוק זה נאמר באברהם. וצ"ל הפסוק שם כז, ז: כי ירא לאמר אשתי פן יהרגני וגו'+ דהוי שרי, וא"כ ה"ה בנדון זה. דא"ל =דאין לומר= דשאני לגבי יצחק דהוה מצי להתירה אפילו למה שהחזיקוה לאחותו ולומר להם כמו שהשיב אברהם באמרו אך לא בת אמי +בראשית כ, יב+ ואותה האחות מותרת לבני נח, וכן הוי שרי. דזה אינו, דאילו לא אמר להם יצחק אחותי גמורה היא היה מתרץ להם בענין זה ולא היה מזלזל אותם לומר אין יראת אלהים במקום הזה. אלא ודאי שהחזיק להם באחותו גמורה, ולכן הוצרך לאמתלא זו ולא היה מספיק לו התירוץ של אברהם אביו.
ואין לחלק ולומר, דילמא לעולם אימא לך דהוחזקה נדה בשכינותיה לא מהני +בהוצאה ראשונה כתוב לא צריכא במקום לא מהני ובסוגריים ובאותיות רש"י נמצאת הערה זו: נ"ל מהני, וכן הוא משמעות הענין+ אמתלא כלל, והא דמהני אמתלא בכל דברים הנ"ל היינו משום שהם דברים שאינן תלויין בדידה לחוד. דאשה שאמרה מקודשת אני או אשת איש הייתי על כל פנים הוצרכו עדים להיות בדבר, דהא המקדש בלא עדים אין קידושיו קידושין אפילו שניהם מודים, כדאיתא במסכת קידושין +סה, א.+ ולכן אין נאמנת על עצמה רק דשויא לנפשה חתיכה דאיסורא, ולכן נאמנת ג"כ לענין היתר עם האמתלא. וכן יצחק עם רבקה אשתו שאמר אחותי שהוא דבר הידוע לרבים ולכן היה נאמן עליה, שהרי היה יכול לברר במקום שיצא משם שהיתה אשתו, ולכן לא היתה אותה חזקה חזקה. אבל גבי נדה דכולה מילתא בדידה תליא שהיא נאמנת על עצמה שהיא טמאה ואינה צריכה עדות ואין אדם יכול להכחישה, אם כן לעולם אימא כשהחזיקה עצמה לא תוכל לחזור אח"כ, מאחר שאין אדם יכול להכחישה. נראה דכל זה אינו, דהא אמרינן בסוטה +ב, א, לא, ב, מז, ב+ ובכתובות +כב, ב וגם ביבמות פח, ב וקיז, ב+ כל מקום שהאמינה תורה עד אחד הרי הוא כשנים. וה"ה לגבי נדה נמי מאחר שהאמינה לה התורה, בין לענין טומאה בין לענין טהרה, א"כ שפיר הפה שאסר הוא הפה שהתיר, כמו גבי אשה שאמרה א"א הייתי +בכל ההוצאות חוץ מדפוס ווארשא כתוב פה: שאמרה מקודשת אני וגרושה אני, בהוצאת ווארשא כתוב: כמו גבי אשה א"א הייתי אני וגרושה אני, ותקנתי לפי הלשון שמביא רבנו אח"כ בתשובה, שהוא הנכון+ וגרושה אני, שצריכה עדים בשניהם דאין דבר שבערוה פחות משנים. ואם כן ש"מ דנאמנת לענין היתר כמו לענין איסור, וה"ה גבי נדה נמי. ואע"ג דשאני התם דאינה סותרת לגמרי דבריה הראשונים ומטעם זה אינה צריכה שם אמתלא, אבל גבי נדה דסותרת דבריה ולכן צריכה אמתלא, אימא לא מהני. מ"מ נראה דאין לחלק בזה, דבנתנה אמתלא אפילו סותרת דבריה נאמנת כמו במקום דאינה סותרת דבריה בלא נתינת אמתלא. ואדרבא עדיף טפי, דהא הרבה פוסקים ס"ל דבלא נתינת אמתלא אינה נאמנת בההיא דאשת איש הייתי וגרושה אני אלא א"כ הוא בתוך כדי דבור אבל אחר כדי דבור לא, ובנתינת אמתלא מהימן אפילו אחר כך, כמו שהזכירו הפוסקים הנ"ל. לכן נראה דאין לחלק בזה. ותו דהרי באומרת טמאה אני לך מהני אמתלא אע"ג דאינו יודע אם משקרת אם לא, וה"ה לגבי הוחזקה נדה בשכנותיה +בכל הדפוסים הקודמים פרט להוצאת ווארשא הנוסחא היא: וה"ה לגבי חזקה, במקום שלש המלים האחרונות+ דאין לחלק בזה. ועוד נראה דבנדון דידן אפילו הרמב"ן מודה דמהני לה נתינת אמתלא, אע"ג דכתב דלא מהני היינו דוקא אמתלא דמהני לגבי טמאה אני, דהיינו שתאמר שלא היה בה כח או שאר אמתלאות כאלו ומטעם שכתב ב"י דכולי האי לא הויא שטיא להחזיק עצמה נדה בין שכינותיה. אבל בכי האי גוונא דעיקר אמתלא תלויה באחרים ולא היתה יכולה לעשות בענין אחר +מן ולא היתה עד כאן בסוגריים ובאותיות רש"י+ בודאי אמרינן דמהני אמתלא כזו, וכמו שכתב הטור דלא גרע מאמרה טמאה אני בהדיא. דסברא היא בנותנת אמתלא מוכחת דמהני כמו שנתברר מראיות דלעיל. +עיי' יו"ד קפה ובט"ז שם ס"ק ב שדן בדברי רבינו כאן. ועיין בסדרי טהרה שם, ומה שהביא ממהרי"ק סי' פז. ועיין תבואות שור סימן א.+
@שו"ת הרמ"א סימן ג
שאלה: יעקב השיא בתו בעוד אביו יצחק קיים ונתן לו שטר חצי חלק זכר כמנהג הארץ. וזה נוסח השטר, שכתב במתנה חלוטה שחייב לחתנו אלף זהובים ואלו אלף זהובים יורשיו מחוייבים לשלם, אך הברירה יהא ביד יורשיו אם ירצו לתת לחתנו כחצי חלק זכר, הן במוחזק הן בראוי אז יהיו נפטרים מן החוב הנ"ל. +המנהג היה לתת לבתו או לחתנו חלק בנכסיו כחצי חלק זכר, ומנהג זה היה קיים ומבוסס כבר בימי רבינו. עיין שו"ת מהרי"ל סי' פח ושו"ת מהרי"ו סי' קט. בדרכי משה אהע"ז סימן קח אות ב כותב: והאידנא נוהגין ליתן לחתנים שטר חצי זכר, ומודה שחייב לחתנו סך כך וכך ולא יצטרכו היורשים לפרוע עד לאחר מיתה. ואז לא יפטרו מן החוב אלא אם יתנו לו חלק ירושה כחצי חלק זכר. ובשטר כזה נוהגין שנוטלין חצי חלק זכר בכל מה שימצאו לו בעת מותו אפי' שלא היה לו בשעת נתינה, דהרי העיקר הוא שהודה עליו החוב. ואע"ג דאין אדם מקנה דבר שלא בא לעולם, מ"מ אם לא יתנו היורשים החצי זכר יצטרכו לשלם לו החוב שהודה שחייב לו ולכן יצטרכו לקיים התנאים. עוד למידין מזה דהוא הדין אם התנה עליו שיתנו לו היורשין בראוי כבמוחזק או בשאר דברים שאין כח באב להתנות על בניו, מ"מ צריכין בניו לקיים או לשלם לו חובו. מידי דהוה אעיקר המתנה דאע"ג דאין בכחו להקנות דשלב"ל מ"מ יכול להתנות עליהן, ה"ה בשאר דברים שאין בכחו להקנותן יכול להתנות עליהן. וכבר נפסק מעשה כזה על ידי והסכימו ע"י גדולי הדור. בשו"ת שארית יוסף סימן א כותב, וז"ל: ונוסח השטר ידוע שחייב לבתו סך אלף זהובים וזמן הפרעון יתחיל שעה קודם מיתת ראובן (האב), רק שהברירה ביד יורשי ראובן אם לשלם סך הנ"ל או ליתן לבת כחצי חלק זכר בכל הן בכסף, הן בזהב, הן בשווי כסף, הן ראוי, הן מוחזק, עיין עוד שם סי' ב, ח, לה, לז, סב, סז ועד וגם שו"ת מהרש"ל סי' מט, ושו"ת מהר"ם מפאדובה סי' מה. בספר נחלת שבעה סי' כא נותן נוסח שטר חצי זכר, ושם באות א כותב שבפולין נהגו לכתוב שטר ח"ז לחתן ולא לבת אע"פ שבנוסח השטר האב כותב לבתו. באשכנז נהגו שגם אם הכלה נותנת שטר ח"ז שאם תמות אחר בעלה תטול הבת גם מנכסי אמה חצי חלק זכר. ועיין עוד הג"ה באה"ע ריש סימן צ. ובדברי רבינו בשאלה זו דנו בספר מעיל צדקה סי' כ, כז ונט. ובצמח צדק הישן סימן קיד, ובחינוך בית יהודה סימן קיב, ובעבודת הגרשוני. ועיין ראנ"ח ח"א סי' ק. וכן בשו"ת מהר"ם מלובלין סימן יד.+ והנה אח"כ מת יעקב בחיי אביו יצחק ואח"כ מת יצחק אביו. והנה החתן תובע גם חצי חלק מירושת יצחק, כי אומר שהם הראוי לגבי יעקב חמיו, ויש לו חלק בהן כמו שכתב לו במוחזק ובראוי. והיורשים משיבים כי אין לו חלק בזה כי המה יורשי אבי אביהן.
תשובה: דין זה יש לבררו מהא דאיתא פרק מי שמת +ב"ב קנט, א+ דגרסינן: שלחו מתם בן שמכר בנכסי אביו בחיי אביו ומת, בנו מוציא מיד הלקוחות, וזו היא שקשה בדיני ממונות לימרו ליה אבוך מזבין ואת מפיק. מאי קושיא, מצי אמר מכח אבוה דאבא קא אתינא, תדע דכתיב +תהלים מה, יז+ תחת אבותיך יהיו בניך תשיתמו לשרים בכל הארץ וגו', עד ההוא בברכה הוא דכתיב, עכ"ל הגמרא. ופירש שם רשב"ם ז"ל וז"ל, הבן מוציא מיד הלקוחות מפני שהן ראוי ולא באו ליד הבן מעולם שיזכו בהן לקוחות מכחו, וכשם שהראוי אינו משתעבד כך אינו נמכר כו', עד וכן הלכה עכ"ל. עוד פריך בגמרא אההיא דקאמר ההוא בברכה הוא דכתיב, ופריך +שם בגמרא ריש ע"ב והתניא נפל הבית עליו ועל אביו וכו'+ ולענין דינא לא והתנן כו', עד ואי סלקא דעתך לא מצי למימר מכח אבוה דאבא קאתינא דההוא לענין ברכה הוא דכתיב כי נפל כו', ומשני בגמרא דממתניתין ליכא למשמע מינה. ופירש שם רשב"ם אהא דפריך והתנן וז"ל, ואמאי אמרינן זו היא שקשה בדיני ממונות, דמשמע דאין מוצאין ראייה לדבריהם והתנן כו'. ואח"כ פירש נמי אהא דדחי דלאו מתניתין היא, ופירש וז"ל: והשתא ליכא הכא תחת אבותיך יהיו בניך, דלענין דינא לא אשכחן במתניתין שום ראיה למילתא דשלחו מתם, ולכך קשה הוא בדיני ממונות. והכי +ברשב"ם ומיהו הכי+ הלכתא כדשלחו מתם, דהכי ס"ל אלא דלא אשכחן במתניתין שום ראייה מפורשת למילתא, עכ"ל. משמע מפירוש רשב"ם דטעם דבן הבן מוציא הוא מטעם דלגבי האב היה ראוי ולא יוכל למכרו, ולכן מצי הבן למימר מכח אבוה דאבא קא אתינא.
וא"ל אם כן אמאי קשה הוא בד"מ הלא איכא טעם מפורש במתניתין דראוי אינו משתעבד, כמו שהביא רשב"ם +ברשב"ם קנח, ב+ מתניתין דפרק יש בכור +מסכת בכורות דף נא ע"ב.+ וכבר כתב הרשב"ם דמשום שאינו משתעבד אינו נמכר, וא"כ אמאי קשה בד"מ הלא מתניתין היא. איכא למימר דלא מצי למילף ממתניתין דיש לחלק בין מכירה לשעבוד. דהא מטלטלי דיתמי לא משתעבדי לב"ח דבר תורה, ואפילו שעבד לו מטלטלי בפירוש לא מהני אם לא שעבדן אגב קרקע, כדאיתא פ"ק דקידושין +כו, א. ובדף כז, א פסק הש"ס והילכתא צבורים לא בעינן, אגב וקני בעינן.+ ובודאי אי מכר מטלטלין בחייו הלוקח גובה מהן למ"ד פרק הזהב +ב"מ מו, ב+ מעות קונות דבר תורה, ש"מ דמכירה עדיפא משעבודא. ותו, דמתניתין דיש בכור דהביא הרשב"ם דאין האשה בכתובתה ולא הבנות במזונותיהם ולא היבם, כולן אינן נוטלין בראוי כבמוחזק, איכא למימר דוקא לא משתעבד מסתמא ולא מטעמא דלא יוכל להשתעבד, אלא לפי שלא היה דעתיה עליה בשעת השעבוד שהרי לא היה עדיין בעולם. אבל מכירה +בהוצאות הקודמות נמצאת מלה זו בסוגריים ובאותיות רש"י+ אימא לך לעולם דיכול למכרו ולהשתעבד, וליכא למשמע ממתניתין מידי. ותו איכא למימר, דס"ל לרשב"ם דאפשר דב"ח עדיף וגובה בראוי, כמו שהוא לסברת התוספות שאכתוב למטה אי"ה. ולכן הוא קשה בד"מ אע"ג דטעמא הוא משום ראוי, הואיל וליכא למילף ממתניתין.
ואין להקשות על דברי, דהאיך אני אומר דיש לחלק בין שעבוד ומכירה או דאיכא לדחות למתניתין לפי שהרשב"ם שפירש הטעם משום ראוי הביא מתניתין דיש בכור וכתב לבסוף וכשם שאינו משתעבד +המלה משתעבד באותיות רש"י ובסוגריים+ אינו נמכר, א"כ ש"מ דשעבוד ומכירה אחת היא. וגם איכא למישמע דליכא למידחי +המלה למידחי באותיות רש"י ובסוגריים+ למתניתין במה שכתבתי, דהרי רשב"ם הביא אותם לראייה לדבריו. זו הקושיא אינה כלום, דרשב"ם שפירש כך הוא בא לפרש טעמא דשלחו מתם, דטעמייהו דכשם שראוי אינו משתעבד כך אינו נמכר, גם שמדבריהם שמעינן דליכא למידחי למתניתין במה שכתבתי. אבל מ"מ קשה הוא בדיני ממונות, דהרי ממתניתין לא מצינו למילף אילו לא שלחו הם, וזה פשוט.
ודע שגם הרמב"ם /ס"ל/ כדעת הרשב"ם, דכתב פכ"ב מה' מכירה +הלכה ז'+ וז"ל: הבן מוציא מיד הלקוחות, שהרי אביו מכר דבר שלא היה ברשותו ונמצאו הנכסים עדיין ברשות האב וזה יורש אבי אביו עכ"ל. ואחרי זה נדקדק מדבריהם, טעמא דהבן מוציא מיד הלקוחות משום דהאב לא היה יכול למכור הראוי, אבל אם היה בענין שהיה יכול למכור הראוי, כמו בנדון דידן כמו שאבאר למטה אי"ה, א"כ ודאי אין הבן יכול לומר מכח אבוה דאבא קא אתינא. ואם כן פשיטא שהחתן יש לו חלק בראוי שכתב לו חמיו. ויש להביא ראיה לסברת הרשב"ם ורמב"ם ורשב"א והמ"מ +המ"מ מביא שם /פרק כ"ב מה' מכירה/ את דברי הרשב"א+ שכתבו דטעמא הוא משום ראוי, ממתניתין דבכורות פרק יש בכור +נא, ב+ דקתני אין הבכור נוטל בראוי כבמוחזק ולא האשה כו', עד וכל אלו אין נוטלין בראוי כבמוחזק. ופריך בגמרא +שם /בכורות/ נב, ב+ וכל אלו אין נוטלין לאתויי מאי לאתויי נכסי אבא דאבא, עכ"ל הגמרא. משמע הא אלו היו נוטלין בראוי היה נוטל הבכור בנכסי אבא דאבא, ולא מצו שאר אחיו למימר מכח אבוה דאבא קא אתינן. וא"כ פשוט לסברא זו דחתן יש לו בנכסי יצחק הזקן.
אבל רבים חולקים בסברא זו ונראה לי דטעמא לאו משום ראוי, כי התוספות הקשו שם בגמרא פרק מי שמת +ב"ב קנט, א, תוספות ד"ה ולימרו, בשנוי לשון, מלים פרק מי שמת בסוגריים ואותיות רש"י+: וא"ת אמאי קשה בדיני ממונות דילמא היינו טעמא משום דאין ב"ח נוטל בראוי כמו כתובת אשה דתנן בבכורות דאינה נוטלת בראוי. ושמא י"ל דוקא כתובת אשה אבל ב"ח נוטל בראוי עכ"ל. אם כן שמעינן מדבריהם דס"ל דאע"ג דב"ח נוטל בראוי אפ"ה הבן מוציא מיד הלקוחות, דהרי פירשו דלהכי הוי קשה בדיני ממונות. וכן משמע שם מדברי הגהת אשרי +שם בהגהה בסו"ס לח, ומסיים שם: ור"י מסופק בדבר+ שכתב וז"ל: והיכא שנפלו לו נכסים לאחר מיתה מאבי אמו שאחיו מן האב אינן יכולים לירש אלא מכחו, ב"ח גובה מהן אי ב"ח גובה בראוי, עכ"ל. נראה מדבריו מדנקט במקום שאי אפשר לירש אלא מכחו, משמע הא במקום שיכולים לירש שלא מכחו כגון בנכסי אבוה דאבא, דיכולין לומר מכח אבוה דאבא קא אתינן אפילו אי ב"ח גובה בראוי. וכן משמע דעת הרא"ש +שם סי' לח+ דכתב במימרא דשלחו מתם בן הבן מוציא מיד הלקוחות, ואף המעות שקבל עליו אביו אינו מחזיר, וזהו שקשה בדיני ממונות אבוה מזבין ואיהו מפיק עכ"ל. ויש להקשות דמנ"ל להרא"ש דאפילו הדמים שקבל אין צריך להחזיר. אלא ודאי דגם לו קשה קושיית התוספות למה הוא קשה בד"מ, דילמא היינו טעמא משום דאינו נוטל בראוי. ולכך פירש דלזה הוא קשה, דאפילו הדמים שקבל אינן צריכין להחזיר, ובזה אינו מספיק טעם דראוי. וכן כתב הר"ן +אמת כי זו היא לשונו של הנמוקי יוסף על הרי"ף עד, א למטה, וכנראה שרבנו מתכוון כאן לנ"י על הרי"ף, ובאמת בסי' ד הערה /ארבע עשרה/ מצטט הרש"ל זה בשם הנ"י על הרי"ף ע"ש, ועי' בשה"ג מערכת גדולים אות נ סי' יב, וז"ל: ואני ראיתי חידושי הר"ן על הגמרא מס' בתרא כי מביאם בשיטה מקובצת על בתרא, ועיין בחדושי הר"ן לב"ב שהו"ל ר' אברהם סופר (ירושלים תשכ"ג) שאין זה נמצא שם, ועי' לקמן בסי' יב הערה /ששים ושלש/ טז /חמשים ושמונה/, מד /ארבעים ושבע/ נד /שלושים ושבע/, ולקמן בסי' סח /שש/ וצב /ששים וחמש/+ בהדיא, וז"ל שם: שלחו מתם כו' עד וזו היא שקשה כו', פירוש בן הבן מוציא משום דמצי למימר אנא מכח אבוה דאבא קא אתינא, דאילו אבא מעולם לא זכה בנכסים אלו ואין אדם מקנה מה שלא בא לעולם לידו. ומ"מ קשה הוא בדיני ממונות שיוציא מידם בלי דמים, שהרי אילו היה אביו קיים ורוצה לחזור בו היה צריך להחזיר הדמים, וזה שבא במקומו וקם תחתיו היה נראה שהיה חייב +בנ"י: שיהיה חייב+ לעשות כן, אלא שכך פסקו במערבא שמכח אבא דאבא אתי והכי הלכתא עכ"ל.
וע"כ +בדפוס ראשון: וא"כ+ משמע מדברי כולן דאף שקשה בד"מ מטעם דראוי, אפ"ה יכולים למימר מכח אבוה דאבא קא אתינן. וכן משמע מדברי הטור שכתב סימן רי"א +בחו"מ+ וז"ל: אין אדם מקנה דבר שלב"ל, =שלא בא לעולם= כגון מה שאירש מאבא מכור לך כו', עד היה אביו גוסס וצריך למכור לצורך קבורתו ואמר מה שאירש מאבא היום מכור לך תיקנו חכמים שיהא מכור משום כבוד אביו כו', עד אפילו אמר מה שאירש מאבא היום מכור לך ומת הבן בחיי האב ואח"כ מת האב, בן הבן מוציא מיד הלקוחות. ואפילו הדמים שקבל אביו מהלקוחות אינו צריך להחזיר, שכיון שמת הבן בחיי האב לא באו מעולם הנכסים לרשותו, וזה בן הבן בא מכח אבי אביו עכ"ל. משמע מדבריו שאף במקום שמכירת האב מכירה אפ"ה בן הבן מוציא מיד הלקוחות, דהואיל ולא באו הנכסים לידו אין הבנים באים מכחו אלא מכח אבי אביו. ואפשר שאף דברי הרמב"ם שכתבתי לעיל יש לישבן דר"ל נמי כסברת הטור. אמנם דברי המגיד משנה מבוארים כדברי רשב"ם ושכן הבין דעת הרמב"ם, ועיין שם /פרק כ"ב מה' מכירה הלכה ז'/.
וא"כ אחרי שרבים חולקים בדבר הוה פלוגתא דרבוותא, א"כ המוציא מחבירו עליו הראייה. ודבר ידוע שהיתומים קרויים מוחזקים והחתן בא להוציא א"כ עליו להביא ראייה, כדפסק המרדכי בכתובות פרק הכותב בשם מהר"ם +סי' רכז, המלים פרק הכותב בשם מהר"ם בסוגריים ואותיות רש"י בדפוסים הקודמים+ דכל פלוגתא דרבוותא ולא ידעינן הלכתא כמאן מוקמינן ממונא בחזקת מריה. ואין להכריע סברת הרשב"ם ממתניתין דבכורות שכתבתי לעיל דהיא ראייה לדבריו, דהמדקדק בדברי הטור שוב לא יקשה עליו כלל מתניתין דבכורות, דהרי כתב שהרי לא באו לידו מעולם וזה בא מכח אבי אביו עכ"ל. וא"כ גם מתניתין דבכורות הוצרכה למימר דאינו נוטל בראוי, דאי היה נוטל בראוי על כרחנו היינו צריכים למימר דלענין בכורה הוי כאילו באו הנכסים לידי האב, דהרי אין הבכור נוטל פי שנים אלא בנכסי האב ולא בנכסי שאר יורשים, וא"כ שוב לא הוה מצי למימר מכח אבוה דאבא קא אתינא. וא"כ הואיל ואין בידינו להכריע, אם כן דילמא הלכה כדעת הטור ושאר רבוותא ז"ל דס"ל הכי. ואם כן בנדון זה נמי אע"פ שכתב ליה בראוי כבמוחזק, ויכול להשתעבד הראוי כמו שאכתוב למטה, מ"מ הואיל ומעולם לא אתא לידיה יכולין היתומים למימר מכח אבוה דאבא קא אתינן +בדפוס ראשון: קא אתינא.+
מ"מ נ"ל דבנדון דידן איכא צד אחר, דמשום זה כ"ע מודו בנדון דידן. וזה, בכאן לא כתב ליה ראוי כמוחזק לחוד, דא"כ לא התחיל השעבוד דאין אדם משעבד דשלב"ל =דבר שלא בא לעולם=. ולזה לא תיקנו נוסח השטרות בענין שיכתוב לו הירושה כחצי חלק זכר, דזה לא הוי מהני כלום הואיל והוא דשלב"ל. וכמו שכתב המרדכי פרק יש נוחלין תשובת מוהר"ם +ב"ב סי' תקפד+ דאם כתב לו סתם כחלק אחד מן הבנים ונתרבו הנכסים אינו נוטל אלא כמו שהיה לו בשעת המתנה משום דאין אדם מקנה דשלב"ל +מן וכמו שכתב המרדכי עד כאן בסוגריים ואותיות רש"י.+ אך כתב לו שטר חוב שחייב לו אלף זהובים והתנה שחוב זה לא יפטר אלא א"כ יתומיו יתנו לו בראוי כבמוחזק, ופשוט הוא שכל זמן שיתומיו אינן מקיימים התנאי חזר החוב להיות בתקפו ובגבורתו. וא"כ לכ"ע צריכים היתומים ליתן לזמן הראוי כמו שהתנה אביהן, כדי ליפטר מן החוב שנתן אביהם על נכסיו. דאין לפקפק ולומר דהואיל ואין אביהם יכול למכור הראוי הואיל ולא בא עדיין לידו ג"כ לא יוכל להתנות עליו, דז"א דא"כ גם בנכסים עצמן המוחזקים שנתרבו לא יטול מכח תשובת מוהר"ם דלעיל. אלא ודאי דאע"ג דאין יכול להקנות דבר שלב"ל מ"מ יכול להתנות עליו, וה"ה בראוי. ותו, דהרי כתב הטור אבן העזר +סי' לח+ וז"ל: אם התנה עליה שיתן לו פלוני חצירו או שישיא בתו לבנו וכיוצא בזה תנאו קיים שהרי בידה לקיים, ותתן לפלוני ממון +בטור: ממון הרבה+ עד שיתן לו פלוני חצירו או ישיא בתו לבנו, עכ"ל. והנה דבר ברור שאין האשה יכולה למכור חצירו של פלוני, מאחר שיכולה +נ"ל שצ"ל: שיכול+ להתנות עליהם הוי תנאי, ה"ה בנדון דידן דאע"ג דלא יוכל למכור ראוי מ"מ יוכל להתנות עליו. ואל יטעך מאמר הטור: שהרי בידה לקיימה שתוכל ליתן ממון כו', למידק לפרש +שתי המלים למידק לפרש בסוגריים ואותיות רש"י+ דשם טעמא דיכולה +נ"ל דצ"ל: דיכול+ להתנות משום דבידה יכולה +רק בהוצאת ווארשא נמצאת מלת יכולה בסוגריים+ לקיים התנאי, אבל בנדון דידן שאין בידה +נ"ל דצ"ל: בידו+ לקיים התנאי, דהיאך יכול לעשות שאביו יצחק יתן לו נכסיו, ומשום הכי כאן לא הוי תנאי. אל יבהלונך רעיונך לומר כן, כי גם זה הבל ורעות רוח. דגם כאן היה יכול ליתן לאביו ממון הרבה, שאביו בעצמו יכתוב לחתנו חצי חלק זכר בכל +שתי המלים בסוגריים ואותיות רש"י.+ וגם בלא אביו היה יכול לקיים תנאי בדרך שהיה מפייס את יורשיו ברצוי כסף או בדברים שיקיימו תנאו. ותו, דהא דכתב הטור שהרי בידה לקיים תנאו כו', לאו למימרא דאילו אין בידה לא הוי תנאי והמעשה בטל, אלא אדרבה לא הוי תנאי והמעשה קיים. כדאיתא בהדיא בגיטין פרק המגרש +דף פד, ע"א+: כלל אמר רבי יהודה בן תימא כל +שם: כל תנאי+ שאי אפשר להתקיים בסופו והתנה עליה מתחלתו אינו אלא כמפליגה בדברים ולא הוי תנאי ומעשה קיים, וכן פסקו כל הפוסקים.
וא"כ ג"כ בנדון זה נבא על היתומים משני פנים. אם נחשב תנאי זה דבר שהיה יכול לקיימו, א"כ תנאי הוה וצריכים לכל הפחות לקיים תנאו. ואם נחשב שלא היה בידו לקיימו, א"כ מפליג בדברים היה ותנאו בטל ושטרו קיים, ואפילו היו רוצים לקיים התנאי לא מהני. ולכן באמת הוא שתיקתן יפה מדיבורן לומר שהוא דבר שלא יוכל אביהן לקיים, דא"כ היו צריכין לפרוע כל החוב. וכדי לסלק ערעור זה מן היתומים אומר שג"כ פשוט דהוה תנאי ופטורים מן החוב אם מקיימים התנאי. דכן כתב הטור ח"מ סימן ר"י +ט"ס, וצ"ל סי' רט, ושם בד"מ אות ט מביא מה שמביא כאן להלן+ וז"ל: אע"פ שאין אדם יכול להקנות דשלב"ל =דבר שלא בא לעולם= יכול להתנות בדבר שלא בא לעולם, עכ"ל. וכן הוא במרדכי פ"ק דב"מ תשובת מהר"ם +סי' רמז, ותשובה זו נמצאת בשו"ת מהר"מ מרוטנברג דפוס פראג סי' ג ועי' בשו"ת הרשב"א סי' תשעא, ועי' ד"מ א"ה סי' נ אות ג, ועיין שו"ע שם ורמ"א ר"ט, ס"ח+ על שמעון שהיה לו בת קטנה וראובן היה לו בן קטן, וכתב לו שמעון לראובן לכשיהיה בנך ראוי לקדש אם לא אקבל קידושין לבתי אתן לך עשרים זהובים כו'. ופסק מוהר"ם דהואיל והמקנה והקונה היו בעולם רק שתלו תנאן בדבר שלב"ל תנאן קיים +ועי' במרדכי שם סי' רמ"ו שמביא ג"כ פסק מוהר"ם זה בקיצור, ומכל מקום לדינא מסיק מוהר"ם שם שיורשי שמעון פטורים מפני שמיתת אביהם הוי אונס, ומכיון שאביהם פטור שלא היה יכול לקיים את תנאו א"כ גם היתומים פטורים שהרי לא נדרו לו שום דבר. ולא שייך הכא מצוה על היתומים לפרוע חוב אביהם שהרי אביהם לא נתחייב בממון זה לא בחייו ולא במותו כדפרישית וק"ל. וכן הד"מ מביא פסק מוהר"ם זה בטור ח"מ סי' רט אות ט. ועיין בספר נחלת שבעה אות ח סי' ג - ז+ א"כ גם בנדון זה הרי המקנה והקונה היו בעולם, רק שתלו תנאן בדבר שלב"ל תנאן קיים. דאין לחלק ולומר דשאני כאן שבידו לקיים התנאי, דכבר נתבאר לעיל דמשום הא לא גרע. ואין להשיב אמת שהיתומים צריכים לקיים התנאי כדי לפטור מן החוב, מ"מ איכא למימר דילמא לא היתה כוונת המוריש במלת הן בראוי +מלים הן בראוי בסוגריים ואותיות רש"י+ הן במוחזק על ראוי זה אלא על שאר ראוי, והואיל ואיכא לספוקי בהא יד בעל השטר על התחתונה. והנה שמעתי על חכם אחד שרצה להורות כך +כוונתו לגיסו הג"מ ר' יוסף כ"ץ בשו"ת שארית יוסף סי' א. ועי' ג"כ בשו"ת רש"ל סי' מט.+ על זה אשיב כי זה אינו, וארבע תשובות בדבר.
התשובה הא' +בדפוס ראשון הנוסחא: חדא במקום התשו' הא'+ דלפי טעם זה היו צריכים למימר איכא ראוי אחר דעדיף מראוי זה, ע"כ י"ל דלא כיון המוריש על ראוי גרוע כזה רק על ראוי הטוב ממנו. דאי לאו הכי, אלא שזהו הראוי העדיף מכל ראוי, היאך נוכל לומר שלא כיון על ראוי זה אלא כיון על ראוי הגרוע ממנו כ"ש שכיון על זה. אלא ודאי צריכים ליממר /צ"ל למימר/ שזה הוא העדיף מכל הראוי +נ"ל שצ"ל: שאין זה הוא העדיף מכל הראוי וכו'.+ והא ליתא מדגרסינן פרק יש בכור לנחלה +בכורות נב, ב+ אמתניתין שכתבתי לעיל, דקתני בה הבכור אינו נוטל בראוי כבמוחזק כו', עד וכולן אין נוטלים בראוי כבמוחזק. ופריך בגמרא: וכולן אין נוטלין הא תו למה הא קתני לה רישא, ומתרץ לאתויי נכסי אבא דאבא, עכ"ל הגמרא. ופירש"י: אם היה אבי אביהן חי בשעת מיתת אביהן והיו נכסים ראויים ליפול להם כשימות, אע"ג דודאי עתידין ליפול להם ואפי' יש לו בן אחר יטלו אלו חלק אביהן, וס"ד אמינא כמוחזק דמי וקמ"ל סיפא, דאי מרישא הו"א ראוי דקתני דאין הבכור נוטל איירי בשאר ראוי כו'. א"כ משמע דאי לא תני סיפא היה נוטל ראוי זה משום דהוה ס"ד דהוי כמוחזק, ואע"ג דאינו נוטל בשאר ראוי. א"כ בנדון דידן דנוטל בשאר ראוי כ"ש דנוטל בראוי יפה כזה. וגם מוכרח דאין דבר הנקרא ראוי שהוא טוב מראוי זה דאל"כ אמאי לא משני עדיפא בגמרא, דסיפא בא לרבות אותו ראוי הטוב מזה. דא"ל דס"ל לגמרא דבכור נוטל באותו הטוב מזה, דהא מתניתין סתמא קתני: אינו נוטל בראוי כבמוחזק, משמע בהדיא דאינו נוטל בשום ראוי רק בדבר שהוא מוחזק. וזו היא ראיה מופתית אין להכחישה רק מי שחולק על חלוקת המופת.
ואין להשיב עליה שזה אינו מופת רק הטעה, דהרי מצינו ראוי עדיף מזה דהרי מלוה מיקרי ראוי לגבי בכור כמו שפסקינן הלכתא פרק יש נוחלין +ב"ב קכה, ב+ ולגבי כתובת אשה וב"ח נקרא מוחזק וב"ח וכתובת אשה גובין מהם, כמו שפסקו התוספות פרק יש בכור +בכרות נא, ב ד"ה ולא בראוי, וב"ב קכה, ב ד"ה ואין הבכור.+ וא"כ ע"כ ראוי זה הוא עדיף משאר ראוי, ואפילו ראוי דנכסי דאבא דאבא, דהא תנן: ואלו אין נוטלין בראוי כו' עד וכתובת אשה. א"כ כתובת אשה אינה נוטלת בראוי ואפ"ה גביא ממלוה בעלה. ואם כן שמעינן שמלוה הוא עדיף משאר ראוי. והא דלא משני בגמרא לאתויי מלוה ואמר לאתויי נכסי אבא דאבא, ע"כ צריכינן למימר דמשום כתובת אשה נקט, דכתובה נגבית ממלוה ואינה נגבית מנכסי אבא דאבא. וא"כ לעולם אימא דילמא נותן מתנה זו לא כיון רק אמלוה, וקראו ראוי כמו שיקרא לגבי בכור ראוי, ודוקא מלוה שכתובה גובה ממנו שעבד לו, אבל שאר ראוי שאין כתובה נגבית ממנו לא שעבד לו.
והנה שמע תשובתי בדבר זה, שזו הקושיא אינה כלום מן הסברא ומן הגמרא. מן הסברא, כי זה אינו נראה שנאמר שכיון במלת ראוי על דבר שנקרא ראוי גבי בכור וגבי בעל לירושת אשתו לבד ולגבי שאר דברים מיקרי מוחזק, ולא נאמר שכיון על דבר הנקרא ראוי לכל דבר. מן הגמרא כי אביא לך ראייה שאין לחלוק עליה, דנותן מתנה דינו כמו כתובת אשה ולא כמו בכור לענין ראוי, מדגרסינן פרק יש נוחלין +ב"ב קכד, ב, בטעות רשום בדפוסים הקודמים קכב, ב+ תניא אין הבכור נוטל פי שנים בשבח ששבחו נכסים לאחר מיתת אביהן, רבי אומר נוטל בשבח. מאי טעמייהו דרבנן אמר קרא לתת לו פי שנים +דברים כא, יז+ מתנה קרייה רחמנא, מה מתנה עד דמטיא לידיה אף בכור +בגמ': אף חלק בכורה+ עד דמטיא לידיה. ורבי נמי הא כתיב לתת לו ההוא שאם אמר איני נוטל ואיני נותן רשאי, עכ"ל הגמרא +הציטטה היא בקיצור ובשנוי לשון קצת.+ והשתא איכא למידק אי הוה נותן מתנה +המלים אי הוה נותן מתנה בסוגריים ובאותיות רש"י+ לענין ראוי כמו בכור ולענין מתנה מיקרי מלוה ראוי כמו בבכור, אם כן מה מקשה +גם מלים אלו מה מקשה בסוגריים ובאותיות רש"י+ ורבי נמי כו', דילמא הכתוב קראו מתנה לענין זה, דכמו דלגבי מתנה הוי מלוה ראוי והוא הדין +גם מלים והוא הדין בסוגריים ובאותיות רש"י+ יהא דין בכור, וגם התרצן אמאי לא משני כן. אלא ודאי נ"מ דלהא מילתא דין מתנה כדין כתובה, ומלוה קרוי לגבי מתנה מוחזק כמו שנקרא מוחזק לגבי כתובת אשה וב"ח.
ועוד אומר, דעל כרחך במקום שנקרא מלוה ראוי הוא גרוע מנכסי דאבוה דאבא, ומה שכתובת אשה גובה ממנו וכן ב"ח הוא מטעם שאפרשלמטה אי"ה. ותדע דהתוספות פרק יש בכור +בכורות נב, א ד"ה ולא האשה בכתובתה+ פסקו, דאין הבעל נוטל במלוה אשתו שמתה, משום דגרסינן פרק יש נוחלין +ב"ב קיג, א+: א"ר אבהו א"ר יוחנן א"ר ינאי א"ר ומטו בה משמיה דריב"ק +בדפוס ראשון: אמר ר' אבהו אמר ר' ינאי ומטו ביה משמיה דר' יהושע בן לוי ועל שם ר"י בן קרחה עיין שם תוספוס /תוספות/ דבור המתחיל ומטו בה+ מנין שאין הבעל נוטל בראוי כבמוחזק, שנאמר +דברי הימים - א ב, כב+ ושגוב הוליד את יאיר ויהי לו עשרים ושלש ערים בארץ הגלעד. מנין ליאיר שלא היה לשגוב, אלא מלמד שנשא שגוב אשה ומתה בחיי מורישיה ומתו מורישיה וירשה יאיר עכ"ל. וא"כ אי הוה מלוה יותר מוחזק ועדיף מנכסי דאבוה דאבא, א"כ מהו ראיית התוספות מנכסי אבא דאבא לענין מלוה, אלא ש"מ שראוי דמלוה אינו עדיף מראוי דנכסי אבוה דאבא. וא"ל דא"כ הוו סברות הפוכות, דלגבי בכור ולגבי בעל בנכסי אשתו הוה מלוה גרוע, ולגבי כתובה ולגבי ב"ח הוה מלוה עדיף. גם זו אינה כלום, דלטעמיך תקשה קושיא זו בלא דברי, דלגבי כתובה מלוה עדיף משבח דהא אין אשה נוטלת בשבח כדאיתא במתניתין דיש בכור /בכורות נ"ב, א'/ ולגבי בעל שבח עדיף ממלוה דבעל גובה שבח כדאיתא בתוספות דיש בכור /בכורות נב, א ד"ה ולא האשה/ ודיש נוחלין /ב"ב קכ"ה, ב', ד"ה אמר/ אע"ג דאינו נוטל במלוה. אלא על כרחך לעולם מלוה הוא גרוע, והא דב"ח וכתובה גובין ממנו היינו משום דבעל חוב וכתובה למפרע הן גובין, דהיינו מזמן השטר שאז התחיל שעבודן ואז המלוה היה מוחזק לכך גובין ממנו. אבל בעל בנכסי אשתו או לגבי בכור דהוה ירושה ולא התחיל זמן הגבייה אלא לאחר מיתה, ואז הוי מלוה ראוי לכן לא גבו מיניה. כן נ"ל דבר פשוט. ובזה ג"כ מיושב קושיא חזקה דמ"ש דלגבי כתובה וב"ח מיקרי מלוה מוחזק ולגבי בכור ובעל מיקרי ראוי, ולדברי הוא מיושב והוא נכון.
התשובה השנית, דלא שייך למימר כאן כלל יד בעל השטר על התחתונה אף אם נודה שזה הוא ראוי גרוע, דלא שייך האי טעמא אלא בדבר המסופק בלשון השטר ואי אפשר דלשון ההוא יסבול שני הפירושים, אז יד בעל השטר על התחתונה. כההיא דגט פשוט +ב"ב קעה, ב, בדפוס ראשון נרשם ע"א+ זוזי מאה דאינון סלעים עשרים, דאיכא לספוקי דילמא זוזי צורי או זוזי מדינה ואי אפשר לפרש שתיהן, אז אמרינן דיד בעל השטר על התחתונה. אבל כאן דאפשר לפרש שכלול הכל בלשון ראוי פשיטא שכוללין בו הכל ולא שייך לומר יד בעל השטר על התחתונה, דהא איתא בהדיא פרק מי שמת +שם קנ, ב+ אמר נכסי לפלוני, עבדא מיקרי נכסי מדתנן כו', ארעא מיקרי נכסי מדתנן כו', שטרא מיקרי נכסי מדתנן כו'. שמעינן דכל מה שנקרא בשום מקום נכסי כוללין בלשון הנותן ולא אמרינן יד המקבל על התחתונה, דילמא לא כיון הנותן אלא במה שנקרא בכל מקום נכסי. ה"ה ראוי שבשום מקום +מן ה"ה עד כאן בסוגריים ובאותיות רש"י בדפוס ראשון+ מיקרי סתם ראוי, דודאי כוללין בלשון ראוי וצריך לקיים תנאו.
ועדיף מזו כתב הרשב"א בתשובה סימן תתקנ"ב +בהוצאת בני ברק תשי"ח, ח"א+ באשה אחת שכתבה כל נכסיה לראוי לירש בעלה, ובא בן הבעל בחיי אביו ורצה +בכל הדפוסים יש פה הוספת מלה לירש באותיות רש"י ובסוגריים, ונראה שלא בצדק הוסיפוה המולי"ם, דהבן בא אל אביו מכח המתנה ולא מכח ירושה, וכן הוא לשון הרשב"א בתשובה הנ"ל: והבן תובע מאביו בכח המתנה זו שהוא ראוי לירש, ועיין בהערה הבאה לשון השאלה ברשב"א+ הנכסים באומרו שהוא ראוי לירש אביו +השאלה היא: ראובן שכתב מתנה ללאה אשתו והיא כתבה בשטר שהיא נותנת כל מה שנתן לה לראוי לירש בעלה, והיתה לה בת מזה הבעל ראובן ויש לו בן מאשה אחרת, והבן תובע מאביו בכח המתנה זו שהוא ראוי לירש, ואביו טוענו שאינו ראוי ליורשו בחייו.+ ופסקו הרמב"ן והרשב"א דהדין עמו הואיל וגם בחיי אביו מיקרי ראוי לירש, מדתנן כו' +בסנהדרין בפרק זה בורר, כז, ב, דודו או בן דודו וכל הראוי ליורשו. וע"ש בתשובה תתקנג שהיא המשך מהקודמת ובה מביא הרשב"א עוד ראיה ממשנה במסכת ב"ב פ' יש נוחלין (קל, א), ומסיים: מכל מקום שמעינן מינה דלשון לירש אינו דוקא על מי שראוי ליורשו עכשיו.+ א"כ כל שכן כאן שמקרי ראוי לו אפילו בחיי האב, שאין לומר שלא כיון בזה הראוי וכל +נ"ל שצ"ל: לכל+ מה שנקרא ראוי בכל מקום, ולא שייך למימר יד בעל השטר על התחתונה. ונ"ל שגם זו תשובה נוצחת לא יכחיש רק מתעקש. ואין להקשות +בדפוסים הקודמים מכאן עד סוף הקטע באותיות רש"י ובסוגריים+ על זה מהא דאמרינן ריש פרק הכותב בכתובות +פג, ב+ ותימא ליה מכל מילי סליקת נפשך, אמר אביי יד בעל השטר על התחתונה. והתם אין הדברים סותרים זה את זה, דהא פריך התם לענין פירות וירושת האיש את אשתו. דקתני התם: הכותב לאשתו דין ודברים אין לי בנכסיך אוכל פירות ואם מתה יורשה, א"כ למה כתב לה שאם מכרה ונתנה קיים. ואהא פריך ותימא ליה מכל מילי סליקת נפשך, ואפ"ה משני יד בעל השטר על התחתונה. י"ל דשאני התם דהתם שלשה דברים חלוקים הם ולא נכללים בשם אחד, ועל כן אמרינן יד בעל השטר על התחתונה, א"נ כח איש אצל אשתו הוא עדיף לומר ביה יד בעל השטר על התחתונה אע"ג דלא אמרינן הכי במקום אחר משום דידו עדיפא מידה, כדאיתא התם לענין אם מהני סילוק דין ודברים אין לי בנכסיך. א"נ דלא קי"ל כתירוצו של אביי רק כדאמר רב אשי התם שם +נ"ל דהמלה שם מיותרת אע"פ שנמצאת בכל הדפוסים+ דמשני ליה בתירוץ אחרון בנכסייך ולא בפירותיך +בגמ': בנכסייך ולא בפירותיהן.+
התשובה השלישית, דאיתא בהר"ן בקידושין פ' האומר +ברי"ף כה, ב, ושם מביא שהרמב"ן סובר שהבעל נאמן אלא שהאחרונים חולקים עליו והוא מסיים ונראין דבריהם. וכן רבנו מביא להלן ד' הרמב"ן והאחרונים.+ דהמקדש על תנאי שיש בו קום ועשה ואע"פ שתלוי בו לבד אינו בדין שתהא מקודשת עד שיביא ראייה שקיים תנאו, עכ"ל. וא"כ בנדון דידן שהיורשים צריכים לקיים תנאו בקום ועשה, ואם לאו המעשה שהוא השטר קיים והתנאי בטל, א"כ כל זמן שאין מביאים ראייה שקיימו התנאים צריכים לקיים המעשה. וא"כ עליהם לברר שלא כיון הנותן בכל ראוי ושקיימו התנאי, וכל זמן שאין מביאין ראייה צריכים לקיים התנאי. ואע"ג דהר"ן כתב שם דהרמב"ן חולק על סברא זו וס"ל דאפילו בתנאי שהוא קום ועשה אין צריך להביא ראייה שקיים תנאו, אפשר דהיינו דוקא התם משום חומרא דא"א כדי שיתקיימו הקידושין, אבל בממון ושאר דברים מודה הרמב"ן ז"ל. ותו דלא דמי להתם, דהתם אין צריך להביא ראייה שקיים התנאי והמעשה קיים לסברת הרמב"ן, דודאי אמרינן מסתמא שקיים התנאי לקיים המעשה, דהרי אילו לא רצה לקיים +המלה לקיים היא בדפוס ראשון בסוגריים ובאותיות רש"י+ המעשה מי הכריחו להתנות בתחילה. אבל בתנאי שבא לבטל המעשה, אף הרמב"ן מודה דצריך להביא ראייה שקיים התנאי והמעשה בטל. ותו, דאף אם הרמב"ן חולק הרי כתב הר"ן דהאחרונים חולקים על הרמב"ן, וידוע דבכל מקום הלכתא כבתראי.
התשובה הרביעית היא מנוסח השטר, שכתוב בו כל לשון דמשתמע לתרי אפי יהא נדרש לטובת בעל השטר, וא"כ פשיטא דדרשינן לשון ראוי לטובת בעל השטר, דנכלל בו כל דבר הנקרא ראוי. ובלא זו הרבה לשונות מיותרים בשטר, וכל לישנא יתירא בשטר לטפויי אתא אף דבר שאינו דומה לגמרי ללשון השטר, כמו שכתוב בנימוקי יוסף פרק המקבל +ברי"ף בב"מ סא, א+ והביא מהר"י קולון בתשובה +שורש י ענף ב+ וא"כ פשיטא אף אם היה נכסי אבא דאבא אינו בכלל ראוי, מ"מ משום לישני יתירי שבשטר דרשינן דהכל בכלל. ואין לומר דאלו הלשונות היתירים שאנו כותבים בשטרות הם לשופרי דשטרא בעלמא, והנותן לא צוה באלו הלשונות. שזה אינו, דהרי איתא בהג"ה מיימוניות הלכות זכייה ומתנה +פ"ה אות א+ דהיכא שהנותן צוה לסופר לכתוב השטר הוה כאילו צוהו בפירוש על כל דבר שבשטר הואיל וידע הנותן שכותבים שטר כזה. ועוד, דהא כתוב בשטר: דלא כטופסי דשטרא, ואפילו לא נכתב הוי כאילו נכתב בכל הרגיל לכתוב בשטרות כנדון דידן, כדאיתא פרק המקבל +ב"מ קד, א.+ ואם נכתב דלא כטופסי דשטרי לא אמרינן שוב דשופרי דשטרי הוא, כדאיתא התם +שם ע"ב. דאילו הוה שופרא דשטרי היינו אומרים שאין בו ממשות אלא נכתב לשפר השטר, כדמביא הב"י באה"ע סי' ס"ו בשם הרשב"א על זה שנהגו לכתוב בכתובה אפילו מן גלימא דעל כתפאי. וכותב הרשב"א אבל כיון שהורגלו הכל לכתוב כן מסתברא דשופרא דשטרי הוא שאינו בדעת שיכתבו בדוקא ויפשיטום ערומים, עכ"ל, ועי' בספר נחלת שבעה סימן יב אות סב.+ ולכן מכל אלו הדברים נראה דודאי הוה ראוי נכסי אבא דאבא בכלל ראוי סתם, וצריכין היורשים לקיים תנאייהו או לשלם לו שטרו.
והנה שמעתי שחכם הנ"ל +עי' לעיל הערה /ארבעים ושלש/ וגם הערה /שמונים ואחת/ דלהלן+ הביא ראייה לדבריו שאין זו בכלל ראוי דיד בעל השטר על התחתונה, דאיתא בתשובת מהרי"ק שורש ז' +עי' שם כל התשובה, ביחוד ענפים א וד+ דאין פדיון שבויים בכלל סתם צדקה, דאינו נקרא סתם צדקה אלא פדיון שבויים. שמעינן דכל דבר דאיכא למימר דאינו בכלל הלשון תלינן ביה דאינו בכלל, וה"ה בנדון דידן. והנה אני תמה, דאדרבא משם מוכח להיפך מדבריו, דהרי אם היה מיקרי סתם צדקה פעם אחת היה בכלל ולא הוה אמרינן יד בעל השטר על התחתונה, וכ"ש בראוי כזה דמיקרי ראוי בפי התלמוד והפוסקים בסתמא דהוה בכלל. ואדרבא עדיף טפי משאר ראוי, כמו שהבאתי לעיל מפירוש רש"י בהדיא. וכמדומה לי שאם ראה החכם הנ"ל דברי רש"י בהא היה חוזר מדבריו, כי כל דבריו בנויים על יסוד גרוע, ר"ל שזה הראוי הוא גרוע משאר סתם ראוי והנה הוא בהפך, ודעהו. כה אמר הצעיר לימים המתאבק בעפר רגלי החכמים, הכותב דרך משא ומתן כדי ללמוד וללמד.
משה איסרלש מקראקא +בכל ההוצ' באה אחר החתימה הערה זו: וכן השיב הגאון מוהר"ר מאיר מפדווה ש"ן (=שיחיה נצח=) וקיים פסק דלעיל שנפסק כהלכה.+
@שו"ת הרמ"א סימן ד
תשובה: טרם פתחי בענין צריכין אנו לדקדק בשמעתא דפ' מי שמת +ב"ב קנט, א+ שדומה קצת לנדון, וכן היא הסוגיא לשם: איתמר הבן שמכר בנכסי אביו בחיי אביו ומת בנו מוציא מיד הלקוחות. וזו היא שקשה בדיני ממונות, ולימרו ליה אבוך מזבין ואת מפיק. ומאי קושיא דילמא מצי אמר מכח אבוה דאבא קאתינא, תדע דכתיב +תהלים מה, יז+ תחת אבותיך יהיו בניך וגו'. ומסיק בסוף שמעתתא דהאי קרא בברכה כתיב ומש"ה קשה בדיני ממונות, אבל לענין פסק הלכה הוי כמו ששלחו מתם. ופירש רשב"ם, הבן מוציא מיד הלקוחות מפני שהן ראוי ולא באו ליד ראובן מעולם וכשם שהראוי אינו משתעבד כך אינו נמכר, כדתנן בבכורות פרק יש בכור +נא, ב+ ולא האשה בכתובתה ולא הבנות במזונותיהן כולן אינן נוטלין בראוי כבמוחזק כו'. ותו פריך התם, ולענין דינא לא אשכחן דאמר מכח אבוה דאבא קאתינא והתנן כו' ודחי התם כו', ופירש נמי רשב"ם אע"פ שדחה דלא אשכחן ראיה מבוררת במשנה דאמרינן אנא מכח אבוה דאבא קאתינא, אבל הכא הלכתא כמו ששלחו מתם. והקשו התוספות +ב"ב קנט, א ד"ה ולימרו+ אהא דפריך ולימא ליה אבוך זבין, ותימה למה לא יכול להוציא מיד הלקוחות אפילו למ"ד אדם מקנה דשלב"ל היינו כגון שלא מת הבן כו', אבל הכא לכ"ע לא יכול להקנות מה שיפלו לו נכסים לאחר מותו. ותירץ הר"י בן מאיר דודאי המכר אינו מכר, אלא לענין חזרת המעות איירי הכא שבנו מוציא השיעבוד שהיה ללקוחות מן הדין מהם, כי אין להם אפילו שיעבוד בקרקע בשביל מעותיהם. ולפי זה צ"ל דאדם משעבד דשלב"ל, דאי לא משעבד מאי מקשי ליה לימרו ליה אבוך זבין כו' והלא אין אדם משעבד דשלב"ל כו'. וא"ת אכתי מאי פריך ולימרו ליה אבוך זבין ואת מפיק, דילמא היינו טעמא משום דאין ב"ח נוטל בראוי כמו כתובת אשה. ושמא י"ל דוקא כתובת אשה, אבל ב"ח נוטל בראוי כבמוחזק כו'.
וצריך אני לפרש שלא תטעה דהאי וא"ת קאי אמאי דמפרש ר"י בן מאיר דאיירי שיכול להוציא בלי מעות ולא איירי כלל בביטול מקח דפשיטא דכבר בטל דאפילו האב היה יכול להחזיר, אלא איירי שמבטל השיעבוד של לקוחות א"כ הלקוחות לא הוו אלא כב"ח ואינו נוטל בראוי כו'. וכן דעת כל המפרשים דאיירי לענין חזרת המעות כמו הרא"ש +שם /ב"ב פ' מי שמת/ סי' לח+ והר"ן +עי' בסי' ג הערה /עשרים/+ והטור +חו"מ סי' ריא+ רק שהרמב"ם והרשב"ם +פ' כב מהל' מכירה הלכה ז; והרשב"ם בסוגיא הנ"ל /ב"ב דף קנ"ט/+ לא הזכירו זו בדבריהם אלא סתמא כתבו שהבן מוציא מיד הלקוחות. אכן המגיד משנה /הלכות מכירה פ' כ"ב הלכה ז'/ שפירש דברי הרמב"ם הביא דברי הרשב"א, וז"ל: ולאו דוקא הבן אלא אפילו הוא עצמו, כדתנן +צ"ל כדתניא, עי' ב"מ טז, א+ מה שאירש מאבא מכור לך לא עשה ולא כלום אלא הבן מוציא מיד הלקוחות בלא כלום, אבל הוא מוציא גוף הנכסים מידם לפי שלא חל עליהם המכר אבל מ"מ חייב לשלם דמי המכר שקיבל מהם ע"כ. והשתא נוכל לפרש אף דברי רשב"ם שסבר כן אלא שקיצר ולא העלה כ"כ בפלפול. אבל כ"ע מודו בטעמא שפירש רשב"ם לפי שהראוי אינו נמכר כלומר מאחר שלא באו מעולם הנכסים ליד אבי הבן, דאי הוה נמכר ממש א"כ פשיטא שאף הבן לא היה יכול להוציא מיד הלקוחות מאחר שכבר נמכר מכירה גמורה, א"כ קדמה מכירתו ליורשיו אף שהן באו מכח אבוה דאבא. והיינו טעמא, לפי שהטעם דאמרינן מכח אבוה דאבא קאתינא אינו טעם מוחלט ונצחי, דהאי קרא בברכה כתיב כדמסיק תלמודא במסקנא ולא דרך דחוי כלל, שהרי לא אמר דילמא האי בברכה כתיב אלא שכן אמת. ומ"מ פסקינן דינא הכי, והיינו היכא שלא היתה מכירה ראשונה מכירה כראוי שהרי אף הוא היה יכול לחזור, או בענין שלא היה שום מכירה כמו שאכתוב לקמן בשם רב האי גאון, אבל לבטל מכירת אביו לא יספיק האי טעמא ודוק.
וכן יראה להדיא מן הרמב"ם שכתב הטעם לפי שלא באו עדיין הנכסים לרשותו, ונמצאו הנכסים ברשות אבי האב ובא זה לירש אבי האב. אלמא דתרווייהו בעינן, דהיינו דלא הוי מכירה וגם הבן בא מכח אבי האב. ואף הטור בסימן רי"א +בחו"מ+ שכתב כדברי התוס' דאיירי דמוציא בלי מעות, אפ"ה פירש הטעם מאחר שהנכסים לא באו לעולם ליד ראובן כו', והיינו כמו שפירש רשב"ם והרמב"ם. ולפי הנראה דאף לפירוש רשב"ם צ"ל נמי דאיירי שמוציא בלי מעות כמו שפירשו התוספות, דאי משום ראוי לחוד כלומר שאינו נמכר א"כ האי טעמא דבן אתא מכח דאבוה דאבא אין בו תועלת כלל לדעתו, והלא משמע בהדיא מפירוש רשב"ם מסוף המסקנא דדינא הכי הוא דבן אתא מכח אבוה דאבא אלא שאין כאן ראיה מבוררת, ולמאי נ"מ מהאי טעמא אי לאו שיוציא מן הלקוחות בלא דמים. ואף שיש תועלת בהאי טעמא כמו שכתב רב האי והטור הביאו, וז"ל: כתב רבינו האי ראובן שלוה מיעקב אביו ואח"כ מכר נכסיו ומת ראובן ויעקב וירש חנוך בן ראובן שטר חוב מיעקב, מוציא הנכסים שמכר אביו מיד הלקוחות דמצי אמר אנא מאבוה דאבא יריתה ע"כ. מ"מ בהאי שמעתתא דמי שמת אין נפקותא בהאי טעמא כלל א"ל כדפרישית. וכן דעת הר"ן שפירש נמי דמיירי שמוציא בלא מעות ואפ"ה פירש הטעם משום שלא באו הנכסים מעולם ליד ראובן כו'.
אכן תימה בעיני מאחר שהטור תפס דעת התוס' א"כ סבר בע"כ דב"ח נוטל בראוי, והטור עצמו כתב סוף סימן ק"ד +חו"מ+ שאין ב"ח נוטל בראוי, ופירש המשנה דנפל הבית עליו ועל מורישיו כו' משום דב"ח אינו נוטל בראוי. ואין זו קושיא לדברי התוספות כי כבר פירשו שאין להביא ראיה ממשנה זו. אכן קשה מאחר שהטור מפרש דאיירי שהבן מוציא בלא דמי א"כ צ"ל כמו שפירשו התוספות דנוטל ב"ח בראוי כמו שפירשתי, וקשה דידיה אדידיה. ונ"ל מה שפירשו התוס' לעיל וי"ל דשמא ב"ח נוטל בראוי אינו תירוץ מוחלט, שהרי נושאין ונותנים בו ונשאר בספק אצלם. ואדרבה כפי דעת האומרים ב"ח נוטל בראוי עלה בקושיא בתוס' פרק אע"פ +קושית התוספות היא במס' בבא בתרא קנט, א בד"ה ולימרו על הש"ס במס' כתובות נד, ב ע"ש+ דאמאי לא חשיב נמי לשם +בקובץ שלנו נמצאת כאן המלה שבח שאינה שייכת כאן, אבל בשו"ת רש"ל סי' מט כתוב לשם כמו שתקנתי+ לענין שדין התוספת ככתובה, שהרי ראוי אינו בכתובה ואיתא בב"ח, אלא אף בב"ח ליתא ומש"ה ליכא למימר שדין תוספת ככתובה שהרי אף אם תאמר שהתוספת אינה ככתובה אלא כב"ח מ"מ ליתא בראוי. והשתא צ"ל דאפשר ליישב הקושיא שהקשו בתוספות תיפוק ליה משום דב"ח אינו נוטל בראוי, אין הכי נמי ומכל מקום הוא קשה בד"מ דלימרו ליה אבוך זבין כו', כלומר ואיך תסלק אותנו בלא דמים ותהיה עדיף יותר ממורישך שלא היה יכול לסלק אותנו בלא דמים, אף אתה הבא מכחו לא תוכל להוציא בלא דמים, אלא שהבן בא בדינא דמכח אבוה דאבא קאתינא. וכן יראה להדיא מלשון הנ"י על הרי"ף +עי' לעיל סי' ג הע' /עשרים/ וצב הע' /ששים וחמש/+ וז"ל: הבן מוציא מיד הלקוחות משום דמצי למימר אנא מכח אבא דאבא קאתינא, דאילו אבא מעולם לא זכה בנכסים אלו ואין אדם מקנה דשלב"ל. ומ"מ קשה הוא בד"מ שיוציא מידם בלא דמים, שהרי אילו אביו קיים ורוצה לחזור בו היה צריך להחזיר הדמים וזה שבא במקומו וקם תחתיו היה נראה שיהיה חייב לעשות כן, אלא שכך פסקו במערבא שמכח אבא דאבא אתי והכי הלכתא ע"כ. ולפי דעת זו מחוור ומלובן הענין לשרשו, שכל הפוסקים כמעט בסגנון אחד, רק עלתה קצת חלודה לתחילת התבוננות במשא ומתן של התוספות והרשב"ם. שהתוס' מפרשים שיכול לשעבד הדשלב"ל דהיינו אף הראוי ממש כדמשמע לשם להדיא, ומדעת הרשב"ם יראה דפשיטא ליה שאין הראוי משתעבד. אבל לכשתתבונן ותרד לעומקה של הלכה תראה מה ההפרש יש בין שניהם, כי התוספות סוברים שיכול לשעבד נכסים הראויים לו לבא לאדם אחר דהיינו בתורת מתנה ובקנין או אפילו לב"ח אי נוטל בראוי היכא דליכא בן דאתי מכח אבוה דאבא, אלא שיש לו אחים והוא יורש מכח אבי אמו כדאיתא בהגהת אשר"י +עי' בסי /בסי'/ ג הע' /מס' שמונה עשרה/.+ ומה שפירש הרשב"ם שהראוי אינו משתעבד היינו שיגבה ב"ח מהם ולא כתובת אשה ולא שום נושה כדמשמע מדבריו, וע"ז כתב וה"ה שאינו נמכר. אבל לענין מקבל מתנה בקנין שגובה מן הראוי כמו שנפרש אי"ה, או היכא שמפרש להדיא שמשעבד לו הראוי בודאי מהני השיעבוד, ולא אמרו שאינו נוטל מן הראוי בשיעבוד אלא מן הסתם. ואין זו תימה שהרי אין אדם יכול להקנות לאחרים דבר שלא בא לרשותו ויכול לשעבד עצמו לכך, כגון בשטר פסיקתא ושיעבוד כתובה כדאיתא בהגה"ת מיימונ"י +בפכ"ב ממכירה או"ד =אות ד'=+ והיינו טעמא כדפרישית לעיל והוא מתוס' דריש אע"פ ודוק היטב. וה"ה ה"נ גבי מכירה, אם יסבור רשב"ם כפירוש התוספות דהבן מוציא בלא דמים צ"ל דאדם יכול לשעבד הראוי כזה דהוה כאילו פירש להדיא, דלא גרע מכירה ממש מאילו שיעבד לו להדיא הראוי על מעותיו וק"ל.
והשתא נדקדק בענין ונרד לנדון, לא מיבעיא לדעת האומר שב"ח נוטל בראוי א"כ פשיטא שהבן מוציא ומבטל כח השיעבוד שהיה ראוי לב"ח או כל כה"ג. אלא אפילו אי נאמר שאין הב"ח נוטל בראוי ואין ראיה מסוגיא זו שהבן מבטל כח הראוי המשועבד לאחרים וראוי לגבות ממנו, מ"מ פשיטא הוא בלי ראיה מאחר שאין לזה החתן על חמיו שום דבר ממש שנאמר שכבר זכה בו מחיים, אלא שיעבוד שהיה משתעבד לו הראוי ולא מתנה ממש, אם כן פשיטא שהבן שבא מכח אבוה דאבא שקדם לשיעבוד ומבטל ליה, וזו אין צריך בשש +בשש פי' עיכוב, עי' ברכות מ, א. והרא"ש אומר מל' כי בושש משה ועי' ג"כ בערוך ע' בשש, ובאותו ערך שם בהפלאה שבערכין.+
אבל מ"מ נראה בעיני פשוט שהאי חתן זכה בירושה מכח תנאי, שהרי אדם יכול להתנות בדשלב"ל לכ"ע והוא התנה או שישלמו לו החוב או יתנו לו חלק ירושה אפילו מן הראוי. וא"ל שדעת האב לא היה על ראוי כזה, דזה אינו. חדא, דראוי כזה הוא מן המעולה שבראוי עד שדומה קצת למוחזק, כדאיתא להדיא בפרק יש בכור +בכורות נב, ב+ ולא בראוי כבמוחזק לאתויי נכסי אבא דאבא, אלמא דעדיף מכל שאר הראויים. ובודאי אין לטעות ולומר שמלוה יותר חשוב מוחזק ועדיף ראוי דידיה מראוי דנכסי אבא דאבא, שהרי הב"ח וכתובה נגבים ממלוה וחשבינן כבמוחזק. זה אינו, דבודאי מלוה הוא ראוי ממש ומה שב"ח גובה ממנו הוא משום דרבי נתן, כמו שפירשו התוס' בפרק מי שמת +ב"ב קנט, א ד"ה ולימרו.+ ואף לכתובה דלא שייך למימר הא דר' נתן כה"ג, שהרי לא נתנה הכתובה לגבות מחיים, מ"מ אלמוה רבנן לשיעבודה שתגבה מהם ועשאה מלוה אגבה כבמוחזק כדי שלא יבריח כל אדם כתובת אשתו באשראי והקפות, כמו שתקנו הגאונים אח"כ לרווחא דאשה כדי +אצלנו המלה כדי היא בסוגריים אבל בקובץ שו"ת רש"ל אינה בסוגריים+ שתהא נגבית אף ממטלטלי דיתמי +עי' בכורות נא, ב תוס' ד"ה ולא בראוי.+ אבל אין לפרש מאחר שקדם השיעבוד להלואה ובאותו הפעם היה מוחזק בידו, ז"א דאם כן לא תגבה ממלוה שהיה לו קודם שנשאה ומתניתין בפ' הכותב +כתובות פד, א+ משמע סתמא שנגבית ממלוה בלא פלוג, וזו אינה צריכה לפנים.
וא"ל דדעתו של אב לא היה רק על סתם ראוי דהיינו מלוה; ז"א, חדא דמן הסברא סתם ראוי אינו על המלוה לפי דעת לשון בני אדם ובפרט האידנא שכל משא ומתן הוא באשראי. ועוד אין הדעת נוטה לומר כן, דאי אמרינן ששייר ולא כלל כל הראוי טפי אמרינן ששייר הלואה כדי שתשאר בהן ירושה לבנים ולא תבטל ירושה בצד מה, כמו שהדרך שמשיירים ספרים וקרקעות שלא יהא כמעביר אחסנתא, דאפילו מברא בישא לברא טבא כו' +ב"ב קלג, ב.+ ולא נימא ששייר נכסי אבא דאבא, שהרי לא תפול בהן ירושה מכחו שהרי הן לא באין מכחו אלא מכח אבוה דאבא ונמצא ביטול הנחלה בממונו. ועוד מנ"ל לומר דשייר מאחר שכתב סתם בראוי ובמוחזק, ואף מלישנא דשטרא נראה לטפויי מדכתב הן במוחזק והן בראוי ולא כתב במוחזק ובראוי או אף בראוי לחוד, אלא כלומר הן מוחזק הן ראוי שלא תפול בהן השתנות כלל אלא בכולן יטול חלק הירושה בלא פלוג. וא"ל שנוסח השטרות כך ולא לטפויי הוא וגם הנותן לא צוה להדיא על הראוי כמו על המוחזק, הלא כבר האריך מהר"ם +כוונתו לרמ"א בסוף התשובה הקודמת, מה שהביא בשם מוהר"ם+ בנדון זה, דסתם נותן דעתו שיכתבו השטר כנוסח השטרות וכפי נוסח משמעות השטרות הקנה לו. ושפיר נוכל לדקדק דאפילו האידנא לא גמרי ודייקי מכל מקום ספרי קדמאי דייקי וגמירי, ויגעו ומצאו כל התועלת היוצא לבעל השטר וע"כ אין לפקפק בזה. ואף שי"ל דהך מילתא גופא לטפויי אתא מאחר שכתב שיסלקו אותם בחלק חצי שטר זכר דמשמע הכל בכלל בין ראוי בין מוחזק, פירוש בראוי להדיא ש"מ לטפויי אתא. דא"ל אי לא הוה מפרש ה"א שדינה כמתנה דאינה בראוי, דאי אפשר שישמיט לשון מתנה בתחילה או בסוף על אותם חלק חצי זכר ויהיה דינו כמתנה דאינו נוטל בראוי, כדמשמע בהדיא בפ' י"נ +כאן הוא סוף חלק ראשון של תשובת רש"ל בקובץ שלו סי' מט, ועיין לעיל בהערה ראשונה.+ דאמרינן גבי בכור שאינו נוטל בשבח ששבחו נכסים לאחר מיתת אביהם דהיינו ראוי משום דמתנה קרייה רחמנא, מה מתנה עד דמטיא לידיה כו' אלמא דמתנה אינו נוטל בראוי. הכי פירושו בסתם מתנה שאדם נותן לחבירו שאין בה ממש עד שיבא לידו, ה"נ לענין ירושת בכור אין ממש אלא במה שכבר בא לידו של אביו ולאפוקי ראוי. אבל המתנות שהן בקנין פשיטא שקונה אף היכא דלא אתא לידיה וגובים מראוי ומשבח לכ"ע. והיינו טעמא, מאחר שמקנה לו בקנין משעבד לו כל נכסיו להדיא ותליא כחו בירושה ונוטל מן הכל. אפ"ה נ"ל דלישנא בראוי אינו מיותר דאי לא הוה כתיב ביה הו"א מאחר דכתוב חצי חלק ירושה, והיינו בירושה שהיא באה במתנה כירושת חלק בכורות דמתנה קרייה רחמנא והו"א שאינו נוטל בראוי, מש"ה כתבתי דדיוקא דלישנא דהן בראוי הן במוחזק בא לטפויי מדקדוק ספרי קדמאי. ועוד, מאחר שכתב ככל נוסח השטרות וכל לישנא דמשתמע לתרי אפי שיהא ידו על העליונה ק"ו בלשון שכולל הכל, ועל המוציא להביא ראיה. ומש"ה לית ספיקא בהאי דינא, שבודאי נוטל החתן חצי חלק ירושה מכל וכל אף בכל ראוי אם לא שיסלקו אותו בחוב כתוב בשטר, והמפקפק בדבר מעוות הדין והוא יתן הדין, ושלום לדייני ישראל המצדיקים על בוריו. כה דברי שלמה בן ה"ה מהר"ר יחיאל זצ"ל לוריא.
@שו"ת הרמ"א סימן ה
+עיין לעיל סי' ד הערה /מס' אחד/.+
שמו יוצא +לשון ההקדמה כאן עם התארים נעתקה ממכתבו של הרב שלתיאל /שאלתיאל/ חן ששלח שאלה אל הריב"ש ועוד חכם, שם התארים הם בלשון רבים מפני שנשלחה השאלה לשני חכמים, וכאן הם בלשון יחיד, עיין שו"ת הריב"ש סימן שסט, ובתחילת התשובה כותב הריב"ש: מי כהחכם להתיר אלו קשרים בכתבי הקדש ולהוציא לאור תעלומות - ולמשול ממשל רב במכמני התבונות והחכמות - ודורש רשומות קורא בצדק נשפט באמונה - המאריך בשבחו מקצר והמוסיף גורע ומחסר -+ וטבעו יוצא כנאם הגבר לאוכל ואיתיאל +משלי ל, א: נאם הגבר לאיתיאל, לאיתיאל ואוכל, והוא שלמה המלך. ופירש"י לאיתיאל ואוכל בשביל שאמר אתי קל ואוכל לעשות ולא אכשל. וכן הוא במדרש תנחומא וארא אות ה'.+ אשרי לדור ששרוי בתוכו לאות ולמופת כיקותיאל +דהי"א א, יח. ע"ש תרגום רב יוסף: ואנתתיה יהודיתא רביאת ית משה כד שאלתיה מן מיא וקרת שמיה - - ית יקותיאל דאמתינו ישראל לאלהא דבשמיא ביומו ארבעין שנין במדברא. ועי"ש ג"כ ברד"ק שגם חז"ל דרשוהו על משה, והוא במגילה יג, א.+ גדול כשמאי ענוותן כהלל, כל עוף הפורח עליו בשעה שעוסק בתורה מיד נשרף כיונתן בן עוזיאל +ב"ב קלד, א+ בו סתרי התורה א"ל צפ"ן וסתרי ומישאל +שם: אלצפן וסתרי ומישאל+ כל הדברים שנשתכחו +שם: בסלוק משה רבינו ע"ה+ מחזיר בפלפולו כעתניאל +שם: תנצל בחכמתם נפשי כהנצל אבינו בהאבקו, ויזרח לו השמש כאשר עבר את פנואל.+ בספור הנושא ובמסופר הנשוא או בהגדת ההתחלה ובמסופר הנושא, במחוייב ובנאה, לו נאה לדרוש במוסכם ובטבעי ובמסופק ובמושאל, כי בחכמתו יתהלל המתהלל, הוא הגאון מ"ר שאירי מוהר"ר שלמה בן הגאון מוהר"ר יחיאל ש"ן +ר"ת שיחיה נצח+ למר שלום ולתורתו שלום ולכל אשר לו שלום.
הגיעני מכתב מעלת אדוני מורי, יקר הוא מפנינים מעולפת ספירים, ואגיל ואשמח בו בראותי שהש"י מלא משאלות לבבי, וזה כי כל ימי הייתי מתאוה לשלחן של רבנן +בכל הדפוסים פרט להוצאת ווארשא הנוסחא היא: לשלחן של מלכים מאן מלכי רבנן+ לתהות בקנקניהם לשאוב מימיהם. ועתה הקרה ה' לפני את השלחן אשר לפני אדוני, אשר נהניתי ממנו כנהנה מזיו השכינה. אף כי דברי אדוני האחרונים קשים מן הראשונים, מ"מ לא אוכל לדון לפני מעלת אדוני ולהשיב על דברי מעלת רום כבודו דרך משא ומתן רק כמסתפק בדבריו. ואולי כי קוצר המשיג ועומק המושג הוא הסבה מלהבין דברי אדוני על אמתתן. ואתחיל להקדים דברי מ"כ +מעלת כבוד+ אדוני והצעתם, ואחר כך אציע עליהם ספיקותי במהות תכליתם. כי תורה היא וללמוד אני צריך חקירתם, כמאמר החכם כי לא טעם טעם שמחה מי שלא טעם שמחת ספיקות והתרתם.
כתב מעלת הדרת קדשו דמר, וז"ל: כתבת וז"ל ומי יתן ואדע הטינרא שמצא מעלת אדוני בדברי. ובודאי ששיחת חולין של מעלתו צריכין תלמוד, באומרו טינרא שקשה כאבן שאין בו לחלוחית תורה. אך אם ידעתי אולי אזכה להראות שהיא בועא של מים זכים. ואף כי קשה כסלע, אולי אוכל אכה בצור במטה אשר בידי להוציא מימיו עכ"ל. וכתב לי מעלת כבוד קדשו: אנת משה ספרא רבא +עי' סוטה יג, ב: בת קול משמיע ואומר וימת משה ספרא רבה דישראל+ איה חכמתך איה סכלתנותך +באונקלוס פ' כי תשא (שמות לא, ג) תרגם ובתבונה ובסוכלתנו, והביטוי איה חכמתך איה סכלתנותך הוא ע"פ שבת ל, א שרבנו מביא כאן+ שלא די שדבריך סותרין דברי הגאונים אלא דבריך סותרין זו את זו, עכ"ל מעלת אדוני. הנה דעת אדוני נראה לי מרחוק שדברתי גדולות עצמו ראשיהם ממני, ועל כן קראני מעלת אדוני ספר"א רבא. וכתב אלי שדברי סותרין דברי הגאונים וסותרין זו את זו. לא גדול אנכי משלמה שאמרו עליו פרק במה מדליקין +שבת ל, א+ פתח ואמר אנת שלמה אן חכמתך כו /כו'/ +אן סכלנותך, לא דייך שדבריך סותרין דברי דוד אביך אלא שדבריך סותרין זה את זה, עכ"ל הגמרא. ורש"י מפרש את המלה אן, אנה הלכה.+ ואמרו שם +בע"ב =בעמוד ב'=+ ואף ספר משלי בקשו לגנוז שהיו דבריו סותרין זה את זה, ומפני מה לא גנזוהו אמרו ספר קהלת לאו עיינין ביה ואשכחן ביה טעמא ה"נ ליעיינין +שם: לאו עיינינן ואשכחינן טעמא הכא נמי ליעיינן.+ וכן אני אומר, אילו לא השליך אדוני מורי דברי אחר גיוו ולא היו לאדוני כלא נחשבים, בודאי מצא בהו טעמא דמאי דברי נסתרים כו'.
הראשון שכתב מעלת רום כ"ת, וז"ל: כתבת וז"ל שטינרא קשה כאבן שאין בו לחלוחית כו'. זה אינו בנמצא, נהי דדמיא לאבן במשמוש היד מ"מ אינו קשה כאבן, שא"כ לא הוה גרע מאטום בריאה. וכן פירש רש"י +חולין מח, ב, וזה לשונו של רש"י: טינרי צמחים גדולים מכנדי וכבר הוקשו כסלע ואלו הן אותן המצויין בבהמות שלנו בריאה ואין מראיהן דומה לריאה אלא דומין כמראה מוגלא, ולאו היינו אטום בריאה דאטום אין שם צמח ואינו משתנה מן הריאה אלא שאין עולה בנפיחה, ורבנו מביא לשון רש"י לקמן+ שהם מלאים מוגלא קשה עכ"ל. ראה אדוני מורי הלא דברי בעצמן כתב מהרי"ו +הוא הג"מ ר' יעקב ווייל חי בסוף המאה השניה ותחילת המאה השלישית של האלף שלנו והיה תלמידו של המהרי"ל, נחשב בין גדולי הפוסקים שבאשכנז ובין הפונים אליו בשאלות היו רבי ישראל איסרלין בעל תרומת הדשן ותלמידו רבי ישראל מברונא, ספר שו"ת מהרי"ו נדפס פעמים רבות, וגם הלכות שחיטה ובדיקה זכה למהדורות רבות ונתקבלו להלכה ולמעשה בין האשכנזים, המהרש"ל, ועוד גאונים חברו הגהות וביאורים להלכות מהרי"ו+ בהלכות בדיקה שלו שחבר +בהוצאת ירושלים תשי"ט הוא בעמ' קמט למטה בטור ראשון ומדבר שם בענין בועות בריאה, וז"ל: אבל אם אין בהן מוגלא אלא קשים כאבן אינם אסורות לא בסמיכי ולא בשיפולי והם נקראים טינרי, (וכן נמצאים דברי מהרי"ו אלו בספר מהרי"ל)+ וז"ל, אבל אם אין בהן מוגלא אלא קשים כאבן אינן אסורות א"ל בסמיכי +עיין בהערה הקודמת שצריך להיות: לא בסמיכי+ והם נקראים טנרי. והמקרא אומר והסירותי את לב האבן +יחזקאל י, יט; לו, כו+ אף שאינו קשה כמותו רק +המלה רק אינה נמצאת בהוצאה ראשונה+ לדמותו לו בקשיותו וערלת לבבו הערל. ואף מדברי מעלת כ"ת נלמוד זה, באמרו אף שדומה לאבן במשמוש היד כו'. ומה שכתב לי מעלת כ"ת +כ"ת חסר בהוצאה ראשונה+ מ"מ לא קשה לגמרי כאבן שא"כ מה גרע מאטום בריאה כו', נראה מדברי מעלת כ"ת שההפרש בין הטינרא ובין [האטום] הוא לענין הקושי, והוא בעיני תמיה נשגבה פה קדוש יאמר דבר זה +סנהדרין כג, א; כד, א.+ כי זהו הפך מדברי הסמ"ג +ספר מצוות גדול לרבנו משה מקוצי חד מרבותינו בעלי התוספות היה גיסו של ר' שמשון משאנץ ותלמיד מובהק לר' יהודה ב"ר יצחק שיר ליאון מפאריש, הסמ"ג מסודר על תרי"ג מצוות בשני חלקים, ח"א כולל שס"ה מצוות לא תעשה וח"ב כולל רמ"ח מצוות עשה+ ומייתי לה הגהות מיימוניות פ"ז +לא מצאתי דברים אלו בהג' מיימוני המסומן, ועיין בספר בעלי התוספות לפרופ' אפרים א' אורבך עמוד /ארבע מאות שלשים ושש/ שמדגיש שבדפוס קושטא רס"ט /(אלף חמש מאות ותשע)/ של הרמב"ם מובא (בהגהות מיימוני) הרבה יותר מספרי הפוסקים, מספר מצוות גדול, ספר הרוקח, ספר מצוות קטן ומספרו של רבנו שמחה סדר עולם מאשר ביתר הדפוסים, כנראה שרבינו השתמש בדפוס קושטא, אולם נמצא בסמ"ג, עשה סג בהל' טריפות (שיצא מחדש בצלום בירושלים תשכ"א, דף קמב, א), ושם בחסרון ובשיבוש, וגירסת רבינו ברורה+ וז"ל: אטום בריאה שמשמושו קשה ומראיהו כמראה ריאה, אבל אם מראיהו דומה למוגלא היינו טינרא דאמרינן דכשירה עכ"ל. והוא פירוש רש"י פרק אלו טריפות +עי' לעיל הערה /מס' תשע עשרה/+ שכתב שם, וז"ל: טנרי צמחים גדולים מכנדי וכבר הוקשו כסלע +רש"י מוסיף פה: ואלו הן אותן המצויין בבהמות שלנו בריאה+ ואין מראיהן דומה לריאה אלא דומה למראה מוגלא, ולאו היינו אטום בריאה דאטום אין שם צמח ואין משתנה מן הריאה אלא שאין עולה בנפיחה עכ"ל. נראה בהדיא דהחילוק בין האטום והטינרי אינו לענין הקושי רק לענין המראה בלבד.
ומעתה לא אוכל לדעת מה הביא מעלת אדוני ראייה מדברי רש"י, כי מן הנראה שהוא בעוזרי ואף אמר שקשה כסלע שהוא דבר יותר קשה מאבן, כמו שאכתוב למעלת אדוני למטה. ואם דרש מעלת אדוני לשון הדיוט, ר"ל יתור לשוני באמרי שאין בי לחלוחית של תורה, ובזה תפס מעלת אדוני עלי, מאחר שהוית הטינרא מן המוגלא אי אפשר שלא ישתייר בו שום לחלוחית מעט. הייתי יכול לתרץ בערך הנמשל שהיא התורה שנמשלת למים חיים זכים וברים, לא למעט לחלוחית של מוגלא. ועל כן השבתי למעלתו אולי אזכה להראות לאדוני שהיא מבועא של מים זכים. אך האמת אומר למעלת אדוני, כבר כתב אריסטו בהויות המחצבים +אין זה שם ספר אלא הכוונה בהרצאתו על הנושא: איך שהמחצבים מתהווים+ וז"ל: האדים בתוך הארץ הם שני מינים, האחד לח מטבע לחות המים ואחד יבש מטבע האש. והמתהוה מהם הוא שני מינים, האחד נחצב כאבנים היוצאים מן הארץ שאינם זכים כזרנך כו' וכל אלו הוה מן האד העשני. אך ההוה מן האד הלח הוא שני מינים, האחד מהם הוא נתך כנחשת וכסף וזהב וכיוצא בו, והאחד ירקע כברזל עכ"ל. ומצאנו המקרא אומר +דברים ח, ט+: ארץ אשר אבניה ברזל, אף שהווייתו מדבר לח כטבע לחות המים, והנה אנו מוצאים הברזל קשה מאבן. ואיך לא אקרא דבר קשה כסלע כמו שפירש רש"י ז"ל, אשר הווייתו ממוגלא אשר מורכב מטבע מים ועפר, אבן. על כן אינני רואה שום סתירה בזו בדברי.
עוד כתב מעלת אדוני, וז"ל: מדבריך נראה שבועא במים זכים הן בעילוי יותר מטינרא, כפי המשל אשר אנו עוסקים בו כו'. ומר רצה לדמות הענין בתכנית הריאה +בכל הדפוסים פרט להוצאת ווארשא הנוסחא היא: ומר רצה להדמות /לדמות/ העניין בתכלית הבריאה+ ולא נמצא כן בספרי הגאונים, שהרי הטינרא כשירה בכל מקום אפילו בשיפולי וכ"ש בתרתי דסמיכי להדדי, מה שאין כן בבועא דטריפה במים זכים בתרתי דסמיכי להדדי, עכ"ל דמר. הנה לא אוכל להתאפק ולומר לו יהא כדברי אדוני מ"מ יש לספק מאחר שבראשונה לא העלה מר רק טינרא אחת, ומאחת דבר אדוני ושתים לא שמעתי, וא"כ מה ענינם לתרתי דסמיכי. ואם בתוך זמן העלתה המכה צמחים סביבה עד כי נסמכו להדדי, מזה לא ידעתי כי אינני חכם להיות רואה את הנולד. ואם רצון מעלת אדוני לתפסני במה שטינרא כשרה בכל מקום אף שאינו בערך הנמשל שהיינו עליו, ובזה נתעלה וישב טינרא על הריאה ולא בועא, אף אני מצאתי מקום שהטינרא טריפה ולא הבועא. וזה, שכתב רבי משה ממידלינג בהלכות בדיקות שלו +בס' תולדות גדולי ישראל לר' מרדכי שמואל גירונדי, אות מ סימן נח כתוב: כמהר"ר משה ממעדלינג, רבי בקי בטריפות כר' יוחנן, כאשר העיד עליו הח"ר צבי ברבי יצחק יעקב בהגהותיו לשחיטות ובדיקות מהר"ר וויל זלה"ה, ועי' ג"כ אוצר הספרים אות ש' סימן /שלש מאות שמונים ושבע/+ שתי בועות זו כנגד זו בין אונא לאונא בלא סירכא כשירה, אבל אם היה בצד אחד בועא ומצד השני טינרא טריפה לפי שהטינרא קשה ויפצע הבועא כשמסוללות זו את זו וינקוב אותה עכ"ל, וקבעתי זה הדבר ג"כ בחידושי לטור י"ד +סימן לז, בדרכי משה אות ג. אבל שם אין רבנו מזכיר את רבי משה ממידלינג אלא כותב סתם מצאתי ומסיים וסברא נכונה היא.+ ומעתה לא ראי זה כראי זה והצד השוה שבהן שהם כשרים בנמצא לבד, והוא הדרוש בינינו בדברי רבינו.
ועוד אקשה מדברי רבינו על דבריו, מאחר שראיתיו כל רז לא אניס ליה ובקי במלאכת ההגיון, שכתב ז"ל: כתבו בעלי הגיון שהמשל לנמשל כחומר לצורה כו'. ואף שבכתב רבינו היה כתוב בהפך, שהמשל לנמשל הוא כצורה לחומר, זו ודאי טעות בפי התלמיד המעתיק לשונו +מזה יש לראות שאת גוף התשובות החזיקו הכותבים בבית גנזיהם ורק העתקות שלחו לשואליהם, גם רבינו מדגיש זה בסימן מ' וז"ל: כי כל דברי מועתקים אות באות מגוף כתיבתי כי קשה עלי המשא לכתוב כל ענין פעמיים ולכן אני מניח גוף הכתב באוצרותי ואני מניח להעתיק הדברים לשלחם למעלתך או לאחרים השואלים ממני, אבל חלילה לי לשלח דבר ולחתום עליו עד שאדע ואחקרנו אם הוא כענין, ועי' ג"כ סי' ק"ה+ כי הנמשל הוא העיקר כמבואר בהקדמת המורה ח"א +הרמב"ם בפתיחה למורה בד"ה דע כי מפתח וכו' עוסק בדברי מדרש שיר השירים רבה א, ח על הפסוק משלי שלמה בן דוד: אמר רבי חנינא לבאר עמוקה מלאה מים והיו מימיה צוננים ומתוקים וטובים ולא היתה בריה יכולה לשתות ממנה, בא אדם אחד וספק לה חבל בחבל, משיחה במשיחה ודלה ממנה, התחילו הכל דולין ושותין, על זה אומר הרמב"ם בין יתר דבריו: אבל הכוונה היא הבנת העמוקות והסתומות בלא ספק ושם נאמר (שהש"ר א, ט) ורבנן אמרי זה שמאבד סלע או מרגלית בתוך ביתו עד שהוא מדליק פתילה בכאיסר מוצא את המרגלית, כך המשל הזה אינו כלום, וע"י המשל אתה רואה את דברי התורה, זה הוא דברם ג"כ+ והוא נגלה לכל מבין. מעתה אומר, מאחר שהנמשל הוא הצורה והמשל הוא החומר, ראוי להיות שהמשל ימשך אחר הנמשל במדרגת החומר אצל הצורה. ומעתה, מאחר שבועא של מים זכים יותר ראויה, כפי ערך הנמשל שהיא התורה לדמות אליה, ולא אל טינרא שהוא יותר קשה כפי ערך המשל כפשוטו. לכן ידעתי שכוונת אדוני לא היתה רק בדרך שכתבתי בראשונה, ולא כתב שנית רק לכבודי להעלים הענין.
ונרד לעומק הדין במה שכתב מר דתרי בועי דסמיכי להדדי דטריפה כדברי מוהר"ם פרק אלו טריפות +המלים פרק אלו טריפות הן בסוגריים ובאותיות רש"י בד"א+ והרא"ש +הרא"ש מביא דעות מהר"ם, הרשב"ם והריב"ן (ולא הריב"ם כפי שהוא אצלנו) וז"ל בחולין פ"ג סי' כו: ולא מטרפינן אלא תרי בועי דסמיכי להדדי ואפילו אי מליאים מים זכים, ודלא כרשב"ם וריב"ן שכתבו דלא מטרפינן בתרי בועי אלא מליין מוגלא ודקדקו מדנקט בועי משמע שמליאין מוגלא מלשון (שמות ט) פרח אבעבועות. והקשה רבינו מאיר על דבריהם,,, אלא ודאי אין חילוק בריאה אף לענין תרי בועי בין מים זכים ובין מוגלא, ועי' חולין מז, א תוס' ד"ה ואי לאו טרפה+ ולא חש לדברי המרדכי +חולין פ"ג סי' תרכ, וז"ל: והיכא דתרי בועי סמיכי ויש בהם מים זכים רפיא בידי, ויותר נראה לי להתיר מלאסור+ ורשב"ם +הרשב"ם הוא ר' שמואל בר' מאיר חתנו של רש"י, רבותיו היו אביו וזקנו+ וריב"ם +ברא"ש הנ"ל הגירסא היא ריב"ן וכן הוא בב"י יו"ד סי' ל"ז ד"ה ומ"ש רבינו, ועי' בתוספות חולין מז, א ד"ה ואי לאו טרפה שמביאים סתם רבינו יהודה, והוא ר' יהודה ב"ר נתן חתנו של רש"י ותלמידו המובהק, בתו של רש"י ילדה לו את ר' יום טוב מפלייזא ואת מרים, למרת מרים היה בת ושמה אלווינא והיא מסרה לר"י הזקן מנהגים שנהגו בבית אמה+ שהסכימו להתיר. מזה נראה גדולת רבינו ועומק לבבו, שיוכל להכריע בין הרים גדולים. אך הוקשה לי מה שכתב לבסוף, וז"ל: ואע"פ שרוב הם המכשירים וכן נהגו, אל תשגיח במנהג הקל וכו'. תמיהני בזה לקרוא מנהג קל מנהג שנתייסד ע"פ ותיקים ראשונים המוזכרים ואחרונים כגון מהרי"ו בהלכות בדיקה +עיין לעיל בסימן זה בהערה מספר /עשרים/ בהוצאת ירושלים תשי"ט הוא בעמוד קמט ומהרי"ו אוסר שם בתרי בועי דסמיכי להדדי אם יש בהן מוגלא ובמים עכורים וסרוחים, ומתיר אם הן קשות כאבן או במים זכים ע"י שאלת חכם שיהיו המים צלולים ומתוקים+ ומהרי"ל +ועיין בספרו של מהרי"ל ששם הובאו הלכות בדיקות של מהר"י ווייל תלמידו ולא של המהרי"ל עצמו, והלשון היא כמו בהערה הקודמת, אמנם הד"מ בטור יו"ד סי' לז אות ב מביא את המהרי"ל, וז"ל: ובמהרי"ל כתב באוסטרייך ומגנצא יש להכשיר מים זכים בשיפולי הריאה ולא בשאר מקומות עכ"ל, ונ"ל דה"ה בסמיכי דחד טעמא הוא כדלקמן - עו"כ מהרי"ל כשחכם טועם המים לא יטעום באצבעו כי האצבע ממרר אלא ישפכם לתוך הכלי וילחך שם בלשונו וכן היה מקובל מרבו מהר"ם עכ"ל+ ז"ל, שכתבו שהמנהג להכשיר במקצת מקומות. כ"ש לדברי מעלת אדוני שכתב שרוב הם +המלה הם היא בסוגריים ובאותיות רש"י בד"א+ המכשירים, אף שאינו נראה כן מדברי רבינו ירוחם +רבנו ירוחם ב"ר משולם מפרובנציה חי בסוף המאה הראשונה לאלף הששי. נולד בפרובנציה ולמד שם תורה מפי אביו ודודו, בימי שחרותו גורש מארץ מולדתו בגרוש צרפת בשנת ה"א ס"ו, וילך לספרד ושם קיבל תורה מפי הרא"ש בטולידו, אולם רבו המובהק היה ר' אברהם בר' אסמעאל, בשנת הא' /ה"א/ צ"ך חיבר את ספרו הראשון הוא ספר מישרים העוסק בדיני ממונות, ואח"כ חיבר תולדות אדם וחוה על כל עניני הלכה של חיי האדם+ בספרו תא"ו נט"ו +בספרו תולדות אדם וחוה נתיב טו אות ו כתב: ורוב הפוסקים הסכימו שאין חלוק בריאה בין מוגלא למים זכים אפילו לטרפות שני בועות וכן עקר, וכן כתב הר"ם+ שכתב שרוב הפוסקים פסקו לאסור. ואף כי דברי מעלתו לאסור, הא דברי מהרי"ל ומהרי"ו+ומהרי"ו בסוגריים ובאותיות רש"י, ומזה שכתוב אחר זה מסכים בלשון יחיד משמע שהוסיפוה המולי"ם הראשונים+ מסכים לדברי מהרי"ק בתשובה +סי' ל"ו, וז"ל: אבל בתרי בועי שלא בשפולי דהיינו במקום היקף לא פסלינן אלא במים עכורים או מוגלא ממש.+ ולכן אומר אני שמנוקה אני מעון זה, להיות דברי סותרין ח"ו לדברי הרא"ש.
עוד הקשה רבינו מדברי, וז"ל: שמתחלה כתבת קשה הוא כאבן שאין בו לחלוחית כו' ואח"כ כתבת ואף כי קשה כסלע כו', וזהו הפך דברים הראשונים שהרי סלע מקום המים ושם טבעו, עכ"ל דמר. ואי לא מסתפינא אמינא כי אלו הדברים מרפסים אגרא +עי' קדושין סג, ב: ואמר רב אסי הני שמעתתא דידי מרפסן איגרי, ופירש"י: משברות גנין /גגין/ ועליות כלומר קשות לשומעיהם שאינם מבינים טעמם.+ כי מושכל ראשון הוא שהסלע הוא דבר יותר קשה מהאבן, ולזה נאמר אבנים שחקו מים +איוב פרק יד פסוק יט+ ונאמר וכפטיש יפוצץ סלע +ירמיהו כג, כט.+ ומדוע לא אכתוב אוציא מן האבן מים אף מן הסלע, ואף כי הוא מקום המים כ"ש שאבן הוא מקום המים. כי כל סלע אבן הוא ואף אם אינו מתהפך בנושא להיות כל אבן סלע. ואני אומר כי עיקר שם הצור שמוציא מים עיקר שמו הוא אבן, והוא נראה מטבע הויית המים מתוכו. וזה כי כתבו החוקרים בטבעיות, כי סבת הויית הנהרות מן ההרים הוא כי המקומות הגבוהים מן ההרים הם כדמות הספוג העב שימשוך אליו המים ויקבצם מעט מעט. וזה, כי ההרים יולדו בתוכן מחילות ויעלו אדים מתחת המחילות ויעלו למעלה, עד ששם יפגשו קרירות המקום ויתהוו מים. וידוע כי כל ספוגיי הוא רך יותר מדבר שאינו ספוגיי. והוא האבן לא הסלע, שעיקר שמו מונח על אבנים החלקות הנמצאות בנחל, אלא שהושאל אח"כ לקרוא אבן ג"כ סלע. ואל יתמה אדוני מאחר שכן הוא למה נקרא הצור יותר סלע ממה שנקרא אבן, כי זה גורם השאלת השם. ודוגמתו אמרו +בראשית רבה פרק כז, א+: גדול כחן של נביאים שמדמין הצורה ליוצרה כו' שנאמר ואראה מראה כדמות אדם +יחזקאל א, כו, אבל הלשון בפסוק הוא: ועל דמות הכסא דמות כמראה אדם עליו מלמעלה.+ ולא אוכל לפרש, אך ידוע לי שלמר נגלה פירושו ומקומו, והוא בעקידה פרשת בהעלותך +שם שער ששה ושבעים, והוא מבאר לפי שהשכל האנושי הוא חלק אלקי בארץ וחלק אלוקה בעולמו וכאילו הוא מורה על עצמו ית' לפי שהוא מנהיג את הגוף עם כל אבריו בכל הענינים וכוחותיו הנמצאים בו גם הצריכין מחוץ קרובים רחוקים בחכמה ותבונה ובדעת, על דמיון שהוא יתברך מנהיג את העולם בכלל+ ובזה אומר אף שידעתי סוד הכאת הצור ונצוח הדבור בחטא מריבה, מ"מ כראוי כתבתי ועל ידי לא יוזכר המאציל לגנאי ח"ו. ועוד אוסיף ואומר כי הנראה בדעת מורי שזו היתה החטא, בחושבו כי ההכאה והדבור הוא שוה בעניין הסלע מאחר שע"י הכאה לא יצאו המים כו' +בדפוס ראשון יש פה הערה בסוגריים ובאותיות רש"י, ונעתקה ביתר ההוצאות, וז"ל: א"ה יתר הדברים האלה עיין בתשובה המתחלת בל"ג לספירה (היא תשובה ז אצלנו) תמצא נחת. עוד תדע שמתוך דברי ענייני התשובות האלו נראה שחסרה תשובה אחת מה שכתב הגאון המחבר בראשונה שעליה השיב הגאון מוהרש"ל תשובה הסמוכה. אמנם נראה לי שסימן ו הוא תשובה שהשיב על סימן ה שלפנינו.+
@שו"ת הרמ"א סימן ו
בכ"ד לספירתו, שלוה ונועם לחדר תורתו, ואמהתא דבי קיסרי ישירו תהלתו +כמו על ר' אבוהו כתובות יז, א.+ לא כחל ולא שרק והוא בשפירתו +השוה כתובות שם, סנהדרין יד, א+ אמרות ה' טהורות אמירתו. מי ימלל גבורתו ותהלתו, ה"ה נ"י שאירי מהר"ר משה י"ץ, בצירוף שלום הכסא עם כל המחנה החונים בדגלתם סביב שכינתו. י"ר שיהיה הכסא שלם בלי מבהיל ומחריד.
קבלתי כתבך במגילה עפה כתובה פנים ואחור, וראיתי בו דברים חידודים, והרגשתי כאיזמל בבשר, והקפתני בחבילות חכמות ורובן חיצונות, בכלים שונות, והפנימות עגונות. והתורה חוגרת שק ומקוננת +בדפוס ראשון: ומתקוננת+ עם נערותיה, כי ההרות בנים ובנות, הן הנזופות ומגונות, כעדה וצלה +בראשית ד יט ברש"י: שתי נשים, כך היה דרכן של דור המבול אחת לפריה ורביה ואחת לתשמיש, זו שהיא לתשמיש משקה כוס של עקרין כדי שתעקר ומקושטת ככלה ומאכילה מעדנים וחברתה נזופה ואבלה כאלמנה, ועיין ירושלמי יבמות פ"ו הלכה ה+ בדורות הראשונות, ולחכמת אריסטו הערל אליו היית פונה בכל פינות. והנה בהתבוננות בתוך כתביך ראיתי עליית עשן באפך כמוקד, ומתוך הכעס השבת חוץ מדרכי הטענה. ואמרתי בלבי ויהי מה אפסיק בשלום, כי לאותן דברים המרים וחדים אין להם הפסק בגלגולן אם לא בבלימת פינו כאלמים. לולא שכתב עלי פה קדוש יאמר זה כו' +סנהדרין כג, א; כד, א מובא לקמן הערה /מס' עשר/ וסי' מ"ח הערה /מס' עשרים ושש./+ הייתי מחריש, מה שלא אוכל עתה לראות את עצמי בתוגת נפשי בכדי, ואגבה אבוא בגלגול מחילות ואומר ככל אשר עם לבבי.
תחלת דבריך וטענתך, שכתבתי אנת משה ספרא רבא איה חכמתך ואיה סכלתנותך כו' ולא גדול אני משלמה כו', שבסוף עלו דבריו ביושר אף דברי כו'. ותמה אני וכי בזה התרעומת, הלא הראיתי לך מקום שתוכל לישא וליתן בו ולישבו. וכבר ידעתי ששערי תירוצים לא ננעלו +בטוי שמשתמשים בו גם המהר"ם מפאדובה בסי' סט הערה /מס' שמונה/ ובנו מהרשי"ק בסי' קכז הערה /מס' שבע/ אבל לא נמצא בשום מקום, אולי מבוסס על שערי תשובה לא ננעלו שבתפילות נעילה, ועיין איכ"ר ג, לה: שערי תשובה לעולם פתוחים, ועי' ג"כ ילק"ש תהילים תשפ"ט, ובמורה נבוכים ח"ב פ' כה כותב: ולא שערי הפירוש סתומים בפנינו, ז' א' שיכל לבאר את הפסוק שלא יתנגד להנחתו, ע"ש+ בפרט בדורות האחרונים לא ראית מימיך מי שעלה בקושיא. ק"ו לאיש בר לבב כמותך שלבך לב ארי +כן כותב לו ג"כ בסימן עא הערה /מס' שבע עשרה/ והוא ע"פ שמו"ב יז, י אשר לבו כלב האריה, מובא ג"כ לקמן כד /מס' עשר/ וסז /מס' שמונה/+ לסתור ולבנות, אלא שכך עלה לפני בדעתי הקלה ונמרצה. שוב כתבת, וז"ל: מה שכתב מעלתו מ"מ לא קשה לגמרי כאבן שא"כ לא גרע מאטום כו'. נראה מדברי מעלתו שההפרש בין הטינרא והאטום הוא לענין הקושי לבד, והוא בעיני תמיה נפלאה פה קדוש יאמר דבר זה +עיין הערה /מס' שש/+ כי הוא ההפך מדברי הסמ"ג +עיין בתשובה הקודמת הערה /מס' עשרים ושש/+ והגהת מיימונית פ"ז +ע"ש הערה /מס' עשרים ושבע/+ וז"ל: אטום בריאה משמושו קשה ומראהו כמראה ריאה, אבל אם מראהו הוא דומה למראה מוגלא היינו טינרי דאמרינן דכשרה, עכ"ל. נראה מבואר שהחלוק בין האטום והטינרא הוא המראה לא הקושי כדברי אדוני. ובאמת שלא אוכל להבין דעת אדוני מ"ו +ר"ת מורי ורבי+ שרצה להעזר בדברי רש"י שלפי מיעוט השגתי כלל בדבריו כל מה שכתבתי. וז"ל פרק אלו טרפות +חולין מח, ב+: טינרי הם צמחים גדולים מכנדי וכבר הוקשו כסלע ואין מראיהן דומה לריאה אלא דומין למראה מוגלא, ולאו היינו אטום בריאה משום דאטום אין שם צמח ואינו משתנה מן הריאה אלא שאין עולה בנפיחה עכ"ל. ואם רש"י ז"ל כתב שהוא קשה כסלע, למה לא אקראנו ג"כ קשה כאבן שהוא רך יותר מן הסלע, ע"כ לשונך.
העבודה והאמונה, בהיותי עוסק בסמ"ג יום אחר כתיבתך אמרתי בלבי: בזה יתפוס עלי החכם לאון +צ"ל לעון+ אשמה. ובודאי שכן הוא, שאם היה הטינרא קשה ממש בלא מוגלא ולחלוחית, אטו משום שנשתנה מראיתו מבשר הריאה יהא עילוי למכתו ועדיף מאטום. אדרבה הוה על הוה תבא אי לאו משום שיש בו מוגלא והדר בריא, אלא שהספר נתן סימנים מהו טינרא ומהו אטום, וגם שלא תאמר מה בין אלו לאלו. לפי שהטינרא אין מראהו כמראה הריאה וא"כ הוא בא כדרך הצמחים דהדרי בריא. אבל אטום שלא נשתנה מראיהו והוא קשה, ע"כ אינה מחמת מוגלא וצמח שאי אפשר שלא ישתנה, וע"כ הוא מחמת אטימה ולא הדרא בריא, שהרי אין לה סיבה שתעלה ארוכה, וזו מן הידוע בחכמת הרפואה. אף שבדברים כאלו אין לסמוך על אלו החכמות כאשר כתב רבינו משה פ"י מהלכות שחיטה +פ"י מהלכות שחיטה בסוגריים ובאותיות רש"י בד"א, בכל הדפו' כ' בטעות פ"ו, והוא בפ"י הלכה י"ב+ מ"מ מה שנוכל לקרב דברים התלויים במקור הטבע למקור נבעו, שלא יהא כחוט השערה נגד התלמוד ודברי הגאונים נעשה. וק"ו אם היה נשתנה מראיתה וגם אטום, דאית ביה תרתי לריעותא, וטריפה מאחר שאין בה מוגלא. שהרי מסקינן על אטום בריאה אי אית ביה מוגלא כשירה, אלמא עיקר הטריפה תליא במוגלא. ועוד צא וראה שהיסוד בנוי על המוגלא, שהרי רוב הבועות והטנרות בכלל מראות טרפות הם ועל מה הוכשרו. אלא שיש בהן מוגלא ויצאו מגדר הריאה, והיינו ממש כמו שפירש רש"י. רק רש"י שפירש דומין למראה מוגלא, יש לך לדקדק ולא מוגלא עצמה. אכן כי מעיינת ביה שפיר תראה ותשכיל ותמצא דברי כנים +בדפוס ראשון הגירסא: דברים כנים+ דאם לא כן על מה הזכיר רש"י בדבריו מוגלא, וכי לא די לו במה שהפריש ביניהן שהטינרי הם צמחים וגם אין מראיהן כבשר הריאה כו', ולא תאמר שצריך שיהא מראהו כמוגלא ולא בענין אחר כלל. כי מי הנביא שגילה לו כך, שהרי אין לו הכרע בתלמוד בענין המראה, וגם לא ראיתי שום מורה שידקדק בכך. והם משתנים לכמה גוונים, לפעמים נוטים לשחרורית ופעמים קצת ללבנונית, ופעמים קצת לירקרקות. אלא שמבפנים הם דומות למוגלות, רק שאינם כמוגלא ממש הנמצא בתוך הבועא. אכן יש בו לחלוחית, ולאו דוקא קשה כסלע ממש אלא דרך משל נגד הבועות, ועל שם צמחיהם נקראו כן. וכן מה שכתב בנוסח הבדיקה שאין בהם מוגלא הוא ע"ד זה שכתבתי, שהרי עינינו רואות שיש בהן כעין מוגלא קשה.
וכן תשובתך במה שכתבת קשה כאבן שיפה כתבת מאחר שבזה הלשון שמשו בו כל המחברים, הוא כעין טענו בחטים והודה לו בשעורים +מסכת שבועות דף ח ע"ב.+ הלא בודאי עדיין כתבי לפניך, פוק חזי וראה איך כתבתי. עיקר תלונתי במשא ומתן שלי במה שכתבת קשה כאבן שאין בו לחלוחית וזה אינו בנמצא. ולפעמים אי לא היה בו לחלוחית כלל היה טריפה ממש, דלא גרע מאטום כדפרישית. ועשית עצמך כאינו מרגיש, וכתבת: ואם מעלת אדוני דורש לשון הדיוט כו'. העיקר עשית טפל, כלו' הרחקת אותם לקצה האחרון כאלו הם דברים של הדיוט כמוני בעצמי. כי עיקר היסוד היה על זה שזה יעיד על דבריך, שהבנת קשה כאבן ממש בלי שום מוגלא וליחה ואינו כן.
ואח"כ הראיתני מחכמת אריסטו הערל, מתוך האדים שבארץ כו'. אמרתי, אוי לי שעיני ראו נוסף למה שאזני שמעו, שעיקר המחמד והבושם הוא דברי הטמא, ויהי בפי חכמי ישראל כעין בושם לתורה הקדושה, רחמנא ליצלן מהעון הגדול. ולא אשיב ככל אשר עם לבבי +בהקדמת יש"ש לחולין כותב הרש"ל: שנמצא בכתב שכתב (הרמב"ם) לבנו וגוזר עליו ללמוד ספרי החכם ר' אברהם אבן עזרא אשר לא היה בעל תלמוד ורוב בנינו ופירושו התכונה והטבעים וקבלת חיצוניות, והתריס בכמה מקומות נגד דברי חכמי התורה והתלמוד - ואמת שמעתי אומרים עליו שכך היה מכריז והיה מודיע לרבים שאינו רוצה לישא פנים אלא לפרש עד מקום אשר שכלו מגיע לולי הקב"ה - ולא צדקו דבריו בעיני ולפי דעתי שכבר נתן עליהם הדין כי נתן יד למינים ולצדוקים ולקלי האמונה. אני הגבר אשר ראה עני עמי, ואף כל זאת ששיבח אותו הרמב"ם ונתן לו עטרה החרשתי כי דרך קצת בדרכיו בענין חכמות פילוסופיות וחירוזרים וסברות שבאותה חכמה זכו ועלו לשלימות ותכלית הנפש הנשארת, הלואי שתהיה עלייה זו עלייה, ותו לא מידי. עיין בתשובות הרשב"א סי' תיח שכותב החכם ר' ידעיה הבדרשי אל הרשב"א ומשבח מאד את גדולתו של אבן - עזרא. ועיין בספר ייני עם לחמי (ירושלמי) שהאריך בענין זה, וכן בספר פחד יצחק. עיין מאנאטשריפט כרך /ארבעים ושבע/ עמ' /מאה חמישים ושלש/ בענין דרשת ר' אהרן רבה של פוזנא בשבת הגדול שי"ט שבה התקיף את הרמב"ם ואחרים מגדולי הראשונים על זה שהתענינו בפילוסופיה ובחכמות חיצוניות. אחד מבני פראג, שהי' ממעריצי הרמב"ם יצא בהתקפה חריפה בחוב' בעילום שמו נגד ר' אהרן וחתנו ר' יוסף. י"א שמתנגדו של ר' אהרן היה ר' אברהם הורוויץ תלמידו של הרמ"א ואביו של השל"ה. (עי' בזה בסיני כרך ז' ע' שיז).+ כבר ראיתי דברי רב האי +דברי רב האי מובאים בתשובת הריב"ש סי' מה, וכבר שאל הנגיד רב שמואל הלוי ז"ל מרבינו האי גאון ז"ל אם מותר להתעסק באותן החכמות, והשיב לו וז"ל, תקון הגוף ומשור הנהגת האדם הוא עסק המשנה והתלמוד - ואשר יסיר לבו מזה ויתעסק בדברים ההם יסיר מעליו תורה ויראת שמים ויפסיד באותן הענינים כי יסלק מעליו כל דברי תורה לגמרי וכו'+ ודברי הרא"ש בתשובה ודברי ר"י בר ששת +הוא הריב"ש בתשובותיו סימן מ"ה, ועיין בתשובת הרמ"א להלן סי' ז הערה /מס' שתים עשרה/ רבנו יצחק ב"ר ששת היה תלמיד מובהק של הר"ן ורבנו פרץ, הב"י ורבינו התחשבו מאד בפסקיו והשתמשו בתשובותיו בפירושיהם על הטור ובשו"ע+ שהיה מחכמי ספרדים שכתב מהם וסיבתם ומה הגיע אליהם. +עי' תשובת הרא"ש כלל נ"ה דין ט': והיא לחכם ר' ישראל מטולידו: תהלה לקל חנני אלוקים ויש לי כל בסברא אמיתית של תורת משה רבינו ע"ה כלל חכמי ספרד הנמצאים בימים האלה ואע"פ שלא ידעתי מחכמה החיצונית שלכם בריך רחמנא דשיזבן מינה כי בא האות והמופת להדיח האדם מיראת השם ותורתו - ועל שכתבת מגזרת השכל וגזרת הדת מה אשיב על זה, לא תהא תורה שלנו כשיחה בטלה שלכם חכמת הגיונכם אשר הרחיקו כל חכמי הדת - והלא חוצבי מקורה לא האמינו במשה ובמשפטים ובחוקים צדיקים אשר נתנו על ידו בכתב ובקבלה ואיך שואבי מימיה יביאו ראיה מהם לחקים ומשפטים של משה רבינו עליו השלום ולפסוק דינין במשלים שהורגלו בהם בחכמת הגיונם - ת"ל בעודי חי עוד יש תורה בישראל להביא ראיה מהמשנה וגמרא בבלית וירושלמית ולא יצטרכו להביא משלים לפסקי הדינים, כי חכמת הפילוסופיא וחכמת התורה והמשפטים אינן על דרך אחת - אע"פ שאין הדברים נמשכים אחר חכמת הטבע אנו הולכין על פי הקבלה, אבל חכמת הפילוסופיא היא טבעית וחכמים גדולים היו והעמידו כל דבר על טבעו ומרוב חכמתם העמיקו שחתו והוצרכו לכפור בתורת משה לפי שאין כל התורה טבעית אלא קבלה - ועל זה אמר החכם כל באיה לא ישובון רוצה לומר כל הבא ונכנס מתחלה בחכמה זו לא יוכל לצאת ממנה להכנס בלבו חכמת התורה כי לא יוכל לשוב מחכמה טבעית שהורגל בה - כי יהיה לבו תמיד על חכמת הטבע ותעלה ברוחו להשוות שתי החכמות יחד ולהביא ראיה מזו לזו ומתוך זה יעות המשפט כי שני הפכים הם צרות זו לזו ולא ישכנו במקום אחד. ועיין ארי נוהם לריא"ם פ"ב שכותב: וקראתי תגר על דברי הרא"ש בתשובה כלל נ"ה - כי אני אומר מי יתן שאוכל לשבח ולרומם ולקלס לקל שיהיה עוזר לי לדעת כל מושכל שבעולם.+ העבודה יש לי יד בחכמתם כמותך אלא שארחיק מהם נדוד, שהרי אפילו בדברים היפים אמרו בע"ז +יז, א, בהוצאת קודמות חוץ מדפוס ווארשא רשום בטעות מז, א+ על כה"ג הרחק מפתח ביתה +משלי ה ה בשנוי לשון, והגמרא אומרת: הרחק מעליה דרכך זו מינות, ואל תקרב אל פתח ביתה זו הרשות+ ואין לך מינות והריסות כחכמתם. ולא יכיל מגילה עפה לכתוב תוכן דעתי, אלא בידיעה ובחיבה פנים מול פנים. ועתה אני הגבר ראיתי כתוב בתפלות ובסידורי הבחורים רשום בהן תפלת אריסטו. וזו היא אשמת הנשיא כמותך שנושא להן פנים, מאחר שאתה מערבו בדברי אלהים חיים. וכדאי לעיין בהם בהליכות לבית הכסא ודומהו מאחר שחשקה נפשם +בהוצאות הקודמות מלבד בדפוס ווארשא: נפש+ בהן כל עיקר. ובאלף מחילות יותר היה למר לעיין בחכמת הדקדוק, כי כתבך +צ"ל כתביך+ הם חומה פרוצה לרוב בנוכח ונסתר ונקבה וזכר ויחיד ורבים +עי' יש"ש חולין פ"א סימן טו שאחד מן הדברים הנחוצים לת"ח הוא לכתוב שו"ת ופס"ד ואף אגרת שלומים בצחות לשון נאה לת"ח.+ כתבת כמה פעמים מה שבקושונו /שבקשני/ אדוני, הוא שני הפכים כאחד יחיד ורבים. כתבת הייתי יוכל לתרץ, מדבר בעדו וזולתו כאחד, וכן רבות. וכתבו תשובות הקדמונות כשתסתפק בשם מן השמות איך לכתוב בגט מלא או חסר או בסופו אל"ף או ה"א תוכל לסמוך +בהוצאות קודמות המלה לסמוך באותיות רש"י ובסוגריים+ על כתבים הראשונים של החכמים אפילו באגרת שלומים, ומוקמינן אחזקתייהו שדקדקו אחר האמת. ומהאי טונא גופא אעסוק בחבילתי, שמר כתב משולם בוי"ו והוא חסר בתורה +נחמיה פרק ח פסוק ד.+ וראייה ממסכת מגילה +דף כג עמוד א+ למה נקרא משלם לפי ששלם במעשיו, וכן כתוב בטופסי גיטין. ועל רוב חיבה כתבתי, כי דברי רב סנפירא חקוקה לפני +והוא לשון כבוד+ בראותי קרח הנורא, ואליך תשוקתי אף תמשול בי +ע"פ בראשית ד, ז.+
ומה שכתבת עוד, כתב מעלת אדוני מ"ו, וז"ל: מדבריך נראה שבועא במים זכים הן בעילוי יותר מטינרא כפי המשל אשר אנו עוסקים בו כו'. עד ולא נמצא כן בספרי הגאונים, שהרי הטינרא כשרה בכל מקום אפילו בתרתי דסמיכי להדדי, עכ"ל דמר. על זאת אשיב, לו יהיה כדברי מעלת אדוני מ"מ מאחר שבראשונה לא העלה מר רק טינרא אחת ומאחת דבר אדוני ולא משתים, וא"כ מה לחוש לתרתי דסמיכי דטריפה בבועות. ואם בתוך זמן זה העלתה המכה צמחים עד כי נסמכו להדדי, מזה לא ידעתי כי אינני חכם לראות את הנולד, עכ"ל. באת עלי בדברי שחוק והתולים, ואח"כ כתבת בלשון ואם יאמר מר כו', ותפסת את העיקר כאילו בעיניך יתור בעלמא. ומה שהשבת, שמצאת בשם ר' משה ממידלינ"ג כתוב אם נמצא בין האונות בועות זו כנגד זו בלא סירכא כשרה אבל אם האחת בועא והשניה טינרא טריפה כו', וא"כ מצאת שיש עילוי בבועות מבטינרא. לא אוכל להתאפק מלומר איה חכמתך ספרא רבא איש האלהים +עיין סי' ה הערות /מס' שלש עשרה, ארבע עשרה/+ ואם אם אמר יהושע בן נון סברא זו לא צייתנא ליה, דאטו משום עילוי הבועות הוא דכשירה או משום ריעותא דטינרא הטריף החכם. אלא אדרבא משום ריעותא דבועות דסופה לינקב, וחוזר הענין לאיתנו.
ומה שכתבתי המשל הוא לנמשל כצורה לחומר יפה כתבתי על דרך מושכלות הראשונות, שהצורה היא המיפה החומר בכל ענין שתפול בו ההנהגה על כח ההיולי, כדמות המשל לנמשל. ולא כתבתי כתורת המערכה במעלות וסוגים. ועל פי דרש חכמינו נמשל כבהמות נדמו כו', יורה ממש כעין כוונתי ואין פנאי להאריך. כ"ש גם לקצת החכמים שקראו להדיא בספרי מליצת, הענין צורה והעיקר חומר, לא חומר נפסד אלא כלומר גוף הנושא המקרים. ויהי מה טוב שיחה שלנו מתורתם.
כתבת עלי מי כהחכם יודע פשר דבר להכריע בין הגדולים, והראית לפידים בתוך הכדים +הבטוי הוא ע"פ שופטים ז, טז, וע"ש ברש"י+ כלומר כאילו תלמיד כמוני יודע להכריע נגד הגדולים. ת"ל יש לי יד ושם להכריע בכל הפוסקים, ראה מה שכתב מהרי"ו מ"כ +מנוחתו כבוד, ועי' עליו סי' ה /הערה עשרים/+ בדרשו' פסח +סי' קצג, בכל ההוצאות נדפס בטעות קנג+ שצריך להגדיש המדה והביא הי"ד ולא דק כלל דוק ותשכח +מהרי"ו כותב שם: במרדכי פרק אילו עוברין (סי' תקצח) שיעור חלה צריך למוחקו, ביורה דעה צריך לגודשו. ובאמת בטור יו"ד סימן שכד בענין חיוב חלה כתב: לכן כשממלאים המדה קמח צריך לגדשה, אבל הרש"ל אומר פה ולא דק כלל. ועיין בבגדי ישע על המרדכי הנ"ל אות י"ד שכותב: ז"ל רש"ל ובאשרי ריש חלה משמע דאין צריכין לגדוש הקמח לחלה בשאר ימות השנה אלא חומרא נהגו הנשים וממילא בפסח אסור לגדוש ומש"ה לא כתב הטור שום גידוש בהל' פסח אלא ביו"ד גבי חלה ודו"ק. אמנם גם הב"י בשו"ע יו"ד סי' שכד סעיף א ובאו"ח סי' תנו סעיף א פסק שהכלי יהיה מחוק ולא גדוש. ועיין בחק יעקב על או"ח הנ"ל אות ו' ובמחצית השקל ס"ק ד.+ גם עתה ראיתי שמהר"י קארו +טור או"ח סי /סי'/ תצח+ הקשה עם מפרשים הקדמונים ריסוק איברים שבי"ר +ר"ת: של בית הרחם, בהוצאות אחדות כתוב בטעות שבי"ד+ על דברי הטור ונגד הגמרא, והרחיבו הענין והקדימו במליצות ההגיון ואמרו דברים זרים השחיתו וטעו ולא ירדו לשורש הענין +עי' בב"י שם ד"ה עגל שנולד ביו"ט, וע"ש ג"כ בד"מ אות ג' ובהגהות וחדושי מהרל"ח אות ד.+ וכהנה רבות תראה ותמצא אם אזכה שיגיע לידך חבורי הגדול +הוא חבור ים של שלמה על מסכתות הש"ס.+ ומה שכתבת: ידעתי סוד ההכאה בצור, מדבריך אתבונן שלא ירדת כלל לתמצית דעתי, ואם יש לך פנים אחרים או"א דא"ח +ראשי תיבות: אלו ואלו דברי אלקים חיים, עירובין דף עג /י"ג/ ע"ב. מובא גם כן לקמן סימן ז הערה /מס' חמש עשרה./+ ומה שכתבת בסוף: מה שרמז לי אדוני בסוף דברים מדברי המרכבה העליונה שהן דברים שהן כבשונו של עולם וכסן עתיק יומין, לא אוכל לדבר בנסתרות כי לא בינת אדם לי בדברי בעלי העבודה הלקוחים באמתות מדברי מערכת אלהות אשר מהם רמז מעלת אדוני. ואם אדע בהן אין מדרכי לכתוב או לרמוז מהם דבר, כאמרם פ"ק דר"ה +יח, ב, בדפוסים קודמים רשום בטעות יט, ב, בגמרא: ונמצא שטר מוטל באשפה+: למחר זה פורע חובו ונמצא ש"ש מוטל באשפה עכ"ל +בהוצאה ראשונה: עכ"ד.+
הראיתני מוסר במה שכתבתי דברים פנימיים כאלו, בפרט מאין תועלת מאחר שכבר ידעת כמוני ויש בו ספק היזק בהגעתו לאשפה. אפשר שכן ההרגל אצלך כתיבתי, אבל כתביך הם לי לעטרת פז ולענק לגרגרותי +השוה משלי א, ט.+ גם לא מספר מערכת כתבתי, אלא ת"ל מה שיגעתי ופירשתי על ענינים עמוקות סתומות שאין לגלות אלא לצנועים כמותך, ואמרתי אולי יחרש בי וימצא חידתי +שופטים יד, יח+ ומאחר שמאסת בהן באין צורך נחרטתי מעיקרא, כי צללתי במים אדירים והעליתי חרס. גם אפילו יוזרק לאשפה אין בי עון כ"כ מאחר שאין בו שם מן השמות שאינן נמחקים, ונקראים בספרים רישומי חכמה. ואולי אזכה אחר כמה ימים תראה פירושי מרקנטי וממערכת אלהות +כנר' שנשאר בכ"י ואבד+ כי הנראה מכל המפרשים שברוב דברים לא חדלו פשע +ע"פ משלי י, ט+ והרבו דברים והוסיפו אשמה מה שלא כיון להם המחבר בשום אופן. ומה שכתב שלא כוונתי בקו ירוק אלא לעולם השפל, גם ידעתי שכך היה מושכל הראשון. אבל בדיבור התאר קו ירוק וקו ירוק כזהב ירדתי ת"ל לאופני מרכבה, כאשר הזכירו בעלי העבודה קו ירוק כזהב +בהוצאה ראשונה: וזהב.+ ואם דחית דברי בקנה רצוץ ואמרת שכוונתי היתה דברים לשפלים קנינים כו', הלא כבר ידעתי שה' נתן לך חכמת אית"ן האזרח"י +עי' מלכים א, ה יא+ לפרוק ולפרק, ואף לטהר השרץ במ"ט פנים +אין מאמר בצורה זו, ואולי הוא ע"פ חז"ל: מ"ט פנים לתורה, וגם אין מושיבין בסנהדרין אלא מי שיודע לטהר השרץ מן התורה. עיין עירובין יג, ב דאיתא מטהר את השרץ בק"ן טעמים, ובירושלמי פ"ד דסנהדרין ה"ב: כדי שתהא התורה נדרשת מ"ט פנים טמא ומ"ט פנים טהור מניין ודגלו.+ ולרוב חיבתך יגעתי ביום ה' אחר הישיבה וגמרתי הפסק. ובודאי אם תעיין בו היטב ואח"כ תחזור ותעיין בדבריך תראה אף שהנפשות קרובות הלבבות רחוקות. ואם טעיתי אתי תלין משוגתי.
והטינרא שכתבת +עי' לעיל סי' ג סמוך להע' /מס' ארבעים ותשע/ דברי רבינו בזה+ בשכבר הוא בגלוי ובמשוש יד, שהבאת ראייה דמתני' ביה ממלוה ולא חשיב ראוי לגבה כמו כתובה +נ"ל שצ"ל: שהבאת ראיה דמתנה גביה ממלוה ולא חשוב ראוי לגבה כמו כתובה+ דאם לא כן מאי מקשה על רבי והא כתיב לתת לו כו', ולא משני דאוקי לענין מלוה שיהא ראוי לבכור כמו גבי מתנה ע"כ. בודאי לא עיינת היטב בשמעתתא, הלא רבי סבר דגובה בכור בראוי כבמוחזק משבח שלא היה כלל בעולם וכ"ש שגובה ממלוה, כמו שפירשו התוספות להדיא במסקנא דמלוה עדיף משבח, וזו היא הטינרא. אלא שכשר בנמצא שאין נפקותא, שהלכה כרבנן לגבי רבי לפי המסקנא, הרי לך הטינרא. גם אותה המתנה אינה דומה למתנה בקנין כאשר כתבתי בפסק. תעיין בו אולי יכשרו דברי בעיניך אם תודה על האמת, האלהים כך מדתי אודה ולא אבוש. ואם תמצא בפסק שלי אחר רוב עיון הנמרץ ראייה מוכזבת או מוחלפת הודיעני.
ונא אדוני הראני כבודך, אשה שגבתה בכתובה קרקעות ובתים ומקומות בית הכנסת, אם העשירו אח"כ הבנים אם יכולין לסלקה במעות מזומנים +רבינו עונה על זה בסימן ט'.+ ואני פסקתי דלא, וראייתי כמוס עמדי עד שאראה דבריך. ותמיהני שלא העליתני בציר של אביך אפילו אגרת שלומים. סוף דבר אני מקבל עלי מהיום שאהבתך תהא חקוקה בלבי, והלואי שתהא מצדך נערך החצי כי עדיין לא פסקת +גם בסימן ס"ז כותב הרש"ל אל הרמ"א בכבוד גדול, בהערצה ובידידות כנה, עיין במאמרי הנ"ל עמוד /מאתים ששים ואחת/+ ותו לא מידי רחוי"ל +ר"ת: רק חיים ושלום יוסיפו לך.+ דברי שאירך אוהבך בלב ונפש, שלמה בן מהר"ר יחיאל לוריא ז"ל ה"ה הנקרא ש"ר יצחק.
@שו"ת הרמ"א סימן ז
בל"ג לספירה, יצילהו ה' וכן בתדירא, למרגניתא שפירא, אשר ליה שבילי דשמיא כשבילי דארעא נהירא +ע"פ ברכות נח, ב: אמר שמואל נהירין לי שבילי דשמיא כשבילי דנהרדעא.+ כל רז לא סתים ליה +ע"פ דניאל ד, ו; ובחולין נט, א קרא רב על שמואל פסוק זה: כל רז לא אנס לך+ כקל כחמירא. הוא אהובי הגאון מר שאירי מוהר"ר שלמה ש"ן +ר"ת: שיחיה נצח.+ וע"ש +ר"ת: ועיקר שאלתי או ועוד שאלתי+ כל אשר למר שלום ולתורתו שלום.
הנה אהובי אדוני הגיעני מכתב מעלתו ביום ו' ל"א למספר בני ישראל. ובראותי קמתי מרעיד, בראותי כל מגילה כולה תוכחת מגולה ואהבה מסותרת, ואפשר את אשר יאהב אדוני יוכיח +ע"פ משלי ג, יב.+ והנה אם אשיב יארכו הדברים, ואפשר שברוב דברים לא יחדל פשע +משלי י, יט+ ולכן אשמור מחסום לפי בעוד אדוני לנגדי ואומר צדיק הר"ש בריבו. וגם מה שנתלה בדין מן הדינים אמרתי לא אזכרנו עוד פן אכוה בגחלתו דמר, כי אני רואה שאורייתא מרתחא במעלתו +תענית ד, א.+ אך היה בלבי כאש בוערת נלאיתי כלכל +ע"פ ירמיהו כ, ט+ ולכן לא אוכל להתאפק מלהשיב לאדוני מה שנתלה בדינים והשאר אניח.
תחילה אענה מה שהרעיש אדוני את העולם עלי בהביאי במכתבי הראשון דבר חכמת היונים וראש הפילוסופים, ועל זה כתב אדוני שהתורה חוגרת שק כו'. אומר שזו מחלוקת ישנה בין החכמים ולא אצטרך להשיב עליה, כי כבר תשובתו הרמתה מונחת בקרן זויות ערוכה בתשובת הרשב"א, מה שהשיבו חכמי פרובינצא להרשב"א ז"ל על זו +ח"א סי' תיח+ ואף הרשב"א ז"ל לא כתב שם אלא לאסרה בינקותו של אדם קודם שילמד חכמת התלמוד, והוא הבשר ויין +ברמב"ם: לחם ובשר+ שכתב הרמב"ם בספר המדע פ"ד מהלכות יסודי התורה +הלכה יג. מן פ"ד עד פה באותיות רש"י ובסוגריים בד"א.+ ומי לנו גדול מהרמב"ם ז"ל שעשה ספר המורה שכולו אינו אלא מזה המין. ואף כי כתב בתשובת בר ששת +שו"ת הריב"ש סימן מה, עיין עליו הערה /מס' עשרים ואחת/ בסימן ו+ שהוא לא עשאו אלא כדי להשיב לאפיקורוס כידוע למעלתו, באמת אומר שיש לי בזו שתי תשובות בדבר, ושתיהן אמיתיות לפי מעוט השגתי. וזה, כי הם לא חששו אלא ללמוד בספרי היונים הארורים, כגון ספר השמע ומה שאחר הטבע כמו שזכרן שם בתשובה הנזכרת. ובזה הדין עמם, כי חששו פן יבא להמשך אחריהם באיזה אמונה מן האמונות ויתפתה ביינם שהוא יין תנינים ודעות מופסדות. אבל לא אסרו ללמוד דברי החכמים וחקירתם במהות המציאות וטבעיהן כי אדרבה על ידי זה נודע גדולתו של יוצר בראשית יתברך, והוא פירוש שיעור קומה שאמרו עליו כל היודע כו', ואף כי למקובלים דעת אחרת בזו אלו ואלו דא"ח =דברי אלקים חיים= ואף כי חכמי אומות העולם אמרו, כבר אמרו במגילה פ"ק: כל מי שאומר דבר חכמה אף באומות נקרא חכם. וכזה עשו כל החכמים שהביאו דברי החוקרים בספריהם, כאשר גלוי לכל מספר המורה ובעל העקידה +לר' יצחק ב"ר משה ערמאה+ ושאר מחברים גדולים וקטנים. כל שכן מי שאינו נכנס לעמקם לבניית המופתים להוציא דבר מתוך דבר כמוני, רק מביא מה שכתבו שאין ראוי לחוש לזה כלל. והשנית, אף כי אם נאמר שאסרו ללמוד בכל ספריהם גזירה משום דברים האסורים שבהם מ"מ בספרי חכמינו ז"ל אשר מימיהם אנו שותים, ובפרט הרב הגדול הרמב"ם ז"ל בזה לא עלה על שום דעת לאסור. כי בודאי אין לחוש בספריו לשום דעת בטלה כמו שהעיד עליו בעל בחינת עולם באמרו: סוף דבר לבי האמן מה שהאמין סוף הגאונים בזמן וראשם במעלה הוא הרמב"ם כו'. ואף כי מקצת החכמים חלקו עליו ושרפו ספריו, מ"מ כבר נתפשטו ספריו בכל חכמים האחרונים ז"ל, וכולן עשו אותן לראשם עטרה להביא ראיה מתוך דבריו כהלכה למשה מסיני.
ולכן גם אני אומר שמנוקה אני מעון זה. כי אף שהבאתי מקצת דברי אריסטו, מעידני עלי שמים וארץ שכל ימי לא עסקתי בשום ספר מספריו רק מה שעסקתי בספר המורה שיגעתי בו ומצאתי ת"ל, ושאר ספרי הטבע כשער השמים וכדומיהן, שחברו חז"ל ומהם כתבתי מה שכתבתי מדברי אריסטו. ואיך לא, והנה הרב המורה כתב פרק כ"ב מחלק השני +במורה נבוכים שם גזרה רביעית+ שכל מה שהשיג אריסטו עד גלגל הירח הכל אמת כו'. וכתב עוד שכל דבריו הם דעת חז"ל מלבד במקצת אמונות התלויות באל יתברך ובמלאכיו ובגלגלי השמים, שבהן לבד נטה מדרך האמת. ומה שכתב אדוני שמזה נמשך שמקצת בחורים מתפללים בתפלת אריסטו וכו' +עיין סימן ו הערה /מס' עשרים וארבע/+ חס לי ולזרעא דאבא לראות כזה ולא למחות +ע"פ קידושין מד, ב; חולין קיא, ב: וחס ליה לזרעא דאבא בר אבא דנימא הכי.+ רק כל זה עדיין הוא שורש פורה ראש ולענה ירושה להם מאבותיהם מאותן שהמשיכו עצמם אחר הפילוסופים והלכו בדרכיהם. אבל אנכי מימי לא ראיתי ולא שמעתי עד כה, ולולא פי המדבר אדוני אלי לא האמנתיו שנשאר עדיין רושם אותן האמונות בארץ. ומה שכתב לי מר שגם למעלתו יד ושם בזה אלא שמעלתו מרחיק מזה כו', כבר ידעתי שלא אדע אשר לא ידע מר, אך אומר שאני אם אברח אברח יותר מלעסוק בקבלה להבין מעצמי בדבריהם ממה שאברח לעסוק בפילוסופיא, כי יותר יש לחוש שלא יטעה, כמבואר לאדוני ממה שכתב הרמב"ן בהקדמת פירושו לתורה +שם כותב הרמב"ן: ואני הנני מביא בברית נאמנה והיא הנותנת עצה הוגנת לכל מסתכל בס' הזה לבל יסבור סברה ואל יחשוב מחשבות ברכה /בדבר/ מכל הרמזים אשר אני כותב בסתרי התורה, כי אני מודיעו נאמנה שלא יושגו דבר ולא יודעו כלל בשום שכל ובינה, זולתי מפי מקובל חכם לאוזן מקובל מבין. והסברא בהן אולת, מחשבתו מועלת, רבת הנזקין, מונעת התועלת, אל יאמר בשוא נתעה כי לא תבואהו בסברותיו רק רעה.+ /הערה זו מתייחסת למילים להבין מעצמי בדבריהם./ +עי' בתורת העולה ח"ג פ"ד שרבינו כותב: אחר שהביא הכרח המאמר לדבר בדברים שהם כבשונו של עולם והם דרכי הקבלה לא אכחד מן המעיין את אשר תחת לשוני ואגלה דעתי בענין זה וסהדי במרומים שיראתי הרבה לדבר בדבר שאין לי בהם ידיעה מקובלת. והדבר הזה הוא עיקר אמונת האלוקות והוא יתד שהכל תלוי בו, ואיך אדבר בענין כזה מסברת עצמי. אך אמרתי עת לעשות לד' הפרו תורתך, כי בעוונותי הדור נתמעט כ"כ שלא ראיתי מימי איש מקובל יודע הדבר על בוריו מצד הקבלה האמתית. ורבים מהמון עם כל אחד קופץ ללמוד ענין הקבלה כי היא תאוה לעיניים ובפרט בדברי האחרונים אשר גלו דבריהם בספריהם בביאור. וכל שכן בזמן הזה שנדפסו ספרי הקבלה כגון הזוהר והרקנט ושערי אורה, אשר כל מעיין מתבונן בהם והכל הוא מבואר לדעת המעיין בהם אע"פ שדבריהם אינן מובנים על פי האמת מאחר שאין מקובל מפי מקובל. ולא זה בלבד שהמשכילים יבינו בה, אלא אפילו בעלי בתים, שאינן יודעין בין ימינם לשמאלם, בחשיכה יתהלכו, אינן יודעין לפרש סדרה או פרשה בפירוש רש"י קופצין ללמוד קבלה, וכל זה גורם להם שהדור יתום בעוונות נתמעט כ"כ שאסטרא /שאסתרא/ בלגינא קיש קיש קריא, וכל אחד שראה בה מעט מתפאר בה ודורש ברבים, ועתיד ליתן את הדין. ובאמת שחסרון ידיעתן היא תקנתן, וכמה לא חלי ולא מרגיש הסכל הערום מכל, בטבע הנמנעות, ולא יקשה עליו מאומה. אבל המשכילים ידעו שהמחשבה בה היא רבת הנזק, וכמו שכתב הרמב"ן בהקדמתו לפירוש התורה, וכן כתבו שאר המקובלים הראשונים ז"ל. הרש"ל בשו"ת שלו סי' צח ג"כ מבקר את הקופצים ללמוד קבלה: דע אהובי, חדשים מקרוב באו ורוצים להיות מכת המקובלים וממדרשי הנעלמים ומחלשי הראות, לא יביטו באור הזהר ולא ידעו מוצאו ומבואו וכוונתו אלא שכך מצאו בספרי רשב"י - אבל האמת תורה דרכה במי שלא ידע להשיג סודות על הנכון בקל יבא לקצץ בנטיעות - לכן אהובי אל תלך בדרך אתם ואין לך עסק בנסתרות המתיהרים בחידושים כאילו הם יודעים ומבינים רזי תורה וצפוניה הלואי שידעו הגלויים. מה יפה כח של ר' שמעון מקונין (צ"ל ר' שמשון מקינון. ועיין לקמן בסימן זה הערה /מס' עשרים וחמש/) אחר שלמד סתרי הקבלה אמר שהוא מתפלל כתינוק בן יומו וד"ל - ע"כ נהוג כדרכך ויהיה להם מה שלהם, אבל דע שכל המשנה ידו על התחתונה וידינו על העליונה. הרש"ל כותב זאת לאדם ששאלו אם צריך להניח תפילין של יד בישיבה מפני שהמקובלים סומכים על דברי הזוהר ופוסקים כן. גם רבינו פוסק (או"ח סימן רז סעיף ז) נגד הזוהר דעל תפילין של יד יברך מעומד. אע"פ שכדבריו דברי הזוהר נתנו מסיני (תוה"ע ח"ב פ"א) מ"מ דחה אותם מפני ההלכה ואף לקולא, באומרו: שמעתי כי בעל ספר הזוהר הוא סתם ר' שמעון הנזכר בתלמוד שהוא רשב"י, והוא פליג בתלמוד שלנו עם ר' יהודה שמתירו בהנאה, ור"י ור"ש הלכה כר"י כמ"ש הפוסקים. וא"כ אין ראיה מספר הזוהר לענין הלכתא. (ד"מ יו"ד סי' סה אות יב). לפעמים שמח רבינו שכיון לדברי הזוהר: ובשמים שהדי כי אחר כתבי זאת מצאתי בספר הזוהר פרשה בראשית שכתב מקצת דברים אלו בסגנון קרוב לזה, ושמחתי בו בראותי כי כוונתי לאמת בעזרת הקל יתברך שמו, הנותן חכמה לחכמים (תוה"ע ח"א פי"ג). המגן אברהם בהלכות תפילין סי' כה אות כ מביא: כל דבר שבעלי הקבלה והזוהר חולקין עם הגמרא הלך אחר הגמרא והפוסקים - וכל דבר שלא הוזכר בגמרא ובפוסקים אע"פ שנזכר בקבלה אין אנו יכולין לכוף לנהוג כן. ועי' ג"כ בשו"ע הרב מלאדי סי' כח סעיף כח. גם החתם סופר (או"ח סי' נא) כותב: המערב דברי קבלה עם הלכות פסוקות חייב משום זורע כלאים.+ ואתמה שכ"ת השיב עלי מתשובת בר ששת על מה שכתב על העוסקים בפילוסופיא, והנה תשובתו בצדו על המקובלים כאשר מובן למעלתו +בשו"ת הריב"ש סי' קנז מדבר בענין הקבלה ואומר שם: וגם הודעתיך כי מורי הרב רבי פרץ הכהן ז"ל לא היה כלל מדבר ולא מחשיב באותן הספירות, גם שמעתי מפיו שהרב רבי שמשון מקינון ז"ל שהיה רב גדול מכל בני דורו וגם אני זכור ממנו ואם לא ראיתיו בעיני, והוא היה אומר אני מתפלל לדעת זה התינוק כלומר להוציא מלב המקובלים (הרש"ל מצטט זה בשו"ת שלו סי' צח, עיין לעיל הערה /מס' עשרים ושלש/) - וכן הודעתיך מה שאמר אלי ביחוד מורי הרב רבנו נסים ז"ל כי הרבה יותר מדאי תקע עצמו הרמב"ן ז"ל להאמין בענין הקבלה ההיא, ולזה איני תוקע עצמי באותה חכמה אחר שלא קבלתיה מפי מקובל חכם ואם ראיתי באורים על סודות הרמב"ן ז"ל וגם הם אינם מגלים שרשי החכמה ההיא ומגלים טפח ומכסים כמה טפחים, וקרוב לטעות בדבר מהם ולכן בחרתי לבל יהיה לי עסק בנסתרות - ולזה אני אומר שאין לסמוך בדברים כאלו אלא מפי חכם מקובל ועדיין אולי, רבינו מצטט תשובה זו באמרו שהריב"ש התמרמר נגד הקבלה, בתוה"ע ח"ג פ"ד+ ולא אפרש כי ידעתי שהכל גלוי למעלת אדוני. אני אומר על שתיהן כי שניהם כאחד טובים וצדיקים ילכו בם וגו' +ע"פ הושע יד, י. עי' ג"כ בתורת העולה לרבינו ח"ג פרק ד שכותב: וכן כתב הרב רבי משה בוטריל בפירוש ספר יצירה כי חכמת הקבלה היא חכמת הפילוסופיה רק שבשני לשונות ידברו. ועוד שם: שדרכי הקבלה הן בעצמן דרכי הפילוסופים האמתיים המאמינים.+ ומ"מ אומר שסהדי במרומים שכל ימי לא עסקתי בזו רק בשבת ויו"ט וח"ה בשעה שבני אדם הולכים לטייל, וכל ימות החול אני עוסק כפי מיעוט השגתי במשנה ובתלמוד ובפוסקים ובפירושיהם, ושרי לצרובא /לצורבא/ מרבנן לאודועי נפשיה כו' +נדרים סב, א.+
ומה שכתב לי אדוני ששגגתי באיזו מלות בדקדוק כאשר העלה מר על ספר, אומר אינני מכת המדברים בעלי הלשון כי כבד פה ולשון אנכי +שמות ד, י+ כי אנכי נזהר בענין המכוון ולא במלות, שאינו מעלה ולא מוריד לענין דינא +מן שאינו עד כאן באותיות רש"י ובסוגריים בד"א.+ ואני מודה ששותא דמר לא ידענא, אך אומר שזהו דקדוק עניות ושרי לי מרי. כי ידוע לכל מבין שכזה יקרה לכל גדול בישראל כאשר מחשבתו משוטטת באיזה ענין שיפול טעות בדבריו, כ"ש שלא יוכל ליזהר בחסרות ויתירות כאשר העלה מר שכתבתי משולם מלא, כי אין זה ספר תורה ליפסל בזה. ואף כי לפעמים דברתי בדרך נכח ונסתר, בכוונה עשיתי זאת כי הוא נמצא במטבע הברכות ובמקראות, והוא דרך כבוד בנגלה ונסתר +בשבלי הלקט הלכה קסה מבאר דהוא ע"פ רב ושמואל שבארו הפסוק שויתי ד' לנגדי תמיד: רב אמר ברוך אתה ושמואל אמר ברוך הוא. עוד טעם: לפי שהקב"ה נגלה מצד מעשיו ונסתר מצד עצמו. ובסדור אוצר התפלות כו, א בכוונת הברכות מביא טעם זה בשם הרשב"א. וע"ש ג"כ כד, ב פרק ל"ב מביא עוד טעמים. גם בסדור סדר רב עמרם השלם ירושלים התרע"ב, כד, א מדבר בזה בפירוש מערכי לב. בשם רבי יהודה הלוי מבארים דנוכח ונסתר שייך רק לגופים מוגבלים, שאינם נמצאים אלא במקום אחד בזמן אחד. כדי להדגיש שהקב"ה אינו מוגבל ומלא כל הארץ כבודו משתמשים בנכח ונסתר באותה ברכה.+ ומכל מקום איני מתפאר במה שאין בי כי מימי לא למדתי חכמת הדקדוק. אך באלו הדברים המבוארים לא נפל טעות מחמת מיעוט ידיעתי רק מחמת הנחוץ ויש דברים שכוונתי בהן לכתבן מלא כמלת אדוני להבדיל בין קדש לקדש וכן כל כיוצא בזה. וראה מה שכתב בעל העקידה סוף זאת הברכה על הרלב"ג שטעה להביא מקרא מפרשה שאינו שם, וכל זה גרם לו הנחוץ +ע"ש שער המאה וארבעה בדבור המתחיל ובספרי פ' וזאת הברכה וללוי אמר, וז"ל: וכן קרה להרלב"ג שכתב בפירוש הכתוב הזה פעמים ושלש שענין מסה ומריבה היה כתוב בפרשת יתרו. בעל העקידה אומר: אמינא דאגב עוניה /עיוניה/ דמר לא חש אל הכתובים. אבל ישנה שם הערה בסוגריים וז"ל: כתב משפט בגליון הגהה, לא מצאנו כן בספרינו.+ כ"ש שכזה יקרני ג"כ בעבור הנחוץ ומהירות הענין, כי אין לי סופר מהיר להעתיק לשוני וגם כבד עלי המשא להעתיקו שנית רק מה שעולה בלבי אני כותב בקולמסי. ולא כן אנכי עם מעלתו כי בכל ביתו דמר אני נאמן רוח מכסה דבר +ע"פ במדבר יב, ז ומשלי יא, יג+ כי כשמצאתי בדעתי שגגה בדברי מר תליתי השגגה במעתיק לשונו ודנתי מר לכף זכות. ובאמת שהיא חכמה עמוקה ליתן להעתיק ולא ידעתי עד כה, ואף עכשיו טעה הסופר בכמה דברים בחכמת הדקדוק שמתפאר בו מר. כתב חוגרת שק ומתקוננת +בדפוסים קודמים: ומקוננות+ גם כתב נחרטתי מעיקרו כי צללתי, ודברים אלו מבוארים הטעות. גם מקרא מלא הוא ביואל חגורת שק +בדפוסים הקודמים הנוסחא היא: גם מקרא מלא הוא בירמיה חוגרת שק, וזהו ממש כמו שכתוב בסימן ו, וגם אין פסוק כזה בירמיה, בהוצאת ווארשא תקנו שהפסוק הוא ביואל (א, ח), חגורת - שק, אמנם לפי הדקדוק אין מקום לקושי כי ביואל הוא סמיכות בבינוני פעול ובטוי המהרש"ל הוא הפועל בבינוני+ וקראו למקוננות +הוא בירמיה ט, טז. מן ואף עכשיו טעה הסופר עד פה באותיות רש"י ובסוג' בד"א.+ ובאמת כי לולא שראיתי דקדוקי דמר לא הרגשתי בזה כי הנחוץ גורם כל זה, רק כתבתי לפי שראיתי שמעלתו תפס עלי בדברים שאין בהם תפיסה, כמו שכתב עלי שכתבתי הייתי יוכל לתרץ, וכתב מר שזה טעות. וראה מעלתו מה שנאמר אנכי הולך, אשר אתה עושה לעם, אתה תומיך גורלי, הנני יוסיף להפליא +בד' ווארשא ישנה הערה כאן, וז"ל: במחכ"ת [=במחילת כבוד תורתו=], הרש"ל תפס אותו במ"ש הייתי יוכל תחת הייתי יכול, ואין הנידון דומה לראיה שהביא, אמנם כן הוא שהפועל יכל הוא מן הפעלים המתארים שבהם התאר הוא ההוה, כמו חזק, זקן, חכם וכו', והיה צריך לומר יכל ולא יוכל, אמנם אפשר לומר שכוונת רבנו היא שגם במקרא ישנם בטויים יוצאים מן הכלל כמו: אנכי הולך (יהושע כג, יד) הכונה לעתיד וכן אשר אתה עושה לעם הנני יוסיף להפליא בישעיה כט, יד או אתה תומיך גורלי תהלים טז, ה+ וכל אלו דברים מבוארים יפה בספר לשון למודים +להר"ר דוד ב"ר שלמה ן' יחייא, קוסטנטינא ש"ב.+
ועתה אניח מזה ואשיב בענין ההלכות שדרושינו עליהן +בדפוס ראשון: עליה.+ מה שהחזיק מעלת כ"ת בסברתו להעמיד שהטינרא אינה קשה כסלע אלא יש בה מוגלא, והוסיף בזה לומר וז"ל מעל': בודאי שכן הוא שאם היה הטינרא קשה ממש בלא מוגלא ולחלוחית אטו משום שנשתנו כו', אדרבה הוה על הוה תבא אם לא שיש בה מוגלא והדרא בריא, עכ"ל מעלתו. והנה עוד אני בתומתי אלך ואחזיק ולא ארפה להיות שם טינרא קשה כסלע, כמו שתרגום סלע הוא טינרא. ומה שכתב כ"ת הוה על הוה כו', בזו אתמהא הלא כבר אמרו +חולין מח, ע"ב; עו, ע"א; בבא בתרא קל, ע"ב+ בהדיא אין מדמין בטרפות זו לזו שהרי חותכה מכאן כו'. ואף כי לפי האמת אינו הוה על הוה, כי כ"ת כתב בעצמו כבר כי אטום בריאה טריפה מכח שאין לו סיבה שתעלה ארוכה, וזו מן הידוע בחכמת הרפואות כו'. וכן אני אוכל לומר שטינרא שנתהוה מן המוגלא אף כי הוקשה כסלע לא חיישינן ליה הואיל וידעינן סיבתו שהוא המוגלא. אבל אטום גרידא שאין סבה למכתו טריפה דאם אין מכה אטום זה מנין, והוא מובן לכל משכיל שזה טעם נכון. ובזה מסתלק כל מה שטען מר עלי, וז"ל: ועוד צא וראה שכל היסוד בנוי על המוגלא כו'. כי כל זה אמת אך לא כדעת אדוני, רק כל דבר שתחילת הוייתו מן המוגלא הוא כשר כפי מעוט השגתי.
גם מה שטען ורצה לדקדק מדברי רש"י שהזכיר דומה למוגלא שמשמעו פשוטו שאין בו מוגלא כלל רק בדמיון לבד, ורצה מר לדקדק ממנו דעתו, בכתבו: ומי הכריח רש"י כו' ומי הנביא שהגיד לו כו'. וכל זה אינו קשיא כלל מעתה, כי רש"י רצה לפרש מהו טינרא ומהו אטום בריאה, ורצה לתת הטעם למה הטינרא כשירה. ואילו פירש לבד שטינרא אין לו מראה ריאה היה נלכד בקושייתו דמר לומר, וכי משום שנשתנה מראיתה כו' [וכי] שינוי מראות פוסלות בריאה כו'. לכן הוצרך לפרש הואיל שמראיתו דומה למוגלא מוכח שהווייתו מן המוגלא והוא כשר, ובעיני הוא פשוט. וחי נפשי שמאוד קשים עלי דברי מר בכתבו, ז"ל: אלא שהספר נותן סימנים מהו טינרא כו', עד ולפע"ד אם לא היה בו לחלוחית כלל היה טריפה ממש דלא גרע מאטום כדפרישית, עכ"ל מר. ובאמת שזה הדבר קשה עלי כסלע שאם כן מה בין טינרא לאטום, שבשתיהן בלא מוגלא טריפה ואם יש בהן מוגלא כשר, ואם כן סימנים למה לי. ובאמת שאני תולה הדבר בחסרון הבנתי דברי מר. אבל אם היו דברי מר כאשר הבנתי זה הכלל, שכלל סותר לכל מה שכתב תחילה. כי רש"י רצה להפריש בין טינרא לאטום ולכך פירש שמראיהו דומה למוגלא לתת סבה כו'. ולדברי מר מה סבה נתן, הלא טינרא ואטום שניהן שוין לענין הדין. ואפשר לדחות כל זה, שרש"י לא נתן ההפרש וההבדל רק לענין שינוי השם לבד למה זה נקרא טינרא וזה נקרא אטום, אבל לענין הדין שניהן שוין, וזהו דוחק גדול בעיני. גם כי דברי הגהת מיימוניות +עי' סי' ה הע' /מס' עשרים ושבע/+ לא משמע כן כלל, דהרי כתב אבל אם מראיהו דומה למראה מוגלא היינו טינרא דאמרינן דכשירה. משמע בהדיא שהכשרות +בדפוס ווארשא שהכשירות+ תולה בשם הטינרא והוא בשינוי המראה ולא בשום דבר חוץ מזו. ואף כי זה יש לדחוק בשינויי דחיקי האמת יורה דרכו.
ושוב שנית קשה לי מדברי מר על דבריו, שכתב: ומי הנביא שהגיד לו כו', שהרי אין לו הכרח בתלמוד בענין המראה וגם לא ראיתי שום מורה כו'. ובזה אני אומר שאם היה חלוק בטינרא בין יש בה מוגלא לאין בה, למה לא אישתמיט שום פוסק או בעלי התלמוד לחלוק בטינרא כמו שחלקו באטום, או להצריך בדיקה בטינרא אם יש בה מוגלא או לא. דאין שייך כאן לומר נשחטה הותרה כו' +מן דאין שייך עד כאן בסוג' ובאותיות רש"י בד"א+ דהרי איתייליד ריעותא לפנינו. גם מה שכתב: ומה שרש"י קראו קשה כסלע לאו דוקא אלא דרך משל בערך אל הבועות כו'. בזה אני אומר הלא ממשל משלים הוא, וכי דרכו של רש"י לדבר דרך משל. לא כן אדוני במרא"ה ולא בחדו"ש +במד' יב.+ ומה שכתב לי מר במה שהבאתי ראיה מן המחברים שקראו אבן, הוא כטענו חיטים והודה לו בשעורים +שבועות ח, ב הובא ג"כ סי' ו /הערה מס' שמונה עשרה/+ כו', כבר קבלתי עלי שלא להשיב על מעשה חדודין רק להשיב על עיקר שנראה בעיני, שאיני רואה שום תפיסה עלי בנדון זה מכל טענתיה דמר בענין זה, רק ממי שחפץ להשיג. ואני אומר שיש לחוש מפני החסרון להטריף ולהוסיף על הטריפות דבר שלא שערו בו אבותינו ולא חלקו בו בשום מחבר רק קראו סתם קשה כאבן שסתם /משמעותו/ משמעתו שאין בו לחלוחית כלל. +ועי' ג"כ בסימן קיא בענין עור של אווזא טריפה שנמלחה עם ס' חתיכות כשרות, שפוסק להקל ומסיים: כן עשיתי מעשה עם שאר חברים שהסכימו עמי, ומהר"י כ"ץ (הוא גיסו ר' יוסף כץ בעמח"ס שו"ת שארית יוסף) לא רצה להסכים והיה סבור להטריף הכל, כי כן דרכו תמיד להחמיר. והמחמיר יחמיר והמיקל לא הפסיד בזה וכיוצא בזה, כנ"ל. והש"י יצילני משגיאה אמן. בסימן כח הוא כותב: ואף שאנו מחמירים באותה חתיכה כדעת הרוקח מ"מ היה להם לחוש מלשרוף הכל ולהתירו לכל הפחות בהנאה - ואיך נקפל כל תנאי דעלמא להדדי להחמיר באיסור דרבנן לאבד ממונן של ישראל. והמיקל וחס על ממונן של ישראל וחש ג"כ על כבוד קונו יתענג על רוב שלום. בסוף התשובה מסיים רבינו שמהר"ם מפאדובה ובנו מהרשי"ק הסכימו עמו להקל. שאלה זו מובאת ג"כ בשו"ת שארית יוסף סי' מו והוא מחמיר לאסור כל החתיכות, ומסיים: ורבים מבני החבורה לחמו עלי בזה לאמר ראה זה דבר חדש ואין לנו אלא מה שאסרו לנו קדמונינו בפירוש, עד שבא לכאן כמהר"ר משה לנדא, (נתחבר אל השא"י ורבינו לבי"ד החשוב של קראקא), זקן אחד מופלג בחכמה ועמד והעיד שהגאון מהר"ר יעקב מרגליות אסר כל החתיכות בנירנבורג. וגם תלמיד אחד העיד כמו כן בשם מהר"ר שלמה ליברמנש, ואז הוקבע הלכה כן פה ק"ק ק'. אמנם, למרות עדותו של מהר"י כ"ץ, נראה כי אין הדבר כן. הרה"ג ר' בנימין סלניק, תלמידם של הרמ"א והרש"ל, דן באותה שאלה בשו"ת משאת בנימין סי' סט, וכותב: והמקיל להתיר שאר חתיכות בלא קליפה לא הפסיד והמחמיר הוא מפסיד ומכלה ממון ישראל בחנם, ומבטל שמחת יו"ט ויצא שכרו בהפסדו. ואל תשגיח בדברי מהר"ר יוסף כ"ץ מקראקא שכתב שהוקבע הלכה בק"ק קראקא לאסור כל החתיכות שנמלחו ביחד, דהא מהרמא"י ז"ל היה בק"ק קראקא לאחר אותו מעשה כמה שנים ופסק לקלוף האחרות, וגם אני לא שמעתי הלכה זו בק"ק קראקא. לאסור כל החתיכות שנמלחו ביחד, דהא מהרמא"י ז"ל, היה בק"ק קראקא לאחר אותו מעשה כמה שנים ופסק לקלוף האחרות, וגם אני לא שמעתי הלכה זו בק"ק קראקא+ ולכן צריך דקדוק בדין זה כי הוא דבר הרגיל לבא תמיד ויש לחוש שמא יראו התלמידים ויקבעו הלכה לדורות, ועל כן אבקש ממעלת אדוני שיכתוב לי בזה גמר דעתו לענין הלכה למעשה. כי באמת אילו בא מעשה לידי הכשרתיו לולא דברי אדוני שאני חושש בהן להחמיר. ושאלתי על זה לחכם מופלג בחכמה ובזקנה הנמצא אצלנו הנקרא מהור"ר משה לנדו +לעיל בהערה /מס' ארבעים ושבע/ הבאתי שגם מהר"י כ"ץ מסתמך על ר' משה לנדא בפסק הלכה, ראה מאמרי בתלפיות שנה ה' חוברת א - ב ע' /מאתים ארבעים ושבע/ אות ב, ובמבוא ח"ב אות ג+ הראיתי לו טענתיה דמר ותשובתי עליהן ותמה בדברי מר. גם באו הנה מבני פראג לדון בכאן על דברי ריבם אשר בשעריהם ואחד מאתם נקרא ר' משה פרייס ונתארח אצלנו ושאלתי את פיו דרך שאלה בעלמא במהות הטינרא והסכים על ידי, ואמר שמעולם לא שמע לחלק או לדקדק בזה. והנה הוא איש מומחה ומוחזק מאוד בהלכות בדיקה +מן ותמה בדברי מר עד פה באותיות רש"י ובסוגריים בד"א.+
ומה שכתב מר בענין המשל והנמשל כו', מזה לא אענה עוד בכתב פן אחזור לצאת לדבר בחכמת ההגיון והפילוסופיא כפי מעט השגתי +עי' לעיל הערה /מס' ארבע עשרה/+ ואני רואה שהוא אש זרה בעיני אדוני. אך זאת אבקש מאדוני שיורני המקום שהחכמים קראו המשל צורה והנמשל חומר, כי לפי הנגלה הנושא הוא החומר והנשוא הוא הצורה, ודי מזה.
ומה שכתב לי מר, וז"ל: ומה שכתבת שידעת סוד ההכאה בצור, מדבריך אתבונן שלא ירדת כלל לתמצית דעתי ואם יש לך פנים אחרים אלו ואלו כו'. לא אוכל לדבר בנסתרות ולדעת מה בלבו דמר. ואף כי ידעתי ת"ל סוד הכאת הצור וחטא מי מריבה בהרבה פנים, מהם מקובלים מהם מושכלים, מ"מ כתבו דמר היה מורה כאילו היה החטא כפשוטו בין ההכאה והדבור ולכן כתב מר הואיל והכח היה חסר במאציל שהוא משה רבן של נביאים כו'. ולזה כתבתי מה שכתבתי, כי באופן זה היו נקשרים הדברים בדרוש שבינינו, אם הסלע הוא מקום המים כמו שכתב מר תחילה. אבל אם כיון בו מר דבר סתר לא אוכל לדעת היאך נתקשרו הדברים יחד ובאו שם שלא במקומו.
ובמה שכתב מר, הראיתני מוסר במה שכתבתי דברים פנימיות כאילו כו', עד אפשר שכן ההרגל אצלך בכתבי אבל כתביך הם לי לעטרת פז כו'. אדוני, אומר שכל דברים אלו גורם מיעוט אמונת מעלתו בי ושאין כ"ת דן אותי לכף זכות כמו שמחוייב בחק המונינו, כ"ש לאדון החכמים כמעלת כ"ת. וזה כי לא כתבתי רק להתנצלות שלא השבתי למעלתו על זאת, כי לדעתי דברי נגד אדוני כאין נחשבו כמו שמדומה לי מכל דברי מעלתו, על כן כתבתי דרך שפלות. גם כי פי המדבר אל מעלתו שאני מתיירא שלא יקרה לאגרותי שיוזרקו לאשפה. אבל לא כתבתי ולא עלה על דעתי כזה מימי על כתבי דמר, רק אני גונזם תוך שאר ספרי קודש כראוי להם, כי כל דבריהם תורה.
ומה שהשיב לי מר בענין הפסק ובדק לי בענין הכתובה, אחבר קונטרס אי"ה ואשלחו למר +והוא לקמן סי' ט.+ אך אומר שהאמת עם מעלתו שהלבבות רחוקות, כי לא מחשבותי מחשבות דמר. וזה, כי אני חשבתי תחלה שהוא מעלה וגדולה בהראות כל חלקי הסותר על דין ששאלתי מאדוני כי באמת חפצתי. ומר בסתום חכמה הודיעני במה ששאלני אדוני, וז"ל: והנה פסקתי דלא וראייתי כמוס עמדי עד שאשמע דבריך. ומה הודיעני מר בזה אם לא להבהילני ולהפחידני שאירא מלענות על רב +עיין סימן ט הערה /מס' שתים/.+ ומכל מקום אדבר נגד רבנים ולא אבוש לומר מה שבדעתי על זה. גם הטינרא שכתב מר אישבה בקונטרס באופן המועיל. ואלף שלומים יקבל מר מאבי הזקן ש"ן ומגיסי משלם +ר' יוסף כהן צדק, בהערותיו בס' שם ושארית שנדפס בסו"ס אוצר הספרות שנה ה', אות /ארבעים ושתים/, כותב שר' משלם זה היה בן הר"ר אשר קוזי מפדובה, בנו של ר' משלם זה היה הר"ר משה שאליו נכתבה התשובה בסימן כה בקבץ שלנו, בהאשכול כ"ז ע' /מאה ארבעים ותשע/ משער פ' ה' וועטשטיין כי הוא הג"מ ר' משלם אחיו של הר"ר אלעזר ב"ר יחיאל, השערה זו אינה מתקבלת על הדעת כי הר"ר אלעזר היה סבו של הרמ"א, וע"ש ג"כ ע' /מאה חמישים ושתים/ הערה /מס' עשרים ואחת/, ועל המליצה משלם חסר כתיב, עי' עמ' לד מה שכתב בזה+ חסר כתיב. ומחמת אחיו דמר אל ידאג מר, כי איטיב עמו חסדי עד מקום שידי מגעת רק אם ישמע לעצתי.
@שו"ת הרמ"א סימן ח
+בתשובה זו עונה רבנו לדברי רש"ל לעיל סי' ד ובתשובותיו חלק ראשון של סי' מט. עיין לעיל סימן ד הערה /מס' אחד/+
ומעתה אבא לישא וליתן על הכתב של אדוני, והיה בדעתי לחברו בקונטרס בפני עצמו. אך שהסופר מעל בי וחברו יחד והיו לאחדים בידו. +מן ומעתה עד פה נמצא בדפוס ראשון בסוגריים ובאותיות רש"י. בדפוס ווארשא נמצא כוכב אחר המלה בידו ולמטה בשולי הגליון יש הערה זו: תשובה זו היא על תשובת מהרש"ל בתשובותיו סימן מט. אמנם כבר הסברנו פה בהערה ראשונה ובסימן ד הערה /מס' אחד/ שהיא תשובה לחלק ראשון של מ"ט.+
כבר הארכתי באגרת שלומים למעלתו דמר כפי הראוי למדרגת רום מעלתו. אך אבא להשיב על מה שכתב +בכל הדפוסים, פרט להוצאת ווארשא, יש סוגריים לפני אך אבא להשיב על מה שכתב, ובתוך הסוגריים נוספת ההערה: התשובה הזו השיב הגאון למהרש"ל על תשובה שנדפסה במהרש"ל סימן מט, הכל הוא באותיות רש"י, כמו בדפוס ראשון+ וזה לשונו: אבל כולא עלמא מודו בטעמא שפירש הרשב"ם לפי שהראוי אינו נמכר, כלומר מאחר שלא באו הנכסים מעולם ליד אבי הבן כו'. צ"ע דבר זה, כי הטור כתב בהדיא סימן רי"א +חו"מ+ דאף במקום דמכירתו מכירה, כגון במקום שאומר מה שאירש מאבא מכור לך +נ"ל שצ"ל מה שאירש מאבא היום מכור לך, משום דאז הוה מכירה, וע"ש בטור שכן הוא+ אפ"ה יכולין למימר מכח אבוה דאבא קא אתינן, דאלו הנכסים לא באו מעולם ליד האב והבן יכול לומר מכח אבוה דאבא קא אתינא. ושמעינן בהדיא דס"ל דאף במקום דמכירתו מכירה אפ"ה איתא להאי סברא, וזה מבואר שהוא שלא כדברי רשב"ם. גם מה שכתב מר, כלומר מאחר שלא באו הנכסים ליד האב כו', שנ"ל דמר רוצה לומר דכולהו חד טעמא דהואיל ולא באו הנכסים ליד האב הלכך לא יוכל למכרן. אמת שלדברי הרשב"ם שתלה הטעם משום דאינו נמכר פירש כן, דהואיל ולא באו הנכסים ליד האב לא זכו הלקוחות. אבל נראה מדברי הטור שאינו, דהרי כתב טעמא דלא באו הנכסים ליד האב אף במקום דהמכירה הוה מכירה. אלא ודאי דתרתי מילי נינהו לדעת הטור, וס"ל לטור דאף במקום דהוה מכירה אפ"ה יכולין למימר מכח אבוה דאבא קא אתינן, משום דלא באו הנכסים ליד אביהן. הא אילו באו הנכסים ליד אביהן לא מצי למימר מכח אבי אביהן קא אתו, דהא כבר זכה אביהן בנכסים והוה כאילו באו מכחו. וכן משמעות הטור, וכמו שרמזתי בפסקי הראשון על מתניתין דבכורות, לדעת הטור וסיעתו לדעתי. אבל מה שמכירתו מכירה אינו מעלה ומוריד לענין סברא זו. וזה הוא הנראה מפשט דברי הטור, דלא כדברי הרשב"ם שתלה טעמא במה שאין הראוי נמכר. ותו אומר, דמוכרח הוא מלשון התוס' שם +ב"ב קנט, א ד"ה ולימרו+ דלית להו סברת הרשב"ם דתלה טעמא הואיל ואינו נמכר. דהרי הקשו שם על ההוא דבגמרא ולימרו ליה אבוך זבין ואת מפיק כו', והקשו שם וז"ל: ותימה למה לא יוכל להוציא מיד הלקוחות, אפילו למ"ד אדם מקנה דבר שלא בא לעולם היינו כגון שלא מת הבן בחיי האב אלא שנתנו לו +בתוס': אלא שנתנו לו דמים קודם שמת האב+ אבל כשנפלו לו כשהוא גוסס אמרו לעיל +קכז, ב+ דאפילו לר"מ לא מהני מידי לקנות בנכסים כשהוא גוסס, עכ"ל. והשתא יש לדקדק אי ס"ל לתוס' דטעמא דיכולין למימר מכח אבוה דאבא קא אתי הוא טעם הרשב"ם מכח דאינו נמכר, א"כ מה להם להביא ראייה ולומר אפילו למ"ד כו', הא ע"כ כאן מיירי למ"ד שלא יוכל להקנות. דאי אתיא למ"ד שהוא יכול להקנות ע"כ צריך להודות כשהוא גוסס, דאל"כ מאי טעם דיכולין למימר מכח אבוה כו' הלא נמכר. אלא ע"כ צריכין למימר דתוס' לית להו האי סברא, וס"ל דאף במקום דיכולים למכרו אפ"ה יכולים למימר מכח אבוה דאבא קא אתינן כמו שהוא דעת הטור, ולכן הוצרכו להביא ראיותיהם מרחוק.
ומעתה אחר הקדמה זו, נ"ל שנסתלק מעלי טענתיה דמר, שכתב: ואף הטור סימן רי"א שכתב דמיירי שמוציא בלי מעות, אפ"ה פירש הטעם אחר שהנכסים לא באו לעולם ליד ראובן כו', שרצה להוכיח מזו דכ"ע ס"ל טעם הרשב"ם. וזה אינו נלע"ד, כי כבר כתבתי והוכחתי מדברי הטור כי זה הטעם שלא באו הנכסים וטעם הרשב"ם הוא תרתי מילי. ובטעם של הרשב"ם הוא נכלל טעם הטור אבל אינו מתהפך, כי בטעם הטור אינו נכלל טעם הרשב"ם. וטעם הטור הוא אע"פ דמכירתו מכירה דלא כרשב"ם. אמנם מה שהעלה מר שגם רשב"ם ס"ל דהבן מוציא בלא דמים, זה יכול להיות והגון הוא. ומ"מ לא נדחית ראייתי שכתבתי ראשונה +מלים שכתבתי ראשונה בסוגריים ובאותיות רש"י בד"א+ רק מההיא דהרא"ש והר"ן, אמנם דברי התוס' והטור נ"ל מוכרחים כמו שכתבתי ראשונה. ואף ראיות הרא"ש והר"ן יתקיימו, כמו שאכתוב למטה.
גם יש לתמוה במה שכתב מר, וז"ל: אכן יש תימה בעיני מאחר שהטור תפס דעת התוס' א"כ סבר בע"כ דב"ח נוטל בראוי, והטור עצמו פירש סוף סימן ק"ד כו'. עד והתירוץ של תוס' אינו תירוץ מוחלט כו', עד והשתא אפשר ליישב כו'. וזה אינו, דהרי מכ"ש אם ס"ל לטור דב"ח תימה בעיני. חדא, דכתב מר דמאחר שהטור תפס דעת התוספות א"כ סבר דב"ח נוטל בראוי כו', וזה אינו, דהרי מכ"ש אם ס"ל לטור דב"ח אינו נוטל בראוי, דדינא הכי הוא דאין הבנים צריכין להחזיר הדמים. דהרי התוס' לא הוצרכו לומר טעמא דב"ח גובה מן הראוי רק לומר למה הוא קשה בדיני ממונות, אבל אי אינו גובה כ"ש דניחא טפי. וזה הוא פשוט בדברי התוספות שם פרק מי שמת בסוגיא דהתם. ותו, לדעת הטור לא קשיא כלל כל קושיות שהקשו התוספות שם. דהרי התוספות הקשו: ותימא למה לא יוכל להוציא אפילו למ"ד אדם מקנה כו', עד וא"ת ואכתי הלא ראוי לא משתעבד לב"ח כו'. וכל זה אינו קשה כלום לדעת הטור, דהרי כתב דמיירי במקום דמכירתו הוה מכירה, כגון שאומר מה שאמכור לך +נ"ל שצ"ל מה שאירש+ היום מכור לך. ונראה שמשום זה כתב הטור דמיירי במקום דמכירתו הוה מכירה כו', אם כן אינו צריך לומר דב"ח גובה מן הראוי.
ואין להקשות על דברי דאם כן מנ"ל לטור דאפילו הדמים אין מחזירין להו, דהרי התוס' לא הוכיחו זה אלא מכח קושיתם שהקשו למה הוא קשה בדיני ממונות תיפוק ליה משום דאין אדם מקנה כו', וא"כ לדעת הטור שנסתלקה קושיא זו מנ"ל שהבנים מוציאים הקרקע בלא דמים. דזה אינו קושיא כלל, די"ל דמסתבר לטור דמכח מה דמכירתו אינה מכירה אע"ג דהיה יכול למכור משום דהם אומרים מכח אבוה דאבא קא אתינן, אם כן אין לאביהם חלק בקרקע זו, אם כן מאותו טעם בעצמו אין צריך ליתן המעות. דהא בהא תליא, דאין הבנים מחוייבים לפרוע חוב אביהם משלהם. ועל כרחך צריך מר לומר כן, דפירושם דרשב"ם והרמב"ם ס"ל דמוציאין הקרקע בלא דמים, ולא הזכירו בדבריהם רק סתם דהמכירה אינה כלום, שמעינן מדלא פירשו דס"ל דפשוט הוא דמכח אותה סברא שמוציאין הקרקע ג"כ אינן צריכין להחזיר הדמים, והוא פשוט בעיני. ותו, דלפי התירוץ שכתב מר על קושיות התוס' לדעת הטור, וז"ל: והשתא צ"ל לישב הקושיא שהקשו בתוס' תיפוק ליה משום דב"ח אינו נוטל בראוי. אין הכי נמי, ומ"מ הוא קשה בדיני ממונות דלימרו ליה כו'. כלומר, ואיך תדחה אותנו בלא דמים ותהיה עדיף יותר ממורישך כו', עד וכן כתב הר"ן בהדיא שכתב כו', עד ומ"מ קשה הוא שיוציאו בלא דמים, שהרי אילו היה אביהם קיים כו', עד אלא שכן פסקו במערבא, עכ"ל דמר. וכן הוא האמת בדברי הר"ן כמו שכתב מעלתו, וכן כתבתי בפסקי הראשון. ולפי זה כל מה שכתבתי והבאתי ראייה מדברי הר"ן בפסקי הראשון, חזרה אותה הראייה לאיתנה. שהר"ן סובר דאף במקום דלא מהני טעמא דראוי אינו משתעבד, אפ"ה ס"ל דיכולין למימר מכח אבוה דאבא קא אתינן. אם כן גם כן בנדון דידן ששעבד לחתנו הראוי, אע"ג דיכול לשעבדו מכח תנאי וכמו שכתבתי בראשונה, מ"מ היו יכולין למימר מכח אבוה דאבא קא אתינן אם לא מטעמים אחרים שכתבתי שם.
עוד כתב מר להשוות בין ההפכים לדעתי, והמה הרשב"ם והתוס' שחולקים שם בהדיא אי דבר שלב"ל משתעבד. וכתב מר להשוות דעתן במקצת, וז"ל: וכשתתבונן ותרד לעומקה של הלכה תראה מה ההפרש ביניהם. כי התוס' סוברים שאדם יכול לשעבד נכסיו הראויים לו לבא לאדם אחר במתנה או בקנין כו', אם הוא במקום שלא שייך שם למימר מכח אבוה דאבא קא אתינן. ומה שפירש הרשב"ם שהראוי אינו משתעבד, היינו שיגבה ב"ח ולא כתובת אשה +בכל הדפוסים כתוב או כתובת אשה ותקנתי הלשון כפי שנ"ל+ כו'. אבל לענין מקבל מתנה בקנין או ששעבד לו נכסיו בהדיא כו' עד וה"ה ה"נ גבי מכירה, אם יסבור רשב"ם כפירוש התוס' דהבן מוציא בלא דמים צ"ל דאדם יכול לשעבד הראוי כזה דהוה כאילו פירש בהדיא, דלא גרע ממכירה ממש כאילו שיעבד לו להדיא הראוי על מעותיו וק"ל, עכ"ל דמר. ואף כי אני כתבתי ג"כ סברא זו לחלק +בדפו' הקודמים מלה זו לחלק היא בסוגריים+ בין שעבד לו בהדיא לשעבד לו סתמא, והוא סברא /סברת/ התוס' ריש אע"פ +כתובות נד, ב ד"ה אף על פי+ מכל מקום קשה לי טובא בדברי מר בדבריו אלו. וזה, כי מה שכתב שהרשב"ם מודה כשפירש לו השיעבוד שיוכל לשעבדו וכתב לבסוף דמכירה זו לא גרע משעבוד מפורש, וא"כ מאי פירש רשב"ם וכשם שהראוי אינו משתעבד כך אינו נמכר, והלא ראוי כזה משתעבד ויהא נמכר ג"כ. ותו, דמר כתב כאן כמסתפק אם יסבור רשב"ם כפירוש התוס' דהבן מוציא בלא דמים, ובתחלת דברי מר לקח מר הקדמה זו לבנות עליה כל יסודו, והכריח מהכרח נאות לדעתי. ועוד אני אקשה דכתב מעלתו, אם יסבור רשב"ם כפירוש התוספות דהבן מוציא בלא דמים צ"ל דאדם יכול לשעבד כו'. מי יתן ואדע דברי מר, כי נ"ל מכל שכן אם אינו יכול לשעבד דהבן מוציא בלא דמים. ובאמת שדעתנו זו נמשך לסברתו דמר, שכתב ג"כ בדברי הטור שהואיל ותופס סברת התוס' שהבן מוציא מיד הלקוחות בלא דמים יצטרך לסבור שב"ח נוטל מן הראוי, וגם שם לא הבנתיו. ועל כרחי אני צריך לומר שדעתו של מר שאילו לא יסבור רשב"ם והטור כל תירוצם של תוס', לא יסברו ג"כ מקצתו. וא"כ אי אפשר לומר דס"ל דהבן מוציא בלא דמים אם לא יסברו תירוצם של תוס', דאל"כ מנ"ל דהבן מוציא מיד הלקוחות בלא דמים. ואף כי כבר בטלתי סברא זו לדעתי וכתבתי דהא בהא תליא לדעתי, מ"מ אחזור ואומר שאם הוא כן דעת אדוני, א"כ גם ראיות הרא"ש שהבאתי בדברי הראשונים חזרה לאיתנה. וזה, כי מאחר שהוא פירש שהבן מוציא מיד הלקוחות בלא דמים, וכבר הוכחתי דלדברי תוספות אין הטעם תלוי במכירת הראוי, א"כ שמעינן דגם להרא"ש ס"ל דאע"ג דיכול למכור בראוי אפ"ה יכולין למימר מכח אבוה דאבא קא אתינן.
ועוד כתב מר: והשתא נדקדק בענין ונרד לנדון דלא מיבעיא לדעת כו', אלא אפילו אי נאמר שאין ב"ח נוטל בראוי ואין ראייה מסוגיא זו כו', עד מ"מ בלא ראייה כו' פשיטא הוא, וזה אינו צריך בשש +עי' סי' ד הע' /מס' שש עשרה/.+ צ"ע מנ"ל סברא זו שהיא כדבר פשוט למר. דהא לרשב"ם לא משמע הכי, רק שהדבר תלוי הואיל ואינו משתעבד אינו נמכר. ובאמת שכל זה נמשך לסברת מר, שכתב שא"א לרשב"ם לסבור שהבנים מוציאין מיד הלקוחות בלא דמים אי לא יסבור כדעת התוספות בדין השעבוד. אבל לפי מה שכתבתי שרשב"ם סובר דאינו משתעבד כו' כמו שמוכרח בדבריו, באמת שדבר זה צריך לפני ולפנים. גם מה שכתב מר בטעמו של דבר שמלוה גובה מב"ח וכתובה +נ"ל שצ"ל שממלוה גובים ב"ח וכתובה+ אע"פ שאינן גובין מן הראוי, ולענין בכור הוי נכסי דאבוה דאבא יותר מוחזק כו'. ודחה מר טעמי שכתבתי בראשונה דמלוה נקרא מוחזק לגבי כתובה וב"ח דהם קדמו למלוה ואז היה מוחזק, והקשה מר דא"כ לא יגבו ממלוה שקדם להן. זה אינו הכרח כלל, דאימא לא חלקו חכמים בתקנתן דהואיל ותקנו שיגבו ממלוה לא חלקו בין מלוה למלוה. ובהרבה מקומות מצינו שתירצו בעלי התלמוד והתוס' כן. ואני תמה מה שדחה מר טעמי בקושיא זו כי לפי הנראה יקשה מר לנפשיה גם כן, שפירש שטעם שכתובה גביא ממלוה שלא יפקיע כתובת אשתו ע"י הקפות ואשראי, אם כן לא תגבה +בהוצאה ראשונה הגירסא היא: א"כ למה לא תגבה והמלה למה היא באותיות רש"י ובסוגריים, ונראה שבטעות הוסיפה המו"ל בד"א+ ממלוה שקדם לכתובה דשם לא שייך האי טעמא כלל. א"כ למה יגרע טעמי שנתתי מטעמו דמר. והאמת שבשתיהם צריכין למימר לא חלקו חכמים כו'.
ועוד אני אומר, דיש להקשות לטעמיה דמר וגם לפי טעמי, דמה הקשו התוס' פרק מי שמת +ב"ב קנט, א ד"ה ולימרו ליה+ דאין להביא ראייה דב"ח גובה מן הראוי דהא גובה מן המלוה וכתבו דהיינו טעמא משום דר' נתן, בלא זה נמי איכא למימר דגובה מן המלוה מטעם דכתובה גביא משם. ותו דבלא דברינו ג"כ קשיא, מאי רצו להוכיח משם דב"ח עדיף מכתובה וגובה מן הראוי הואיל וגובה מן המלוה הלא גם כתובה גביא ממלוה. אלא על כרחנו צריכין למימר דס"ל לתוס' דאין כתובה גובה ממלוה שנעשה אחר זמן כתובה +נ"ל שצ"ל אלא ממלוה שנעשה אחר זמן כתובה, (כן הוא בסימן עא ובחלק שני של סי' מט בשו"ת רש"ל כשהוא עונה לרבינו על זה)+ וב"ח גובה אפילו ממלוה שקדמו, ואם כן מסולקים כל טענתיה דמר מעלי. ואדרבא אני אקשה לטעמו דמר, שכתב דטעם דכתובה נגבית ממלוה כדי שלא יבריח כל אדם כתובה באשראי והקפות כו', כמו שתקנו הגאונים שכתובה נגבית ממטלטלי. ואני אומר דהיא הנותנת, דהרי פירשו המפרשים דהטעם לגבות ממטלטלי משום דכל עסקינו בזמן הזה הוא מטלטלי והוי כמו אשלי דקמחונא כו', דאמרינן דאשה גובה פורני מהם +כתובות סז, א.+ אבל בימי חכמי התלמוד לא היה רוב עסקיהם רק בקרקעות, ולזה לא תקנו שכתובה וב"ח גובין ממטלטלי דיתמי, ולא היה שעבודם רק על הקרקעות. שמעינן דלא חששו חכמים להפסד הכתובה אצל מטמטלין /מטלטלין/ משום דלא היה שכיח.
ומה שתפס עלי בטינרא, שכתב במה שהוכחתי מפרק יש נוחלין +ב"ב דף קכד עמוד א+ בההיא שמעתא דלתת לו דגבי בכור, דתירץ דרחמנא קרייה מתנה לענין שבח. והקשיתי, למה לא תירץ דקרוי מתנה לענין ראוי דמלוה, והוכחתי משם דמלוה יש לו לענין ירושה דין כתובה. ותפס עלי מר, דהרי רבי ס"ל דבכור נוטל בראוי. וכתב מר דזו היא הטינרא שכשרה בנמצא דהלכה כרבנן עכ"ל +כל זה נמצא אצלנו בסוף סימן ו ע"ש.+ אומר, שאמת שלא ראיתי דברי רבי תחלה, אך אמנם לא נפל מכל הראיה שהבאתי תחלה, רק להחליף רבי ברבנן ולהקשות על רבנן, מנ"ל דמקרא לשבח הוא דאתא דילמא לראוי הוא דאתא כמו שכתבתי ראשונה. כי כל מה שהקשיתי שם על רבי יש להקשות גם כן לרבנן, ואפשר שלזו כיון מר באמרו דהלכתא כרבנן. ולולא זה לא אוכל דעת מה מועיל דהלכתא כרבנן לנדון דידן. ואף בזו לא איכפת לי הלכתא כמאן, כי לא לקחתי משם רק סברא לקרא מלוה אצל ירושה ראוי.
ומה שכתב מר בסוף דבריו לחלק בין מתנה סתם למתנה דאית ביה קנין שמקנה דשלב"ל, לא אוכל לדעת כוונת מר בזה, כי לענין דבר שאינו בעולם אפילו קנין לא מהני כמבואר בתוס' ריש אע"פ +כתובות נד, ב ד"ה אם רצה להוסיף.+ ואפשר שגם רצון מעלתו בכה"ג אלא שהיה למר לפרש. סוף דבר אשבח לאל ואודה לו שכוונתי להלכה ושהסכים אדוני על ידי, אף כי איננו לדעתו מטעמי +ע"כ דברי רבינו בתשובה זו. בכל ההוצאות ישנה פה הגהה באותיות רש"י ובסוגריים, וז"ל: א"ה להיות בתשובת מהרש"ל לא נמצא מענין הטינרא כלל אפס שבתשובות אלו מצאתי בסוף סימן ע"א מעט קט מענין הטינרא העתקתיו פה וז"ל. לפי הגהה זו שייכים הדברים הבאים פה לסוף סי' ע"א אע"פ שאינם שם וגם אינם נמצאים בשו"ת רש"ל סוף סימן מט. ובאמת לפי תכן התשובה בסימן עא נראה שכן הוא, כי שם עונה על דברי רבינו בסימן שלנו ובסופה מגיע עד דבריו פה בענין הטינרא.+
ומה שכתבת +אלו דברי הרש"ל לרבינו, ועיין בהערה הקודמת+ שאף הטינרא בטלה, שנתחלף לך רבי ברבנן ועיקר ראייתך מרבנן, לא ידעתי מה תקנת. בתחלה היתה טינרא שכשרה בנמצא ועכשיו נעשית חליף שהיא טרפה בכל מקום, א"ל חליף בשוה שרוב הבטחים /הטבחים/ מן המטריפים ואני מן המכשירין כאשר הוכחתי בראיות ברורות דחליף בשוה כשרה. כי אינו שוה לו כל עיקר כי איך תקשה על רבנן מנ"ל דמקרא לשבח הוא דאתא דילמא לראוי הוא דאתא, הלא האמת כן שלרבנן הוא דאתא לראוי ושבח היינו ראוי. ולפי המסקנא אפילו ממלוה ממעטינן כמו שמסקינן לפי המסקנא דהתם, רק שחד מ"ד ס"ל לומר דמודים רבנן במלוה דמוחזק לגבי בכור, מש"ה קמ"ל רב פפא דהלכתא אין הבכור נוטל פי שנים במלוה כמו שפירש תוס' להדיא +ב"ב קכה, ב תוס' ד"ה ואין הבכור נוטל+ ובמחילה ממר לא עיינת באותה סוגיא כראוי לאיש כמותך. גם רצית לדמות אותה מתנה לדין מתנה ולישנא דשמעתא אינו כן, מתנה קרויה כלומר שהירושה תהיה כאילו בא דרך מתנה אבל לא להשוות בדיניהם בצד ההיקש מה דין מתנה אינו גובה מן הראוי, אלא כאילו היא מתנה בעצמה שאינו אלא כשבא לידו ולאפוקי שבח וראוי. ודברים כאלו צריכים ביאור פה אל פה. ומה שכתבתי הלכה כרבנן יפה כתבתי דאי לא כן א"כ מוכח מרבי דאף בכור גובה ממלוה ואנו פוסקים דהוה ראוי אפילו גבי כתובת אשה, לכך אמרתי דהלכה כרבנן דאינו גובה ממלוה ולא כוונתי לדבריך כלל.
@שו"ת הרמ"א סימן ט
+תשובה זו נדפסה כמעט כולה בשו"ת מהרש"ל סי' נ, ואח"כ עונה הרש"ל עליה. בדפוס ראשון יש פה הגהה, וז"ל: תשובה זו כבר נדפסה בתשובת מהרש"ל סי' נ ולכך קצרתי עצמות התשובה משו' אפוכי מטרתא רק להסמיך אליהם סוף דבריו שלא נדפס שם. המו"ל הוציא קטעים בתוך התשובה עד שקשה להבינה, כפי שנציין במקומם. בהוצאת ווארשא הדפיסוה כפי שנמצאת בשו"ת רש"ל.+
ומה שבדקני מר בשואלו ממני שאחוה לו דעתי בענין שומא של כתובה אם הדרא אי לא, וז"ל דמר: ונא אדוני הראני כבודך, אשה שגבתה בכתובתה קרקעות ובתים ומקומות בהכ"נ, אם העשירו אח"כ הבנים אם יכולין אח"כ לסלקה במעות מזומנים, ואני פסקתי דלא עכ"ל דמר +השאלה הזאת נמצאת לעיל סו"ס ו, ורש"ל מסיים שם: וראייתי כמוס עמדי עד שאראה דבריך+ הנה גופא דעובדא לא ידעתי וגם השאלה סתומה מאד, ולכן אצטרך למשש בה כל הצדדים שאוכל למצוא בדעתי טעמו דמר ולהשיב כפי מיעוט שכלי.
גרסינן פרק המפקיד +ב"מ לה, א+ אמרי נהרדעי שומא הדרא כו', והלכתא שומא הדרא לעולם משום שנאמר ועשית הישר והטוב. פשיטא שמו ליה לב"ח כו', זבנה אורתה יהבה במתנה כו' שמו לה לאשה ואינסבא כו', אגביה איהו בחובו כו'. ומזה שמעינן דשומא דב"ח הדרא לעולם. וכתב הטור +חו"מ סי' קג, בדפוסים קודמים מציינים המולי"ם סי' קב+ דבין הוא ובין יורשיו יכולין לפדותו. ואם ב"ח דיפה כחו בכל מקום יותר מכתובה, כדאמרינן פרק הכותב +כתובות פו, א, בדפוסים הקודמים מצויין בטעות מו, א+ בענין אי לית ליה אלא חדא ארעא כו' +ויש עליו כתובת אשה ובעל חוב נותנים אותה לבע"ח, בתשובת רש"ל הנ"ל אין נמצאות המלים מן בענין עד פה+ ע"ש, צריך להחזיר ושומתו הדרא כ"ש דשומת כתובה דהדרא, במקום שאם היתה ב"ח היתה אותה השומא הדרא +מן במקום שאם היתה עד פה לא נמצא בדפוסים הקודמים פרט להוצאת ווארשא, ובתשובת מהרש"ל הנ"ל כן נמצא.+ ואין להקשות הרי מצינו דעדיף אשה בכתובתה מב"ח שהרי היא מוכרת בלא ב"ד כדאיתא פרק אלמנה ניזונת +כתובות צז, א+ משא"כ בב"ח +מלים משא"כ בב"ח אינן בהוצאות הקודמות פרט לדפוס ווארשא, אבל נמצאות בתשובת מהרש"ל הנ"ל.+ זה לא קשיא כלל, דהא מפרשים התם +שם ע"ב+ טעמא אמר עולא משום חינא ור' יוחנן אומר משום שאין אדם רוצה שתתבזה אשתו בב"ד. הרי ששני טעמים אלו אינם שייכים לגבי שומא, דטעמא שאין אדם רוצה שתתבזה אשתו בב"ד אינו שייך כלל לענין שומא, וזהו פשיטא. אלא אפילו טעמא דחינא נמי לא שייך התם כלל, דהא לא הדרא שומא אפילו בב"ח אלא היכא דליכא למיחש לנעילת דלת כמו שכתב הרא"ש פרק המפקיד +סימן ד. בהוצאות הקודמות פרט לדפוס ווארשא חסר מן דהא מפרשים התם עד פה. ובלי קטע זה א"א להבין את התשובה פה.+ שמעינן דלא אמרו דהדרא רק +בדפוס ווארשא נמצאת המלה רק בסוגריים, ואולי מפני שהיא חסרה לגמרי בתשו' רש"ל הוסיפה המו"ל בסוגריים+ היכא דליכא שום נעילת דלת ופסידא למלוה, ולכך שייך ביה למימר ועשית הישר והטוב +דברים יב, כח+ הואיל וליכא פסידא לב"ח. א"כ ה"ה גבי כתובה הואיל וליכא פסידא לאשה לית ביה משום חינא +בדפוסים הקודמים פרט להוצאת ווארשא חסר מן ולכך שייך ביה עד פה.+ ותדע דהא פריך שם פרק אלמנה +כתובות צז, ב+ מאי בינייהו ומשני גרושה איכא בינייהו וכו' ולא קמשני דאיכא בינייהן לענין שומא, ש"מ דלענין שומא תרווייהו ליתנהו. ומיהו יש לדחות דרצה לומר בינייהו השייך לדין דההיא סוגיא דהיינו לענין מכירה בלא ב"ד ולכך נקט גרושה. מ"מ מסתברא לא שייך טעמא דחינא לענין שומא כמו דלית ביה נעילת דלת לענין ב"ח +מן דרצה לומר עד פה חסרבדפוסים הקודמים, פרט להוצאת ווארשא.+
ואין להביא ראיה דלא הדרא מהא דאיתא פרק המקבל +ב"מ קח, א, בדפוס ווארשא כתוב בטעות קנח, א+ לענין דינא דבר מצרא, דהוי שם נמי טעמא משום ועשית הישר והטוב ואפ"ה אמרינן שם +שם ע"ב+ דאם לקחה אשה לית בה משום דינא דבר מצרא וכו'. נראה דראיה זו אף כי לכאורה היא ראיה הגונה מ"מ אינה אמתית, דהא אמרינן בההיא שמעתא דשומא שמו לה לאשה ואינסיבא וכו' +בעל בנכסי אשתו לוקח הוי ולא מהדר+ ש"מ דוקא אינסיבא הא לא אינסיבה לא. אלא ע"כ צריכין לחלק בין דינא דשומא לדינא דבר מצרא, אע"ג דשניהם משום ועשית הישר והטוב. ותו, מדאמר שם: זבנה אורתה יהבה במתנה ודאי הני אדעתא דארעא נחית ולא נקט נמי אגבה בכתובתה, שמעינן דשומא דכתובתא הדרא.
וליכא לאקשויי מההיא דפרק הכותב +כתובות פו, א+ אמר אמימר משמיה דרב חמא, האי מאן דאיכא עליה כתובת אשה וב"ח ואית ליה ארעא ואית ליה זוזי לב"ח מסלקינן בזוזי לאשה בארעא, האי כדיניה והא כדינה וכו'. וא"כ לכאורה משמע דדעתה של אשה בכתובתה אארעא, והוה לה כזבנה ואורתה וכו'. זה אינו, דהמדקדק שם בפירש"י שכתב שם: האי כדיניה וכו' זה הלוה מעות, וזו סמוכה על שיעבוד קרקע והיא לא נתנה כלום וכו'. משמע דלא הוי טעמא משום דדעתה של אשה אקרקע ולא אמעות רק שדי לה שתגבה קרקע והבע"ח יטול המעות, שהרי היא לא נתנה כלום רק היה שיעבודה על הקרקע ולכן דין שתקח קרקע בעיקר שיעבודה. ולכן פירש שם הרא"ש, שאם הבע"ח חפץ יותר בקרקע מבמעות לדידיה יהבינן ליה קרקע, דליפוי כח אמרו האי כדיניה וכו'. +אין זה נמצא בפירוש ברא"ש אלא רבינו לומד זאת מתוך דבריו. שכן כתב בתחילת סימן יא: לבעל חוב מסלקינן ליה בזוזי לאשה לא מסלקינן לה אלא בארעא. ומזה יש לדייק שאם הב"ח חפץ בקרקע יהבינן ליה קרקע. ושם בסוף הסימן כותב הרא"ש שאם אין אלא קרקע לחד מינייהו וקדמה האשה ותפסה מוציאין מידה, וכן מדגיש הרא"ש יפוי כח הב"ח בב"ק פ"א סי' ה': ולענין פריעת ב"ח נראה לי אי אית ליה ללוה מטלטלי ומקרקעי כפינן ליה למיתב ליה מטלטלי אם חפץ בהכי המלוה יותר מבקרקעי. ועיין בטור אה"ע סי' קב: ואם יש שם כדי לפרוע לשניהם בקרקע ובמעות אם זמנן שוה נותנין לב"ח מעות ולאשה קרקע ואם קדמה לגבות מעות כתב א"א הרא"ש ז"ל שמוציאין מידה ונותנין לבעל חוב, ולכאורה יראה שלא אמרו כן אלא מפני תקנת ב"ח אבל אם חפץ יותר בקרקע וליתן לאשה מעות שומעין לו והרמ"ה כתב דאין שומעין לו. והב"י שם כותב: וקאמר רבינו שלא אמרו חכמים כן אלא מפני תקנת בע"ח כדי שלא תנעול דלת - ובספר ישן מצאתי כתוב אבל הרמ"ה כתב שאין שומעין לו ע"כ וטעמו משום דמשמע ליה ז"ל דלאו משום נעילת דלת נגעו בה אלא משום דהאי כדיניה והאי כדיניה הילכך כ"כ יפה כח האשה לענין זה כמו הב"ח.+ שמעינן בהדיא דלא אמרינן דיפה כח הכתובה לענין קרקע מבע"ח, רק גרע טפי. ולכן נ"ל כפי עניות דעתי, דבכל מקום ששומא הדרא בב"ח הדרא ג"כ בכתובה, ותו לא מידי +בכל ההוצאות ישנה פה הערה זו: ע"כ בתשובת מהרש"ל. החלק הבא הוא תשובה על מה שענה הרש"ל על דברי רבינו בסוף תשובתו סי' נ ודבריו מובאים בקובץ שלנו סי' סח.+
ומההיא דפרק אלמנה ניזונת +כתובות צח, א, הרש"ל בשו"ת שלו סו"ס נ מקשה מהא דאמרינן התם אלמנה ששמה לעצמה לא עשתה ולא כלום משום דאמרינן מאן שם לך, ותיפוק ליה דשומא הדרא לעולם, וע"ז עונה הרמ"א תרוצו פה+ לא קשה מידי, דהתם לא מיירי אלא בהשביחה או נתייקרה, במקום שגם בב"ח אינו חוזר +אמנם הרש"ל אומר שם שדוחק הוא להעמיד הדין בהשביחה או נתייקרה דסתמא קתני. ועיין בש"ע חו"מ סי' ק"ג שהש"ך מסכים עם רבינו ונותן עוד תירוצים מדוע אומרת הגמרא מאן שם לך ולא משום דשומא הדרא.+ ועוד ראיה, דאע"ג דעיקר שעבודה על הקרקע שומא הדרא מדאמר פ"ק דב"ק +יד, ב, וק"ק דשם מסיק הש"ס דרק ביתומים אין בי"ד נזקקין אלא לנכסים שיש להם אחריות+ שוה כסף מלמד שאין ב"ד נזקקין אלא לנכסים שיש להם אחריות ומאי נינהו קרקע, ש"מ דעיקר שעבוד של נזקין על הקרקע. וכן כתבו התוס /התוס'/ +שם ט, א ד"ה רב הונא+ ומייתי לה הרא"ש +שם סימן יט, הרא"ש מביא את שיטת ר"ת אבל הוא פוסק כרב אלפס דכל מילי מיטב הוא ואפילו סובין, ע"ש, ואולי הכונה לרא"ש כתובות פ"ו סי' יט שלא כתב כן+ והמרדכי +שם סימן א'+ ריש ב"ק. ומ"מ שומא הדרא כו' כמו שמשמע פרק המפקיד +ב"מ לה, א+ בשמעתא דשומא הדרא, גבי ההוא גברא דאפקיד כיפי כו' דפריך לימא קסבר רב נחמן שומא הדרא, אע"ג דהתם לאו ב"ח היה אלא שומר שפשע שדינו כמזיק לענין שעבוד על הקרקע, כדמוכח פ"ק דב"ק +ד, ב+ גבי ארבעים ועשרים אבות נזיקין דתני ר' חייא כו'. ואפילו ב"ח עצמו עיקר שעבודו על הקרקע, כדמוכח בתוס' פרק שבועת הפקדון +שבועות לז, ב ד"ה ואין+ גבי נשבעין על כפירת שעבוד קרקעות.
משה איסרליש מקראקא +בהוצאות קודמות יש אחר החתימה הערה זו: מה שהשיב מהרש"ל על זה עיין בתשובותיו סימן הנ"ל.+
@שו"ת הרמ"א סימן י
+בכל הדפוסים נמצאת הערה זו לפני השאלה: א"ה שאלת תשובה זו מוכח מתוכה שהיא אם הגוים חייבים בדיני ישראל, איך יש לדונם אם הזיקו לישראל. והנה תשובה זו סובבת השאלה הכתובה בתוכה בענין דפוס ספר המיימונית שהדפיס הגאון מהר"ם פדווא ז"ל. בהוצאת ווארשא הוסיפו המו"לים בסוף ההערה: והכל כפי הנהוג אז בדורות מלפנינו. כדי להבין את המחלוקת החריפה והתוצאות החמורות ליהודי איטליה, שצמחו מהענין שבו עוסקת שאלתנו עיין במאמרי המהר"ם מפאדובה בהדרום חוברת כח, תשרי תשכ"ט עמודים /מאה שמונים ושלש - מאה ותשעים/.+
גרסינן בסנהדרין פרק ארבע מיתות +סנהדרין נו, ב ת"ר ז' מצוות נצטוו ב"נ וכו', מנהני מילי אמר ר' יוחנן וכו', ובסדר עולם פ"ה הובא בסתם, ובענין המספר ז' השווה פסיקתא דרב כהנא יב, ובב"ר פט"ז: ר' לוי אמר ציוהו על שש מצוות וכו', והרמב"ם הלכות מלכים פ"ט ה"א אומר ג"כ שאדם הראשון נצטווה על שש מצוות ולנח הוסיפו מצוה ז'+ אר"י שבע מצות נצטוו בני נח דאמר קרא ויצו ה' אלהים על האדם לאמר מכל עץ הגן אכל תאכל +בראשית ב, טז.+ ויצו אלו הדינין, וכן הוא אומר כי ידעתיו את /למען/ אשר יצוה את בניו וגו' +שם יח, יט.+ ה' זו ברכת השם, וכן הוא אומר ונוקב שם ה' וגו' +ויקרא כד, טז.+ אלהים זו ע"ז, וכן הוא אומר לא יהיה לך אלהים אחרים וגו' +שמות כ, ג+ כו', עד כי אתא רבי יצחק תני איפכא, ויצו זו ע"ז אלהים זה דינים. בשלמא אלהים זה דינים דכתיב ונקרב בעל הבית אל האלהים +שם /שמות/ כב, ז+ אלא ויצו זו ע"ז מנ"ל. רב חסדא ורב יצחק בר אבדימי +מנחות צג, א תוד"ה רב חסדא+ חד אמר סרו מהר מן הדרך אשר צויתים עשו להם וגו' +שמות לב, ח+ וחד אמר עשוק אפרים רצוץ משפט כי הואיל הלך אחרי צו +הושע ה, יא.+ פירש"י ז"ל: עשוק אפרים מיד שונאיו ורצוץ על ידי משפטיו של הקב"ה, הואיל והלך אחרי צווי נביאי הבעל. ופריך בגמרא מאי בינייהו פירוש בין ר"ח ור"י בר אבדימי +מן פירוש עד פה בסוגריים ובאותיות רש"י בכל ההוצאות חוץ מהראשונה ששם אין סוגריים והגירסא היא: מאי בינייהו לפי' רב חסדא ור"י בר אבדימי+ ומשני: איכא בינייהו כותי שעשה ע"ז ולא השתחוה לה, למ"ד עשו משעת עשייה מחייב, למ"ד כי הואיל הלך אחרי צו עד דאזל בתרה ופלח לה, ע"כ סוגית הגמרא.
ויש לנו להקשות על בעל התלמוד, למה פריך מאי בינייהו על משמעות דורשין של רב חסדא ורב יצחק בר אבדימי יותר מעל רבי יוחנן ורבי יצחק דפליגי אי ויצו הוא ע"ז או אלהים, הלא גם הם אין ביניהם רק משמעות דורשין. ולכן נראה לומר שאין צריך לפרש חלוק שבין רבי יוחנן ורבי יצחק, כי הוא ברור +המלה ברור בסוגריים ובאותיות רש"י בד"א+ כשמש בצהרים כי רבי יוחנן הלומד דינין מויצו סובר שבן נח אינו מצווה רק לשמור המנהג המדיני ולדון בין איש ובין אחיו ובין גרו משפט יושר, אבל אינו בדרך דיני ישראל שמסרם לנו משה מסיני, רק הוא חק נימוסי. ולכן לומד דינים מפסוק ויצו ולומד הג"ש מדכתיב כי ידעתיו וגו', שעדיין לא ניתנה התורה ולא היה לאברהם דינין אלו שניתנו לנו בסיני. ואע"ג דדרשינן +יומא כח, ב, בהוצאות קודמות חוץ מהוצאת ווארשא הנוסחא ואע"ג דדרשינן בעירובין, ואחר זה ישנה הערה בסוגריים: צ"ל יומא פ' אמר להם הממונה דף כח ע"ב, אמנם נראה שבנוסחא ההיא המלה בעירובין מכוונת לדין ערוב תבשילין שדורש שם, ולא למסכת עירובין+ עקב אשר שמע אברהם בקולי מלמד ששמר אברהם אפילו עירוב תבשילין +ושם הגמרא בשינוי לשון, ולומד ששמר אברהם אפילו עירוב תבשילין מדכתיב תורותי, אחת תורה שבכתב ואחת תורה שבעל פה+ אם כן שמע מינה שהיה נוהג כפי התורה והמצוה אפילו מצוה מדרבנן. מכל מקום נוכל לומר אם הוא שמר אנשי ביתו לא שמרו רק החק הנימוסי הנמסר להם, דהיינו ז' מצות בני נח. דמי לנו גדול מאדוננו אבינו יעקב ע"ה אשר נשא שתי אחיות. אלא ע"כ צריכין אנו להודות ולומר כי הכתוב שאמר למען אשר יצוה וגו' לא קאי רק אאותן שבע מצות של בני נח. ולכן סובר ר"י דלמידין דיני בני נח מויצו, כי דיני בני ישראל לחוד ודיני בני נח לחוד. ורבי יצחק רוח אחרת עמו, ולומד דינין מאלהים בג"ש דונקרב בעל הבית וגו', כלומר וסובר שדיני בני נח הן אותן דינים שנצטוו ישראל בסיני ולכן לומד אותן מקרא הנאמר בסיני והכל אחד. כן נראה לפרש סוגיא זו.
ואף כי הרמב"ם פסק בהלכות מלכים שאין מצווין לדון רק בשבע מצות שלהן, מכל מקום באותן מצות מחוייבין לדון בדין ישראל +אולי מדייק זאת מזה שבאותו פרק הלכות ב - יג מבאר הרמב"ם דיני איסורי בני נח, אבל הרמב"ן הנ"ל חולק על הרמב"ם ואומר שם: ואין דברים הללו נכונים בעיני - ועל דעתי הדינין שמנו לבני נח בשבע מצוות שלהם אינם להושיב דיינין בכל פלך ופלך בלבד, אלא צוה אותם בדיני גניבה ואונאה ועושק ושכר שכיר ודיני השומרים ואונס ומפתה ואבות נזיקין וחובל בחבירו ודיני מלוה ולוה ודיני מקח וממכר וכיוצא בהן כעין הדינין שנצטוו ישראל ונהרג עליהן - ומכלל המצוה הזאת שיושיבו דיינין גם בכל עיר ועיר בישראל ואם לא עשו כן אינן נהרגין+ והנדון שלפנינו שהוא הגזל הוא אחד משבע מצות שלהן. /הערה זו מתייחסת למילים בהלכות מלכים/ +בפ"ט ה"א כו': על ו' דברים נצטוה אדה"ר - הוסיף לנח אבמה"ח. אע"פ שכלן הן קבלה בידינו ממשה רבינו והדעת נוטה להן מכלל דברי תורה יראה שעל אלו נצטוו. ושם הלכה י"ד כותב: וכיצד מצווין על הדינין חייבין להושיב דיינין ושופטים בכל פלק /פלך/ ופלך לדון בשש מצות אלו ולהזהיר את העם. ועיין בבאורים והערות לספר שאלתות דרב אחאי גאון שהו"ל הרב פרופסור שמואל קלמן מירסקי (ירושלים, תש"ך) ח"א עמ' כב, בד"ה וכ"ד שמבאר שהמסורת על מצוות ודינים שקודם למתן תורה היתה קבלה בידי רבותינו, והסמיכוה על הפסוק שלפנינו, כלשון ר' יהודה הלוי בכוזרי (מאמר ג אות עג), שיהיה הבאתם לפסוקים דרך אסמכתא, שהם שמים אותה כסימן לקבלתם, כאשר שמו פסוק ויצו ה' אלוקים על האדם לאמר, סימן לשבע מצוות שנצטוו בני נח, ויצו אלו הדינין. כמה רחוק בין אלו הענינים ובין הפסוק הזה. אך אצל העם קבלה משבע המצוות האלה, סומכין אותה בפסוק הזה בסימן שמיקל עליהם זכרם. פרופ' מירסקי מדגיש שהיתה גירסא: ויצו אלו הדיינין, ומוסיף: ונראה לי שגירסא זו גם בגמרא היתה לפני הרמב"ם בפ"ט מה' מלכים הי"ד כשפירש מצוות הדיינים בבני נח, שהכוונה להושיב דיינים, דבר שחלק עליו הרמב"ן בפירושו עה"ת, בראשית לד, יג.+ גם נראה לפסוק כרבי יצחק מדשקלא וטריא הגמרא בתריה למיפרך מאי בינייהו כו'. ועוד אחרת, מדפריך בגמרא +סנהדרין נו, ב, בכל ההוצאות רשום דף כו ע"ב+ דינין בני נח איפקוד והתניא עשר מצות נצטוו ישראל במרה, שבע מצות בני נח והוסיפו עליהן דינין ושבת וכבוד אב ואם, ומשני אמר רבה בר אבוה +בגמרא: אמר רב נחמן אמר רבה בר אבוה+ לא נצרכה אלא לעדה ועדים והתראה. והנה רש"י ז"ל פירש עדה ועדים להיות דנין בסנהדרין של כ"ג, כדאמרינן +שם ב, א+ עדה שופטת ועדה מצלת, ובן נח אינו מוזהר בהכי כדילפינן לקמן +נז, ב+ דבן נח נהרג בעד אחד ודיין אחד. והדר פריך בגמרא א"ה מאי והוסיפו עליהם דינים. אלא אמר רבא, לא נצרכה אלא לדיני קנסות. ופירש"י בשכלו הבהיר: דיני קנסות, דבן נח אינו מוזהר על דיני קנסות דכתיב ויצו, והתם גבי אברהם כתיב צדקה ומשפט דהיינו דינין, וקנסות לאו משפט הוא דקנסינן ליה טפי מדיניה. הדר פריך בגמרא, אי הכי +שם אכתי+ הוסיפו עליהם בדינין מיבעיא ליה, פירוש דהוה משמע שהוסיפו עליהם בהלכות דינין, אבל גם כן היו להם דינין כבר. ושקיל וטרי עד דקאמר: אלא אמר רבא, האי תנא תנא דבי מנשה הוא דמפיק דינין וברכת השם, ועייל סירוס וכלאים +פי' בפירוט שבע מצוות בני נח+ דתניא כו', ע"כ הסוגיא.
והנה נדקדק ונאמר שמוכח הוא מזה שהלכתא היא כרבי יצחק, שעל כל דיני ישראל בכלל ובפרט נפקדו. דאם לא כן אלא שהיה להם מקצת דינים, למה ליה לרבא בתחילת סברתו שלא ידע א"כ בדינין מיבעיא ליה, לדחוק ולומר לא נצרכה אלא לדיני קנסות, הלא גם כן בדיני משפט נמי יש מהן שלא נצטוו. והיה לו לומר בקצרה, לא נצרכה אלא לשאר דינין +בכל ההוצאות ישנה פה מלה יתירה בסוגריים דרבנן ובהוצאה ראשונה היא בסוגריים ובאותיות רש"י+ שלא נפקדו מתחילה. אלא ע"כ צריכין אנו לומר שהלכתא היא כר' יצחק, שעל כל הדינין ביחד נפקדו כדרך שניתנו לישראל בסיני. גם מבעל המאור הגדול רש"י ומלשונו הזכה, יכולין אנו לדקדק דהלכתא היא כר' יצחק, מדהוצרך להביא ראייה על כל דבר שניתוסף שאינו בבני נח, כגון עדה ועדים והתראה ודיני קנסות. משמע דוקא היכא שיש לנו ידים מוכיחות שלא נצטוו, אבל במה שאין לנו לא נוציא אותו מכללא ולחלק אותו, רק הוא בכלל דיני ישראל. ואם יתחכם אדם לומר הלא רש"י ז"ל נקט קרא שמביא רבי יוחנן, שפירש גבי אברהם כתיב צדקה ומשפט, אם כן שמע מינה שפוסק כר' יוחנן. אי משום הא לא איריא, די"ל דחדא מינייהו נקט, אף כי רבי יוחנן הנאמר במימרא ראשונה. אבל מכל מקום שג"כ הוא מחותן לר' יצחק, דונקרב בעל הבית וגו' נאמר בדיני שומרים ולא בקנסות. א"כ מכל הלין ש"מ שבן נח מוזהר בכל דיני ישראל ככל חקותיו ומשפטיו.
ואם יטעון הטוען שמא ההלכה היא כדתנא דבי מנשה דאפיק ד"ב ועייל ס"ך +דאפיק דינים וברכת השם ועייל סירוס וכלאים בז' מצוות ב"נ.+ זה אינן דברים של טעם, דהא ר' יוחנן ור' יצחק טפי היו יודעין הברייתא יותר ממנו ולא שתו לבם לדבריה, כי היו יודעים שאינה עיקר ולא מיתניא בי ר' חייא ור' אושעיה. ומטעם זה +המלה זה בסוגריים ובאותיות רש"י בדפוס ראשון+ פסק האלפסי, ומייתי בסמ"ג +עיין סוף הערה הבאה+ כאמימר ורבא גבי בור הגולה +עיין משנה עירובין קד, א: וממלאין מבור הגולה ומבור הגלגל בשבת, והפירוש הוא שבלשכת העזרה הנקראת לשכת הגולה היה בור קבוע של מים שממנו היו מספקים מים לכל העזרה (מדות פ"ה מ"ד), לפי שאמת המים שהיתה בעזרה השתמשו בה להדחה, ומים אלו של הבור היו מתוקים וראויים לשתיה, יש אומרים שבבור זה היו משלשלים את הכיור בכל לילה כדי שמימיו לא יפסלו בלינה, ולפיכך עשאוהו בני הגולה לפי שלא היה אז הים שעשה שלמה (תוי"ט מדות פ"ה מ"ד בשם ראבי"ה), ופסק הרי"ף בסוף פר' המוצא תפילין בעירובין, כוותיה דרבא דאמר לא אמרו לאסור משום משמיע קול אלא בקול שיר בלבד, פירש"י דנשמע כעין שיר בנעימה ובנחת, וכן כאמימר דשרא למימלא בגלגלא בשבתא במחוזא, אבל בירושלמי (פ"ה הל"ב) פסק דכל משמיע קול אסור, והרי"ף מסיים ואנן לא סבירא לן הכי דכיון דסוגיין דגמרא דילן להתירא לא איכפת לן במאי דאסרי בגמרא דבני מערבא דעל גמרא דילן סמכינן דבתרא הוא, ואינהו הוי בקיאי בגמ' דבני מערבא טפי מינן, ואי לאו דקים להו דהאי מימרא דבני מערבא לאו דסמכא הוא לא קא שרו ליה אינהו, וכן פסק הסמ"ג לאוין ס"ה ומביא שם את דברי הרי"ף+ אע"פ שהירושלמי פליג עליהם, ועיין שם בדבריהם. ואין להקשות ולומר דהרי בפרק השוכר את הפועלים +ב"מ צ, ב+ אמרו אסור לכותי לסרס בהמה שלנו, דסבירא לן כר' חדקא שאומר בני נח מצווין על הסירוס, ועוד +שם: וקעברי משום וכו'+ משום לפני עור לא תתן מכשול, וכן מייתי לה בסמ"ג לפסק הלכה +לאוין קכ.+ א"כ ש"מ היה לנו לומר דהלכתא כתנא דבי מנשה דמפיק ד"ב ומעייל ס"ך, וא"כ הדרא קושיא לדוכתה דבני נח לא נצטוו אדינין. דאדרבא דהיא הנותנת, דמדקאמר לשם כר' חדקא ולא אמר כתנא דבי מנשה ש"מ דלית הלכתא כוותיה בדינין וסרוס, אלא כר' חדקא דמפיק +אולי צ"ל דמעייל+ סירוס לחוד. ואין להקשות מדתניא פ"ק דע"ז +ב, ב+ תני ר' יוסף: מאי דכתיב עמד וימודד ארץ רארה /ראה/ ויתר גוים +חבקוק ג, ו+ מה ראה ראה שבע מצות בני נח שקבלו עליהם ולא קיימום, כיון שלא קיימום עמד והתירן להם. א"כ ש"מ שבן נח אינו מצווה עתה מצוה כלל. זה אינו כלום, שהרי הקשו בגמרא: אתגורי אתגור, א"כ מצינו חוטא נשכר. ומשני: אמר רב יוסף לומר אע"פ שהן מקיימין אותן אין מקבלים עליהם שכר, אלא כמי שאינו מצווה ועושה, דאמר ר' חנינא גדול מצווה ועושה ממי שאינו מצווה ועושה. ופירש"י ז"ל: מה שויתר אינו טובתן אלא שאינן מקבלין שכר אם מקיימים, ע"כ. א"כ ש"מ שעדיין הם מוזהרים כבראשונה.
א"כ הוכחנו וביררנו שדנין בני נח בדיני ישראל הואיל ומצווה עליהם. ואם בכל זאת יתעקש המתעקש לאטום אזנו משמוע דבר זה, ורוצה לחלוק ולומר שדיניהם של בני נח אינן כדינינו +עי' רמב"ן בראשית פ' לד פסוק יג ולעיל הערות /מס' חמש עשרה, שש עשרה/+ אף אנו נאמר לו כלך מדרך זו, דגרסינן בב"ק פרק הגוזל בתרא +קיג, א, ודן בשאלה הזאת בחתם סופר ח"ו סי' יד ובהעמק שאלה שאילתות סי' ב עיי"ש שחולק על כך+ תניא, ישראל וכותי שבאים לפניך לדין אם אתה יכול לזכותו בדיני ישראל זכהו ואמור לו כך דיננו. בדיני אומות העולם, זכהו ואמור לו כך דינכם, ואם לאו באין עליו בעקיפין דברי ר' ישמעאל. ר' עקיבא אומר אין באין עליו בעקיפין מפני קדוש השם. פירש רש"י: בעקיפין בעלילות +אצלנו הגירסא ברש"י: בחכמה, והשטה מקובצת שם בהגהה אות א מביא בשם המאירי דזהו דוקא בכנענים עובדי אלילים שאינם גדורים בדרכי הדתות, אבל באלו הגדורים בדרכי הדתות לא נאמר כן אלא אם באו לפנינו לדין אין מעבירים להם את הדרך כמלא מחט, אלא יקוב הדין את ההר, ועיין ג"כ שם לח, א בשיטה מקובצת אותיות א וב+ עד שפוטרין הישראל, ע"כ הסוגיא. ושמעינן מן הכא, דע"כ לא פליגי ר"ע ור"י אלא לבוא עליו בעקיפין, אבל לדון אותו בדיני ישראל כ"ע לא פליגי שדנין אותו, וצריך לשמור כשידנו תקיפה עליהם.
והואיל וביררנו והוכחנו שדנין כותי בדיני ישראל ונידון כותי עם ישראל כשני נימולים, נבוא ונקפץ אל המקום אשר דברינו הולכים לשם ונדבר על המעשה אשר נעשה בעולם. הנה הוא איש בארץ לועז אשר נודע שמו במרחקים. דלה דלה מים עמוקים, מימיו מתוקים, גוזר ומקים, יברכהו שוכן שחקים. הוא האילן הגדול אשר פריו למאכל ועלהו לתרופה, אמרתו צרופה, הוא ה"ה הגאון מהר"ר מאיר מפאדוואה. והנה שם מגמותיו רעיוניו ומחשבותיו והשתתף עם אחד מאנשי ארצו ומגדוליה דהיינו יענטילומר +לקמן בסימן נא משתמש במלה זו, ע"ש הערה /מס' עשרים ואחת/+ והוא אחד מן מדפיסי הספרים +הוא המדפיס הידוע אלואיזי בראגאדין מוויניציה, ראה תולדות הדפוס באיטליה לח"ד פרידנברג ע' /ששים ותשע/.+ והסכימו יחדיו להדפיס החיבור הגדול משנה תורה, אשר חבר הרב הכולל האמתי רבינו משה בן הרב המובהק הדיין רבינו מיימון. וכאשר חשב כן החלו לעשות בעז"ה עד שלע"ע +שלעת עתה+ נגמר הדבר. והגיה אותו בשכלו הזך עד אשר לא נשאר בתוך הבר תבן, וסלק המסלה עד לא נשאר בה אבן +הרב י, י. גרינוואלד, בספרו הרב יוסף קארו וזמנו, ע' /מאה שמונים ושתים/ כותב: מרן השתמש על פי רוב בספרי הרמב"ם שיצאו לאור בוויניציה שנת ש"י - שי"א, הוגה מהרב מאיר מפדווה, ראה חיד"א בשה"ג מ - /עשרים ושש/ ולפעמים אמר בכ"מ כתב הרב המגיה וכוונתו להגהת מהר"ם פאדובה. ועיין בשו"ת אבקת רוכל למר"ן סי' סד שמה"ר אליה קאפשאלי כותב אליו ומתאר לפניו את גדלותו של מהר"ם מפאדובה, ומשמע שאז עוד לא הכירו מרן להעריכו כראוי.+ והנה קם אחד גם כן יענטילומר מעשירי הארץ נגדו +הוא המדפיס המפורסם מארקו אנטוניו יושטיניאן מוויניציה+ ואמר אעשה גם אנכי לביתי ואדפיס אנכי גם אני, וכן עשה. והעיקר הוא מאתו שעושה דבר זה על מה שלא נשתתף עמו הגאון הנ"ל, ועושה דבר זה להכעיס ולכלות ממון הגאון הנ"ל ח"ו. כי ידוע אם לא ימכור הגאון ספריו שיכבד עליו המשא מנשוא. והנני לדון בדיני ישראל, באם היו שני אנשים ישראלים על פי תורתנו הקדושה, ונוכיח שזכה הגאון הנ"ל בדינו. ונפרד מזה ונהיה לארבעה ראשים, ועל אלו הארבעה יסודות נרכיב הדבר ועניינו. ואומר, שדין הוא עם הגאון שהוא ימכור ספריו ראשונה. והואיל ובעונותינו שרבו אין ידנו תקיפה לעשות כפי תורתנו, מ"מ לא נניח את שלנו ולומר שכל ישראל ומי שבשם ישראל יכונה לא יקנה שום ספר מיימוני החדשים רק מאותן היוצאים מתחת יד הגאון הנ"ל או באי כחו, והוא מארבעה טעמים.
היסוד הפשוט הראשון הוא בפרק לא יחפור +ב"ב כא, ב, בדפוס ראשון מצויין בטעות דף פב ע"ב+ אמר רב הונא האי בר מבואה דאוקים ריחיא ואתא בר מבואה חבריה וקא מוקים גביה דינא הוא דמעכב עליה. ומשמע מדקאמר ואוקי גביה שעשה דבר זה בידיעתו +בדפוס ראשון הנוסחא ואוקי בהדיא, וכן המלה בידיעתו בסוגריים ובאותיות רש"י+ ואפ"ה יכול לעכב עליו. אם כן הרי לפנינו שמדינינו אין לו ליענטילומר שני לדפוס +צ"ל: להדפיס+ זה כלל והגאון הנ"ל היה יכול לעכב עליו כפי שהוכחנו לעיל, וכן מצוה על הדיינין של ישראל. רק שבעונות ידם +בדפוס ראשון: רק שבעונו' יד של עכו"ם תקיפה עלינו+ תקיפה עלינו, מ"מ נעשה מה שעלינו מוטל לעשות ונחתוך הדין כדפרישית. ואע"ג שהרב אלפסי והרא"ש +ברי"ף יא, א וברא"ש פ"ב סי' יב+ פסקו דלא כרב הונא דקם ליה כיחידאי, מכל מקום אומר אני שיש להתיישב בדבר. שהרי במרדכי פרק לא יחפור +ב"ב סימן תקטז, המלים פרק לא יחפור באותיות רש"י ובסוגריים בד"א+ מייתי בשם אביאסף, וז"ל: מבוי הסתום משלשה צדדין רק בצד אחד הוא פתוח לכנוס +בהוצאה ראשונה כתוב לבנו', זאת אומרת אות ב במקום כ', ולכן כתבו המולי"ם בהוצאות מאוחרות לבנות+ בו, ודר ראובן אצל סופו הסתום ובא שמעון לדור כנגד הצד הפתוח, שאין כותי יכול ליכנס למבוי אם לא שיעבור על פתח שמעון, דינא הוא דמעכב עליו כדרב הונא עכ"ל. א"כ משמע שהלכתא כוותיה דרב הונא מדמייתי ראייה מיניה. אלא ע"כ צריכין אנו לחלק דבדבר דברי היזקא כגון הכא גבי מבוי שבודאי יזיק לו, כ"ע מודו דהלכתא כרב הונא +וצ"ע דשם במרדכי נמצאת הגהת הרמ"א המציינת שבחשן משפט סי' קנו הביא הב"י את דברי האביאסף ואומר דלדידן דקי"ל כר' הונא בריה דרב יהושע לא מצי מעכב עליו. והנה בד"מ שם אות ד משיג על הב"י ואומר שבהאי דינא גם רב הונא בריה דרב יהושע מודה משום דבריא הזיקא, כמו שמדגיש פה. ועיין שם בהגהות וחדושי מהרל"ח אות ב. ועיין ג"כ לקמן סי' פ הערה /מס' שש/; צה הערות /עשרים ותשע, שלשים ושלש, שלשים וחמש/ קה /עשר/; קיג /שלשים וארבע/; קלב /עשרים ושש/.+ ואם כן בנדון דידן נמי בריא היזקא הוא, כי היענטילומר השני נתן להכריז שכל ספר יוזיל זהוב טפי מהגאון. ומי ראה זאת ולא יבא אליו לקנות ממנו, ויכול הוא להוזיל כי הוא מעשירי הארץ. לכן גם בדינינו הלכתא היא כרב הונא ונדון בן נח בדין ישראל, ולכן נחתוך הדין +המלה הדין בסוגריים ובאותיות רש"י בדפוס ראשון+ כדפירשתי. ואין לומר דמשום שלום מלכות או איבה נקיל בדבר ונעבור קו המשפט, דבר זה אינו כדמפרשים בעלי התוס' אשר מימיהם אנו שותים ריש פ"ק דע"א +ע"ז ב, א ד"ה אסור לשאת ולתת עמהם+ דבדבר מקח וממכר לית ביה איבה משום דכל אחד יוכל להתנצל ולומר אינו צריך לקנות ולמכור, עיין שם בדבריהם. ולכן לית דין צריך בשש +עי' ברכות מ, א: אין דין זה צריך עכוב.+
היסוד השני הוא חד קל ההולך קדמת יושר +ע"פ בראשית ב, יד: ושם הנהר השלישי חדקל הוא ההולך קדמת אשור+ והוא ג"כ בפרק לא יחפור +ב"ב כב, א בשינוי לשון קצת ברש"י+ דגרסינן שם: רב דימי מנהרדעא אייתי גרוגרות בספינה, א"ל ריש גלותא לרבא פוק חזי אי צורבא מרבנן הוא נקוט ליה שוקא. והופיע לנו אור גדול רש"י ז"ל בפירושו, שמפרש: נקוט ליה שוקא, הכרז שלא ימכור אדם גרוגרות בעיר עד שימכור הוא שלו. וכן גרסינן בנדרים +סב, א, אבל שם אינן המילים לאודועי נפשיה, בכל ההוצאות מסומן פה נח, א+: אמר רבא שרי לצורבא מרבנן לאודועי נפשיה ולמימר צורבא מרבנן אנא שרו לי תגראי ברישא, דכתיב ובני דוד כהנים היו +ש"ב ח, יח.+ וכי כהנים היו, אלא מה כהן נוטל חלק בראש אף ת"ח נוטל חלק בראש. אם כן ג"כ נוכל ללמוד מזה, באם דשניהם ישראלים דינא הכי הוא שהגאון הנ"ל ימכור שלו בראשונה. אך עתה אף ע"פ שדינו נמי הכי הוא מ"מ היענטילומר +המלה היענטילומר בסוגריים ובאותיות רש"י בדפוס א'+ לא יקבל עליו הדין, ולכן צריכין לגדור גדר שלא יקנה כו'.
ואין לפקפק ולומר, הרי אמרינן במסכת אבות +אבות פ"ד מ"ה, ושם: ודאשתמש בתגא חלף, הא למדת כל הנהנה מדברי תורה נוטל חייו מן העולם, הרמב"ם אומר שם: פירוש מחיי העולם הבא, בכל ההוצאות מסומן פה אבות פ"א+ כל המשתמש בתגא חלף כו', וא"כ בודאי הגאון בעי חיי ואינו רוצה ליהנות מתורתו. הנה זה הבל, כי כבר קדם לנו הנשר הגדול הרמב"ם והשפיע לנו משכלו בפירוש המשניות שלו, כי דבר זה שימכור סחורתו בראשונה הוא חלקו ונחלתו משלחן גבוה, כתרומה מן הגורן לכהן ומעשר ללוי +בפי' הרמב"ם לאבות הנ"ל: ואמנם הדברים אשר התירה אותם התורה לת"ח - ושתמכר סחורתם לפני כל סחורה ושיקנו להם בתחלת השוק, אלה הם חוקים שקבע להם הי"ת כמו שקבע המתנות לכהן והמעשרות ללוי לפי מה שבא בקבלה כי שתי הפעולות האלה יעשו אותם סוחרים קצתם עם קצתם על דרך כבוד ואע"פ שאין שם חכמה, וכדאי הוא ת"ח להיות כע"ה נכבד+ ולכן נפסוק הדין כדלעיל. ועוד ראוי על כל אדם להנות הגאון הנ"ל מנכסיו ולהטיל מלאי לכיסו +עי' פסחים נג, ב: דאמר ר' יוחנן כל המטיל מלאי לכיס תלמידי חכמים זוכה ויושב בישיבה של מעלה, ועיין ג"כ שבת סג, א: א"ר אבא אמר ר' שמעון בן לקיש גדול המלוה יותר מן העושה צדקה ומטיל בכיס יותר מכולן, ופירש"י: ומטיל לכיס מעות ומלאי להשתכר בהן למחצית שכר עכ"ל, ובערוך פירש מלאי הוא סחורה, ובכתובות קיא, ב: כל המשיא בתו לת"ח והעושה פרקמטיא לת"ח והמהנה ת"ח מנכסיו מעלה עליו הכתוב כאילו מדבק בשכינה, ופירש שם רש"י: העושה פרקמטיא, מתעסק בממון ת"ח כדי להגיע לידם שכר והם פנויין לעסוק בתורה+ כדי לקיים מצות והגית בו יומם ולילה, דכן פסק בטור י"ד סימן רמ"ו, דמי שמספיק לאחרים מנכסיו מקיים בו והגית וגו' +עיין ש"ע י"ד סי' רמו סעיף א וביאור הגר"א אות ז.+
היסוד הגדול השלישי, הנה הוא במדרש תורת כהנים פרשת בהר +המלים תו"כ פרשת בהר באותיות רש"י ובסוגריים בדפוס א', והוא בספרא בהר פרשתא ג בשינוי לשון, ועיין תורה תמימה ויקרא כה יד אותיות פג - פה+ וכי תמכרו ממכר לעמיתך או קנה וגו /וגו'/ +ויקרא כה, יד+ למדה תורה דאם באת לקנות קנה מיד עמיתך, וכן למכירה. הנה הוא בהדיא מפורש, שאילו לא היה הגאון הנ"ל רק כאחד מבני עמי הארץ זכה בדין והדין עמו, כ"ש וק"ו עתה. ואין לומר דזהו דוקא כשהכותי והישראל נותנין בערך ובמקח אחד, אבל כשהכותי מוזיל טפי שרי ליקח ממנו כדי להרויח במקחו. הנה דברים אלו ג"כ הבל המה, דהא גרסינן פרק איזהו נשך +ב"מ עא, א, בכל ההוצאות מסומן עב, א+: תני רב יוסף אם כסף תלוה את עמי +שמות כב, כד+ עמי וכותי עמי קודם, עני ועשיר עני קודם כו'. ופריך בגמרא עמי וכותי עמי קודם פשיטא, ומשני אמר רב נחמן אמר רב הונא, תנא לא נצטרכה אלא דאפילו לכותי ברבית שנאמר לנכרי תשיך +דברים כג, כא+ אפ"ה דוחה עשה של אם כסף תלוה עשה זו. כ"ש וק"ו כאן בנדון דידן, שהגאון זכה בדין להיות ידו בראשונה. ואין לומר דדוקא התם שאינו מפסיד משלו אלא שאינו מרויח, אבל במקום שמפסיד משלו כי הכא אינו צריך להקדים לישראל. וזה החילוק מחלקים פרק מי שהחשיך +שבת קנג, א+: נותן כיסו לנכרי כו', ואמרינן בגמרא אמר רבא לא שנו אלא +אצלנו בגמרא: אמר רבא דוקא כיסו וכו'+ כיסו אבל מציאה לא. א"כ ש"מ שיש חילוק בין פסידא דקרנא לפסידא דרווחא, וכן מחלק שם בשם הירושלמי בסמ"ג בהלכות חוה"מ +ל"ת סו"ס ע"ה+ דלא מיקרי דבר האבוד אלא אגרמא דקרנא. אומר אני שאלו הדברים דבר האבוד הם, דהא בהדיא גרסינן פ"ק דע"ז +כ, א+ ובפסחים פרק כל שעה +פסחים כא, ב+: תניא לא תאכלו כל נבלה לגר אשר בשעריך תתננה ואכלה או מכור לנכרי +דברים יד, כא+ אין לי אלא לגר בנתינה ולנכרי במכירה, לגר במכירה מניין ת"ל תתננה או מכור נמצא אתה אומר כו'. פירש רש"י: וקאי אגר דלעיל מיניה, לגר תתננה ואכלה או מכור. והדר פריך בנתינה לנכרי מנלן ת"ל תתננה ואכלה או מכור לנכרי. פירש רש"י: ודרוש תרווייהו אנכרי, דאי אנכרי ככתבו אתא דלנכרי אסור ליתנה, הכי איבעיא ליה למיכתב, תתננה ואכלה לגר אשר בשעריך או מכור לנכרי, ולא מצי למיקרי +בפירש"י לאוקמי+ קרייה דנתינה אנכרי. ר' יהודה אומר דברים ככתבן לגר בנתינה או לנכרי במכירה ופריך שפיר קאמר ליה ר"מ, אמר לך ר' יהודה: אי ס"ד כדקאמר ר"מ לכתוב רחמנא תתננה ואכלה ומכור, או למה לי ש"מ לדברים ככתבן הוא דאתא. ור"מ, ההיא לאקדומי נתינה דגר למכירה דנכרי. פירש רש"י: אם יש גר לא תמכרנו לנכרי, ולהכי אתא או למשמע הכי, לגר אשר בשעריך תתננה והוא עיקר מצוה, או אם אין גר מוכרה לנכרי. והדר פריך לר"י, ומשנה: כיון דגר אתה מצווה להחיותו וכותי אי אתה מצוה להחיותו, להקדים לא צריך קרא +עיין שבועות כב, ב תוס' ד"ה איבעית אימא קרא+ ע"כ הסוגיא. וא"כ נאמר דע"כ לא פליגי ר"מ ור"י אלא לאצרוכי קרא להיות גר קודם, אבל בהא כ"ע מודו דגר קודם ואע"פ שמפסיד בקרנא שלו מ"מ הוא מחוייב לקיים לגר אשר בשעריך תתננה. ה"ה בנדון דידן שמחוייב כל אדם לקיים מיד עמיתך, עמיתך קודם. ואף נאמר, שאף מכאן נלמוד הא דמפרש קרא דמיד עמיתך קודם הוא אע"ג דכותי נוזיל גביה, דהא פסקינן +בכל הדפוסיםכתוב הא דפסקינן ונ"ל שצ"ל כפי שתקנתי+ פרק מי שהוציאוהו בעירובין +עירובין מז, א+ ר"מ ור"י הלכה כר"י, ור"י קאמר הכא דלאקדומי לא צריך קרא. א"כ הא דאמר הכתוב מיד עמיתך מיירי כשמוזיל גביה, דאם בשווין הכתוב מדבר לא צריך קרא, דפשיטא הוא דעל עמיתך גמור הוא חייב להחיות. אלא ש"מ דה"ק, דאפילו בגר במעות ולחבירו בהפסד מ"מ חבירו קודם. ולכן לית דין צריך בשש +עי' לעיל הערה /מס' חמשים ושלש/+ כי הגאון הלז זכה בדינו להיות מוכן ומזומן למכור ספריו ראשונה וד"ל.
היסוד הרביעי אשר הבנין נכון עליו הוא בפ"ב דכתובות +יט, ב+ דגרסינן התם: אסור להשהות ס"ת שאינו מוגה תוך ביתו יתר משלשים יום משום שנאמר לא /ואל/ תשכן באהלך עולה +איוב יא, יד.+ ומפרש האשרי +בפ"ב דכתובות סימן יא, וע"ש בקרבן נתנאל אות ה+ וכן בהגהת מיימוניות פ"ז מהלכות ס"ת +בכל הדפוסים מסומן בטעות פ"ד, והוא בפ"ז אות י, ועיין בטור יו"ד סי /סי'/ רע"ט על דין זה שבתוך ל' יום צריך לתקן ס"ת או לגנזו הביא הב"י דעת ראבי"ה בהגהות מיימוני הנ"ל ודעת רבינו ירוחם דה"ה לגמרות ופירושים ולשאר ספרים הנצרכים לפרש דיני התורה ומצותיה, וק"ק מדוע לא קבע זאת הב"י בשו"ע, כי שם מזכיר רק דין הגמרא שאסור להשהות ס"ת שאינו מוגה יותר מל' יום ורבינו בהג' מביא דעה שניה וצ"ע, הד"מ באות א מוסיף: וכתב רבי דוד הכהן בתשו' כלל טו בשם ר"ת דקשה להגי' ספרים ואפי' במקום שהסברא נותנת שהוקשה לסופרם ותיקנוהו, עד כאן לשונו, ואני שמעתי שיש חרם קדמונים שלא להגיה שום ספר ע"פ סברא, וכן קבע רבנו בהגהות הש"ע שלו+ דלאו דוקא ס"ת אלא אפילו נביאים וכתובים ושאר ספרי קודש, כגון התלמוד ופסקי ההלכות לדידן שתורה שבע"פ ניתנה ליכתב. וכ"ש הוא, דעיקר מה שאנו פוסקים הוא מתלמוד ושאר ספרי המחברים, ואם יהיה הספר מוטעה בקל יבא לטעות בדין לאסור המותר ולהתיר האסור וכן לטהר הטמא כו'. וכן גרסינן נמי פרק לא יחפור +ב"ב כא, א+: אמר רבא הני תרי מקרי דרדקי חד גריס ולא דייק וחד דייק ולא גריס מותבינן ההוא דגריס ולא דייק, דשבשתא ממילא נפקא. רב דימי מנהרדעא אומר מותבינן ההוא דדייק ולא גריס, דשבשתא כיון דעל על, דכתיב כי ששת חדשים ישב שם יואב וכל ישראל עד הכרית כל זכר באדום +מל"א יא, טז. ובטעות כתוב בכל ההוצאות: כי ששת ימים וכו' וצ"ל כי ששת חדשים וכו' ע"ש.+ כי אתא לקמיה דדוד א"ל מ"ט עבדת הכי +פי' רש"י: שלא הרגת את הנקיבות+ א"ל דכתיב כל זכר +לפנינו בגמרא הגירסא: א"ל דכתיב: תמחה את זכר עמלק, והוא בדברים כה, יט+ א"ל והא אנן זכר בסגל +בכל ההוצאות אין המלה בסגל נמצאת וגם בהוצאת ווארשא היא בסוגריים, וכנראה שהמו"לים הוסיפוה+ קרינן כו', עד שקל ספסרא למיקטל לרביה שנאמר ארור עושה מלאכת ה' רמיה +ירמיהו מח, י+ ע"כ הסוגיא. הנה לא פליג רבא אלא בדגריס ולא דייק, אבל כשיש אחד דדייק וגריס והשני גריס ולא דייק פשיטא מוקמינן דדייק וגריס, שלא יעשה מעשה יואב. ולכן גם אנחנו בנדון דידן ראוי לכל ישראל דלא ליקו בארור ולקנות ספר שאינו מוגה ולעבור על לא תשכן באהלך עולה.
ואם יטעון בעל דין לומר, הנה לכל אדם ידוע שאלו המדפיסים הרביצו תורה בישראל ולולא זאת כבר ח"ו היתה התורה משתכחת מישראל, ולכן ראוי לחוש לדבר שלא תיפוק חורבא. זה אינו כלום, שהרי כבר פירשתי שבדבר מקח אין שייך בו איבה, כי נוכל לומר הספרים הללו אינן צריכין לנו. ועוד, כי מושכל ראשון הוא שאלו המדפיסים אדעתא דנפשייהו קא עבדי כדי להרויח בדבר כדרך שעוסקים בשאר דברי סחורות, ולכן גם אם יפסידו פעם אחת לא ימנעו מחמת זה מלדפוס +צ"ל: מלהדפיס+ ואדרבא יהיו בהולים למלאות חסרונם. ואם יוסיף השואל לשאול, סוף סוף מחמת שלא לשמה בא לשמה וזיכה את ישראל, והאיך נשלם לו רעה תחת טובה. אף אתה אמור לו היא הנותנת, מדגרסינן בב"ב פ"ק +י, ב, בכל ההוצאות מסומן בטעות ח, א+: איפרא הורמיז אימיה דשבור מלכא +עיין ב"ב ח, א, תענית כד, ב, זבחים קטז, ב, נדה כ, ב+ שדרא ארבע מאה דינרי לקמיה דר' אמי לא קבלינהו ושדרתינהו לקמיה דרבא וקבלינהו. שמע רבי אמי ואיקפד אמר לית ליה ביבוש קצירה תשברנה +ישעיה כז, יא.+ פירש לנו רש"י ז"ל: כשיבוש זכות שבידם ולחלוחית צדקה שבידיהם ישברו +אצלנו ברש"י הגירסא: כשתכלה זכות שבידן וייבש לחלוחית מעשה צדקה שלהן אז ישברו. ובדפוס ראשון נוספה המלה האומות אחר ישברו.+ ופריך ורבא, ומשני משום שלום מלכות. א"כ ש"מ שאפילו רבנן לא קאמרי אלא משום שלום מלכות. והואיל ובנדון דידן ליכא חששא משום שלום מלכות כדפירשתי לעיל בשם התוספות, ודאי ראוי ונכון הוא למנוע מהם זכות וטובות בל יזכו בהם +בדפוס ראשון: בל יחיו בהם.+
קנצי למילין שהגאון הנ"ל זכה בדינו לנקוט לו שוקא ברישא למכור ספריו ראשונה, ושלא יקנה +המלה יקנה באותיות רש"י ובסוגריים בד"א+ שום אדם ספר מיימוני הנדפסים מחדש מקרוב באו כי אם היוצא מתחת יד הגאון הנ"ל או באי כוחו. לכן לישקול לזמור ולקטוע במקטע דפרזלא על כל מי שיעבור דרכו ודינו. גם אנחנו מסכימים מנדין +בהוצאת ווארשא נמצאת פה הגהה זו: בזמן הרמ"א היה כח ביד הרבנים לנדות ולהחרים המסרבים נגדם, ונעשה ע"פ ידיעת הממשלה אז, ובזמננו נאסר כל זה ע"פ חוקי כל הארצות באיירופא, ועוד נוהגין בזה בארצות אזיא אשר לתורגמא /לתוגרמא/+ ומשמתין ומחרימין בנידוי חרם שמתא בגזירת עירין ובמאמר קדישין על כל תלמיד וצורב קטן וגדול שם הוא שלא יקנה שום אדם במדינתנו מן הנדפסים החדשים א"ל +אי לאו+ מאותן היוצאין מתחת יד הגאון הנ"ל או מב"כ +מבאי כחו.+ וכל מי שפורץ יפגענו חויא דרבנן וצוחה ופרץ, וכל המחזיק בהם הם בחרם כמוהם. ומחוייבים כל ישראל לנדות החטאים האלה בנפשותם, ולא יכופר להם עד ימותון וקבר חמור תהא קבורתם +השוה ירמיהו כב, יט.+ והרואה אל הנח"ש וחי +נח"ש ראשי תיבות נדוי, חרם, שמתא, והביטוי הוא ע"פ במדבר כא, ט+ יקבל ברכות מאל שדי, עד שיבלו שפתותיו מלומר די +על הפסוק במלאכי ג, י דורשתם /דורשים/ זה חז"ל בתענית ט, א; כב, ב; שבת לב, ב; מכות כג, ב.+ נעשה יום א' ארבעה ימים בחדש אלול שנת ש"י +מתשובה זו יש לראות שבשנת ש"י כבר היה רבינו מפורסם כמרביץ תורה ופסקן מומחה ומפורסם בארץ פולין ומחוצה לה, שלא כדברי ישראל היילפרין שכותב: הרמ"א החל להרביץ תורה בקראקא בשנת שי"ג (פנקס ועד ארבע ארצות, ירושלים תש"ה, עמוד כא). ודנו בדברי רבינו ובצדדי ההלכה בזה בשארית יוסף סי' יז ובשאילת שלום סי' יג ובחו"מ ב סק"ד בפתחי תשובה, ובבית אפרים חו"מ כו - כח, ובחתם סופר ח"ב סי' נ"ז.+ נאם הקטן הרוצה להתאבק בעפר של ת"ח ולשתות בצמא את דבריהם, ולא דבר עד כה אלא כדי להתלמד להרגיל עצמו בתוך מדותיהם, להיות כעבד אחד מן הקטנים שבהם. אלה הדברים אשר דבר משה בן לא"א ישראל שלי"ט המכונה משה איסרלש מקראקא.
@שו"ת הרמ"א סימן יא
כתב התנצלות בענין מעשה שנעשה בשנות טעמים מפני רדיפת שלום, יבינו הקורא מעצמו מתוך דברי ענין ההתנצלות בעצמו +מתוך ההתנצלות א"א לדעת למי או לאיזה קהלה מכוונים הדברים. ועיין לקמן הערה /מס' ששים וארבע/.+
גרסינן ביבמות פרק הבא על יבמתו +יבמות סה, ב, ושם: ואמר ר' אילעא משום ר' אלעזר ב"ר שמעון, והמאמר הוא בשינוי לשון קצת+: אמר ר' אלעאי משום רבי אליעזר בר' שמעון מותר לשנות בדבר השלום, שנאמר אביך צוה וגו' אנא שא נא וגו' +בראשית נ טז ויז.+ ר' נתן אומר מצוה, שנאמר ויאמר שמואל איך אלך ושמע שאול והרגני וגו' +ש"א טז, ב.+ דבי ר' ישמעאל תנא גדול השלום שאף הקב"ה שינה בשבילו +בגמרא: שינה בו+ דמעיקרא כתיב ואדוני זקן ולבסוף כתיב ואני זקנתי +בראשית יח, יב ויג+ עכ"ל הגמרא. תו גרסינן במכות פרק ב' +יא, א גם פה יש שינוי לשון קצת+: אמר רב יהודה אמר רב קללת חכם אפילו על חנם היא באה מנלן מאחיתופל, שבשעה שכרה דוד השיתין קפא תהומא בעי למישטפיה לעלמא, אמר להו מהו לכתוב שם אחספא ומשדא בתהומא דליקו אדוכתיה, ליכא דאמר ליה מידי. אמר כל היודע דבר זה ולא אמרו יחנק בגרונו. נשא אחיתופל ק"ו בעצמו אמר, ומה לעשות שלום בין איש לאשתו אמרה תורה שמי שנכתב בקדושה ימחה על המים, כל העולם כולו לא כ"ש, א"ל שרי כו'. למדנו מכאן דמותר לשנות מפני השלום ומותר לעבור על מדבר שקר תרחק +שמות כג, ז.+ גם דוחה לא תעשה שבתורה שהיא לא תעשון כן לה' אלהיכם +דברים יב, ד+ שהיא אזהרה למוחק השם +היינו ז' שמות שאינם נמחקים, מהתוספות בסוטה י, א ד"ה אלא מעתה מוכח דגם השם שלום הוא מהשמות שאינם נמחקים, ומה שכותבים בזמננו שני יודין במקום השם, אין בזה משום קדושת השם ומותר למוחקו לצורך כמ"ש רבינו ביו"ד סימן רעו סעיף י+ כדאיתא בספרי פרשת ראה ומנאה הרמב"ם ז"ל +בספר המצוות, לא תעשה סה+ והסמ"ג במנין המצות +סמ"ג לאווין ג.+ וא"כ אומר שה"ה שדוחה לאו של מוציא שם רע, דמותר להוציא ש"ר אם כוונתו לשמים ולתכלית טוב כדי לעשות שלום, ע"ד +על דרך+ שאמרו בנזיר פרק מי שאמר הריני נזיר +כג, ב+ גדולה עבירה לשמה ממצוה שלא לשמה וראייה מיעל כו', וק"ו הוא מסוטה שאמרה תורה לעבור מצות ל"ת בשביל הבאת שלום בין איש לאשתו. כ"ש בין שארית ישראל המפוזרין מעט הנה מעט הנה שומרי מצות השי"ת ודתו, שעת לעשות לה' להפיר תורתו +ע"פ תהילים קיט, קכו+ כדי להביא שלום על ישראל ולהסיר מביניהם דברי ריבות וקטטות אשר בינותם, ולהרים מכשול מדרך עמנו פנות דרך מן התקלות. אך הלב יודע אם לעקל אם לעקלקלות +ירושלמי שביעית פ"ד סוף הלכה א', ועי' ג"כ במדרש איכה א סי' לב על הפסוק היו צריה לראש, ושם היא תשובת ר' יוחנן לפנגר דוכס הערביים שבא עם אספסיונוס להחריב את ירושלים וטען שלטובתם של ישראל הוא מתכוון, שכל זמן שבית המקדש קיים המלכויות מתגרות בהם+ אמנם הוא ע"ד שאמרו רז"ל בנזיר פרק מי שאמרו +כג, א+: וצדיקים ילכו בם ופושעים יכשלו בם +הושע יד, י+ משל ללוט ושתי בנותיו הם נתכוונו לשם מצוה עליהם נאמר וצדיקים ילכו בם, הוא שנתכוין לשם עבירה עליו נאמר ופושעים יכשלו בם. ומה מאד נמלצו בזה דבריהם באמרם בזה במסכת ב"ב וז"ל: אוי לי אם אומר אוי לי אם לא אומר כו', ולבסוף אמרה כדלעיל +בכל ההוצאות מסומן בטעות ב"מ כט, ב, והוא במסכת ב"ב פט, ב. ועי' ג"כ כלים פרק יז משנה טז, שאמר ר' יוחנן מימרה זו, והברטנורה מבאר שביסס אמירתו על הפסוק כי ישרים דרכי ד' וכו'. הנ"ל.+
ואל יתהלל המתהלל לומר דלא דמי להא, אלא להא דאמרינן פרק בתרא דיומא +משנה בדף פב, ב, בכל ההוצאות מסומן פג, ב+: עבירות שבין אדם למקום יוה"כ מכפר ושבין אדם לחבירו אין יוה"כ מכפר כו'. ואם כן יאמר נמי דלא עדיף השלום מיוה"כ ואינו דוחה אלא עבירות שבין אדם למקום, אבל עבירות שבין אדם לחברו אינו דוחה. זה אינו כלום, וראייה מהא דגרסינן פ"ק דסוטה +משנה ז, א+ ואומרים לה בתי הרבה יין עושה כו', עד עשי למען שמו הגדול הנכתב בקדושה כו'. ואומרים לפניה דברים שאינה כדאית לשומען היא וכל משפחות בית אביה כו'. ובגמרא על אותה משנה מאי היא, ומפרש שאומרים בפניה מעשה כתובים הראשונים +שם /סוטה ז/ ע"ב, ופירש"י: בדברים הכתובים בתורה שנעשו בימים הראשונים כגון הגדה זו דאשר חכמים יגידו ויודו על חטאם ולא כחדו עונם מאבותיהם (איוב טו, יח) ומי הם וכו'+ יהודה הודה ולא בוש +במעשה תמר שאמר צדקה ממני+ ראובן הודה +במעשה יצועי אביו, ופירש"י: ומדרש אגדה דר' תנחומא כשאמר יהודה צדקה ממני עמד ראובן ואמר בלבלתי יצועי אבי+ כו'. ובסמ"ג +עשין נו+ ובמשנה תורה שחבר הרמב"ם הלכות סוטה +פ"ג הלכה ב+ ואומרים לפניה מעשה ראובן כפשוטו. והנה קי"ל /ק"ל =קשה לי=/ על זה הרי אמרו ז"ל פרק במה בהמה +שבת נה, ב, בכל ההוצאות מסומן בטעות דף נב+: כל האומר ראובן חטא אינו אלא טועה. גם אמרו במגילה פרק הקורא את המגילה במשנה +דף כה עמוד א+ מעשה ראובן נקרא ולא מתרגם. ופירש אדון המפרשים רש"י ז"ל משום גנותו. וא"כ קשה וכי מפני הטמאה הזאת שלא תשתה ותמות ובודאי אינה כדאית לשמוע, נוציא ש"ר על ראובן הצדיק ונאמר שחטא ונכחיש המקרא שנאמר ומעיד עליה שלא חטא, שנאמר ויהיו בני יעקב שנים עשר +בראשית פרק לה, פסוק כב+ ואמרו ז"ל +שבת נה, ב בשינוי לשון, גם פה מסומן בכל ההוצ' נב, ב+: מלמד שכולם צדיקים ושוים שלא חטא ראובן. ואלא על כרחך לומר שהטעם הוא כדי שלא ימחק השם הנכתב בקדושה ובטהרה, כמו שאמרינן עשי לשמו הגדול שלא ימחה על המים כו'.
והנה מעתה נדון ק"ו בנדון דידן. ומה מחיקת השם יתעלה שנדחה מפני השלום אפ"ה דוחה הוצאת לעז על בני אדם הכשרים, הבאת שלום שדוחה מחיקת השם אינו דין שידחה הוצאת ש"ר. ואם בהבאת שלום שבין איש לאשתו כך, על אחת כמה וכמה הבאת שלום שבין משפחה ועיר וכרך. ומהשתא ליכא למיפרך ולומר מה להתם פירוש לסוטה +המלים פירוש לסוטה הן בסוגריים בהוצאות מאוחרות אבל לא בהוצאה ראשונה+ שכן אינה דוחה אלא עבירה שהיא רע לשמים לחוד, אבל עבירה שהוא רע לבריות ולשמים שמא אינו דוחה. דזה אינו, דהרי אפילו מחיקת השם דוחה אותו הבאת שלום על אחת כמה וכמה, וק"ל +וקל להבין+ על מי שבקי בדרכו של ק"ו ומדותיו, דתו ליכא למיפרך על ק"ו זה ואודותיו. ואל תשיבני מהא דאמרו פ"ח דתרומה +משנה יב+ נשים שאמרו להם כותים תנו לנו אחת ונטמא אותה ואם לאו הרי אנו מטמאים כולכם, יטמאו כולן ואל ימסרו להם נפש אחת מישראל. ואמרינן בירושלמי על הדא מתניתין: סיעה בני אדם המהלכים בדרך ופגעו בהם כותים ואמרו להם תנו לנו אחד מכם ונהרוג אותו ואם לא נהרוג כולם, אפילו כולן נהרגין לא ימסרו נפש אחד מישראל. ייחדו להם אחד כגון שבע בן בכרי ימסרו ואל יהרגו כולם +תרומות פ"ח הלכה י בלשון מתוקנת, ושם מחלוקת: א"ר שמעון בן לקיש והוא שיהא חייב מיתה כשבע בן בכרי ור' יוחנן אמר אף על פי שאינו חייב מיתה כשבע בן בכרי. ועיין בשו"ע יו"ד סי' קנז סעיף א דרבינו מביא את שתי הדיעות, אבל משמע שמכריע כרמב"ם הפוסק כר"ל, וגם מזה שמביא פה דין הנשים משמע כן. עיין שם בטורי זהב אותיות ז, ח ובביאור הגר"א אות טז.+ א"כ ש"מ כי לא ייחדו אסור להציל נפשות רבות בנפש אחד מישראל, אע"פ שגם הוא יהרג עמהם מוטב שימותו כולן זכאין ואל ימות אחד מהן והם חייבים.
ואף בנדון שלפנינו היה לנו לומר מוטב שיקלקל מצב המדינה ולא היה לנו למסור נפש אחד מישראל ללעג ולקלס ולהוציא עליו דברים אשר לא כן. כ"ש על חשובים כמאה מנהיגי המדינה, כמו שעשו במעשה אשר אבאר למטה. מ"מ נ"ל שאף בזה לא סרנו ימין ושמאל מן הדרך, כי יש לחלק בין שמוסרין אותו בידים להריגה או לטומאה וזהו אסור, אבל דברים בעלמא לאו כלום הוא ושרי. ותדע, דהרי לא נקט שם אלא תנו לנו אחת מכם ונטמא אותה או נהרוג אותו. ואף שם לא אסר אלא לישא וליתן בידים מדנקט לא ימסרו ולא אמר ולא יתנו ש"מ דלא אסור אלא נתינה מיד ליד דהיינו מסירה, כמו דאמרינן פ"ק דב"מ +ח' ב: מאי לשון מוסירה, אמר רבא אידי אסברא לי כאדם המוסר דבר לחבירו+ מאי מסירה כו'. וזהו דוקא אסור, אבל דברים בעלמא שפיר דמי. ועוד, דהרי אם ייחדו להם אחד שרי. ובנדון דידן ייחד לנו אחד מהם, שאומר האויב כי נפשותיהם של אלו היה מבקש כמו שנתבאר. ואע"ג דבירושלמי דהתם איתא עובדא, האי בר נש +שם: עולא בר קושב, ובב"ר סוף פרשה צד איתא: עולא בר קישר+ דתבעיה מלכותא וערק ללוד לגבי ר' יהושע בן לוי ואקיף מלכא מדינה ויהיב להו +שם: ופייסיה ויהביה לון+ והוה אליהו רגיל דמתגלי ליה תו לא אתגלי ליה. צם כמה צומין עד דאתגלי ליה +בב"ר שם: צם עלוי תלתין יומי ואתחזי ליה, וכל הקטע שם בשנוי לשון ובאריכות יותר+ א"ל לדילטור אנא מתגלי, א"ל ולא כמשנה עשיתי א"ל וכי משנת חסידים היא זו. א"כ ש"מ דלחסיד אין לו לעשות, מ"מ נאמר אף כי לא משנת חסידים עשינו מ"מ כדין עשינו. הרי הוכחנו בראיות דמותר לספר לשון הרע מפני השלום.
אך מי יתן ונדע אם יש לחלק ולומר, דילמא דוקא דבור גרידא שרי דומיא דמעשה דראובן שאומרים לפניה כפשוטו, אבל לכתוב ולרשום בכתב ולפסוק הדין על ככה דנראה כחזוק לדבר דילמא אסור. ודיו לבא מן הדין להיות כנדון, ודילמא לא שרי אלא כמעשה שהיה גבי סוטה. מ"מ נראה דאין לחלק, דאחרי שהדבור שרי גם המעשה שאחריו לאו כלום הוא. וראייה ממה דגרסינן פרק הגוזל בתרא +בב"ק קיז, א, ושם: ההוא גברא דאנסוהו נכרים ואחוי אחמרא דרב מריה בריה דרב פנחס בריה דרב חסדא, ויתר הקטע ג"כ בשינוי לשון, ובדפוס ראשון: ההוא גברא דאחוי אחמרא דרב פנחס ודרב מרי בני רב חסדא+: ההוא גברא דאחוי אחמרא דרבי פנחס בריה דרב מרי בריה דרב חסדא, א"ל דרי בהדן דרא ואמטי בהדייהו. אתא לקמיה דרב אשי פטריה, אמרו ליה רבנן והא תני' ואם נשא ונתן ביד חייב, א"ל ה"מ היכא דלא אוקמיה עלויה אבל הכא כיון דאוקמיה עלויה מעיקרא מקלי קלייה, ע"כ. הרי קמן אע"פ שאם נשא ונתן ביד בתחילה חייב, מ"מ כיון דאוקמיה עלויה מעיקרא מקלי קלייה והמעשה שאחריו לאו כלום הוא. ה"ה בנדון דידן כיון שהדבור בעלמא שרי לפי דעתנו כמו שבארנו גם הפסק דין שאחריו אינו כלום, כי באמירה לחוד כמקלי קלי דמי וכמעשה +אולי צ"ל ולמעשה+ גברא קטילא קטלנו, כי אם האמירה אמת הפסק דין מפורסם, ובאמירה לבד כמקלי קלי דמי. אבל עיקר האמירה היתה בדרך שבארנו לשנות מפני השלום ולהוציא עם זה יקר מזולל +ירמיהו טו, יט+ כמו שנבאר.
ותחלה נאמר שנחזיק בענין המשפט מקום הצדק +השוה קהלת ג, טז+ להחזיק כל חדק ובדק +בהוצאה ראשונה: כל דבוק בדק+ לקום על הדין ועל האמת ועל השלום +אבות א, יח+ למשפט נרשיע, בל נשא פנים למגלה פנים, חרפה לא נשא על קרובינו +תהילים טו, ג, פירש"י: אם עבר קרובו עבירה שיש בה עונש יענישו במשפט, ולא נשא עליו חרפתו שיהא פתחון פה למחרף לומר כך עבר פלוני קרובך וחפית עליו+ להוכיח אותם נגד פניהם, כחזקיהו מלך יהודה שגירר עצמות אביו +פסחים נו, א; סנהדרין מז, א; מכות כד, א.+ נעבוד את ה' אלהינו ויהי מה, נעבוד אותו בכל לבבנו ונאמר כמודה ועוזב +משלי כח, יג+ שמפני השלום כמו שבארנו. דמצינו דבר שפת יתר +מן דמצינו עד פה באותיות רש"י ובסוגריים בד"א+ על קציני ארץ ליתן אותם לפני בני בליעל, לא במרד ולא במעל, להחניף הארץ בדמם, כדמי דגים ורחשו"ן +בהוצאת /בהוצאה/ ראשונה: כדמי דגים וראשו"ן (ראשון הוא מין חגב עי' חולין סה, א)+ ומה יתרון לבעל הלשון.
הנה בכל אלה לשלום נתכוונו בעצם וראשונה, אף כי במקרה מרה היתה באחרונה. ואף +בהוצאה ראשונה: ואף כי+ מקצת עזי פנים היו בקרבנו, ועכשיו מהפכים דברינו לתוהו ובהו. מיהו אנו לשם שמים נתכוונו, והכל נמשך אחר המחשבה והכוונה, אף כי אחריתו ראש ולענה. וראייה ממה שפסק המרדכי במגילה סוף פ' הקורא את המגילה +פ"ג סימן תתיח+ וז"ל: נשאל רבינו שמשון משאנץ על אודות כהן שמל תינוק ומת אם יוכל לישא כפיו. והשיב דנושא כפיו, ולא דמי לכהן שהרג את הנפש דאפילו בשוגג לא ישא כפיו, דהכא לשם מצוה נתכוין. הרי תשובתו הרמתה מגלה הבושת מעל פנינו, שאחרי שלשם שמים נתכווננו היה ה' עמנו כאשר היה עם אבותינו שדרשנו הק"ו בעצמנו כמו שדרשו אחיתופל, ועל שאחרו מלומר קללו דוד ונחנק בגרונו +מל"א ח, נז. והכוונה למכות יא, א לקללת חכם.+ אף כי תחת החטה יצא חוח +איוב לא, מ+ לו ולא נמשך מחשבותינו, בהדי כבשי דרחמנא למה לן +ברכות י, א+ אולי ה' אמר ומי יפירנו.
וזה המעשה אשר אירע לא ראינו מעשה מעולם כזה לרוע, שמכנף הארץ שמענו שנתחברו יחד כתרנגולים של בית בוקיא +יבמות פד, א+ כל רועי ישראל. האזינו גדולי ארץ, גודרי פרץ פרשו מצודתם בנציבותינו על אחד ונלכד בחרמם ובמצודתם וכדגי הים יאסוף +אולי צ"ל יאסף+ במצותם, ודמו להיות מותר וכסהו בעפר, על החסידות שעושה עם חביריו באמרי שפר, וה' אמר עצתו להפר. ואסמכוהו אקרא, כי חסד הוא ונכרתו הנפשות העושות +ויקרא כ, יז, ושם הלשון: חסד הוא ונכרתו לעיני בני עמם, ורמז לחסידה שעושה חסידות, בל' סגי נהור+ והיה לבני מרי לאותות +במדבר יז, כה.+ ויהי כי שמענו כלנו את הדבר הרע הזה, ונתאבלנו כי עליו נגזרה גזירה ונחתך עליו דין מסור הגמורה. ואף כי היה להשיב על פסקי הגאונים ודבריהם, מי האיש שיחתה גחלים בחיקו ולא ישרף +משלי ו, כז+ ברשפי לבת אש ניצוציהם. ומי היה יכול לבא אחר רבנן ודתם שנתנו אחת דתו להמית +אסתר ד, יא+ כי נכתב ונחתם +בהוצאה ראשונה כתוב ונחתם אבל המו"לים הוסיפו באותיות רש"י ובסוגריים את המלה ונכתם, בהוצאות מאוחרות הפכו את הסדר ושמו ונחתם בסוגריים+ (ונכתם) עונו לפניהם, כתמים שלא יכבסום כל נתר ובורית. ושמועותינו מאז ביהלונו, הבא עלינו מחדש שמענו. והאמת ברחוב כשל, איש מעל אחיו נפרד ינשל. כי הנ"ל רצה על אויביו שהמציאו עליו הדברים לנקום ובהם התעבר, הצריח ואף התגבר. ונתחברו אליו אנשים לעזרתו, אשר היה להם צר בצרתו. ובסבת זה נחלקה הקהלה ויושביה לשנים, ונתחלל שם שמים, בסבת הריב והמדון אשר היה בעיר יומם ולילה לא תכבה. הקטנים מלקטים עצים והגדולים מבערים האש הרבה +השוה ירמיהו ז, יח.+ האמת כשל סחוב והשלך הלאה מרחובותינו, כמו שהיה ידוע מקדמות דנא לכל באי שער עירנו, המעשים הרעים שהיו נגד פנינו ואויבינו היו פלילים +דברים לב, לא.+ ובזה נתמוטטו עמודי ארץ ויסודיה, והיה לחוש פן יפוק ח"ו חורבא מיניה מאת פני המלך והשרים לגרש כל העם הזה כולו כהניה ושריה. והנה ידוע לכל כי קהלתנו היא ת"ל כעת נחלת ישראל הנשארה +בראש סימן צה כותב רבינו לתלמידו הר"ר הירש עלזישער: שמחתני בשמעי שלותך וביאתך לשלום אף כי אמרתי שתשאר בארץ אשכנז להיות להם לרב ולמורה באחד המקומות. ואולי עדיף טפי פת חריבה ושלוה בה במדינות אלו, וכאמרם ז"ל או בטולך או בטולא דבר עשו, אשר במדינות אלו אשר אין שנאתן גברה עלינו כמו במדינות אשכנז. מי יתן והיה עד ביאת משיחנו. ועי' לקמן סי' סג הערות /שש, שבע/. אמנם ספק גדול הוא אם הכונה היא לארץ פולין. ההדגשה פה היא על קהלתנו ולא על ארץ. אין לדעת למי או לאיזה קהלה מכוונת תשובה זו. אבל קרוב הדבר לומר שהכוונה פה היא לקהילת פראג העתיקה שהיתה שארית הפליטה למדינת פיהם ועמדה בפני סכנת גירוש מחמת המחלוקות הרבים בהם, ביחוד בעניני בחירת ראשים ומנהיגים. עיין לקמן סימן נח הערה /מס' עשר/ ובמאמרי מהר"ם מפאדובה בהדרום כרך כח עמוד /מאה שבעים ושמונה/. וכן עיין לקמן בסימן יב הערה מס' /מאה תשעים ושבע/.+ וכמעט אבדנוה ח"ו בסבת זה הקטט, אשר בינינו האמת היתה נעדרת. וזאת הכל היה בסבת החלק לבב העם הזה, ולא היה לנו תחבולה לצאת מידי פח יקוש הלזה אם לא בדרך שעשינו בשנותנו את טעמנו לספות הרוה אם /את/ הצמאה +דברים כט, יח+ השמן עם הרזה. גם כי כמה פעמים נפל על פניו מפני המחלוקת ועל אשר נגזר עליו, ולפנינו התעשת ובקש ממנו בבכי ובתחנונים למה תעמדו מלהוציא אותי ואת בני מכלמה ובושת. פתחנו לשלום ודברנו עם הצד שהיה מנגד להשלים אתו והיינו בעיניהם כמתעתע, כי לא ישקטו עד שרצו להרוג אותו +בהוצאת ווארשא כתוב אותנו.+ ואמרנו מה זאת עשה ה' לנו, נחפשה דרכינו אולי נמצא דרך למצא מנוח לכף רגלנו +ע"פ בראשית ח, ט+ ורגלי הילדים המתנהלים לאטנו +ע"פ בראשית לג, יד.+
ואל יקשה עלינו ממאמרם ז"ל בפרקי אבות +א, יא+ חכמים הזהרו בדבריכם כו'. וגם שזהו חלול השם, כל ת"ח שאינו נזהר במעשיו וגורם שאומרים עליו דופי, כדאיתא פ' אחרון דיומא +פד, א.+ והנה גם בזה יש לחולק לומר אף כי נתכווננו למצוה מ"מ גרמנו שיאמרו עלינו דופי, לומר שעבדנו דינא בלא דינא ומי יודע אם ברנו כתוכנו +יומא עב, ב, ברכות כח, א+ ובוחן לבות ה' +משלי יז, ג+ והאדם יראה לעיניו ישפוט +ע"פ שמו"א טז, ז.+
הלא בזה מעידים עלינו שמים וארץ +ע"פ דברים לב, א+ שנזהרנו מזה, כי נשבע לנו שבועה חמורה שלא רצה לגלות השטר החתום לעולם ובשמנו לא יהא נקרא. רק שיוכל להתפאר בו שגם לו חתומים כאלה, באולי יוכל להוציא ע"י זה השטר החתום עליו ויבואו על ידי זה להשלים אתו, ויבערו שני הצדדים השטרות מן העולם. ואם ככה עשה לנו לא היה בדבר אלא קדוש השם יתברך, שישלימו ישראל זה עם זה ויוסיפו כח בגבורה של מעלה. עוד קבל עליו הנ"ל אף לבלתי הגיד הדבר כי אם לשונאיו בצנעא ולהגזים להם בזה השטר, באולי יבאו ליתן לו גם את שלו. והנה בזה לא היה חלול השם ח"ו לא בצנעא ולא בפרהסיא. כי גם על פה אמרנו להם כמה פעמים דרך גיזום, תכריחונו לעשות כזה כדי לעשות שלום. אבל מעולם לא עשינו בכוונה אחרת כי אם להוציא את שלו. ואם לא, אז קיבל עליו להחזיר לנו את חתימתנו. ואם עתה עובר על דבריו ומגלהו ברבים ומפרש בו דברים זרים אשר לא עלו על לבנו מעולם, והתחברו אליו אנשים רקים הללו בעלי כדין והללו בעלי פטסין +בדפוס האנוויה כתוב בטעות פסטין, ועיין ביצה טו, ב: ת"ר מעשה ברבי אליעזר שהיה יושב ודורש כל היום כולו בהלכות יו"ט יצתה כת ראשונה, אמר הללו בעלי פטסין, פירש"י: חביות גדולות הכינו להם ביין פלפלין ודבש לפיכך מיהרו לצאת, כלומר בעלי נפש הן במקום שהסברא נותנת שהוקשה לסופרים ותיקנוהו ואינן יגעין לשמוע תורה - כת שלישית אמר הללו בעלי כדין+ חץ שחוט לשונם +ירמיהו ט, ז+ מוציאי דבה, הוא עתיד ליתן את הדין. גם מתוך השטר ניכר כי לא דינא עבדנו רק ע"ד גיזום. וא"כ אין כאן דבר חלול כלל, כי נזהרנו בדברינו ולא עשינו דבר רק להניח רוגזו של פלוני כי חמתו בערה בו. כי ה' משיב חכמים אחור ודעתם יסכל +ישעיה מד, כה+ שטעה האיש הנ"ל בטעות הגדול ההוא שאפילו תינוקות של בית רבן יודעין אותו, וזה כי השטר מזוייף מתוכו שכל אחד מהחתומים נאחז בחבירו וכשל איש באחיו +ויקרא כו, לז והכונה לדרשת חז"ל בספרא וכשל בעון אחיו+ עד שכל אחד מאתנו פסול להעיד עם חבירו כ"ש לדון. וזה כי ראה נפלאות שלא נפקד אחד ממנו שכשר להעיד בזה +המלה בזה באותיות רש"י ובסוגריים בד"א+ כ"ש לדון. ולכן בעד אחד השטר בטל ומבוטל וכחרס הנשבר הוא ולשריפה הוא עומד, כי לא נתקן אלא מפני השלום ואם אין שלום אין כלום הוא.
וא"ל נמי דדמי להא דאמרינן פ"ב דכתובות +יח, ב; ובהוצאה ראשונה רשום בטעות יט, א+ עדים שכ"י יוצא ממקום אחר, דעדים החתומים על השטר כמי שנחקרה עדותן דמי וכיון שהגידו שוב אין חוזרין ומגידין. וא"כ היה לומר ג"כ שאין אנו עכשיו נאמנין לומר באופן זה נכתב השטר. דזה אינו, דהרי כתב הר"י ברצלונ"י בשם רב האי גאון ז"ל +עי' ר"ן ברי"ף ו, ב ד"ה והא דתנאי, טור חו"מ סי' מו ושו"ת הרשב"א ח"א סי' אלף יב+ דבתנאי נאמנים אפילו בכ"י יוצא ממקום אחר דלאו חוזר ומגיד הוא, שהרי השטר חל והשטר כשר אם יתקיים התנאי. וא"כ גם בנדון זה, זה השטר נכתב ונחתם כראוי וניתן ליכתב כמו שביררנו לעיל ק"ו מסוטה, רק אם יתקיים תנאו שנדר לנו שלא להראותו רק לשונאיו לעמוד בו על נפשו. אבל לא נחתם להרע בו לשום אדם חלילה לנו מרשע. ודמי להא דאמרינן בקידושין +עד, א+ והביאו הטור ח"מ סימן כ"ג, וז"ל: אין הדיינים נאמנין לומר לזה חייבנו אם אין בידו פסק דין, ודוקא בשודא דדיינא כו' אבל בדין דתלוי בטעמא לא שייך ביה נאמנות שלפי טענות שטענו יזכה לזוכה, ובלבד שלא יחזרו ויטענו +הטור שמביא רבינו הוא בשינוי לשון, ושם מסיים: וכל זה דוקא בדיין אחד כמו מומחה או יחיד וקבלו עליו, אבל שנים נאמנים לעולם שאינם חשובים נוגעים בדבר. ואפילו יש עדים שמכחישין אותם הם נאמנים יותר מהעדים, וע"ש בב"י.+ וא"כ גם בנדון זה אין שייך נאמנות, אלא אנו מגלין דעתנו בעלמא דלחזור ולידיינו בהן, דמי שמע ומי ראה עולה כזו. נתנה ראש ונשובה בארץ לשוטט הנה והנה ונשמע למי מדנים למי שיח למי פצעים למי קול מסור, כי אם למאחרים על היין +משלי כג, כט, ל.+ ולכן אליכם אישים נקרא וקולנו אל בני אדם, הביטו נא וראו למי החותמת ולמי הפסילים, ר"ל החתימה כדי לפסול ג"כ החתימות האחרים ולבטלם ברוב. וא"כ אנו נאמנים במגו שאף אם ח"ו טעינו אם נחזור ונדיינו הנה דברינו מבוטלין מעיקרן, כל שכן שאנו נאמנין לומר כזה ראינו וקדשני /וקדשנו/ +עיין רש"י שמות יב, ב: נתקשה משה על מולד הלבנה באיזו שיעור תראה ותהיה ראויה לקדש והראה לו באצבע את הלבנה ברקיע ואמר לו כזה ראה וקדש+ כי ראינו העיר במצור ובמצוק וקרינו עליה לשלום. וכל שכן בזה ממה שכתב הרא"ש בתשובה כלל ס' +בכל ההוצאות רשום פה כלל מ+ סימן ג', על צוואה אחת שנמצא אחד מן העדים פסול שנתבטלה ואין דנין על פיה כלל, וזה אינו צריך ראייה. וכ"ש בנדון זה שכלנו פסולים זה עם זה, שאין דנין על שטר זה ושלא כלום הוא. ובהא נחיתנא ובהא סליקנא +פסחים פז, ב+ אף כי באולי היתה ערמה וכוונה למלחמה ולא היה בשבועתו פיו ולבו שוים, כי לא היה תוכו +המלה תוכו בסוגריים ובאותיות רש"י בדפוס א+ כברו, ונדון אותו לכף זכות כי אולי ביטל השבועה בלבו כדאיתא במעשה דרבי עקיבא כו' +מסכת כלה פ"ב, מובא במרדכי שבועות פ"ג סי' תשנה ובר"ן קידושין פ"ב ברי"ף כ סוף ע"ב+ מ"מ המה למלחמה ואנחנו לשלום. ואולי שכזה קרה למעלת אדוננו, קדושת ענות גאונינו, צניף מלכות דתנו, תפארת הדרת תורתנו, גולת זהב על מנורת גולתנו נר ישראל ואורו. (ע"כ מצאתי בהעתק).
@שו"ת הרמ"א סימן יב
+שאלה זו נמצאת בשו"ת רש"ל סימן לג ונדפסה פה סימן י"ג ובשו"ת שארית יוסף סי' עז. ועיין לקמן הערה /מס' מאה תשעים ושבע/ בענין ר' מרדכי אבי האשה בשאלה זו. סימנים יב - טז עוסקים באותה שאלה. כתבתי מאמר מקיף על כל התשובות האלה בהדרום כרך כה עמודים /מאתים ואחת עשרה - מאתים ותשע עשרה/.+
מעשה בא לפנינו באודות פלוני שהיה נפרד זה כמה שנים מאשתו ובאו לפנינו לדין +בשו"ת שארית יוסף הנוסחא היא: מעשה בא לפנינו דהיינו בפני זקן וחכם מופלג כמהר"ר משה סג"ל לנדא ובפני גיסי הגאון כמהר"ר משה בהר"ר ישראל ז"ל (הוספת ז"ל היא מאוחרת כי כשנכתבה התשובה בשנת שי"ח עוד היה ר' ישראל בחיים, כן מוצאים במקומות רבים שהמו"לים הוסיפו מלה זו אם הגאונים כבר נפטרו בשעה שהזכירום בספריהם), ובפני, באודות פלוני בר פלוני מק"ק פראג שהיה נפרד מאשתו זה כמה שנים וכו'+ וע"י זה נתגלגל הדבר וטען לפנינו איך שראוה מדברת עם אחד שחשדה ממנו. וז"ל טענתו +עוד גביות עדות באידיש תמצא להלן סי' עח וקא, עיין היסטארישע שריפטען /שם הספר - כתבים היסטוריים/ כרך ראשון /אלף תשע מאות עשרים ותשע/, המאמר יידישע גביות עדות אין די שאלות ותשובות פון אנהויב /מתחיל חמש עשרה/ ביזן /עד שבע עשרה/ י"ה+ איך בין בייא מיינם ווייב גיוועזין אונ' האב גיזעהן דז זיא האט פיל עסקים גיהאט מיט דעם פלוני אונ' האב מיין שוויגר גיבעטין זיא זאלט אין אינש הויז ניט לאזין גיין +בשו"ת רש"ל הגירסא היא: זיא זאל אים אין דאז הויז ניט לאזן גיין. אבל בשו"ת שארית יוסף כתוב כמו אצלנו.+ זיא האט זיך נישט דראן קירט +בשו"ת רש"ל: זי האט ניקס דראן גיקערט.+ אונ' דר נאך האב איך מיך אויז גיצוהן +שם: אויז גיצוגן.+ אין איין אנדר הויז, אונ' בין איין מאל גנגען +שם: גיגאנגין.+ אין דער גארבער גאס. דא האב איך גיזעהן מיין ווייב אונ' פלונית גיין מיט פלוני, אונ' פלוני האט קיכלך גיטראגן +שם: מיין ווייב און שלומי' גין מיט זמרי אונ' שלומי' האט קיכליך גיטראגן. ובשארית יוסף הגירסא: מיין ווייב אונד איין אשה גין מיט דעם פלו' אונ' דיא אשה האט קיכליך גיטראגן.+ דא האב איך גיצערנט און האב גישפראכן: גייא היים +ברש"ל: גיי איין היים.+ דא האב איך מיר איין גיזעצט +שם: איין גיזעצט אין מיין דעה.+ איך וויל נאר דען זעלביגן זמן בייא איר בלייבן. אונ' בין אלזו פון איר גינגן און האב זיא ניט אן גרירט. וזה היה כנגד חמש או שש שנים. פער ב' שנים אן גיפעהר +שם: און גיפער פר ב' שנים.+ האב איך וועלין ווידר צו איר קומין, דא האט מאן מיר גיזאגט ווי זי איבל גיהאנדלט האט, דז איך מיר האב איין גיזעצט אז זיא טמא איז אונ' דז איך אל מיין טאג ניט צו איר וויל. זא האבן מיר אין גיפרעגט, האסטו עפיש מער פון איר גיזען. דא האט ער גישפראכן, איך האב נישט גיזעהן וועדר איין מאל איז זיא גילעגן אין איינם בית החורף אויף דער באנק אונ' פלוני איז אים חדר גיוועזין זונטש האב איך נישט גיזעהן. אבער איך גלויב וואול דאש זיא טמא איז גיווארן, דען מאן הט מיר אזו פיל גיזאגט. דא האבן מיר אין גיפרעגט פון וועם ערס גיהערט האט. דא האט ער גישפראכן ער ווייש עש ניט, מען ווערט עש וואול אין זיין עדות זעהן. אויך העט ער אירגנט אנדרש מין עדים ער ווישט איצונד ניט וועם, עכ"ל טענתו.
ומרדכי השיב מצד בתו שכולו שקר, רק שהיה לו קטט עמו בעבור ממון וע"י זה נתגלגל הריב ביניהם, וכדי להנתקם /צ"ל להתנקם/ ממנו פירש ממנה. והביא פסק אחד שהעיד הסופר מק"ק פראג שנפסק להם על עסק קטט שביניהם כתקנת קהילות שו"ם +שו"ם ר"ת שפיירא, ווירמייזא, מגנצא, הקהילות הכי חשובות באשכנז. הרבה מתקנותיהן, וביחוד בעניני אישות, נתקבלו בישראל ומובאות בספרי הפוסקים. עי' מאמרו של הרב שציפאנסקי תקנות שו"ם, בהדרום כרך כו עמודים /מאה שבעים ושלש - מאה תשעים ושבע/, ובספר השלטון העצמי של היהודים בימי הביניים, ח"א פרק חמישי (עמוד /חמשים ושש/ והלאה) וכן גם בחלק ב פרק שביעי (מעמוד /מאתים ושמונה עשרה/ והלאה).+ וכן העיד זלמן לוקו לפני ב"ד, שזכר שהיה להם קטט ביחד בעבור ממון לפני הראשים, אבל לא שמע שפלוני הנ"ל נתן אשמה לבתו. והאריכו עוד בטענותיהם אין צורך ברוב דבריהם אלא בעיקר מה שכתבתי. ובתוך זמן פרידת פלוני מאשתו יצא קול זנות על אשתו, ולא ידעינן אם אויבים אפקו לקלא או לא. וטען פלוני שהוא מאמין לדברי העדים והקול שנטמאת, והאריך הרבה בטענותיו. גם הראה לנו עדיות הוגבהו בב"ד של הדיוטות ממש שלא בפניה. ושנים עדים העידו עליהם שכל אחד ראה ששכב הנחשד עליה כדרך המנאפים, אך לא ראו הדבר ביחד רק העידו בפני אותו ב"ד שראה כל אחד הדבר בפני עצמו. וז"ל העד הראשון: איך האב גיזעהן מיט מיין אויגן דז פלוני איז גישפרונגן פון איר. איך העט גימיינט עש ווער איין נכרית גיוועזט, זא זאה איך פלונית כו'. עוד העיד וז"ל: אונ' האב אים גיפונדן בייא איר אויף דער באנק ממש בעו"ה דאש מעשה אויף אננדער גילעגן +בשא"י: אויף איין אננדר גילעגן.+ אונ' דר נאך אבר איין מאל, עכ"ל העד האחד. וז"ל העד השני: זא האב איך גפונדן זייא ביידע בייא אננדר, פלוני אונ' פלונית. גיזעהן בעו"ה ליגן דען פלוני אויף פלונית אויף דער ערד. ועוד העידו אחרים, אך העיקר דין תולה בעדות זו. ולכן אבאר בעזרת האל דינם תחלה, ואח"כ אבאר דין שאר העדות שהועדו.
נראה פשוט +בשא"י: תשובה באותיות גדולות בשורה חדשה, ואח"כ ממשיך נראה פשוט וכו'+ דאילו העידו עדים כשרים בפני ב"ד כשר בפני בעל דין עדות כזה, פשוט הוא דהיו מוציאין אותה בעדות זה מבעלה, כ"ש שהפסידה כתובתה. וראייה לדבר דהא אף לענין שנהרגין עליו לא בעינן כמכחול בשפופרת רק כדרך המנאפים, כדפסקינן סוף פ"ק דמכות +ז, א.+ ואע"פ שפירש שם רש"י, וז"ל: משיראו כדרך המנאפים, משינהגו ענין ניאוף ששוכבים בקרוב בשר ונוהגין כדרך תשמיש. וכאן לא העידו רק ששכבו זה על זו, ואפשר שבבגדיהם קאמרי ולא מיקרי בכך דרך המנאפים, ועיין בתשובת מהר"ם באחד שהיה כהן ושמע אחר הכותל נשימה דרך המנאפים +מן ועיין בתשובת מהר"ם עד פה באותיות רש"י ובסוגריים בדפוס ראשון. ובשא"י הכל בלי סוגריים והגירסא היא כך: וכן דחק בתשוב' דמוהר"ם במעש' דההוא כהן ששמע אחר הכותל נשימ' אשתו, ודחק עצמו מאוד שלא לאסו' אשה על בעלה. תשובת מוהר"ם זו מובאת בשו"ת הרשב"א ח"א סי' תתלב, תתלג וגם בהגהת מרדכי לקדושין סי' תקמט. הגהת מרדכי מביא שהר"ר יחזקאל ממרבוק אסרה על בעלה ומהר"ם התירה. התשובה נמצאת גם בתשובות השייכות להלכות אישות, ומובאות ברמב"ם אחר סדר נשים, סימן ח.+ מ"מ לא גרע מדבר מכוער פ"ב דיבמות +כד, ב+ דאמרינן דתצא, ופירושו דתצא מן הבעל לדעת ר"ת ורש"י והשאלתות +פרשת בלק סי' קלד+ כמו שהאריכו התוספות שם +ד"ה אמר רבי, ועי' ג"כ תוס' כתובות סג, ב ד"ה אבל, ובמרדכי יבמות פ"ב סי' טו וכן ברא"ש מביאים שר"ת חזר בו והודה לדברי השאלתות, עיין בהערה הבאה+ וכן פסק שם המרדכי בשם מוהר"ם. וכתב שם בשם הר"ם מאחר שדברי השאלתות מיושרים מי יחלוק עליהם להקל, ועוד שכל דבריהם דברי קבלה. ואע"ג דהרי"ף והרמב"ם פכ"ד דאישות +הלכה טו, ועיין במרדכי הנ"ל פ"ב דיבמות סימן טו שמביא: ואף רבינו תם חזר בו שוב והיה חושש להחמיר כדבריהם ואף המיימוני כתב בפרק כ"ד דאישות כדבריהם, ושם בהגהה המיוחסת לרמ"א אומר שהמגיד משנה, הרא"ש והטור כתבו שהרמב"ם סובר כהרי"ף, ומסיים: מ"מ מהר"מ סבר שהמיימוני סבר כהשאלתות ותצא קאי אבעל, והיינו באם רוצה לגרשה תצא בלא כתובה, וכ"כ הגהות מיימוני - הרי לך בהדיא שהגהת מיימוני מפרש תצא מבעל והיינו בלא כתובה אם ירצה לגרשה, אבל אין כופין אותו לגרשה. ועי' בתשובת מיימוני להלכות אישות סי' כה שם שכתב גם כן שהמיימוני כשאלתות, ועיין בתשובת מהרש"ל סי' לג, ומזה שמסמן לעיין בשו"ת מהרש"ל מוכח ג"כ מה שכבר הוכחתי במקומות רבים, שאין ההגהות האלו על המרדכי של רבינו אע"פ שהמו"לים מודיעים שהעתיקון ממש מכתב ידו, ועיין לקמן סי' פ הערה /מס' שש/ סי' צה הערות /עשרים ותשע, שלשים ושלש, שלשים וחמש/ סי' קה הערה /מס' עשר/ קיג /שלשים וארבע/ קלב /עשרים ושש/ ולעיל סי' י /חמישים/+ פסקו דאין להוציאה מבעלה אלא בעדי טומאה ולא בעדי כיעור, וכ"כ הרשב"א בתשובה +בחלק א סימן אלף קפז ועי' שם גם סי' אלף רלז+ וכתב נימוקי יוסף פ"ב דיבמות +ברי"ף ו, סוף ע"א+ דכן דעת הר"א והריטב"א, וכתב הרא"ש בתשובה כלל ל"ב +סי' יד+ דכן ראוי להורות. מ"מ נראה מאחר שהר"ם כתב שאין להקל ולזה נוטה דברי הטור באבן העזר סימן י"א, אין להקל דאינון בתראי אינון והלכתא כוותייהו +ועיין בב"י אה"ע סי' י"א ד"ה ויש לתמוה עליו, שמביא את שיטות כל הפוסקים האלו+ כדפסק הרי"ף פרק בתרא דעירובין +בכל ההוצאות כתוב בר"ת פ"ב ויש לטעות שהוא פרק שני ולכן כתבתי בלי ר"ת, והוא בסוף פרק המוצא תפילין בסוגיא דמשמיע קול בשבת דהירושלמי פסק לחומרא, וע"ז אומר הרי"ף: ואנן לא סבירא לן הכי דכיון דסוגיין דגמרא דילן להתירא לא איכפת לן במאי דאסרי בגמרא דבני מערבא דעל גמרא דילן סמכינן דבתרא הוא ואינהו הוי בקיאי בגמ' דבני מערבא טפי מינן ואי לאו דקים להו דהאי מימרא דבני מערבא לאו דסמכא הוא לא קא שרו ליה אינהו, ועיין בד"מ יו"ד סי' לה אות יג שכתב: וכבר כתבתי (לעיל באות ז) דעתי בזה דהלכתא כבתראי וכ"ש במקום שהתוספות מסכימים, ואין לך בתרא כדעת הטור שכתב דטוב להחמיר, וכבר כתב מהר"י מינץ בתשובה בשם תלמיד מוהר"ם דיש לפסוק כפוסקים אחרונים, א"כ ראוי לפסוק כדעת הטור עכ"ל, וכ"כ מהר"י קולון הרבה פעמים בתשובותיו ושאר אחרונים בתשובותיהן - ויש לפסוק תמיד כבתראי ואין לנטות מזה+ דראוי להורות כבתראי. וכן נוטה מסקנת הרא"ש פ"ב דיבמות +הכוונה שהרא"ש נוטה להחמיר. וע"ש בפ"ב סימן ח שמאריך לבאר את שיטות הראשונים. ועי' ג"כ בקרבן נתנאל אות ו ובהגהות הגר"א אות א.+ ואע"פ שלא ראו הדברים כאחד מ"מ עדותן מצטרפת כמו שפסק המרדכי בשם מוהר"ם פ"ב דיבמות +שם סו"ס טו+ ואע"ג דכיעור דחזא האי לא חזא האי והביא שם ראיה מן הירושלמי +בפרק קמא דסוטה הלכה א וגם בסנהדרין פ"ג הלכה י. ועיין בבלי סנהדרין ל, א ורמב"ם פ"ד מהלכות עדות הלכה א. ובב"י חו"מ סי' ל בד"ה אין צריך בדיני ממונות מביא דברי המרדכי ואומר: ובגמרא דידן פ"ב דכתובות (כו, ב) משמע קצת כדברי המרדכי דכי היכי דמצטרפי לעדות ממון מצטרפי לענין איסור - ובהשולח נמי אמרינן דלריב"ק אי אמר לעד אחד לחתום גט לאשתו ואח"כ אמר לחבירו מצטרפין ואע"פ שלא צוה לשניהם כאחד. והרי גט דנ"מ לדיני נפשות כיוון דלאו למידן דיני נפשות הוא דאתי האי סהדותא מצטרפין. והב"י ממשיך שם ומסיים דכיון דתלמודא דידן משמע דכל דאינו דיני נפשות ממש אף על גב דנ"מ לדיני נפשות מצטרפין הכי נקטינן.+ כ"ש כאן דמצטרפין עדותן שהעידו שראו כיעור אחד.
מ"מ ענין נדון דידן עדים אלו אין בהם ממש מכמה טעמים. טעם הראשון, שהוגבו שלא כדין שלא בפניה. ואיתא בתשובת הרא"ש כלל מ"ו סימן א', וז"ל: תחלה אני כותב שלא כהוגן עשו שקבלו העדות שלא בפני האשה ושלא בפני בעלה ויבא בעל השור ויעמוד על שורו אמר רחמנא +עיין ב"ק קיב, ב; סנהדרין יט, א.+ ועוד היה ראוי שעדות זו תתקבל בפני גדולי ישראל הבקיאים בדרישה וחקירה שידרשו ויחקרו היטב שלא לאסור אשה לבעלה, כדאיתא שלהי יבמות +קכב, ב, מחלוקת שם אי בודקים עדי נשים בדרישה וחקירה, ובהא קמיפלגי מר סבר כיון דאיכא כתובא למישקל כדיני ממונות דמי, ומר סבר כיון דקא שרינן אשת איש לעלמא כדיני נפשות דמי+ כו', עד ולאסור אשה על בעלה הכל מודים דבעינן דרישה וחקירה ולקבל עדות בפני בעלי הדינין ובפני גדולי ישראל, שידעו לחקור ולדרוש ולא להסתיר עצה במחשכים ולהוציא לעז על האשה תחת בעלה. ואף בעדות ממון הקל כתב ר"י +הוא רבינו יצחק ב"ר אשר הלוי ז"ל, כן הוא בתשובת הרא"ש הנ"ל, ר' יצחק ב"ר אשר הלוי, המכונה ריב"א, היה תלמידו של רש"י וחיבר תוספות להרבה מסכתות ושמו נזכר אף בתוספות שלנו, הוא היה חתנו של ר' אליקים ב"ר משולם הלוי משפירא ומילא את מקום חותנו בהנהלת ישיבתו בין תלמידיו הרבים היה הראב"ן המזכירו בספרו אבן העזר, נזכרים גם פסקי ריב"א ותשובות ריב"א, וכמו כן הובאו בספרים שונים פירושי הריב"א עה"ת+ שאם קבלו שלא בפניו אינו עדות לדון על פיו כו', עד וראוי להעניש כל מי שהיה באותו ועד +שם הגירסא: וראוי להעניש לכל מי שהיה באותה עצה ובאותו ועד+ לקבל עדות של לעז ופגם על אשה היושבת תחת בעלה שלא בפניה, והנני כותב על ענין העדות אם היה בפני בעל דין כו' +ע"כ היא ציטטה מקוצרת מתשובת הרא"ש הנ"ל.+ משמע דבכה"ג שלא היה בפניה לא היה דן עליו כלל דלא הוה עדות. וכן פסק הטור ח"מ סימן כ"ח דעדות שלא בפניו אין דנין על פיו +ע"ש בב"י אות כ ובסופו מדייק שגם הרמב"ם סובר כן בפ"ג מדיני ממונות שגם בדיני ממונות אין מקבלין אלא בפני בעל דין משמע שמדמה ומשוה דיני ממונות לדיני נפשות, וע"ש ג"כ בד"מ אות ט שמביא פוסקים להתיר עדות שלא בפני בעל דין בתנאים ידועים, ואומר שמצא הגהה במרדכי בדפוס החדש (כוונתו לדפוס סביוניטא, וכן מזכיר דפוס זה בסימן י"ד ע"ש) תקנת הגאונים שבדברי קטטות מקבלים עדים שלא בפני בע"ד כדי שלא להרבות בקטטות נגד העדים, אבל רבינו מסיים שם: ונראה דלא מיירי בהג"ה זו אלא בדבר שדנין ב"ד כדי להשקיט קטטות ומריבות או משום לעשות שלום מותר לקבל עדות שלא בפני בע"ד ולקנוס החייב בדרך קנס, אבל לדון בין ב' בעלי דינים לא נראה שתיקנו בזו הגאונים לקבל עדות שלא כדין, ואם תיקנו לא נתפשטה תקנתן ואין לסמוך בזו על דברי יחיד נגד כל הפוסקים כנ"ל+ וכן פסק הרא"ש בתשובה כלל מ"א סימן ו דהוה כאילו לא נתקבל כלל. וכן הוא בנ"י פרק כיצד הרגל +ב"ק ברי"ף י סוף ע"ב+ ופרק הגוזל בתרא +שם לט ע"ב, ושם מביא הנ"י בשם הריטב"א שכתב בשם רבו דהא דאמרינן דאין מקבלין עדים שלא בפני בע"ד, וקטן כשלא בפניו דמי, היינו בדבר שאינו ברור ויש בו חשש, אבל בדבר ברור שאין בו חשש, כגון דצוה אבי הקטן ואמר תנו מנה לפלוני מקבלין עדים שצוה כך ונזקקין, דליכא למיחש למידי - וכן לכל כיוצא בזה שהוא ברור ע"פ העדים בלא שום חשש מקבלין עדים שלא בפני בעל דין+ וכתב דהוה כטעה בדבר משנה דחוזר +סנהדרין ו, א, לג, א+ וכן כתוב במרדכי בפ"ב דכתובות +סימן קמה+ ופרק הגוזל בתרא +סי' קמז+ דפסול. ואע"ג דכתב שם המרדכי בשם ריב"ן +בכתובות שם הגירסא לפנינו היא ראבי"ה, ובהגוזל בתרא הגירסא ראב"ן וכן הגירסא בב"י ח"מ סי' כח אות כ ובד"מ שם אות ט, ועיין בחי' אנשי שם בהגוזל בתרא אות כ+ להכשיר בדיעבד, נראה דלענין הלכה יותר יש לסמוך אדברי הפוסלים דהוו רובא ובתראין, ואף לדברי ריב"ן +עי' הערה הקודמת+ היינו דוקא בענין ממון הקל. וכן מה שכתב מהר"ר איסרל בפסקיו +הוא הר"ר ישראל איסרלן בעל תרומת הדשן, ועיין בפסקיו סימנים קעה וקעו, ר' ישראל מכונה מהרי"א או מהרא"י, היה גדול הדור באשכנז בסוף המאה השניה ותחילת המאה השלישית לאלף השישי, שימש ברבנות במרבורג שבמדינת שטיירמרק ולכן נקרא גם ר' ישראל מרבורג, אח"כ עבר לנוישטט שע"י ווינה, וניהל בה ישיבה גדולה ונהג ברבנות עד פטירתו, בערך בשנת ר"כ, מנהגיו והוראותיו נרשמו ע"י תלמידו ר' יוסף ב"ר משה בספרו לקט יושר, כחלק שני לשו"ת תרומת הדשן שלו נספח ע"י אחד מתלמידיו פסקים וכתבים המכיל רס"ז תשובות, השאיר חידושים בכ"י, אולם ספרו באורים הכולל הערות על רש"י לתורה נדפס בוויניציה בשנת רע"ט, היה עניו ואוהב שלום, והיה למופת בדרכי חייו הנעלים+ דבמקום אלם דדחלי מיניה גובין לכתחילה עדות שלא בפניו היינו דוקא בענין ממון, כמו שכתב שם בעצמו מטעם הפקר ב"ד הפקר +יבמות פט, ב+ והכי דיינין לאלמי ולכל חבריו. אבל לאפקועי אשה מבעלה בעדות שלא בפניו פשיטא דלא מהני כלל, כדמשמע מתשובת הרא"ש דלעיל מאחר דבעי דרישה וחקירה כדיני נפשות, כמו שכתב הרא"ש בתשובתו. גם לענין קבלת עדות שלא בפניו הוה דינו כדיני נפשות, ושם פשיטא דלא מהני עדות שלא בפניו דכתיב והועד בבעליו +שמות כא, כט+ יבוא בעל השור ויעמוד על שורו +ב"ק קיב, ב; סנהדרין יט, א. עיין מש"כ בענין זה באבני נזר סי' ד' ובתשו' ר"ח רפפורט סי' יא ולא כן דעת מהר"י בי רב ורע"א בסי' צט.+ וראיה מפ"ב דסנהדרין +יט, א+ עבדא דינאי מלכא קטל נפשא א"ל שמעון בן שטח לחכמים תנו עיניכם בו ונדיננו, שלחו ליה עבדך קטל נפשא ושדריה להו, שלחו ליה תא אנת נמי להכא, והועד בבעליו אמרה תורה יבא בעל השור כו'. ואי הוה עדות שלא בפניו כשר בדיעבד לדיני נפשות לא הוה להם למימר לינאי תא אנת, דהא איכא עשה דשום תשים עליך מלך +דברים יז, טו.+ ומהאי טעמא דקדק ריב"ן +עיין לעיל הערה /מס' ארבעים/+ שעדות שלא בפניו כשר בדיעבד, מדכשר לכתחילה במקום שמקבלין שלא בפניו היכא דהיו עדים חולים או הולכים למדינת הים, כדאיתא פרק הגוזל +ב"ק קיב, ב.+ וא"כ מדשלחו אחר ינאי בודאי ש"מ דמן התורה כל עדות בעי בפניו ואפילו בדיעבד פסול.
ואין להקשות דמהר"ם בתשובה והיא במרדכי פ"ב דיבמות +סוף סימן טו+ מדמה ענין עדות אשה לענין עדות ממון לענין צירוף העדות כדאיתא התם, ואע"פ שלענין נפשות לא מצטרף עדות מיוחדת, כדאיתא פ"ק דמכות +ו, ב.+ שאני התם דכתיב קרא, דכתי' +דברים יז, ו+ לא יומת על פי עד אחד, ומוקי לה התם בגמ' דקאי לענין עדות מיוחדת, והתם דוקא לא יומת כתיב. אבל לענין שאר דברים כגון דרישה וחקירה או עדות שלא בפניו, דמן התורה בעינן בתרווייהו רק חכמים הקילו לענין ממון, פשיטא דמדמינן לענין נפשות +מן ואין להקשות עד פה באותיות רש"י ובסוגריים בדפוס ראשון.+ ומההוא עובדא דינאי ש"מ ג"כ דאפילו במקום אלם לא מגבינן עדות שלא בפניו בדיני נפשות, דאין לך אלם גדול מינאי מלכא דהוה מלך וקטל כולהו רבנן כמוזכר בקידושין +סו, א+ ואפ"ה לא רצה לגבות שלא בפניו וה"ה כאן בנדון דידן.
ותו דאף אם היה דינו לגבות שלא בפני אלם, מ"מ עדות בניו ובנותיו לא אמרינן דמתייראין מן האלם, דהא אמרינן פרק חזקת הבתים +ב"ב מז, א, וגזלן דאמרינן שאין לו חזקה היינו שהוחזק גזלן על שדה זו, אבל יש לו חזקה בשדות אחרות, ומי שהורג על עסקי ממון אין לו חזקה בשום קרקע בעולם, עי' הרמב"ם ומ"מ פי"ג מהלכות טוען ונטען הלכה יא+ דלגזלן אין לו חזקה משום דיראין מפניו למחות ולבנו יש לו חזקה. ואין לחלק דוקא התם דאין המחאה מזקת אלא לבן ולא שייך בה האלם מידי, אבל בעדות כזו מתייראין מן האלם דהא זהו פגם לכל המשפחה ולכך יראים מן האלם, דא"כ אין לדבר סוף, דאין לך משפחה שאין בה מוכס וכדומה לזה. לכן נראה דאף אם היה דברי פלוני כנים שאמר שלא היה יכול לגבות עדות בפניה מפני אלמותו של אביה, מ"מ בתו לא הפסידה זכותה משום אביה. ועוד, דברור לנו שבזמן שנגבה עדות זו היה צד פלוני המושלים וראשי פראג והיו יכולים לגבות עדותו בפניה. ותו, דהא הראה לנו מרדכי שטר חתום מתלתא גברי מהימני, דהיינו מהר"י שטערנבורג ורבי יצחק שטענגלי ורבי מאיר בערן, שהתרו בזעליקמן הנ"ל שאם יש לו עדות שיגבום בפניה והם רוצים לישב בב"ד ולא יגורו מפני איש. ומדלא עשה זה נראה דאין מקום לטענתו שגבה עדותו שלא בפניה מחמת אלמות של מרדכי. ועוד נראה דמאחר שהיה יכול לגבות עדותיו בפניה לפני הב"ד הנ"ל ולא רצה, אם כן הוה כאילו בא לגבות עדותיו שלא בפניה לכתחילה וזהו אסור לכ"ע. דאף ריב"ן +עיין לעיל הערה /מס' ארבעים/+ לא מכשיר אלא בדיעבד, וזהו לא מיקרי דיעבד מאחר שהיה יכול לתקן קודם שבא לב"ד, וזה נ"ל פשוט. וכ"ש שכאן הוא כדיני נפשות ופסול לגמרי, כמו שהוכחתי מעובדא דינאי מלכא.
ואין להקשות הרי מצינו הרבה פוסקים דס"ל דתצא בקלא דלא פסיק בעדי דבר מכוער אע"ג דלא הוגבא העדות כלל בב"ד, וכ"ש במקום שהועד בב"ד אף שלא בפניה. לא דמי כלל לכאן, דהתם לא אמרינן דתצא משום העדים שהעידו אלא משום הקול דחוששין לו, וכאן אין הקול כלום כמו שיתבאר לקמן בעזרת השם. א"כ פשיטא דאף משום העדים אין לנו לאוסרה מאחר שהוגבה שלא בפניה כדמשמע בתשובת הרא"ש דלעיל, שאף שם אין אוסרין אותה אא"כ העידו בפניה ע"ש +מן ואין להקשות עד פה באותיות רש"י ובסוגריים בדפוס ראשון.+ מיהו בממון היכא דלא אפשר או אפילו היכא דאפשר בדיעבד לדעת ריב"ן +עיין לעיל הערה /מס' ארבעים/+ כשר, ומטעם שאמרו לענין דרישה וחקירה שנאמר משפט אחד יהיה לכם +ויקרא כד, כב+ ומפני מה אמרו בדיני ממונות לא בעי דרישה וחקירה כדי שלא תנעול דלת בפני לוין. ומהאי טעמא נמי אמרינן דדיני ממונות כשר שלא בפניו בדלא אפשר. אבל לאסור אשה לבעלה כדיני נפשות דמיא. דהא אמרו שלהי יבמות +עיין לעיל הערה /מס' שלשים/+ לענין דרישה וחקירה למשרי אשת איש לעלמא כדיני נפשות דמיא, ולאו דוקא אלא ה"ה כל שאר עדות אשה, דהא הר"אש /צ"ל הרא"ש/ בתשובה דלעיל הביאו לענין לאסור אשה לבעלה. ואע"ג דהתוספות כתבו שלהי יבמות +קכב, ב ד"ה אין בודקין+ בשם ר"ח דהלכה דעדי נשים לא בעי דרישה וחקירה וכן פסק הרמב"ם סוף הלכות גירושין +פי"ג הלכה כח, וע"ש במשנה למלך+ היינו משום דמשום עיגונא הקילו חכמים להאמין עד אחד שמעיד לאשה שמת בעלה, אבל לאסור אשה לבעלה בעינן דרישה וחקירה כתשובת הרא"ש דלעיל. וכן כתב הר"ן סוף פ"ק דסנהדרין +ברי"ף ב ע"ב למטה, אמנם הוא הנ"י על סנהדרין שחשבו רבנו לר"ן, עיין לקמן סימן סח הערה /מס' שש/ וסי' צב הערה /מס' ששים וחמש/, ועיין ג"כ תוספות סנהדרין ח, ב ד"ה והביא+ והגהת מיימוניות דאישות +בפ' כד אות כ מביא דין זה בשם ר"ת, ועי' בתוס' הנ"ל.+ והגהת מרדכי דיבמות +בסוף פרק אחרון דיבמות סימן צ"א.+ ואם כן מאחר שדמי לדיני נפשות לענין דרישה וחקירה ה"ה לענין שלא בפניו דלא מהני לכ"ע.
ואין לומר דאע"ג דאין נאמנין לאוסרה על בעלה מאחר שהוגבה שלא בפניה, מ"מ לענין להפסידה כתובה כדין היוצאת משום שם רע שהפסידה כתובה כדאיתא פרק אלמנה ניזונת +כתובות קא, א+ והוא דבר ממון, הם כשרים בדיעבד. חדא דהא כבר כתבתי דלענין הלכה ראוי להורות כרבותינו הפוסלים +מן חדא דהא עד פה באותיות רש"י ובסוגריים בדפוס ראשון.+ ואף לדברי ריב"ן +עיין לעיל הערה /מס' ארבעים/+ נראה דכאן יש לפסלן, דהא אמרינן שלהי יבמות +קכב, ב+ אין בודקין עדי נשים בדרישה וחקירה דברי רבי עקיבא רבי טרפון אומר בודקין וקמפלגי בדר' חנינא דא"ר חנינא דבר כו', עד ומאי טעם אמרו דיני ממונות אין צריכין דרישה וחקירה כדי שלא תנעול דלת בפני לווין, ובמאי קמיפלגי מר סבר כיון דאיכא כתובה למשקל כדיני ממונות דמי ומ"ס כיון דקא שרינן א"א לעלמא כדיני נפשות דמי. ומדנקט למשקל כתובה משמע דוקא במקום דאיכא למשקל כתובה דאית בה ג"כ טעמא דחינא כדאיתא בכתובות +פד, א, צז, ב+ אבל להפסידה כתובה דלית בה טעמא להקל לכ"ע בעינן דרישה חקירה. ועוד יש להביא ראיה דלא פלגינן עדות בכה"ג, דהא אמרינן פרק האשה שלום +יבמות קיז, א+ איבעיא להו התירוני להנשא ותנו לי כתובתי מהו, כיון דאמרה כתובה אדעתא דכתובה אתאי א"ד כו'. ופסק שם הרא"ש +פרק טו סימן ז, והיינו משום דסובר דשתי האבעיות בגמרא לא איפשטו, וכן היא גירסת הטור בגמרא, אבל לפי גירסת הרי"ף בואם תמצא לומר אז נפשטא בעיא ראשונה, ועיין שם בקרבן נתנאל אות ק+ לחומרא, וכן משמע דעת הטור אבן העזר סימן י"ז. ש"מ דאם ידעינן דאדעתא דכתובה אתאי לא מתירין לינשא אף שתבעה נמי להנשא ולענין נישואין היא נאמנת, אפ"ה כל העדות בטל. וכן משמע ממה שכתב מוהר"ם בתשובה והיא בסוף הגהת מרדכי דקידושין וע"ש +סימן תקסט.+ ה"ה בנדון דידן, דודאי אדעתא לאוסרה על בעלה קא אתו ולכן אף לענין כתובה אינן נאמנין. דא"ל דלהפסידה כתובה כוונו דא"כ לא הצריכו לומר ששכבו זה על זו, דבעוברת על דת יהודית שמדברת ומשחקת עם הבחורים הפסידה כתובה, כדאיתא פ' המדיר +משנה בכתובות עב, א וב.+ ואי משום דבעוברת על דת לחוד צריכה התראה להפסידה כתובתה כדאיתא בסוטה פרק ארוסה +כה, א+ וא"כ הוצרכו להעיד עליה דבר מכוער דאסורה לבעלה ותצא בלא כתובה, ואימא לעולם דמשום כתובה קא אתי. זה אינו, דאם כוונו לכתובה היה להם להודיע לבעלה בפעם הראשונה שראו מה שראו, להתרות בה באולי תעבור עוד על דת ותפסיד כתובה. ועוד דהרי כל אחד מהן העיד בפני עצמו וידוע שאין אשה מפסדת כתובתה בעד אחד. אלא ודאי לאוסרה על בעלה קא אתו, דאז עד אחד נאמן לאוסרה עליו כשהבעל מאמין לדבריו כמו שיתבאר לקמן. אלא ודאי לא כוונו הני עדים רק אאיסור שהוא פשוט לכל שאסורה לבעלה, ויותר יש לתלות שחששו לאסור ממה שהעידו לענין כתובה שהוא ממון.
ומעתה אומר מאחר שנגבה עדות זו שלא בפני אשה ובעלה, לא הוי עדות כלל לא לענין לאסרה על בעלה ולא לענין הפסד כתובה כמו שביררתי. וכ"ש בעדות זו דאיכא למיחש, דהא אמרינן בירושלמי פרק זה בורר +סנהד' פ"ג הל"ט, ושם הגיר' רב הונא, וכ"ה שם פ"ד הלכה א+ רב כדי הוה חמי סהדי מכוונין הוה חקר, כד הוה חמי סהדי הכן והכן הוה מכוון. פירוש, כשהיה רואה עדים שהיו אומרים עדותן מכוונין בלשון אחד היה חושש לשקרים ובעצה אחת כוונו לשונם והיה חוקר ודורש אותם. אבל אם לא אמרו ממש בלשון אחד אלא זה אומר בכה וזה בכה רק שלא היה הכחשה לא היה דורש כ"כ. ומאחר שעדים אלו העידו בסגנון אחד שראו בשתי פעמים ששכבו זה על זו ואמרו עשו אותו מעשה כו', איכא למיחש לשיקרא והיה צריך +המלה צריך באותיות רש"י ובסוגריים בדפוס ראשון, ובענין דרישה וחקירה עי' אה"ע סי' יא בפתחי תשובה באורך ובאוצר הפוסקים שם+ לחקור בעדות, וכל שלא נעשה ונחקר +גם המלה ונחקר באותיות רש"י ובסוגריים בדפוס ראשון+ כתקונו ונעשה שלא בפניה לאו כלום הוא.
הטעם השני שאין בעדות זו כלום, דהא אתו לקדמנא שני עדים כשרים והעידו על עדים הראשונים שפסולי עדות הם, שרבים העידו דרך כלל שאין לסמוך אעדותן כי כן הוחזקו לרקים ופוחזים וחשודים וכן הוא מפורסם לכל. ואף הבעל דבר לא יוכל להכחיש זה אלא שאומר שמשום זה אין לפוסלן לעדות. ושנים או שלשה העידו, בפרט אחד העיד בפני פלוני הבעל שאחד ששמו כך הוא מסר פרנסי פראג לידי גויים ביושבם ביחד בבית פלוני +בשו"ת רש"ל הגירסא היא: ביושבים ביחד בבית הועד.+ ועד שני העיד ג"כ כזה אך שלא בפני פלוני הבעל, כי הלך לדרכו קודם שגבינו עדות על זה. ועוד העידו רבים עליו בפני פלוני איך שעמד בפרהסיא וגיזם למסור ולהרוג, ושהוא נשבע תמיד ולפעמים מחרף וזוכר שם ע"ז אחר זה. גם על עד שני שהוא פלוני, אחד העיד בפני פלוני הבעל שמצאו אצלו ספרים שגנב. והשני העיד שלא בפניו איך שגנב לו הרבה דברים, ודבר אחד מצא ביד הצורף שמכר מגניבתו. ועוד העיד אחד שיודע שגנב לאביו והוצרך להחזיר הגניבה לאביו, אך שהעד אומר שקטן היה באותה שעה. עוד העיד אחד ששמע מבעה"ב שלו שפלוני זה חשוד שגונב. וע"פ דברים אלו נראה לנו שפסולים הם לעדות זו מאחר שכבר ג"כ הוחזקו לחשודין ואמרינן סוקלין על החזקה, כדאמרינן פרק עשרה יוחסין +קידושין פ, א. מן מאחר שכבר עד פה באותיות רש"י ובסוגריים בדפוס ראשון.+
ופשיטא דאלו האחרונים נאמנים על הראשונים אע"פ שהוא שלא בפני הראשונים, דהא אמרינן פ"ב דכתובות +יט, ב+ שנים חתומים על השטר ובאו שנים אחרים ואמרו פסולי עדות היו הרי אלו נאמנים, ואם היה כתב ידן יוצא ממקום אחר אין אלו נאמנין. ומסיק דלאו למגבי בשטרא קאמר דאינן נאמנין דנהי דהזמה לא הוי שלא בפניהם +בכל ההוצאות חסרה המלה שלא+ הכחשה מיהא הוה +מן דנהי עד פה באותיות רש"י ובסוגריים בדפוס ראשון+ אלא אוקי תרי לבהדי תרי ואוקי ממונא בחזקת מריה. ה"נ אע"ג דלא נפסלו בהעדאת עדים אלו עליהם שלא בפניהם, מ"מ לזה העדות אינן מועילים כלום, דאוקי תרי לבהדי תרי ואשה בחזקת היתר לבעלה, וזה פשוט. ועוד בנדון דידן לא גרע סוף דינא מתחילת הדין, ומאחר שעדות הראשונים הוא שלא בפני בעל דין אם כן יכולין לבטל עדותן ג"כ שלא בפניהם. ותו, דהא גלוי לכל דאלו שנים עדים שהעידו הם חשודים, כי האחד מהם הוא נקרא פוקש והוא ראש לשועלים הקטנים המחבלים כרמים +ע"פ שה"ש ב, טו, והשיג על רבינו בזה רעק"א בתשובותיו סי' צט וק+ והשני פלוני +נראה שחסרות פה מלים, בסוף סי' טו נמצא שהעד השני היה יוסף בנו של יודא ארוך, ובסימן טז הוא נקרא לנג+ וניכרים לפוחזים ורקים לכל אדם. אע"ג דלא ידעינן בהו שהם פסולים ממש, מ"מ מאחר שהוחזקו בפי כל לפוחזים ורקים פסולים הם לעדות כזה. וראייה מהא דכתב מהרא"י בפסקיו סימן רכ"ד בענין התרת אשה שמת בעלה, שהסכים להתיר וכתב לבסוף, וז"ל: אך בתנאי זה אם ידוע למר שהועד העדות בלי רמיה, כי אינני מכיר את העד אם הוא מן הרקים הפוחזים דלא חיישי במידי לאסהודי שיקרא. וכ"ש דבכה"ג דסבורין הם שבודאי לא יבואו לידי הכחשה מחמת רחוק הדרך כו'. עד לכך אם נראה לומר שיש שום עיקול או נבול ועקבה בהעדאת עדים כגון אם שחדוהו להעיד וכה"ג איני נמנה להתיר כלל, שלא להחזיק ידי רשעים הבאים לפרוץ גדר וגזירת חכמים כו'. ומהשתא נדון ק"ו, שהרי לאסור אשה על בעלה בעי עדות טפי מלהתירה כמו שאכתוב לקמן אי"ה. ותו כי כבר כתבתי לעיל תשובת הרא"ש שמדמה עדות אשה לאסרה על בעלה לעדות שמתירין אותה לעלמא לענין דרישה וחקירה, ה"ה לנדון דידן. ומאחר שמצינו שאף לענין להתירה על בעלה שהאמינו אף לעדות קל, ואפ"ה כתב שאין לסמוך אעדות רקים ופוחזים במקום דאיכא למיחש שמסהדים שקר, כ"ש בנדון דידן שרקים אלו באו לאסור אשה על בעלה והעידו עליה בסתר ולא הגידו אימת הוה המעשה. שהגידו שראו, ואיכא למימר שבודאי סמכו עצמן שלא יבואו לידי הכחשה דמי יכחישן בענין כזה, ואף שלא אמרו באיזה יום ראו אותו מעשה. ובהדיא אמרינן +סנהדרין עח, א, ועיין רמב"ם פ"א מאיסורי ביאה הלכה יב+ כל עדות שאי אתה יכול להזימה אינה עדות בדיני נפשות, וכבר ביארתי לעיל שענין עדות זה הוא כעדות דיני נפשות.
ותו דלא גרע מעם הארץ דפסול לעדות, כדאיתא פרק מקום שנהגו +פסחים מט, ב, והוא בפרק אלו עוברין ולא מקום שנהגו+ ואע"ג דר' יוסי פליג התם +אולי צ"ל: אע"ג דר"י פליג אדהתם, דר"י אינו בפסחים אלא בפ"ג דחגיגה (כב, א), וכן משמע ברי"ף שמקשה מהא דפסחים על הא דחגיגה ומתרץ דע"ה דחגיגה איתיה בדרך ארץ וע"ה דפסחים ליתיה בדרך ארץ, והסוגיות אינן חולקות+ ואמרינן בחגיגה +כב, א+ כמאן מקבלינן האידנא עדות מעם הארץ כמאן כר' יוסי, לית הלכתא אלא כת"ק כמו שפסק הרי"ף +ברי"ף טז, א+ ודוקא בעם הארץ דליתא במקרא ובמשנה ודרך ארץ כדאיתא ספ"ק דקידושין +מ, ב.+ וכתבו הגהת מרדכי סנהדרין +סימן תשכא, והגירסא שם: וכתבו הגאונים מי שאינו זריז בתפלה ובמצות ואין בו דרך ארץ פסול לעדות, והטור בח"מ סי' לד כותב: כל שאינו לא במקרא ולא במשנה ולא בדרך ארץ פסול לעדות - אא"כ הוחזק שהוא עוסק במצות ובגמילות חסדים ונוהג בדרכי ישראל ויש בו דרך ארץ דאז מקבלים עדותו אע"פ שהוא עם הארץ והוא אינו לא במקרא ולא במשנה, וע"ש בב"י אותיות כז, כח+ דכל מי שאינו זריז בק"ש ובתפלה ובמצות פסול לעדות. וכתב הרמב"ם פי"א דהלכות עדות +הלכה ב+ אין מוסרין עדות לעם הארץ ואין מקבלין עדות ממנו אא"כ הוחזק שהוא עוסק במצות כו', עד וכל עם הארץ בחזקת פסול עד שיוחזק שהולך בדרכי הכשרים עכ"ל. ק"ו לרקים אלו שהוחזקו לחשודים וקלים שאין מקבלים עדותן כלל. ותו, דהא איתא הג"ה במיימוניות פי"א הלכות עדות +אות ג, וז"ל שם: כתב בספר חפץ שכך אומר רב פלטוי ראש ישיבה דלא מבעיא מסור גמור דפסול אלא אפילו אדם מפורסם ומריב עם חברו ואומר לו אלך ואמסור ממונך הואיל ומעיז פניו בפרהסיא נחשב רשע ופסול לעדות והוא הדין לשבועה, וכן נפסק דין המסור בב' ישיבות ס"ה ע"כ, דין זה מובא בסוף הכל בו (דפוס לבוב תר"ך דף קט ע"ב) ובהגהת הרא"ש בסנהדרין פ' זה בורר, ועי' ג"כ ב"י בח"מ סי' ל"ד אות לב+ בשם רב פלטוי גאון דהאומר אלך ואמסור פסול לעדות, וכבר הועד לפנינו על אלו העדים שגזמו כזה בפרהסיא. ואע"ג שמהרי"ק שורש קכ"ו +ענף א, בכל ההוצאות הקודמות רשום בטעות שורש קסו+ כתב דהרמב"ם חולק בזה, מ"מ בעדים כאלו שכבר חשודים ומוחזקים בודאי הרמב"ם מודה בדבר, וק"ו בנדון דידן דפסולים ממש הם כמו שאבאר. דגרסינן פ"ק דמכות +ה, ב+ ההיא איתתא דאתאי סהדי ואשתקור אזלה אייתי סהדי אחריני דלא אשתקור. אמר ריש לקיש הוחזקה זו, אמר רבי אליעזר אם היא הוחזקה כל ישראל מי הוחזקו, וכן אמר רבי יוחנן כו'. משמע דאי לא הוה האי חזקה דכל ישראל מי הוחזקו איכא למיחש לסהדי שיקרי מאחר דידעינן שחזרה אחר עדים שקרים. וה"ה בנדון דידן שהעידו על בעל אשה זו שחזר אחר סהדי שיקרי, פשיטא שיש לחוש לרקים וחשודים אלו שנתפתו בדבריו. וכן +מכאן ועד סוף הקטע חסר בשו"ת שא"י+ אמרינן בהדיא פרק ב' דכתובות +כ, א+ לענין שטר, דאם מהדר אזיופא אימא זיופי זייפי, אע"ג דאמרינן אם הוא הוחזק כל ישראל מי הוא /תיבת הוא נראית מיותרת/ הוחזקו כדאיתא התם, ופסקו הרא"ש בהלכותיו +הרא"ש פ"ב דכתובות סימן טז, ובפ"ק דמכות סי' ט פוסק כר"א. מן וכן אמרינן עד פה באותיות רש"י ובסוגריים בדפוס ראשון.+ ה"ה בנדון דידן שהעידו על בעל אשה זו שחזר אחר סהדי שקרי, פשיטא שיש לחוש לרקים וחשודים אלו שנתפתו בדבריו.
וז"ל העדות שהעידו עליו: רבי אביגדור בן הר"ז הדרשן +בשא"י אין שמות רק פלוני בן פלוני+ העיד עליו, וז"ל: ואמר לי איך זאלט זאגן וויא זיא חס ושלום זאלט זיין איבר דען קרוג גאנגן, אונ' האט מיר וועלין מאכן איין שטר אום צעהן טאלר. אונ' אימר צוא נאך גילאפין איך זאלט זאגן אין פלוני הויז זאלט זיא זיין איבר דען קרוג גאנגן. אונ' האט מיר גיוויזין חתימות אין איין כתב גיוועזין, אונ' ביגערט איך זאלט מיך דרויף חתמן, זה האב איך ניט גיוואלט. ואמר אלי ווארום ווילשטו דיך ניט חתמן האב איך דאך פיל עדים, דא איך גיזעהן האב דאז איין כתב איז דא, האב איך נישט וועלין מיט צו שיקן האבן, עכ"ל האחד. ושוב העיד פלוני בן פלוני: דא איך לא עליך בין קראנק גיווארדן, דא איז פלוני הבעל צו מיר גיגאנגען אונ' האט מיר ארבעה טאלר אויף מיין שלחן גיווארפן, אונ' האט צו מיר גישפראכין: נעם דיא ארבעה טאלר אויף צירונג. ווען דו ווערשט גיזונט זיין זא ווערשטו מיר איין עדות זאגן. אזו בין איך ת"ל גיזונט גיווארדן אונ' דיא ארבעה טאלר אים היישן אויף הייבן. אזו האב איך זאלן איין וועק ציהן, דא האט ער איינר נאך מיר גישיקט. ואמר אלי פלוני: דוא ציכשט איין וועק גיב מיר אויף גישריבן וואש דיר ווישיגליך איז. דא האב איך אימש ניט וועלן גישריבן געבן. דא האב איך איין משכון בייא פלוני גיהאט, דא האט ער מיר דאס משכון ניט וועלין געבן, אונ' האט גיזאגט עש שאט נישט. דא האב איך אים עש גישריבן געבן דאז איך האב מוזן זאגן וויא זיא גיוועלט האבן. איך האב מיר גידוכט עש איז יוא קיין ב"ד אונ' איז קיין עדות דער בייא, עכ"ל. עוד העיד, וז"ל: אונ' האבן פון מיינם ווייב אך וועלן האבן זיא זאל עדות זאגן דא זיא אן איר ניט האבן קענין דער לאנגן. דא האבן זיא כמה פעמים פון איר אונ' פון מיר וועלן האבן זיא זאל נאר אמן זאגין אויף דאש עדות דז איך גישריבן האב געבן, אונ' ווייש איין גאט וויל קיין ביז בכל העולם פון איר, עכ"ל. ושוב העידה אשה אחת ואמרה, שאם רצתה לחטוא היתה יכולה להרויח מעות כיצד פלוני הבעל רצה לשוכרה. ושוב העיד רבי ישראל בר יוסף: דר נאך איז מיר פלוני הנ"ל ווידר נאך גאנגן אונ' האט מיך גיבעטין איך זאל מיט מיינם ווייב ריידן ער וואלט עש ניט אוס זונשט בגערן. דא שפראך איך, דא זייא גאט ווער דז איך וועלט מיין זייל פר זענקין פון געלט וועגן. דא איז ער מיר נאך גאנגן עטליך וואוכן, דז ער נישט האט קענין פון מיר ברענגן. דא האט ער צו מיר גישפראכן, וואש שאט עש דיר גיב מירש גישריבן איך וויל דיר עפיש שענקין. דא האב איך גישפראכן איך וויל עש אום גאט וויל ניט טון, אונ' ער האט וועלן האבין איך זאלט זאגין וויא איך פלוני מיט פלונית העט דער ווישט ח"ו, עכ"ל +כל העדויות הנ"ל הן באותיות רש"י ובסוגריים בדפוס ראשון.+
מכל הני עדיות שמעינן שחזר אחר עדי שקרים, ולזה בחשדא כל דהו אין להאמין לעדים הראשונים שהעידו איך שראו המעשים. ועוד דאיכא למ"ד שונא פסול לעדות כדאמרינן פרק זה בורר +דברי רבי יהודה במשנה סנהדרין כז, ב, ועיין בספר השיב משה סי' ס שדן בדברי רבינו+ ואע"ג דהלכתא כרבנן דחולקין ואומרים לא נחשדו ישראל על זה, מ"מ בחשודים כבר והם שונאים ודאי חיישינן. וברור לנו שאלו העדים שונאים עם משפחת הגרשוני, כאשר שמענו מפי רבים. ומאחר שהעידו עדים כשרים לפנינו שאלו עדים פסולים וגם ניכרים לכל שהם פוחזים וקלים, וכ"ש בעדות כזו שנגבה לפני דייני הדיוטות ממש כאשר שמענו עליהם שהם ב"ד לפי ערך העדים הנ"ל +מן שהם ב"ד עד פה באותיות רש"י ובסוגריים בדפוס ראשון+ ופשיטא דחיישינן לב"ד טועים שלא חקרו ודרשו היטב. ועוד שאינו מקויים ואין ניכר חתימת הדיינים, ואף אם ירצה לקיימו אין שומעין לו מעכשיו מטעמים דלעיל. ואף אם ירצו העדים לחזור ולהגיד בפניה לא מהני מעתה מאחר שיש בהן שמץ פסול כמבואר לעיל. ועוד שמאחר שנתנו חרם בבהכ"נ שכל מי שיודע להעיד שיבא ויעיד ואלו העדים היו שם ולא העידו, נפסלו מעתה לעדות כדין העובר על החרם שפסול לעדות, כמו שפסק הטור בחו"מ סימן ל"ד והם דברי הרא"ש פרק זה בורר +לא מצאתי זאת ברא"ש וגם מפרשי הטור בדין זה אינם מציינים דעת הרא"ש בזה. ואולי כוונת רבינו לזה שפסק הרא"ש בסימן טז שהמועלין בשבועות פסולין לעדות אחד שבועות ממון ואחד שבועות שוא, ור"ת בתוספות שבועות מו, ב ד"ה אבל שבועת בטוי כתב דהעובר על חרם הצבור פסול לשבועה. הרא"ש בפ' כל הנשבעין סי' ז' מביא את פסקו של ר"ת. בתשובת הריב"ש סי' רסו אומר שלפי ר"ת הנ"ל יש לומר דהעובר על חרם הקהל פסול הוא דהיינו שבועת בטוי, וכ"כ הרב בעל העטור ז"ל. גם הרמב"ן ז"ל כתב במשפט החרם שהעובר על החרם הרי הוא כעובר על השבועה - וכן הרשב"א ז"ל כתב בתשובה דאסור לעבור על החרם דבר תורה ודנין בספקו להחמיר כספיקא דאורייתא. ואפי' לרש"י ז"ל שפירש שם דאיכא למימר בקושטא אשתבע - אפשר לומר דדוקא לגבי השבועה הוא דאינו חשוד דאף על פי שעבר ועשה מה שנשבע עליו שלא לעשותו אינו חשוד לישבע בשקר לשעבר ולהוציא מפיו שבועה לשקר בשעת שבועתו, אבל מ"מ לעדות שהוא בלא שבועה נראה שפסול, שהרי עבר על דבר תורה. וע"ש סו"ס שי"א. ועיין בשו"ת הרא"ש כלל קז אות ו שכותב: ונמצא שעבר על החרם והוא פסול לעדות ולשבועה כדין עוברין. אבל במרדכי פרק זה בורר, סימן תרצד, פוסק דהמקבלין חרם לתת מס ושוב נודע שעברו כשרין לעדות ולשבועה דכיון דבשעת קבלת השבועה אפשר דלא היה דעתם לעבור אע"פ שאחר מכאן עברו וכן בכל החרמות משקבלין /שמקבלין/ על העתיד דלא כר"ת.+ ואין נאמנין לומר שלא שמעו מן החרם הואיל והיו בעיר, כמו שפסק המרדכי ריש שבועות +סי' תשנ"ה, ועיין בד"מ ח"מ סי' לד אות ג שמביא כתב הרא"ש בתשו' כלל קז סי' ו דאדם שאומרים עליו שעבר על החרם אין לפסלו אא"כ אמרו עדים ידענו בבירור שהיה פלוני שם כשנתנו החרם וידענו ג"כ בבירור שעבר על החרם עכ"ל. וכן מביא שם הד"מ: כתב בחידושי אגודה פ' ז"ב בשם ראבי"ה דאין לפסול מועלי בחרמות תקנות הקהילות דאם לא כן לא יוכשר א' מאלף.+ ואע"ג דמשמע במרדכי סוף שבועות העדות +סי' תשסג, ועיין לקמן סי' מד+ דאם נתנו חרם להגיד כל מי שיודע עדות ושתק ואח"כ בא להעיד דלא נפסל עדותו בכך, היינו דוקא בדבר שיוכל לתרץ עצמו ולומר לא שמתי לבי על זה, כמו שמשמע שם מראייה מרב אסי שהביא. אבל בכה"ג שכבר העידו בדבר ומוזכר להם ולא העידו א"כ נפסלו מעתה להעיד, ובהדיא מצאתי חלוק זה בתשובה ישנה +בשא"י הגירסא: בתשובת רש"י.+ ולא אוכל להאריך בדבר זה, כי אין נפקותא בזה מאחר שיצא להם שם פסול מחמת דבר אחר. על כן נראה פשוט שאין עדות בדבר זה לא מעלה ולא מוריד.
ועכשיו אבוא להורות על דבר העדים הנשארים שהביא בעל האשה, שהביא כתב לפנינו וכתוב בתוכו בזה הלשון: דא זאג איך שלמה בר אליעזר הלוי המכונה זלקינד אויף מיין חלק לעוה"ב נימנט נאך צו לייד נאך צו ליב, איך בין מיט פלוני גאנגן אין דער גארבר גאש כו'. עד בתוך כך איז אשתו אונ' פלונית בת שמעון בוש אונ' יוזל פיר גאנגן. דא האט דער בעל זיין ווייב גיזעהן אונ' האט אויף זיא גישריאן. דא איז פלוני אליין וועק גילאפן, אונ' פלונית האט איין שיסל מיט קיכלך גטראגן. דא הט הבעל גישפראכן: גייא איין היים. דא איז זיא אוועק גאנגן. דא האבן מיר אין נאך גיזעהן. דא זיינן זיא ווידר צו אננדר קומן אונ' זיינן דער נאך פער שוואודנן /שוואונדן/. עוד העיד בכתב ידו, וז"ל: נאך איין מאל האט לייצל +בשא"י: איין אשה.+ צו מיר גישפראכן אויף אשתו, זיא זיצט אובן אין דער שטובן פער שפערט אונ' עשין צווייא ארלייא פיש אונ' איין וויין זויף מיט אננדר. דא בין איך גאנגן אונ' האב אן גיקלאפט אונ' העט גערן מיט געשן. דא האבן זיא מיך ניט וועלן איין לאזן אונ' איך האב גיהערט אשתו מיט פלוני ריידן. עוד העיד בכתב ידו, וז"ל: איך בין היים גאנגן דא איז אשתו בייא פלוני אונטר דער טיר גישטנדן אין דער פישטר /פינשטר/ אונ' האט איר ברוין טשמלטי פעלצל אום גיהאט אונ' אין אונטר העמד, אלזו בין איך דער שראקן אונ' האב מיך מצער גיוועזן אונ' האב עש מיינם ווייב גיזאגט. אונ' דאש איז גיוועזן אונגיפערליך אום חמש אדר אום שש אין דער נאכט. אונ' דאז זאג איך אויף מיין חלה"ב. איך וויל עש אונטר דען פנים זאגן אונ' גלייך פר דעם בעל דבר אונ' וואו מען וויל עש איז אייטל אמת, נאום שלמה בר אליעזר הלוי +כל העדויות הן באותיות רש"י ובסוגריים בדפוס ראשון.+ עכ"ל העדות שהביא בעל האשה לפנינו ולא הגיד דבר לפני ב"ד, רק כך היה כתוב בכתב יד העד הנ"ל.
ואומר פשוט הוא דאין בשני דברים הראשונים שהגיד שום ממשות, דאפילו דבר מכוער או יחוד לא הוה מאחר שהגיד שראוה הולכת עם אשה אחרת ועם הנחשד בדרך שרבים בוקעים בו וזה לא מיקרי יחוד, שהרי למדו בכל מקום +המלים בכל מקום הן בסוגריים ובאותיות רש"י בדפוס ראשון, והדין נמצא בטהרות פ"ה משנה א, ועיין תוס' ב"ב נה, ב ד"ה ר' אליעזר מטהר, וברמב"ם פי"ח מאבות הטומאה הלכה א+ שספק טומאה בר"ה טהור מסוטה, דכתיב בה ונסתרה דוקא וזה לאו סתירה מיקרי. ואף מעשה השני שאמרה לו אשה שהם סגורים ביחד ושמעה שדברה עם הנחשד גם זה אין בו ממש, דאפשר דאחרים היו עמהם בחדר שלא היה יחוד. ואף אם הוה בעדות זו שנתייחדה עמו מ"מ אינו כלום, דהא אין אוסרין על הייחוד כמו שכתבו התוספות פ"ב דכתובות +כו, ב ד"ה על ידי ממון, ועיין ברמב"ם בפי"ח מהלכות איסורי ביאה הלכה ל שמביא את המשנה האשה שנחבשה בידי עכו"ם על ידי ממון מותרת לבעלה על ידי נפשות אסורה לבעלה לכהונה, ובמ"מ מבאר שם וז"ל: ופרשוה כל הגאונים זכרונם לברכה דווקא אם היה הבעל כהן והוא הדין לינשא לכתחילה לכהן, אבל ישראל ודאי לא חיישינן שמא נתרצית, וכן הכריחו האחרונים ז"ל, וע"ש בהגהות מיימוניות אות י+ ופרק אין מעמידין +ע"ז כג, א ד"ה ותו לא מידי+ דא"כ לא הנחת בת לאברהם אבינו יושבת תחת בעלה. וכן כתב הרא"ש בתשובה כלל ל"ב סימן ו' והאריך בתרומת הדשן סימן רמ"ב. ולכן פשוט שאין בדברי אותן עדות שום ממשות.
אך בעדות השלישית צריך דקדוק, כי אותו עדות דבר מכוער מאחר שהעיד שראה אותה עומדת ביחוד אצל הנחשד באופל לילה בחצות הלילה. שהרי כתב הרמב"ם פכ"ד דאישות +הלכה טו+ וז"ל: היוצאת משום שם רע כיצד כו' עד או שהיו יוצאים ממקום אפל כו', וכן הוא בירושלמי +כתובות פ' המדיר הלכה ז.+ וכתב מהרי"ק שורש קל"ה, וז"ל: ולדון איזה דבר נקרא דומה לאותן דברים המכוערים הנזכרים בתלמוד בבלי וירושלמי הלא אין זה תלוי אלא בשקול דעת הדיין, ועל כיוצא בזה אין לדיין אלא מה שעיניו רואות כו'. ואם כן אם האמת כן כאשר הגיד זה היה דבר מכוער ביותר. מכל מקום נ"ל שגם בעדות זה אין בו ממש משני טעמים. חדא, דהא עד זה לא העיד דבריו בפני בית דין רק שלח עדותו בכתב ידו לב"ד וזה אינו כלום. וראיה מהא דפירש רש"י בפירוש החומש +דברים יט, טו, ועיין בשפתי חכמים אות ק שמקשה וא"ת ולמה לא פירש"י זה לעיל גבי ע"פ שנים או שלשה (יז, ו), וי"ל דלעיל י"ל אורחא דקרא הוא נקט ע"פ, אבל הכא קשה למה נקט קרא תרי זימני ע"פ ולמה לא כתיב ע"פ שנים או ג' וגומר, אלא ע"כ למדרש אתא ולא שיכתבו כו', ואולי י"ל שמפסוק ראשון הייתי לומד רק בדיני נפשות כפי שסובר ר"ת, ועיין בהערה /מס' מאה ועשרים/+ והביאו התוספות פ"ב דכתובות +כ, א ד"ה ורבי יוחנן אומר, ועי' ג"כ בתוס' יבמות לא, ב ד"ה דחזו בכתבא ובהגהות וחידושי מהרל"ח ח"מ סי' כח אות טו+ מפיהם ולא מפי כתבם שלא ישלח עדותו בכתב לב"ד, וכן פסק רבינו משה פ"ג דהלכות עדות +הלכה ד. הרמב"ם מוסיף שבדיני ממונות הקילו רבנן כדי שלא תנעול דלת בפני לוין. וע"ש בכ"מ ובלחם משנה.+ ואפילו לפי דברי ר"ת שפירש דמהני עדות כזה כמו שכתבו התוס' פ"ב דכתובות בשמו +מובא בתוספות יבמות לא, א ד"ה דחזי בכתבא, ולא בפ"ב דכתובות, ע"ש, ועיין בהגהות דרישה ופרישה בטור חו"מ סי' כח אות טז+ היינו דוקא בדיני ממונות אבל בעדי נפשות לא, כמו שכתב הגהת אשר"י פ"ב דכתובות +הגהה בסימן טז+ וכן הוא במרדכי ריש פרק ארבעה אחין +יבמות פ"ג סימן יז. ושם אומר: והא דאמר מפיהם ולא מפי כתבם פר"ת דהיינו בדיני נפשות. וק"ק לי דהא בתחילת פסוק שממנו לומדים דין מפיהם ולא מפי כתבם נמצא דין של לא יקום עד אחד באיש וכו' העוסק בדיני ממונות שעד אחד מחייב שבועה. ואולי י"ל שר"ת ילמד דין מפיהם מדברים יז, ו המדבר בדיני נפשות, ולא כפירוש רש"י. עיין לעיל הערה /מס' מאה וחמש עשרה/.+ וכבר ביררתי לעיל שנדון דידן לענין עדות הוא כדיני נפשות. ותו, דאף ר"ת לא קאמר אלא כשנחקר עדותו בב"ד על פי אותו הכתב, כגון ששלחו לב"ד מרחוק וגם העד יודע כמו שכתב בכתב. אבל בנדון דידן, שקודם שנחקר העדות בב"ד חזר העד בעדותו והעיד לפני ב"ד, שכל מה שענה תחילה הוא שוא וכזב ולא נעשה אלא כדי שיחזיר לו פלוני משכנותיו כמבואר לעיל, פשיטא שאין בעדות זה ממש, דהא בשעה שבא לפני ב"ד כתב ידו כבר ביטלו. ופשיטא דאין בו ממש, דלא עדיף מאילו שמענו דבריו הראשונים מפיו דיוכל לחזור בו כל זמן שלא הגיד בב"ד, כדאיתא בפרק שבועת העדות +שבועות ל"ב א בשנוי לשון קצת+: אם לא יגיד ונשא עונו +ויקרא ה, א+ לא אמרתי לך אלא במקום שאילו היה מגיד זה היה מתחייב ממון. אלמא דאף אם העיד חוץ לב"ד יכול לכפור אח"כ בב"ד כדאיתא התם בהדיא. כ"ש כאן דיכול חזור /לחזור/, דאף מה שהעיד ראשונה חוץ לב"ד אינו עדות על פה רק ע"פ כתבו דפשיטא דאינו כלום אף לר"ת, מאחר שאין פיו מסכים לכתבו הוה מפיהם ולא מפי כתבם. מידי דהוה אאלם דאמרינן ריש מי שאחזו +גיטין עא, א+ אם לא יגיד פרט לאלם שאינו יכול להגיד כו'. ומאחר שגם עד זה אינו יכול להגיד לפנינו, שהרי כבר הודה בפני ב"ד שאינו יודע מאומה ושמה שכתב ראשונה הוא שוא וכזב, וא"כ אינו יכול לחזור ולהגיד לפנינו משום כיון שהגיד אינו חוזר ומגיד +כתובות יח, ב; ב"ב קסח, א סנהדרין מד, ב; מכות ג, א.+ אם כן גם כתבו אינו כלום, וקרינן ביה שפיר אם לא יגיד פרט למי שאינו ראוי להגיד. כ"ש שאינו רק עד אחד ואינו מהני בזנות עצמו אלא אחר קינוי וסתירה, כדאמרינן בקידושין פרק האומר +קידושין סו, א, ועי' בסוטה משנה ב, א ולא, א וברמב"ם הלכות סוטה פ"א הלכה יד+ וכן הסכימו כל הפוסקים, כ"ש בדבר מכוער דלא מהני.
ומעתה שביררנו שאין לאסור אשה זו או להפסידה כתובתה על פי עדות הנ"ל, אומר ג"כ שאין לאסרה או להפסידה כלום על שאר שמץ עדות שהעידו עליה נשים וקטנים שראו בה דברים זרים. כי האשה העידה שראוהו יוצא מחדרה קודם עלות השחר והחדר היה סגור קודם לצאתו, והגדול העיד שראה בקטנותו שעיינה בראשו ושוב לא ראה מאומה. וברור שכל אלו הדברים אינן דברים מכוערים, כי מה שהעיד הקטן שעיינה בראשו אפשר דמשום שהיה מבני בית שלה עבדה הכי. אע"ג דלאו שפיר עבדה מכל מקום לענין דינא אינו מעלה ולא מוריד דלאו דבר מכוער מיקרי, ואף כי קטן הוא. גם בעדות האשה אפשר לומר שהיא לא היתה אז בחדרה כשיצא הנחשד, ואפילו היתה דילמא היה שם אינש אחרינא בהדייהו דאפילו לא נתייחדה עמו. וראה דברים מכוערים שכתב הרמב"ם +פכ"ד מהלכות אישות הלכה טו+ או שהיו יוצאים ממקום אפל, משמע דוקא שאנו רואים את שניהם ביחד יוצאים וכדומה לזה, אבל בכה"ג אפילו יחוד לא מיקרי. ואף אם נודה שדברים אלו קרויים דברים מכוערים ממש, מכל מקום מאחר שפסולי עדות הם אינו מעלה ולא מוריד, כמו שיתבאר למטה מתשובת מוהר"ם. ועוד העידו נשים ששמעו מפי אחרים איך שקטן גיזם להם לומר עליה שזינתה עם הנחשד, ואשה אחת אמרה שכתבה לו מכתב. מכל מקום אף כי דברים אלו קצת דברים מכוערים ואין לאשה לעשות כאלה, מכל מקום אין עדות ממש בדבר מכוער, ואף כי כל זה הוא פסולי עדות ואין משגיחין בהו לענין דינא כמו שיתבאר לקמן. וגם אין לאוסרה משום שיצא לה קול מזנה בעיר כדאמרינן פ"ב דיבמות +דף כה עמוד ב+ דלא חיישינן לקלא במקום אויבים דאימור אויבים אפקוה לקלא. וכתב שם נימוקי יוסף +ברי"ף דף ו ריש ע"ב+ דכל היכא דאיכא אויבים בין לנטען בין לנטענת אין חוששין לאותו קול. כ"ש בנדון דידן שיש אויבים לשניהם כידוע לנו באנשי עירם, שתמיד לא יחדלו אויבים מקרבם. ועוד, דהא העידו עדים שרצה לשכור עדים עליהם. עוד העיד אחד שחמיה ז"ל רצה לשכרו ואין לך אויבים גדולים מאלו. ותו, דהוה קול ושוברו עמו מאחר שידעינן שעל פי עדיות אלו עבר הקול במחנה, ומאחר שאין העדיות כלום מבטלין קול כזה.
וראייה לכל מה שאמרתי מתשובת מוהר"ם והביאו הגהת מרדכי דיבמות +סימן קכא+ ותשובת מיימוניות הלכות אישות +בתשובות השייכות להלכות אישות, ברמב"ם סוף סדר נשים סימן כה.+ מעשה בא לפני שיצחק זעק זעקה על אשתו שהלכה ממנו +כן היא הגירסא בכל ההוצאות, אמנם בתשובה סימן כה הנ"ל הגירסא היא: וצעק וזעק מזעק על אשתו שרה אשר הלך מאתה באדר שנת ל"א לפרט למרחקים להרויח ולטרוף טרף ולהביא לביתו והניחה ריקנית ולא חזר אליה עד אשר הוגד ושמע במקום אשר היה שם שאשתו זנתה והנה הרה לזנונים וילדה וחזר למלכותו ובא לפנינו בירח אב שנת ל"ב לפרט - ושאלנו את פיה ואמרה בעלי הניחני מלאה והוא אמר להד"מ כאשר ידוע לכל שהלכתי באדר וילדה באדר וכו'+ בר"ח אדר ל"א לפרט ולא חזר אליה, והוגד לו כי הרה לזנונים וילדה באדר שנת ל"ב. ושלחנו אל המקום אשר היתה שם, אל הר"ר שאלתיאל ובניו והעידו על פי החרם שהולידה ממזר. וגם עד אחד העיד שבליל שבועות ל"א מצאה עם רקים ופוחזים וחבקוה וגפפוה והניחוה בתוך הבית, ושערנו שבאותו הזמן נתעברה. ועוד כאשר יצא שם רע עליה בא אביה אלי ושאל ממני היתר להורגה או לטובעה בנהר מקול זנותה ולא רציתי להתיר. ועוד דברים רבים כאלו. והשיב הר"ם, וז"ל: דקדקתי בעדות הר"ר שאלתיאל ובניו שהעידו שנתפרדה מבעלה כ"ה באדר וילדה בפרשת פרה אדומה לשנה הבאה ממזר. אין בעדותן ממש דהוה ליה עדות אחת דהם קרובים כדאמר +בהגהת מרדכי הנ"ל יש הגהות מ"י ובאות ב כתוב שצ"ל דאף על גב דאמרינן בפרק האומר וכו', וכן הוא בתשובות מיימוניות סי' כה הנ"ל וגם בשו"ת מהרי"ק שורשפב+ פרק האומר +קידושין סו, א+ אי מהימן לך כבי תרי אפקה, והכא +ושם הגירסא: והכא אפילו אי מהימן+ אי מהימן ליה כבי תרי לא מצי לאפוקה בע"כ כיון שאומרת שיצאה ממנו מעוברת, דדילמא אשתהויי אשתהי כעובדא דרבה תוספאה פרק הערל +יבמות פ, ב+ ואע"ג דאיכא עד דבר מכוער לא מתסרא, ואפילו בעד טומאה אלא לאחר קינוי וסתירה, ואז אי מהימן כבי תרי מתסרא אבעלה +בהגהת מרדכי הנ"ל: אמנם אם יש עדי כיעור לפירוש השאילתות בשמעתא דרוכל תצא מבעלה+ ומכל מקום כתובתה לא הפסידה [וכו']. כללא דמילתא, אסור לקיימה ורשאי לזרוק לה גט אם יוכל בע"כ ואם אינו בא לישא אחרת. ויש לשאול פיה +בתשובת מיימונית הנ"ל: למה כפרה באלול שלא היתה מעוברת ולמה חירפה וגידפה את האומר לה שהיא מעוברת וכו'+ ואם לא תשיב תשובה נכונה ומיושרת על כל דבר ודבר תפסיד גם כתובתה עכ"ל. ובתשובות השייכות להלכות נשים במיימוניות מוזכר תשובה זו באריכות עם שאר תשובות וכתוב שהיו מספרים ממנה מוזרות בלבנה +עיין סוטה משנה לא, א+ והיה קלא דלא פסיק, וכמו שכתב מהרי"ק שורש פ"א +ובשורש פב מעתיק את תכן התשובה+ על תשובה זו, ואפ"ה פסק מהר"ם דלא אבדה כתובתה.
ומהשתא אבאר כל נדון דידן מתשובה זו, כי כל מה שהעידו השני עדים הראשונים עם הנשים והקטנים אינו כלום. דהא פסק הר"ם דר' שאלתיאל ובניו אינם רק כעד אחד מאחר שקרובים הם. והתם דכל אחד כשר בפני עצמו נשאר עד אחד, אבל במקום שכולם פסולים וכל אחד בפני עצמו אינו כשר א"כ כולם אינם כלום וכלא נחשבו. וגם שמעינן מתשובה זו דאין לאסור משום קלא אע"ג דהוה קלא דלא פסיק היכא דידוע לנו שעל פי עדות רעוע נעשה הקול, כ"ש במקום אויבים דליכא למיחש כלל לקלא. וגם אין לאסרה כלל או להפסידה כתובתה משום צירוף הרבה דברים מכוערים שראו בה, דאין לך דברים מכוערים גדולים מאלו שכתב בתשובה הנ"ל והיו אומדנות המוכיחות, ואפ"ה לא אסרה מהר"ם או הפסידה כתובתה, אע"פ שהיה עד אחד בדבר מכוער והבעל האמין שם לדברי העד. וכך כתוב בתשובת מהר"ם עצמו והיא במיימוני סוף הלכות נשים +לעיל הערה /מס' מאה ושלשים/+, דעד אחד בדבר מכוער אפילו נאמן עליו כבי תרי לא מהני לא להפסידה כתובתה ולא לאסרה עליו. ומה שכתב לבסוף כללא דמילתא כו', היינו משום דמחשב מוהר"ם מעשה ההוא לקולא בזנות כמו שיתבאר לקמן. אבל בעדי כיעור כנדון דידן שכל העדים פסולי עדות הם פשיטא דאין לאסרה משום הקול מק"ו מתשובת מוהר"ם.
אך צריך דקדוק במה שבעל אשה זו אומר שמאמין לדברי המעידים וא"כ איכא למימר דשוייה עליה חתיכה דאיסורא, כדאמרינן פרק האומר +קידושין סו, א+ בעובדא דההוא סמיא דא"ל אי נאמן עלך כבי תרי זיל אפקה כו'. ומ"מ נראה דאף טענה זו אינה כלום. חדא, דהרי כתבתי לעיל בשם תשובת מוהר"ם דעד אחד בכיעור לא מהני כלום. ואע"פ שקצת משמע במרדכי דמשוה עד כיעור לעד טומאה, שכתב ואי ליכא עדות כיעור אלא בעד אחד אי מהימן עליה כבי תרי אסור לקיימה כו'. מכל מקום על כרחך הכי פירושו, אי ליכא עדות כיעור אלא עד זנות אי מהימן כו', דאל"כ הרי כל דברי המרדכי שם המה תשובת מהר"ם וכבר כתבתי בשמו דלא מהני. אלא ע"כ צריכים לבאר דברי המרדכי באופן הנ"ל. ועוד, דהרי כתב המרדכי וכן כתב הרמב"ם +פכ"ד מהלכות אישות הלכה יז, ועיי' בתשו' מהר"ם מלובלין סי' פ ובצמח צדק סי' עט+ וז"ל: מי שראה אשתו שזינתה או שא"ל אחת מקרובותיו כו', ש"מ בעד אחד בזנות קאמר. ובתשובות מיימוניות שהוא דברי מוהר"ם עצמו אינה כתובה כך, אלא כך כתוב בתשובה: אי ליכא עדי כיעור אלא אותו העד שמצא כותים מגפפים אותה אי מהימן ליה כבי תרי חייב להוציאה, ואפילו עדות אביה בלבד שהעיד שזינתה כו'. משמע דוקא בכה"ג שהיה העד מעיד שגפפו וחבקו אותה והרבה מעשים מכוערים, והיו אומדנות המוכיחות שנתעברה מהם כמוזכר שם, ולכן דן מוהר"ם שהוא כעד אחד בזנות. אבל בשאר דבר מכוער פשיטא דעד אחד לאו כלום הוא, כתשובת מוהר"ם דלעיל. ואף אם נאמר דעד בכיעור הוה כעד אחד בזנות אפ"ה לאו כל כמיניה לאוסרה עליו.
ותחילה אומר כי זה פשוט שלאו כל כמיניה להאמין לעד אחד להפסידה כתובתה, שהרי כתב הרמב"ם פכ"ד +שם /מהלכות אישות הלכה י"ז/+ וז"ל: מי שראה אשתו שזנתה כו' עד בין שהיה האומר איש או אשה הואיל וסמכה דעתו לדבר זה שהוא אמת הרי זה חייב להוציאה ואסור לו לבא עליה ויתן כתובה, ואם הודית לו שזינתה תחתיו תצא בלא כתובה. לפיכך משביעה בנקיטת חפץ שלא זנתה תחתיו +ברמב"ם מוסיף פה: אם ראה אותה בעצמו, וע"ש במ"מ ובלחם משנה+ ואח"כ תגבה כתובתה עכ"ל. הרי לך בהדיא דלא אפסדא כתובתה אפומא דחד סהדא ואפילו היכא דמיתסרא עליה, וכן כתב ג"כ בסמ"ג +סמ"ג עשין מח+ וכן כל פוסקי הלכות וכל רבותינו שוין בדבר. ולכן פשוט הוא שבנדון דידן לא הפסידה כתובתה אף שהבעל אומר דמאמין לעדים הנ"ל. ואל יטעך מה שכתב המרדכי פ"ב דיבמות +סו"ס טו+ וז"ל: עוברת על דת יהודית או שעשתה דבר מכוער פירוש בלא ראיית עדים אלא ע"פ הבעל אין כופין הבעל להוציא אלא אם רצה יוציא, ואע"פ שלא הוציא אין לה כתובה, שהכתובה תקנת חכמים היא שלא תהא קלה בעיניו להוציאה ולא הקפידו אלא על בנות ישראל הכשרות אבל הפרוצות אין להם תקנה +שם: זו+ אלא תהא קלה בעיניו להוציאה. הרי שכתב כדברי השאלתות, עכ"ל המרדכי. וא"כ יש מכאן מקום לטעות ולומר דאף הבעל נאמן להפסידה כתובתה, כ"ש ע"י עד אחד דיכול להפסידה כתובתה. אומר, כי דברי מרדכי הם מוטעים ומשובשים בכאן, ודברי התשובה הם בענין אחר. ואף ששם כתב מקצת דברים אלו, שום תלמיד טועה הגיה ולא עלה על דברי מוהר"ם מעולם. ואוכיח לך זה בראיות ברורות אמיתיות מן הסברא וגמרא ופוסקים. חדא, דא"כ לא שבקת אשה יושבת תחת בעלה, ומה הועילו חכמים בתקנתם שתקנו לאשה כתובתה אי הוה הבעל נאמן עליה להפסידה כשירצה להפסיד, שיאמר שראה ממנה דבר כיעור או שעברה על דת בסתר. ועוד, דהרי פסק דבעוברת על דת הפסידה כתובתה על פי ראיית הבעל, ובהדיא פסקינן בסוטה +כה, א+ דעוברת על דת צריכה התראה ואין התראה בלא עדים. וכבר פסק הרמב"ם פכ"ד דאישות +הלכה יד+ וכן פסק הטור סימן קט"ו +באה"ע+ דעוברת על דת לא הפסידה כתובתה אלא כשבאו עדים שעברה על דת אחר ההתראה +וע"ש בד"מ אות ח שכתב: וז"ל שם דא"צ התראה בשעת מעשה כמו בדיני נפשות, אלא כל שהתרו בה שאם תעשה תפסיד כתובתה ויוציאנה בהכי סגי, וכ"כ המרדכי פ' המדיר תשובת מוהר"ם והיא בתשובת מיימון דשייכי לספר נשים.+ וכן כתב שם דאם ראה הבעל ממנה שזנתה אינו נאמן להפסידה כתובתה אלא להצריכה שבועה. וכן הושוו כל הפוסקים, וכן כתב מהרי"ק בהדיא שורש פ"ב +באמצע התשובה מצטט באריכות את תשובת מוהר"ם.+ ואם כן איך נאמר שהמרדכי חולק על דבר הברור שאינו. ועוד, שהרי משמע מדברי המרדכי שהדברים האלו הם דברי הרמב"ם, שהרי תחילה רצה להביא ראייה מדברי הרמב"ם שכתב כדברי השאלתות וכתב: וז"ל: ואף המיימון בפכ"ד דאישות כתב כדבריהם, וז"ל: היו שם עדים שעשתה דבר מכוער ביותר וכו', ולבסוף אחר דברים אלו סיים הרי שכתב כדברי השאלתות. משמע שגם דברים אלו כתבו בשם הרמב"ם. וכן מוכח בהדיא מתשובת מוהר"ם שהיא סוף הלכות אישות ברמב"ם, אשר דברי המרדכי לקוחים משם כמו שיראה כל מעיין בדבריהם. וז"ל התשובה: ואף הרמב"ם כתב כדבריהם, וז"ל: היו שם עדים שעשתה דבר מכוער שהדברים מראים שהיה שם עבירה וכו', עד היתה עוברת על דת +שם: יהודית+ או שעשתה דבר מכוער שהדברים נראין בלא ראיית עדים אלא על פי הבעל אין כופין הבעל להוציא כו', הרי שכתב כדברי השאלתות עכ"ל התשובה. הרי לך שהביאו דברים אלו מדברי הרמב"ם. והנה ראה בכל דברי הרמב"ם פכ"ד דאישות אין הדבר שם כן, אלא אדרבא כתב בהדיא דאין הבעל נאמן בעוברת על דת ולא בזנות להפסידה כתובתה. וז"ל הרמב"ם בדין זה: היתה עוברת על דת או שעשתה דבר מכוער אין כופין הבעל להוציא כו'. אבל אין שם הדברים המשובשים דהיינו מה שכתב בתשובה ובמרדכי, דאיירי בלא עדים אלא בראיית הבעל. ומבואר בדברי הרמב"ם שכוונתו בעוברת על דת ממש בעדים קאמר או עשתה דבר מכוער ממש בעדים, ועל זה קאמר שאין כופין הבעל להוציאה והפסידה כתובתה אף אם אינו מוציאה. אבל שיהא הבעל נאמן על אשתו להפסידה כתובתה, לא עלה על דעת שום חכם מעולם. ושום תלמיד טועה כתבו בדברי תשובת מהר"ם, ושבשתא כיון דעל על +ב"ב כא, א, פסחים קיב, א+ נעתק גם כן בדברי מרדכי. ובהגהת מרדכי דקידושין +סי' תקמז+ איתא תשובת מוהר"ם, דבעל שאומר אשתו זנתה אינו נאמן להפסידה כתובתה, כ"ש בדבר מכוער בלבד. ואף אם יתעקש המתעקש לומר היאך נטעה ונשבש דבריהם, אפשר לומר שהיה להם נוסחא אחרת בדברי הרמב"ם והיה כתוב בו דין זה, ויאמר דתשובות מוהר"ם חולקים ביחד. מ"מ אומר דאף אם היו כותבים הרמב"ם ומוהר"ם, מ"מ צריכים לדחוק ולומר הא דכתבו שאין לה כתובה היינו בלא שבועה אבל בשבועה מיהת תגבה כשמכחשת בעלה, דהא אמרינן בהדיא בקידושין +סה, ב, ועי' שו"ת הרשב"א סי' אלף רלז שכותב: ועוד דמסתבר לי דלא אמרי' אי מהימן לך אלא בשאינה מכחישתו אלא שותקת הא מכחישתו לא, דע"א בהכחשה אפי' בעלמא לא כלום הוא וכל שכן בדבר שבערוה - וסעד מצאתי בדברי רש"י ז"ל שפירש וזה לשונו אי מהימן לך כבי תרי זיל אפקה הואיל ולא מכחישתו עד כאן ובדקתי אחר כל ספרי פירוש רש"י ז"ל ובכולן מצאתי הואיל ולא הכחישתו, אלא שלבי מגמגם אולי טעות סופר הוא+ עד אחד בהכחשה מאי הוה, וכ"ש שאין הבעל כלום בהכחשה. או אפשר דמיירי בקלא דלא פסיק שאז נאמן הבעל להפסידה כתובתה למקצת הפוסקים, וכן משמע קצת במרדכי דעל זה קאי. אבל במקום דהקול אינו כלום כמו שכתבתי לעיל, פשוט כביעא בכותחא שאין הבעל נאמן להפסידה כתובתה. וכל מעיין בשום פוסק בעולם יכול לדעת זה, ולכן אין להאריך בזה לרוב פשיטותו. ועוד דבנדון דידן הבעל אומר שמעולם לא ראה בה דבר מכוער רק מה שהעידו העדים. וכבר מבואר בדברי התשובה והמרדכי עצמו שבעד אחד בזנות אינה מפסדת כתובתה. כ"ש בכיעור שאף לאסרה עליו אינו כלום כמו שביארתי לעיל. ואף שאומר שראה אותה הולכת עם הנחשד ברחוב העבדנים כמו שהעיד העד פלוני לעיל, מכל מקום כבר כתבתי דאותו דבר לא מיקרי דבר מכוער. גם שאמר שראה ששכבה על הספסל והנחשד היה הולך בחדר, דבר זה אפילו יחוד לא הוה מאחר שבעלה היה בעיר ואפילו בבית, כדאיתא פרק בתרא דקידושין +פא, א, ועי' בשו"ת תרומת הדשן סי' רמד+ דהיה בעלה בעיר אין חוששין לייחוד. ולכן פשוט דלא הפסידה כתובתה.
אלא נראה דאף לאוסרה עליו לאו כל כמיניה, דהא כתב מהרי"ק שורש פ"ב על מעשה כזה, וז"ל: ועוד נ"ל דאפילו לאוסרה על בעלה אינו נאמן אלא א"כ קים ליה בגויה דלא משקר, כגון אדם שהוא מצוי אצלו תדיר וגס ביה טובא כו', עד +שם: אבל+ אדם אחר דלא קים ליה בגויה לא, ואע"פ שמוחזק הרבה לאדם כשר והגון. וכן יש לדקדק מתשובת הרשב"א, וז"ל: ועוד כי מה שפירשתי +שם: שפירש+ באי מהימן לך כבי תרי אי איניש מהימן הוא אצלו בכל כשנים שאינו משקר יפה דברת כו'. משמע דוקא במאמין העד וסומך דעתו עליה, ולא בדמאמינו משום שחושד באשתו אלא משום דקים ליה בגויה דלא משקר +ע"כ מדברי תשובת מהרי"ק.+ והאריך שם בתשובת מהרי"ק להוכיח דלא חייב להוציא אלא כשמאמין לעד, ולא משום שמאמין שאשתו זנתה שחשדה כבר, וכן משמע מתשובת מהר"ם דלעיל כמו שהוכיח שם מהרי"ק.
ומעכשיו גלוי לכל שאין יכול בעל זה לומר שאחד מן העדים נאמן עליו כבי תרי, כי העדים הראשונים אנן סהדי דתרי מינייהו אינון כאחד ואיך נהימניה לבעל שמהימני עליו כבי תרי. וגם אעדות של פלוני שהעיד בכתב ידו וחזר וכפר לפני ב"ד איך יאמר שיאמין כבי תרי מאחר שהעד בעצמו חזר בו. גם עדות של האשה שאמרה שראתה אותו יוצא מחדרה לא יוכל לסמוך עליה, שהרי אמר לפנינו חתומים מטה שלא ידע מעולם מעדות ההוא עד בואו הנה ק"ק קראקא, א"כ ש"מ שלא היה גס בה כל כך תחילה, כי אילו היה גס בה כל כך אי אפשר שלא הגידה לו תחילה להפרישו מאיסורא. ומדלא גס בה אינו נאמן לומר גם כן שמאמינה כבי תרי. ותו, דכבר הוכחתי דעדות זה אינו דבר מכוער, ואף אם היה דבר מכוער עד אחד בכיעור אינו כלום. ותו שאינו מהימן, דהא איתא בהגהת מיימוניות פכ"ד דאישות +אות י+ וז"ל: הורה רבי יוסף האומר אשתו זנתה דאינה אסורה עליו לפי משנה אחרונה +נדרים דף צ, עמוד ב+ עתה דחיישינן שמא עיניו נתן באחרת, אחר תקנת ר"ג שאינו יכול לגרשה בעל כרחה. ועוד שיש לנדות האוסר אשתו עליו כמגרש בע"כ, דסוף סוף מבטל תקנת הגאון עכ"ל. ואין חלוק בין אם הוא אומר שאשתו זנתה או שעד אחד מעיד שזנתה, שבשתיהן חייב להוציא. ואדרבא גרע יותר לענין לאסרה עליו כשהוא אמר שהוא ראה שזנתה מכשמאמין לעד, דהתם לב יודע מרת נפשו +משלי יד, י+ וגם לא יוכל להעיד כשמשקר. ומטעם זה אשה שאמרה לבעלה גירשתני נאמנת כדאיתא פרק המגרש +גיטין סד, ב ופט, ב+ ופ"ב דכתובות +כב, ב, יבמות קטז, א, נדרים צא, א+ ואם יש עד אחד מעיד כדבריה אינה נאמנת כדאיתא התם, דהואיל ועד מסייע לה מעיזה. א"כ ה"ה כאן דכשעד מעיד שזנתה והוא אומר שמאמין לדברי העד גרע מאילו אמר בעצמו שזנתה, ומאחר דאילו אמר בעצמו שזנתה אינו נאמן וראוי לנדות כ"ש כשאומר שמאמין לדברי העד ואוסרה עליו. כ"ש בנדון זה שהיה קטט בינו לבינה תחילה כמו שהודה בעצמו שרצה לחזור אצלה לולא דברי העדים הללו כמבואר בטענותיו וכמו שהעידו שאר עדים, כמו שאכתוב לקמן אי"ה, פשיטא דחיישינן שאומר בדדמי ואינו נאמן עליה +עי' ד"מ א"ה סי' קטו אותיות יד ויז.+ וראייה מפרק האשה שהלכה +יבמות קיד, ב בשנוי לשון+ דתנן התם האשה שהלכה היא ובעלה למדינת הים שלום בינו לבינה באה ואמרה מת בעלי נאמנת, קטטה בינו לבינה אינה נאמנת. ופסקו שם הרא"ש +בפרק טו דיבמות אות ק, וע"ש בקרבן נתנאל אות פ'+ והטור אבן העזר +סי' יז, והב"י מביא שמשמע שגם הרי"ף פסק כן, וע"ש ג"כ בד"מ אות מג+ דלא שנא ארגיל הוא הקטטה או ארגילה היא, וכן כתב המגיד משנה פי"ג דגירושין +הלכה א.+ ומעתה אדון ק"ו, ומה התם לגבי עדות אשה שהקילו חכמים בה טובא להאמין עד מפי עד ולהאמין פסולין המסיחין לפי תומן והאשה עצמה נאמנת לומר מת בעלי, ואפ"ה במקום קטטה אינה נאמנת ואפילו עד אחד מעיד כדבריה כדאיתא התם. כל שכן לענין לאסור אשה על בעלה דחמיר טפי, שאין פסולי עדות נאמנין על זה ואין עד מפי עד נאמן, דחיישינן דאיכא למימר דאומר בדדמי. ולא יוכל לאסרה עליו בזה שעד אחד מעיד כדבריו, וכמה שאכתוב לקמן תשובת הרשב"א שהיא ממש כדברי.
ולכן נראה דלא יוכל פלוני הנ"ל לגרש אשתו בעל כרחה או להפסידה כתובתה כלל מאחר שאינו נאמן. ופשוט הוא מאחר שאינו נאמן דיכול לחזור ולישא אותה, ולא אמרינן דכבר שוייה לנפשיה חתיכה דאיסורא, דהרי כשאמרה טמאה אני לך דלמשנה אחרונה אינה נאמנת וכופין אותה להבעל לו כדאיתא פרק בתרא דנדרים +צ, ב+ ה"ה בכה"ג דאין הבעל נאמן דכופין אותו לחזור ולנושאה כמי שלא יצא עליה קול מעולם. ואע"ג דבתוספות פ' אע"פ +כתובות סג, ב ד"ה אבל אמרה+ כתבו דאשה שאמרה לבעלה טמאה אני לך אסורה לו דהא כבר שוייה אנפשיה חתיכה דאיסורא, והא דאמרינן בנדרים איתתא שריא היינו לבועל אבל לבעל אסורה, ואם כן בנדון זה נמי נימא דשוייה אנפשיה חתיכה דאיסורא. ועוד עדיין הוא שמאמין לדברי העדים ואיך נאמר לו לך אכול איסורא. +בכל ההוצאות נמצא המשפט האחרון מן ועוד עדיין עד פה נתון באמצע המשפט המתחיל ופשוט הוא מאחר שאינו נאמן. כן הגירסא בהוצאות אלו: ופשוט הוא מאחר שאינו נאמן דיכול לחזור ולישא אותה, ולא אמרינן דכבר שוייה לנפשיה חתיכה דאיסורא, ועוד עדיין הוא שמאמין לדברי העדים ואיך נאמר לו לך אכול איסורא, דהרי כשאמרה טמאה אני לך וכו'. פשוט הוא שצ"ל כפי שתיקנתי.+ נראה לומר דכל זה אינו כלום. חדא, דהא כל הפוסקים כתבו סתמא אשה שאמרה טמאה אני לך אינה נאמנת, וכן כתב הרמב"ם פכ"ד דאישות +הלכה יח+ והטור סימן קט"ו +באבן העזר.+ וכן כתבו התם בשם ר"י פ"ב דיבמות +דף כד עמוד ב תוספות דבור המתחיל אמר רבי, בסוף התוספות שהוא בדף כה עמוד א. ועי' בפסקי מהרא"י סימן רכב.+ ועוד דאף בפרק אע"פ לא כתבו אלא היכא דאיכא רגלים לדבר בלא דבריה, כגון כההיא מעשה דנדרים +דף צא עמוד ב+ שחזו הנואף שערך /צ"ל שערק/ מביתה. ואע"ג דהתוספות לא חלקו בהדיא בין איכא רגלים לדבר לליכא רגלים לדבר מוכרח הוא בדבריהם, דאם לא כן איך יחלקו על משנה שלימה דסוף נדרים +דף צ, עמוד ב+ דתנא בה האומרת טמאה אני לך תביא ראייה לדבריה. ואין לחלק דהתם מיירי שאינו רוצה להפסיד כל כתובתה כמו שכתבו שם התוספות, דלענין שווייה אנפשיה חתיכה דאיסורא אין לחלק בזה. ותדע מדברי התוספות עצמן, שכתבו וכן נראה דאין אשה נאמנת מטעם ארכוסי הוה מירכס אי אמרה טמאה אני לך דהא שווייה אנפשיה חתיכה דאיסורא עכ"ל. ויש לדקדק אמאי לא כתבו לעיל בריש אותו דיבור, כשהביאו משנה דנדרים דאינה נאמנת מטעם דחיישינן שמא עיניה נתנה באחר ומוקי לה התם בתובעת כתובתה, ולמה לא כתבו מיד וכן נראה דאל"כ לא אמרינן דאינה נאמנת מטעם דנתנה עיניה באחר שכבר שווייה לנפשה חתיכה דאיסורא. אלא ש"מ דס"ל לתוספות דטעם של שווייה לנפשה חתיכה דאיסורא לא מהני רק במקום דאיכא רגלים לדבר, דומיא דההיא מעשה דארכוסי הוה מירכס דחזו נואף הוה ערק מביתה, אבל בענין אחר לא.
א"כ בנדון דידן דליכא רגלים לדבר שהאמת אתו, דהתם היה רגלים לדבר שדבריה אמת אבל הכא אע"ג דיש מקצת עדות מפסולי עדות שעשתה דברים מכוערים מ"מ מאחר דלא מהני עדותן אלא ע"י האמנת הבעל ועל זה ליכא רגלים לדבר שהאמת אתו שמאמינם כי אפשר לחוש שישקר, א"כ פשיטא דאין לומר כבר שווייה לנפשיה חתיכה דאיסורא, וזה נראה ברור. ואפילו אם נאמר דיכול לשווייה אנפשיה חתיכה דאיסורא ולאוסרה עליו מ"מ נלכד בחרם ר"ג, כמו שכתבה הג"ה דלעיל מאחר שגורם שתאסר עליו. ומ"מ נראה דלאו כל כמיניה לאוסרה עליו כלל, וכופין אותו לשמש עמה ולקיים עונתו עמה. וכן הוא בהדיא בתשובת מרדכי דקידושין פרק האומר +סי' תקל+ בשם ר"ש, דלאחר תקנת הגאונים כופין אותו לשמש עמה, אפילו למי שלבו נוקפו לומר שלא להאכיל לאדם דבר האסור לו עכ"ל +מוכן הוא בהדיא עד פה באותיות רש"י ובסוג' בד"א.+ ומה לנו לדמות דברים מלבנו מאחר שמצינו כל דין נדון דידן מבואר בתשובת הרשב"א בתשובותיו +בח"א סי' אלף רלז, ובשו"ת שא"י כתוב בטעות סי' רלז, וכן נדפס בטעו' בשו"ת רמ"א הוצאות האנוויא, אמסטרדם וסדילקאב+ שהאריך הרבה בראיות ואני אקצר דבריו ואביא לשונו בקצרה, וז"ל: אמרת ראובן נשא אשה והיתה קטטה ושנאה קדומה בינו ובין אביה, ועכשיו מצא מקום לנקום נקמתו ממנו ויצא קול שנתן עיניו באחרת כו', עד ושם לה עלילות דברים פעם בטענת גניבה ופעם בטענת מומין ופעם שראוה מדברת עם אחד פריץ ובמקום רואים, ופעם שא"ל אותו פריץ שהשחית דרכו עמה ואמר שהוא מאמינו. וכשהיה מהפך טענותיו בב"ד גערתם בו ואמר כי עוד אין לו טענה אחרת, וכשראה שכל זה לא הועיל לו אמר שהוא עצמו ראה שזנתה. תשובה, תחילה אומר מה שיראה בעיני שהוא יסוד כל הבנין, והוא מה שראיתם אותו מרגיל קטטה עם האשה והוא מחזר לגרשה ומוציא עליה ש"ר ברוב ענין ונמצא במקצתן שקרן, לפיכך שוב אינו נאמן בכל מה שיטעון עליה. שכך עונשו של בדאי שמחזיקין טענותיו בשקר +סנהדרין פט, ב בשינוי לשון, גם באד"נ =באבות דרבי נתן= פרק ל'+ וכמו שאמרו פרק האשה שלום +יבמות דף קיד ע"ב+ קטטה בינו לבינה כו'. ועוד דאפילו באינש דעלמא איני רואה כאן דבר שתאסר לבעל, דמה שטען תחילה שראוה מדברת עם הפריץ אין זה אסור לבעל. חדא, שלא דבר עמה בסתר, ולא עוד אלא אפילו דבר עמה בסתר אינה נאסרת עליו כו'. עד ואע"פ שהעיד רשע בפניו ואמר שהשחית דרכו עמה אינו נאמן, ואפילו היה עד כשר והעיד עליה שזנתה אינו נאמן דאין דבר שבערוה פחות משנים +גיטין דף ב ע"ב.+ וכ"ש זה שהעיז פניו והעיד על עצמו שהוא רשע שאינו נאמן, ואפילו העיד הוא ואחר עמו באינש דעלמא, לפי שהוא חשוד על עריות ואינו נאמן בעדות אשה בין לאפוקי בין לעיולי. ומה שטען שהוא מאמין אותו האיש במה שהעיז פניו אין מקבלין ממנו, דמתוך שהרגיל קטטה שקורי משקרא, וכמו שכתבתי כו'. עד ועוד מצד מה שאמרת דכל שנתן עיניו לגרשה אנו חוששין לו, וחזר זה להיות כמשנה אחרונה דהאומרת טמאה אני לך, דכיון שאינו יכול לגרשה אלא מדעתה וכל זמן דאגידה ביה לא יהבו ליה אחריתא לפיכך חוששין, כמו שחששו באומרת טמאה אני לך. וכ"ש בזה דודאי נתן עיניו באחרת ומחזר לגרש את זו. וקרוב הדבר שאפילו בעונה שהוא משועבד לה מותר, דב"ד מתנין לעקור דבר מן התורה משום מגדר מילתא. וכמו שהתירו באמרה טמאה אני לך כך יש להתיר באמרו טמאה היא לי במקום שאי אפשר לגרש אלא בטענה ועל פי ב"ד, כדי שלא יהו בנות ישראל ובני ישראל רגילים בכך. ומ"מ אפילו אם נראה לומר שהיא אסורה לו ושווייה אנפשיה חתיכה דאיסורא הוא יחוש לעצמו, ואם תרצה היא למחול על העונה ושלא יוציאה בגט יתן לה שאר וכסות כמו שאמרת. זהו שנראה לי עיקר לנדון שלפנינו וראוי לדון בכיוצא בזה ולא ישלחו הפריצים בעולתה ידיהם, עכ"ל התשובה.
הרי כל דברי נדון דידן אשר ראוי לשום אליהם לב מבוארים בתשובה זו. בראשון, מאחר שהיה קטטה בינו לבינה כידוע לכל וגם העידו בב"ד שחזר אחר עדים שקרים, א"כ אין להאמינו כלל במה שאומר אח"כ, וכופין אותו לקיים עונתו אם אינה מוחלת לו. ואף כי הרשב"א מסתפק בדבר אי מותרת לחזור לו, היינו דוקא במעשה ההוא שאמר בעצמו שראה שזנתה עמו, אבל בנדון דידן שבכל עדותיו אפילו עד אחד בדבר מכוער ממש לא הוי, נראה דמותרת לו לכולי עלמא ולאו כל כמיניה לאסרה עליו. ובכה"ג +מפה עד וגם מבואר שמה חסר בשארית יוסף+ יש ג"כ ליישב תשובת מוהר"ם הכתובה בהגהות מרדכי דקידושין +סי' תקמז+ דמשמע שם דאם אמר שראה שזנתה דשווייה אנפשיה חתיכה דאיסורא ואסורה לו אף לאחר תקנת ר"ג ע"ש +מן ואף כי הרשב"א עד פה באותיות רש"י ובסוגריים בדפוס ראשון.+ וגם מבואר שמה שראה אותה מדברת והולכת עם הנחשד שאין זו כלום, א"כ גם כאן מה שראה אותה מהלכת ברחוב העבדנים אינו כלום.
סוף דבר על פי דברים אלו נראה לנו לפסוק שאם רוצה לגרשה והיא מקבלת גט מרצונה, יתן לה כתובתה וכל תנאיה ככל מגרש אשתו. ואע"ג דהרמב"ם פסק פכ"ד דאישות +הלכה יז+ דמי שטען על אשתו שזנתה צריכה שבועה לגבות כתובתה, בנדון דידן אינה צריכה שבועה, דהא דצריכה שבועה היינו כשטוען ברי שהוא ראה שזנתה אבל בכה"ג לא. וכן משמע מבואר מדברי הרמב"ם. +מן ואע"ג דהרמב"ם עד פה בסוגריים ובאותיות רש"י בדפוס ראשון. קטע זה חסר בשו"ת שא"י.+ ואם רוצים בדבוק ולא בפרידה נראה לנו ג"כ שמותרים, כמו שהוכחנו לעיל בראיות אמיתיות לפי הנראה לנו לעניות דעתנו.
אך יש לחוש בנדון דידן למה שחשש מהרא"י ז"ל בכתביו +פסקים וכתבים של בעל תרומת הדשן סימן רכב+ וכתב לבסוף דאם לא יסכימו עמו אחרים אע"ג דאית ליה ראיות ברורות להתיר מכל מקום כיון דלעלמא דלאו דיני גמירי אתחזק איסורא לכן יהיו דבריו בטלים כו', וכזה מצינו בהרבה תשובות מוהר"ם, שכתב דאם לא יסכימו רבותיו עמו יהיו דבריו בטלים. לכן גם אנחנו החתומים לא נסמוך אדעתנו להתירה לבעלה אם לא שיסכימו עמנו שני תופסי ישיבות משתי עיירות, ואם יסכימו עמנו נצטרף עמהם לעשות מעשה על דברינו להתירה, ואם לא יהיו דברינו בטלין לענין זה. וידוע דמאן דכאיב ליה כאיבא אזל לגבי אסיא +ב"ק מו, ב+ על כן נראה לנו דכל אחד משניהם הרוצה לעכב הגירושין הוא ישתדל ההסכמה משני חכמים הנ"ל. אם הבעל רוצה לשוב אצלה ולא לגרש וליתן כתובה הוא ישתדל ההסכמה הנ"ל קודם שבת נחמו הסמוך הבע"ל +שהוא כשני חדשים מיום חתימת תשובה זו.+ ואם היא ממאנת בגירושין ובכתובתה תשתדל היא ההסכמה הנ"ל. ואם לא ישתדלו קודם זמן הנ"ל ההסכמה הנ"ל אזי נראה לנו שהבעל מחוייב לגרש אשתו לזמן הנ"ל ולתת לה כתובתה משלם, והיא מחוייבת לקבל גיטה ממנו. ואע"פ שאין כופין לגרש מ"מ בנדון דידן נראה לנו שיש לכוף בכי האי גוונא, שהרי הבעל מאחר שאין לו חכמים לסמוך עליהם להתירה לו מחוייב לגרשה מאחר שאסרה על עצמה לפי טענותיו. וגם הוא בקש ממנו שיגרשה, אם כן אין אנו כופין אותו לגרש רק שאנו מחייבין לו הכתובה, וגם היא מחוייבת לקבל גיטה. אע"פ שהגאון +בשא"י נוסף פה: מהרגמ"ה =מורנו הרב רבי גרשון מאור הגולה=+ תיקן שלא לגרש אשה בעל כרחה, מ"מ בכה"ג שמגרשה משום נדנוד איסור לא תיקן הגאון. ולכן אם לא יביאו הסכמה הנ"ל לזמן הנ"ל יגרשנה כנ"ל ויתן לה כתובתה. ואם יטעון הבעל שאין לו לשלם הכתובה אזי אביה יוכל לברר על מה שיש לבעל אם יש לברר. אבל אם אין לברר עליו שיש לו, אזי ישבע הבעל שאין לו ויסדרו לו סדור בעל חוב ויתן לה שטר חוב על עצמו עד כדי כתובתה, כמו שפסק הרמב"ם בכה"ג בפרק י"ב דאישות +הלכה יא בכל ההוצאות רשום פה בטעות פרק יג.+ ולא יהא כח לתבוע זה החוב מהבעל אלא בדייני ישראל ולא בערכאות, אם לא שיסרב לעמוד בדין ישראל אז יכולין לתבוע זה החוב ממנו בערכאות.
ומה שטען הבעל שעדיין יש לו עדיות אחרות במקומות אחרים, נראה לנו אע"ג דמה שפסקו רבני פראג ביניהם שכל מי שלא יביא ראיותיו לב"ד שלנו יאבד זכיותיו, כמו שראינו בראיותיהם שהביאו לפנינו, מ"מ אם היה לבעל עדות ברורה אחר זה אי אפשר שלא לקבלו ואין כח ב"ד יפה בזה לבטל איסורא. אך לזה מהני מאחר שלעת הזאת יצאתה זכאית לפנינו מעתה חזקתה בגביית עדות מכאן והלאה כגביית עדות על שאר נשים הכשרות שבישראל, שלא לגבות עדות שלא בפניה ושלא להוציא עוד לעז פסול עליה. ואף עד אחד הבא להעיד עליה יחוש לעצמו מה שאמרו טוביה חטא וזיגוד מינגד +פסחים קיג, ב; מכות יא, א.+ ואף בעלה אם יאמר שיגבה עוד עדות ויחזור ויגבה דברים שאין בהם ממש, יהיה חוזר ומוציא שם רע עליה ויהא עונשו כעונש מוציא שם רע על אשתו.
ועל אלו הדיינים שהיו באותו ועד שהוגבה העדות שלא בפניה, אע"פ שהם ראויים לעונש גדול הם והעדים כמו שכתב הרא"ש בתשובה דלעיל, מ"מ קלקולן זו היא תקנתן ר"ל שאין אנו מכירין חתימת ידיהם ואין הב"ד מקויים ואפשר שמזוייף הוא. ועוד שאין אלו האנשים לפנינו לכן לא נחליט עליהם דין הראוי להם, אך הם יחושו לנפשם אם האמת שעשו הדבר הרע הזה.
ועל דבר ההוצאה שתבע הבעל מאבי אשתו שגרם לו לפזר ממון, שבא הנה ליום שהיה קבוע להם ואביה איחר פעמיו ולא בא, נראה שבזה הדין עם הבעל. וכן פסק המרדכי סוף זה בורר +סימן תש"ז, וע"ש בחדושי אנשי שם אות ב+, וז"ל: אמנם אם בא ראובן ואמר לשמעון נלך לב"ד הגדול וא"ל שמעון ואני אבוא אחריך, אם יחזור ראובן ויטעון על שמעון לומר שפיזר את מעותיו על שהלכתי לב"ד נגדך ולא באתה אני שואל ממך יציאותי, רבינו מאיר מחייב לשלם לו כל הוצאותיו אע"פ שלא נדר לו עכ"ל. כ"ש בנידון דידן, שקבלו ק"ס וש"ד וח"ח +ר"ת =קנין סודר, ושבועה דאורייתא וחרם חמור,=+ לעמוד לדין ולא בא. ואע"פ שטען האב, וכן העידו עליו שמשי פראג וכתבו הנה לזמן ההוא, שהיה אנוס בדבר והוצרך להשתדל בהשתדלות הגרוש ובקש ממנו להרחיב להם הזמן המוגבל ההוא עד ל"ג בעומר שעבר וכן עשינו. מ"מ מידי הוצאות הבעל לא נפטר, דלגבי דידיה לא מיקרי אונס אלא הוה כרוצה להציל עצמו בממון חבירו שחייב לשלם לו. מ"מ יוכל לתפסן במזונות בתו או כתובתה עד שבת נחמו הבע"ל, שיראה אם יכנוס הבעל אשתו או יפטור. וכן הוא במרדכי בסוף אע"פ ובהגהות שם +בכתובות סוף סימן קפו ובאמצע סימן רצ, בשני המקומות כתוב: וכיון שאביה מוחזק מן הנדן דהנעלת ליה שנתחייב לחתנו מהני כאילו היא עצמה תפסה+ לענין מורדת, דתפיסת האב מהני לבתו.
ומה שתבע האב להבעל ליתן כל חדש משנים שעברו מקטט שהיה עם בתו זהוב אדום למזונותיה ולפרנסתה כמו שכותבין בתנאים דמתקנין לאחר הנשואין, והראה לנו על זה פסק חתום מראשי ק"ק פראג, על זה לא נדון לעת עתה מאחר שלא שמענו טענות ותשובות שטענו ושהשיבו על זה, והפסק שהביא לא היה כל כך מבורר לפסוק עליו. ונשיב דבר זה ונטיל לדון דבר זה על שלשה רבנים הקנובים /צ"ל הנקובים/ בשמותם, רבי מאיר בערן ורבי יצחק שטענגלי ורבי יעקב רוידניץ. והמה מחוייבים לשמוע אל ב"ד הזה שיפסקו להם בזה, ובכל טענת ממון שביניהם כאילו פסקנו אנחנו. והב"ד הנ"ל יפסקו להם ג"כ דינם קודם שבת נחמו הנ"ל, שאז יכנוס או יפטור.
ומה שהעידו על הבעל שרצה לשכור עדים /שיעידו/ שקרים על אשתו בזה שלא כדין, צריך סליחה וכפרה וצריך תשובה על זה כאשר נסדר לו התשובה, וא"צ להזכירה בפסק הזה. אך זאת נזכיר באם יגיע זמן הנ"ל ויגרש הבעל את אשתו אזי במעמד ההוא יאמר ששקר ענו בו העדים. ואם באמת עשה הנה מבקש מחילה על זה מאשתו וממשפחתה על שרצה לפגמם. וכל זה דלעיל צריכין לקיים שני הצדדין הנ"ל כאשר קשרו עצמם בח"ח ובש"ד וק"ס לקיים דברינו כנזכר לעיל. ומה שנראה לנו פסקנו וחתמנו יום ה' י"ו ימים לחדש סיון שי"ח לפ"ק.
נאום משה בן יקותיאל ז"ל סג"ל איש לנדא. ונאום יוסף בן הר' מרדכי גרשון כ"ץ ה"ה. ונאום משה בן לא"א ישראל שלי"ט נקרא משה איסרלש מקראקא +בשא"י הנוסחא של החתימות היא ככה: החותם ברשיון ג' עמודים עולם דק"ק קראקא, דהיינו האלוף המופלג הישיש כמהר"ר משה לנדא והאלוף המופלג כמהר"ר יוסף כץ והאלוף המופלג כמהר"ר משה איסרלז זצ"ל. נאום שמואל ב"ר מרדכי ז"ל ה"ה. משמע שתשובתנו היא האוריגינלית והחתימות הן של חברי הב"ד ובשא"י כל התשובה היא העתקת הסופר. ובענין תרי ותרי השיג הנו"ב מהד"ת סי' עב, ודנו בזה גם הר"מ מלובלין סי' פ ובצמח צדק עט.+
@שו"ת הרמ"א סימן יג
תשובת מהרש"ל על נידון זה, ונדפסה ג"כ בתשובותיו בסימן ל"ג +בהוצ' קודמות פרט לד' ווארשא לא נדפסה התשו' פה, רק ההגהה.+
ראיתי דמעות העשוק, היורד ובוכה משוק לשוק, קול נהי וקול בכי וקול תמרורים, מקולות מים רבים משברי ים אדירים, הם מים הזידונים מי המרים, מקור נובע מסלעי המחלוקת מראש צורים. הקול קול עקב וקול ערעורים, קלא דאפקו סנאי רשיעייא בריב ומצה וחרחורים, קול דבה ויבבה בתרועה ושברים, קול אנחת כהנים מהמונים וזרים, המפגלים זבחיהם בהקרבת חלבים ואימורים, כי דם הקדש נשפך כאילים ופרים. מפה לפה נתמלא הומיה בקרית יערים, על זה ידוו כל הדווים זקנים ונערים. על כן נערתי חצני לעזרת ה' בגבורים, לקפץ על הגבעות ולדלג על ההרים, לבנות מזבח ההרוס מול בית פוערים, ולהחזיר העטרה ליושנה כצבי תפארת והדורים. כי לא יכון נגד עיני דובר שקרים, ואומר כפי אשר יראוני מן השמים בבירורים, להנהיר עיינין כנהורים.
ואתחיל ואומר, על דברי המחלוקת ישנה עד שעלתה חלודה בין כמ"ר נחשון בן עמינדב ובין חתנו כמר אליצור בן שדיאור, אשר האמין לקול מלחשים להוציא דיבה וש"ר על אשתו שרח בת נחשון הנ"ל. ובתחלה אעתיק כל העדיות והטענות מגוף פסקי שלשה אלופי ישראל הנקובים בשמם על ספרא דמתא מק"ק קראקא +אולי צ"ל: על ידי ספרא דמתא מק"ק קראקא, ועי' בהערה /מס' מאה תשעים ותשע/ מהתשובה הקודמת+ ובודאי אותה ההעתקה היא הישרה הנתאמתה לחכמים עד אשר נתנוה בהעתק לוח פסקיהם איש איש על דגלו. וז"ל נוסח טענות ר' אליצור: איך בין בייא מיינם ווייב גיוועזין /אני הייתי אצל אשתי/ כו' עד אך העיקר דין תולה בעדות זו (תמצא בראש תשובה י"ב) +בקובץ התשובות של רש"ל מועתק פה נוסח העדויות ואח"כ דולג שם על המשא ומתן ומתחיל עוד הפעם בעדויות עדים באידיש. וכל זה נמצא לעיל בסימן יב. בהוצאת ווארשא נמצאת בסוגריים הערה זו: תמצא בראש תשובה יב בכל מקום שמקוצר מתשובת רש"ל, וכן העתקתי פה.+ עוד אעתיק מפסקי הגאונים וז"ל: על דבר עדים הנשארים שהביא בעל אשה זו כתוב לפנינו וכתוב בתוכו בזה הלשון: דא זאג איך אויף מיין חלק לעוה"ב /אני אומר זאת על חלקי לעולם הבא/ כו' עד בכתב יד העד הנ"ל (תמצא בתשובה י"ב ד"ה ועכשיו). עוד שאר שמץ עדות שהעידו עליה נשים וקטנים שראו בה דברים זרים, כי אשה העידה שראתהו יוצא מחדרה קודם עלות השחר והחדר היה סגור קודם צאתו, והגדול העיד שראה בקטנותו שעיינה בראשו ושוב לא ראה מאומה. ועוד העידה אשה ששמעה מפי אחרים איך שקטן גיזם לה לומר עליה שזינתה עם הנחשד, ואשה אחרת אומרת שכתבה לו כתב ע"כ. ושוב אעתיק מפסק הגאונים העדות לזכות אבי האשה ובתו וז"ל +הרש"ל בתשובתו נותן את תמצית דברי התשובה סי' יב.+ ולפסול העדים הראשונים פסקי: אתו לקדמנא שני עדים כשרים והעידו על עדים הראשונים שפסולי עדות הם וכו' עד חשוד הוא שגונב (בתשובה הקודמת ד"ה ומעתה כו', הטעם השני כו'). ועוד אעתיק מפסקי הגאונים העדיות שהוגבו על הבעל שחזר אחר עדי שקר, וז"ל העדות שהעידו עליו ר' אביגדור וכו' ער דר ווישט ח"ו (תמצא ג"כ בתשובה י"ב ד"ה וז"ל העדות כו'), עוד העיד אחר שהבעל רצה לשוכרו, ע"כ ההעתק.
והנה אבא לדון לפני רבותי וחבירי להיות מן המתירין וכח דהיתרא עדיף. תחילת דברינו שאותה אשה שרח בת נחשון מותרת לבעלה ר' אליצור על כל אפין, והתירה מתחלק על ארבעה דרכים.
הדרך הראשון, שכל אותם העדיות אפילו אם היו ח"ו עדים כשרים והוגבו כדת וכהלכה מ"מ אין כאן דין עדי טומאה אלא עדי כיעור, כמו שפסקו הגאונים הנ"ל, דשמא בבגדים קאמרי ולא בקירוב בשר ורש"י פירש בסוף פ"ק דמכות +ז, א+ דבעינן שישכבו כדרך המנאפים בקירוב בשר. ואף שרש"י בפרק השוכר את הפועלים +ב"מ צא, א+ לא כתב להדיא דבעינן שכיבה בקירוב בשר, מכל מקום מאחר שכתב שם משישכבו זה על זה כדרך המנאפים ואין צריך לעדים שיראו כמכחול בשפופרת, משמע זולת זה בעינן כל הראוי לתשמיש והיינו שכתב ישכבו זה על זה כדרך המנאפים, ולא סגי במה שכתב ישכבו זה על זה. ועוד מסתמא בעינן שכיבה הראוי להעראה, כי עיקר טעמא דסגי בהכי דאמרינן מסתמא הערה בה, כמ"ש הרמב"ם בפ"א דביאות אסורות +הלכה יט+ וכן הטור אחריו +א"ה סי' כ+, דאין צריך כמכחול בשפופרת אלא כשרואים אותן דבקים כדרך המנאפים הרי אלו נהרגין שבודאי הערה בה עד כאן.
והנה הנראה בעיני מאחר דליכא כאן אלא עדי כיעור וליכא קלא דלא פסק, שהרי מוכח שאין כאן שום קול ורינון אלא מה שהעידו העדים והוציאו עליה רינון, וכבר פסקו בהג"מ +פכ"ד מאישות אות ז+ והרי"ף +ועי' בקרבן נתנאל על הרא"ש פ"ב דיבמות סימן ח אות ו, וג"כ שם בהגהות הגר"א אות א+ והרמב"ם +פכ"ד מאישות הלכה טו ובפ"ב מהלכות סוטה הלכה יג+ ור"ח +עי' ברא"ש פ"ב דיבמות סי' ח ובקרבן נתנאל שם אות מ+ ז"ל, ד' עמודים יסודי עולם, שאין מוציאין מן הבעל אלא בעדי טומאה ולא בעדי כיעור, וכן נראה לר"י בעל התוס' +יבמות כד, ב ד"ה אמר רבי. ועי' ג"כ תוס' כתובות סג, ב ד"ה אבל.+ וכדאי היה לסמוך עליהם שלא לאסור אשה על בעלה, אלא שמהר"ם +עי' סי' יב הערות /שש עשרה, עשרים/+ כתב שלא להקל כדברי השאלתות +ע"ש הע' /תשע עשרה, עשרים/+ מאחר שדבריהם דברי קבלה. והנה כבר הכריע הרא"ש +פ"ב דיבמות סי' ח+ שהוא ראש לכל האחרונים, שאף לדברי השאלתות לא מפקינן מבעל אלא בעדי כיעור וקלא דלא פסק, ומי יחלוק על דבריו להחמיר שלא כדין להוציא אשה מבעלה. ואף הריב"ם +עי' במרדכי פ"ב דיבמות סי' טו ובהגהה המיוחסת לרבינו המתחילה מה שכתב שהמיימוני ומסתיימת: ועיין בתשובת מהרש"ל סי' לג ועי' ג"כ בהערה /מס' עשרים/ בסימן הקודם+ מביא ראייה מדברי הרמב"ם ומשוה אותו לדברי השאלתות לאיסור שלא כדברי הרא"ש, והטור +אה"ע סי' יא, וע"ש בב"י ד"ה ויש לתמוה עליו+ ג"כ כתב שדעת הרי"ף כדעת השאלתות כפי אשר ביאר אותן הרא"ש. ואני כתבתי שהרי"ף והרמב"ן ורש"י כולן הושוו בדין שלא כדברי השאלתות, וצריך אני לברר את דברי ולהעתיק קצת מחבורי בפרק כיצד אשת אחיו סימן ט"ז +יבמות כד, ב וביש"ש סי' טז.+ וכבר ידוע פירושו של מהר"ם איך מפרש השאלתות ואיך ר"ת חזר לדון כדברי השאלתות כאשר כתב באשר"י +עי' במרדכי יבמות פ"ב סי' טו וכן ברא"ש שם שמביאים שר"ת חזר בו והודה לדברי השאלתות, ועי' ג"כ בהגהת אשר"י שם במרדכי+, ואינני צריך להעתיק אלא מה שחיברתי על דבריו ואיך עמדתי בהחלט הדבר לפי קוצר תבונתי ומיעוט שכלי, וזה הלשון: ונראה לפי דברי מהר"ם ויישובו הא דקאמר בקלא דלא פסיק דסגי בראית הבעל לחוד, אין הפירוש שקול יוצא ע"י שראה הבעל דבר מכוער או קלא דלא פסיק +בכל ההוצאות כתוב קלא דפסיק, אבל ביש"ש הוא כפי שתקנתי+ שיצא הקול על ידי עדים שראו דבר מכוער כמו שפירש הטור, דאם כן קלא מאי מהני ובסוגיא משמע דלא סגי בלא קול. אלא נ"ל קול הוא לעז בעלמא שמרננים אחריה ועל זה הנחשד שזינתה עמו, זולת אותו דבר מכוער שראו העדים או הבעל, וכן יראה להדיא מן הרמב"ם פ"ב דהלכות סוטה +הלכות יג ויד+ כפירושי. ומ"מ היכא שיש עדים בדבר הכיעור אז סגי אפילו בלא קול כלשון השאלתות. והא דקאמר הא בקלא דפסיק שצריך לכל הפחות קלא גבי עדי כיעור אין הפירוש שצריך לקלא, אלא ה"פ הא דקאמר רב שצריך עדים לכיעור אבל בלא עדים אפילו ע"י ראית הבעל וג"כ יש קול אינה נאסרת, היינו בקלא דפסיק לזה צריך עדים אבל ה"ה בלא שום קול מהני. גם כתב הטור לדעת ר"ת, ר"ל כמו שחזר בסוף ופירש כדברי השאלתות, שאם יש לה בנים לא תצא אלא בעדי טומאה. ולא דק בדבריו, כי אליבא דר"ת כמו שפירש מהר"ם לעיל, אף בעדי כיעור אפילו יש לה בנים תצא דהוי כמו פתח פתוח כו', וכן כתב הרא"ש גופיה אליבא דר"ת.
ועוד כתב המרדכי +עי' הערה /מס' שבע עשרה/ לעיל+ בשם מוהר"ם, וז"ל: ואחרי שדברי השאלתות מיושרים מי יחלוק עליהם להקל, ועוד שכל דבריהם דברי קבלה ויש לסמוך עליהם כמו על התלמוד. ואף רבינו תם חזר בו שוב והיה חושש להחמיר כדבריהם, ואף המיימוני פרק כ"ד דאישות +הלכות טו וטז+ כדבריהם, וז"ל: היו שם עדים שעשתה דבר מכוער ביותר שהדברים ניכרים שהיתה שם עבירה ואע"פ שאין עדות ברורה בזנות, כגון שהיתה בחצר לבדה וראו רוכל יוצא, ומיד נכנסו בשעת יציאתו ומצאו אותה עומדת מעל המטה והיא לובשת מכנסים או שהיא חוגרת אזורה, או שמצאו רוק למעלה מן הכילה או שניהם יצאו ממקום אפל או מעלים זה את זה מן הבור וכיוצא בו, או שראו מנשקין זה את זה או מגפפים זה את זה או שנכנסו זה אחר זה והגיפו הדלת וכיוצא בדברים הללו, אם רצה הבעל מוציא ואין לה כתובה ואין זו צריכה התראה. עובדת /עוברת/ על דת יהודית או שעשתה דבר מכוער, פירוש בלא ראיית עדים אלא ע"פ הבעל, אין כופין הבעל להוציא אלא אם רצה לא יוציא, ואע"פ שלא הוציא אין לה כתובתה, שהכתובה תקנת חכמים היא שלא תהא קלה בעיניו להוציאה ולא הקפידו אלא על בנות ישראל הצנועות אבל הפרוצות אין להם תקנה זו אלא תהא קלה בעיניו להוציאה, הרי כדברי השאלתות עכ"ל. ושרי ליה מריה כי אגב חורפיה לא עיין בדברי הרמב"ם כלל, כי אדרבה לשם משמע להפך. שהרי כתב אפילו היכא שראו עדים הכיעור מ"מ אם רצה יוציא, משמע שאינו מחוייב להוציא והיינו כדברי הג"מ ור"ת ורי"ף. גם מה שכתב אח"כ או עשתה דבר מכוער פירוש בלא ראיית עדים +בדברי הרמב"ם אצלנו אין נמצא פירוש בלא ראיית עדים, ועי' במרדכי שם שזה נמצא כהוספה בהגה למרדכי המיוחסת לרבינו, והרש"ל מדגיש אח"כ שהוא מפרש כך מדעתו וגם ביש"ש דיבמות אומר כן+ על כרחך צריך לפרש שהיא אינו מכחישתו, דאל"כ מה הועילו חכמים בתקנתן בכתובה שלא תהא קלה בעיניו להוציאה הלא יכול לומר ראיתי דבר מכוער ממנה. וגם הרמב"ם פסק פרק כ"ד דאישות +הלכה יז+, שאפילו אם ראה הבעל שזינתה אינו נאמן להפסידה כתובה, וכן כתב המהר"ם גופיה בתשובה שאין הבעל נאמן והוא בהגהות דקידושין +בהגהות מרדכי סימן תקמז.+ וזו אינה צריכה פנים, דפשיטא דאינו נאמן אם לא שאינה מכחישתו. האמת שהוא מפרש כך מדעתו, אבל אינו כן אלא הכל בעדים, רק שהרמב"ם חוזר ומפרש הא דלעיל הא דקאמר רצה הבעל מוציא כו'. ואף שיש קצת לדחוק וליישב דברי מהר"ם איך השוה דברי הרמב"ם לדברי השאלתות בשינויי דחיקי, אבל אין לנו להוציא דברי הרמב"ם מפשוטן.
וכן פירש הרא"ש +בקובץ שו"ת רש"ל הגירסא היא: וכן פירש המ"מ ואמנם כן הוא במ"מ פ' כד מאישות הלכה טז, אבל כל הציטטה הבאה להלן היא מדברי הרא"ש, ועיין בים של שלמה שחסר פה קטע, וז"ל היש"ש: וכן פירש המ"מ להדיא שדעת הרמב"ם כה"ג ור"ת שאין מוציאים בעידי כיעור מבעלה אלא מרוכל, וכתב הרא"ש ול"נ שהשאילתות לא כוונו לדברי ר"ת שפירש דלרב מפקינן בעידי כיעור מבעל, דא"כ וכו'+ להדיא שדעת הרמב"ם כה"ג ור"ת שאין מוציאין בעדי כיעור מבעל, דא"כ מאי קאמר +הב"ח שם ברא"ש מגיה: דא"כ מאי האי דקאמרן+ אי איכא דבר מכוער בשני עדים וקלא דלא פסיק מפקינן הלא בעדי כיעור לחוד סגי. וא"ל דאו או קתני, כלומר בעדי כיעור או בראית הבעל בקלא דלא פסיק, אם כן ה"ל לפרשו קלא דלא פסיק ודבר מכוער בראית הבעל. ועוד דלא ה"ל לאתויי ברייתא דרוכל יוצא כו', דמדבר בדבר מכוער בראית הבעל אדבר מכוער בשני עדים. ולכן נראה שהשאלתות מפרשי דברי רב בעדי טומאה וברייתא דרבי שרוכל יוצא בעדי כיעור, רבי סבר דבעדי כיעור מפקינן מבעל ורב סבר דבעדי כיעור לא מפקינן מבעל כלל אלא בעדי טומאה. ופסק תלמודא הלכתא כוותיה דרב בקלא דפסיק, כלומר אז עדי כיעור לא מהני אלא צריך עדי טומאה, וכוותיה דרבי בקלא דלא פסיק דמהני עדי כיעור עם הקול שיצא בעיר. אבל בראיית הבעל לחוד לא מפקינן מבעל אפילו בקלא דלא פסיק, ועדי כיעור עם קלא דלא פסיק דוקא חשוב כפתח פתוח או עד אחר קנוי וסתירה. ומה שהיה קשה לר"ת לעיל דאי רב בעדי טומאה מאי קאמר כי אפסקא לקלא כו' איך שייך לשון קול בטומאה, אגב דבעי למימר באותה סוגיא אלא דליכא עדים ואפסקא לקלא נקט נמי בתחלה האי לישנא. ועוד, דאלישנא דמתניתה קאי דקרי ליה נטען דמשמע בדברים בעלמא והיינו קלא, וזהו מסתברא. אבל לא מסתברא כלל לפרש ובעדים סתם דקאמר רב היינו בעדי כיעור וכן באו עדי טומאה דברייתא איירי בעדי כיעור, וכך היא שיטת רב אלפס והרמב"ם עכ"ל +כוונתו עכ"ל הרא"ש בפ"ב דיבמות סי' ח.+ ונראה מה שכתב כך היא שיטת הרי"ף כו' אין ר"ל שהרי"ף סובר דבעדי כיעור עם קלא דלא פסיק מפקינן מבעל כמו שפירש הרא"ש אליבא דשאלתות, כי הרי"ף והרמב"ם פוסקין להדיא דאין מוציאין כלל מבעל אלא בעדי טומאה עד שיהא כדרך המנאפים, ודוקא מן הנטען מוציאין בעדי כיעור וקלא דלא פסיק. ומה שכתב שיטת הרי"ף והרמב"ם, כלומר שמפרשי' דברי רב ובעדים בעדי טומאה והברייתא בעדי כיעור, אבל אינם מפרשים תצא מן הבעל כשאלתות אלא מן הרוכל הנטען. ומתוך כך שגג הטור וכתב לדעת הרי"ף בעדי כיעור עם קלא דלא פסיק מפקינן בין מנטען בין מבעל, וכן היא מסקנת א"א הרא"ש ז"ל +ועי' בד"מ א"ה סי' יא אותיות ב וג.+ וליתא, שהרי"ף לא סבר כן אלא שהרא"ש פוסק כן כדברי רש"י והשאלתות, שמפרשי תצא אבעל קאי. ומה מאד יפו בעיני דברי הרא"ש שמכריע כשאלתות ואינו מקיל בהן ומפרש אותה בסדור יפה +וביש"ש פ"ב דיבמות סי' טז מוסיף: אכן אף בזו יש לדחות ולומר במ"ש הטור וכ"ה מסקנת הרא"ש ז"ל היינו לפי מה שהבין דברי אביו הרא"ש שהרי"ף והרמב"ם והשאילתות כולם שוים בהלכה, אבל על דרך האמת אין דברי הרא"ש הכרעה ברורה אם סובר כשאילתות או כהרי"ף והרמב"ם. וממה שביאר דברי השאילתות אין ראיה שיסבור כמותו ואדרב' בתשובה להרא"ש משמע שנוטה לפסוק כרי"ף והרמב"ם, עיין בכלל לב סי' טז. אלא שצ"ל ע"פ דברי הטור שסובר שמסקנת הרא"ש כשאילתות צ"ל שחזר בפסקיו מן מ"ש בתשובה, וכן בנ"י נמי כתב שהרא"ש והריטב"א נוט' רק לדעת הרי"ף והרמב"ם.+ וראייה שהביא מהר"ם מדקאמר אין אוסרין על היחוד ולא אמר אין אוסרין ותו לא, חילוק קלישא הוא בעיני לבנות עליו יסוד בניין על דרך האמת. עד כאן העתק וקצרתי +ע"כ העתקה מספרו יש"ש הנ"ל.+ והשתא נתלבנו דברינו שהאשה מותרת לפי דעתי אפילו אם היו עדים אמיתים ח"ו.
וטרם פתחי להכנס במבוי המקורה להתיר, אציע שיחתי לפני הגאונים הנ"ל שכתבו שיש ט"ס במרדכי ולא כתבו באיך ומה לתקן המעוות והמעוקל, ואם היו באים לתקן שלא כפירושו היה להם לפרש ולומר מה שכתב ואע"פ שלא הוציא אין לה כתובה כו' חוזר לדבריו הראשונים דלקמיה דאיירי בעדי כיעור. גם לפי דעתי שאי אפשר לתקן כולו, שהרי מהר"ם דימה לחשוב שדברי הרמב"ם כדברי השאלתות היינו במה שיכול להוציאה ואין לה כתובה כדברי השאלתות, אף שלא השווה ממש לדבריהם, הרי שהם כתבו שמוציאין בע"כ ממנו. גם אפשר מאחר שהפסידה כתובתה א"כ מסתמא ראוי לו ומצוה להוציאה וקרוב קצת דבריו לדבריהם. א"נ אף השאלתות לא איירי שמוציאין ממנו אלא היכא שאינו מכחישן ומאמין לדברי העדים שראו הכיעור, אבל היכא שאמר הבעל להדיא איני מאמין לעדים כלל שראו אף הכיעור הזה אין מוציאין מידו. אבל מ"מ דוחק, דמניין לו להוציא דברי רבינו משה מפשוטו כאשר פירשנו.
סוף דבר הא לן קמא דהאי איתתא שריא לבעלה ולא יכול לגרשה כלל בע"כ. ואף לפי סברת הרמב"ם שכתב אם רצה להוציא מוציא היינו בימיו שלא נתפשט חרם הגאונים ודר"ג שלא לגרש אשתו בע"כ, אבל בימינו ובזמננו שנתפשט חרם דר"ג שלא לגרש בע"כ, כל היכא דשרי לבעלה לא יכול לגרשה בע"כ. וה"ה שלא הפסידה כתובתה, דהא טעמא דר"מ דהפסידה כתובתה משום שתהא קלה בעיניו להוציאה, והכא שלא יכול להוציאה ממילא שלא הפסידה כתובתה.
והדרך השני, אף אם היה העדות מספיק לאסרה ולהוציאה מבעלה, הכא שלא הוגבה בפניהם לית כאן בית מיחוש כלל. ואל תבא לאסרה מדברי ראב"ן +ביש"ש ב"ק פ"י סי' ח מציין את ספר צפנת פענח והוא ספר ראב"ן, וע"ש בסוף מס' ב"ק ובפירוש אבן שלמה אות פ"ה, ראב"ן מובא במרדכי ב"ק סו"ס קמ"ז, וע"ש בחדושי אנשי שם אות כ, וגם במרדכי כתובות פ"ב סי' קמה+ שפסק דבדיעבד הוי קבלת עדות שלא בפניה עדות, כי כבר הוכחתי בחיבורי פרק הגוזל בתרא +בהוצאת ווארשא ובשו"ת רש"ל כתוב פה פרק הגוזל קמא+ סימן ט' שאין הלכה כדבריו, ואעתיק לך ממנו קצת הענין, וז"ל: מה שכתב המרדכי בשם ראב"ן מאחר שמכשירין לקבל העדות שלא בפני בעל דין ע"י אונס ש"מ דבדיעבד כשר אף בלא אונס, דאי פסול בדיעבד אף בלא אונס א"כ באונס נמי ליפסל, ועוד כתב שאם אינו בעיר ואין שהות לשלוח אחריו דמקבלין, ע"כ. והנה מה שכתב אם אין שהות לשלוח אחריו כו', נראה דלא סביראה לן כוותיה אלא כמו שפסק ריב"א, דאף באונס לא מגבינן שלא בפניו אלא א"כ פשע שלא בא. ומ"ש ראב"ן בדיעבד כשר כו' היינו שמביא ראייה מדברי עצמו, שפסק להדיא אפילו היכא דלא שלחו אחריו מ"מ מקבלין העדות היכא דאיכא אונס, כגון שהעדים חולים או הוא, וגורס או שלחו אחריו ולא בא +היינו בגמרא ב"ק קיב, ב.+ אבל לפי מה דכתיבנא +שם ביש"ש סימן ח+ שהגירסא המקובלת היא ושלחו אחריו, אם כן לית ליה ראייה כלל, דמחמת אונס נמי לא מכשירין לקבל העדות שלא בפניו א"ל שפשע ולא בא. ואדרבה ריב"א מביא ראיה שאם קבלו בדיעבד שלא בפניו אין עדות כלל לדון על פיו +מובא במרדכי ב"ק סי' קמז, כן סוברים הרא"ש בשו"ת שלו סי' מא סעיף טז והטור ח"מ סי' כח, והנ"י ברי"ף לט, ב כותב: ושלחו לו, מדלא קאמר או שלחו לו דקדקו המפרשים ז"ל דקאי אדסליק מיניה שאם היו עדיו מבקשים לילך צריך להודיע לו שיבא קודם שיקבלו כיון שיש שהות, ואם לא בא מקבלין עדותו שלא בפניו, ואין סברא לומר דקאי נמי אהוא חולה או עדיו חולים, דכיון שהדבר נחוץ ודאי מקבלינן העדים ואין צריך לשלוח לו, דאם לא עכשיו אימתי, דהתם חולים לסכנה חיישינן להוא, ועי' ברא"ש ב"ק פ' הגוזל בתרא אות ג, ובד"מ ח"מ סי' כח אות י כותב: כתב מהר"מ פדווא"ה סימן עג בשם רבינו ירוחם דאי גבו עדות שלא בפניהם ונאנסו העדים אח"כ או שכבר הלכו למד"ה דנין ע"פ אותו עדות, וא"כ אם גבו עדות שלא בפניו ודנו כבר על אותו עדות מודה ריב"א דכשר+, וראייתו מפרק האשה שנתארמלה +כתובות כ, א+: אין מזימין העדים אלא בפניהם ומכחישים את העדים שלא בפניהם, והזמה שלא בפניהם נהי דהזמה לא הוי הכחשה מיהא הויא. פירוש מכחישים העדים אף שלא בפניהם דלא הוי לחוב את העדים אלא חוב של בעל דין והרי הוא בפנינו, אבל אין מזימין כו' פירוש לדון אותם על פי אותה הזמה משום דהוי חובת העדים ואין מקבלין שלא בפניהם, אבל לעניין הכחשה הוי שפיר הזמה. אלמא אף בדיעבד שקבלו הב"ד ההזמה מ"מ לא הוי קבלת עדות לדון ולחייב העדים עליה מאחר שלא הוי בפניהם. ואף שכתב המרדכי שיש דוחין שכל ענייני הזמה חדוש הוא ולא גמרינן מיניה, איני מבין דבריו כלל דנהי דעדים זוממים חדוש לחייב אותם מטעם תרי ותרי נינהו מאי חזית דסמכת אהני כו', ולא גמרינן מיניה לחיובא ולאחמורי, אבל לפטור ולקולא שפיר ילפינן מיניה מכח ק"ו, שאפילו עדים זוממים לא מחייבינן להו שלא בפניהם ק"ו בדוכתא אחריתי. וכן יראה מלשון רש"י בפרק כל הבשר +חולין קח, א ד"ה מ"ט לא גמרינן מיניה וכו', ועיין ג"כ ק"א ע"ב תוס' ד"ה תלמוד לומר+, גבי בשר בחלב חידוש הוא דוקא חומרא לא גמרינן מיניה. ואף את"ל דפרכינן הכי בין לקולא בין לחומרא, מידי הא באורייתא כתיב שאין מזימין אלא בפניהם. ובהזמה גופיה מנלן, אלא דקי"ל לרבותינו שאין מקבלין העדות שלא בפניו משום דהוי כמו דין ואין דנין את האדם לחוב שלא בפניו, כדכתיב עד עמדו לפני העדה למשפט +במדבר לה, יב+ וה"ה לכל מילי דדינא. ומש"ה כתב בעל העיטור תשובה לרי"ף +מובא בנ"י ב"ק ברי"ף לט, ב+, וז"ל: הלכתא קבלת עדות צריך שלשה ומומחין יודעין הלכות עדות כשר ופסול וזהירים בקבלתם לקבל כל אחד ואחד, דתנן הוי זהיר בדבריך שמא מתוכם ילמדו לשקר +אבות פ"א מ"ט+, משום דבי דינא בתר בי דינא לא דייקי. ומחדש התחילו הדיוטות לקבל עדים ומטים עקלקלותם, וכל המקבל עדות ואינו ראוי לדון כאילו קבל עדות שקר ואין ראוי לדון על פי אותו שטר עכ"ל. ובתשובות מיימוניות +השייכות לספר שופטים סי' ו+ הביא דברי ריב"א לפסק הלכה וכן הסכים הרא"ש +פרק בתרא דבב"ק אות ג, וכ"כ הריב"ש בשו"ת שלו סי' קח.+ ותימה על הגאון מהרא"י שהביא בכתבים סימן קע"ה דברי ראב"ן לפסק הלכה. ואולי לא סמך אדברי ראב"ן כל עיקר אלא סמך קצת אמה שכתב בסוף התשובה, וז"ל: ואף כי עיקרו אינו אלא לברר אמיתת הדברים לפי אומדנות מוכחות עכ"ל. פירוש, מכח זה היה מתיר לגבות שלא בפניו, וגם העיקר שאותו גברא שצוה להעיד שלא בפניו גברא אלים הוה כמו שכתוב בראש התשובה, ולכל זה יכול להיות שריב"א גופיה מודה, ובודאי כך דעתו. ותדע כי לא הורגל זה הגאון לפסוק כחד דעה בפרט בדיני ממונות וגם רבים חולקים עליו כגון ריב"א והאשר"י, אלא עיקר כמו שפירשתי +ועי' בפסקי וכתבי מהרא"י סי' קעו ובד"מ ח"מ סי' כח אות ט+, ע"כ העתק מחבורי.
ואף שנמצא כתוב בחידושי מרדכי בהגהות החדשות הנוספות עליו בדפוס +ביש"ש ב"ק פ"י סי' ח כתוב: בהג"ה חדשה שנמצאת סביב המרדכי בהאי פירקא, ובסימן יד סמוך להערה /מס' שבע עשרה/ מובא שהוא במרדכי בדפוס סביוניטא, והגהה זו מובאה בד"מ ח"מ סי' כח אות ט וגם בשלטי הגבורים על הרי"ף לט, א אות א, ומאריך שם לבאר כל השיט' בדינים אלו+, וז"ל: תקנת הגאונים כשמקבלים עדים מן הקטטות שאין לעדים להעיד בפני הבעלי דינים כדי שלא יעשו זה את זה קטטות כשישמעו עדותם, וגם הדיינים לא יגלו עדותם שיקבלו לבעלי דינים שלא ילך בעל ריב אליו להתקוטט, אבל עסקי ממון מקבלים בפני בעל דין עכ"ל. אין לטעות ולומר דשרי נמי בנדון זה לקבל שלא בפניה כדי שלא יתגלגל ריב חלילה, ואין לדמות עניין זה לנדון, דהא כל עסקי ממון הזהיר שם שלא לקבל העדות אלא בפניו ולחוב את חבירו אלא בפניו. כי טעם זה שכתב מפני הקטט כו' אינו מספר כלל אלא להדיין שרוצה לישב ולדון דברי ריבות וקטטות בין איש לחבירו או בין משפחה למשפחה שאין בהן דררא דממונא, וכ"ש שלא יהא בהן דברי אסורים, אלא ענייני חירופים וגידופים ולראות מי הוא הפושע. וכדי שידע לפשר העניין וידע מי מחוייב ביותר כדי להשקיט הריב, אז הוא שרי לקבל העדות שלא בפניהם. ועוד הארכתי לשם בחידושי הרבה מאלו הדינים ונלאיתי להאריך.
ואין לשדות ביה נרגא ולומר שמפני אלמותו של רבי נחשון כ"ץ שאימתו מוטלת על הבריות, שלא היו יכולים העדים להעיד אלא בהסתר ובהחבא. ומה שרצו הגאונים הנ"ל לחלק דלא אמרינן דין אלים לגבי בניו, אין טעמא ברור לדבריהם כסיני דמ"ש הא מהא. ומסתמא דתלמודא דפרק חז"ה +ב"ב מז, א+ דמסקינן לשם דלבן הגזלן יש לו חזקה כשבא בטענת עצמו, היינו כשהחזיק שלש שנים אחר מות האב שכבר חלף והלך לו אלמותו של האב, כדמשמע צורתא דשמעתא למעיין שם. אף שדברי מהר"ם +עשו"ת מוהר"ם הוצאת לעמבערג כת"ר סי' שסט+ שכתב על הישוב משמע שאפילו באביו חי קאמר, מ"מ יש לתמוה אף עליו. ועוד שאני התם דחזקה מסייע ליה, ותדע דאפילו הגזלן גופיה מהני ליה חזקה במה שלא הוחזק עליה גזלנות, כ"ש בנו שלא הוחזק בגזלנותא כלל. וגם יש לחלק בין ממון שאין אדם חוטא ולא לו +ב"מ ה, ב, קידו' סג, ב+ ובין פגם בתו שפגמה פוגמתו, שהרי סוקלין אותה על פתח בית אביה לומר ראו גידולים שגדלתם +כתובות מה, א. ועי' בתורה תמימה דברים כב, כא אות קס.+ כ"ש בת כהן שתלויה בקדושה וע"כ יצאה להחמיר ולידון בשריפה, שיהא בה שייך דין אלם. אלא שתמה אני על הגאונים איך הושבו חכמים אחור +ע"פ ישעיה מד, מה+, והיה להם להשיב נהי דהוי אלם מכל מקום אבות יאכלו בוסר וגו' +יחזקאל יח, ב. ועי' ג"כ ירמיהו לא, כח כט.+ הלא עיקר דינה דגבינן עדות שלא בפני אלם היינו מקור חוצבו מהאי עובדא דמרי בר איסק +ב"מ לט, ב, כתובות כז, ב+ דאתא ליה אחא מבי חוזאה כו', א"ל מרי בר איסק לרב חסדא וכי דינא הכי המוציא מחבירו עליו הראייה, וא"ל רב חסדא הכי דיינינא לך ולכולהו אלמי דכוותיך. משמע דמקלינן גבי אלם למעבד ליה נגד דת תורתנו, וה"ה למגבי עדות שלא בפניו. ומה שיש רוצים לדקדק מהאי עובדא איפכא כבר ביארתי יפה לשם בחיבורי +יש"ש כתובות פ"ב סימן נב.+ אלמא דעיקר דינא דאלם משום קנסא, ואם כן אי קנסינן ליה לאב למה נקנוס לבניו, וכזו לא אשכחן לא בתורה ולא במשנה ולא בתלמוד. והא דצריכין למימר במקום דאין קונסין בנו אחריו היינו במידי דאתי ליה מאבוה, כגון שאביו בנה בית כו' כדאיתא התם. ועוד בר מן דין, וכי כל בע"ד מהימן לומר אחבריה גברא אלמא הוא. אלא דוקא שיש קצת רגלים לדבר כו' כמו שכתבו התוספות +כתובות כז, ב ד"ה אמר ליה, ועי' ג"כ ב"מ לט, ב ד"ה זיל+ והרא"ש +ב"מ פ' המפקיד סי' יד, וע"ש בפלפולא חריפתא אות ש+, והכא מאי רגלים לדבר איכא. ואדרבא חזינן שהוא מן הנרדפים והנעלבים, כמו שכתבו הגאונים הנ"ל, וז"ל: ועוד דברור לנו שבזמן שנגבה עדות זו היה צד אליצור המושלים וראשי הקהילה והיו יכולין לגבות עדותן לפניו. ותו, הרי הראה לנו נחשון שטר חתום בתלתא גברי מהימני, דהיינו ר' משה ור' אהרן ור' דוד, שהתרו בפני אליצור הנ"ל שאם יש לו עדות שיגבה בפניהם והם רוצים לישב בב"ד ולא יגורו מפני איש. ומדלא עשה זאת נראה דאין מקום לטענתו שגבה עדותו שלא בפניה מפני אלמותו של ר' נחשון, ע"כ לשון הדיינים. כל שכן לפי טענותיו של רבי נחשון שרוצה לברר, שבאותו הפרק שהוגבה העדות הכה אותו העד הראשון בפני הראשים מכת מרדות והיה נספה בלא משפט ראשים, שהקהל תפסו אותו במשמר כעין ארבעה שבועות ע"י אותו העד +עי' בסימן יב הערה /מאה תשעים ושבע/+, והיה בעו"ה נספה בלא משפט והוה על הוה בא לו. ואיך יעלה על לב האדם לדון בו דין אלם שיוכשר קבלת ההדיוטות שלא בפניו. ואף אם תאמר להחמיר ולומר דהילכתא כראב"ן, דקבלת עדות שלא בפניו הוה עדות בדיעבד, מ"מ אינו אלא בממון ומטעם הפקר ב"ד הפקר +יבמות פט, ב+ כדי שלא תנעול דלת בפני לוין +שם /יבמות/ קכב, ב+, מה שאין כן בנדון לאסור אשה על בעלה ולפוסלה דדמי לדיני נפשות. הלא אשכחן דאין אדם משים עצמו רשע +שם /יבמות/ כה, ב, כתובות יח, ב, סנהדרין ט, ב+ כמו שאין אדם חייב מיתה על הודאת עצמו, ואם כן איך נשים אותה רשעה שלא בפניה, וק"ו לפוסלה ולפוגמה. ואין חילוק בזה שהוגבה בפני הבעל, שהרי הוא בא לחוב לה ולפוסלה. ואף אם יבא בעל דין לחלוק ולומר שהוגבה לחובתו מ"מ אינו מועיל לפוסלה, נהי דחוב לו שיוציאה מביתו מ"מ הוא אינו נפסל ונעשה רשע, וא"כ איך יועיל אותו הקבלה לעשותה רשעה ולפוסלה.
ועוד נראה בעיני, דעיקר הטעם שאין מקבלין העדות אלא בפני בעל דינו היינו משום שלא יוכלו להעיד כל כך בפניו שהוא ידע בשקרייהו, ואף דמשמע מעבדא דינאי מלכא דקטל כו' +שם /סנהדרין/ יט, א+ ששלחו לו חכמים יבא בעל השור ויעמוד על שורו היינו דילפינן מקרא והועד בבעליו +שמות כא, כט+, וגזירת הכתוב שבעל הממון יעמוד על ממונו. ואולי אף בזה איכא טעמא שמא לא יוכלו העדים לשקר ולהעיד בפני בעל הממון, אף שלא ידע בשקרייהו מכל מקום שמא יסוגו אחור בראותם בעל הממון, שלא להפסיד ממונו שלא כדין. ונראה בעיני אף אם היה ינאי המלך עומד לפני העדים מ"מ לא היו יכולין לקבל העדות שלא בפני העבד, שהרי אנו מוזהרין על הריגתו כמו על ישראל ואיך ידונו שלא בפניו, ולא אמרינן דקבלת האדון יסייע לחוב לעבדו שלא בפניו. ולא אמרינן דקבלת האדון יסייע לחוב לעבדו שלא בפניו /משפט כפול במקור בטעות/. ולישנא דתלמודא התם מסייע לנו, ששלחו ליה רבנן תא את נמי להכא שמע מינה דתרווייהו בעינן, דאם לא כן הל"ל תא להכא, וק"ו בן בנו של קל וחומר בנדון זה. ותשובת הרא"ש +כלל מו סי' א ומא סי' ו+ מסייע לנו, כאשר הביאו הגאונים בפסקם.
הדרך השלישי, אף אם תאמר שהעדות מספקת לאיסור וגם בדיעבד הוה קבלה, מ"מ בנדון זה העדות לא הוה עדות, שהרי הוגבה על פי הדיוטות ממש ושלא בדרישה וחקירה, וכבר פסק רבינו תם +סנהדרין ח, ב תוס' ד"ה והביא+ שאין להוציא אשה מבעלה אלא ע"י דרישה וחקירה. ואביא ראייה לדבריו מהא דמסקינן בסוף יבמות +קכב, ב+, תניא אין בודקין עדי נשים בדרישה וחקירה דברי ר' עקיבא ר' טרפון אומר בודקין, וקמיפלגי בדרבי חנינא דאמר רבי חנינא דבר תורה אחד דיני ממונות ואחד דיני נפשות בדרישה וחקירה, שנאמר משפט אחד יהיה לכם +ויקרא כד, כב+, ומה טעם אמרו דיני ממונות אין צריכין דרישה וחקירה שלא תנעול דלת בפני לוין. ובמאי קמיפלגי, מר סבר כיון דאיכא כתובה למשקל כדיני ממונות דמי ומר סבר כיון דקא שרינן אשת איש לעלמא כדיני נפשות דמי, ופסק ר"ח +תוס' שם /יבמות קכב, ב/ ד"ה אין בודקין+ והרי"ף +ברי"ף סוף יבמות, ועיין בנ"י שמקשה דעיקר העדות היא להתירה לשוק ועדות אשת איש כדיני נפשות ובתר הכי אית דין שתטול כתובה וכיון דשריותא קדים לא תשתרייה ולא תשקול, תירץ הרמב"ן ז"ל דהשתא בזמן הזה טפי דמי האי ענינא דעדות אשה לדיני ממונות מלדיני נפשות דהא רובא דנשי אית להו כתובה, הילכך אפילו ארוסה דלית לה כתובה לא מפלגינן בה, דאילו דיני נפשות ליתנהו בזמן הזה עד כאן+ דהלכה כר"ע. וע"כ צ"ל דטעמא דיליה לאו משום דכתובה לחוד היא, דאטו משום דמהני גבי ממון יקילו לומר דמהני גבי נפשות. אדרבא איפכא מסתברא, מאחר דלא מהני לגבי נפשות לא מהני לגבי ממון. וא"ל דר' עקיבא לא קאמר דלא בעינן דרישה וחקירה אלא לענין כתובה לחוד, דהיכא תבוא לגבות כתובה אם לא שיתירוה הב"ד להנשא. ומאחר שצריכה דרישה וחקירה לענין שריותא דילה, למה אמר שאין צריכה דרישה וחקירה לכתובה. אלא בודאי ר' עקיבא סבר דבודאי לענין שריותא דילה אינה צריכה דרישה וחקירה כלל, דהא קילא לה לגבות כתובה דהא נשאת ע"פ עד אחד אפילו על ידי קרוב, וכמו שכתב רבינו משה פרק י"ג דהלכות גירושין +הלכה כט, ועיין שם בהגהות מיימוניות אות ב+, וז"ל: אל יקשה בעיניך שהתירו חכמים הערוה החמורה בעדות אשה או עבד או שפחה או נכרי המסיח לפי תומו ועד מפי עד מפי הכתב ובלא דרישה וחקירה כמו שביארתי, שלא הקפידה תורה על העדת שני עדים ושאר משפטי העדות אלא בדבר שאין אתה יכול לעמוד על בוריו אלא מפי עדים ובעדותם, כגון שהעידו שזה הרג את זה או הלוה זה את זה. אבל דבר שאפשר לעמוד על בוריו שלא מפי העד הזה ואין העד יכול להשמט אם אין הדבר אמת, כגון זה שהעיד שמת פלוני, לא הקפידה תורה עליו שדבר רחוק הוא שיעיד בו העד בשקר. לפיכך הקילו חכמים בדבר זה והאמינו בו עד אחד אפילו שפחה ומפי הכתב ובלא דרישה וחקירה, כדי שלא תשארנה בנות ישראל ענוגות /עגונות/, ע"כ. א"כ בא ר' עקיבא לומר שאין בודקים לעדות נשים בדרישה וחקירה, דלענין שריותא דילה פשיטא דלא בעי ולעניין גביית ממון שהיא הכתובה נמי לא תקנו דרישה וחקירה, דכדיני ממונות דמי. אף דליכא בה טעמא שלא תנעול דלת בפני לוין, מ"מ לא חלקו חכמים בין דיני ממונות, א"נ משום חינא אקילו נמי גבה. ור"ט סבר מאחר דסוף סוף מתירין א"א לעלמא כדיני נפשות דמיא. ואף שהקילו בעדות אשה מ"מ אותו העד שמעיד או שני עדים שמעידים אין יוצאין מדין דרישה וחקירה, שמא מתוך דבריהם ילמדו לשקר. והלכה כר' עקיבא. אבל לאסור אשה על בעלה דלא מקילינן לגבה, פשיטא דבעי דרישה וחקירה לכ"ע. וכן כתב האגודה במסכת יבמות בפ' הבא על יבמתו +יבמות פרק ו ושם: דכל ישראל בחזקת כשרות עד שיוודע פסלות, גם אמרתי שיעידו העדים זה שלא בפני זה ויחקרו אותם בדרישה ובחקירה כמו על דיני נפשות+, שאין לפסול ולפגום שום איש ישראל בלא דרישה וחקירה. ומאחר דאין לפוסלה ולאסרה על בעלה בב"ד זה שהוגבה על פי הדיוטות ממש בלא דרישה וחקירה, אלא אדרבה דרוש וחקור העניין שהוא לשקר, א"כ אין ממשות כלל בכל עדותיו.
ואין שייך לומר כאן דפלגינן העדות ולומר נהי דאינה נאסרת מ"מ הפסידה כתובתה, דלעניין ממון לא בעי דרישה וחקירה, ונבוא לדחוק ולומר אף שאין שייך הכא טעמא דנעילת דלת, ואדרבא אי מפסידתן כתובה בלא דרישה וחקירה עבדינן נגד הסברא, שהרי הקילו חכמים לגבה משום חינא כדפירש"י +כתובות פד, א, צז, ב+ וכ"ש דנוקמה אדינה, אפ"ה נתפוס טעמא קמא שכתבנו שאין לחלק בין דיני ממונות. זה אינו, דפשיטא לפי מה שנהוג בינינו חרם ר"ג שלא לגרש אשה בע"כ, א"כ כל היכא דשריא לבעלה ויושבת תחתיו אית לה כתובה כדי שלא תהא קלה בעיניו להוציאה כדפיר'. ועוד, איך יתכן לומר שהפסידה כתובה א"כ זינתה ואיך שריא לבעלה, ומדשריא ש"מ דאוקמה אחזקה שלא זינתה ואיך הפסידה כתובתה. ועוד לא שייך למימר כאן פלגינן כלל, דהא מדינא בעינן דרישה וחקירה אף בממון אלא שהקילו חכמים גבי ממון, ומאחר דהכא גבי לאסרה על בעלה בעינן דרישה וחקירה אם כן פשיטא דמוקמינן האי איתתא לכל דבריה כדינה.
שוב מצאתי בתשובות הרשב"א +סימן אלף רט בח"א מתשובותיו+ סיוע לדברינו, דבעינן דרישה וחקירה בפרט האידנא, וז"ל התשובה: ומ"מ אני רואה כי רבו היום אנשים מתפרצים ואין איש בארץ להוכיח לרשע ולגלות מומו ולאמר למקלקל מקומו מדוע ככה עשית, ובנות ישראל צנועות הן אלא שהדור מנוולן. ולפיכך מן הראוי לחכמים ולנכבדים לחקור הרבה ולדרוש ולהוציא דבר לאמיתו, כי מדין התורה אחד דיני ממונות ואחד דיני נפשות צריכים דרישה וחקירה אלא שבדיני ממונות בלבד הקילו משום נעילת דלת, וכאן באמת אף כשתמצא לומר שהוא כדיני ממונות הואיל ועדיין לא נשאת היא לאחר ואין כאן עדיין דיני נפשות, ראוי לנעול דלת בפני בעלי הוללות וסכלות. ודורשין וחוקרין אותם להוציא לאור משפט, וכדאמרינן בריש פרק אחד דיני ממונות +סנהדרין לב, ב+, דאפילו בדיני ממונות בדין מרומה צריך דרישה וחקירה. דגרסינן התם רב פפא אמר אידי ואידי בהודאות והלוואות כאן בדין מרומה כאן בדין שאינו מרומה כדרבי שמעון בן לקיש. דר' שמעון בן לקיש רמי כתיב בצדק תשפוט עמיתך +ויקרא יט, טו+ וכתיב צדק צדק תרדוף +דברים טז, כ.+ הא כיצד, כאן בדין מרומה כאן בדין שאינו מרומה, ע"כ +דברי הרשב"א.+ ואם הוראה כך בעדים שבאו להעיד על מה שנתקדשה ולהחמיר, ק"ו בעדות שבאו להעיד לפסול האשה ולפוגמה ולהוציאה מבעלה. ולאותם שני דרכים שכתבתי, שהעדות בטלה משום שהוגבו שלא בפניה או שהוגבה על פי הדיוטות בלא דרישה וחקירה, מסייע לנו תשובות הרא"ש +כלל מו סי' א+ וכאשר הביאו אותה הגאונים בפסקם, ע"כ לא הוצרכתי להביאו.
הדרך הרביעי דנהי דסהדי דקמסהדי על עיקר הכיעור סהדי שקרי נינהו, כאשר העידו עליהם עדים כנ"ל, ואף שיש לפקפק ולהשיב דרוב מעשיהם הרעים של אותם האנשים בעו"ה הרגל מצוי באנשי דורנו, ובפרט בקהלה קדישא דפראג ביותר מרוב ריבוי ההמון שהם כצאן אשר אין להם רועה +עי' מאמרי הרמ"א כפוסק ומכריע בישראל בהדרום חוברת כה עמ' /מאתים ושלש עשרה, מאתים וארבע עשרה/.+ ס"ס מאחר שהוחזקו לרקים ופוחזים כאשר חקרו ודרשו הגאונים הנ"ל, ואף אני הקטן אחריהם חקרתי ודרשתי שכל פומי שוה שקלים הם מסובין +עי' ב"ב צח, ב: כדכתיב בספר בן סירא, הכל שקלתי בכף מאזנים ולא מצאתי קל מסובין+, וא"כ איך יוכשרו לעדות כזו. בפרט מאחר שיש עדות שחקר האי זעליקמן הנ"ל +הוא הבעל, וזיהה אותו פה בפעם הראשונה+ אחר סהדי שיקרי ובא לשכור עדים עד שמצא סהדי שיקרי דזילי אאוגרייהו, ובאותו הדבר קל להעיד כפי רצונו. וכבר ידוע שהרקים והפוחזים שאינם בדרך ישוב העולם ודרך ארץ וכ"ש במצות שפסולים לעדות, כאשר כתב הרמב"ם ז"ל בהלכות עדות פי"א +הלכות א - ד+, וז"ל: מי שאינו לא במקרא ולא במשנה ולא בדרך ארץ הרי הוא בחזקת רשע ופסול לעדות מדבריהם, שכל מי שירד עד כך חזקה שהוא עובר על רוב העבירות שיבאו לידו. לפיכך אין מוסרין עדות לעם הארץ ואין מקבלין ממנו עדות אלא אם כן הוחזק שהוא עוסק במצות ובגמילות חסדים ונוהג בדרכי הישרים ויש בו דרך ארץ, מקבלין עדותו אע"פ שהוא עם הארץ ואינו לא במקרא ולא במשנה. נמצאת אומר כל תלמיד חכם בחזקת כשר עד שיפסל, כל עם הארץ בחזקת שהוא פסול עד שיוחזק שהוא הולך בדרכי הישרים. וכל מי שיקבל עדות עם הארץ טרם שתהיה לו חזקה זו או קודם שיבאו עדים ויעידו שהוא נוהג במצות ובדרך ארץ, הרי זה הדיוט ועתיד ליתן את הדין שהרי מאבד ממונם של ישראל על פי רשעים, ע"כ. וכ"ש שמצורף לזה שמחמת שנאה ותגרא שכר לסהדי על ר' מרדכי כהן הנ"ל +הוא אבי האשה, וכאן קורא לו בשמו בפעם הראשונה+, ובאו לנקום נקמת נפש. ואף שהלכתא כחכמים דשונא כשר להעיד, מ"מ גבי רקים ופוחזים פשיטא דפשיטא דלא מהימני.
ולולא דמסתפינא מרבותיי וחביריי אמינא דשונא גמור פסול להעיד מדמסקינן ספ"ק דמכות +ו, א+ הרוג יציל נרבע יציל, ופירשו התוס' +שם ד"ה אלא מעתה+ משום שהוא שונא לו. ואף שגבי נרבע סתרו זה הטעם ופירשו בע"א, מ"מ גבי הרוג יציל כו' עומד זה הפירוש על אופנו מפני שהוא שונא לו, וכן פירשו בפ"ק דסנהדרין +ט, ב ד"ה לרצונו, וע"ש בחכמת שלמה ובמהרש"א+, וקשה הלא שונא כשר לעדות. ודוחק לומר דדוקא אליבא דר' יהודה פריך דפסל שונא לעדות, דא"כ הל"ל הניחא לרבנן דמכשרי שונא לעדות אלא לר' יהודה מא"ל. ועוד מאי פריך לר' עקיבא דדריש התם במתניתין מה שנים נמצא אחד מהם קרוב או פסול עדותן בטלה כו', דלמא הוא סבר כרבנן ור' יהודה סבר כרבי, דאמר התם במתניתא בד"א כשהתרו בהם אבל לא התרו בהם מה יעשו שני אחים שראו באחד שהרג את הנפש. ואמת שמצאתי בתוס' הגליון תוס' הישנים +אין לנו תוספות ישנים למכות וסנהדרין וחבל על דאבדין+ קושיא זו ובתימה עומד. בודאי תימה וצריכה תלמוד קאמר והניחו לנו מקום להתגדר בו, דבודאי שונא גמור כהרוג וכדומה לו פסול לעדות, ולא פליגי אלא בסתם שונא היינו שלא דיבר עמו שלשה ימים כדאיתא התם להדיא במתניתין, דבשונא כזה פליגי +סנהדרין כז, ב.+ אבל שונא גמור שהוא לו כאחד מן הרודפים ומבקש להתנקם ממנו אין לך נוגע בעדות גדול מזה, כל היכא דאיכא למיחש שהוא עושה להנאתו פסלינן, כאשר כתב הרמב"ם +פ' טז מהלכות עדות באמצע הלכה ד, ושם הוא בשינוי לשון קצת+ והטור +ח"מ סוף סימן לז+, וז"ל: כל כיוצא בזה לא יעיד עליהם, ודברים אלו אינן תלויין אלא בדעת הדיין ועוצם בינתו שיבין עיקרי המשפטים וידע הדבר הגורם לדבר אחר, וידע הדבר להעמיד ולראות אם ידע שיש לו לעד שום צד הנאה בעולם בעדות זו אפילו בדרך רחוקה ונפלאת הרי זה לא יעיד בה. וכשם שלא יעיד בדבר שנוגע בעדות כך לא ידון, עד כאן. כל שכן מה שראיתי כל דבר כתוב וחתום איך נגבו אותם העדים במרמה ותרמית, ומראשו ועד סופו אין בו מתום וכזאת לא יעשה בישראל, הכזונה יעשה את אחותנו +בראשית לד, לא.+ והפב"ד +ר"ת והפסק בית דין+ העתקתי בסוף סיום הכשר היריעה, ומאחר שאותו כתב עדות בטל הכל שוא ותפל.
והעדות השני שהגאונים דימו לדמות לכיעור, אומר אני אף שהוא עדות כיעור להרחק ממנו מ"מ אין זה כיעור להוציא. דאינו דומה כלל למה שכתב הרמב"ם +פ' כד מהלכות אישות הלכה טו+ שניהם יוצאים ממקום אופל דהיינו פירושו מקום סתר ומיוחד לעבירה להסתר דבר, מה שאין כן בנדון זה שהוא בפתח הבית ועוברים ושבים מצויין בעיר גדולה כמוה, ושומרי העיר סבבוה תמיד ולומדי התורה נעורים ומצויים להקיש על דלתות פתחי הבתים הפתוחים לרוחה, ואין זה מקום סתר כלל. ואף זה היה בכתב ולא התירו לקבל עדות מפי כתבם אלא בדיני ממונות משום נעילת דלת ותיקון השוק כמו שכתב הרמב"ם +פג /פ"ג/ מהלכות עדות הלכה ד+, אבל לא לעניין שאר דברים כגון קנסות או לאסור אשה על בעלה או לעניין עדות קידושין. והארכתי בעניין זה בפרק ארבעה אחין +יש"ש יבמות פ"ג ריש סימן יג+, רק אעתיק לפני רבותיי מעט מנהו, וז"ל: רש"י ז"ל פירש בחומש +דברים יט, טו, ועיין בהגהות וחדושי מהרל"ח בח"מ סי' כח אות טו+ מפיהם ולא מפי כתבם, מכאן שאין העדים יכולין להעיד בכתב ולשלוח לב"ד אחר. וכתבו התוספות +יבמות לא, ב ד"ה דחזו+ והרא"ש +יבמות פ"ג סוף אות ז+, אין להביא ראייה לדבריו מהא דתניא בפרק מי שאחזו +גיטין עא, א+, אם לא יגיד פרט לאלם שאינו יכול לדבר אלא בכתב ורחמנא אמר מפיהן ולא מפי כתבן, שאני אלם שאינו ראוי להגדה כלל כדאמרינן בעלמא +מנחות קו, ב+ כל שאינו ראוי לבילה בילה מעכבת כו'. ור"ת נהג שישלחו עדים עדותן לב"ד בכתב ולא קרינן ביה מפיהם ולא מפי כתבם כיון שזוכרין עדותן +תוס' יבמות לא, ב ד"ה דחזו בכתבא, ועי' ג"כ תוס' כתובות כ, א ד"ה ור"י אמר, ובהגהות דרישה ופרישה בטור ח"מ סי' כח אות טז+, אף שאפשר לומר ששכחו עתה מ"מ בעת שכתבו היו יודעים ואם יראו בכתב יזכרו +עי' לעיל סי' יב הערה /מס' מאה ועשרים/.+ ומדברי הרמב"ם יראה כרש"י, שכתב בפ"ג דהלכות עדות +הלכה ד, וע"ש בכסף משנה ובלחם משנה+, וז"ל: דין תורה שאין מקבלין עדות לא בדיני ממונות ולא בדיני נפשות אלא מפי העדים שנאמר על פי שנים עדים מפיהם ולא מפי כתבם, אבל מדברי סופרים שחותכים דיני ממונות בעדות שבשטר אע"פ שאין העדים קיימים כדי שלא תנעול דלת בפני לוין. וכתב הטור +ח"מ סי' כח+ עליו: הרי שלא התירו אלא לחתום בשטר, ומ"מ נהגו העם כר"ת לשלוח העדות בכתב למקום אחר היכא שמכירין חתימתם. והנראה בעיני דלאו משום דינא הוא אלא משום תיקון העולם ותיקון הסוחרים ההולכים למרחקים מביתם לשוקא לטרוף לחם חוקם ולוים ופורעים ומקיפין ממקום למקום, שלא יהא צריך כל פעם ליקח עדים עמו, ואולי אף הרמב"ם מודה לזה. ומה שכתב שהתירו בשטר +בדפוס ווארשא חסרה המלה בשטר+ לרבותא דסיפא קאמר כמו שמסיק, ואין דנין בעדות שבשטר בענייני קנס ק"ו מכות וגלות. וכן נראה עיקר כרש"י ורמב"ם, שאין לדון על פי עדות בכתב א"ל בדיני ממונות נוהגים היתר כר"ת. אבל בדיני קנסות וכן בעדות על אשה שזינתה או לפסול עדות אין דנין ע"פ השטר. וכן עדים מעידים על הקידושין בכתב ידן בלא ב"ד, כאשר כתב הרשב"א בתשובה +סימן אלף רט בחלק א מתשובותיו+, וז"ל: ועל עדות שאמרת אם מקבלים מפי כתבם, אין עדות שבשטר עדות אלא בשטר שיעשה בדעת המתחייב כשטר מקנה שממנו אנו למידין, שנאמר וכתוב בספר וחתום +ע"פ ירמיה פרק לב, פסוק מד+ וגו', שהמוכר צוה לכתוב ולחתום וכן כל כיוצא בזה. אבל כל שטר שלא נעשה מרצון המתחייב אינו אלא כפנקס בעלמא, ומפי כתבם ולא מפיהם הוא זה +וכן כתוב בתשובות הריב"ש סי' רי. ועי' בד"מ טור ח"מ סי' כח אותיות ז וח.+ וזה שאמרו הודאה בפני שנים וצריך לומר כתובו, שאם לא צוה אין להם לכתוב ואם כתבו שלא מדעתו אין עדותם עדות, וכדאי' בפ' זה בורר +סנהדרין כט, ב. ומש"כ הודאה בפני שנים וכו' ב"ב מ, א.+ דגרסינן התם: ההיא אודיתא דלא הוה כתיב בה אמר לנא כתובו וחתומו והבו ליה. אביי ורבא דאמרי תרווייהו היינו דר"ש בן לקיש, דאמר חזקה אין עדים חותמין על השטר אלא א"כ נעשה בגדול, כלומר וה"נ חזקה לא חתמו אלא א"כ אמר להם חתומו והבו ליה. מתקיף לה רב פפא, מי איכא מידי דאנן לא ידעינן ואינהו ידעי. שאלו לספרי דאביי וידעי לספרי דרבא וידעי. אלמא טעמא דידעי הא לא ידעי פסולה, והכא נמי אם כתבוהו וחתמוהו העדים שלא מדעת המתקדשת אין סומכים על עדות זה עד שיבואו ויעידו בפיהם, והאריך ואני קצרתי +פה היא סוף הציטטה מיש"ש הנ"ל וגם מתשובת הרשב"א הנ"ל.+ וכ"ש היכא שחזר בו שאין ממש באותו עדות ואפילו כאבק פורח להבאיש שמן רוקח אינו. ושאר עדות של נשים וקטנים פשיטא שאין ממש בעדותם ואין ממש בדבריהם, כאשר כתבו הגאונים הנ"ל בפסקים באר היטב.
ושוב בחפזי עיינתי בפב"ד =בפסק בית דין= שהובא מק"ק פראג והיא כתובה בסוף הכשר היריעה, וכתוב בה שיש תקנה והסכמה בקהלה שלא לגבות עדים בב"ד אלא בפניהם ובפני שני שמשים וסופר דמתא. ואף מהר"ר יהושע, שהוא מצד שכנגדו פיו הודה בדבר, א"כ פשיטא שנתבטל ונתהרס כל בנינו אשר בנה אותו זעליקמן הנ"ל בכל תחבולותיו בעדות, לשוא עמלו בוניו בו. דפשיטא דתקנת הקהלה תוכל להפקיע העדות אפילו שהוא עדות כשר, כאשר כתב הרשב"א בתשובה +ח"א סימן אלף רו+, וז"ל: מה שהקהל עשו תקנה מחמת הפריצין, שכל מי שיקדש אשה שלא במעמד עשרה שלא יהיו קידושיו קידושין, שורת הדין נראה בבירור שרשאין בני העיר לעשות כן ובלבד שיסכימו בכך אנשי העיר, ואם יש שם תלמיד חכם ולא הסכים עמהם לא. והטעם בזה לפי שהציבור יכולין להפקיר ממונו של זה ונמצא כמקדש בממון שאינו שלו, וכמו שאמרו בכמה מקומות בתלמוד אפקעינהו רבנן לקידושין מיניה. ובפרק חז"ה +ב"ב מח, ב+, אמר אמימר תליוה וקדיש קידושיו קידושין, רב אשי אמר באשה ודאי אין קידושיו קידושין הוא עשה שלא כהוגן ואפקעינהו רבנן לקידושי מיניה. וביבמות פרק ב"ש +קי, א+, ההוא עובדא דהוה בנרש דאיתקדשא כשהיא קטנה וגדלה ואותיבוה אבי כורסיה אתא איניש אחרינא וחטפה מיניה, ורב חננאל תלמידיה דרב הוה התם ולא אצרכא גיטא מבתרא +שם הגירסא: ורב ברונא ורב חננאל תלמידי דרב הוו התם ולא הצריכוה גיטא מבתרא.+ אמר רב אשי הוא עשה שלא כהוגן +שם: לפיכך עשו בו שלא כהוגן+ ואפקעינהו רבנן לקידושי מיניה, דבכל מקום הפקר ב"ד הפקר כו'. עד ומעשה היה בעירנו ודנתי בדבר לפני רבותי, ומורי הרב ר' משה בר נחמן הודה לדברי. ומ"מ עוד צריך להתיישב בדבר, עכ"ל התשובה. ומה היה צריך נמי לטעמא דהפקר ב"ד הפקר. ואף א"ת שיש חולקים על דבריו, היינו משום דבעו להפקיע דין עדות שהוא כנגד תורתנו, דכל שנים כמאה עדים דמי. אבל הכא שתקנת והסכמת הקהילה לאוקמה אדינא דאורייתא, שהרי מן הדין אין גובין עדות אלא בפני ב"ד כדי שיבא בעל השור ויעמוד על שורו, אלא שבאתם להקל ולומר שהתירו בעדות ממון לקבל ע"י אונס, וה"ה בדיעבד אפילו בלא אונס כדעת הראב"ן, וכמו שהקילו לגביה לעניין דרישה וחקירה, פשיטא שיוכלו לתקן שלא ישתנה מדינא דאורייתא. ובטלו כל העדות שהוגבה שלא בפניה ולא בפני השמשים והסופר, ונתרועע כל היסוד ונפל כל הבנין.
ועכשיו שביארנו כל הדרכים וארון אלהים ולוחות הברית עוברים לפנינו לתור למרים +בתו של ר' מרדכי כהן ואשתו של זעליקמן הנ"ל+ מנוחה וכשרון טהרה לבעלה, באתי לדבר משפט עם בעלה שבא למעול מעל ולבגוד באשת נעורים ולהפר ברית אשר כרת עמה, ולא שמע למוסר מפי מלאכי האלהים ואומר שמאמין לדברי העדים באמרו שכשרים הם בעיניו לנאמנים ונאמנים בברית אתו, ועבדה לנפשיה חתיכה דאיסורא כעובדא דשמואל בהאי סמיא בקידושין +סו, א+ דא"ל אי מהימן לך כבי תרי כו', ויבא לשלם כל כתובה, ועל זה באתי לענות לו מן הסערה, הלא שנינו משנה שלמה בסוף נדרים +צ, ב+:, בראשונה היו אומרים שלש נשים יוצאות ונוטלות כתובה, האומרת טמאה אני לך שמים ביני לבינך ונטולה אני מן היהודים. חזרו לומר שלא תהא אשה נותנת עיניה באחר ומקלקלת על בעלה, אומרת טמאה אני לך תביא ראייה לדבריה כו', ע"כ לשון המשנה. וכתבו התוס' +שם /נדרים צ, ב/ ד"ה חזרו לומר+ וז"ל: חזרו לומר אינה נאמנת, דחיישינן שמא עיניה נתנה באחר. ואם תאמר טמאה אני לך אמאי לא מהימנא הא שויא נפשה חתיכה דאיסורא, כדאמרינן בקידושין פרק האומר +סה, א+: היא אומרת קדשתני והוא אומר לא קדשתיך הוא מותר בקרובותיה והיא אסורה בקרוביו. ותירץ הרב ר' אליעזר דלא מצינו זונה שהיא אסורה לינשא לכהן, דודאי הוא מוזהר עליה אבל היא אינה מוזהרת עליו, הלכך גם לדבריה אינה אסורה בו. וקשה, דאמר בפרק יש מותרות +יבמות פד, ב+, כל היכא דאיהו מוזהר איהי מוזהרת. וע"ק דאמרינן בגמרא דאוכלת בתרומה שלא להוציא לעז על בניה, ואמאי והא לגבי תרומה שוויה נפשה חתיכה דאיסורא. ונ"ל כיון דיש לחוש שמא נתנה עיניה באחר יש כח ביד חכמים לעקור דבריה מכל וכל בסברא גדולה כזאת. ומיהו נראה דאף למשנה אחרונה אם אומרת אשה טמאה אני לך ואמר הבעל שמאמינה דאסורה לו דאיהו שוייה לנפשיה חתיכה דאיסורא, ואפילו תחזור בה האשה ותאמר באונס היה. ויש אומרים דמשמתינן ליה על שגרם שתיאסר אשתו עליו ועובר על חרם תקנת רבינו גרשום, עכ"ל התוס'.
והשתא מאחר דאיכא תקנת ר"ג שלא לישא אשה על אשה ולא לגרשה בע"כ, למה לא ניחוש ג"כ לגבי בעל היכא שאמר מאמין אני לע"א או לפסולי עדות כגון רקים ופוחזים דהכא שאינם משקרים, ונימא ג"כ שעיניו נתן באחרת. ואף לפי הר"ן +נדרים צ, ב ד"ה ואיכא למידק+ שכתב לפי שהאשה משועבדת לבעל ואין כח בידה להפקיע עצמה מבעלה, אלא דלפי משנה ראשונה משום דכסיפא לה מילתא לומר כך מש"ה הימנוה דאי לא קושטא אמרה לא הוה מזלזלה בנפשה לומר כל כך, ומכי חזו רבנן דאיכא למיחש שמא עיניה נתנה באחר חזרו ואוקמוה אדינא ע"כ. מכל מקום הכי נמי איכא למימר גבי בעל לפי חרם ר"ג, מאחר שהוא משועבד לה ולא יכול לגרשה בשום ענין בע"כ א"כ אין כח בידו להפקיע עצמו ממנה. ואף אם תבא לחלק ולומר שלא תקינו אלא בנשים, כמו שכתבו התוס' +יבמות כד, ב בסוף ד"ה אמר רבי+ והרא"ש +באמצע אות ח וע"ש בקרבן נתנאל אות פ שמפרש שמכיון שמשקרות לא שייך למימר שוויתא נפשא חתיכא דאיסורא, עי' לקמן הערה /מאה שלשים ושתים/+ ביבמות פרק שני, וז"ל: ואל תתמה היאך מתירין אותה לבעלה הא שוייה לנפשה חתיכה דאיסורא כיון דאמרה טמאה אני, וכי מאכילין לאדם דבר האסור לו. וי"ל דלפי שראו חכמים קלקול הדורות שנתנו הנשים עיניהן באחר ורוב האומרות כך משקרות, לכן נראה להם להתירן. וכה"ג אמרינן התם בשילהי נדרים +צ, א, ועי' בקרבן נתנאל על הרא"ש הנ"ל אות א+: אמרה לבעלה טמאה אני לך אמר רב ששת אוכלת בתרומה שלא תוציא לעז על בניה, עכ"ל התוס' +זהו לשון הרא"ש לפנינו, והתוס' מקוצר בהרבה.+ וא"כ יש לחלק דלגבי אנשים לא ראו הקלקול אפילו אחר שנתפשט חרם ר"ג ותקנותיו ולא תיקנו חכמי הדור, מ"מ הכא דאיכא רגלים לדבר שעיניו נתן באחרת או בממון, כאשר העידו עליו שחקר אחר סהדי שקרי ואיכא רגלים לדבר שרגליו לרע ירוצו, שיש לומר עיניו נתן באחרת ונכוף אותו לכל דבר המשועבד לה כגון שארה כסותה ועונתה, כאשר כתב ר' שמשון מיינבול +עי' מרדכי קידושין פ"ג סי' תקל והגהות מיימוניות בפ' כד מהלכות אישות אות י, וביש"ש בפ"ב דיבמות סי' יח מציין שבה"ג מביא דברי ר"ש מיינב"ל, ועי' בהערה הבאה, אמנם אין אנו מוצאים חכם בשם זה ואולי צ"ל ר' שמעון ניוביל, שהיה תלמידו של הר"י בעל התוספות, ונזכר ביומא סט, א תוס' ד"ה קשין: ומה שהשיב ר"י לה"ר שמעון מיניבילא, הוא נזכר גם בתוס' לערובין ובכורות, בספרי הפוסקים מובאים גם פירושי ר' שמעון לכתובות, בבא בתרא וסנהדרין, וגם תשובות אחדות נשארו ממנו במרדכי, בשו"ת מוהר"ם ובהגהות מיימוני+ על אחד שאמר שראה באשתו שזינתה כו'. ומה שכתבו התוס' +נדרים דף צ, ע"ב ד"ה חזרו לומר, ביש"ש הנ"ל מאריך בדין זה, ושם מביא על דברי התוספות, וז"ל: ולא ידעתי סבר' ברורה להאי מילת', וכמדומה שאי' תו' של ר"י אלא הוא מדברי ר"ש מיינב"ל שכתב בה"ג דמשמתינן לי' על שגרם לעצמו לאסור את אשתו ונוכל לומר מאחר שחכמים התירו לו ואמרו שאינ' נאמנת ואין חששה אין לו לאסרה ואם אסרה הוי כמו שגירשה בע"כ ועבר חרם דר"ג, ועי' ג"כ בנ"י על המשנה דנדרים (בדפוס ווילנא כז, א) ובהגהת ר' מרדכי הלוי ס"ט על הנ"י שם+ דמשמתינן ליה על שגרם שתאסר אשתו עליו ולא כתבו שכופין אותו להיות עמה, היינו משום שהיא התחילה לומר טמאה אני ונתנה אצבע בין שיניה ולא שייך לומר עיניו נתן באחרת, ומ"מ שויה לנפשיה חתיכה דאיסורא, אבל משמתינן ליה. ומש"ה מיושב מה שהביא האגודה +ביש"ש מציין שהוא באגודה בפ' האומר (קידושין סה)+ דברי התוס' וכתב שיש חולקים בדבר, והיינו טעמא משום שראוי היה לומר שאפילו מן השמתא יהא נפטר, שהרי היא התחילה בקלקול ונתנה אצבע בין שיניה. אבל בנדון שכתב ר' שמשון מיינבול ובנדון דידן איכא שפיר למימר שמא עיניו נתן באחרת. ואף אותם החולקים אף על ר' שמשון מיינבול ואמרו שאין כופין האדם לעבירה ואין מאכילין לו את האיסור בעל כרחו ולומר לו שיעשה עבירה, ואינו דומה לאשה שהיא משועבדת לו והיא קרקע עולם לפניו, היינו היכא שאמר שהוא ראה שזינתה דאיכא למימר לב יודע מרת נפשו +משלי יד, י.+ אבל היכא שאומר שהוא מאמין ואינו מחוייב להאמין אפילו אי אתא יהושע בן נון יכול למימר לא צייתנא ליה, ומחמת שחל עליו החרם של ר"ג לא יכול להאמין ומושבע ועומד שלא להאמין, ומוקמינן אחזקה שלא האמין אלא עיניו נתן באחרת. כ"ש הכא דאיכא רגלים לדבר שהלך בתרמית ואץ ברגלים חוטא לשכור סהדי שיקרי, דלאו כל כמיניה לומר שהוא מאמין, וכ"ש היכא שהיה כבר קטט בינו לבינה כגון בנדון זה, וכאשר כתב הרשב"א בתשובה +ח"א סי' אלף רלז+ והביאו הגאונים בפסקם. ומה שכתב הרשב"א בתשובה אחרת שאפילו לפי חרם ר"ג יכול לגרשה היכא שרואה בה דברים מכוערים, שהרי לא גרע מרוכל יוצא ואשה חוגרת בסינר כו', והוא ראה בעיניו ומרגיש בדבר עבירה /הערה זו מתיחסת למלים: ומה שכתב הרשב"א בתשובה אחרת/ +סי' תקנז ועי' ד"מ א"ה סי' קטו אות יז. וביש"ש פ"ב דיבמות סי' יח מפלפל הרבה בדין זה ומביא תשובת רשב"א זו ועוד פוסקים המסכימים לו, ולבסוף אומר: ולולי רוב הראייה לא מלאני לבי לחלוק על דברי ר"ש מיינב"ל שהתי' וגם לחלוק על דברי מהרי"ק שנוטה דבריו שלא להאמין לבעל להוציאה בעל כרחה מחמת תקנת ר"ג. אבל מחמת כל הראייה קדמאי ובתראי אומר אני הלכה למעשה שמוציאה בגט אפילו האידנא - גם מעשה בא לידי בימי חורפי בא' שאמר לי: ר' אדוני שואל אני לך דרך עצה אשתי הודית שזינתה עם בחו' מאז ומקדם, והשבתי לו לא תחו' לה ואל תאמין כי עיניה נתנה באחר. והשיב לי אני מאמין שעשתה אותה מעשה המכוער. והשבתי א"כ אסורה לך, ואסרתי אותה. אח"כ חזר זה ובקש שיתירו לו ולא אביתי לשמוע כי לא נתן אמתלא לדבריו, אלא ביקש היתר מחכמים אחרים ונאותו להתירה כי אמרו אפילו הודית לית כאן בית מיחוש. ונתקבצו עלי בני הקהילה לומר למה אתה אוסר ומפריש איש מאשתו, וכל דברי לא הועילו. וזה האיש לקח אשתו בחזקה לפני לביתו כבראשונה, ולא היו ד' שבועות עד שנעשה נס ונתגלה קלונם שמצאו הנואף עמה במטה, ודרך נס וסיבה מצאו אותו והודו שניהם בבושה. וזכיתי ליתן הגט ביניהם. כל זאת מעורר אותי לאסרה היכא שמאמין לה, וכ"ש אם יראה שראוי להוציאה ממנו כדי שלא להאכילו דבר איסור - מסקנא דמילתא - ואם ראה דבר מכוער כגון ששמע קול נשימה ושיגעון כעין תשמיש או כל דבר מגונה הרואה לו ומאמין ששימשה ג"כ יוציאה בכתובתה. והאומר ששמע מאשתו שזינתה ומאמין לה, אם בפני עדים אמרה יכול להוציאה בלא כתובה ואם בלא עדים צריך להוציאה אבל יתן לה כתובה מאחר שהיא כופרת. וצריך דרישה וחקירה היטב והטלת אימה ושבועה ואלה על הבעל שאומר - שמאמין לה שלא נתן עינו באחרת. וגם דוקא שלא בא לטעון אלא לאוסרה עליו, אבל אם בא בטענה כדי להפסידה כתובתה לא מהימנה ליה במידי. ואם נותן אמתלא לדבריו או היא לדבריה שריא.+ אבל הכא שהודה הבעל שלא ראה בה דבר מכוער אלא שבא ומצא עילה להאמין להריקים פשיטא דלאו כל כמיניה. ובודאי כל המחלוקת שנפל בין הגאונים האחרונים אי יכול להאמין ולשווייה אנפשיה חתיכה דאיסורא, בנדון זה כ"ע מודו. והכא אין שייך לומר שצריך ליתן אמתלא לדבריו, אלא היכא שאמר בעצמו שראה שזינתה וא"כ כי לא נתן אמתלא לדבריו הוא אוכל דבר האסור לו. אבל הכא שלא נאסרה לו מעולם אלא שבא לאוסרה על עצמו בזדון לבו על פי עדות רעוע, או שטעה וסבר שיש בהן ממש והשתא קחזו רבנן דלית ביה חשש בהאי עדות, אם כן לית ביה בית מיחוש כלל, וכ"ע ידעי שהדברים פורחים היו +עיין לעיל בהערה /מס' מאה עשרים ושלש/ דברי בעל קרבן נתנאל על הרא"ש. דרבינו הרא"ש בפ"ב דיבמות אות ח אומר דאשה מותרת לבעלה אם היתה סתירה בלי קנוי הבעל. ומקשה מנדרים צא, ב דמותרת רק מפני שיש טעמים אחרים ע"ש. ומתרץ דהתם מיירי באומרת טמאה אני לך. ומקשה א"כ שוותה לנפשה חתיכה דאיסורא וכי מאכילין לו לאדם דבר האסור לו. וי"ל דלפי שראו חכמים קלקול הדורות שנתנו הנשים עיניהם באחר ורוב האומרות כך משקרות, לכך נראה להם להתירן. ומבאר בקרבן נתנאל אות פ וכיון דמשקרות לא שייך למימר שוויתה נפשה חתיכה דאיסורא דהיא מעולם לא נתכוונה לאוסרה על בעלה כי אם שרוצה להפקיע מבעלה. א"כ רואים שכשאומרת דבר שקר אמרינן לא נתכוונה מעולם שדבורה יגרום האיסור, א"כ גם אצלנו דבור שקר של העדים אינו כלום ואין שייך לומר אינו חוזר ומגיד.+ ודומה לזה אמרי בתלמוד +ב"ב לב, א, כתובות כו, ב: אנן אחתיניה ואנן מסקינן ליה ולזילותא דבי דינא לא חיישינן+ דכה"ג ליכא למיגזר, דאיכא למימר קמו רבנן במילתא ואישתכח דשיקרא הוא. ע"כ היריעה של הכשר טהרתה.
עכ"פ הוא אינו יוצא מנקיון כפים וכסות עינים עד שיאמר ברבים אשר שיחת דרכו והפר ברית ורצה לשלוח יד בכלי קודש ולקלקל באר של מרים מעין חתום גן נעול. ע"כ ישוב למי בורו וישת מים חיים וימאס מים גנובים, אלא ישתה בעציצו כל ימיו ולא ישלחנה. ומה שחייב האי זעליקמן שהוציא עליה ש"ר ובא לבגוד באשת נעורים, לפי דעתי תועבה גדולה עשה וקשה עונו לנשוא, א"ל בתשובה ובהכנעה גדולה ובוודוי ברבים. ואני לא נקראתי להכנס במבוי זה אלא לשריותא דהאי אשה, ואף גם זאת מה שעשיתי עשיתי מרוב צעקת ובכיית האיש ר' מרדכי הכהן, אשר נכמרו עליו רחמי בראותי דמעות העשוקים. ובת ישראל יושבת עגונה מכוסה בשק ואפר ומקוננת על ימי נעוריה אשר נתנה למשחית ולחבל כרם ה' צבאות, בת של אברהם אבינו המבורכת בכל תהא ח"ו ארורה מכל. גם זקני עירי הגדולים והמנהיגים התחננו על נפשו ועל נפשם לומר לי, אזור כגבור חלציך להתיר המותר ולאסור האסור, ונראה שיש אלהים שופטים בארץ ולהרחיק הבצע ומוה"ר הדיינין בין מוקדם בין מאוחר תועבת ה' גם שניהם. לולא זה היה לי להשיב ידי אחור והגאונים אשר התחילו בדבר מצוה עליהם היה לגמור, ומי הוא זה ואיזה שיבא לחלוק על דבריהם אם לא מי שהורגל להטיל מום בקדשים עד שירוצה בעולת נדבה ועולת ראיה, הלא עמהן הכריתי והפליתי חשן המשפט ואורים ותומים עמהם. גם עניין המחילה וסדר הכשר והנקיון אשר יעשה ברבים הכל יהא על פי הגאונים הנ"ל. ואח"כ דעתי מסכמת בהחלטה להכריז בכל בתי כנסיות שהאי אשה מרת מרים בת ר' מרדכי הכהן נמצאת זכאה בדין וכשרה וטהורה ועילה הוציאו עליה אנשי רשע, ואנשי ריב וזדון השיאו עליה העמל הזה שוא ותפל, אפילו היה בעלה כהן גדול מותרת לו.
ואז יבקע כשחר אורה, וידעו כל העם שהיא טהורה, ונתבטלו דברי המורה, שאמר פסולה וכעורה, ולבעלה היא אסורה, אלא שגג ויצא מלפני' כשורה. על כן נכנסתי בעובי הקורה, כי על ראשה לא יעלה מורא, וכבראשונה יזהיר אור נהורה, ערוכה בכל כבודה בת מלך ושמורה. ואם יהיה איזה שורש פורה ראש ולענה בעם עמורה, להוציא עוד בשפתיו ולהגות בגרונו, ולהעלות דבר זרות של שרבוב לשונו, במדה אשר מדד יהא מדתו, וישתרבב לשונו על גוויתו, בפגיעת מרגלים תהא פגיעתו, במיתת מגפה תהא מיתתו, וקבורת החמור תהא קבורתו +השוה ירמיהו כב, יט+, אם לא יבקש להתיר גערתו, וילקה ויתודה ואז יחזור לכשרותו.
דברי שלמה לוריא +בשו"ת רש"ל אין החתימה נמצאת.+
@שו"ת הרמ"א סימן יד
אמת חותמי אשר חתמתי ושורה אשר רשמתי, בשולי פסק הגאון מהר"ר שכנא י"ץ +הוא הג"מ ר' שכנא מלובלין רבו של רבינו+ בסגנון זה: דברי הגאון הנ"ל נראין בעיני כי הם נוטים אל צד האמת עכ"ל.
הנה לא החלטתי המשפט ולא נמניתי בהסכמה להעשות סניף למכ"ת יען לא ראיתי ולא שמעתי דבר זולת הפסק ההוא, ואולי גם לפני הגאון לא ספרו הדברים כהווייתן רק מקצת הדברים אשר הביאו בפסקי הציע בעל דין אחד, ועל פי הדברים האלה פסק מה שפסק. ואני אמרתי בחפזי בטרדת היריד +בלובלין היו ד' ירידים בשנה, ועי' לקמן סי' סא /שמונה/ עג /ארבע/ פ /שתים/, ובפנקס ועד ארבע ארצות לישראל היילפרין במלון ע' /חמש מאות ארבעים ושתים - ארבעים וארבע/, בירידים אלו נאספו ראשי ישיבות ותלמידים למאות, כל דין ומריבה נפסק אז ע"י ראשי הישיבות, וגם שידוכים רבים נגמרו אז, כנראה שכותב התשובה, הג"מ ר' נפתלי הירץ, נתבקש אף הוא להסכים לפסקו של הגמ"ר שכנא בענין הנ"ל, וזו תשובתו+ נראין הדברים היינו תורף הענין, אבל לא נתתי ההסכמה עד אבא חדר תורתי אשר שמה כסאות למשפט כלי הקודש כלים מכלים שונים להוציא לאור תעלומה. והנה להיות נקי מה' ומישראל +ע"פ במדבר לב, כב+ ולהשיב לשואל מעיקרא מאי סבר ולבסוף מאי סבר, או ח"ו יאמרו כתבתי כסומא בארובה +נדה כ, ב, ב"ב יב, ב+ ואח"כ שויתי נפשאי הדרנא, אציע התנצלותי לפני כל יודעי דת ודין ואשר יבחרו יקרבו אליהם וכל מלאכה נמבזה ונמס אותה יחרימו +ע"פ ש"א טו, ט.+ וסהדי במרומים שזה דרכי כל הימים לבלתי נשאי פנים לשום אדם רק להעיד על האמת לפי עניות דעתי, וכל מאן דרחים לי רחים לי וכל מאן דסני לי סני לי +עי' כתובות קה, ב: אמר רבא מריש הוה אמינא הני בני מחוזא כולהו רחמו לי, כיון דהואי דיינא אמינא מנייהו סנו לי ומנייהו רחמו לי, כיון דחזאי דמאן דמחייב לי האידנא קא זכי למחר אמינא אם מרחם כולהו רחמו לי אי מסנו כולהו סנו לי. ושם בעמוד א מדבר הש"ס בענין שכר דיינים, ועיין בתוס' ד"ה גוזרי גזירות. ועי' ג"כ תוס' בכורות כט, א ד"ה מה אני בחנם.+
והנה אבא בקצרה יען כי כבר קדמוני רבנן, דהיינו בתחלה שלשת הרועים עמודי עולם דיינים דק"ק קראקא האריכו למעניתם, ואחריהם הגאון ה"ה מהר"ר שכנא יצ"ו האריך מגילה +אין תשובה זו בנמצא, וחבל על דאבדין+ ולא הניחו לי מקום להתגדר בו, והיה כל מבקש ה' יצא אל אוהל תורתם +ע"פ שמות לג, ז+ וימצא מבוקשו. והנה אשר פסק הגאון מהר"ר שכנא מתוך פלפולו דקלא דפסיק וליכא עדים כלל כרבי אבל איכא עדים כל דהו אפילו עדים פסולים תצא בע"כ, ואח"כ פסק על ההיא דאויבים אפקו לקלא דלאו אויבים כדאמרי אינשי אלא בענין דעברו עבירה כו', עכ"ל. א"כ לפי סברתו למה פסק דבקלא ואיכא עדים כל דהו אפילו עדים פסולים תצא בע"כ דבעל, הלא עדים פסולים ודאי משום עבירה א"כ מותר לשנוא אותם והוי קול ושובר עמו, דאינהו אפקוה לקלא ולמה תצא. ואם ר"ל פסולים מחמת קורבא קאמר, גם זה רחוק מן הדעת דבקלא דפסיק ע"פ קרובים תצא בע"כ, הלא הרבה נשים שונאות זו את זו ומרגילות קטטות ואפילו לבעליהן, ובשביל זה לא תצא בעל כרחה. ועוד באלפסי +על הגמ' ביבמות כה, א והוא באלפס דף ו, ע"ב, ובנ"י שם אומר דאם יש אויבים בעיר בין לנטען בין לנטענת לאו קלא הוא ושריא+ לא משמע כן בפירושו, דכתב ואי אית ליה אויבים לנטען כו' וק"ל.
והנה, ע"ד העדות שהוגבה שלא בפניה וטען הבעל כי זאת היתה לו בסבת אלמותו של אבי אשתו, והנה דייני קראקא יצ"ו הושוו דעתם לפוסלה והחליטו המשפט לילך אחר רוב פוסקים ובתראי אפילו בדיעבד, כמבואר בפסק של מכ"ת. הסכימה דעתי שאין לפסול העדות בשביל זה, וכי ראב"ן שהכשיר בדיעבד כדאיתא במרדכי פ' הגוזל +פ' הגוזל בתרא סימן קמז+ וראבי"ה פ"ב דכתובות +סימן קמה, ועיין בסי' יב הערה /מס' ארבעים/+ דמכשיר, וכי קטלי קני באגמא נינהו +סנהדרין לג, א; שבת צה, א.+ ומהרא"י דהוה בתרא טובא הביא ראייה מהם בפסקיו +עי' בהערה /מס' ארבעים ושתים/ לעיל בסי' יב+, ואי לא דהלכתא כוותייהו לא הוה מייתי ראייה מנהון וק"ל. ואף לפי דעת הרא"ש בתשובותיו כלל מ"ו סי' א' וטור ח"מ סימן כ"ח, אין לפסול העדות בדיעבד כי כן כתבו ודייקו בלשונם אין דנין ע"פ אותו עדות, אבל לא אמרו עדותן בטלה רק כוונתם שהוא דומה קצת לדין מרומה ואין נזקקין ע"פ אותו עדות להוציא אשה מבעלה, אכן גם אין להתירה לבעלה כדאשכחן בהרבה מקומות. וכל שכן היכא דאיכא טעם כגון הכא, דאם היה אמת בטענת זעליקמן שאבי אשתו היה אלם פשיטא שיכולין לגבות עדות שלא בפניה. ואשר הביאו דייני קראקא שאלמות האב אינו מזיק לבן, והביאו ראייה מחזקת הבתים +ב"ב מז, א, גם המהרש"ל בסימן יג מקשה זה על סברת דייני קראקא+ דבן גזלן יש לו חזקה, אתמהה אינני רואה שום ראייה. כי שם מדבר כשמת אביו +בדפוס ווארשא כתוב פה וכן בשורה הבאה אבי הגזלן, אבל נראה שצ"ל כפי שתקנתי+ הגזלן והוא בא בטענת עצמו אז יש לו חזקה, אבל אי הוה אביו הגזלן חי והיה לחוש באם יוציאה מתחת יד בנו שהגזלן ימטי אותו ואת חמורו לשחוור, פשיטא שאין לבן הגזלן חזקה. והמדקדק בסוגיא בגמרא וברש"י ימצא בנקל שדוקא לאחר מיתת הגזלן מיירי. גם הדחייה אשר דחו בעצמם הראייה ואחר כך תירצו א"כ אין לדבר סוף, כי הדחייה נ"ל והתירוץ אינו מספיק. כי שאני בת המזנה את אביה היא מחללת וסוקלין אותה על פתח בית אביה כלומר ראה גידולים כו' +כתובות מה, א, ועי' בתורה תמימה על דברים כב, כא אות קס, גם דחייה זו מביא הרש"ל הנ"ל+, ואפילו במוכס כל משפחתו חופין עליו כל שכן הכא. וה"נ בדורות הללו בפרט בק"ק פראג אשר תמיד חמס וריב ברחובותיה, אפשר שיש לקבל בענין קטטות אפילו לכתחילה שלא בפניו כדי שלא יבואו לידי קטטות. וכן מצאתי בפרק הגוזל סביב המרדכי בדפוס של סביוניטא +ועי' בסי' יב הערות /שלשים וארבע, שלשים ושש/+, וז"ל: תקנת הגאונים כשמקבלין עדות מן הקטטות שאין לעדים להעיד בפני הבעלי דינים כדי שלא יעשו זה את זה קטטות כשישמעו עדותן וגם הדיינים לא יגלו עדותן שקיבלו לבעלי דינין שלא ילך בעל הריב אליו להתקוטט, אבל על עסקי ממון מקבלין בפני בעל דין עכ"ל. גם על דבר שהבעל חזר אחר עדי שקר כו' א"כ גם אלו עדי שקר הם, אומר אני ממה נפשך, אם העדים האחרונים חשודים הם אפילו לא היה הבעל מחזר אחר עדי שקרים פסולים הם, ואם לא בודאי י"ל אם הוא הוחזק כל ישראל מי הוחזקו +כתובות לו, ב, מכות ה, ב+, למה לנו להרכיב העניינים.
והנה מה שפסלו את העדות אפילו שלא בפניהם צדקו דברי הרבנים דק"ק קראקא. וכן בעיקר הפסול שפסלו עד אחד שמצאו אצלו גניבה, על דבר זה צדקו דברי הר"ש. גם בענין פסול עד השני שפסלוהו במסירה ובהזכרת השם, הנה גם בזה יש צד להכשירו שקילקול קצת ראשי העיר הם תקנתם. כיון שקצת מוסרים מפורסמים נמנים להיות ראשי העיר בעת ההיא ולשפוט העם, וכתיב התקוששו וקושו +צפניה ב, א+ קשוט עצמך וכו' +סנהד' יח, א ויט, א; ב"ב ס, ב; ב"מ קז, ב.+ א"כ העד ראה ויתר למסור, באומר בדעתו שאין נקרא מסירה רק המוסר גוף חבירו ולא ממונו כי מורגלים בזה. וראייה מפרק קמא דב"מ +ה, ב+, לא תחמוד לאינשי בלא דמי משמע להו לכן כשר לשבועה. ופירש רבינו משה וה"ר אליעזר ממיץ, ואינו חשוד על לא תחמוד לפי דעתו אע"פ שאין האמת כך. /הערה זו מתיחסת למלים: ופירש רבינו משה/ +הרמב"ם בספר המצוות לא תעשה רסה, וז"ל: כי זה הלאו מזהיר מהערים עד שנקח לעצמנו הדבר שאנחנו חומדים אותו ממון אחינו, ואפילו לקנותו ולתת בו דמים. הנה זה כלו מי שיעשהו עובר על לא תחמוד. ומה שהוסיף הרמב"ם בל"ת רסו דלא תתאוה מזהיר אפילו להתאוות בלב לבד, וכ"כ בפ"א מהלכות גזילה הלכה י, אין כן דעת הסמ"ג לאוין קנח שאומר שהחמוד והתאוה אסור אחד הוא. וכן כתב רש"י בחומש פ' ואתחנן, ועיין ברמב"ן פ' יתרו. ועיין ג"כ ברמב"ם הלכות גזלה ואבדה פ"א הלכות ט ויב ובמ"מ שם. בהגהות מיימוניות שם אות ה כתב: וכן פירש ריב"ם והיינו חמסן ואע"ג דלא פסלינן ליה לעדות אלא מדרבנן כדאיתא פ' זה בורר היינו טעמא שאין סבור לעבור בלאו דלא תחמוד אלא בלא דמים כדאמרינן פ"ק דב"מ לא תחמוד לאינשי בלא דמי משמע להו פירש להו בלא דמי משמע אבל לפי האמת לא תחמוד בדמים ס"ה ע"כ. וע"ש ג"כ אות ו וגם בתוס' סנהדרין כה, ב ד"ה מעיקרא סבור.+ /הערה זו מתיחסת למלים: וה"ר אליעזר ממיץ/ +בספר יראים סימן קטו וע"ש בתועפות ראם אות ב. ועי' תוס' סנהדרין כה, ב ד"ה מעיקרא. רבינו אליעזר ב"ר שמואל ממיץ, הרא"ם, בעמח"ס יראים חי במאה העשירית לאלף החמישי והיה אחד מגדולי תלמידיו של רבינו תם. בין תלמידיו החשובים נמנו ר' אליעזר ב"ר יואל הלוי (הראבי"ה) ור' אלעזר מגרמיזא, בעל הרוקח. בתוספות למסכת שבת נשמרו אחדות מקושיותיו של הרא"ם ותשובותיו של הרשב"ם. גם במסכת נדרים מובאים פירושיו בתוספות שלנו; והוא כתב תוספות למסכת זבחים. בשיטה מקובצת לנדרים ישנם קטעים מפירושו של הרא"ם. החיד"א מעיד שראה בכ"י תוספותיו על מסכת חולין. בחייו הפרטיים לא היה מאושר. היו לו רק בנות והן מתו בחייו. צרות כלל ישראל בימיו נוספו על צרותיו, והוא כותב בסוף חיבורו: ספר יראים יהיה לזכרון, כי גדול חרון - יהי רצון יאמר השם לצרותינו די.+ ובנדון זה יש להכשירו גם בעבור הוצאת ש"ש, וגם אמרו פ"ק דנדרים +ז, ב לפנינו בגמ' וכן בכ"י מינכן: א"ר חנין אמר רב השומע הזכרת השם מפי חבירו צריך לנדותו, ושם מביא בש"ס: אמר רבי אבא הוה קאימנא קמיה דרב הונא שמעה להך איתתא דאפקא הזכרת השם לבטלה, שמתה ושרא לה לאלתר באפה, וכתב שם הר"ן שכן פסקו הרי"ף והרמב"ם, ופה הוא מביא לשון הסמ"ג לאוין סו"ס רמא+: אמר ר' יוחנן השומע הזכרה מפי חבירו לשוא או שנשבע לפניו לשקר כו' חייב לנדותו. ופסק הסמ"ג סוף סימן רמ"א בלאוין, ומתיר לו מיד כדי שלא יהא מכשול לאחרים +ושם הוא מוסיף: שהרי אינו ידוע שנידהו, ואח"כ ממשיך הסמ"ג וא"ת יודיעם וכו'+, וא"ת יודיעם נמצא כל העולם בנידוי שהרי למדו לשונם העוה ושבועת שקר. ואע"פ שיש לחלק, דהיינו לענין נדוי אבל לענין עדות פסול הוא וכן הדין נותן, אכן לא בכל השבועות פסלינן. ועתה עת לקצר רק הבאתי שכיון שרוב העולם אינם נזהרים מזה, ועשרה קבין שבועות ירדו לעולם תשעה נטלו אנשי העיר בעת ההיא, לבי מהסס לפסול בשביל זה.
ואשר דברתי על בני אנשי העיר אין דעתי רק על סיעת הרבה אנשים לא על הכלל ח"ו. כי בודאי יש גם ביניהם כת חסידים שרידים אשר ה' קורא, הנאנחים והנאנקים על כל התועבות +יחזקאל ט, ד ושם מסיים: הנעשות בתוכה+ ואין לאל ידם. והנה בפסקי הגאון נ"י מוהר"ר מאיר מפדואה י"ץ +שו"ת מהר"ם מפאדובה סי' עו, והוא הגאון מהר"ם מפאדובה שעל אודות המשנה תורה שהדפיס עם הגהותיו נכתבה תשובה י דלעיל, עי' מאמרי על המהר"ם בהדרום חוב' כח, ביחוד עמ' /מאה ושמונים ואחת, מאה ושמונים ושתים/+ נמצא דומה לזה בענין מי שקנה יין נסך להסתחר, שאין ראוי לענשו מאחר שראה ויתר +המהר"ם כותב שם: והסוחר הזה שראה מנהג פשוט אף מן הפרושים לקבל יין מן הנכרים בחובם ראה ויתר לו לעצמו אף להסתחר+ ואף כי התם בדרבנן והכא בדאורייתא, הלא הבאתי ראייה דגם בדאורייתא שייך לומר בענין זה. גם מה שכתבו דייני קראקא ששנים עדים כשרים העידו על עדים הראשונים שפסולים הם וכן העידו רבים שהם מוחזקים כו'. והנה מהר"ש דחה אולי חשבו שהם פסולים ואינו כן, ואולי האחרונים פסולים כו'. לפום ריהטא היו נראים בעיני דברי הגאון כיון שלא הוזכרו שם עדים אחרונים, והגאון מהר"ש לא היה מחשבם כפסולי עדות כיון דלא איתברר פסולם לא גרע מקלא דלא פסיק.
מכל הלין טעמים כתבתי שדברי הגאון נראים בעיני אם יקיימו הב"ד דהיינו שיהא הב"ד הגון וראוי לסדר, ואלו ודאי היו יודעים לדרוש ולחקור כל דבר על בוריו. אכן בראותי פסק של שלשת הרועים דהיינו דייני קראקא שידוע להם בודאי שעדים הראשונים הם אנשים רקים ופוחזים וחשודים וכן הב"ד אשר גם כמותם, וכן כמ"ר מרדכי בר גרשון כ"ץ הביא ב"ד נגבה בדיינים כשרים ולפני שמשים דק"ק ההוא, ומשמע מתוך הב"ד דתקנה קדומה היא בק"ק פראג שלא לגבות שום ב"ד רק על פי תקנה, דהיינו לפני ב"ד הגון ולפני שמשים דק"ק פראג. והנה הבעל הנ"ל היה כמחשיך מעשיו להסתיר עצה עם אנשים פוחזים ורקים כאשר העידו אנשים כשרים אשר העלו שמותם בב"ד ההוא, גם קצת חתימות הב"ד נתקיימו והב"ד נגבה בסיון שי"ח לפ"ק. וכן ראיתי הרבה כתבים כולם יעידון יגידון שהם בוקי סריקי אנשים פוחזים ורקים וחשודים, וא"כ לא הנחת בת לא"א שתהא יושבת תחת בעלה. ובפרט שעד אחד חוזר בו לאמר מעולם לא ידעתי שום דבר רע על מרים הנ"ל ונתן אמתלא לדבריו, פשיטא שאין באותו עדות ממש אפילו היו כשרים, כיון שבאים לאוסרה צריכים דרישה וחקירה. והואיל ועדיין לא היתה דרישה וחקירה יכולין למימר מבודין היינו, וראיה ממרדכי פ' אחד דיני ממונות +מרדכי שבועות סי' תשי"א+: נשאל לר"י על אחד שהטעה +הב"ח מוסיף פה: לשני בני אדם+ להעיד עדות שקר והשביעם בטעות להעיד מה שיאמר +ב"ח: להם+, ואמר להם להעיד שקידש אשה אחת, ולבסוף חזר בו אחד מהעדים. והשיב ר"י להצריך גט להסיר הלעז, ולולא כן לא היתה זקוקה לכך, כי מן הדין יש לפוטרה בלא גט כי עדים שבאים לאוסרה צריכין דרישה וחקירה הואיל והיא מכחשת. וכל זמן שלא נחקרה עדותן בב"ד יכולין למימר מבודין היינו, דמאי שנא מעדים שהעידו שהוא בן גרושה וחלוצה דתנ' בתוספתא +בכתוב' פב, א, וע"ש בחסדי דוד+, יכולין לומר מבודין היינו לבטל עדותן כל זמן שלא נחקרה עדותן בב"ד. ועוד כי אפילו בעדות הודאות והלואות צריכין דרישה וחקירה +ב"ח: נ"ב בדין מרומה, כדמוכח בפרק אחד דיני ממונות, וכיון שצריך דרישה וחקירה יכולין לבטל עדותן כל זמן שלא נחקרה עדותן בב"ד+, עכ"ל. הרי לפניך דבעדות אשה לאוסרה על בעלה צריך דרישה וחקירה וכל זמן שלא נדרש יכולים לומר מבודין היינו, אם כן אין באותו עדות ממש. כ"ש כשהעדים רבים נקובים בשמותם העידו בעדות האחרונים שהראשונים אנשים רקים ופוחזים הם, צדקו דברי הדיינים לפסול העדות ולהעמיד מרת מרים מנוחה בחזקת כשרות כשאר בנות ישראל הכשרות.
ואשר נתחבטו שלשת הרועים בשאר העדיות אי הוו עדי כיעור, ועד האחרון העיד שראה את מרים הנ"ל שעמדה אצל הפתח הפתוח לרחוב העיר באישון לילה, והסכימה דעת הדיינים שהוא עד כיעור כמו שכתב המיימוני פכ"ד מהלכות אישות +הלכה טו+, שחשב מה ששניהם יוצאין ממקום אחד אפל לכיעור ביותר שנראים הדברים שהיתה שם עבירה. ול"נ שאינו דומה לכיעור המוזכר בדברי הרמב"ם, כי כששניהם יוצאין ממקום אופל שאין רגל אדם מצוי שם ניכרים הדברים שהיתה שם עבירה, כי לולא זה למה נכנסו למקום אפל. אבל במקום שרגל אדם מצוי שם אפילו באישון לילה ואפילה אין לומר ודאי היתה שם עבירה כי מירתתי אולי יעבור שום אדם לפניהם, כגון העומדים בחצות לילה ללמוד או לחשוב חשבונות או המאחרים על היין או אחד מבני בית יעור משנתו ויצא לחוץ, ודאי מירתתי ולא עבדי עבירה. דאל"כ אמאי אנו מתירין להתייחד אשה אחת עם שני אנשים או שלשה או להיפך בחדר אחד בלילה, אולי יפול תרדמה על הרוב וישארו איש ואשה נעורים ויעשו איסורא. אלא אמרינן כיון דאיכא בהדייהו אינשי אחריני מירתתי אולי יעורו משנתם בפתע פתאום ויגלה סודם, ה"נ בנדון זה מירתתי ולא הוה מעשה כיעור כ"כ כמו שהזכיר הרמב"ם. א"כ נשארה האשה בחזקת כשרות כשאר בנות ישראל הכשרות ולא איתרע חזקתה במידי. והנה על רבנן אשר קדמוני סמכתי בהרבה עניינים אשר לא השבתי על כל קוץ וקוץ.
כללא דמילתא נ"ל לדמות נדון דידן לההוא דרשב"א בתשובותיו +ח"א סי' אלף רלז+, דשם גם כן היתה קטטה קדומה ובסוף התשובה כתב וכן ראוי לדון בכל הדומה לזה. וא"כ בהא נחיתנא ובהא סליקנא דהאשה הנ"ל בחזקת כשרות ואין לגרשה בעל כרחה ומותרת לבעלה באם ירצו שניהם להדבק ולהיות יחד, שהדברים נראים שבטעות נגבו העדיות בלי חקירה ודרישה באיזה יום ובאיזו שעה, ועד אחד חזר בו לומר שלא העיד מעולם בב"ד הנ"ל. ושאר העדיות אין בהם ממש לחוש להם כאשר פסקו קצת דייני קראקא י"ץ, גם אני הבאתי ראייה לקצת ראיות. מכל הלין טעמין ראוי לבטל קלא כי הוא קול ושובר עמו דאויבים אפקוה לקלא. והנני נעשה סניף להתיר אשה זו לבעלה באם יאותו שניהם להדבק, כי כן נראה לי לפרש ההיא דמהרי"ק +שורש פב+, ובהכי סלקו העניינים. ע"כ הפסק של מהר"ר נפתלי המכונה הירץ מק"ק בריסק דליטא.
@שו"ת הרמ"א סימן טו
יען וביען אחרי ראיתי כמה דיואות משתפכים וקולמוסים משתברות אודות עסקא בישא ולישנא בישא בסבת גרמת לוחשי לחישא, מוציאי דבה ככסילים ואוילים, להדריך דרך פשעים מגולגלים, ונסו הצללים, והקוצים מן הכרם אינם מכלים, ועוברים על לא תחרוש על רעך רעה +משלי פרק ג פסוק כט+ וש"ש מחללים. במים אדירים אינם צוללים, ואיש ברעהו יהתלו, ומועלי מעל מעלו. הנה שמועה שמעתי ונגלה לאזני אודות מחלוקת ע"י התעוררות והוצאת עסק לחישת שם רע שהוציא הבעל על אשתו, ונמשך אודות מחלוקת זה משך זמן רב עד שנתגלגל אודות מחלוקתם שקבלו עליהם שני הצדדים לדון לפני שלשת הרועים אבירים נאמנים הנמצאים בקראקא הבירה, דהיינו הישיש כמהר"ר משה לנדא יצ"ו ומהר"ר יוסף כ"ץ וגיסו כמהר"ר משה איסרלש יצ"ו, ועוד יצטרף עמהם כמהר"ר יצחק בר בצלאל הדר בלאדמייר. ואלו האלופים ידונו ויכריעו בין הצדדין הנ"ל ע"פ טענותם ולהצדיק הצדיק ולהרשיע כו' +ע"פ דברים פרק כה, פסוק א.+ וכן עשו שלשת הרועי', וכמ"ר יצחק לא אסתייע מילתא להצטרף לבא עד השלשה בזמן קבוע הצעת טענות שני הצדדין הנ"ל עד אחר גמר פסק דינם של שלשת הרועים הנ"ל, ראה והסכים על פסק דינם ויאמר ישר. ונתגלגל פסק דינם עד יתר חכמי הגלילות הנמצאים תוך המלכות הלז, ולא נשאר בהם שלא הסכים לפסק דין האלופים הנבררים לפסוק דינם של הצדדין הנ"ל עד אחד, לפי מה שהוגד אלי הסבה. והנה האלופים הנבררים הנ"ל שקלו וטרו בדין זה הצדדים הנ"ל וסתמו כל החלל וכל חלקי הסותר, והיו מתונים בדין הנ"ל עד שהוציאו דינם לאמיתו שהבעל הנ"ל מותר לשוב לביתו, ואל יוציא עוד שום לעז על זוגתו מרים הנ"ל, וצריך סליחה וכפרה על מה שהוציא שם רע על בת כהן הנ"ל.
והנה לפי הנראה לפי משאם ומתנם פסק דינם של המבוררים הנ"ל כי באותו זמן עדיין לא נראה להם הכחשת העדים בעצמם, ועם כל זה פסקו לחרוץ דינו של בעל הנ"ל לשוב לביתו. וטעמם ונימוקם עמם מאחר שכל עדותיו היה שלא ע"פ ב"ד מקויים כתיקונו וכראוי לדברים כאלה וכל דבריו היו בהסתר, ועל זה נאמר ארור מכה רעהו בסתר +שם פסוק כז, פרק כד.+ והנה סוף העדות תחילת מחשבתו לא טובה, שכל כוונת הבעל הנ"ל לחרוש רעה על זוגתו הוא וכל הנלוים אליו, ולנקום בה נקמת מריבת אביו עם אביה +בסימן יב מבואר שהבעל בעצמו היתה לו מריבה בעניני ממון עם חותנו כמו שמודגש גם פה, ואין אבי הבעל נזכר כלל בשום תשובה אחרת.+, וגם הוא בעצמו מחשבתו לנקום בה ריב עצמו באביה, ולא ירא אלהים +דברים פרק כה, פסוק יח.+ והנה עכשיו בבוא הנה אביה הנ"ל הראה לי עדות הנגבה בב"ד במעמד שמשי הכנסת ובמעמד ספרי דמתא כפי תקנות ק"ק פראג, אחר פסק דין של האלופים הנ"ל. ואני אחרי ראותי העדות חדש עמדתי מרעיד ונפלאתי הפלא ופלא על אותו האיש הנ"ל ועל קרוביו, למדו לשונם שקר +ירמיהו פרק ט, פסוק ד+ העוו ונתבררה רוע מחשבותם להדר אזיופא להוציא שם רע על בת כהן הנ"ל. וראוי הוא וכל הנלוים אליו אשר יעצוהו לעשות הרע בעיני ה' לתוכחת מגולה למען יוסרו רבים.
ונאמנה כשם שנבהלה נפשי על רוב הנבלה שעשה האיש ההוא ויועציו, כך ניתן שמחה בלבי אחרי ראותי כי עיקרי העדות הוא עדות מוכחשת מפי העדים עצמם, וכה"ג לא מצי משוי אנפשיה חתיכה דאיסורא. וכן נמצא בתשובות הרשב"א המיוחסות להרמב"ן +סי' קלג, והיא אותה התשו' סי' אלף רלז שבשו"ת הרשב"א, המובאת בכל התשו' בעניננו אבל היא ביתר ביאור והרחבה, בדפוס א' כתוב בתשובות הרמב"ן+, וז"ל: ראיתי אני מה שכתבת ואמרת שאין לב"ד לאסרה עליו בטענותיו, ואני מסכים לעיקר מה שאמרת לאחר שעיינתי ודקדקתי בטענותיו ובטענותיך. וכמו שהראוני מן השמים הנני כותב אליך פרטי הדברים שהביאוני לומר כן. ותחילת כל דבר אומר מה שיראה בעיני שהוא יסוד הענין, והוא מה שראיתם אותו מרגיל קטטה עם האשה והוא מחזר לגרשה ומוציא עליה שם רע ברוב ענין ונמצא במקצת שקרן, ולפיכך שוב אינו נאמן בכל מה שיטעון עליה. שכך ענשו של בדאי שמחזיקין טענותיו בשקר +סנהדרין פט, ב בשנוי לשון, גם באדר"נ פרק ל'+, וכמו ששנינו פרק האשה שלום +יבמות קיד, ב+: קטטה בינו לבינה ושלום בעולם ובאה ואמרה מת בעלה אינה נאמנת. ואמרינן עלה בגמרא +קטז, א+, ה"ד קטטה כגון דאמרה לבעלה גירשתני נאמנת, ואוקימנא שאמרה גירשתני בפני פלוני ופלוני ושיילינהו ואמרו להד"מ. ואמרו מ"ט דקטטה רב חנינא אומר משום דמשקרא, כלומר שראינוה שמשקרת מחמת קטטה ורוצה להתגרש מאת בעלה מעתה אחזוקי מחזקינן לה בשקרנית בכל מה שתאמר שהיא מותרת לעלמא ושאין רשות לבעל עליה לפי שכבר גירשה, ואינה נאמנת אחר שנמצאת שקרנית. והכא דכוותיה הוא, דמשום שאין רשאי לגרש כי אם מדעת ב"ד שקורי משקר בכל מה שיאמר, ואפילו טען מה שהיינו מקבלים ממנו ומאמינים אותו מעיקרא. ועוד דאפילו באינש דעלמא איני רואה כאן דבר שתיאסר לבעלה, עכ"ל הרמב"ן ומאריך יותר.
וכדומה לי שבדרש הלז, דהיינו נדון דידן הוא יותר סברא לומר שאינו נאמן בשום פנים לשווייה אנפשיה חתיכה דאיסורא. חדא, דאותן עדים שאמר הבעל שראו אותה מקלקלת ח"ו מכחישין אותו בפומבי בפני ב"ד הממונים מפי רבנים וראשי ק"ק פראג. וגם אותו שלמה בר אליעזר, שמסר כתבו ביד הבעל הודה בפני ב"ד הממונים וחזר מעדותו שכתב ומסרו אותו ביד הבעל, וכתב סיבת הפתוי ורב אנסו מחמת חזרת משכנותיו שהיו ממושכנים ביד יהושע גיסו של זעליקמן, וכבר ביטל עדותו בפני ב"ד. והנה, מאחר שנעשה אותו הבעל שקרן בעדותו מזוייפת, דהיינו עדות של יוסף בנו של יודא ארוך ועדות של פוקש, שמכחישין אותו בכל מה שהראה בכתב הנראה לפני הדיינים המבוררים בקראקא. ועוד הובא לפני הדיינים כמה עדים שהוא ובני משפחתו רצו לשכור עדים שקרים להקדים פיהם למה שלא ראו עיניהם, אוי לאזנים ששמעו כזה +מדרש תהלים יז.+ ואיך יעלה על דעת שום רב וצורב לדונו לכף זכות, כי אם לכף חובה ורב תועבה. אף כי ח"ו יצא עליה קלא בישא ע"י דמדומי מתא, בודאי אויבים אפקוה לקלא כשם שרצו לשכור עדים שקרים, כמו שהועד עליהם מכמה עדים. בודאי מצאו להם אנשים או אולי נערים ונערות לאפוקי עלה קלא בישא, ומורים היתר לעצמן לאמר הלא אדבר כגוזמא ולא עדות. ואוי לאזנים ששמעו תועבה ועולה כזה.
ואומר אני שעל האלופים, דהיינו שלשת אבירי הרועים הנבררים לדיינים בדין הצדדים הנ"ל להוציא דינם לאורו, וכבר התחילו לדון ע"י בירור אמיתי בלתי משוא פנים, ובזכותם אסתייע מילתא שנתברר לעין כל ונוכחת +בראשית כ, טז+, שאותן עדים שעיקר בניינו וסמיכתו עליהם לבגוד באשת נעוריו ולמעול מעל בה וללמד לשונו שקר העוו, באמרו בטענתו לפני הדיינים כי האמין להם להעדים, דהיינו יוסף בן יודא ארוך וגם פוקש העידו בו. כל סמיכותיו קנה רצוץ וכל דבריו מזוייפים ודחופים לעין כל ונוכחת. ועל הדיינים הנ"ל לבא על אותו האיש וכל מסייעו דרך תוכחת מגולה על רוב הנבלה אשר עשה בישראל לבזות בת ישראל ולגרוע חזקת כשרותה, לפי ראות עיני שכלם ולפי שמיעת טענותם. ואתם האלופים הנבחרים ונבררים לדון בין הצדדים הנ"ל, חזקו ואמצו לבבכם לחזק ולקיים פסק דינכם שחרצתם. וידי ג"כ תהא עמכם כפי מהות דינכם שחרצתם על אותו האיש על קרוביו דאלפוהו שיקרא, ולא תחוסו עליו ועל משפחתו מסיתיו בלתי משוא פנים. ואני מסכים עמכם על כל העונשים שתשימו על האיש ההוא ועל מסייעיו לדבר עבירה לפי ראות עיני שכלכם. ואל תענו דינה של האומללה ואל תמנעו מימי החסד ממנה מאחר שלכך נבררתם, ובזכות קיום משפט האמת נאמר ציון במשפט תפדה +ישעי' א, כז.+ כה עתירת הטרוד ונעלב קלמן ווירמשא הכותב בידים עצלות, לפרשת רב לכם שבת שי"ח לפ"ק. +/הערה זו מתיחסת למלים קלמן ווירמשא/ נזכר ג"כ להלן בסי' סד. הג"מ ר"י כץ, גיסו של רבינו שלח פסקו אליו ואל חתנו הגמ"ר אליעזר ב"ר מנוח, שנד' תשו' ממנו להלן סי' טז, ובקש מהם להסכים עמו, כמבואר בשו"ת שא"י סו"ס א וז"ל: בהיות שכנגדי היה חולק עלי קצת, כתבתי למקצת חכמי דורינו והסכימו על ידי, הזקן כמהר"ר קלמן ז"ל מווירמשא, אשר משכן כבודו ובית מדרשו היה בק"ק לבוב, וגם חתנו הגאון כמהר"ר ליזר ז"ל, וגם האריכו בראיות והם בידי. הר"ר קלמן היה מחכמי התורה הראשונים במדינת פולין בדורו של הגמ"ר שכנא מלובלין, ושימש כרב וראש ישיבה בלבוב. מהרש"ל ורבינו חולקים לו כבוד רב בתור ת"ח ור"מ מפורסם. הרביץ תורה בישיבתו הגדולה במשך ארבעים ושתים שנה, ונחשב בין גדולי דורו. מלבד תשובתו פה לא הניח אחריו ספרים בכתב. נפטר ב' אייר ש"כ. ועיין כלילית /כלילת/ יופי עמודים לז עא /ע"א/ - לח ע"ב, ואנשי שם לר' שלמה באבער סי' תצח.+
@שו"ת הרמ"א סימן טז
ראיתי צעקת העשוק, היורד ועולה מים מן בארות דלא פסקא +בדפוס ראשון נמצא הקטע עד פה אחר סימן טו, וסימן טז מתחיל מן קול נשמע בחוצות.+ קול נשמע בחוצות מרוב זדוני פריצות, הוכרח לצאת הקדש ממחיצות ולשוט בכל ארצות, ולהדביק כל הפרצות. להשתיק כל אנחות מבת כהן מיוחסת, שחלבה ודמה היתה מקרבת, ותמיד היתה עומדת על משמרת להקריב חטאת עם עולות. עד מן השמים קולה נשמעת לבטל ממנה לזות שפתי זאת, לקרב אותה אל האמת ולהחזיר העטרה ליושנה כצבי תפארת, ולהחשיב אותה בין הבנות כחדא מן האמהות, כך מסכמת החתום בסוף היריעות.
אחר שנתבקשתי לטרוח ולקרות הקורות ולחוות דעתי, אחוה דעתי הקלושה כאחד מן העורים הממשש באפילה וכבער שאין לו דעת. וכבר קראתי הפסק של שלשה עמודי עולם ואלופי ישראל הנקובים בשמם, ומאחר שראיתי שחזרו על כל צדדי צדדין וחפשו ודרשו היטב, א"כ מה לי לדרוש יותר, בודאי אין עוקץ שלא ידעו. מ"מ אכתוב ג"כ דעתי לפי קוצר שכלי, רק העדיות והענין אינו צורך להעלות בספר, כי כבר כתבו כל העדיות בפסקיהם. רק על העיקר אדבר מה, בפרט כל העדות שהעידו תרי בוקי סריקי, דהיינו אחד יוסף בן יודא לנג +למעלה בסי' טו שם המשפחה הוא בעברית: ארוך+ והשני פוקש. אמת, אם היה עדותן בהכשר בפניה ובב"ד כשר ובדרישה וחקירה והם אמרו בזה הלשון הנזכר בעדות, אז היה חשש גדול לדבריהם. ואפשר שהיה הדין להוציאה מבעלה וכ"ש להפסידה כתובתה, כדפסקינן סוף פ"ק דמכות +ז, א+ שאינה צריכה רק דרך המנאפים. ומ"מ אף זה לא היה ברור לנו, שאפשר מאחר שלא אמר בפירוש בקירוב בשר כמו שפירש"י שם על כדרך מנאפים ששוכבים בקירוב בשר, א"כ אפשר שלא היה בקירוב בשר ממש שיהיו עדי טומאה רק עדי כיעור. ואפשר שהיה כיעור זה דרך שחוק דלא אסרינן, כמ"ש הרשב"א בתשובה +ח"א סי' תתלב, ועי' ג"כ סי' תתלג+ וגם במיימוניות +תשובות השייכות להלכות אישות המובאות ברמב"ם סוף סדר נשים סי' ח, ולאחר שמסיים שם את תשובת מהר"ם הנמצאת ברשב"א הנ"ל מביא המעתיק ראייה לפסקו של מהר"ם+ כתב מהר"ם בתשובה על מעשה דההוא כהן, שראה אשתו יצאה לקראת בחור אחד במקום יחוד ושהו שם שעה קטנה כו'. ואחר אותו מעשה, פעם אחרת היה אותו הבעל שוכב על מטתו בלילה בשעה שהעולם ישנים ושמע מאחורי הכותל שהיו ביחד ומחמת קול נשימתן הבין שקילקלו +שם: ולא דבר אליהם שום דבר+ גם בלילה השני שמע כמו כן +שם: וגם בלילה פעם שנייה שמע כמו כן שהיו ביחד+ והבין שקילקלו מחמת נשימתן, אבל לא ראה שקילקלו אך ששהו כדי טומאה. וסמך אזנו לכותל ושמע קול נשימה כדרך שאדם משמש עם אשתו, ומחמת הנשימות ששמע ומחמת היחוד שראה היה דעתו לאסרה עליו. ואותו הלילה שקילקלה ראה הבעל שאיחרה מלבוא לישון +שם: ולמחרתו של ליל הקלקול הוכיח אותה על מעשיה ועל קלקולה, והשיבה אל הבעל אתה חושדתני זה אני קובל למי שאמר והיה העולם שנפלת לחלקי, וקודם מעשיה הללו לא היתה אוהבת אותו והוא היה אוהב אותה ותמיד מפייסה וכו'+ והיתה שונאת אותו ותמיד מפייסה, ולא הטתה אזנה וכל שמושו היה בעל כרחה כו'. תשובה, נ"ל בעיני אם כך הוא הדבר כמו שכתבת ששמע קול נשימתן ושהיו ביחד כדרך המנאפים המשמשים שמנשימים בשעת תשמיש דודאי אסורה עליו דלא בעי כמכחול בשפופרת אלא משיראו אותם כדרך המנאפים +שם: וכיון ששמע אותם מנשימין יחד כדרך המנאפים+, מה לי דרך זה מה לי דרך אחר כדרך המנאפים סתמא קתני כ"כ רע סימן זה כמו אחר, ובלבד שיאמר שברור לו שאשתו היתה שאין לו לתלות באשה אחרת, א"כ ודאי שוייה עליה חתיכה דאיסורא. וגדולה מזו אמרו ביבמות +כד, ב+, רוכל יוצא ואשה חוגרת בסינר הואיל ומכוער הדבר תצא, וכן מנעלים הפוכים ורוק למעלה. אע"פ שר"ת מפרש פ"ב דיבמות +שם /כד, ב/ תוס' ד"ה אמר רבי+ תצא מרוכל ולא תצא מבעל, האי עובדא ודאי מכוער היה טפי לאוסרה גם על בעלה, ואף רבינו תם חזר בו וכתב דתצא אף מבעלה בדבר מכוער. וכן פסקו בשאלתות דרב אחאי דאף מבעלה כו', והאריך שם עד כך נ"ל לענ"ד, ושלום חזקיה בר"י נ"ע עכ"ל. ואז שלחו לפני מורי שיחיה +דברים אלו הם ברשב"א, והתשובה של מהר"ם נמצאת שם ח"א סי' תתלג+ והשיב: חכם שאסר אין חבירו רשאי להתיר, וחלילה לי להתיר מה שאסר מורי הר"ר חזקיה. ואם הייתי בפניו הייתי נושא ונותן עמו כי קשה על דבריו, דהא קי"ל דאין אוסרים על היחוד ואין אוסרים אלא בקינוי וסתירה או משיראו כדרך המנאפים ששוכבים בקירוב בשר, כפירוש רש"י סוף פ"ק דמכות שהבאתי לעיל ודקדקתי ששום פרשן אינו חולק על זה +המלים מן כפירוש רש"י עד פה אינן בתשובת מהר"ם, והם דברי הר"ר אליעזר ב"ר מנוח כותב תשו' זו, וכן כתב לעיל.+ אבל מה ששמע אותן מנשימין שמא היו משתגעין +שם: משתעשעים+ ביחד דרך שחוק ולא אסרינן +בתשובות הרשב"א הוצאת בני ברק - תשי"ח חסר מפה עד דהוה לן למימר, ובאמת בלי קטע זה קשה להבין שם דברי התשובה+ בהא, דאפילו בדבר מכוער כגון מעשה רוכל יוצא ואשה חוגרת בסינר דהוה לן למימר אם לא הסירתו מעליה לזנות למה היתה מסירה אותו וכל /וכן/ כל שאר דברים מכוערים דקא חשיב שם שרגלים לדבר טובא, אפ"ה אם אין עדים שראו דבר מכוער לא אסרינן לה על בעלה בראיית הבעל, כ"ש בהא שיש לתלות במעוך שדים אלא ששגעו ומן השגעון הוה משתמע קול גניחתייהו, ושלום מאיר בר ברוך שיחיה, עכ"ל הרשב"א.
א"כ מכאן נדון לנדון דידן, מה בכאן שמשמע אפילו אם היה יודע שהיתה אשתו בודאי מדלא קאמר ספק ספיקא מ"מ מותרת. וגם היה בלילה כמוכח בשאלה, וגם הרבה לילות היה כל זה כבר נתחידה /צ"ל נתיחדה/ בודאי, מ"מ כתב מהר"ם שמא דרך שחוק היתה ואינה אסורה, אע"פ שזה היה דבר מכוער שיש רגלים טובא לדבר יותר מרוכל כמשמעות תשובת הר"ר חזקיה הנ"ל. א"כ בנדון דידן דאף אם היו שני עדים כשרים ח"ו ואף נגבה בפניה ובב"ד כשר, מ"מ יש לנו לומר שכל מה שראו העדים היה דרך שחוק, שראינו בעינינו בעו"ה הרבה רקים עבדי כהאי גוונא דרך שחוק. ומאחר שהם לא העידו שהיה בקירוב בשר אפשר שהיו בלבושיהם, ואף לא העידו שהיה בלילה יוכל להיות שהיה ביום בפרהסיא ושהיו לשם בני אדם, לפי שלא הגיד שום עד בעדותו שהיו ביחד בלא שום אדם, גם לא הגידו שהיו בחדר או במקום יחוד. ומה שכתוב בעדות: איך האב זיא גיזעהן ממש אויף אננדר ליגן, וכן דער אנדרר עד איך האב זיגעהן /גיזעהן/ כו' /אני ראיתי אותם שוכבים ממש אחד על השני וכן העד השני אני ראיתי אותם כו'/. כל דבריהם אינו בירור +בדפוס ראשון נמצא פה בסוגריים נ"ל ביחד+ רק על דרך רכבו על תרי כתפי אמרו לעדות +ע"פ ב"ב קנב, א כתובות נה, ב+, ואפשר אם שאל את פיהם אמרו שכל מה שראו לא היה בסתר. כ"ש שהם לא העידו בפניה, גם לא בב"ד כשר כדת וכתיקון הקהלה, ובודאי בלא דרישה וחקירה היה עדותן, דאם היתה בדרישה וחקירה בודאי היה כתוב בעדות באיזה זמן היה כל מה שראו העדים קודם פרידה. והרבה דברים היה להם לשאול ולחקור בעדות כזה. לכן ברור אצלנו כביעתא בכותחא שלא היו דורשים וחוקרים כנכון, ובודאי שכל זה צריכין אנו בעדות כזה בודאי. ואין לי להאריך בדבר זה בשביל שגם הגאונים שדנו ביניהם הביאו כמה ראיות על זה, ואפשר שגם בכיעור זה מודה ר' חזקיה הנ"ל.
ואם באת לחלק דוקא במעשה דההוא כהן דהיא היתה שונאת אותו כמוכח בשאלה הנ"ל והיתה נותנת עיניה באחר ומלאה לבה לעשות כל זאת כדי להוציאה, כמו שמצינו חילוק זה במהרא"י סימן רכ"ב ע"ש +והוא בחלק פסקים וכתבים של בעל תרומת הדשן.+ אבל בנדון דידן לא שמענו מבעל שאמר עליה שהיא היתה שונאת אותו, א"כ אין הנדון דומה לראיה. מ"מ אנו רואין שגם מהרא"י מביא ראייה מהא לאותו מעשה דאשת כהן שהיתה מושכרת כו', ע"ש. ואף ראיתי עדות אחד מן העדים הנ"ל שהוגבה בב"ד בסיון שי"ח לפ"ק, שכתוב בו שהאחד מהעדים הנ"ל שנקרא פוקש אמר בפני ב"ד בת"ע +ר"ת בתורת עדות+ שכל מה שאמרתי לא אמרתי בת"ע, רק פעם אחת הייתי יושב בחבורה, וז"ל בל"א: מיך האט גיפירט ר' יהושע איין מאל אנויף /אולי צ"ל ארויף/ אין שמעלקיש שטיבל. דא זיינן זיא גיזעשן אונ' האבן גיצעכט וויין. דא האב איך מיך אויך גיזעצט אונ' האב מיט זייא גיגעשן אונ' גיטרונקן. דא האבן מיר גירעט פון מרדכי צמחש אונ' פון זיינר טאכטר אז מען רעט אויף איין שונא איבר איינר צעך. אונ' איך האב גירעט אויף דער צעך פיל ווארט, אונ' אויך אם עק פון טיש איז גיזעשן ר' יהושע אונ' האט גישריבן, איך האב ניט גווישט וואש ער שרייבט. עש מאג זיין דז ער מיין ווארט האט אן גישריבן, וואש איך האב איבר דער צעך גירעט. אבר מען האט מיך נימר בייא חרם גיפרעגט, איך האב אויך ניט בת"ע גיזאגט. אונ' זונשט האב איך נירגש נישט גיזאגט נייערט איבר דער צעך אז דער סדר איז אז שונאים ריידן פון איינם, אבר איך ווייש נישט בייז פון מרדכי טאכטר. /פעם הוביל אותי ר' יהושע למעלה לחדרו של שמעלקע, שם הם ישבו ומזגו יין, התיישבתי גם אני, ואכלתי ושתיתי אתם, דיברנו על מרדכי צמחש ועל בתו, כפי שמדברים על שונא על כוס יין, דיברתי שם הרבה מאד, בקצה השלחן ישב שם גם ר' יהושע וכתב, יתכן שהוא רשם את הדברים שאני אמרתי, אך לא ידעתי מה הוא כותב, על כל פנים לא שאלו אותי בחרם, ואף אני לא אמרתי דברי בתורת עדות, מלבד זאת דיברתי כפי שמדברים על שונא בשעת שתיית יין, אך לא ידועים לי דברים רעים על בתו של מרדכי/ זאת עיקר העדות. א"כ מאחר שהעדות הראשון לא היה בפניה וגם לא בב"ד כהוגן וכתיקון קהלה, שכתבו הגאונים שישבו על הדין שהם יודעין בבירור כל זה, אין בזה כיון שהגיד שוב אינו חוזר ומגיד +מסכת כתובות דף יח עמוד ב+ מאחר שאין בגביית העדות ראשון ממש, כמו שהביאו הגאונים בשם רבי מנחם הארוך, עיין בב"י סימן כ"ח בח"מ ובתשובת הרא"ש בראיות אחרות +שו"ת הרא"ש כלל מא אות ו.+ ומאחר שאין עדות הראשון נגבה בב"ד כראוי וכנכון וכתיקון הקהלה אין בה חשש. גם באותה שעה לא היתה עדות מקויימת, ואף אם עכשיו בא לקיים אין חוששין לקיומו. בפרט מאחר שכבר התרה בו ר' מרדכי הנ"ל בתרי שמשי פראג כמה פעמים, וגם כבר נבררו ביניהם תלתא גברי מהימני בק"ק פראג לגבות בפניהם כל העדיות ולפי משמעות ק"ס =קנין סודר= +הכוונה שעשו קנין סודר ביניהם שהעדויות יוגבו לפני ג' גברי אלו, ועיין לקמן הערה /מס' חמשים ושלש/+, ולכן בודאי אין בהם ממש. א"כ גם אין בו משום כיון שהגיד כו' ויכול לחזור מדבריו הראשונים מאחר שהיו חוץ לב"ד כמו שמוכיח בס"ה +אולי צ"ל: בש"ה והוא בפרק שבועת העדות, כמו שהביא רבינו ראיה זו בסי' יב וע"ש סמוך להערה /מס' מאה עשרים ואחת/+ ובכמה מקומות, ואין לי להאריך בזה.
ולפי זה אין עדותו עדות ובטל מעיקרא, א"כ אין כאן אלא עד אחד ועד אחד אינו מהני אפילו בזנות עצמו אלא לאחר קינוי וסתירה, כדאמרינן בקידושין +סו, א+ וכן הסכימו כל הפוסקים. כ"ש בדבר מכוער דלא מהני אף אם היה דבר מכוער טוב, מ"מ לא מעלה ולא מוריד מאחר שאין בה שום קינוי, שלא מצינו בשום טענה שקינא לה בלשון אל תסתרי עם פלוני אפילו בינה לבינו. וזה הלשון היה מועיל כמו שכתב בתשובת מהר"ר יעקב ווייל סימן ח' והמיימוני ג"כ הביא דבר זה לפסק הלכה פכ"ד דאישות +הלכ"ה+, דזה הלשון מועיל אפילו בינו לבינה. וז"ל רבי יעקב ווייל ז"ל: דוקא שאמר לה בלשון זה אל תסתרי עם פלוני אז הוי קינוי לאוסרה בסתירה, אבל אי לא אמר בלשון זה אלא אמר לה אל תדברי עם פלוני לא הוי קינוי, כדאיתא במתניתין פ"ק דסוטה +ב, א+, דאל תדברי עם פלוני לא הוה קינוי. ואם לא קינא לה הבעל אז אפילו אם העד נאמן עליו כבי תרי אינו אוסרה עליו, דאין האשה נאסרת על בעלה בלא קנוי וסתירה ובדבר מכוער רק בעד טומאה ממש אי מהימן עליו כבי תרי, כמו שכתוב בתשובות מיימוניות בהלכות אישות סימן כ"ה +בכל הדפוסים כתוב פה פכ"ה, והתשובה היא סי' כה, ורשום שם שהתשובה הזאת שייכת להלכות אישות פכ"ד ולהלכות סוטה פ"ב, ולקמן סמוך להע' /מס' חמשים/ מסומנת אותה תשובה כפי שתקנתי פה+: כתב מהר"ם על אחד שיצא מאשתו לילך למרחקים לטרוף טרף ונשתהה בדרך י"ב חדשים וכשחזר לאחר י"ב חדשים היתה אשתו מעוברת, ובתוך אותם י"ב חדש ראה עד אחד שהיו נכרים בביתה וחבקו אותה ונשקו אותה. ופסק מהר"ם אם העד נאמן עליו כבי תרי דחייב להוציאה ע"ש. ובאותה תשובה עצמה כתב מהר"ם, ז"ל, דאפילו אי מהימן ליה כבי תרי לא מפקינן מגברא אלא בעד טומאה ולא בעד דבר מכוער וא"כ קשיא אהדדי. אלא מסתמא היינו בלא קינוי אבל בקינוי מודה וע"ש +עד כאן לקוח משו"ת מהרי"ו הנ"ל, אע"פ שנותנו שלא בסדר.+
וא"כ בנדון דידן מאחר שהעד האחד אינו כלום א"כ אף העד השני עדותו אפילו אם היה כשר אינו כלום מאחר שלא קינא לה, ואפילו חתיכה דאיסורא לא שוייה עליה מאחר שלא קינא לה כנ"ל. וכמו שמצינו בדברי הרב ר' יעקב ווייל +בסי' ח הנ"ל+ וז"ל: מה שכתב לי בעובדא דההוא גברא שהיה חושד אשתו עם כותי אחד, והתרה בה ואמר לא /לה/ אל תסתרי עם פלוני כותי ולא יהא לך עסק עמו. ויהי היום יצא האיש חוץ לעירו ובלילה בא המגיד והגיד שהכותי נכנס לבית האשה הנחשדת, ובאו נשים ועד אחד וסגרו החדר שהכותי והאשה בתוכו, עד לבסוף כשפתחו החדר ראו הנשים והעד את הכותי והאשה יוצאין מן החדר. נ"ל אם בעל האשה אמר לה בלשון זה אל תסתרי עם פלוני הכותי הוי קינוי, כדאמרינן בשמעתא קמייתא דסוטה +ב, ב+: אמר ר' חנינא +בתשובת מהרי"ו: אמר רבי יוסי, אבל בש"ס נמצא רבי חנינא+ מסורא לא לימא אינש לאינשי ביתיה בזמן הזה לא תסתרי בהדי פלוני דילמא קי"ל כר' יוסי בר יהודה, דאמר קינוי ע"פ עצמו ומיתסרא, והאידנא ליכא מי סוטה למיבדק וקאסר לה עליה איסור עולם. והמיימוני הביא דבר זה לפסק הלכה פכ"ד דאישות +הלכה כה+, וז"ל: אמר לה בינו לבינה אל תסתרי עם פלוני וראה אותה שנסתרה עמו ושהתה כדי טומאה, הרי זו אסורה עליו בזמן הזה שאין שם מי סוטה, עכ"ל. והאי גברא אם אמר אל תסתרי עם פלוני הכותי, והעד או הנשים שראו שנסתרה נאמנים עליו ודעתו סומך עליהם, חייב להוציאה כי היא אסורה עליו אפילו אם היא מכחישה העד והנשים, כדאיתא בקידושין פ' האומר +סו, א+: רבא אמר אי מהימן עלך כבי תרי זיל אפקה, והיינו פירוש חייב לאפוקה ואסורה עליו. וכ"כ המיימוני פכ"ד דהלכות אישות +הלכה יז+, וז"ל: מי שראה אשתו שזינתה או שאמר לו אחד מקרוביו או מקרובותיה שהוא מאמינם וסומכת דעתו עליהם שזינתה אשתו, בין שהיה אומר איש בין שהיתה אומרת אשה הואיל וסמכה דעתו ע"ז שהוא אמת הרי זה חייב להוציא ואסור לו לבא עליה ויתן כתובתה, ואם הודית לו שזינתה תצא בלא כתובה עכ"ל. ומסתמא ה"ה דנאמן אם אמר לו בסתירה לחוד אחר הקינוי אפילו לא ראה שנטמאה, וכתוב במיימוני פ"ק דהלכות סוטה +הלכה ט+, וז"ל: בא עד אחד והעיד לו שנסתרה עמו אחר הקינוי ושהתה כדי טומאה, אם נאמן לו ודעתו סומכת עליו יוציא ויתן כתובה, ואם לאו הרי אשתו מותרת לו, עכ"ל +עד פה היא הציטטה מתשובת מהרי"ו הנ"ל.+
וגם מה שכתב המרדכי מיושב בזה, וז"ל המרדכי פ"ב דיבמות +באמצע סי' טו+: ואחרי שדברי השאלתות מיושבים מי יחלוק עליהם להקל, ועוד שכל דבריהם דברי קבלה וכדאי לסמוך עליהם כמו על התלמוד. ואף רבינו תם חזר בו שוב והיה חושש להחמיר כדבריהם, ואף המיימוני פכ"ד דאישות +הלכה טו+ כתב כדבריהם, וז"ל: היו שני עדים שעשתה דבר מכוער ביותר, שהדברים ניכרים שהיתה שם עבירה ואע"פ שאין עדות ברורה בזנות, כגון שהיתה בחצר לבדה וראו רוכל יוצא ומיד נכנס בשעת יציאתו ומצאו אותה עומדת מעל המטה והיא לובשת מכנסים או שהיא חוגרת אזורה, או שמצאו רוק לח למעלה מן הכילה, או שהיו שניהם יוצאים ממקום אופל או מעלים זה את זה מן הבור וכיוצא בזה, או שראו מנשקין זה את זה או מגפפין זה את זה, או שנכנסו זה אחר זה והגיפו הדלת וכיוצא בדברים הללו, אם רוצה הבעל מוציא ואין לה כתובה, ואין זו צריך התראה. ואף אם זה הלשון מגומגם מאוד שאמר אם רוצה +ע"ש בהגהות מיימוניות אות ז+, דמשמע דאינו חיוב ואמר אין לה כתובה דמשמע דחיוב הוא. אלא בודאי איירי שהיא מודה בדבר, שכתבתי לעיל דאם היא מודה אז אין לה כתובה, אבל אם היא אינה מודה אז יתן לה כתובה ואז שייך לומר קצת אם רצה, ואף זה דוחק עיין בו. ואין לי עת ליישב או להגיה שאין כ"כ מעלה ומוריד בדין זה, רק שהבאתי כל זה שאין לבעל דין לחלוק על האמת ולומר אשיב לך מן המרדכי שגם הכתובה אינו נותן לה, וק"ל.
ואף אין לחלק כאן אין לה כתובה מאחר שיש שני עדים כמו שכתוב היו שם שני עדים כו', וא"כ בנדון דידן אם העדים ח"ו אמת אף כתובה אין לה אפילו אם היא אינה מודה, כדמוכח באותה הלכה לעיל. הא אינו, דאין חלוק בין תרי עדים על הכיעור, לכל הפחות בנדון דידן היכא דלא היה שום קינוי, ובין עד אחד דמהימן עליו כבי תרי לענין זה כדלעיל. דאם לא כן מה מוכיח המרדכי שהמיימוני סבר כשאלתות דאסורה לבעל, והלא השאלתות לא איירי בשני עדים כמו שכתב האשר"י +בהוצאות הקודמות רשום בטעות פ"ב דכתובות, אבל הוא בפ"ב דיבמות סי' ח, וע"ש בהגהות הגר"א אות א ובקרבן נתנאל אות ו+, וז"ל: ול"נ מתוך לשון השאלתות, שכתבו ואי איכא דבר מכוער בשני עדים וקלא דלא פסיק מפקינן לה מבעל ומבועל דתניא רוכל יוצא כו', שלא כוונו לדברי ר"ת דלרב מפקינן בעדי מכוער מבעל דא"כ מאי האי דקאמרי ואי איכא דבר מכוער בשני עדים וקלא דלא פסיק, תרווייהו למה לי והלא בעדי כיעור לחודיה סגיא ובלא קלא מפקינן, וכי איכא קלא דלא פסיק בלאעדי כיעור מפקינן רק שהבעל ראה דבר מכוער. ואין לומר דאו או כו', עד ועוד לא הוה לי' לאתויי ברייתא דרוכל אדבר מכוער בשני עדים, דהא ברייתא לא איירי אלא בדבר מכוער מראיית הבעל ולכן כו'. ואף שהרבה עיין לשם, רק שאין כאן מקומו. ואף לר"מ מיישב לברייתא בעדי כיעור, מ"מ אפשר דצריך ג"כ קינוי ע"ש. אם כן אפשר דלכ"ע בעי מ"מ קינוי.
וא"כ מאחר דבנדון דידן לא היה שום קינוי כדמוכח בטענותיה וכל עדותן בודאי יקראו רק עדי כיעור, א"כ אין בזה איסור להוציאה מבעלה. ואף אם קינא לה בעדים משמע בגמרא דקידושין פרק האומר +קידושין סו, א+, דאינו חייב להוציאה רק לצאת ידי שמים. דלא קאמר אלא זיל אפקה אמימרא דשמואל, והוינא מפרש לצאת ידי שמים אבל איסורא ליכא. וכן משמע מלשון האשר"י +שם סי' טו, כל הקטע פה הוא לשונו של מהרי"ו בסי' ח הנ"ל+, וז"ל: אבל לצאת ידי שמים אי מהימנא ליה כבי תרי מחוייב להוציאה ויתן לה כתובה. ואף אם מלשון המיימוני פכ"ד דאישות +הלכה יז+ וסמ"ג עשין מח ומהר"ם +עיין לעיל הערה /מס' ארבע/+ משמע בהדיא דאסורה עליו, מ"מ מאחר דבנדון דידן לא היה קינוי אם כן כ"ע מודים דאפילו עליו היא מותרת. ואף אם אמר בטענותיו: איך האב מיר איין מוסכם גימאכט איך וויל ניט בייא איר בלייבן ווען זיא איז טמא, מ"מ אין בדבריו כלום דבזה הלשון אינו אוסר עליו, וגם אפשר שכל זה עושה מכח שנאה ישנה שהיה יבנו /צ"ל בינו/ ובין אביה לכן אמר כן. וזה מוכח בהדיא בתשובות רשב"א +ח"א סי' אלף רלז, ועיין בסימן טו בהערה /מס' שש/+, וז"ל: ראובן נשא אשה והיתה קטטה ושנאה קדומה בינו ובין אביה ועכשיו מצא מקום לנקום ממנו כו', ושם עליה עלילות דברים הרבה עד שפעם אחת אמר שהיא מדברת עם הפריץ כו', ופעם אמר איך שאמר לו אותו פריץ שהשחית את דרכו עמה, ופעם אמר שהוא עצמו ראה שזינתה +אינו נותן את לשון השאלה ככתוב שם אע"פ שאומר וז"ל.+ תשובה ראיתי אני מה שכתבת ואמרת שאין לבית דין לאוסרה עליו בטענותיו כו' והאריך ע"ש. וסוף כתב, ותחילה לכל דבר אומר מה שיראה בעיני שהוא יסוד כל העניין, והוא מה שראיתם אותו מרגיל קטטה עם האשה והוא מחזר לגרשה ומוציא עליה שם רע ברוב ענין ונמצא במקצתן שקרן ולפיכך שוב אינו נאמן בכל מה שטוען עליה, שכך ענשו של בדאי שמחזיקין טענותיו בשקר +עי' לעיל סי' יב הערה /מס' מאה ושמונים ואחת/, סי' טו הע' /מס' שבע/+ וכמו ששנינו בפרק האשה שלום +יבמות קיד, ב+: קטטה בינו ובינה ובאה ואמרה מת בעלי אינה נאמנת, ואמרינן עלה בגמרא ה"ד כו' עד אחזוקי מחזקינן בשקרנית בכל מה שתאמר כו'. והכא דכוותה משום דאינו רשאי לגרש כי אם מדעת ב"ד שקורי משקר בכל מה שיאמר, ואפילו טען מה שהיינו מקבלין ממנו ומאמינים אותו מעיקרא. ועוד דאפילו באיניש דעלמא איני רואה כאן דבר שתיאסר לבעלה, דמה שטען תחילה שראה אותה מדברת עם אותו האיש אע"פ שהוא חשוד בכל העבירות אין זה אוסרה לבעל. חדא, שלא דברה עמו בסתר, ואפילו גירשה הבעל וכנסה זה אין מוציאין אותה ממנו דאין כאן דבר מכוער. ולא עוד, אלא אפילו דבר עמה במקום סתירה אינה נאסרת עליו. וגדולה מזו שנינו בפ"ק דסוטה +ב, ב+: כיצד מקנא לה אומר לה בפני שנים עדים אל תדברי עם איש פלוני ודברה עמו עדיין היא מותרת לביתה ומותרת לאכול בתרומה, נכנס עמה לבית הסתר ושהתה עמו כדי טומאה אסורה לביתה. ואמרינן עלה בגמרא +שם ה, ב+: הא גופא קשיא, אמרת א"ל בפני שנים אל תדברי עם איש פלוני זה אלמא דבור סתירה היא והדר תני דברי /צ"ל דברה/ עמו עדיין היא מותרת לביתה ומותרת כו', נכנס עמה לבית הסתר ושהתה כדי טומאה אסורה לביתה ואסורה לאכול בתרומה. א"כ אל תסתרי ודברה עדיין מותרת לביתה, ואפילו אם ראינו בעינינו דברים מכוערים אינה נאסרת בכך לבעל. דכל אותם שאמרו בפ"ב דיבמות +כד, ב, וע"ש בתוספות ד"ה אמר רבי+ מכוער הדבר ותצא לא מבעל קאמר אלא מבועל, כדעת הרב אלפסי ור' חננאל ורבינו תם. ואף אם אינו כך הלכה אלא כשאלתות וכשאר בתראי כגון הטור +א"ה סי' יא+, גם המרדכי הביא כל זה בפ"ב דיבמות +סי' טו+ ופסק מוהר"ם כשאלתות דאף אסורה לבעל, מכל מקום אנו למידין מכאן דדוקא אם כבר קינא לה אז היא אסורה בעד אחד או בראיית עצמו, אבל בלא קינא לה אינה אסורה עליו אפילו בדבר מכוער. כדמשמע ברשב"א וז"ל באותה תשובה בעצמה שהבאתי לעיל מיניה: ואע"פ שהעז רשע בפניו ואמר שהשחית דרכו עמה אינו נאמן, ואפילו היה עד כשר להעיד עליה שזינתה עם אחר אין בזה כלום, לפי שאין בדבר ערוה פחות משנים כו'. וכן הוא בתשובת מוהר"ם סי' כ"ה במיימוני +עיין לעיל הערה /מס' עשרים וארבע/+ והרב ר' יעקב ווייל כו' +כוונתו שגם מהרי"ו מביא את המהר"ם בשו"ת שלו סי' ח, כמו שהביאו לעיל.+ וא"כ בנדון דידן יש ג"כ כל הדרכים.
ועוד הרבה טעמים יש שאין בעדותם ממש אפילו לא היה חוזר עד אחד מהם, כמו שכתבו הגאונים בפסק שלהם. חדא שלא היה נגבה בב"ד כהוגן, ובודאי לא היה דרישה וחקירה בשעת גביית עדות כנ"ל ואנו צריכין דרישה וחקירה, כמו שכתב סמ"ג +עשין מח+ בסימן מ"ח בשם ר"ת, שאין להוציא אשה מבעלה אלא בדרישה וחקירה. לפי שאם היה ממש בעדותן באנו להוציאה מבעלה, אם כן צריכין דרישה וחקירה כמו שכתבו הגאונים מזה ואין לי להאריך בזה. ועוד שהעדות נגבה שלא בפניה, ואין לי להאריך בראיות שעדות שהוגבה שלא בפניה אין זה עדות שכבר האריכו הגאונים בזה. גם נמצא בעדות איך שהבעל ואביו היו מחזרים אחר עדות שקר, ומאחר שהוא מוחזק לחזר אחר עדות שקר וגם הם העדים הנ"ל מוחזקים לפוחזים ורקים וחשודים כמו שהעידו עליהם רבים, יש לחוש לעקרא, ובהדי סהדי שקרא למה לן +ב"ב לא, ב, שבועות מז, ב+ ואין בעדותן עיקר. ובודאי עדותן שקר כמו שהוכיח מעדות עצמם שהביא אבי מרים אח"כ, שהוגבה בב"ד בסיון שי"ח לפ"ק שסותר דברי הבעל. ומה שטען שמכח זה לא גבה עדותיו כתיקון הקהלה בפני שמשי פראג מטעם שהעדים היו מתיראים מפני אלמותו של מרדכי כ"ץ, זה אין לו טעם וריח שהרי שאר שני עדות הוגבו בב"ד לפני שמשים ובאותו זמן שהטילו החרם בבה"כ, ואלו השנים יוסף ופוקש לא גבו בב"ד הנ"ל. ואף אם היה כבר בידו, מ"מ מאחר שהתרה בו ר' מרדכי כנ"ל ולפי משמעות ק"ס הנעשה ביניהם +הכוונה שעשו קנין סודר ביניהם לגבות העדות בפני ב"ד שהסכימו עליו, עיין לעיל הערה /מס' תשע עשרה/+, א"כ הדין נותן שגם מהם היה לו לגבות פעם אחרת בב"ד כהוגן כדי להסיר מעליו לזות שפתים. אלא שבודאי מאחר שהם היו נגבין בשקר ובשקר בא לידו לכן לא הוגבה בב"ד שנית כהוגן, וכמו שהעד דהיינו פוקש העיד בעצמו שהבעל ביקש ממנו להעיד ואמר שלא ידע מאשתו מאומה להעיד בב"ד, כניכר בעדות שהביא ר' מרדכי כ"ץ הנ"ל. ומתוך שהעד לא היה רוצה להעיד בב"ד כרצונו הניח ממנו ולא שלח אחריו לבא לב"ד ולהעיד. א"כ סותר כל דבריו מכל צדדין, שכל מה שטען הכל שקר וכזב רק בעלילה בא עליו ולומר מפני אלמותו של אביה, ואף על בתו אשר היתה כל ימיה בכשרות בא בעלילה. ומה לי להאריך בזה כי גם יש עליו עונש, וגדול עונו מנשוא למה שהיה מהדר על עדות שקר. ואין ספק בדבר אצלי שבודאי גם הגאונים אל יתרשלו לענשו על זה, ואל יחוסו עליו כדי שיוסרו כל השומעים ולא יזידו עוד. וגם בזה יהיה לה ולקרובותיה נחת רוח וחזקת כשרות, לכן אל תעצלו שאין המצוה נקראת רק במי שגומרה +ב"ר פ' פ"ה.+ ומה שהבעל טען שאביה היה אלם לאו כל כמיניה דלא מפיו אנו חיים. ובר מיניה, וכי כל בעל דין מהימן לומר על חבריה גברא אלמא הוא, אלא דוקא שיש קצת רגלים לדבר כו' כמו שכתבו התוס' והרא"ש פ"ב דכתובות +התוס' בפ"ב דכתובות כז, ב ד"ה אמר ליה, אבל הרא"ש אינו שם אלא בפ"ג דבבא מציעא סי' יד. וע"ש פלפולא חריפתא אות ש.+ והכא מה רגלים איכא, אדרבה ראיתי עדות שהתרה בו כמה פעמים ע"י שמשי פראג לגבות עדות בפניו קודם שעמדו לדין, ולכל זה לא שם לבו ופנה פניו למדבר. לכן אין להאמין לו בראיות שאין לו דין אלם, וגם באותו זמן היה צד שלו מושלים כמו שכתבו הגאונים בפסק ע"ש.
ואם באתם בטענה להוציא מבעלה בקלא דלא פסיק הוא, זה אינו טענה מאחר דהקול לא היה רק מאלו עדים כמוכח בטענותיו. ומאחר דעדות עדים אינה כלום גם הקול אינו כלום, על דרך כשל העוזר ונפל העזור +ישעיה לא, ג.+ ועוד, עיין באשר"י פ"ב דיבמות +פ"ב דיבמות סימן ח+ גם בר"ן +אין ידוע אם נמצא ר"ן על יבמות, ואולי כוונתו לנ"י על הרי"ף, והוא ברי"ף דפוס ווילנא ו, א, וע"ש בשלטי הגבורים אותיות א וב', ועי' לעיל סי' ג /מס' עשרים/ ד /מס' ארבע עשרה/, יב /מס' ששים ושלש/, ולקמן סי' מד /מס' ארבעים ושבע/ נד /מס' שלשים ושבע/ סח /מס' שש/ וצב /מס' ששים וחמש/+, דקול ודבר כיעור תרי מילי נינהו. וא"כ מאחר שאין בעדות כלום גם מחמת קול אפילו דלא פסיק אינו כלום, דלא ארסינן /אסרינן/ אקול כדמשמע באשר"י באותו פרק עיין שם. ועוד, הקול ההוא מחמת אויבים בא שרגלים לדבר, גם לפי העדות קצת משמע דקול יצא מאויבים, וקול דאויבים אינו כלום כדמוכח פ"ב דיבמות +כה, א+, ואין לי להאריך בזה. לכן מכל אלו הטעמים לית נגר ובר נגר +ע"ז נ, ב, ולית נגר ולא בר נגר דיפרקינה+ לאסור אשה זו על בעלה, ואפילו חתיכה דאיסורא אינה כמוכח לעיל. ואם באת לומר שמה שהעיד שלמה בר אליעזר הלוי, והוא נרשם מן פסק הגאונים עיין בו, והם שלשה דברים ומכח זה יהיה עליו כבי תרי, זה בודאי אינו כמוכח בפסק של הגאונים. אבל מזה העדות אין לי להאריך מאחר שלא העיד בפני ב"ד רק בכתב כתוב כל עדותו, וכבר כתבו הגאונים כל דינם. רק בעיקר עדותו דהיינו מה שהוא כתוב בעדותו איך שראה אותה מרים עומדת ברחוב העיר בפני הדלת עם הנטען באישון לילה, אף אם היה ח"ו ממשות בעדותו הניתן בכתב, מ"מ אין זה נקרא סתירה במקום אופל מאחר שהיה בפרהסיא ברחוב העיר ונקרא ג"כ ר"ה שספיקו טהור בכמה מקומות, בחולין +ט, ב+ ובנדה +ג, א+, ומסוטה ילפינן כל דבר ספק בר"ה ספיקו טהור +סי' יב הע' /מס' מאה ועשר/+, ע"ש. וגם בנדון דידן אע"פ שהיה באישון לילה מכל מקום מאחר שהיא עמדה ברחוב ורבים שכיחי לצאת ולבא ברחובות, זה אחר עסקיו וזה אחר שתייתו וכמוהו רבים עסקים, לכן אינו נקרא מקום אופל. אע"פ שכתב הרמב"ם בתשובה +ל"מ, ואולי הכוונה לתשו' בסו"ס נשים סי' ח וכה+ וכ"כ בפסקיו פרק כ"ד מהלכות אישות +הלט"ו+, אם שניהם יוצאים ממקום אופל דזה נקרא דבר מכוער, והמרדכי פ"ב דיבמות +סי' טו+ הביא כנ"ל, מכל מקום המיימוני איירי במקום רה"י דומיא דמעלים זה את זה מן הבור, ששניהם הם במקום מיוחד והוא רה"י כדמשמע הלשון. אבל בכאן שהם קרובים ומורגלים ביחד מנעוריהם, א"כ אינה כל כך חשש אם לפעמים מדברים יחד מאחר שלא קינא לה כנ"ל. ואף אם הוא היה אמת מ"מ מה בכך מאחר שהוא היה עומד על המפתן שהוא רה"י והיא עמדה ברה"ר ואינו מקום מיוחד, לכן אין הנדון דומה לראייה ע"ש.
ועל שאר העדות איני יכול לדבר בו כי נדמיתי. גם דקדקו הגאונים בכל דבר היטב רק מה שהורוני מן השמים כתבתי, ואין לי לחם ושמלה להוציא כל דבר לאורה. ועל הגאונים סמכתי שהם היו שוקלים וטרים בדבר כמה ימים ובודאי הוציאו כל דבר ברור כשמלה ומזוקק שבעתיים, ואף לא הניחו מקום להתגדר בו. מה שהם כבר הסכימו עליו הם המוסכמים מן בריכה העליונה ואין לשום אדם למעול בהסכמתם בבחינה, רק בלא דעת ובלא בינה. לכן איזה מן הצדדין שיפיל דבר אחד מכל מה שפסקו שלשת הגאונים המבוררים ארצה, הן דבר גדול או דבר קטן, אזי יהיה אותו העובר בעונש חרם בב"ד של מעלה ובעונש חרם ב"ד של מטה, ולהפריש אותו מכל קדושות ישראל שלא לקרות אותו ש"ץ לס"ת ולא יהא נמנה לשום קדושה אף למנין עשרה לא יהא נמנה, ופתו פת כותי ויינו יין נסך וקבורתו קבורת חמור +ע"פ ירמיה כב יט+, עד שישוב לכשרותו הראשון. ובזה יוסרו אחרים ולא יוסיפו לעשות עוד נבלה בישראל לעשות את אחותנו ח"ו כזונה. והם השלשה עמודי עולם גאונים מבוררים נודע להם העונש מה לעשות, ואף המקל והרצועה נתונים בידם. ובעשות משפט וצדקה, יצילנו הש"י מכל מרעין ועקא, ומחזיקים יהיו נקי מדין עלוקה, ונפדה מעצה עמוקה. וציון תפדה במשפט ושביה בצדקה +ישעיה א, כז+, במהרה בימינו אמן סלה. ע"כ דברי ולעשות סניף לרבותי כדי להגדיל תורה ויאדיר. נאום הטרוד בטרדות הזמנים אליעזר בר מנוח ז"ל. +עי' סי' טו הערה /מס' שלש עשרה/, קצת מיחוסו ותולדותיו עי' באשל הגדולים על שם הגדולים השלם, של הר"ר א' ל' גארטינהויז (ברוקלין תשי"ח) מעמ' עד והלאה. ובצד ההלכה דנו בבית שלמה סימן עב ובנוב"י מהד"ת סי' יא חלק אה"ע.+
@שו"ת הרמ"א סימן יז
+הרש"ל דן בשאלה זו בשו"ת שלו סי' יא. יש ללמוד פרטים אלו: הרב הכולל מהר"ר מענדיל התאונן לפני גאוני הדור בענין שארו ומחותנו ר' שמעון גינצבורג ובנו ר' משה שקבלו על חותנו של האחרון ר' מנשה ענזיל שהתחבר עם איש משחת בשם יוזל ווייל וגבו עליהם עדות שלא בפניהם להורידם מחזקת כשרות בעידי כיעור. אנשים בליעל חרחרו ריב בין ר' משה ואשתו, ומזה צמחה מחלוקת חריפה בין המחותנים, ששניהם היו מחשובי מנהיגי המדינה. ר' ענזיל בייש גם את האב"ד דק"ק גינצבורג, הר"ר אייזיק הלוי, ומסרוהו לפני ערונים וגינ' אותו בטענותיו. הרש"ל בתשובתו דן בשתי שאלות. ראשית, אם העדות שגבו שלא בפני ר' שמעון ובנו יש בה ממש: ושנית אם מותר לר' שמעון שיציל עצמו מן מוסריו ולשדות עליהן גודא ולנקום נקמתו מהם. השאלה לקמן בסימן צא דנה בענין מרת בריינדיל בת ר' שמעון זה. ועיין שם הערה /מס' שלשים וארבע עם כוכב/ וסי' מ הערה /מס' שלשים ושש/.+ א. מה זאת עולה מן המדבר בתמרות עשן מקוטרת מר ולבונה מקול אבקת רוכל +ע"פ שה"ש ג, ו, ורמז לרוכל נכנס וכו' יבמות כד, ב+ שוד ושבר. עבירה גוררת עבירה +אבות ד, ב+ הוה על הוה מתחבר, קול ברמה נשמע +ירמיה לא, יד+ על דברי ריבות אשר במדינת אשכנז מתגבר. נחלקו לשתי כתות אלו מטהרין ואלו מטמאין, אלו קושרין ואלו מתירין. באו בנים עד משבר, יתלקטו אנשים רקים אל יפתחו שקו לסוחר עובר. נשתרבב הלשון עד כי אויבינו פלילים טוב להם הקבר. כי ע"י זה נתחלל על ידם ש"ש כי לא כצורם צורנו, יתעלה זכרו לנצח עלמין ידבר. והנה בעוד זה מדבר זה בא +איוב א, טז ויז+ מהר"ר מנחם +כנראה שהוא הנזכר בשו"ת רש"ל סי' יא: ועתה נעתרתי להציל העשוק מיד עושקו ע"י הרב הכולל מהר"ר מענדל י"ץ אשר בא בקובלנא רבא בהרמנת שאיריו ומחותניו כמר שמעון ובנו כמר ימואל /כמ"ר משה/ י"ץ על שאירו ומחותנו כמר מנשה י"ץ+ בטלטול קשה טלטול גבר +עי' ישעיה כב, יז וכתובות כח, א+ ובידו מגלה עפה ארוכה מארץ מדה +על פי איוב יא, ט+ מחוברי חבר, המה למלחמה ואני לשלום אדבר +ע"פ תהלים קכ, ז+ שעל זאת ידוו כל הדווים ולבם בקרבם ישתבר, כי זה הוא שהחריב ביתנו והגלנו מארצנו מאין יושב נעשה מדבר, וכמו שנאמר ועשקו גבר וגו' +מיכה ב, ב+ חדשים מקרוב באו מק"ק פראג, במעשה שהיה בין איש לאשתו בין אב לבתו אשר עשו בזדון, לא פטרו מים ראשית מדון +ע"פ משלי יז, יד, וסנהדרין ז, א האי תיגרא וכו'+, לא ראו פני האדון +ע"פ שמות לד, כג+, וע"י זה ל"ע הלך לאבדון. ואף כי בער אנכי מאיש ולא בינת אדם לי +משלי ל, ב+ לדון. בגדולים חקרי לב בפלגות ראוי בין +ע"פ שופטים ה, טו+ שמעון ואשר בעלי הצדון. אוי לי אם אומרו מצד האוסר ואוי לי אם לא אומרו מצד העון +עי' סי' יא הערה /מס' תשע עשרה/, ב"ב פט, ב, כלים פ' יז משנה טז+, ברו לכם איש שידון, בתורת חסד ואמת ביניכם, והשירו אלהי הנכר מביניכם +ע"פ בראשית לה, ב+, ולמה אשכל ביום אחד את שניכם +על פי בראשית כז, מה+, צדקתכם וממונכם הורישו לבניכם אחריכם, ונהירו נהורכם דלא יאתיו חמורים ויבטשו שרגיכם +רמז בזה לשבת קטז, א+, כי הידים ידי עשו נותנים עיניהם בכיסיכם. וראיתם וזכרתם מעשה שאירע בק"ק פראג אחיכם +מן וראיתם וזרכתם /וזכרתם/ עד פה באותיות רש"י ובוסג' /ובסוג'/ בד"א. עי' סי' יא /הערה ששים וארבע/.+
חזו וראו מפעלות אלהים בארץ, הוא שארי הגאון הגדול מוהר"ר מאיר מפדוואה +עיין המהר"ם מפאדובה בהדרום כרך כח עמודים /מאה וששים - מאה תשעים וחמש/, ומש"כ תרדפו לבית דין יפה, רמז לדרשת חז"ל בסנהדרין לב, ב+ גודר גדר ועומד בפרץ. צדק צדק תרדפו לבית דינו יפה כאשר נועד בארץ, יודע קל וחומר לטהר השרץ +ע"פ סנהדרין יז, א: אין מושיבין בסנהדרין אלא מי שיודע לטהר את השרץ מן התורה. אמר רב אני אדון ואטהרנו וכו'. ועי' ג"כ עירובין יג, ב+ ולדעתי הש"י זכרו לנצח שלח מלאכו שהתנדב רוחו לדון ולהורות לכם גושנה בארץ +ע"פ בראשית מו, כח+, כדאמרינן פרק הניזקין +גיטין נב, א+: הנהו בי תרי דאיגרי בהו שטן כל בי שמשי הוו מינצו בהדי הדדי, איקלע רבי מאיר להתם עכבינהו תלתא בי שמשי עד דעבדו שלמא. שמעיה דקאמר ויי דאפקיה ר' מאיר להאי גברא מביתיה, עכ"ל הגמרא. ומכל מקום אומר שהוא מילתא דתליא בסברא, כי אין כוונת הרב לכוף אותם לדון לפניו ושלא תהא בידם הברירה. על פי שלשה עדים יקום דבר זאת אבררה, בזמן הזה שאין ב"ד הגדול סדורה. האחד, כי זה לא נמצא בתלמוד ולא במשנה ולא במקרא, ולהוציא האב"ד מבית דינו הוא נמנע ואזהרה. ואף כי מהרי"ק כתב בתשובה שורש י"א +ענף א+, במקום שאב"ד מסולק הדין הוא הפקירא, כמו שבנדון זה שמהרר"א אב"ד שלכם הוא עד ואין עד נעשה דיין במקום הקל כ"ש באיסורא. מ"מ ב"ד הקרוב קרוב קודם אשר ממנו יצא אורה. ואף אם נאמר דב"ד של מהר"ם הוא ב"ד הגדול שבדור, וא"כ אפשר להשיב עלי מדברי עמוד התורה הוא הרמב"ם ז"ל, שכתב פ"ו מהלכות סנהדרין +הלכה ט+: בזמן שאין ב"ד הגדול אבל יש מקומות שיש בהם תלמידים +שם: חכמים גדולים מומחים לרבים ומקומות שיש בהם וכו'+ שאינן כמותן, אם אמר נלך למקום פלוני לפני פלוני הגדול ונדון לפניו כופין הנתבע להלוך עמו, וכן מעשה בספרד בכל יום עכ"ל +בשינוי לשון. וע"ש בכסף משנה מה שמביא בשם מהרי"ק ומפרך דבריו+ מכל מקום שיעלה על הדעת שב"ד הגדול יכול לכוף שני הצדדים לדון לפניו לא נהירא. ותו, דהרמב"ם דקדק בלשונו שיש במקומות תלמידים כו', משמע הא במקומות שיש ג"כ מומחים אע"פ שאינן גדולים כגדול שבדור, אין ראוי לכוף בזה"ז וכ"ש במקום שאין ג' בתי דינים בשוה שהקרוב קודם, וכ"כ נ"י +ריש פרק ג דסנהדרין ברי"ף דף ג ע"ב וז"ל: והיכא שאין ב"ד זה גדול מזה בעיר אחת שומעין למולה /צ"ל למלוה/ דעבד לוה לאיש מלוה, אבל בעיר אחרת אין שומעין דלעולם אין שומעין לילך למקום אחר אלא בזמן שהם גדולים מאלו+ בהדיא לענין ב"ד הגדול. וז"ל הירושלמי פרק זה בורר +סנהדרין פ"ג הלכה ב+: זה אומר לטבריא וזה אומר לציפורי ואינון הויין יתבן בחדא מתא, אם העיירות שוים להם הולכים אחר ב"ד הגדול ואם אינן שוין הולכים אחר ב"ד הקרוב הואיל ושניהם מומחין לרבים. וכל שכן בנדון זה שכל חכמי אשכנז סביב למשכן העדות יחנו, והם גדולי ארץ מומחים לרבים עומדים לנס עמים אליהם גוים ידרושו איים מאפסי ארץ +ע"פ ירמיה טז, יט+ ותו, דהרי פשוט הוא דבימים האחרונים אין דנין דין ב"ד הגדול, כמו שכתב מהרי"ק בתשובה +שורש כא ענף ב, בהוצאות הקודמות כתוב פה בטעות הרי"ף במקום מהרי"ק+ ומהרא"י בתשובותיו +אין זה בתשובות אלא בפסקים וכתבים סימן סה, וע"ש ג"כ סימן רנח+ ומהרי"ו +בשו"ת שלו סימן קנה+, ואף כי מהר"ם בעצמו ראה בעיניו שעתיד תלמיד ותיק לחדש וכתב בכתבו פתוחי חותם +ע"פ שמות כח, לו, לט, ל+, קודם שיש לחלק בין ממון לאיסורא. נ"ל שר"ל שיכול חכם לכתוב דעתו כפי אשר לו נראה, בדרך הודעה ודרך מוסר למחות ביד עושי איסור. אבל לכוף לומר קבלו דעתי אינו מן הדין שהן רשאין, והרוצה לסמוך עליו ימלא דבריו. ואם הוא גדול בחכמה ובמנין חייבים לילך אחריו. אבל באולי יהיה בדבר מחלוקת, ואז יהיה הדבר למכשלה ולפוקות. שכל אחד יתלה עצמו באילן גדול שירצה והטוב בעיניו יעשה, ואף כי גדול המעשה מן העושה +ב"ב ט, א+ ויאמר מי בא לרדותנו בביתנו כל זמן שלא ביררנו דיין בינותינו, ויאמר מאי חזית דסמכת אצד שכנגדי סמוך אדידי. ולעולם לא יבא זה לתכלית טוב, עד שיכנסו באח"י טוב +מליצה ע"פ פסחים ב, א, תענית י, א: לעולם יכנס אדם בכי טוב, וכוונתו שיעשו לאחים טובים ברצון להשתוות על דיין אחד.+, לברור להם דיין אחד שעליו יסמוכו ואחר דבריו ילכו. ולכן ברור לי כשמש שלא כיון הרב הנ"ל לדבר שאינו מתוקן. אך כאשר אבאר דבריו באחרונה ולא יראו פני ריקן +ע"פ שמות כג, טו; לד, כ+
הטענה השנייה, שאין כוונת הרב בדרך כפייה, כי הוא מצד ממנו מניעה. ואף כי היה לו לדון ע"פ הראייה. כי בקי אני במדות תרומיות של הישיש שאינו תוקע עצמו לומר קבלו דעתי ואת אשר אביע, וענוותו תרבני יום ליום יביע +ע"פ שמ"ב כב, לו ותהילים יט, ג+ ואף אם ישאל השואל לומר כי אין חכמה ואין תבונה לנגד ה' יתעלה +משלי כא, ל+, ובדבר איסור אם אינו מוחה יתפס על עון הדור. הנה המקשה הזה בפני עצמו יגדור, צנוף ככדור +ע"פ ישעיה כב, יח+ דא"כ יקשה לנפשיה דהרב הנ"ל על שני הצדדים הדבר תולה, אם יוכלו להשוות עצמם על מורה שוה בגולה, ואיך ידחה הרב דבר שעליו עלה. אלא על כרחנו אנו צריכים להודות מאחר שהרב לא חקר עדיין הדבר עוטה, בחקירה ודרישה כאשר ראוי לזה ואינו יודע עדיין להיכן הדין נוטה, יכול להסתלק עצמו מזה. ודוגמא שאמרו +מסכת סנהדרין דף ו עמוד ב+ לענין שני בעלי דינים אחד רך ואחד קשה, והיה אם בן הכות הרשע +דברים פרק כה, פסוק ב+ וכן כתב הרב בכתבו אם אעמיד העדיות ואדום כו', הרי שהרגיש בדבר ולא נשה. ועוד טענה פשה אפשה כי אם היתה דעתו של הרב לכוף לדון לפניו מי מוחה בידו עד הנה, הלא הוא הראש לעדת מי מנה. וכבר עברו זמן ועתים שקבעו, ותשובתו ודבריו עדיין לא באו. מצורף לזה שעיני ראו כתיבתו דמר, וז"ל אל הב"ד מקבלי הטענות: אך את אלה תזהרו בעלי הריב כו', אף כי בידי לפסוק על מה שבידי כו' עד ואדע את אשר אעשה כו'. הרי לך שכתב אף כי בידי כו' ומכל מקום לא כתב שידון על זה לבד אלא באם ישלחו לו עוד טענותיהם, כי בזה יבחנו דבריהם אם חושקים לדון לפניו, ובזה גילה רעיוניו. ולכן נראה כוונת הרב משני פנים. האחד שגזים ולא עביד, ולא כיון בזו רק להסתיר עצה ולבהל הצדדים כדי שישוו עצמן על מורה שוה. ולא יספו הצמאה עם הרוה +ע"פ דברים כט, יח+, גבר יהיר ולא ינוה. ואני הולך רכיל מגלה הסוד +משלי יא, יג+, ליסוד מוסד, שאני עתיד לבאר בעזרת שדי יתעלה, וע"י זה דעתי הקלושה מתגלה. והשנייה, כיון בה הרב אל מה שאמרו פרק האשה רבה +יבמות צ, ב+ ובסנהדרין פרק נגמר הדין +מו, א+: ב"ד מכין ועונשין לצורך שעה משום מגדר מילתא ואין בדבר זילותא. אדרבה מצוה גדולה כמצווה ועושה, וכן יעשה בכל בתי דינים שבישראל. ואין כא"ל +ר"ת: כאן לומר+ צורך שעה שמחמת ריב זה אפשר ח"ו שיהרס המצב, זרע ברך זרע צור המחצב +ע"פ ישעיה נא, א+ וזו היתה כוונת הגאון הגדול, תל של תלפיות עוז המגדל +ברכות ל, א. א"ר אבין ואיתימא רבי אבינא מאי קראה כמגדל דוד צוארך בנוי לתלפיות (שיה"ש ד), תל שכל פיות פונים בו. וגם ע"פ שופטים ט, נא: ומגדל עז היה בתוך העיר. ועי' ג"כ תהילים סא, ד ומשלי יח, י+
ואחר שפירשתי כוונותיו ודבריו, אפשר דברי למלאות אחריו. ולגלות כוונתי, ואל איזה דבר היתה מגמתי. ובזה אתחיל ואומר, בעזרת אלהי ישעי אשר עלי גומר. בזה הסירותי מסבל שכמם +ע"פ תהלים פא, ז+ של הגאונים, בזמן עם האחרונים, ובמעלה עם הראשונים. האחד הרב המדובר בו עד הנה. והשני הנושא חינא בעיני כל עלמא, הוא הגאון שארי מוהר"ר שלמה +הוא המהרש"ל, ועיין בתשובותיו סימן יא. ומה שקורא לו שאירי הוא מפני ששניהם היו מצאצאי הר"ר יחיאל לוריא. כמו כן המהר"ם מפאדובה היה מצאצאיו. ועיין במאמרי המהר"ם מפאדובה בהדרום חוברת כח ע' /מאה תשעים וחמש/+ אשר נדבה רוחן ליכנס בעובי הקורה, לדון בדבר זה להוציא תעלומה לאורה, וזהו מקובל ונאה, ולא לגס לבו בהוראה. כאשר ראיתי כתוב עליהם, ובזה הסירותו מסוה הבושת מעל פניהם. גם כי בדרך זה יתגלה לנו תעלומות חכמה, לבא הקדש פנימה. לחוס על כבוד רבני ורנקפורט ואגפיה, חשובים עלי כיבנה וחכמיה. שגזרו לעמוד לדון לפניהם, כי הדבר לדעתי הקלושה מוטל עליהם. באשר הם קרובים אל החלל, והם יכולין לבער את הגלל. ולבעות מצפוניו, ולהוכיח כל צד על פניו. ולפניהם הדברים ברורים כשמלה +כתובות מו, א. ועיין תורה תמימה דברים כב, יז אות קמב+ גם דברי המסילות כולן להם נגלה, גם דברי העדיות וזעקתם על דברי העלמה.
ומה שטען בזה הקצין +הוא ר' שמעון גינצבורג שהיה מקציני ומנהיגי עדתו ואח"כ נעשה למחותנו של הרמ"א עי"ז שבנו ר' אליעזר נשא את בתו של האחרון+ והתרעם על רבני ורנקבורט, כמבואר בתוך כתבו לומר שגם ה' דבר בו בזה אני רואה את דבריו, ומעולם לא אמרתי דבר וחזרתי לאחוריו +ע"פ שבת קיח, ב: מימי לא אמרתי דבר וחזרתי לאחורי+ דא"כ יקשה גם לר"מ הנ"ל כדברים האלה, אשר עשה כאלה. ואם ידון כוונת הר"ם הנ"ל לזכות כמו שכתבתי מעיקרא, אדון מינה ומינה ואוקי באתרא. ואם יש לחלק בין ב"ד לב"ד לדעת המרומם השמעוני +הוא ר' שמעון גינצבורג הנ"ל שלא חפץ לדון לפני רבני פרנקפורט כנ"ל, ועיין בספרו של ר' דוד מגיד על משפחת גינצבורג+, ע"ז לא אוכל לדין כי נפלא ממני, מדוע רוצה להביא ממרחק לחמו, בעוד שדייני בארעא ישכילו גם חכמו. וכבר ביארתי בראשונה, גם אחזרהו באחרונה, שלדעתי לא יקפיד הר"ם הנ"ל כאשר חכמים אחרים ידינו ביניהם, רק ששלום במהרה יהא מתווך במחניהם. וישקיטו במהרה כל מריבה, ויעמדו על עיקר התכלית והסבה, אם אמת נכון הדבר או אם בא ממוציאי דבה. והחוטא ענוש יענש, בכל מיני עונש.
גם זאת שמתי לנגד עיני, ואמרו לי רעיוני. שגם שום חכם אין דעתו לכוף אחד משני הצדדים, כי אין דינם לפי הנראה להיות מבתי דינים נדונים, רק לדון בפני דייני ישראל בני ידידים. ולשום קץ לריבם, ואל יתחלל שם שמים בם, לדון לפני ערלי לב, שבים על קיאם ככלב +משלי כו, יא.+ אבל הרשות ביד בעלי הריב לברור להם זה בורר והשליש לשניהם +זבל"א+, אבל לא לכוף לדון לפניהם. ואני אומר לדון בזה קל וחומר, דהרי יפה כח שלשה הדיוטות לגבי דין מכח יחיד מומחה, כדמשמע באשר"י פרק זה בורר +לא מצאתי דין זה ברא"ש בפרק זה בורר, אבל נמצא ברא"ש בפ"א דסנהדרין סימן ב. אמנם קצת קשה לי דשם משמע דדין ג' הדיוטות שוה ליחיד מומחה. וזה לשון הרא"ש שם: כללא דמילתא - יחיד מומחה דגמיר וסביר דן את האדם בע"כ, ואם טעה בשיקול הדעת ישלם. וכן שלשה הדיוטות דאי קבלום עלייהו פטורין, דכיון דבע"כ יכולין לדון אהני הא דקבלום עלייהו לפוטרן. ועיין בפרק אחד דיני ממונות סימן ה שמאריך הרא"ש בדינים אלו וחוזר על הנ"ל וגם נקט יחיד מומחה וג' הדיוטות בחדא מחתה: ושלשה הדיוטות ויחיד מומחה ולא קבלינהו עלייהו דינייהו דינא ומשלמי, ולא מצו למימר לבעל דין זיל אהדור. ועיין בפרישה ח"מ סי' יג אות ו שמבאר דעת הטור דיחיד מומחה אפילו לא נקט רשות מר"ג יכול לכוף לדון לפניו בע"כ ור"ל לפניו דוקא והנתבע אינו יכול להשתמט ולומר לא אדון לפניו אלא אדון עמך בז"ב ואע"ג דבג' הדיוטות יכול לומר כן וכמ"ש שם בדרישה מילתא בטעמא ע"ש. ובסימן ו מתשובותיו מבאר הרא"ש מתי נקרא דיין טועה בדבר משנה בימינו, ומסיים: ואני אומר ודאי כל מי שטעה בפיסקי הגאונים ז"ל שלא שמע דבריהם וכשנאמר לו פסק הגאונים ישרו בעיניו טועה בדבר משנה הוא. ולא מבעיא טעה בפיסקי הגאונים אלא אפילו חכמים שבכל דור ודור שאחריהם לאו קטלי קני באגמא הן, ואם פסק הדין שלא כדבריהם וכששמע דבריהם ישרו בעיניו שטעה, טועה בדבר משנה הוא וחוזר. אבל אם לא ישרו בעיניו דבריהם ומביא ראיות לדבריו המקובלים לאנשי דורו, יפתח בדורו כשמואל בדורו, אין לך אלא שופט אשר יהיה בימים ההם ויכול לסתור דבריהם, כי כל הדברים שאינם מבוארים בש"ס שסדר רב אשי ורבינא אדם יכול לסתור ולבנות, אפילו לחלוק על דברי הגאונים - והיכא שנחלקו שני גדולים בפסק הלכה לא יאמר הדיין אפסוק כמי שארצה שאם עשה כן זהו דין שקר (עיין בפלפולא חריפתא אות צ שמבאר את הטעם לזה ומסיים: ומכאן שגם שלשה שישבו בדין ושנים מהם חלוקים לא יאמר השלישי אף אני כמוהו של אחד מהם מרצונו בלא ראיית טעמו אלא לפסוק כמי מהם שירצה, שגם זה דין שקר הוא והוא פשוט). אלא אם חכם גדול הוא גמיר וסביר ויודע להכריע כדברי האחד בראיות ברורות ונכוחות הרשות בידו. ואפילו אם פסק חכם אחר בענין אחר יכל החכם לסתור דבריו בראיות ולחלוק עליו כאשר כתבתי למעלה, כ"ש אם יש לו סיוע מאחד מן החולקין. ואם לאו בר הכי הוא לא יוציא ממון מספק - ואם לא ידע הפוסק במחלוקת הגאונים ואח"כ נודע לו והוא לאו בר הכי הוא שיוכל להכריע או שאין יודע להכריע אם נראין דברי האחד לרוב חכמים ואיהו עבד כאידך היינו טעה בשקול הדעת. ואם אי אפשר לעמוד על הדבר אין כאן טעות אלא מר שפסק פסק.+, וכן משמע בטור חה"מ סימן י"ג. והם אינן יכולין לכוף לדון לפניהם במקום שרוצה לירד לדין בז"ב, כ"ש יחיד מומחה +עיין דברי הפרישה בהערה הקודמת. והטור כותב שם וז"ל: וכתב הרמב"ם אפילו היה האחד שבירר הבע"ד חכם וסמוך אינו יכול לכוף לבעל דינו שידון אצל זה אלא גם הוא בורר את מי שירצה, ואני כתבתי למעלה שהמומחה דן את האדם בע"כ. ואפשר לומר שדעת הרמב"ם ז"ל אינו אלא דוקא כשבירר כבר אחד דאז אינו יכול לכוף חברו דאל"כ לא היה הדין שוה דכמו שבירר האחד כן יש לו לחבירו לברור אחד אם ירצה, אבל כל זמן שלא נברר המומחה יכול לכוף שניהם לדון לפניו. והב"י אומר על זה דברים נכונים הם. ועיין בדרישה אות ו שכותב: אבל מ"ו ר"ש (הוא מהרש"ל) השיג על דברים הללו וכתב שתלמיד טועה כתבם והאריך בהגהותיו לטור ח"מ בזה ובכלל דבריו הלך לשיטתו בפי' דברי הרמב"ם שכתבתי בשמו (בסי' ג סעיף יג) ע"ש. וכבר כתבתי שם שדבריו ז"ל בזה הם אינם מוסכמים. ובהגהות וחדושי מהרל"ח אות ד מביא דברי הב"ח שכתב וקבלתי דהאי ואפשר לומר וכו' עד לדון לפניו הגהה הוא מאיזה תלמיד ואינו מדברי רבינו. וגם מביא דברי הדרישה הנ"ל שמצטט את הרש"ל למחוק הך ואפשר לומר וכו' והוא מקיימו ע"ש ובפרישה+ זהו הנראה על פי הסברא, ומדין הגמרא, כאשר כתבתי מעיקרא. ועוד נוסף בזה, כי כן קבלו עליהם בקשר אמיץ שני הצדדים מעיקרא לברור להם מבוררים ולטעון לפניהם והם ישלחו לאשר יחפוצו, ובודאי דרך זה עוד ירצו. כי הוא טוב לשניהם, והוא דבר נכון לפניהם. וכל שכן שכבר קנו בקנין לדון בדרך זה, וע"כ אין לסור מזה. כי אין לאחר קנין מאומה, ואין יכולין לחזור בהן כמו שכתב הרי"ף בתשובה, והביאו בנ"י פ"ק דמציעא +ברי"ף דפוס ווילנא יא, ב בדין שטרי בירורין. אבל לא מצאתי תשובה זו בקובץ שהו"ל הר"ר זאב וואלף לייטער מכון הרמב"ם, תשי"ד. ועי' ברא"ש סנהדרין פ' זה בורר סימן ה שמביא בשם הרי"ף דאם קיבל עליו קרוב או פסול כבי תרי אפילו קנו מיניה מצי הדר ביה דקנין בטעות הוא, ודוחה דבריו ומסיים אלא ודאי אין אחר קנין כלום ולא שייך להזכיר הכא קנין טעות. ועיין בהערה הבאה.+, וכ"כ הרמב"ם פ"ז מהלכות סנהדרין +בהוצאות קודמות רשום פ"ד, והוא בפ"ז הלכה ב. ועיין בהגהות מיימוני אות ד שמביא: וכן פירש רב אלפס דאפילו קבל עליו הפסול כבר וקנו מידו אינו יכול לחזור בו. ועי' ג"כ בלחם משנה הלכות סנהדרין פ' כב הלכה ו+ וכתב בתשובות מיימוניות השייכים לספר שופטים +סימן ט, דברים אלו מביא בשם ר' יוסף טוב עלם ואומר דקיי"ל כפסקו של ר"י בזה+, וז"ל: על שנים שבאו לדין ונתפשרו במעמד טובי העיר וקנו זה מזה ורצה אחד מהן לחזור בהן ולבטל הקנין, נראה בעיני דאין לאחר קנין כלום ואין יכול לבטלו עכ"ל.
סוף דבר אני רואה בדין הזה, הטוב מזה ומזה. כאשר התחילו יגמרו, ויעמדו לפני הדיינים שביררו. ופיהם לא ימרו, ואשר ישיתו עליהם ישמרו. ואם אחד מן הדיינים ברח לנפשו +סילק עצמו+, שנים הנשארים במעמדו ייסרו ויכופו אותו הצד להחזירו, ומפני איש לא יגורו. או שיברור אחר במקומו, ועכ"פ שהבצירה לא יהיה ממנו ומעמו. ולולא שאמרו ז"ל פ"ק דאבות +משנה ו+ יש לדון כל אדם לכף זכות, הייתי אומר שאין זה מצד שפלות רוח וזכות. ורע עלי זה המעשה, וכן לא יעשה. שקרוב לגמר הדבר ישמיט הדיין עצמו כאילו היה הדין מרומה ומעשה מרמה. ואף שהוא הנברר לאחד, מ"מ כבר כתב הרא"ש פרק זה בורר לו אחד +סימן ב, וכן הביאו הטור בח"מ סי' יג וע"ש בהגהות וחדושי מהרל"ח אות ה+ שאסור לבורר להטעות חבירו, ואם עשה הרי הוא בכלל לא תטה משפט +דברים טז, יט+ בעמק יהושפ"ט. ומאחר שחסידות הבורר שברח הוא ברור, ורב תבואות בכח שור +משלי יד, ד, רמז לר' יוסף טוב עלם הנ"ל+, אומר נאמן עלי הדיין, שיחזור לגמור הדבר עדיין. ולא יהיה על ידו הדין מעונה, ויירא לנפשו משוכן מעונה, אלהי קדם +ע"פ דברים לג, כז+ יתעלה ויתרומם, וע"י זה ידרוש טובתם ויקרב שלומם. והיה אם יהיו שלשה המבוררים בכנופיא יחד, יבררו להם מורה אחד. כשאר התנו מתחלה, ובזה כל העם יבא על מקומו בשלום ובגילה. ולפי הראוי והנאות הנראה, יקרבו אל המראה הגדול מוהר"ם, הוא יהיה להם למורה לצדקה, להסיר מכשול מדרך זה המבולקה. כי המתחיל במצוה אומרים לו מרוק +ירושלמי פסחים י, ה ר"ה פ"א הל"ח; מגילה ספ"ב; מכילתא פ' בא ובשינוי לשון קצת; תנחומא עקב ו+, והטוען ראוי לו לפרוק. אבל בזה אין הכרחי רק בדרך נאה ולהסיר המגונה, אבל מכל מקום הברירה ביד הבוררים כמו שהיה בראשונה. והיה אם יתן איזה צד לזה כתף סוררת, הן מצד הבעל דין או מצד המחברת, אז דעתי נוטה לכוף בכל מיני כפייה, נגישה ורדייה. מאחר שעבר על קניינו, בוז יבוזו לו כל הונו. כי לא יועיל הון ביום עברה +משלי יא, ד, ורמז לדרשת חז"ל+, כאש"ה עובר"ה. ומי שיפרע ממנו באחרונה, יכוף אותו עכשיו בראשונה, לקיים אשר קבל על נפשו, ושיעמיד שלישו. ובזה אמרו פרק המדיר +כתובות עז, א+ עד שנכוף אותו להוציא כולה, וזה לדעתי הדבר מעולה. ואי איישר חילי אכוף אותו לדבר מצוה, ובזה הדרך יהא לדבר קצבה. ואם עכ"פ השלישי ימאן, לשבת אחים לישב אצלם להיות עמהם, אלו השנים ישלחו אלו הטענות והתשובות לפני מורה שוה, והוא ירוה להם כגן רוה. גם כיצד יעשו עם דיין זה השלישי, אם הוא כאילו אמר איני יודע, או אם דבריו נחשבים מכלל מחוסר דעה. ואם יוסיפו הדיינים, ע"פ הצדדים או על פי הרבנים. כי לא אוכל לדון עליו, באשר נכסה ממני טעם מפעליו.
סוף דבר אין דעתי לנטות כלל ממה שקיימו וקבלו עליהם, לדון על פי הנבררים מבין שניהם. ואם אחד אחור נזור, ילקה החוטא וכשל עוזר ונפל עזור +ישעיה לא, ג.+ וכל זה כתבתי אם כוונתי לדברי הגדולים, אשר קטנם עבה ממתני וצפרנם מכרסי מעולים +ע"פ מלכים א, יב, י; קטני עבה ממתני אבי; ובראשית רבה פרשה מה, י; א"ר חייא ציפרנן של אבות ולא כריסן של בנים. וכן במסכת יומא ט, ב: א"ר יוחנן טובה צפורנן של ראשונים מכריסן של אחרונים.+ ואם כוונתי במה שכתבתי שאין דעתם לכוף לדון בהכרח, אז מטה שלי בתוכם יפרח +ע"פ במדבר יז, כג.+ ואם לאו מפניהם אסתר ואברח, ויתבטלו דברי מחמת דבריהם במוכרח. ומה אאריך והלא ת"ל הם וב"ד קיים, ומפיהם אנו חיים. ואם מוהר"ם ורבני ורנקפוט /ורנקפורט/ רוצים לכוף ולדון מי ימחה בידם, אף כי תשובתם בצדם. ולדעתי דין זה אמת קרוב לפשרה, ומבורר ע"פ הגמרא והסברא.
ב. ועל השאלה השנית +עיין לעיל סי /סי'/ יב+ אשר העמיקו שחתו להסתיר עצה במעמקים, עדות במסתרים להקים, ע"פ דיינים רקים, בוקי סריקים. מלאים קיא צואה בלי מקום, בארור בל יקים את כל דברי התורה +דברים כז, כו+, והאחד מן הארורים מכה רעהו בסתרה. נגד נגידים אדבר, ומילין אחבר. כבר נודעו אותן הדברים, אשר עברו בשערים. בפראג הבירה, שמעשה רע כזה קרה, משנה שעברה +משמע שהמחלוקת שעוסק בה פה היתה בשנת שי"ט, ואינה אותה המחלוקת שבסימנים יב - טז, שלא כדברי רב צעיר בח"ג של תולדות ההלכה עמ' /ע"א/ עיין מאמרי הרמ"א כפוסק ומכריע בהדרום כרך כה, ביחוד עמ' /רט"ו/ הערה /ט"ז/ וגם עמוד /רי"ז/ שם+ ובא הדין לפני חכמי קראקא, האחד הישיש מורה לצדקה, הגאון מוהר"ר משה לנד"ו. והשני אשר בצדו, הגאון גיסי מוהר"ר יוסף כ"ץ. אשר מתוך הלחץ, שאין בית דין שוה שלא יחץ, נמניתי לשליש עמהם, ואני הקטן שבהם. ונבררנו אנחנו השלשה, להורות להם הדרך המפולשה, וכן עשינו לפי דעתנו, והבאנו ראיות מופתיות לדברינו. שעדות כזה אינו לא מעלה ולא מוריד, והמגביהו ראוי להוריד. ואין לו עלייה, רק בפיוס וכפיה. תחת יד שגבה עליו ואת רעים להתרועע, בדין מוציא שם רע. כזה נפסק על פינו, וכל חכמי הדור ת"ל הסכימו עמנו. ועדיין אותן תשובות מונחות ביד מרדכי בר גרשון כהן, גם ביד רבים מועתקות מהן. ולכן בזה הוא יתרון, להחזיק דברים שנגלו בישראל וישורון. ועל כן אומר, שמי שנפשו שומר, ירחק מעדיות כאלה, ולא ישכין באהלו עולה +ע"פ איוב יא, יד.+ להשמר בנגע צרעת ותקלה, כדין מוציא שם רע שדינו במלקות וצרעת, ממנו לא יהיה נגרעת. ויהא לוקה בקל וחומר, אתא לילה וגם בוקר אמר שומר +ע"פ ישעיה כא, יב. ובשו"ת רבינו הוצאת סדילקאב תקצו נגמרת התשובה פה, וחסר כל מה שאחר זה.+
ג. ועל השאלה השלישית, לבי אליה אשית. והנה גנבתה רוח קדים חרישית, ועליה יסודו השואל השית, אך ממנו תהיה נטשית. וזה כי קבל השואל, על אחד שמו יוזל ווייל עבר עליו דרך כבושית, ולבשה אותו רוח טפשית. עד שמסר ועכר שארו, ודברים רבים כאלה אשר פעל עמו, עמד לו על גופו וממונו. ומ"מ הוצרכתי לשום מחסום לפי, אף כי לפי דברי השואל רשע לנגדי עומד בדופי. ואפשר שהשואל כהוגן שאל, וזה האיש יוזל כאלה פעל. מ"מ מה אעשה ואבי שבשמים גזר עלי, להיות תמים מפעלי. ונאמר שמע שוא לא תשא +שמות כג, א+, ופני עשיר לא ישא, ושמוע בין אחיכם +דברים א, טז+, תשימו לעיניכם. ואף כי אין עדות ברורה הגיע לידי, שעליה אוכל לסמוך לשום תשובתי בצדי. וגם באם כן הוא לא נאה ללכת באלה, כי כבר מבואר ונגלה, תשובת מוהר"ם והביאו הגהות מרדכי בקידושין +סימן תקנב+, על שני בעלי דינים שאחד מהן ת"ח ויודע לכתוב ראיותיו ושכנגדו ע"ה. אין לת"ח לכתוב בעצמו, אלא הדיינים יעתיקו אחר שיכתוב הוא דבריו, כדי שלא יהא נחשד המורה ששולחין אליו פן ישא פני ת"ח, עכ"ל המרדכי. הרי שהדיין צריך להיות מנוקה מכל מום וחשד, כל שכן לכתוב באם כן שיהא נחשד. ואפשר שמתוך דבריו ילמדו לשקר, למשפחת העקר. וכ"ש במקום שלא הגיע לידו רק דברי האחד, שלנפשו ירא ויפחד. שיהא מתון בדין, ויראה תחילה ויבחין. אך לא אוכל להתאפק, לומר כי בזה אין לפקפק. ומי לא יודע דינו ברור כשמש, ראה אלהים ויוכח אמש +בראשית פרק לא, פסוק מב.+ ולא היו דברים אלו צריכין התרה, והעושהו היה מקריב כפרה. וגם מותר להציל עצמו בממונו, ק"ו מרב כהנא דשמטיה לגרונו, בהגוזל בתרא +מס' בבא קמא קיז, א ושם: שמטיה לקועיה מיניה ופירש"י: לצואריה שבר מרפקתו /מפרקתו/.+ ואין לומר דמפרך זה הקל וחומר, דהא כתב הרי"ף פרק הגוזל בתרא +בסוף הפרק /ב"ק פרק הגוזל בתרא/ ברי"ף מו, א, ומובא במרדכי סי' קצד וע"ש בסו"ס קצה+ ושאר פוסקים +עי' רמב"ם פ"ח מחובל ומזיק הלכה יא; סמ"ג עשין ע; חו"מ סי' שפח סעיף יג וכן פסק הרא"ש בפ' הגוזל בתרא סימן לד אבל מסיים ואין ראיה כ"כ, לאחר שאמר והלכתא דאסור לאבדו ביד ונידון בכבידו מליצה שנידון בעונש החמור ע"פ ערכין יח, א+ דממונו אסור לאבדו, אע"ג דנדון בכבידו, ה"מ לאחר התקלה, אבל לא בשעת הצלה, דאז קנסינן ליה בגופו ולא בממונו, כדי שהצדיק היוצא ממנו יירש הונו +הגמ' ב"ב קיט, א אומרת הטעם דדלמא הוה ליה זרעא מעליא וכתיב יכין רשע וצדיק ילבש. אבל באיוב כז, יז, אין תיבת רשע נמצאת, ובפסחים מט, ב מייתי קרא כדכתיב. א"כ משמע שהגמרא מבארת מלת יכין שמשמעותה שהרשע יכין לצדיק. ועיין במהרש"א בחידושי אגדות.+ ודבר זה מבואר במשל הקדמוני +ואולי המשמעות: מבואר במעשה שכבר קרה לפני כן ויש כאן רמז לסנהדרין לט, א אבל בכונה אחרת+ בתשובת מוהר"ם אשר כתבה המרדכי פרק הגוזל בתרא +סי' קצה+, ובסוף סדר נזיקין בספר המיימוני +היינו בתשובות המובאות בסוף סדר נזיקין סימן טו+, באודות הריב שבין ר' אפרים ורבי יואל, אשר נודע בישראל. ובודאי לא גרע מההוא חמרא שרצה להטביע למברא, דאמרינן פרק הגוזל בתרא +בב"ק קיז, ב+ דהוה ליה אותו הממון רודף, והוא הדין לכל מי שמפני הממון נרדף. וגם שהוא לא גרע ממה שמוזכר בגמרא פרק הגוזל ומאכיל +שם /ב"ק קי"ז ב'/+ ופרק בן סורר +סנהדרין עד, א+, שהנרדף שכליו של רודף משבר שהוא פטור שלא יהא ממונו חמור מגופו, ושלא יהא לנרדף לאבן נגפו. וידוע שכל הפוסקים המשילו דינו לדין רודף בכללו. ובכל דיני רודף יהיה נדון, ובלבד שיעשה בזדון, והוא עדיין בשעת מעשה. או במוחזק לכך שיש לחוש שלא יכשיל לעתיד לבא אחרים, אלו דברים הנאמרים. אך אחת אצטרך עליו להעיר, מוזכר בדברי המרדכי ב"ן יאי"ר, פרק הגוזל בתרא +ב"ק סימן קצג+ שכתב שם בדין כל דאלים גבר, דלא מתקרי כן אלא במתכוין להזיק אבל לא בכוונתו להוציא את שלו מתחת יד חברו. אבל בתשובת מוהר"ם שם מחשבו כאילו מסרו, וכן הוא בתשובת הרא"ש +כלל יז סי' ד.+
סוף דבר כל דיני מזיק ביד אנסים הנמצאים בכלל כללתי, אבל לעת עתה לשום אדם בפרט לא פרטתי, מאחר ששום עדות עדיין בזה לא ראיתי. מ"מ מכסה פשעיו לא יצליח, כי מתנגדו לסוף עליו יצריח, והמחלל שם שמים בסתר נפרעין ממנו בגלוי +אבות ד, ה+, לא יתכפר בכל אילי נביות לחטאת ולאשם תלוי. ועל כן יחוש לראשו בראשונה, כי הלכה כרשב"ג מלבד בראיה אחרונה +סנהדרין לא, א.+ ובאמת שלא אוכל להבין, דעת המבין שם משמעון כי אבחין, מה לו לצרה, לדרוש לכפרה, שמותר פשוט ולא אסור. אך אם דבריו הם אמיתים, שמתנגדיו הם אסורים ברהטים. אך מי יוכל לדון בזה, בלא עדות ובלא ראיה אשר יאמר כי הוא זה. והשאלה מצד אחד מגולה ומצד השני מכוסה, וללכת באלה איני מנוסה. ולדיין הקרוב ראוי לקרבו, בעוד שהמלך במסבו. רק לב יודע מרת נפשו, והוא גואל הדם בו בפגשו. ודבר המסור ללב נאמר ויראת מאלהיך +עי' רש"י ויקרא יט, יד+, והוא יודע כל תעלומות יהיה נגד עיניך. ושלא יהא כל אחד בונה לעצמו במה +חגיגה כב, א ועי' ג"כ זבחים קיט, א; תורה תמימה על דברים יב, ט אותיות לב ולג+, ישמר עצמו מן הכלימה, להיות נקקי /נקי/ מה' ומישראל. את הרב החסיד מהר"א סג"ל אב"ד +הוא הר"ר יצחק אייזיק אבד"ק גינצבורג+ שלו יהא שואל. ועל פיו יצא ויבא לעשות לו בעצמו דין, והמשכיל יבין.
ואחזיר להלכה פני, לדון על דברי פי חכם חן בא לפני, בדברי הגאון מוהר"ר שלמה +הוא המהרש"ל ועיין בתשו' סו"ס יא+ הנעימים, אשר ממני הם נעלמים. שכתב וז"ל דנהי דשרינן לאבד ממוניה ע"י גרמי, כגון שורף שטרותיו והדומה לו בדיני גרמי, אין למסור ממונו ביד כותי דקליה בדיבוריה והוי מפסיד ממון ממש עכ"ל. והדבר עלי קשה כגיד הנשה שאין בו טעם, ואדבר אך הפעם, שהרי כת' התוס' בהדיא פרק לא יחפור +ב"ב כב, ב תוס' ד"ה זאת אומרת ועי' ג"כ שו"ת מהר"י ווייל סי' קס+, דאינו אלא מדינא דגרמי כמו השורף שטרותיו של חבירו, וכמו המשסה כלב בחבירו. וכן הוא מבואר בתשובת מיימוני סוף סדר נזיקין +סי' עו+, והלכה כא"ב נ"ר /כאבנר/ באכי"ן ורקי"ן +עיין רש"י שמואל א כב, יז שכשצוה שאול לרצים הנצבים עליו להרוג את כהני נוב, הם היו אבנר ועמשא וסרבו לשלח יד בכהני ד'. אבנר ועמשא דרשו אכין ורקין, כל איש אשר ימרה את פיך מות יומת (יהושע א, יח), יכול אפילו לדבר עבירה תלמוד לומר רק, שאם המלך מצוה לעבור על דברי תורה אין שומעין לו. ועיין ג"כ סנהדרין מט, א ונראה שכוונת רבינו היא שכאן אין לשמוע לפסקו של הרש"ל בדין זה.+ גם הרא"ש בתשובתו כלל י"ז סימן א' כתב דלא הוי מעשה אלא כמו הורדה לבור. וכבר הוא ברור שכל זה אינו אלא דיני דגרמי, דהא כתבו התוספות סוף פרק כיצד הרגל +ב"ק כו, ב ד"ה קדם וסילקן+ גבי ההוא מעשה דזרק כלים מראש הגג והיו תחתיו כרים וכסתות ובא אחר וסילקן פטור, וכתב ר"י דסלוק הכרים לא הוה אלא גרמא בניזקין דפטור לכ"ע. והרי"ף שם +סוף פ' כיצד הרגל וע"ש בשלטי הגבורים אות א+ והרמב"ם פ"ז מהלכות חובל +הלכה ח, וע"ש בכסף משנה+ כתב, דהוה דיני דגרמי ולא קיימא לן כרבה. ולכ"ע לא מיקרי מעשה ממש, זה ברור כשמש, והוא הדין הורדה לבור דהוי כסילוק כרים. ודמי למה שאמרו בסנהדרין פרק הנשרפין +סנהדרין עז, א+ סוף חמה לכאן לבא סוף צינה לכאן לבא, שפטור בעולם הזה ונענש לעולם הבא. ומאחר שכתב הרא"ש +כלל יז סימן א הנ"ל+ דמזיק ע"י אנסים הוי דומיא דהכי זכינו בדיננו, והוצאנו לאור משפטנו.
כלל העולה לדעתי בדין הזה שכל הצלה שריא ולא אסור, ואין חילוק בזה בין גוף לממון, ובלבד שעושה מיראת שממון. וא"כ להציל עצמו שריא, ואין להניחם מחמת שום יראה, שכתב הר"ש +בהוצאת ווארשא כתוב בטעות הרא"ש, בדפוס ראשון הוא כפי שתקנתי הר"ש והכוונה היא להמהרש"ל, בתשובותו /בתשובתו/ סי' יא נמצא מה שמובא כאן כמעט באותו לשון+ דאיכא למיחש שלא ירגיל עצמו בכך, כמו שהרחיקו חכמינו ז"ל פרק איזהו נשך +ב"מ עא, א+ הרבית לכותי ולא התירו אלא משום חיי נפש, עכ"ל הנכונה. אבל ראייתו היא כאכלא לדנא +סנהדרין כח, ב; ופירש"י כמגופא שאינה שייכת לחבית, זאת אומרת שאין לתירוץ שייכות לקושיא, מהרי"ק משתמש בביטוי זה בשו"ת שלו שורש קסט+, דהרי כתבו התוספות פרק בכל מערבין +עירובין מ, א ד"ה דילמא, ועיין שו"ת הרשב"א סי' לז ובתענית נדחה, כגון עשרה באב שחל ביום א' מביאים תוס' שאנץ שרבינו יעקב בר יקר צוה להתפלל מנחה גדולה ורחצו ואכלו מפני שי"ט שלהן היה+ דמברכין על כוס של ברכת מילה בתענית, דלא חיישינן דלמא אתי למסרך מאחר שאינו דבר הרגיל, וכ"כ שם המרדכי +בעירובין סי' תצג מביא אותו מעשה שמביאים התוספות בשם רשב"ם וע"ש בבגדי ישע אות ט דמותר גם עכשיו לעשות חופה בג' הצומות דלא קבלו עליהם שיהא נוהג בהם כל החומרות אלא קבלו עליהם לענין להתענות לבד - ועיין לקמן בר"ן סוף פ"ק דר"ה מ"ש בשם הרמב"ן ז"ל אמנם בסימן תצה מביא המרדכי ששאלו לר"י ב"ר יהודה בדין ברית מילה שחל בתענית צבור וענה ושליח צבור מברך על היין ואין טועמו ולא למיתביה לינוקא דילמא אתי למיסרך אלא לשהייה עד אורתא ולישתיה ועיין בחדושי אנשי שם על המרדכי ביומא סי' תשכז אות א שמביא שהאבי העזרי חולק על הר"י בזה, וטעם המחלוקת הוא אי צריך לשתות מלא לוגמיו או לא+ וביומא +בסו"ס תשכז מביא שר' יעקב ברבי שמשון הורה שאם חל שמיני של מילה ביוה"כ אנו נמנעים ואין אנו אומרים ברכת מילה שעל הכוס לפי שאין אומר שירה כי אם על היין וביוה"כ אי אפשר להטעימו אפילו לקטן דילמא אתי למסרך, ודוקא יו"כ שיש בו כרת אבל שאר תעניות אין חוששין ומשקין לקטן או לאמו, אבל רבינו תם חולק בדבר דלא מיבעי דבלאו כוס עבדינן ליה דלא עדיפא מברכת המזון דבעינן כוס ועבדינן נמי בלא כוס אלא אפילו על כוס נמי עבדינן ליה ויהבינן לינוקא ולא חיישינן דלמא אתי למיסרך, ולא דמי לזמן דיוהכ"פ דלא עבדינן אכסא משום האי חששא דלמא אתי למיסרך דהתם שתיית כוס משום יו"כ ואתי כל שנה ושנה לכך אתי למיסרך ועיין תוס' שבת קלט, א ד"ה וליתן ליה+ ובפרק ערבי פסחים +במרדכי שם הוא בתוספת לערבי פסחים ועל דף קז, א מביא: וכשחל ברית מילה או חופה בתענית כמו בתשעה באב או ביום כפור או בעשרה בטבת או בשבעה עשר בתמוז יהיב ליונקא /לינוקא/ ושתי דליכא למיחש דילמא אתי למיסרך כיון דאין זה קביעות שיארע חופה או ברית מילה בתענית.+ ואף כי אליבא דהלכתא דברים אלה זנוחים כי רבו החולקים, כמ"ש בעל העטור הובא בכלבו בשם הגאונים +הכל בו בסי' עג, הלכות מילה, מביא תחילה את דעת הגאונים שאם חל יום המילה להיות בתענית אחד מארבע תעניות כתבו קצת גאוני' ז"ל נמנעים לברך על הכוס אחר המילה ומניחין את היין עד הלילה ותשתה אותו אם התינוק, ואין נותנין ממנו ביו' התעני' לקטן שהגיע לחנוך כדי שלא יסתרך בזה לכשיגדל ויזכור ויאמר זכור אני ששתיתי כוס ברי' מילה ביו' התענית' /התענית/, אמנ' בעל העטור חולק על זה מכמה טעמי', האח' שאין מניחי' הכוס עד הלילה שמא ישפך ומצא שבירך לבטלה, ועוד שאין להפסיק כל כך בין הברכה והטעימה, וכשיטעום צריך ברכה אחרת ונמצא שהברכה הראשונה היתה ברכה לבטלה ועבר על לא תשא, לפיכך ביום הכפורים ובתשעה באב שהם תעניות חמורים אין מברכין על הכוס כלל אלא מברכין אשר קדש וכו' בלתי כוס, ובשאר תעניות שאינן חמורין כל כך מברכין על הכוס ומטעימין לתינוק שלא הגיע לחנוך ולא גזרינן דלמא אתי למיסרך אלא ביום הכפורים ותשעה באב, ויש שסוברין לצאת ידי חובתן בטעימת הנמול כשמגיע לדמיך חיי כמו שכתב', ולעיל מזה כתב: ונהגו לתת מן היין בפיו של קטן הנמול כשמגיעין ואומר לו בדמיך חיי ובאותה טעימה שמטעימין אותו באותו יין סומכין שלא לטעום המוהל כלל אבל משגרין אותו לאם התינוק+, והביאו הטור בסימן רס"ה ביורה דעה. ודעת הרי"ף +לא מצאתי תשובה זו בשו"ת הרי"ף שהו"ל הר"ר זאב וואלף לייטר, מכון הרמב"ם תשי"ד, אבל הב"י ביו"ד סי' רסה בד"ה כתב בעל העיטור מביאו: וז"ל הרשב"א בתשוב' כתב הריא"ף ז"ל כל תענית שאין היולדת שותה בו אין מברכין על היין של ברכת המילה לפי שצריך לטעום עכ"ל+ והרמב"ם +בב"י מסומן שהתשובה היא בתשובות פאר הדור סי' סג, בספר תשובות הרמב"ם שהו"ל ר' יהושע בלאו (הוצאת מקיצי נרדמים, ירושלים התשכ"ח) כרך ב סימן ריב+ בתשובותיהם עיין בית יוסף סימן הנ"ל כבעלי זו הדעה, וכן כתב הר"ן פרק תולין +שבת קלט, א וברי"ף הוא נז, א בר"ן ד"ה וכתבו בתוס'. אבל הב"י מסיים להלכה שיש הבדל דביוהכ"פ ותשעה באב לא יברך על הכוס, אבל בג' צומות מהם שהיולדת אינה מתענה יכול לברך על הכוס ותשתה ממנו היולדת אם היולדת שומעת הברכה ומתכוונת שלא להפסיק בדברים בין שמיעת הברכה לשתיית הכוס והטור כתב דבשאר תעניות מברכין ומטעמינו לינוקא.+ מ"מ בדבר זה אין הדברים מועילין, דאין לחוש לזה משום הבא באחרונה, כי יש כמדקרות חרב בוטה +ע"פ משלי יב, יח+, וכל המרחיק עצמו מחמת זה הוא חסיד שוטה. ועל דרך המליצה אומר בכה"ג שטיא בחד מילתא לא סריך +גיטין סח, ב+, אף לפי החולקים וסוברים דמילה בתענית לא בריך. וטעמא שם דברכה אין בה עכבה, אחד הממעיט ואחד המרבה. אבל בנדון כזה שיש לחוש לתקלה, חומרא הוא דאתא לידי קולא. ואם יבא לידי ואיישר חילי מצוה בא לידי אקיימנו, ולא אחוש שמא ארגיל בה, אם היה בזה צורך שעה. זאת חקרנוה, ועתה די לי.
עוד אחת אזכיר ולא אכחידהו תחת לשוני, אף כי עיקר הדבר נעלם ממני. מ"מ אחלה במורא, ואחוס על כבוד התורה. במה שעבר רוח קנאה, רוח שטות ורוח שנאה. אשר לא טוב עשה בעמיו, שהיה נגד אב"ד שלו ומן קמיו. חסמו בקול קול יעקב וידים ידי עשו +ע"פ בראשית כז, כב, בתשו' רש"ל סי' יא מבואר שהמחותן ענזיל בייש את האב"ד ומסרוהו לפני ערונים וגינ' אותו בטענותיו+, חטאתו בזה לא יאסף ועל עצמותיו עונותיו. עד ישוב וניחם על הרעה, ואל מנחתו לא ישעה +ע"פ בראשית ד, ה.+ רק בפיוסים ובבקשת מחילה, ובכן אבא בחילה, שיסיר ה' כל מחלה, מיעקב חבל הנחלה. ויסור לב האבן מקרבם +ע"פ יחזקאל יא, יט+ וישים שלום בגבולם, מעתה ועד עולם יאשימני המייען כי באתי הלום, לדבר נגד מלכי רבנן נעימים מספיר ויהלום. אף כי אנכי בתחתית מדרגת הסולם, ואין מדרגתי לשום דמ"י /דמי/ מלחמה בשלום +ע"פ מל"א ב, ה+, וכ"ש שלעת עתה ספרי אינן בידי כולם, נשארו בק"ק קראקא ואנכי יושב ממולם +עי' הרמ"א - ספריו בתלפיות שנה ה' חוב' א - ב עמ' רמ"ט אות ח ובהע' י"ט.+ מעט חכמתי וידיעתי מחוץ תרונה +ע"פ משלי א, כ+ כחלום חלם, ואיך אכתוב ואדון לפני רבותי אשר לבם בריא כאולם, מ"מ לא יכולתי להתאפק להודיע לרמאים דידעי ופקיעי רבנן ברוע מפעלם. ועד כאן דברתי דרך משא ומתן כתלמיד היושב על קרקע ודן לפני רבותיו לקבלם, ובידם לבטל דברי כאין נגדם. והדן אותי לכף זכות ידינוהו לזכות וימחלו עונותיו כולם.
@שו"ת הרמ"א סימן יח
+תשובה זו נדפסה רק בהוצאת ווארשא, ביתר ההוצאות ישנה הערה זו: כבר נדפסה בתשובות מהרש"ל סימן ו+ נדרוש נדרשתי מקציני גדולי הארץ אנשי מופת המה, ע"י אמצעי איש כלבבי ה"ה חכים בדורו שאירי +עיין מאמרי הרמ"א בתלפיות שנה ד' חוברת ג - ד עמ' תשמ"ד הערה ד'+ מהר"ר משה י"ץ. והופקד הגאון מן הגאונים ע"י פריסת שלומים לדרוש בשלומי, כדי שאחוה דעתי בעניין ההוראה שהורה הגאון הזקן מלא חכמה שאירי +עיין מאמרי מהר"ם מפאדובה בהדרום כרך כח עמוד קצ"ה+ ה"ה נ"י מהר"ר מאיר מפדוואה ובנו הגאון אשר בא למלאות מקום אבותיו בתורה ובחסידות מהר"ר יודא י"ץ +עיין ערים ואמהות בישראל חלק רביעי עמ' ע"ז. תלמידו של הרמ"א הר"ר דוד גאנז כותב בספרו צמח דוד (ח"א שנת שי"ח לאלף הששי) רבי מאיר מפאדווא הניח בן הממלא את מקומו רבי יהודה ראש המדברים בכל מקום, ראש הישיבה ואב ב"ד בויניציאה. הש"י יאריך ימיו ושנותיו. עיין מאמרי בהדרום הנ"ל עמ' קצ"ג.+ אשר איזן וחיקר ותיקן וגדר הבקעה אשר מצא קצת גדרה מהורס, כאשר בשכבר גידרו אבותיו הקדושים מנוחתם כבוד גאוני עולם, מהר"ר יהודה ומהר"ר אברהם מינץ זצ"ל +עיין בסימן יט הערה ל' ועיין על אודותם במאמרי בהדרום הנ"ל עמודים ק"ס - קס"ב.+ ותוכן ההוראה אשר תיקן בעניין הטבילה שיכנסו הנשים לבית המרחץ בלילה ויעשו החפיפה והטבילה הכל בלילה, בסיבת שבית המרחץ עומד במקום תחנותם בחצר בית הכנסת ומרגישים כל ההמון בכניסתם למרחץ שעת טבילתם היא, כי אין המנהג לשם שיכנסו הנשים בערבית לבית הכנסת להתפלל. והצנועות מתביישות. גם מדת חסידות בידם להסתיר הטבילה, כאשר יסד המקובל הגדול בעל הרוקח. +דברי הרוקח הם בהלכות נדה דבור המתחיל קדוש תשמיש (בהוצאת ירושלים תש"ך עמוד רב) וז"ל שם: בנות ישראל הולכות לטבול בצנעה פן ירגישו בהן וראייה קשה מיכן מפני העין ועוד בעירובין בפ' כיצד מערבין גבי יושבי צריפין שמרגישות זו בזו בטבילה, על בנותיהם נאמר ארור שוכב עם כל בהמה. ועיין בסי' יט הערה י"ד.+ וראייתו מהא דאמרינן פרק כיצד מעברין +עירובין נה, ב+, על בנות יושבי צריפים אמרו ארור שוכב עם בהמה +דברים כז, כא+ מפני שמרגישים בטבילה, ואף רש"י, שפירש +זהו פירוש ראשון של רש"י בנדה סז, ב על תקונו של רבא במחוזא למיטבל ביומא דתמניא משום אבולאי+ מפני שיש רשע שרודף אחריהם ומתיחד עמהן לפי שמקום הטבילה רחוק מהן. אכן יש כמה פנים לתורה ונוכל נמי לפרש משום צניעות שלא יזונו עיני העם בהן, ואיכא חשש הרהורא לכאן ולכאן. ומקצת נשים צנועות מרוב הבושה כבשו זמן טבילתן בפני בעליהם ומצאו עילה ודחו הטבילה עד מוצאי שבת, שבהכרח יכנסו למרחץ בלילה ולא ירגישו בהן העם, כאשר העיד הזקן אב רם +הוא הר"ר אברהם מינץ הנ"ל, והיה חותנו של המהר"ם מפאדובה+ המון גוים. ע"כ החזיר בנו +הכוונה פה להר"ר יהודה בנו של המהר"ם מפאדובה וכן נראה להלן בתשו' שהרש"ל כותב ואכריע לימין צדקו של הרב מהר"ר יודא יצ"ו+ העטרה ליושנה כאשר תיקנו אבותיו מ"כ שהחפיפה תהא בלילה, וחשש שמהומה לביתה כו' גזר ותיקן לבלתי יכשלו בחשש של רש"י +בנדה סח, א אומר רש"י בד"ה ותמה על עצמך משום דאי חפפה בליל טבילתה אימור לא חייפא שפיר משום דממהרת לטבילתה מתוך שמהומה לביתה+, שכל הנשים החופפות בלילה יעמידו כלי הקרוי שעה והוא אחד מכ"ד חלקים ביום שלם. +בעולם הישן וגם בימי הבינים היו מכשירים שונים למדידת זמן, כמו שעוני שמש, מים וחול. השתמשו גם בנרות ופנסי שמן דולקים המחוברים למשקלים כדי למדוד זמן חולף. אין לדעת בבירור מתי התפתח השעון המיכני, אמנם את תחילתו בצורה פרימיטיבית יש למצא לפני כשש מאות שנה. משערים שאז היו כעשרים שעונים מיכניים. השעון הראשון במובן המודרני נבנה על ידי הענרי די וויק מווירטעמבערג בעד המלך הצרפתי טשארלס החמישי, והועמד בארמון המלך בפאריז. עד אלף וחמש מאות נבנו רק שעונים אחדים דומים. בזמן זה בערך המציאו את הקפיץ ומאז התפתחו שעוני בית גדולים שהופעלו ע"י קפיצים או משקלות. שעונים אלו הלכו שתים עשרה או עשרים וארבע שעות בהפעלה אחת. ומשמעות לשון התשובה שלנו הוא שהיה שעונם של חול או של מים שנזכר בבראשית רבה והיה מכשיר למדוד רק שעה אחת. ביום מעונן קשה היה לדעת זמן עלות השחר או שקיעת החמה. עי' במרדכי שבת פ"ב סי' רצז שבימי רב שרירא גאון קבלו מקצת העם את השבת ביום המעונן בעוד היום גדול. ובשו"ת מהר"י ברונא סי' קטז מביא: העיד לו הח"ר אייזיק לוי שמהר"י פסק שעל התינוק הלומד חייב לחזור על השעה לקנותו ואין המלמד חייב לקנותו - ואולי הטעם שהמלמד אומר אני יכול לשער השעה בלי כלי ואם אינך מאמין לי קנה לך כלי שעה ואלמוד אצלו. במהרי"ל הלכות סוכות, כשעוסק בהלכות תפלות דהושענא רבה (בהוצאת ווארשא תרל"ד ע' נד) כותב: מעשה במגנצא בהושענא רבא השכימו הצבור ובראשם מהרי"ל והיו סבורין שעמוד השחר עלה ושגגו שעדיין היתה הלבנה זורחת בתקפה. והיו מעטפין טלית והניחו תפילין וסיימו את פסוקי דזמרה ואח"כ החשיך והמתינו כמעט שעה עד שעלה עמוד השחר. וערב ר"ח מר חשון אח"כ צוה וגזר מהרי"ל לכל הקהל שיתענו על שאמרו פסוקי דזמרה והניחו תפילין בלילה, ואמרו ג' סליחות וקראו ויחל כדין כל תענית צבור. ובשו"ת מהרי"ל סימן ר עוסק בענין טלטול כלי שעות של חול בשבת: ומהר"ם ווייבש ז"ל לא התיר ולא אסר, ומכיון שנתפשט האיסור ויש לומר דהוי כלי שמלאכתו לאיסור דלמדיד' נעשה ואין מדידת הזמן מצוה. ואחר שגדול הדור גמגם מי יבא אחר המלך אשר כבר עשהו. ומה ששמעת על של חול החוליות ואינו יודע אם ר"ל שמראו בצל ידי החוליות, ומ"מ מנלן לחלק ואיפשר דגרע טפי דמודד צל ממש.+ וגזרו על הטובלת להתעסק בחפיפה כל אותה שעה למען לא ימהרו במלאכתן לקצר החפיפה ולעשות עראי. ועמד חכם אחד ושמו מהרר"ז ודרש לפני הנשים שלא בפני החכם, ואמר שעבירה היא בידן לעשות החפיפה בלילה. והוסיף בחמתו לאמר שהטבילה לא תהא חשובה כטבילה לבעליהן והבנים יהיו ממזרים, ע"כ טענת החכם.
וטרם אשיב דבר לשואלי ואכריע לימין צדקו של הרב מהר"ר יודא יצ"ו, ואחליט הדין בין דם לדם ובין ריב לריב, אחפש למצא צד זכות להחכם מהר"ז החולק עליהם על מה בא לחלוק על הגדולים ואיזה דרך הטעהו, שלא יאמרו עליו ח"ו קטיל קניא באגמא הוא +סנהדרין לג, א. ופירש"י קוצצי קנים ומלקטי עצים. ובשבת צה, א פירש רש"י: חותך קנים מן האגם הוה לא ידע לפרש משנה. ומש"כ לעיל בין דם לדם, הכונה לדברים יז ולחז"ל שדרשו על דם טהור וטמא.+ וקודם שאכנס במבוא העניין מוכרח אני להביא תוכן שמעתא דמסיק הא דאפשר הא דלא אפשר כו', ואז מתוך לשון התלמוד ושיטות הסוגיא אשר לפנינו יבואר +בשו"ת רש"ל הגירסא: יבורר+ שאלתנו. וזהו לשון התלמוד +נדה סח, א+: דרש רבא אשה חופפת בערב שבת וטובלת במוצאי שבת, אמר ליה רב פפא לרבא והא שלח רבין באגרתיה אשה לא תחוף בערב שבת ותטבול במוצאי שבת. ותמה על עצמך היאך חופפת ביום וטובלת בלילה, הא בעינן תיכף לחפיפה טבילה וליכא. הדר אוקי רבא אמורא עליה ודרש דברים שאמרתי לפניכם טעות הן בידי, ברם כך אמרו משמיה דר' יוחנן אשה לא תחוף בערב שבת ותטבול במוצאי שבת, ותמה על עצמך היאך חופפת ביום וטובלת בלילה הא בעינן סמוך לחפיפה טבילה וליכא. והלכתא אשה חופפת ביום וטובלת בלילה והילכתא אשה לא תחוף אלא בלילה. קשיא הילכתא אהילכתא, לא קשיא הא דאפשר הא דלא אפשר. ופירש רש"י ותמה על עצמך כו', שהרי בקושי התירו להרחיק חפיפה מטבילה כל כך, אלא משום דאי חפפה בליל טבילה אימור לא חייפא שפיר משום דממהרת לטבילתה מתוך שמהומה לביתה. ופירש הא דאפשר לחוף ביום חופפת ביום הא דלא אפשר לחוף ביום כגון מוצאי שבת לא תחוף אלא בלילה. והשאילתות +פרשת אחרי מות, סימן צ"ו+ פירשו הא דאפשר לחוף בליל טבילה שהוא חול לא תרחיק החפיפה מן הטבילה כלל, ואפילו היום כמו כן חול לא תחוף אלא בלילה. והא דלא אפשר, כגון שליל טבילה יו"ט או שבת אז תחוף ביום שלפני הטבילה. ור"ת +נדה שם /ס"ח ע"א/ תוס' ד"ה כך אמרו, וד"ה הא דאפשר+ פירש ותמה על עצמך זהו כפל מלה, כלומר היאך אתה אומר דבר זה שאשה חופפת ביום וטובלת בליל מוצאי שבת והא בעינן סמוך לחפיפה טבילה וליכא. והלכתא אשה חופפת ביום וטובלת בלילה, פירוש בערב שבת וטובלת במוצאי שבת. והילכתא אשה לא תחוף אלא בלילה, פירוש במוצאי שבת ולא תמהר לחוף בערב שבת. הא דאפשר לחוף במו"ש לילה שהוא חול תחוף בו ולא תמהר לחוף בע"ש, והא דלא אפשר לחוף במו"ש ליל טבילה כגון שהוא יו"ט חופפת מערב שבת אע"פ שטבילתה למו"ש, או ליל שני בשבת והם שני ימים טובים אחר השבת. ולא איירי כלל תלמודא באיסור חפיפה שחרית וטבילת ערבית בלא הפסקת יום, וכן לא איירי כלל באיסור חפיפת לילה.
והנה לכאורה נראה שהדעת נוטה להחמיר כפירוש רש"י שאסור לחוף בלילה ולכתחילה, מדפליגי אמוראי לעיל +סז, עב+ אי שרי לחוף ולטבול בלילה, דמר זוטרא אוסר ורב חנינא מסורא שרי, ומאחר דמר זוטרא אוסר א"כ למה לנו להתיר לכתחילה. ואף דמייתי עובדא מהא דאבא מרי ריש גלותא דאיקוט איתתיה ואזל רב נחמן חתניה +אצלנו אין בגמרא שהיה חתנו+ לפיוסה שתטבול בלילה וא"ל אטו דודי חסרת כו', היינו בדיעבד שהרי היה לה קטט ביום עם בעלה ולא רצתה לטבול. ומה שכתבו התוס' וז"ל: ומ"מ לפירוש רש"י נראה דמותר לחוף בליל טבילה אלא שטוב לה יותר לחוף ביום מפני שמהומה לביתה. וכן משמע מדקאמר אשה חופפת ביום ולא קאמר אשה לא תחוף אלא ביום, כדקאמר באידך הילכתא אשה לא תחוף אלא בלילה. וכן משמע לעיל בעובדא דריש גלותא דמותר לחוף בליל טבילה, ולא מסתברא לפלוגי משום דאיקוט מדמייתי מהאי עובדא דנדה חופפת בלילה משמע אף בלא אונס. ע"כ אומר אני בודאי מתוך הלכה מוכח דשרי אף בלא אונס מ"מ לא מצינו דשרי אלא בדיעבד, והיינו היכא שעברה ולא חפפה דשרי כדי שלא תדחה הטבילה ולבטל העונה. אבל לכתחילה מאן לימא לן דשרי, ושמא אף ר' חיננא דשרי לא התיר אלא בדיעבד. ועוד מאחר דבני ישיבה איבעי להו אם תוכל לחוף בלילה וכו', משמע שספק היה להם אי שרי אפילו בדיעבד ואם כן לכתחילה בודאי אסור. וכ"ש שנדחו בזה דברי השאלתות שפירש אפילו לכתחילה לא שרי לחוף ביום אלא דוקא בלילה, דהא לעיל בסוגיא משמע דאיפכא עדיף, וכן השיג עליהן הרא"ש +ברא"ש בהלכות מקואות שבסוף מסכת נדה, סימן לז ועיין שם בדברי חמודות אותיות קמד, קמה.+ והרא"ם +הוא ר' אליעזר ב"ר שמואל ממיץ (רא"ם) בעל ספר יראים ותלמידו של ר"ת, ובספרו סימן קצב (בהוצאת ווילנא תרמ"א נו, ב) פוסק כרש"י, וז"ל הא דאיפשר הא דלא אפשר פי' אפשר לחוף ביום שלפני ליל טבילתה חופפת ביום, א"א לחוף ביום שלפני ליל טבילתה כגון נזדמנה טבילתה במוצאי שבת שא"א לחוף בשבת חופפת למוצאי שבת בלילה, ואם אירע למוצאי יום טוב שאי אפשר לחוף חופפת בערב שבת שהוא חול וטובלת למוצאי יום טוב+ פסק נמי בספרו כרש"י כאשר כתב המרדכי +בהלכות נדה ומקואות המובאות בריש מסכת שבועות סימן תשמט. והמרדכי מביא עוד שם: ופסק בספר התרומה (בסימן ק) הלכך טוב ונכון שתכנס בחמין ביום בעוד היום גדול ותחוף עצמה בנחת ולא בחפזון ולא תצא עד לערב, דאף שאלתות דרב אחאי דאסרו לחוף ביום היינו כי יוצאה בעוד היום גדול אבל אם היתה שם עד הערב מודה הוא דשרי. ועי' על אודות הרא"ם לעיל סימן יד הערה מס' כ"ג.+ וזהו זכות למהר"ז החולק.
אכן כי דייקת שפיר ומעיינת בשמעתא נראים דברי השאלתות עיקר. דדבר תימה הוא לפירוש רש"י שבתחילה אמר ותמה על עצמך כו' כלומר שבדוחק גדול התירו להרחיק החפיפה כו', ובמסקנא יאמר שלכתחילה עדיף להרחיק החפיפה מן הטבילה ולחוף ביום היכא דאפשר הפך העניין. ע"כ נראה כפירושים שפירשו המסקנא כפירוש התימה שאמר בתחילה שלא להרחיק החפיפה מן הטבילה כלל אם לא היכא דלא אפשר, אבל היכא דאפשר טוב יותר לחוף בלילה. ולא קשה מסוגיא דלעיל דמשמע דלכתחילה אסור וכן היה נוטה דעת בני הישיבה, מזה לא קשה מידי דאפשר לא ידעו הא דשלח רבין משמיה דר' יוחנן כו', דלא עדיפי מרבא שטעה בזה ואמר הדברים שאמרתי לפניכם טעות הן בידי כו'. אכן לפירוש ר"ת דפירש שלא איירי כלל בימי החול באיסור חפיפת שחרית או איסור חפיפת לילה, יש מקום לחלק ולומר שמשמע שאסור לכתחילה כדפרישית. אכן נראה בעיני שפירוש ר"ת שפירש דלא איירי כלל בימי החול רחוק מאוד, דא"כ היה לו לומר ותמה על עצמך היאך חופפת בע"ש וטובלת במו"ש, מאחר דבהכי איירי הסוגיא ולא איירי מחול כלל. וכ"ש דקשה מסתמא דתלמודא דקאמר והילכתא אשה חופפת ביום וטובלת בלילה, ה"ל למימר והילכתא אשה חופפת בערב שבת וטובלת במוצאי שבת, דהא שקילותא וטרותא דתלמודא דלעיל מיניה בהאי לישנא איירי. ע"כ נראה דלא כפירושו, וראייה לדברי שהרי המרדכי +עיין לעיל הערה כ"א+ הביא שני הפירושים ופירוש ר"ת לא הזכיר. וכן רבינו נסים בפירושו +בהלכות נדה המובאות באלפס בפ"ב דשבועות; ושם (ז, א) מביא הר"ן דעת הרי"ף כשאלתות וגם את דעת רש"י, ומסיים שכל זה תלוי בפירוש סוגיות הגמרא+ לא הזכירו, והנה תלמידו של ר"י +אולי כוונתו לר' אליעזר ב"ר יהודה מגרמייזא בעל הרוקח (בהלכות נדה סימן שיח) שהיה תלמידו של הר"ר יצחק ב"ר מרדכי, הריב"ם, שהיה תלמידו של ר"ת אבל נראה יותר כי צריך להגיה פה ר"ת במקום ר"י, וכוונתו לרבנו אליעזר ממיץ בעל ספר יראים שהביא רש"ל לפני כן בשם המרדכי שהרא"ם פסק כרש"י כי אחרת קשה להבין לאיזה ר"י הוא מתכוון ומדוע הסתיר דבריו אבל לפי התקון מובן הוא שמתכוון למה שאמר לפני כן ולעיל בהערה כ' הבאתי את דברי היראים שמבאר את הסוגיא בנדה סח א כרש"י ואינו מזכיר כלל את באורו של רבו ר"ת+ נמי לא הזכירו. ומאחר דפירוש ר"ת ליתא, א"כ כבר הוכחתי דבטלו דברי רש"י נגד דברי השאלתות. ואף שתלמיד כמוני אינו ראוי להכריע בין הקדמונים, אכן מאחר שכתבו האחרונים בכמה מקומות שאין לסור מדברי השאלתות שרוב דבריהם דברי קבלה ג"כ אלך בעקביהם ולא אזוז מפירושם, ובפרט מאחר שהרי"ף +עיין לעיל הערה כ"ד+ והרמב"ם +פ"ב מהלכות מקוואות הלכה טז+ תפסו דבריהם, וא"כ בטלה זכותו של החולק.
אכן יש לו למצוא זכות ממה שכתב הסמ"ג +עשין רמח+: ולכל הפירושים נשים שלנו שחופפות ורוחצות בחמין עד הערב וטובלות בלילה שמנהג כשר הוא. ומדקאמר מנהג כשר הוא משמע שכך נהגו וקבלו חומרא על עצמן, וא"כ אין לסתור ממנהג אפילו בדיעבד היכא שאפשר. שהרי מצינו כמה חומרות שהחמירו בנות ישראל על עצמן כגון טיפת דם כחרדל כו' ונקרא בתלמוד +במשנה נדה מ, א: ומטמאין בכל שהוא אפי' כעין החרדל ובפחות מכן ושם סו, א: א"ר זירא בנות ישראל החמירו על עצמן שאפילו רואות טפת דם כחרדל יושבות עליה שבעה נקיים ועיין מגילה כח, ב ברש"י ובתוספות ד"ה שאפילו+ חומרא דר' זירא משום שהוא פירסם החומרא שלהן. וזו היא חומרא יתירה יותר ממה שהחמירו עליהם חכמי ישראל, שבתחילה לא תיקנו להחמיר יותר ממה שתיקן רבי בפ' אחרון דנדה +סו, א+: ראתה יום אחד תשב ששה והוא, שנים ששה והן, שלשה שבעה נקיים. וכמעט שהספיק להם תקנה זו, ואפ"ה חששו בנות ישראל והחמירו על עצמן לישב שבעה נקיים אפילו על טיפת דם כחרדל כמו שביאר המ"מ +בפי"א מהלכות איסורי ביאה הלכה ד+, וכל חכמי הדור תפסו גזירתו עד היום הזה ולא מצינו מי שפקפק ח"ו בזה.
ואין לומר מאחר שהנשים קבלו חרטה על מנהגם נמצא שיש עתה מנהג בטעות, ובודאי אתה רשאי להתיר להם המנהג ע"י חרטה כמו שכתב להדיא האשר"י בפרק מקום שנהגו +פסחים פ"ד סי' ג וע"ש בקרבן נתנאל אות ח+: הא דאמרינן דברים המותרים ואחרים נהגו בו איסור שאי אתה רשאי להתיר בפניהם, היינו בלא חרטה משום לא יחל דברו אבל החכם יכול להתיר בחרטה ופתח. וא"כ אין לך פתח גדול מזה משום חשש הרגש טבילה כו'. זה אינו, חדא דאין שייך לומר להתיר בחרטה אלא מה שנהגו מקצת ההמון ולא כולו, כדמשמע הלשון ואחרים נהגו בו איסור. אבל מה שנהגו בו כל ישראל וקבלו עליהם אי אפשר להתיר, כמו שאי אפשר להתיר חומרא דר' זירא משום דהוי דבר שנאסר במניין שצריך מניין אחר להתירו, ואי אפשר להתקבץ כל הגולה כאחת להתיר הדבר. ואם כן איך יבא מקצת העם להתיר האיסור ע"י סיבה וחרטה שפגע בהן, מה שנתפשט ונאסר לכל ישראל. אכן אי דייקת שפיר תמצא להדיא שלא כיון הסמ"ג במה שכתב מנהג כשר הוא, להיות המנהג כשר וחזק לילך ביום למרחץ ולחוף ולא להמתין עד הלילה. אלא כלומר מנהג כשר הוא שרוחצות עד הלילה ואינה הולכת מן המרחץ קודם הלילה, שזהו אסור לזוז ממנהג אלא היכא דלא אפשר כגון בע"ש. ותדע שכן הוא ואעתיק לשון הסמ"ג. אחר שהביא פירוש השאלתות כתב, וז"ל: ולפי זה הפירוש נשים שלנו שחופפות תמיד ביום, הואיל ונכנסות שם בחול בעוד היום גדול ושוהות שם עד הערב, חשובה חפיפה זו כאילו היא בלילה לד"ה. ור"ת מפרש שאין מדבר כלל בימי החול, אלא כך הוא אומר במקום שאפשר לחוף במ"ש תחוף בלילה ולא תרחק לחוף מע"ש. אבל במקום שאי אפשר לחוף במוצאי שבת כגון שאירע בו יום טוב אז חופפת בע"ש, אע"פ שטבילתה בליל מוצאי שבת או בליל שני בשבת שהוא יום טוב. ולכל הפירושים נשים שלנו שחופפות ורוחצות בחמין עד הערב וטובלות בלילה מנהג כשר הוא עכ"ל.
ועתה פקח עיניך וראה שבתחילה לא כתב אלא שהמנהג של הנשים שלנו מספיק אף לפי השאלתות, ובא להשמיע שאף השאלתות מודים לזה. ובלשון זה כתב הס"ת +סימן ק' (בהוצ' ירושלים תשי"ט לג, א), ומחבר ספר התרומה הוא רבנו ברוך מגרמייזא, תלמידו של הר"י הזקן בעל התוספות רבינו ברוך ב"ר יצחק מגרמיזא נחשב גם הוא לאחד מגדולי בעלי התוספות ספר התרומה שחבר נחשב לאחד הספרים החשובים בספרות הפוסקים הראשונים, בו הוא מביא הרבה מתורת גאוני בבל וגם את דעות חכמי צרפת ואשכנז. מרוב ענוותנותו הוא מודיע כי ספרו הוא כולו תורת רבותיו קדושי עליון, חבר גם תוספות לכמה מסכתות, ביחוד רב חלקו במסכת זבחים, שכמה פעמים הוא חתום על התוספות בשמו ברוך בשנת ד"א תתקצ"ז עזב את ארץ מולדתו ועלה דרך האי קנדיה לארץ ישראל, את הלכות א"י הוא פותח בפסוק למען ציון לא אחשה וכו' (ישעיה סב, א), והוא מוסיף: אמת כי חביבה ארץ ישראל ואשרי איש הדר בה - וכל שכן הדר בה ומקיים מצוות התלויין בה זוכה להיות במחיצתו של הקדוש ברוך הוא+ ז"ל: ואף רב אחאי בעל השאלתות דאוסר לחוף ביום כי יוצאה בעוד היום גדול, אבל אם היא שוהה שם עד הערב מודה דשרי ע"כ. אלמא דלא עדיף מהא דחופפת בלילה סמוך לטבילה ממש, והיינו טעמא משום דאיכא למיחש שמא לא תהא רוחצת וחופפת עד סמוך לבטילה /לטבילה/ אלא תשב בבטלה ותספר עם חבירתה, וא"כ איך יכתוב בסוף שלכל הפירושים מנהג כשר הוא ויהיה הכרח לעשות כן. ועוד למה לא כתב לעיל שמנהג כשר הוא מיד אחר פירוש השאלתות. אלא בודאי בתחילה כתב דאף השאלתות מודים בזה, ומה שכתב בתחילה ולפי זה הפירוש כו' ה"ק אפילו לפי זה הפירוש של השאלתות נשים שלנו כו'. ובסוף כתב שלכל הפירושים כלומר אפילו לפי ר"ת דלא איירי תלמודא כלל בדיני חפיפה בחול, מכל מקום מודה שמנהג כשר הוא שרוחצת עד הלילה ואינה הולכת מן המרחץ כי היכא דאפשר, וזהו מנהג כשר הוא ואין לסור ממנה, וגם שתהא עוסקת בחפיפה עד עת הטבילה בלא בטלה. ועל זה כתבו נמי התוספות לעיל +מסכת נדה דף ס"ח עמוד א דבור המתחיל כך אמרו+ ותבא עליה ברכה. אבל בלעשות החפיפות דוקא ביום על זה לא כתב מידי, וטוב לעשות בלילה כמו ביום אפילו כפי מנהג שלהם לפי דברי. ומה שנוהגות הנשים ליכנס במרחץ בעוד היום גדול זה אינו משום חומרא דרש"י, אלא עצה טובה להן שלא יהיו מהומות לביתן וגם לא יצטרכו להשהות בלילה. וא"כ בטלה כל זכותו של מהר"ז החולק לפי הראיות שהבאתי.
עד הנה כתבתי לפי שורת הדין ופסק הלכה אשר נראה בעיני. ועתה אכנס לפנים משורת ההלכה כדי שלא יבא בעל דין לחלוק, ואומר שאף אם יבא מהרר"ז החולק לסתור בדעתו כל מה שבניתי ויאמר דהלכה כרש"י וא"כ אסור לכתחילה לחוף בלילה, מ"מ אין לו זכות וטענה לחלוק על הגדולים מאחר דבדיעבד שרי אפילו בלא אונס כאשר כתבו התוספות, אלמא דאין איסור בדבר אלא שטוב יותר לכתחילה. אם כן פשיטא דהיכא דאיכא חשש איסור שלא ירגישו בטבילה, הן שהוא איסור מבורר כאשר כתבנו גם לפעמים הצנועות מתביישות ובא לידי ביטול טבילה בזמנה ועונתו מצוה, פשיטא דיש להן לעשות החפיפה בלילה. ואף אם יאמר מהר"ז שהמנהג שנהגו הנשים לחומרא היינו להכנס מבעוד יום ומשום חשש דרש"י דשמא לא יעשו חפיפה כראוי אגב דמהומות לביתן, ונאמר מאחר שקבלו הנשים עליהם חומרא זו משום חשש דחפיפה שתהא מתוקנה בכל הצורך ותפסו איסור ליכנס למרחץ בלילה ולעשות חפיפה בלילה כ"א מבעוד יום, וא"כ נאמר שאסור לסתור מנהגם ועל זה הקפיד מהרר"ז. אפילו הכי נראה פשוט מאחר דתקנתן קלקלתן, שיבאו לידי איסור המבואר בתלמוד +עירובין נה, ב+ שקרא על בנותיהם ארור שוכב עם בהמה +דברים כז, כא+, פשיטא ופשיטא דיש לדחות מנהג איסור קלילא מפני האיסור חמור. ואין זה קרוי ביטול מנהג והיתר האיסור, אלא אדרבא תיקון וגדר הוא לתקן שלא יטבלו בענין שירגישו האנשים בטבילה. כל שכן שזה החכם תיקן ג"כ חששא של רש"י שתעמוד במרחץ כעין שעה, והחמיר יותר ממה שהחמירו הראשונים.
ועוד אני אומר דאפילו לשבקיה ליה למהר"ז כל טעותיו +אולי צ"ל טענותיו+ ויאמר שמנהג חזק הוא ואסור לבטלו ואינו מקפיד בחשש הרגש טבילתן, ויאמר שאין בו פעולת און וגם כל העדה כולם קדושים וחלילה שיביטו בהן ואדרבה יסתירו עיניהם מלראות, והנשים המתביישות חוששות לחומרא יתירה בלי הכרח. אפ"ה נראה דשפיר קעביד לבטל המנהג אפילו מפני חששא קטנה, לפי שאין שייך לומר איסור לסתור המנהג אלא במילתא דפסיקא במה שנהגו איסור בדבר אז אין לסתור ולהתיר הדבר. אבל הכא שאי אפשר לומר שתפסו איסור בחפיפת הלילה מחמת שמהומה לביתה ואי אפשר שיעשו החפיפה כהוגן, זה אינו שהרי היכא דלא אפשר כגון מוצאי שבת נהגו הנשים בעצמן לעשות החפיפה בלילה, אלמא שלא החליטו הדבר לאיסור. וא"כ אפילו תאמר שנהגו לחומרא ולומר שזהו עדיף טפי, א"כ היכא דמתביישות הצנועות מפני חשש איסור, שיכולין לסתור העניין ולעשות כמו שאינו אפשר מאחר שאין איסור מבורר בדבר. וא"כ לפי האמת יצא מהרר"ז החולק על הגדולים נקי מכל זכיותיו.
עוד באתי לחפש לו קצת זכות על מה שאמר הבנים ממזרים. בשלמא מה שהחמיר ועשה אותה כנדה לבעלה, יש לישבו קצת ולומר שדעתו היה מאחר שנהגו הנשים חומרא זו הוה כאילו קבלו עליהם שלא תחשב החפיפה בלילה חפיפה אפילו בדיעבד, וא"כ הוה הטבילה בלא חפיפה והוה כנדה מדרבנן ואסורה לבעלה כנדה דאורייתא. אבל במה שהחמיר בכעסו ואמר שהבנים ממזרים קשה בעיני לומר שנתעלם ממנו שמעתא דבי רב ידעי, דאמרינן בפ' החולץ +יבמות מט, א+ ובפ' האומר +קידושין סח, א+ הכל מודים בבא על הנדה שאין הולד ממזר, דכתיב ותהי נדתה עליו +ויקרא טו, כד+ שאפילו בשעת נדתה תהא בה הוויה, וכן הביאו כל המחברים. אלא בודאי דרך גוזמא קאמר ממזר ולאו דוקא קאמר אלא כלומר פסול הוא והיינו פגום, וכמו כותי ועבד הבא על בת ישראל שאין הולד ממזר אלא פגום לדעת מקצת המחברים וכמו שכתב הרא"ש +ביבמות פ"ד סימן ל, וז"ל: ואסיקנא והילכתא עובד כוכבים ועבד הבא על בת ישראל הולד כשר בין בפנויה בין באשת איש. ואיכא מרבוותא דמסיימי בה דהא דאמרי' דהולד כשר ה"מ לישראל אבל לכהונה הולד פגום דאי ברתה היא אסורה לכהן - וחזינן לרבוותא אחריני דפסקין הלכתא - הולד כשר ולא מסיימי הולד פגום, ואנן מספקא לן אי הוה פגום אי לא מדחזינן לגמרא בתר שקלא וטריא דפסקא והלכתא - ולא קאמר והלכתא הולד פגום - (עד כאן לשון הרי"ף, מכאן ואילך מביע הרא"ש את דעתו) ואיני רואה לכאן מקום שיפול בהו ספק - ומה שלא הזכיר הגמרא בכאן והלכתא הולד פגום משום דלא צריך למיפסק דכבר מסיק סתמא דגמרא לעיל דכולהו אמוראי מודו דבנה פגום דליכא מאן דפליג, ולא הוצרך לפסוק אלא שהולד כשר לקהל ואפי' באשת איש. ועיין שם בקרבן נתנאל אות פ'.+ ונאמר הכא נמי פגום הוא שהרי בא מן הנדה דרבנן, וכאשר כתב הרמב"ם בפט"ו מביאות אסורות +הל' א+: איזהו ממזר כל הבא מן הערוה מן העריות חוץ מן הנדה שהבן ממנה פגום ואינו ממזר, ובודאי זה טעות להחכם ההוא.
ואומר אני שאפילו לפי מה שעלה על דעתו שהוא פגום בן הבא מן הנדה היינו דאורייתא, אבל בנדה דרבנן כל היכא דלא אשכחן דגזרו להדיא לפסול הבן אין לנו להוסיף ולפסול זרע ישראל בכדי, אפילו עבר באיסור דרבנן. כמו שכתב הרא"ש בפרק ב"ש על דברי הרי"ף +בשו"ת רש"ל סי' ו ואצלנו בהוצאת ווארשא כתוב הר"א, אבל ברור שצ"ל הרא"ש, והוא ברא"ש בפרק יג דיבמות הלכה ז שמביא דברי הרי"ף (ברי"ף לח, א) בענין יתומה קטנה שהשיאוה אמה ואחיה ולא מיאנה וגדלה ולא נבעלה לאחר שגדלה אינה יוצאה במיאון אלא צריכה גט מדרבנן. על זה מוסיף הרי"ף וכיון דמדרבנן הוא דצריכה גט תפשי בה קדושי שני וצריכה ממנו גט. ומסתברא לן שאם רצה השני לכנסה מגרש ראשון ונושא שני - ודוקא היכא דלא בא עליה קודם גירושי ראשון אבל בא עליה קודם גירושי ראשון אסורה לתרווייהו וצריכה גט מתרווייהו - אבל ממזר לית בה דנישואי דרבנן נינהו ולאו נישואי תורה. על זה מביא הרא"ש דברי הראב"ד שהתיר אפילו בא עליה שני קודם גירושי ראשון. והראב"ד כתב על דברי הרי"ף שכדאי הוא הרב לסמוך עליו אף אם יאמר על המותר אסור ובכאן אין אסור חמור ולא נגזור בה משום אשה שהלך בעלה למד"ה, שאם גזרו במקום שיש ערוה או איסור לאו דבר תורה נגזור במקום שאין איסור ערוה ולא איסור לאו דבר תורה, הילכך אם יש כאן מי שמורה להיתר נשמע לו. אחר דברי הראב"ד הנ"ל ממשיך הרא"ש במה שמביא מהרש"ל פה, וז"ל: והרמב"ן בא לחזק דברי רב אלפס וכו'.+ שכתב על קידושי קטנה איסור דרבנן +עיין בהערה הקודמת. וכוונתו שקדושי הראשון אינם אלא מדרבנן ואם בא עליה השני קודם גירושי ראשון עובר על איסור דרבנן ואעפ"כ אסורה לשניהם וצריכה גט משניהם.+ והרמב"ן בא לחזק דבריו אף היכא דלא שייך איסור כרת ולאו כמו גבי איסור דשייך בהן כרת ולאו ולקנוס זה כמו זה, מהא דכל פסולי גיטין של דבריהם כגון כתב לשם מלכות שאינה הוגנת +גיטין עט, ב+ או היה במזרח וכתב במערב +שם /גיטין ע"ט ב/+ וכן כנסה בגט קרח +שם פא, ב+, שבכל אלו אין בהן איסור ערוה ולאו אלא פסול תקנות של דבריהם משום שלום מלכות ומשום דמיחזי כשיקרא, ואע"פ כן תצא מזה ומזה כו' וכל י"ג דרכים בה +עיין במשנה שם /גיטין/ עט, ע"ב+, כ"ש בקידושין דרבנן. והשיב הרא"ש דאין ענין זה לכאן כלום, והתם טבעו חכמים מטבע בגיטין וקנסו כל המשנה ממטבע שלהם, אבל בנדון זה שאין תקנה לחכמים בדבר זה אלא לפי שבא עליה באיסור דרבנן יש לקנסו, אין לחדש קנס זה מדעתנו אם לא שנמצא להדיא שקנסו כיוצא בזה עכ"ל. כ"ש בנדון מנהג שאפילו מדרבנן אין בו איסור אלא מה שנהגו על עצמם, שאין לנו לקנוס ולעשות הולד פגום וכ"ע מודים בזה. ועוד נראה בעיני שאפילו בנדה ממש לא עלה על דעת הרמב"ם לעשות הולד פגום לכהונה.
והנה אעתיק מעשה שבא לידי, שחכם אחד רצה לפסוק שהולד פגום מן הנדה לדעת הרמב"ם והשבתי לו על ככה. וז"ל החכם, מאחר שכתב הרמב"ם בפט"ו מביאות אסורות +הלכה א.+ איזהו ממזר הבא מן הערוה חוץ מן הנדה, שהבן ממנה פגום ואינו ממזר כו'. משמע שפגום הוא לכהונה, מדכתב אינו ממזר כלומר אינו ממזר להיות פסול לבא בקהל אלא פסול לכהונה. ומה שכתב הרמב"ם גופיה בפרק י"ט +מהלכות איסורי ביאה הלכה ה+ אין הולד חלל מנדה, היינו שאין עליו איסור חללות כגון שיהא איסורו איסור עולם או שיהא חלל ממש אפילו הוא זכר. דהא אפילו כהן הבא על אשתו נדה אינו עושה חלל לפי שאין חלל אלא מאיסורי כהונה, כדאיתא בפרק עשרה יוחסין +קידושין עז, א.+ אבל פגום הוה כגון שאם היתה בת פסולה לכהונה, דומיא דהא מסקינן +בשו"ת רש"ל סי' ו נמצאת פה מלה מיותרת לקמן ובהוצאת ווארשא המלה בסוגריים, ולכן הוצאנו אותה+ בפ' החולץ +יבמות מד, ב+: הכל מודים בבא על חייבי כריתות שהולד פגום, ומפרש דהכל מודים דקאמר ה"ק אפילו ר' יהושע דאמר אין ממזר מחייבי כריתות פגום מיהא הוי קל וחומר מאלמנה לכ"ג, ופירש רש"י פגום כגון אם היא בת פסולה לכהונה כמו חללה. ואף דגבי נדה איכא למיפרך מה לגבי אלמנה שהיא עצמה מתחללת מה שאין בנדה, וכדאיתא התם בסוגיא כל היכא שהיא אינה מתחללת בביאה ליכא למילף מאלמנה לכ"ג, מ"מ מאחר דקי"ל יש ממזר מחייבי כריתות אלא שמגזרת הכתוב אימעיט בנדה שיהא קידושין תופסין בה ואין הולד ממזר, איכא למימר דלא אימעיט אלא ממה שאין קידושין תופסין בה ולענין ממזר, אבל לעולם לא גרע מאלמנה לכ"ג והולד פגום ע"כ.
והשבתי לו דע"כ לא עלה על דעת הרמב"ם להיות הולד פגום לכהונה, דא"כ למה ליה למכתב גבי דין ממזר הולד פגום וגבי דין חללים כתב הולד כשר ואינו חלל, אדרבה לשם הוה ליה למכתב הולד פגום ואינו חלל מאחר דקאי באיסורי כהונה ואין שייך בדין ממזר כלל. ועוד תדע הולד אינו פגום דהא היא עצמה שעשתה עבירה אחת מחייבי כריתות, ומצינו שכל חייבי כריתות נתחללה בביאה להעשות זונה ופסולה לכהונה, והוה לן למימר נהי דמיעט קרא בנדה דתפסי בה קידושין ולא נעשית זונה ממש שיהיו בניה הבאים מן הכהן חללים מכל מקום פגומה היא לכהונה, אפ"ה אמרינן מאחר דמיעט קרא נדה משאר חייבי כריתות שהרי תפסי בה קידושין א"כ לא נפגמה כלל ולא פסלה כאשר כתב הרשב"א בתשובה +בהוצאת בני - ברק תשי"ח, ח"א סי' אלף ר+, כ"ש הולד שאינו נפגם. ואדרבה מצינו גבי כותי ועבד הבא על בת ישראל שהיא נפגמה לכ"ע והולד אינו פגום למקצת אמוראי, כ"ש היכא שהיא לא נפגמה שהולד אינו פגום. ועוד, מדכתב הרמב"ם הולד כשר ואינו חלל ולא די לו במה שכתב אינו חלל, משמע דכשר ממש אפילו לכהונה. אלא בודאי הולד פגום ומקולקל קאמר והוא מעזי פנים, דהיינו המורדים ופושעים כדאיתא בנדרים +כ, ב+ וכדמוכח מההיא עובדא דרבי עקיבא במסכת כלה +במסכת כלה רבתי הוא בפרק שני בברייתא. ועיין במסכת כלה בפירוש נחלת יעקב מדוע שאלו את ר"ע איך מלאו לבו לחלוק על רבותיו אע"פ שמצינו בהרבה מקומות בש"ס שחולק עליהם.+ וכמו שכתב הטור +א"ה סימן כה+, בני נידוי פירוש בני נדה אע"פ שאינו ממזר מן התורה כו' וי"מ בני נידוי ממש כו', ובסוף כתב בכל אלו פגום הולד ונקרע /ונקרא/ פושע. ואף שהרמב"ם בפרק כ"א מאיסורי ביאה +הלכה יב+ לא קחשיב אלא בני נידוי ממש, אפשר דס"ל דכ"ש הוא וקחשיב בכלל בני תשע +נדרים כ, ב+, שהרי הוא בא מאיסורי כרת ואינו דומה לכל אינך שאין בהן איסור ממש אלא שפוגמין הולד ע"כ. והודה החכם לדברי ויתר חכמים הסכימו עמדי ע"כ.
ובודאי זה החכם מהר"ז מכלל כעס בא לכלל טעות שלא ירד לעומקה של הלכה. ומה מאוד תמה אני על החכם מהר"ז אשר שמעתי עליו שהוא איש ירא אלהים וחסיד +קשה לברר מי היה החכם מהר"ז זה החולק על המהר"ם ובנו המהרשי"ק, ועיין לקמן סי' נא שכותב המהר"ם: ולזה שלחו הראשים של הועד קטן (של וויניציה) להרופא להתרות שיבא עמהם לפני כל הרבנים שבעיר והם האלוף מהר"ר זעלוולין /זעלמלין/ סג"ל ז"ל והאלוף מהר"ר קופמאן מפדוואה י"ץ והאלוף מהר"ר קופמאן נוויורה יצ"ו ובני מהר"ר יהודה יצ"ו, ובסימן יט כותב רבינו שהתקנה היתה בווינציה א"כ - יכול להיות שהר"ר זעלמלין הוא מהר"ז שלנו+ ולא ירא לשלוח יד במשיח ה' ולא חש לכבוד הזקן ובנו אשר הם גדולי הארץ בחכמה ובמנין וכל בני המדינה סרים למשמעתם, ודרש שלא בפניהם להרוס תקנתם ודיבר עליהם סרה. ואם אורייתא דהוה רתחא ביה היה לו לקנאות סופרים ולהתוכח עמהם בהלכה על מה עשו ככה ומתוך דבריהם היתה מתרווחא שמעתא. ועשייתו שלא בפניו הוא כמוציא לשון הרע, כי אינו רחוק ממה שכתב הגהות מיימוני מי שאומר לחבירו שהדיין עשה לך שלא כהוגן כו'. +נמצא בהג"מ סוף הלכות דעות. ועיין משנה סנהדרין כט, א ושם לא, א: ת"ר מניין לכשיצא לא יאמר הריני מזכה וחבירי מחייבין אבל מה אעשה שחברי רבו עלי, תלמוד לומר לא תלך רכיל בעמך, ואומר הולך רכיל מגלה סוד. ההוא תלמיד דנפיק עליה קלא דגלי מילתא דאיתמר בי מדרשא (רש"י ודבר לשון הרע היה) אפקיה רב אמי מבי מדרשא אמר דין גלי רזיא. וכן פוסק הרמב"ם בהלכות סנהדרין פכ"ב הלכה ז. ועיין בש"ך ח"מ סי' יט ס"ק ב שכתב: כתב מהר"א שטיין בלאווין ט' (בבאורו על הסמ"ג) גם בכלל לאו זה דלא תלך רכיל שלא יאמר א' לנדון הדיין עשה לך שלא כדין במה שחייב אותך כדאמרי' בהגוזל קמא גבי מגרומתא וכו'. והביאו הב"ח, ואין ראייתו מהגוזל מוכרח' ועיין שם בש"ס (צט, ב). גם המהרש"ל בבאורו על הסמ"ג ל"ת ט כותב: וה"ה שבכלל לאו זה שאיש אחר אל יאמר לו הדיין עשה לך שלא כהוגן כדאמר בהגוזל קמא כי ההיא מגרומתא דאתא לקמיה דרב.+ גם לא חש לעונש דההוא תלמידא שבא לקפח הזקן ר' טרפון במסכת מנחות כו' +מנחות סח, ב+, רחמנא ליציל ליה מההוא עונשא כי גברא רבא הוא. גם מה שהחזיר הנשים אחר ברכו וביטל עונתם עבירה גדולה הוא בידו וצריך כפרה, ויהושא ע"ה נענש על זה שביטל ישראל לילה אחד מפריה ורביה +עירובין סג, ב.+ וחכמינו הקילו בענין החפיפה היכא דלא אפשר לכל הפירושים, ולא דחו הטבילה עד למחרתו. וחלילה לומר שנשתבש בזה שסבר מאחר שאמרו הקהל ברכו שהוא לילה אף לענין חפיפה, שהרי מנהגא לא תלוי בקריאת יום או לילה או שייך ליום שלפניו או לאחריו, אלא כדי שיהיה קודם לילה כדי שלא תהא מהומה לביתה. אלא בודאי שחשש החכם להחמיר ובא לעשות משמרת לדבריו וגזר אחר ברכו אטו לילה. אכן יש לתמוה כי מי הוא זה ואיזהו שיכול לתקן תקנות מעצמו בלי קבוצת חכמים ולומר שאם לא תכנס לבית המרחץ קודם ברכו ששוב לא תכנס, והנשים לא נהגו אלא להכנס למרחץ בעוד הוא יום ולא הקפידו על תפלת הקהל. ואי לדידי ציית ההוא החכם יחזור מדרשתו ויאמר במקום שדרש, ברם הדברים שאמרתי לפניכם טעות הן בידי דלא עדיף מרבא ע"ה +נדה סח, א: הדר אוקי רבא אמורא עליה ודרש דברים שאמרתי לפניכם טעות הן בידי+ ויאמר ברבים שדיבר סרה על הגדולים דהיינו ה"ה מהר"ר מאיר ובנו אשר קם תחתיו ה"ה מהר"ר יהודה, ועיניו לא ראו מה שראו עיניהם ולא ידע שהיתה תקנתם מימות הזקנים אשר בארץ מ"כ +מנוחתם כבוד+, דהיינו הגאון מהר"ר יודא ובנו הגאון מהר"ר אברהם מינץ ז"ל. ויתחרט על מעשיו ויודה ולא יבוש ע"כ +על כך+, ואח"כ ילך לבית הזקן ויפייסנו כראוי שלא יכוה בגחלתו. ובזה יתהלל לעיני כל ויראו ענותנותו וישמחו ויאמרו אשרי הדור שהקטנים נשמעים אל הגדולים, ואז שב ורפא לו. דברי שלמה לורי"א
@שו"ת הרמ"א סימן יט
+בכל ההוצאות שאלה זו היא בסימן כא וכן הוא בלוח המפתחות גם בהוצאת ווארשא. אבל מכיון שהיא עוסקת בענין המובא בסימן יח העבירוה המו"לים בהוצאה האחרונה הנה. קשה להבין מדוע בהוצאה ראשונה, שאחריה הלכו יתר המו"לים, הכניסו שתי תשובות בין סי' יח לתשובה זו.+ גרסינן פרק תינוקת +נדה סח, א+: שלח רבין באיגרתיה אשה לא תחוף בע"ש ותטבול במוצאי שבת, ותמה על עצמך היאך חופפת ביום וטובלת בלילה הא בעינן תיכף לחפיפה טבילה וליכא וכו'. והלכתא אשה חופפת ביום וטובלת בלילה, והלכתא אשה לא תחוף אלא בלילה. קשיא הלכתה אהלכתא, לא קשיא הא דאפשר הא דלא אפשר, ע"כ לשון הגמרא. וז"ל רש"י: ותמה על עצמך כו' שהרי בקושי התירו להרחיק חפיפתה מטבילתה כל כך אלא משום דאי חפפה בליל טבילתה אימור לא חייפא שפיר משום דממהרת לטבילתה מתוך שמהומה לביתה. הא דאפשר לחוף ביום חופפת ביום, הא דלא אפשר לחוף ביום כגון מוצאי יום טוב לא תחוף אלא בלילה עכ"ל. וכתבו שם התוספות +ד"ה כך אמרו+, מ"מ לפירוש רש"י נראה דמותר לחוף בליל טבילה אלא שטוב לה יותר לחוף ביום מפני שמהומה לביתה, וכן משמע מדקאמר אשה חופפת ביום ולא קאמר אשה לא תחוף אלא ביום כדקאמר אשה לא תחוף אלא בלילה. והביאו ראייה שם דאף בלא אונס מותרת לחוף בלילה אף לדברי רש"י. ובשאלתות דרב אחאי פרשת אחרי מות +שאלתות דרב אחאי גאון, והוא אוסף דרשות הנודעות בשם פרקי, שנערכו בשבתות ובימים טובים+ +/שאלתות/ סימן צו. המלים פרשת אחרי מות בסוגריים ואותיות רש"י בדפוס ראשון.+ פירש אם אפשר לחוף בלילה כגון שטובלת בחול לא תרחיק החפיפה מן הטבילה, ואם אי אפשר כגון שטבילתה בשבת או יום טוב חופפת ביום +הר"ן בהלכות נדה שבפ"ב דשבועות (דף ז, ב) כתב דבשבת אינה יכולה לחוף משום השרת השערות, וכן השאלתות אומר דאסור לסרוק בשבת משום דאתיא לאתורי שערה.+ מיהו לפי מנהג הנשים של עכשיו ששוהות במרחץ עד הלילה מותר לחוף ביום אף לפי השאלתות, ואינו אסור אלא לחוף מבעוד יום ולצאת מן המרחץ קודם הלילה, אבל כששהתה שם עד הלילה חפיפה אריכתא היא שכל שעה עוסקת בחפיפת גופה ושערה ותע"ב +ותבא עליה ברכה+ ועוד מחמירות כו', עכ"ל התוס' וכן כתב הרא"ש +נדה פרק עשירי סימן שלח. וע"ש מעדני יום טוב אות ו איך התירו לה לטבול בשבת ויו"ט.+ והרמב"ם פ"ב דמקואות +הלכה טז+ פסק כדברי השאלתות וכן פסק +נ"ל דצ"ל וכן כתב הר"ן, דהוא מביא שם גם את דעת רש"י ומסיים וכל זה תלוי בפירוש סוגיות הגמרא, ומן הלשון פה ג"כ משמע דצ"ל כתב+ הר"ן בשבועות דכן דעת הרי"ף +בסוף הלכות נדה שבפרק ב דשבועות (דף ז ע"א) וז"ל: אבל לעולם כל שהטבילה היא בחול חופפת בלילה וטובלת בלילה זה הוא דרך הרב אלפסי ז"ל [והוא על דרך השאלתות].+
ומעתה נראה דהוא פשוט דלענין דינא הלכתא כדברי השאלתות וכן ראוי להורות, דהרי אף רש"י מודה לדברי השאלתות דמותר לחוף בלילה אלא שיותר טוב לחוף ביום, כדברי התוס' דלעיל. אבל השאלתות אינם מודים לדברי רש"י דמותר לחוף ביום, דהרי אמרו אשה לא תחוף אלא בלילה דמשמע בלילה אבל לא ביום, ולדברי השאלתות ברייתא זו מיירי בדאפשר +מן ולדברי עד פה בסוגריים ובאותיות רש"י בדפוס ראשון+, ולכן אסור לחוף ביום לדברי השאלתות אלא בדלא אפשר. וא"כ יותר ראוי לעשות ככ"ע ולהורות למעשה לחוף בלילה מלהורות לחוף ביום, שאז לדברי השאלתות עושין שלא כהוגן. אמנם אין אנו צריכין לזה, מאחר שנהגו הנשים לילך ביום ולשהות שם עד הלילה כמו שכתבו התוספות. אך נראה דמנהג הנשים אינו עדיף מעיקר דינא, דהא לדברי השאלתות דאסור לחוף ביום מ"מ בדלא אפשר חופפת ביום, כ"ש בדלא אפשר לקיים מנהג הנשים שמותר לעשות כדין ולחוף לכתחילה בלילה. ונראה לומר דלאו דוקא דלא אפשר משום שהוא שבת או יו"ט דה"ה שאר אונס, וכן פסק הרמב"ם פ"ב דמקואות +המלים פ"ב דמקואות בסוגריים ובאותיות רש"י בדפוס ראשון. וע"ש הלכה טז, וז"ל: ובשעת הדחק או מפני החולי חופפת אפי' בע"ש וטובלת למוצאי שבת. והכסף משנה מוסיף לבאר: ומפרש רבינו הא דאפשר הא דלא אפשר דהיינו לומר דהיכא דא"א לחוף בליל טבילה מפני הדחק כגון שא"א למצוא מים חמין בליל טבילה מפני שיוצאים בשיירה או מפרישים בים וכיוצא בזה או מפני החולי כלומר שיש לה חולי שהמים חמין מזיקין לה בעת התעוררות החולי ויודעים שבליל טבילה היא העונה דכיון דא"א לעשות בענין אחר יכולה להקדים לאף קודם ליל הטבילה.+ ולכן בנדון דידן דלא אפשר ג"כ שבנות ישראל מתביישות ואין יכולות להצניע טבילתן כראוי להם, כמו שכת' הרוקח +הרוקח בסוגריים ובאותיות רש"י בהוצאה ראשונה ועי' לעיל סי' יח הע' ה' הר"ר אלעזר ב"ר קלונימוס מגרמייזא היה אחד מגדולי בעלי התוספות. באמת היה שמו אלעזר שהרי בהקדמה לספרו הרוקח הוא כותב: וקראתי הספר הזה רקח כשמי אלעזר, היינו שמספר שניהם שוה אבל אצל המחברים, בדפוס ובכתבי - יד קוראים לו אליעזר ספר הרוקח שלו נדפס בראשונה בשנת רס"ה לאלף הנוכחי ומאז יצא בהוצאות רבות כמה פעמים נדפסו רק הלכות חסידות ותשובה, עיין ג"כ מבוא לספר ראבי"ה לפרופסור א' אבטוביצר עמודים שט"ז - שי"ח+ מההיא דכיצד מעברין +מסכת עירובין דף נה, עמוד ב+ שאמרו שם על בנות יושבי צריפים ארור שוכב עם בהמה +דברים כז, כא+ מפני שמרגישין בטבילתן, וכמו שהאריך בזו האלוף הגאון החכם הכולל מוהר"ר יהודה בן הגאון מוהר"ם +הוא הר"ר שמואל יהודה קאצינלנבויגן הנודע בשם המהרשי"ק בנו של המהר"ם מפאדובה ועי' בסימן יח הערה ג'. מן הגאון החכם עד פה בסוגריים ובאותיות רש"י בדפוס ראשון.+ זהו מיקרי לא אפשר, ומותר לבטל מנהג הנשים שנהגו להחמיר להתחיל לחוף ביום ולהעמיד אדינא לחוף בלילה, דחמירא סכנתא לעמוד בסכנת ארור שוכב עם בהמה מאיסורא דחפיפה בלילה, שאינו אלא חשש בעלמא שמא לא תחוף יפה. ועוד דחפיפה עצמה אינה אלא דרבנן כמו שאמרו פרק מרובה +ב"ק פב, א+, דאורייתא בעיונא בעלמא סגי. וכ"ש לדברי השאלתות עיקר דינא הכי הוא, וכדאי לסמוך עליהם שלא בשעת הדחק כ"ש בשעת הדחק.
וראייה לדבר מהא דאיתא פרק תינוקת +נדה סז, ב+: אמר ר' חייא בר אשי אמר רב, נדה בין בזמנה בין שלא בזמנה אינה טובלת אלא בלילה משום סרך בתה. אתקין רב אידי בנרש למיטבל ביומא דתמינאה משום אריותא כו', עד רבא במחוזא משום אבולאי. ופירש שם רש"י +זהו פירוש שני של רש"י שם+, בנינים של מערות היו בדרך בית הטבילה ואם תפול שם תסתכן. והשתא יש לדקדק מה טעמא אתקין להתיר איסורא, היה לו להורות שתטבול בלילה כדינה ולהאיר אבוקות ונרות שע"י תנצל מן הפחתים, כדאמרינן פרק הקורא עומד +מגילה כד, ב+: א"ר יוסי כל ימי הייתי מצטער על מקרא זה והיית וגו' כאשר ימשש העור באפילה כו'. +מן והייתי עד פה בסוגריים ואותיות רש"י בדפוס א'. ובש"ס מסיים שעי"ז שמחזיק אבוקה בידו נצל מן הקוצים והברקנים. והפסוק הוא בדברים כח, כט.+ ואין לומר דבכה"ג תקנת עשירים שהיה זה ביכלתן אבל לא לעניים שאין להם משרתים ועבדים מאירים כמאורות ברקיע השמים שהוא ביום. דזה אינו כלום, דלשון אתקין משמע שעשה להם תקנה שלא יעשו בענין אחר. דאל"כ התיר להם לטבול ביום היה לו לומר, דהיה משמע הא אם רצו לעשות בלילה בענין המועיל הוה עדיף טפי. אבל לשון אתקין משמע שעשה תיקון בעירו ושלא יעשו בענין אחר. וא"כ הדרא קושיא לדוכתיה, ולמה לא ילכו בנרות מי שאפשר להם. אלא ודאי צריכין לומר דאז הוה עבדי איסורא והוה אוושא מילתא ולא היה בזה תקנת צנועות המצניעות טבילתן. והשתא נדון ק"ו ומה התם שהתיר איסורא משום תקנה זו, כ"ש להתיר היתרא כגון לחוף בלילה שהוא מותר לכתחילה לכולי עלמא בדלא אפשר. ועוד יש לדקדק ממה שאמר התקין רבא במחוזא משום אבולאי +לפי פירוש ראשון של רש"י: שומרי העיר ונכרים הן+ מדקאמר התקין מכלל דבראשונה לא עשו כן, וממילא נהגו כדברי רב דאמר אסור לטבול ביום משום סרך בתה, אם כן שמע מיניה שבטל מנהג משום תקנת הצנועות כדי שיכולין להסתיר טבילתן כהוגן. ואחר זה נאמר שכדין הורה הגאון מוהר"ר ר' יודא +עיין הערה /י"ז/ המלים הגאון מוהר"ר יודא בסוגריים ובאותיות רש"י בד"א+ במה שהתקין בוויניציא"ה +בוויניציאה בסוגריים ובאותיות רש"י בדפ' הקודמים+ שהנשים יצאו לטבילתן בלילה ויחופו עצמן שעה אחת. שמאחר שמקום דחוק להם וכל ישראל אשר לשם יושבים בגורן עגולה כאשר שמעתי +כאשר שמעתי בסוגריים ובאותיות רש"י בד"א+, אי אפשר להנצל שבזמן שבנות ישראל יוצאות לטבילתן כל העינים צופות בהן ואין יכולות להצניע טבילתן. וגם איכא למיחש להרהורא, דלאו כולי עלמא דינא גמירי כרב גידל במסכת ברכות +כ, א+, דהוה יתיב אשערי טבילה דדמיין עליה כקאקי חיורי +בדפוסים הקודמים פרט לדפוס ווארשא כתוב: ככשורא, ובגמרא הוא כמו אצלנו והבטיו /והבטוי/ אי דמיין עלייכו ככשורא הוא בכתובות יז, א.+ א"כ מיקרי אי אפשר ומותר לחוף בלילה אף בלא צורך שעה, וכ"ש כאשר הורה בצורך שעה שאז אין לחוש שמהומה לביתה, וכאשר הורו כבר החכמים הקדמונים מהר"י +אולי כוונתו למהר"י איסרלין בעל תרומת הדשן ושם סי' רנה מתיר לטבול בלילי שבת אם בעלה בעיר ולא היה אפשר קודם דבכה"ג הוי טבילה מצוה משום עונה ועיין בהערה הבאה+ ומהר"מ מינץ +לא נמצא דין זה בשו"ת מהר"ם מינץ, ואולי צ"ל מהר"א מינץ ואז מתכוון רבינו למהר"י מינץ ובנו הר"ר אברהם מינץ שהיה חותנו של המהר"ם מפאדובה רש"ל מביא, אצלנו בסי' יח, שהם תקנו חפיפה וטבילה בלילה+ ומהר"ם פדווא"ה +אין הדין נמצא בשו"ת מהר"ם מפאדובה, אבל הרש"ל בתשובה הקודמת וגם רבנו פה מדגישים כי הוא חזק את תקנת חותנו ואבי חותנו+ ש"ן +מן המלים שאז אין לחוש עד פה באותיות רש"י ובסוגריים בדפוס א'.+
ואין לפקפק בזו ולומר מאחר שכבר נהגו הנשים לילך ביום ולישב במרחץ א"כ אסור לבטל מנהגן, שמנהג כשר הוא ואין לך ותיקין גדולים מאלו, וכבר כתב מהרי"ק בתשובותיו +שורש קמד+, דאם נמצא המנהג באיזו פוסק אמרינן אי תניא תניא ואין לבטלו. וכן אמרינן פרק מקום שנהגו +פסחים נ, ב ובדפוסים הקודמים פרט לדפוס ווארשא מצויין בטעות כ, ב, והמלים פרק מקום שנהגו הן בסוגריים ובאותיות רש"י בדפוס א'+: בני ביישן נהוג דלא הוו אזלי מצור לצידון במעלי שבתא אתו בנייהו קמיה דר' יוחנן א"ל אבהתין אפשר להו אנן לא אפשר לן, אמר להם כבר קבלו אבותיכם עליהם שנאמר שמע בני מוסר אביך וגו' +משלי א, ח.+ א"כ שמעינן אף בשעת הדחק אין לשנות מנהג. וכתב עוד מהרי"ק +בשורש ט ענף ב הוא כותב: הרי לך שמנהג העשוי לכבוד התורה דוחה אפילו איסור שבות דהיינו ריקוד בי"ט ולהלן שם: הרי לך דאין לשנות מנהג המקום אע"ג דאין מתוקן כשאר מנהגים ושם בענף ג: ואפילו כנגד ההלכה אזלינן בתר מנהג היכא שהמנהג הוקבע על פי חכמי המקום+ דאפילו אם יש במנהג צד איסור אין לבטלו, וראייה מפרק הקומץ רבה +מנחות לב, א המלים מפרק הקומץ רבה בסוגריים ובאותיות רש"י בדפוס א'+: אמר רב אם יבא אליהו ויאמר אין חולצין בסנדל אין שומעין לו שכבר נהגו לחלוץ בסנדל כו', והאריך שם להוכיח דאפילו במנהג מקום אחד אמרינן דאין לבטלו משום הלכה. אומר דכל זה אינו כלום, דאל"כ תקשה לך הא דלעיל דאמרו התקין רבא במחוזא כו'. +מן דלעיל עד פה בסוגריים ובאותיות רש"י בדפוס א'.+ גם הא דתנן בפ"ד דר"ה +ל, ב+: בראשונה היו מקבלים עדות החודש כל היום פעם אחת נשתהו העדים ונתקלקלו הלוים בשיר, התקינו שלא יהיו מקבלין אלא עד המנחה. משחרב בהמ"ק התקין ר' יוחנן בן זכאי שיהיו מקבלין עדות החדש כל היום. וא"כ יש לדקדק היאך חזר ר' יוחנן והתקין דבר שהיה נגד התקנות ומנהג הראשונים, אם אי אפשר לשנות מן המנהג הראשון בשום ענין. ואין לחלק בין דבר המסור לב"ד בלבד כמו בקבלת העדים ובין דבר המסור לכל כמנהג בין אנשים ונשים, ובהדיא חלקו בזה פ"ק דביצה +מן ובהדיא עד פה באותיות רש"י ובסוגריים בד"א.+ דהא ליתא, דהא פ"ק דביצה +ה, ב+ אמר שם, אמר רב יוסף אף מתקנת רבי יוחנן ואילך ביצה אסורה מ"ט הוי דבר שבמנין וכו', עד א"ל אביי אטו ביצה במנין הואי ביצה בעדות תליא מילתא אשתרי עדות כו'. רב אדא ורב שלמון מבי כלוחית אמרי אף מתקנת ר' יוחנן ואילך ביצה אסורה, מ"ט מהרה יבנה בהמ"ק ויאמרו אשתקד מי לא אכלנו ביצה ביו"ט שני השתא נמי ניכול ולא ידעי. א"ה עדות נמי, הכי השתא התם עדות מסורה לב"ד ביצה לכל מסורה, עכ"ל הגמרא. שמעינן דלכ"ע אי לאו דאיכא למיחש שמא יבנה בהמ"ק ויאמרו אשתקד כו' לא חילקו בין מנהג דביצה למנהג דעדות, אע"ג דביצה לכל מסורה ואפ"ה היה בכחם לבטל מנהג. ואע"ג דאיסור ביצה לא היה בו איסור תחלה כלל, כל שכן במנהג דיש בו קצת איסור דמותר לבטלו. ואמרינן פרק השולח +גיטין לד, ב+: הלל התקין פרוזבול, ומביא התם +לו, א+ טעמא מפני שראה את העם שנמנעו מלהלוות כו'. ועכשיו היאך היה רשאי לתקן דבר נגד המנהג הראשון. אלא ע"כ צריכים אנו למימר דאם המנהג בדבר ממון בעלמא על זה אמרו בירושלמי +ב"מ פרק השוכר את הפועלים הלכה א+ ומייתי ליה הרי"ף פרק השוכר +בריף /ברי"ף/ ריש השוכר את הפועלים נב, א+, מנהג מבטל הלכה. וכן אם המנהג בדבר סייג וגדר וליכא למיחש לקלקלה יש לקיים המנהג ההוא, כדאמרינן לעיל גבי בני ביישן דצוה להם ר' יוחנן לקיים מנהג אבותיהם בידיהם. וכן מנהג שנתפשט כההיא דחליצת סנדל ג"כ אין לשנותו מאחר שלא נתחדש דבר ממה שהיה בימי הראשונים, כההוא דסנדל גם הראשונים ידעו מהו סנדל ומנעל, ומאחר דהסכימו בחליצה יש לילך אחריהם +מן כההוא דסנדל עד פה בסוגריים ובאותיות רש"י בדפוס א'.+ אבל במקום שנתחדש דבר שלא ידעו הראשונים, כגון דאיכא למיחש לקלקול או לאיסור שלא היה לו לחוש בימים הראשונים, ודאי מותר לתקן דבר ככל תקנות האמורים בתלמוד משום דאיכא למימר +למימר בסוגריים וברש"י בד"א+ אדעתא דהכי לא הנהיגו הראשונים. ועוד דהרי אמרו אם יבוא אליהו ויאמר חולצין במנעל שומעין לו אין חולצין בסנדל אין שומעין לו, ש"מ דלא אמרו דאין לשנות המנהג הראשון כלל אלא מותר להוסיף עליו ולתקן קלקולו. ולכן גם בנדון דידן שתיקן מהר"י +הוא מהרשי"ק ועי' לעיל הערה י"ז וקורא לו פה בשמו ר' יהודה+ הנזכר כדין תיקן, כי האמת אתו כי בודאי הראשונים לא הנהיגו לילך ביוםבמקום שאין הצנועות יכולות להצניע טבילתן. ועוד, דאף הוא לא אסר לילך ביום אלא שאמר שאף מותר לילך בלילה, ומה יפו פעמיו בנעלים +ע"פ שה"ש ז, ב+ שאמרו ששומעין לאליהו.
ומעתה אומר, שמאד נשתבש החולק עליו והוציא לעז באמרו שכל אשה ההולכת לטבול בלילה בניה ממזרים והיא לבעלה כנדה. והוסיף עוד הבל על הבליו להורות לנשים שהן צריכות לילך לטבילתן בעוד היום גדול קודם שיתחילו הקהל להתפלל ערבית, וכל אלו הדברים ישתקעו ולא יאמרו. חדא שכבר ביררנו שכדין הורה ועוד דאף אם ח"ו שלא כדין הורה איך יוציא בשפתיו לאמר שבניהם ממזרים, שהרי אף מנדה ודאית דאורייתא אין הולד ממזר אפי' מדרבנן כדאיתא פרק החולץ +יבמות מט, ב+, כ"ש בחפיפה שהיא דרבנן. כ"ש בחששא זו שמהומה לביתה שמותר לכתחילה בדלא אפשר, כ"ש שלדברי השאלתות דינא הוא לכתחילה. ואיך ימלא לבו לומר שהוא ממזר, וכבר נתבאר טעות זה בתשובה במרדכי סוף פרק במה אשה +שבת פרק ששי, סימנים שנז, שנח. מן וכבר נתבאר עד פה בסוגריים ואותיות רש"י בד"א.+ והשנית, שמה שהורה שצריכות לילך קודם תפלת ערבית משום שמדמים הדבר לספירת שבעה נקיים שהחמירו האחרונים שצריך להיות קודם תפלת ערבית +מן משום שמדמים עד פה בסוגריים ובאותיות רש"י בדפוס א'+, זה גדול מן הראשון. דלדבריו +אולי צ"ל דלדברינו, או הכונה אף לדבריו+ הלא לכ"ע מותר לילך לטבילה בלילה אלא שעדיף טפי לדברי רש"י לחוף ביום, וספירת נקיים צריכה להפסיק בטהרה מבין השמשות, כמבואר פרק בתרא דנדה +סח, א.+ אלא ש"מ שאין ענין ספירת נקיים שהוא דאורייתא להלכות החפיפות שאינו אלא חומרא בעלמא. מלבד טעם הגאון שכתב מהר"י הנ"ל שהתם ביומא תליא מילתא, והוא פשוט לכל בר בי רב דחד יומא +ע"פ חגיגה ה, ב, ומשתמשים בבטוי זה לאדם שלא שנה כל צרכו.+ ולכן בהא סליקנא, דמהרי /דמהר"י/ כדין הורה וכל כי האי מילתא לימרון משמאי +ע"פ יבמות פ, א; כתובות סח, א.+ כך דעתי נוטה, כי דברי מהר"י הן עץ הדעת, והחולק דעתו נגרעת. נאום משה איסרלש מקראקא.
@שו"ת הרמ"א סימן כ
+בכל ההוצאות חוץ מדפוס ווארשא הוא סימן יט.+ עזרי מעם ה' יתברך עושה שמים וארץ והוא יעזרני לעשות חיל ויצילני משגיאה.
שאלה ראובן שהשכיר ביתו לשמעון לזמן אחד שידור אצלו בביתו, ונגמר קנין השכירות כמנהג העיר שלא היה אחד מהן יכול לחזור, וקודם כניסת שמעון לבית חלתה אשת שמעון חולי הקדחת שקורין גע"ל זוכ"ט בל"א ל"ע +ר"ת לא עלינו, והיא מחלת הצהבת.+ ובהגיע זמן כניסת שמעון לחדרו ראובן מעכב עליו באמרו שאדעתא דהכי לא השכיר לו ביתו, שיקבל אצלו אשתו החולנית חולי כזה שהוא חולי מתדבק. וע"י אונס זה רוצה ראובן לחזור משכירותו ולא רצה לקבל שמעון בביתו.
תשובה, תחלה אומר שזה פשוט, שמאחר שנגמר השכירות כמנהג העיר מיקרי קנין גמור כאילו שכרו וקנאו בכסף ובשטר ובחזקה. כי כמו שלענין מקח וממכר אמרו פרק איזהו נשך +ב"מ עד, א בכל ההוצאות נרשם בטעות עב, א ושם: אמר רב פפי משמיה דרבא האי סיטומתא קניא - ובאתרא דנהיגו למקני ממש קני+ אמר רב פפא סיטומתא קניא. וכתב שם הרא"ש ז"ל +שם פרק חמישי סימן עב+, וכיוצא בדבר זה באיזה דבר שנהגו לגמור המקח, כגון במקום שנותן הלוקח פשוט אחד למוכר ובזה נגמר המקח. וכ"כ נ"י שם +ברי"ף מד, א למטה בעמוד המלה שם באותיות רש"י ובסוגריים בדפוס א'+ בשם הרשב"א וז"ל: שמעינן מהכא דהמנהג מבטל הלכה בכל כיוצא בזה שכל דבר שבממון על פי המנהג קונים ומקנים, הלכך בכל דבר שנהגו התגרים לקנות קונים עכ"ל. א"כ ש"מ שלענין מקח וממכר נגמר המקח בדבר שנהגו, דשכירות ממכר ליומיה הוא כדאיתא פרק הזהב +ב"מ נו, ע"ב.+ ובהדיא אמרו פרק מרובה +ב"ק עט, א; ועי' ג"כ ב"מ צט, א+: תניא כשם שתיקנו משיכה בלקוחות כך תקנו משיכה בשומרים, וכשם שקרקע נקנית בכסף ובשטר ובחזקה כך שכירות נקנית בכסף ובשטר ובחזקה, ולאו דוקא אלו אלא ה"ה לכל דיני גמר קניית מקח וממכר, כמו שמשמע ממרדכי פרק שור שנגח את הפרה +ב"ק נא, ב+, דכתב אהא דאמר שם ר' יהושע בן לוי המוכר בית לחבירו כיון שמסר לו המפתח קנה. וכתב שם המרדכי +סי' נד+ וכן הוא בהגהת מיימוניות פ"א דהלכות מכירה +אות ג+, וז"ל: כתב ר' אבי העזרי +הוא ראבי"ה אחד מגדולי הראשונים+ וה"ה במכר סחורה המונחת בבית, או בשוכר ומסר לו שמירת המפתח נקנית הסחורה או הבית כאילו שכר את מקומו עכ"ל. הרי שמעינן מדברים אלו שאף לשאר קניות שהקרקע נקנית בהן שוה דיני שכירות בתים לדיני מו"מ. ואע"ג דלא קיימא לן כדברי המרדכי זה, דהא משמע דס"ל דמסירת המפתח קונה והם דברי רשב"ם סוף חזקת הבתים +מסכת בבא בתרא דף נג, א ד"ה והשתא קעיילי ליה ברווחא+ ולא קיימא לן הכי, כמו שכתבו בתוספות פרק שור שנגח +ב"ק נב, א ד"ה כיון דמסר ליה מפתח קנה+ וכן כתב הטור סימן קצ"ב בחושן המשפט +הטור מביא דעת רשב"ם ואומר ולא נהירא, ובב"י מביא עוד ראשונים החולקים על הרשב"ם+, מ"מ למידין מכאן אילו היה קונה במקח וממכר מסירת המפתח היה קונה ה"ה לשכירות, וה"ה לשאר קנינים. ועוד נראה דיותר נקנים קניני שכירות ע"פ +בדפוס ראשון כתוב בטעות: ע"כ+ דברים שנהגו משאר קניות, שהרי כל דיני שכירות תלויים במנהג כדאמרינן ריש פרק השוכר את הפועלים +ב"מ דף פג, ע"א+: אמר רשב"ג הכל כמנהג המדינה, ואמרו שם בירושלמי +הלכה א+ והביאו הרי"ף בהלכותיו שם +ברי"ף נב, א+: ומכאן שמנהג מבטל הלכה. וכן אמרו ריש המקבל +ב"מ קג, א+ לענין שכירות שדה הכל כמנהג המדינה.
ומעתה אומר מאחר שנגמר ביניהם קנין השכירות ואין אחד מהם יכול לחזור, גם טענת אונס לא מהני כלל. וראייה מהא דכתב הטור ריש סימן שי"ב +בחו"מ+, וז"ל: המשכיר לחבירו בית או חצר או מרחץ לזמן קצוב אינו יכול לחזור בו ולהוציאו תוך זמנו, אפילו נפל ביתו של משכיר שאין לו מקום לדור בו ואפילו העני וצריך למכרו אינו יכול להוציאו כו', וכ"כ הרמב"ם ז"ל +פ"ו מהלכות שכירות הלכה ט' וע"ש במגיד משנה ובמשנה למלך ועי' ג"כ בהגהות מיימוניות שם אות ו בכל ההוצאות רשום פה הלכות שכירות פ"ה+ כו'. ודברים אלו הם דברי הירושלמי +ב"מ פ' השואל הלכה יא+ והסכימו כן כל הפוסקים, כמ"ש נ"י פרק השואל +ברי"ף נט, א וז"ל שם: אבל שכרו לזמן ידוע לאו כל כמיניה לאפוקיה בגו זימניה אפילו לצורך עצמו וכדפירש רש"י ז"ל לעיל וטעמא משום דשכירות מכירה ליומי היא, וכן כתבו כל המפרשים ז"ל. בכל ההוצאות ישנה פה הערה בסוגריים ובאותיות רש"י וז"ל: והא דאמרינן שם פ' השואל נפל ליה בית א"ל לא עדיפת מנאי מיירי שכלה זמן השכירות והשוכר רוצה לעכב שם מחמת שלא הודיעו כמו שאכתוב למטה אי"ה. ונראה שהמו"ל או המעתיק הוסיפה שלא לצורך שהרי תיכף ומיד אחר זה מביא רבנו את הש"ס דילן ומבאר דאיירי שכלה זמן השכירות+ ואע"ג דבמרדכי פרק השואל +סי' שפג+ מוקי בשם מוהר"ם דברי הירושלמי בדבר אחר ומחלק בחלוק אחר כדי שלא יחלוק על תלמודא דידן דס"ל דבנפל הבית יכול להוציאו, י"ל היינו דוקא שכבר כלה זמן שכירותו אלא שרצה לעמוד שם מטעם שלא הודיעו, על זה קאי שם בגמרא מה שאמרו לא עדיפת מינאי, כמו שפירש שם רש"י +ב"מ קא, ב, ורבינו מביא להלן לשון רש"י בשינוי קצת+ והרא"ש בתשובה +כלל א סימן ו+, אבל תוך זמנו לא יחלוק מוהר"ם על כל הפוסקים, וזה פשוט. א"כ שמעינן דלא אזלינן בתר אומד דעתם להוציא השוכר מביתו תוך זמנו, דהא כשנפל ביתו יש אומדנא גדולה כמו שאמרו בהדיא שם פרק השואל: פשיטא נפל ליה ביתא אמר ליה לא עדיפת מינאי.
ומעתה הואיל ולא אזלינן בתר אומדנא דדעתא לענין נפל הבית, דהרי המשכיר אין לו לדור וצריך לדור מבחוץ כמו שפירש רש"י שם על הא דאמרינן לא עדיפת מינאי, וכתב שם: הואיל והגיע זמנו יכול להוציאו וא"ל הרי לא באת לי /אלי/ אלא מחמת שלא הודעתיך שאין חפצי בך עוד, וא"ת אינך מוצא בית לשכור גם אני לא היה לי להודיעך שלא ידעתי שיפול ביתי וגם אני איני מוצא בית לשכור ולא טוב שתדור אתה מבפנים ואני מבחוץ. הרי משמע אילו היה תוך זמנו של שוכר לא היה יכול להוציאו אף שמשכיר היה צריך לדור מבחוץ. וא"כ כ"ש בנדון דידן אין האונס אלא שאין המשכיר רוצה לדור אצל החולה ואם ירצה יכול לדור בחוץ, שאין יכול להוציא השוכר מביתו ולחזור בשכירתו מטעם זה. ועוד ראייה מהא דאמרו שם פרק השואל +ב"מ שם /ק"א ע"ב/+: ההוא גברא דזבן ארבא דחמרא לא אשכח דוכתא לאותוביה א"ל לההיא איתתא אית לך דוכתא לאוגורי א"ל לא, אזל קדשה יהבא ליה דוכתא לעיוליה. אזל לביתיה כתב לה גיטא שדר לה, אזלא איהי אגרא שקולאי מיניה וביה אפיקתיה ואותביה בשבילא. אמר רב הונא בריה דרב יהושע כאשר עשה כן יעשה לו גמולו ישוב בראשו +בטוי זה נמצא בב"מ קא, ב וגיטין מ, א והוא מבוסס על פסוקים אלו: ויקרא כד, יט ומשלי יב, יד ויט, יז+, לא מיבעיא חצר דלא קיימא לאגרא אלא אפילו חצר דקיימא לאגרא א"ל לכ"ע ניחא לי לאוגורי ולך לא ניחא לי, דדמית עלי כי אריא ארבא. וכתב שם נ"י +ברי"ף נט, א. והנ"י מסיים וכן כתב הריטב"א ז"ל+: והא דמציא אמרה כן היינו דוקא כי האי גוונא שלא היה דעתה לאוגורי להאי אלא מפני שקדשה, הא אוגרה ליה סתם קודם קידושין ואח"כ קדשה לאו כל כמינה למיעבד הכי כו'. הרי קמן אע"ג דדמי עלה כאריא ארבא לא אמרינן אומדן דעתא דאדעתא דהכי לא השכירה לו, ואע"ג דהוא עשה לה שלא כהוגן כמו שאמרו כאשר עשה כו'. כ"ש בנדון דידן אע"ג דלא ניחא ליה להשכיר באשתו חולנית ודמיא עליה גם כן כאריא ארבא, מ"מ לא יכול להוציאו הואיל והשכיר לו סתם תחילה. ותדע, שהרי המנהג פשוט שאילו חלה השוכר לאחר שנכנס בבית ראובן שלא היה יכול להוציאו, אם כן רואים דטעמא הוא מאחר שהשכיר לו סתם לא יוכל למימר דמית עלי כאריא ארבא.
ולא שייך כלל נדון דידן להא דאמר רבא פרק האומנין +ב"מ עז, א+: האי מאן דאוגיר אוגורי לדוולא ופסק נהרא כו'. ופסקו לשם הפוסקים המרדכי +סוף סימן שמג+ והטור +ח"מ סי' שלד+ והרא"ש +שם /ב"מ ע"ז, א'/ סימן ג+ דכל מידי, דהוה למידע לפועל ולבעל הבית או דלא הוה למידע לשניהם פסידא דפועל, ולא הוה פסידא דבעל הבית אלא א"כ ידע בעל הבית ולא פועל ולא אתני. דכל זה לא מיירי אלא שאי אפשר לעשות השכירות או הפעולה מחמת אונס, אבל במקום דאפשר לגמור השכירות אם יוכל לחזור מטעם דאדעתא דהכי לא השכיר זה אינו תלוי בזה כלל. וזה פשוט דאם היה יכול לחזור מטעם דשוכר הוה ליה לאתנויי, א"כ אחר שנכנס נמי. אלא ודאי זה הטעם לא שייך כלל לכאן.
ואין לבעל דין לחלוק ולומר דכל זה מיירי שכבר נכנס השוכר בבית שכירותו ואז הוא בחזקת שוכר ולכן אין יכול להוציאו בטענת אונס או כה"ג, אבל קודם שנכנס בבית שעדיין הבית בחזקת המשכיר יכול לומר איני מקבלך מטעם זה. וכן משמע קצת הלשון שכתבו המפרשים אין יכול לחזור להוציאו תוך זמנו. ויש קצת ראייה לחלק כה"ג מהא דאיתא בכתובות פרק מי שהיה נשוי +צב, ב+ ופ"ק דב"ק +ח, ב+: אמר אביי ראובן שמכר שדה לשמעון ויצאו עליו עסיקין עד שלא החזיק בה יכול לחזור בו משהחזיק בה אינו יכול לחזור בו, מאימתי הוי חזקה מכי דייש אמצרי. ופירשו שם התוס' +שם /ב"ק/ ט, א ד"ה משהחזיק: כתובות צג, א ד"ה ומאימת+ דמיירי שכבר קנאו בקנין גמור, אם יצאו עליו עוררין יכול לחזור בו כל זמן שלא הלך אמצרי השדה והיינו דייש אמצרי כו'. וא"כ נאמר בכה"ג כאן דכל זמן שלא נכנס השוכר לתוך ביתו דאדעתא דמשכיר שלא יקבלנו כו'. כל זה אינו כלום מכמה ראיות. חדא ממקום שבאנו, וזה דאף שם דבעינן דייש אמצרי כו' ואמרינן דדעתו של אדם לחזור עד דדייש אמצרי, לא יוכל לחזור רק בערעור שהיה בשעת המקח אבל לא באונס שנולד אח"כ, מטעם שכתב הטור סימן רכ"ו +בחו"מ+ וז"ל: ואם לא הלך על מצרי השדה לאחר שיצא הקול יכול לעכב המעות, דכיון שיש עליו עוררין הוי כמו מקח טעות והוי כמו שאר מומין למהוי מקח טעות כו'. משמע דלא יוכל לחזור אלא משום דעיקר המקח אינו, והוי מקח טעות דבטל מעיקרו הואיל ובשעת המקח היה בו מום זה. אבל אינו יכול לחזור מטעמא דנאמר אדעתא דהכי לא קנה, אם ערערו עליו אחר כך, וכן כתבו שם בהדיא התוספות +מסכ' בבא קמא דף ט, א ד"ה ויצאו+ והגהות אשר"י +על הרא"ש שם /ב"ק/ סימן ה+, וז"ל: דוקא עוררים אבל אונסים אפילו באחריות נמי אין יכול לחזור דמזלו גרם. הרי כתבו בהדיא דאם אירע אונס אף קודם דדייש אמצרי אינו יכול לחזור, וה"ה כאן דנאמר מזלו גרם.
ולא דמיא אלא לאשה שנתארסה ונולדו בה מומין דאמרינן נסתחפה שדהו כדאיתא פרק המדיר +כתובות עה, א+, דאע"ג דעדיין היא בבית אביה לא יוכל לומר דאדעתא דהכי לא קדשתיך. ולא דמיא להא דפסק הרא"ש בתשובה +כלל לד דין א מובא בא"ה סי' נ וע"ש בב"י שמביא פסקים דומים מהרשב"א ומהרי"ק בתשובותיהם, והד"מ אות ב' מוסיף בשם המהרי"ק שהדין הוא דוקא קודם אירוסין אבל אחר אירוסין נסתחפה שדהו, ודוקא בודאי קידושין אבל בסבלונות אף במקום דחיישינן להו יכול למימר אינה מקודשת לי ולא בעינה ופטור מן הקנס עכ"ל+, באחד ששידך בקנס וקודם שהגיע החופה יצאה אחות המשודכת מן הכלל +פי' שכפרה בעיקר+ כו', ופטרו מטעם דאנן סהדי דאדעתא דאונס גדול כזה לא שידך כו'. דמהא לא איריא כלל, דשאני התם דעדיין לא נגמר שום דבר דראוי לומר עליו נסתחפה שדהו, דעדיין לא בא +אולי צ"ל באה+ ברשותו. אבל במקום שנקנה הקנין דומיא דארוסה, בודאי דראוי לומר מזלך גרם כמ"ש התוספות והגה"ה דלעיל. עוד יש להביא ראייה דאין לחלק בין נכנס השוכר לביתו ללא נכנס, ז"ל הירושלמי פרק מקום שנהגו +פסחים פ"ד הלכה ט+ ופרק השואל +ב"מ פרק השואל הלכה יא+: המשכיר בית לחבירו ורוצה למכרו א"ר אמי לא עלה על דעתו שימות זה ברעב. ר' זירא ורבי אילא תרווייהו אמרי מכל מקום קנוי הוא לו אלא זה אמר שבקיה רישאי עד דמלי אנקלוס דידיה פירוש זמנו. אתא עובדא קמיה דרבי יוסי ולא קבל. מה פליג, אמרינן +בירושלמי: אמרי+ ביתא דמשכיר כו'. ועיין במרדכי פרק השואל +סימן שפב המרדכי מפרש שהיה ביתו של המשכיר ממושכן לגוי רומי ואם לא פדהו היה הבית מוחלט לגוי ולכן הוצרך למכור את הבית השני שהשוכר דר בו ולא מצא מי שרוצה לקנותו כל זמן שהשוכר בבית, וכל כה"ג מודו ר"ז ור' הילא דצריך השוכר לצאת דהוי כמו נפל ביתו+ פירוש הירושלמי זה. מ"מ יש לדקדק אם רבי יוסי פליג והתרצן השיבו ביתא דמשכיר כו', ולמה לא משני עובדא דרבי יוסי היה דעדיין לא נכנס השוכר בבית. וליכא למימר דידע עובדא היכי הוה, דהרי לא ידע שהרי התרצן השיבו שהמעשה היה בענין אחר ממה שהבין המקשן כמו שפירש שם המרדכי, וא"כ למה לא משני דמיירי שעדיין לא נכנס השוכר בבית, אלא ש"מ דאין לחלק. ועוד ראייה דאין לחלק בין נכנס השוכר ללא נכנס, דהרי הקרקע בחזקת המשכיר קיימא אף כשדר בה השוכר כמו שמוכיח +אולי צ"ל שנוכיח+ למטה אי"ה, א"כ מאחר שאילו נכנס בה השוכר פשוט המנהג והוא כדין כמו שביררנו לעיל שאין המשכיר יכול להוציאו אע"ג דקרקע בחזקת בעליה קיימא, הוא הדין קודם שנכנס בה מאחר שכבר נגמר קניין השכירות.
וראייה דקרקע בחזקת המשכיר קיימא אף לאחר שנכנס השוכר מהא דאיתא פרק השואל +ב"מ קב, א+: השכיר לו לחדשים ונתעברה השנה נתעברה למשכיר כו'. ואמרינן בגמרא +שם /ב"מ ק"ב/ ע"ב שמואל מבאר את הסיפא של המשנה: מעשה בציפורי באחד ששכר מרחץ מחבירו בשנים עשר זהב לשנה מדינר זהב לחדש ובא מעשה לפני רשב"ג ולפני רבי יוסי ואמרו יחלקו את חדש העיבור. על זה אומר שמואל דיחלוקו רק אם בא באמצע החדש, דאמרינן העמד ממון על חזקתו+: אמר שמואל ובבא באמצע החדש עסקינן, אבל בא בתחלת החדש כולו למשכיר בסוף החדש כולו לשוכר. רב נחמן אמר קרקע בחזקת בעליה קיימא, ואפילו בא בסוף החדש כולו למשכיר דקרקע בחזקת בעליה. ופסק שם הרי"ף +ברי"ף נט, ב והנ"י מבאר: שהספק לא עכשיו נולד אלא מתחלת החדש נולד והעמד קרקע על חזקתו+ וכל הפוסקים כרב נחמן. אם כן שמעינן אע"ג דכבר דר בה השוכר חודש העיבור אפ"ה קרקע בחזקת בעליה וצריך ליתן לו שכר מספק. שמעינן דאף בשעה שדר בה השוכר קרקע קיימא בחזקת המשכיר, ואם כן אין לחלק בין נכנס השוכר ללא נכנס. ועוד ראייה ברורה דאין לחלק, דתניא פרק האומנין +ב"מ עו, ב+: השוכר את האומנין והטעו את בעל הבית או בעל הבית הטעה אותן אין להם זה על זה אלא תרעומות, בד"א שלא הלכו אבל הלכו חמרים ולא מצאו תבואה פועלים ומצאו שדה שהיא לחה נותן להם שכרן משלם. וכתב שם הרא"ש +סי' ב וכן פירשו התוספות עו, ב ד"ה אין להם+, דלאו דוקא הלכו ולא הלכו אלא ה"ה אם לא הלכו ועכבם עד שאין מוצאים להשתכר צריך ליתן להם שכרם כפועל בטל כיון שגרם להם הפסד, אלא אורחא דמילתא נקט דמסתמא כשלא הלכו מוצאים להשתכר כו'. ואע"ג דהתם לא קנו קניין על השכירות, אבל אם משך כלי אומנותו דנגמר קנין השכירות אינו יכול לחזור בשום עניין כמו שכתב שם ר"ת +ב"מ מח, א תוס' ד"ה והא בעי.+ וא"כ ה"ה נמי בנדון דידן אין לחלק בין נכנס לבית ללא נכנס, מאחר שאין השוכר מוצא לשכור במקום אחר. והא דנקטו הפוסקים בנפל הבית דלא יוכל להוציאו נמי אורחא דמילתא נקטו, דכל זמן שלא נכנס מוצאים לשכור. ועוד סתמא דמילתא בסתם שכירות שלא נגמר הקניין עד שעה שנכנס בבית ואין קונין בזה, ואז יכולין לחזור אף בלא אונס עד שעת הכניסה. אבל במקום נדון דידן דאין מוצאים לשכור אפילו קודם שנכנס, ומזה הטעם נהגו שלא יוכל המשכיר לחזור כשמגיע שמונה ימים קודם זמן כניסת הבתים וגם קונים על השכירות, א"כ לא מהני ליה ג"כ טענת אונס כאילו כבר נכנס, דאין לחלק בזה מאחר שכבר נגמר השכירות.
סוף דבר איני רואה כלל שיוכל משכיר זה לומר אדעתא דהכי לא השכרתי, אף אם נודה שזה שחלתה אשתו של שוכר מיקרי אונס, כ"ש שאינו אונס שראוי לחזור בגינו. כי מה שאומר שהוא חולי מתדבק כולו הבל ומי שלבו נוקפו אומר כן, כי השם יתעלה הוא המוחץ והרופא. ואם היה כדברי המשכיר בטל כל דיני ביקור חולים כי לא מצינו בשום מקום שחלקו בין חולי מתדבק לשאינו מתדבק חוץ מלענין בעל ראתן דאסרו לישב בצלו. +צ"ע בטעם זה של רבינו, דהריא אומר להלן דמחלה זו היתה מחמת עיפוש האויר הנהוג בעיר ההיא ומצינו במקורות רבים שנזהרו וגם נקטו באמצעים שונים שלא תתפשט מחלה מתדבקת. רבים ברחו מעירם בעת עיפוש האויר. רבינו בעצמו ברח מקראקא לשידלוב בשנת שט"ז ושם חיבר את פירושו למגילת אסתר בשם מחיר יין בדרך פרד"ס ושלחו לאביו במשלוח - מנות. כן הוא כותב בהקדמת החיבור: ואני משה בן כבוד אבא מרי הפרנס והמנהיג ישראל שלי"ט הנקרא משה איסרלי"ש מקראקא הייתי בתוך הגולה אשר נתגלינו מעירנו בשנת שי"ו לפ"ק מחמת עפוש האויר ל"ע והיינו גרים בארץ לא לנו בעיר שידלו"ב. המהרי"ל (סי' נ) כותב שמותר וטוב לברוח בעידן ריתחא ודווקא קודם שנתחזק ונתפשט. ועי' ג"כ שו"ת מהר"ם מפאדובה סי' פו בענין תלמיד שברח מעיר ווינציה בשעת הנגף אם חייב לשלם למלמד בעד ימי הביטול. ומסיק דפטור ואומר בין השאר: דזה שברח מאימת הנגף יקרא אונס בודאי דהירא ורך הלבב הוא מסוכן בעת הדבר ב"מ (בר מינן) כמפורסם אף כי רבים הם אשר הם אבירי לב ואינם מפחדי' מ"מ אותם המפחדים מסוכנים הם ויש להם להמלט על נפשם גם לא עלה דעת שום אדם סכנ' הדבר ב"מ א"כ אינו שייך לומ' היה לו להתנות. בים של שלמה ב"ק פ"ו סי' כו נותן מהרש"ל דעתו בזה. ועי' ג"כ אוצר הספרות קראקא תרנ"ב בענין תקנת העיר קראקא על אודות שוכר בית שיש לו חולים במשפחתו, ומאמרו של פ. ה. וועטשטיין קדמוניות מפנקסאות ישנים שמביא תקנת הקהילות שכל מי שמרגיש באיזה חולי המתדבק מחויב להודיע לקהל תיכף ומיד ולא יעלים שום דבר הוא וכל בני ביתו ואפילו המשרתים והעובדים בבית. ואולי כוונת רבינו שאין ההתדבקות מחמת אדם זה דוקא, אלא מן האויר.+ וראייה מפרק המדיר +כתובות עז, א+ דלא חשבו למום אשה לומר שאדעתא דהכי לא קדש רק בחולי נכפה שהוא מין ראתן, אבל בשאר חולי לא אמרינן הכי. וכ"ש בנדון דידן, דחולי זה שכיח מחמת עיפוש האויר הנהוג בעיר ההיא הוה מידי דשכיח ואין בית אשר לא היה שם חולי זה, דמסיק כל אדם אדעתיה ואיכא למימר סבר וקיבל. ולכן אף בלא גמרו קניין על השכירות רק שמנהג העיר שמדברים ביחד וכלשלא +המלה שלא חסרה בהוצאות הקודמות ובדפוס ווארשא הכניסוה בסוגריים+ הודיעו שמונה ימים קודם זמן כניסת הבתים אינם יכולין לחזור מטעם דהוה ליה להודיעו, מ"מ באונס כי האי לא יוכל לחזור. אע"ג דבנפל יכול לחזור בכה"ג כמו שכתבתי לעיל היינו מטעמא דא"ל לא עדיפת מינאי, אבל בשאר אונסים כ"ש באונס גרוע כה"ג דעתי שאין יכול לחזור. כה אמינא הצעיר משה איסרלש.
@שו"ת הרמ"א סימן כא
+בהוצאות הקודמות פרט לדפוס ווארשא הוא סימן כ, אבל במפתח הסימנים השאירו גם בהוצאת ווארשא את הציון כמו ביתר ההוצאות.+ שאלה ראובן מת וחיים לכל ישראל שבק, וצוה בעת שהיה שכ"מ הרבה צוואות כדרך שכ"מ, ובתוכם צוה שאחיו וחתנו ובתו המה מחוייבים לתקן העניינים +בהוצאת ווארשא שינו את המלה העניינים להעניים, אמנם להלן בתשובה משמע שצ"ל כמו ביתר ההוצאות+ ששכח. עוד צוה שיתנו שש מאות לבתולות ויתומים ולנערים ללמד. עוד צוה שלש מאות טאלר לבת אחותו לסיוע נשואיה. עוד צוה ארבע מאות טאלר לצרכי אחותה ולצרכי בנותיה לנשואיהן. עוד צוה שתי מאות לבנות בן אחותו לצרכי נשואיהן וינתנו ליד אשת בן אחיו. וסוף הצוואה כתב, כלל העולה שאחיו ובתו ייטיבו עם קרוביו שהם מצד אביו ויקצו מעותיו לזה וייטיבו עמהם, עכ"ל הצוואה. ולא היה לראובן יורש ונוחל כי אם בתו זאת אשר מצדה בעלה יורש את חמיו. וכשמוע חתנו את צוואת חמיו בקש להודיעו מה כתב, כי היתה סגורה בתיבה וכמוסה ביד העדים שהיו אצל הצוואה. וכן צוה חמיו בשעת מותו שלא יודיעו צוואתו עד שיקבל תחילה לקיים כל דברי השכ"מ וכן עשה. וקיבל קנין לקיים כל דבר הכתוב בצוואה הנזכרת, ועל זה השליש נכסי עזבון ראובן הנ"ל לקיים כל דברי הצוואה. וכאשר נגלו לו דברי הצוואה שהיו חתומים תחילה, נפל מחלוקת בין היורש הנ"ל, דהיינו חתנו של ראובן ובין אחי ראובן הנזכר, אשר נתמנו אפוטרופסים לחלק נכסי ראובן הנ"ל לעניים כמוזכר בצוואה. כי האחים הנ"ל אומרים שכוונת אחיהם ז"ל היה לחלוק לקרוביו עוד מנכסיו כפי מה שנראה לעיניהם ואומרים על זה אומדנות המוכיחות כדבריהם, ואף העדים שהיו אצל הצוואה אומרים שכן היה דעת המצווה. והחתן אומר שא"כ אין לדבר סוף, שהם יחלקו כל אשר לו לעניים ויצא הוא נקי מנכסיו, ובודאי שזה לא עלה על דעת חמיו. אלא ודאי שרצה לומר שמאלו שש מאות שצוה לתת לעניים תחילה, פירש אח"כ שמהם יתנו לקרוביו. ועוד נפל מחלוקת ביניהם, כי האחים אומרים כל מה שצוה לנשואי קרובותיהם הם יעכבו בידם עד בוא זמן נשואיהן כי בידם מעות של אחיהם ז"ל, והיורש אומר שהוא יעכבם בידו. גם השש מאות הם יעכבו בידם עד זמן הראוי לחלוק וכל הריוח שירויחו עם זה הוא שלו.
תשובה, נראים לי דברי היורש, דהיינו חתנו של ראובן הנ"ל אבל לא מטעמיה. וזה, כי בודאי משמעות לשון הצוואה היא כדברי האחים הנ"ל, כי מאחר שצוה תחילה אם שכח עניים שיתקנו אחיו וחתנו ובתו, ש"מ שבא להוסיף לעניים ששכח ולא כיון על המעות הראשונות. וגם ממה שצוה לבסוף שיקצו מעותיו, וז"ל: יקצו מעות שלי, בודאי כיון על הנותרים דהם שלו. כי מה שנדר תחילה אינו נקרא שלו כי כבר זכו בהן עניים, שאמירתו לגבוה כמסירה להדיוט +קידושין כח, ב; ב"מ ו, א; נדרים כט, ב ועוד.+ ואף אם עמד לא היה יכול לחזור כמו שפסק הרא"ש פרק מי שמת +ב"ב פ"ט סימן כג, וע"ש בפלפולא חריפתא אות ל ובשו"ת רד"ך בית כו חדר ה מבאר טעמו של הרא"ש משום דאית לן למימר דכל לגבי הקדש גמר ומקני - הכל בלב שלם בין יחיה ובין ימות+, דמאחר שהוא בעיא דלא איפשיטא אזלינן לחומרא ולא מבטלינן כח דהקדש. ועוד ראייה מאחר שלבסוף צוה שאחיו ובתו יתקנו קרוביו אשר מצד אביו ולא הזכיר חתנו, בודאי היה יודע שזו הצוואה נגד חתנו, שיקצו עוד יותר לקרוביו משלו ולכן לא מינהו אפוטרופוס על זה. ומכל הלין נראה שהדין עם האחין.
אבל כי דייקינן בה טובא מצינו שאין בצוואה זו ממש, כדפסק המרדכי סוף יש נוחלין בשם ר"ג מ"ה. +ב"ב פ"ח סי' תר, בשם רבנו גרשון מאור הגולה. ועי' התשובה במלואה בספר תשובות רבנו גרשון מאור הגולה לד"ר שלמה אידלסברג סימן סג.+, וז"ל: השיב ר"ג על ראובן שצוה לשמעון אפוטרופוס שלו תן לבני כך וכך ולבנותי כך וכך, אז ודאי דברי שכ"מ ככתובים וכמסורים דמו. אבל אם אמר ידך כידי ופיך כפי ועשייתך כעשייתי לחלק לבני בין רב בין מעט, יש ללמוד שלא נתן מחיים כלום אלא שיסכים לאותו מעשה שיעשה שמעון אחר מיתת ראובן, ומשעת יציאת נשמתו נפלו הנכסים לפני הבן ויצאו מרשות ראובן ואין לו לאפוטרופוס שלו אלא לנהוג בנכסי היורש כשאר אפוטרופוס כו', והאריך שם בראיות. הרי שמעינן דצוואה זו שצוה שאחיו יחלקו מעות לאשר יחפוצו לאו כלום הוא, דמיד בצאת נפשו נפלו הנכסים לפני בתו ואין לאפוטרופוס רשות בהן. ואע"ג דכתב שם המרדכי דרשב"ם מפקפק בדברי ר"ג ואמר כיון שמינהו לאפוטרופוס מחיים בכל נכסיו מקרקעי ומטלטלי לרבות ולמעט ואמר בעדים ופיו כפי ועשייתו כעשייתי, נראה שיכול האפוטרופוס לרבות ולמעט דמצוה לקיים דברי המת ודברי שכ"מ ככתובים וכמסורים דמו, והרי השליטו מחיים בכל אשר לו לטובת היתומים שלא פירש לו ככה יתן +במרדכי: ואע"פ שלא פירש לו כמה יתן+ לכל אחד ואחד, לא אמרינן קפצה נחלה כבר משעת מיתתו ובאה ליד היורש אלא מה שעשה עשוי ויתן לבנות כמו שנראה לו כו'. והאריך בראיות ודוחה ראיות ר"ג, כמו שהאריך שם המרדכי. מ"מ יש לי לדון כדברי ר"ג, דהרי הרשב"א כתב בתשובותיו +לא מצאתי זאת בשו"ת הרשב"א, וצ"ע+ כדברי ר"ג, וכתב מהרי"ק בתשובה +שורש צד ענף ב בהגדה המיוחסת לרבנו על המרדכי מביא שם באריכות את דברי המהרי"ק וההגה הנמצאת בהוצאת מסורה שנדפסה בדפוס האחים שולזינגר, במרדכי למטה תחת הכותרת הגהות באות ב היא הגהה המיוחסת לרבינו על המרדכי כמו שהוכחתי במאמרי הגהות הרמ"א על המרדכי וכן הוא בדפוס זיטומיר באמצע הטקסט של המרדכי כיתר הגהות רבינו והמהרי"ק אומר בתשובה הנ"ל: ועוד מצאתיה לאותה תשובה עצמה בין תשובות הגאונים הקדמונים יותר באורך ממה שהביאה המרדכי כדרכו לקצר ואח"כ באותה תשו' מביא מהרי"ק מדברי המרדכי שאינם אצלנו בפ' יש נוחלין, וז"ל שם: וכתב שם אח"כ וז"ל ראה הר"ר משולם את דברי רבינו שמואל ולא נתיישרו בעיניו, דקאי כוותיה דרבינו גרשון מ"ה עכ"ל+ דמדכתב המרדכי והרשב"ם מפקפק בה ולא כתב ורשב"ם חולק משמע דדעת המרדכי כדעת ר"ג. ואף אם היה פלוגתא דרבוותא יש לדון כדברי הר"ג, דהנכסים בחזקת יתמי קיימי והמוציא מחבירו עליו הראייה, כמו שהאריך שם מהרי"ק. ואין חילוק בזה אם עשה הצוואה לצרכי הקדש או לשאר דברים, כמו שהאריך בזה הר"ד כהן בתשובותיו. +ספר תשובות הרד"ך בית כו חדר ה בהוצאת אוסטרהא תקצ"ד. בכל ההוצאות ציינו פה בתשובותיו בית ל והוא ע"פ הוצאה א' של שאלות ותשובות הרד"ך. בהוצאה ראשונה נמצא הקטע הר"ד בתשובותיו בית ל באותיות רש"י ובסוגריים. ר' דוד ב"ר חיים הכהן, תלמידו של מהר"י מינץ בפאדובה, היה מגדולי החכמים במאה השלישית לאלף הששי. שימש ברבנות בקהילות יון, קורפו ופטראס, ועמד במשא ומתן של הלכה עם גדולי הדור כמהר"ם אלשקר, ר' אליהו מזרחי ובנימין זאב. בסוף ימיו חי באנדרינופול ושם נפטר בשנת ר"ץ. כתביו נספו בשריפה גדולה באנדרינופול ובנו ר' חיים הצליח להציל קובץ קטן של ל"ג תשובות. בבואו לקושטנדינא הדפיסו בשנת רצ"ז בשם ספר תשובות רד"ך. בקובץ זה מופיע ר' דוד כפוסק מומחה השליט בכל מכמני הספרות התלמודית. הוא יצא בחריפות נגד אותם האנוסים שיש באפשרותם לברוח מארצות השמד ואינם עושים זאת להנאתם ולהרויח מעות הרי דינם כמומרים גמורים.+
ומעתה אומר מאחר דהצוואה בענין זה אינה כלום אף הקבלת קנין שקיבל החתן לקיים צוואת חמיו אינו כלום בענין זה, דלא עדיף מגברא דאתי מחמתיה. ואומדן דעתא הוא שלא קיבל קנין להוסיף על מתנת חמיו במקום דאין צריך לקיימם, רק שיקיים מה שצוה חמיו וראוי לקיים. וא"ל דא"כ קנין זה למה לי דהרי בדבר שצריכים לקיים בלאו הכי אין אנו צריכין קנינו, דאיכא למימר דקנין זה בא לחזק הענין, כמו שכתב מהרא"י בפסקיו. +הוא ר' ישראל איסרלין בעל שו"ת תרומת הדשן, ונדפסו פסקיו בסוף קובץ שו"ת זה. וז"ל בסי' צט: ואשר נסתפקת אם הבקשה צוואה או לאו נראה הדעת נוטה דצוואה גמורה היא ומה שאמר בלשון בקשה כדי לזרזו לקיים הדבר שיעשנו בעי' יפה ולא ע"י מריבה באשר לבבו חפץ לגמרי בדבר ועי' על ר' ישראל בסי' יב הערה מ"ב+ על אחד שבקש מיורשיו לעשות כך וכך, ופסק דהוי מתנת שכיב מרע ומה שבקש האחד לחזק הענין, כן הוא בנדון דידן. ועוד אומר דאף אם נודה שקנין קאי על כל דבר המוזכר בצוואה זו, מ"מ אין בקנין זה ממש מחמת שלשה טעמים. חדא, דהרי הנכסים אינן שלו אלא של אשתו, והם נכסי מלוג של אשתו. ואף בעל שמכר נכסי מלוג של אשתו שהוא נהנה במעות המכירה לא עשה כלום כדאיתא פרק הניזקין +גיטין דף נח עמ' ב+ ופרק חזקת הבתים +ב"ב נא, א+, כ"ש אם נתנן לאחרים במתנה דלא עשה כלום. וא"כ מאחר שבת ראובן לא קבלה קנין לקיים דברי אביה אינה צריכה לקיים אלא מה שהיא חייבת לקיים מחמת מתנת אביה בשכ"מ, ומה שאין במתנת אביה כלום אינה צריכה לקיים כלום. וא"כ אין בצוואה הנ"ל ממשות כלל. ועוד דאף אם היה חתן הנ"ל היורש בעצמו אפשר לומר דאין בקניינו כלום מטעם דכתב ר"ג, דנפלו הנכסים לפני יורש ואין נקראים עוד נכסי ראובן לקיים בהן מה שצוה. וז"ל: ויקצו לזה מעות שלי, דמעכשיו אינן שלו. וכן כתב הר"ד כהן בהדיא בתשובה הנזכרת לעיל. ואף אם נאמר עדיין הן שלו ונאמר דלא באו עדיין לרשות יורש א"כ גם הקנין אינו כלום, דמאחר שעדיין לא באו ברשותו א"כ הוי כדבר שלא בא לרשותו דלא מהניא ביה קנין, כדאמרינן פ"ק דב"מ +דף טז עמוד א+: מה שאירש מאבא מכור לך מה שתעלה מצודתי מכור לך לא אמר כלום. ועוד אפשר לומר דקנין זה הוה קנין דברים, שכתב הטור סימן ר"ג +חושן משפט+, וז"ל: מטלטלין קונין זו את זו בחליפין כו', עד חוץ מדבר שאין בו ממש אין קנין מועיל בו, כגון שקנו ממנו שילך +שם /טור חו"מ ר"ג/: שילך עם פלוני+ למקום פלוני או שיחלקו חצר שביניהם. ועוד כתב +שם /טור חו"מ/ סי' קנז בהוצאות קודמות מצויין סי' קכז+ דאף המקבל קנין לתת לפלוני הוה קנין דברים. וה"ה בנדון זה נראה דהוה כקנין דברים שהרי לא שיעבד נפשיה למאומה אך קיבל קנין שרוצה לקיים, והוה כמקבל שרוצה לחלוק בחצר שאין בו דין חלוקה דהוה קנין דברים כדאיתא פ"ק דב"ב +ג, א.+ וכתב הרשב"א בתשובה +ח"א סי' אלף לג+ על אחד שקיבל קנין שיעשה שטר מחילה לחבירו, ופסק דהוה קנין דברים דאינו אלא סלוק שיעבוד, ואם קנו מידו שיסלק לאחר זמן שיעבוד שיש עליו אין זה אלא דברים בעלמא ולא עשה ולא כלום. וא"כ בנדון זה נמי שקיבל הקנין לקיים הצוואה הוה כסלוק בעלמא והוה קנין דברים.
מיהו איכא למימר דבכה"ג לא מיקרי קנין דברים כמו שכתב מהרא"י בפסקיו +סי' קעג ועי' לעיל הערה י'+, וז"ל: והיכא דמקנה סתמא ולא פירש לאחר זמן נראה דהוה ממילא מעכשיו דמסתמא לא הקנה מילי דכדי, הכי משמע כמדומה בתוספות +ב"מ סו, א תוס' ד"ה ומניומי אמר+ ואשר"י +שם /ב"מ/ פ"ה סימן כט+ ומרדכי +שם סי שכ"א ושכ"ד ועי' שו"ת מהרי"ק שורש כ' ענף ד+ פרק איזהו נשך. וה"ה בנדון דידן איכא למימר הואיל וקנו ודאי דעתיה בענין דמהני הקנייה, והיינו דמשעבד נפשיה לעשות הצוואה וזה לא הוה קנין דברים כמו שכתבו התוס' ריש אע"פ +כתובות נד, ב ד"ה אע"פ.+ מיהו איכא לדון בכה"ג דין קנין ומחילה בטעות דלא הוה קנין. דידוע אילו ידע החתן הנ"ל דברי הצוואה שהיא בכה"ג לא קבל קנין, דמה לו לצרה ליכנס בקנין לוותר סך מרובה כזה דהיינו שייטיבו האחרים הנ"ל לכל קרוביהם מה שירצו. ומחילה שאנן סהדי שנעשה בטעות לא הוה מחילה אפילו בקנין, כמו שהאריך בזו מהרי"ק שורש כ'. +ענף ג, וכן הוא שם שורש קיא. וזה לשון מהרי"ק בסי' האחרון: שהרי הלכה רווחת היא בישראל דכל קנין וכל מחילה בטעות חוזרים - אבל בנדון הזה שסמך על דברי אחיו והוטעה בסך עזבון אביו פשיטא ופשיטא דהוי מחילה בטעות ולא הויא מחילה. גם על דבר השבועה דבר פשוט דאין בה ממש מאחר שנעשית בטעות ומזה אין צריך אריכות כלל.+ ואף שאפשר לחלק ולומר דבכאן הוצרך לוותר, דהרי ראובן ז"ל פסק עליו בקנקס /בקנס/ ה' אלפים למלכות אם לא ירצה לקיים הצוואה כמו שצוה, ולכן הוצרך לעשות מה שעשה. מ"מ נראה דאי בלאו האי קנס לא היה צריך גם ע"י קנס זה אינו צריך לקיים, דמאחר שלא היה חיוב עליו מחמת דין תורה אף מהקנס היה פטור.
ולכן אומר ברור אם האמת שהוא קבל קנין ולא אשתו פשוט דאין צריך לקיים הנ"ל. ואם גם אשתו קבלה קנין מ"מ צריכין להתיישב אם צריך לקיימה, מטעם שאמרתי המוציא מחבירו עליו הראייה ונכסי בחזקת יתמי קיימי. גם נ"ל שבשאר דברים שטען שהנכסים יהיו מונחים בידו והוא יחלקם זכה בדינו, וכן הוא בהדיא בתשובת מרדכי דב"ב בשם ר"י. +תשובת הר"י הזקן נמצאת במרדכי ב"ב פ"א סי' תצג ובהגהות מרדכי ב"ק פ"ד סימן רג: מעשה ביהודית אחת שנפטרה ואמר ר"א ממיץ (בעל ספר יראים שהיה תלמידו של הר"י) ליורשיה שנדרה ליטרא לצדקה והחזיק רא"ם בשלה, והירושים /והיורשים/ אומרים לא ידענו בזאת הצדקה כלום. ושאלו לר"י הזקן והשיב כי אין רא"ם יכול להחזיק בממון היורשים כלום ואפילו יטעון שהוא גבאי צדקה אין לו כח להחזיק בממון אלא יחזיר ליורשיה ויודיעם שכך נדרה. ובעצתי יתנו יורשים של אותה יהודית אותם דינרים שאמר רבינו אליעזר כי נאמן הוא בעיני על כך, ועדיין יחקור אם אחרים יודעין שאי אפשר שהוא לבדו שמע ולא אחרים, ושלום יצחק ב"ר שמואל. אמנם נראה שטוב לתקן את הלשון אצלנו כך: גם נראה לי שבשאר דברים שטען שהנכסים יהיו מונחים בידו והוא יחלקם זכה בדינו, ואע"ג דתפסו הגבאי צדקה בשביל העניים הם צריכים להחזיר ליורשים, וכן הוא בהדיא בתשובת מרדכי דב"ב בשם ר"י. ובדפוס ראשון הגירסא: ואע"ג דתפסו הגבאי צדקה דיד עניים הם.+ ואע"ג דתפסו הגבאי צדקה בשביל העניים הם צריכים להחזיר ליורשים, וכ"ש בכה"ג דצריכים להחזיר והוא יחלקם בהסכמת האחים הנ"ל כפי משמעות הצוואה. אבל כל זמן שלא יחלקם הכל יהא מונח ביד היורש ותו לא מידי, נאום משה איסרלש.
@שו"ת הרמ"א סימן כב
+תוכן השאלה מבורר להלן בתשובה, וענינו: שותף שאנס שותפיו לחלק עמו ולפטרו מכל חיובי השותפות. יתר השותפים הטמינו עדים לשמוע אונסם ומסרו מודעה לפני העדים ובטלו כל מה שיעשו אח"כ. לבסוף התפשרו עם שותפם בביטול מודעי בכל ענין שופרי דשטרי, כפי דרישתו.+ +מתשובה זו ואילך שוות כל ההוצאות בציון סדר הסימנים ועיין גם לעיל בסימן יט הערה מספר א'+ גרסינן פרק חזקה /חזקת/ הבתים +ב"ב מז, ב; ב"ק סב, א+: אמר רב הונא תליוה וזבין זביניה זבינא כו'. וכתב שם הרשב"ם: ודוקא מכר אבל מתנה לא הויא מתנה, דכיון דלא מקבל מידי לא גמר ומקני כדמוכח לקמן וכו'. וכ"כ התוספות +שם /ב"ב/ מח, א ד"ה אמר רבא+, וז"ל: לאו דוקא אונס הגוף אלא אפילו אונס ממון כההיא מעשה דפרדיסא, ואם מסר מודעא לא הוי זבינא, וכו'. ודוקא מכר אבל מתנה תליוה ויהיב לא הוה מתנה אפילו לא מסר מודעא כו'. וכתבו התוספות עוד +שם /ב"ב מ"ח/ ע"ב באותו תוספות+ דהיכא דבטיל מודעא בשעת זביניה מהני ביטול דאגב אונסו גמר ומבטל, אפילו אמר בשעת מסירתו +צ"ל: מסירת+ המודעא כל מה שאבטל לא יהא בטל לא אמר כלום וכו', עד אבל מתנה אי ידעינן באונסיה לא הוי ביטול ולא גמר ומבטל. ומיהו אי לא ידעינן באונסיה ומבטל מודעא מדעתו נראה שבטולו בטול, ולכך נוהגין למכתב בשטרי מתנה ביטול מודעי, עכ"ל התוספות, וכן כתב הרא"ש שם +שם /ב"ב/ פ"ג סימן נא וע"ש פלפולא חריפתא אות א.+ והמעשה דפרדיסא מוזכר שם בגמ' +שם מ א, וב+, דאמרינן התם: רבה ורב יוסף דאמרי תרווייהו לא כתבינן מודעי אלא אמאן דלא ציית דינא, אביי ורבא דאמרי תרווייהו אפילו עלי ועלך. אמרי נהרדעי כל מודעא דלא כתב בה אנן ידעינן ביה באונסיה דפלניא לאו מודעא היא. מודעא דמאי אי דמתנתא ודגיטא גילוי מלתא בעלמא היא, ואי דזביני הא אמר רבא לא כתבינן מודעי אזביני. לעולם אזביני, מודה רבא היכא דאניס וכמעשה דפרדיסא. דההוא גברא דמשכן פרדיסא לחבריה לתלת שנין, בתר דאכליה שני חזקה אמר אי מזבנת לי מוטב ואי לא כבישנא לשטר משכנתא ואמינא לקוחה היא בידי, כה"ג כתבינן מודעא, עכ"ל הגמרא. והרי"ף הביא שם בהלכות +ברי"ף כא, א+ ההוא מעשה דפרדיסא, וכתב עליו נימוקי יוסף, וז"ל: ואי קשיא לך היאך הכירו באונסו, שאם המחזיק אמר לו זה בפני עדים פשיטא שהרי בא עליו בעקיפין ואין צריך למודעא. וי"ל כגון שהטמין לו עדים אחורי הגדר ושמעו שלא נתרצה לו למכור אלא בהכרח, כגון זה מעידין על אונסו והכל לפי דעת השומעים. וכן כתבו הראב"ד והרשב"א, עכ"ל נ"י. +הרשב"א בחידושיו לב"ב מ, ב מביא באור הכמנת עדים בשם הראב"ד אבל הרשב"ם בשם הר"ח מתרץ בענין אחר, ע"ש. ולנ"י קשה למה ליה למכתב מודעה זו שיעידו על אונסו. ורבינו מתרץ אח"כ שמכיון שהוכמנו העדים אין יכולים להוציא ממנו על פיהם. בדפוס ראשון הגירסא: וכן כתבו הראב"ד והרשב"א והרנב"ר עכ"ל נ"י.+ מיהו הרמב"ם פ"י מהלכות מכירה +פ"י הלכה ד בדפוס ראשון רשום פירוש דהלכו' מכירה וביתר הדפוסים מסומן פ"ז ואולי היה רשום בכ"י פ"י וטעו לחשוב שהוא קיצור המלה פירוש+ כתב דההיא מעשה דפרדיסא מיירי שהעדים שמעו הכפירה בב"ד ואח"כ ידעו האונס וכו' א"כ פליג אדברי נ"י. ואפשר דלא פליגי ומר אמר חדא ומר אמר חדא, וצ"ע בדברי הרמב"ם +מן מיהו הרמב"ם עד פה בסוגריים ובאותיות רש"י בדפוס א.+ וכתב עוד שם בנ"י בשם הר' יונה +הנ"י ברי"ף כא, א בסוף העמוד וע"ש בחדושי אנשי שם אות ג+ כדעת התוספות והרא"ש, דאם בטל מודעות אח"כ הוו מבוטלין ואע"פ שאנסוהו על כך, ואפילו ביטל תחילה כל מה שיבטל אח"כ. אבל הרמב"ן +בנ"י: הרמב"ם+ והרבה מן האחרונים סברי דאם ביטל תחילה כל מה שיבטל אח"כ לא הוה זביניה זביני עכ"ל. וכן כתב שם והסכים שם לדברי הרמב"ן +שם: הרמב"ם והוא בנ"י על הרי"ף כו, ב+ וכתב: ולפיכך נ"ל דכל היכא דידעינן באונסיה ומסר מודעא על המכר ועל כל הביטולים שיעשה הרי המכר בטל ואין לו תקנה עכ"ל. וכן כתב הרמב"ם פרק י' מהלכות מכירה +פ"י הלכה ח בכל ההוצאות כ' בטעות פ"ו.+ וכתב עוד שם דדין מכירה כדין מתנה +דדין מחילה כדין מתנה דכן אומר שם הרמב"ם בהלכה ג והמ"מ אומר: דין המכר ודין המתנה מפורשים שם ודימה הרב פשרה למכר ומחילה למתנה ועיקר+ ופשרה כדין מכירה. +המלים ופשרה כדין מכירה בסוגריים ובאותיות רש"י בדפוס ראשון. והרמב"ם אומר זה שם הלכה ג.+ וכתב עוד חושן המשפט סימן ר"ה: הא דאמרינן תליוה וזבין הוה מכירתו מכירה היינו כשאין כופהו אלא על המכירה אבל אם כופהו ליתן לו פחות משויו אף בקרקע אין כאן תורת מקח, והוה כמו שאנסוהו ליתן לו מתנה שאינה מתנה. וכתב עוד בשם הר' יונה הא דאמרינן דכשלא מסר מודעא ממכרו ממכר הוא בקרקע אפילו אם לא נתן לו כל שויו לפי שאין אונאה לקרקעות, אבל מטלטלין כיון שיש בו כדי אונאה או כדי ביטול מקח אין כאן תורת מקח, וכך כתב נ"י בשמו +לא נמצא זה בשם רבינו יונה, אבל הנ"י מביא זאת בשם הריטב"א (ברי"ף כו ריש ע"א), וכן מצטט דבריו הב"י, דאף בקרקע אם נתן לו פרוטה אין זה מכר, ואין הדין דומה לקידושין שמתקדשת בפרוטה וכן סובר הרנב"ר+ פרק חזקת הבתים.
ונראה לי לומר דאע"ג דמשמע בתשובת מהרי"ק שורש קפ"ו +צ"ל: קפ"ה כן הוא בשו"ת מהרי"ק בדפוס למברג תקנ"ח+ דאם קיבל שום הנאה +בכל ההוצאות כתוב אונאה, אבל במהרי"ק שם הוא כפי שתקנתי+ מן האנס מקחו מקח אע"פ שאינו נגד מה שנתן לו, והביא ראיה מחזקת הבתים מאשה המתקדשת באונס ע"י פרוטה דהוה קידושין. +המהרי"ק מביא ראיה מתוספות ב"ב מח, ב ד"ה קדיש בביאה התוס' אומרים זה לדעת אמימר, וא"כ אע"פ שנותן לה רק פרוטה חשיב כזבינא, וזו היא ראית המהרי"ק ובאמת יכל להביא ראיה גם לדעת מר בר רב אשי מזה שאין הרשב"א מקשה דבלא הפקעה לא להוי קידושין גם בקדיש בכסף דהוה פרוטה וא"כ הוה תליוה ויהיב. אלא ע"כ משמע שבשביל הפרוטה הוה תליוה וזבין+, והביא עוד ראייה מתשובת הרשב"א +לא מצאתי תשובה זו בשו"ת הרשב"א, אבל מהרי"ק בשורש קפ"ה מצטט אותה: וז"ל השאלה והתשובה, מי שנשבע לחבירו לפרוע לו מעות לזמן וכשהגיע הזמן הכריח האדון למלוה להאריך הזמן ללוה והמלוה מסר מודעה שהוא מאריך באונס מי נפטר בכך או לא תשובה, כל שבאונס לאו כלום הוא דמ"ש מתלוה ויהיב דאף זה אין מקבל מידי בהארכות הזמן ולא עוד אלא אפילו נתנו לו קצת מעות דבמכר דכוותיה אמרינן אגב אונסיה דזוזי גמר ומקני אם מסר מודעא המודעה מבטלת המכר עכ"ל+ לענין אחד שאנסוהו להמתין חוב לאחד ע"י שנתנו לו קצת מעות ופסק דהוי מכירה וכו' +המהרי"ק מבאר דמאמר הרשב"א אלא אפילו נתנו לו קצת מעות וכו' משמע דבקצת מעות ואפילו שאין המעות מגיעות להנאת ההארכה דאפ"ה הוי חשיב כתולה וזבין.+ נראה דלא קשה מידי דהתם מיירי בענין שלא היה שייך אונאה בדבר כגון בקידושי אשה, וגם במעשה דתשובת הרשב"א מיירי בענין דלא הוה אונאה כגון שלא אנסוהו אלא על המתנה אבל לא ליקח בפחות משויו, ולהכי הוי כמכר כמו בקרקע. דהא גם אין אונאה בשטרי חובות כמו בקרקע כדאיתא פרק הזהב +ב"מ נו, א בדפוס א רשום דף כז, ע"א וביתר ההוצאות תיקנו לדף נז+, ולכן דין אחד להם. אבל בדבר דשייך אונאה ונתן לו פחות משויו, ודאי כולהו מודים לדברי הר' יונה שכתב הטור בלא מחלוקת דלא הוה זביני זביני. ואף אם נאמר שמהרי"ק סובר דהרשב"א והתוספות חולקים אר' יונה, +עיין משנה למלך בהלכות מכירה פרק י הלכה א+, מ"מ למידין מדברי מהרי"ק אשר לשם דאפילו החזיר לו הרבה מה שהיה בידו משל חבירו, אם לא נתן לו בעד המכירה אלא מה שהיה שלו תחילה ולא ויתר לו דבר משלו דלא מיקרי מכירה כלל, וכן כתב שורש קי"ח בהדיא +ענף י.+ אך צריך להתיישב בדברי הרמב"ם +בפרק י מהלכות מכירה הלכה ג+ דכתב דפשרה כמכירה, דמשמע דאע"ג דלא נתן לו משלו ואנסוהו למחול לו על השאר אפ"ה הוי כמכירה, והמגיד משנה כתב שם דדברי הרמב"ם נכונים +מן אך צריך להתיישב עד פה בסוגריים ובאותיות רש"י בדפוס א.+ וכתב נ"י בשם ר' חננאל דכל היכא דגזים לאנסן מיקרי אונס אע"ג דעדיין לא עבד. +ב"ב פ"ג ברי"ף כא, א ור"ח מביא ראיה מהא דפרדיסא דלא עשה עוד שום מעשה. וכן מביא הרשב"א דברי ר"ח בחידושיו לבבא בתרא.+ וכן משמע מדברי הרמב"ם פ"י +מהלכות מכירה הלכה ד וע"ש במשנה למלך שאומר שאין זה מוכרח ממעשה דפרדיסא והאי מילתא יש לדון בה+, דכל היכא דאפשר לו לעשות מה שמגזם הוה כאילו כבר עשאו +מן וכן משמע עד פה בסוגריים ובאותיות רש"י בדפוס א.+ וכן כתב מהרי"ק שורש קפ"ו +עיין הערה י"ט.+, וכתב דראבי"ה פליג אר' חננאל וסבר דעביד אינש דגזים ולא עביד +מהרי"ק מביא לשונו של ראבי"ה: כי בעינן אנו ידעינן באונסי' דפלני' כעובדא דפרדיסא דוק' כשראינו שעשה האונס שהכהו או שכובש שטר המשכנת' דהוא כמאן דעבד כיון דברשותיה הוא למעבד ויכול הוא לעשות אבל בדברים שהפחידו ולא עשה הדבר אע"פ שראו עדים אותו אונס לא כתבינן מודעא.+, ובעינן דוקא דידעי העדים שעשה האונס כעובדא דפרדיסא שכובש שטר המשכנתא כו' +עי' הע' ל'+ ומעתה נבאר שאלתנו בעזרת ה' יתעלה.
מעשה היה בארבעה שותפין שהיו משותפין ביחד על זמן כך וכך, ובתוך כך נסע אחד על יריד עם נכסי השותפים. ובשובו מדרכו לבשו רוח אחרת ותפס כל נכסי שותפים ואמר להם שיחלקו עמו ויפטרוהו מכל החיובים שחייבים השותפין הנ"ל לאחרים, ואם לא יעשו כזה יתפוס בכל אשר להם ולא יחזיר להם שום דבר. והראה להם דרך באיזה ענין יוכל לתפוס בשלהם, כי אמר להם שיוכל לומר שנתן כל אשר להם בהקפה על זמנים ארוכים לשרים אלמים דלא מצי לאשתעויי דינא בהדייהו, על דרך דלנקטיה בכובסיה דלשבקיה לגלימא +ב"מ קא, ב; שבועות מא, א+ והנה השלשה שותפים הנותרים לא ידעו מה לעשות כי אם שלקחו עדים והעמידו בהטמנה כשדברו עמו ושמעו אונסן, ואח"כ הוסיפו השלשה שותפים למסור מודעא לפני עדים הנ"ל ובטלו לפניהם כל מה שיעשו אחר זה, ואפילו אם יבטלו מודעא יהא הכל בטל, כאשר הראו חתימות העדים מקויים על זה. ואח"כ הוצרכו לפשר עם השותף הרביעי כאשר רצה בביטול מודעי בכל ענין שופרי דשטרי ופטרוהו כאשר רצה, עכ"ל השאלה.
תשובה: פשוט דזה הדבר מיקרי אונס גמור כעובדא דפרדיסא, דזה היה כמו כובש אשר היה להם ולא רצה להחזיר להם, כאשר העידו העדים היודעים באונסם. ולא שייך למימר כאן עביד אינש דגזים מאחר שכבר יש לו בידו משלהם ולא רצה להחזיר. וכ"כ מהרי"ק שורש קי"ח +ענף י+ בהדיא במעשה כזה דהוה אונס. ולא אמרינן דהוי גיזום בעלמא אלא דומיא דנדון שכתב עליו מהרי"ק שורש קפ"ו +עי' הערה י"ט+ דאמר אלך בערכאות דעדיין לא עביד להו כלום, אבל בכה"ג פשוט דמיקרי אונס, וכן משמע בהדיא במעשה דפרדיסא, דאע"ג דלא אמר אלא אמינא לקוחה היא בידי דהוה אונס אע"ג דעדיין לא אמר כך אלא גיזום שיאמר כך היה אונס, מאחר דכבר היה הפרדס בידו היה הגיזום כאלו כבר כבשו, ולא שייך בזה למימר גזים ולא עביד. ולכן בנדון דין אפילו ראבי"ה מודה, וכ"ש לדעת ר"ח והרמב"ם. ועוד דבנדון דידן זהו כבר כבש בשלהם כפי משמעות עדות שלהם וכאשר ידוע לרבים, שלא רצה להחזיר להם נכסיהם עד שהוצרכו לפוטרו. גם אין לומר דלא מיקרי אונס מאחר שהיה יכול לתובעו בדין כדאמרינן בגמרא פרק חזקת הבתים +ב"ב מ, א ומש"כ וכן פסק הרי"ף והרא"ש, משום שהביאו בסתם ולא פסקו כרבה ור' יוסף ועי' חו"מ סי' רה+: רבה ורב יוסף אמרי דלא כתבינן מודעא אלא למאן דלא ציית דינא, דהא כבר דחו אביי ורבא דבריהם ואמרו אפילו עלי ועליך אע"ג דהם הוו צייתי דינא. וידוע שהלכה כאביי ורבא נגד רבה ורב יוסף, וכן פסק הרי"ף והרא"ש בענין מודעא. ומ"מ צריך עיון בדברי המ"מ פ"י דמכירה +הלכה ד+, דמשמע קצת דאם ידוע הדבר לעדים דיוכל לתבען בדין שוב לא מיקרי אונס. ואפשר דאף המ"מ לא קאמר אלא דאם העדים שמעו הדבר בגלוי שיכולים להעיד על הדבר להוציא ממנו. אבל בנדון דידן דהכמינו העדים, דאלו העדים לא מהני לענין להוציא ממנו מה ששמעו שהודה כמו שיתבאר למטה אי"ה, אפשר דאף המ"מ מודה דמיקרי אונס ומסרינן מודעא עליהם, וצ"ע. +מן ומ"מ צריך עיון עד פה בסוגריים ובאותיות רש"י, בד"א.+
ומאחר שמבורר שזה מיקרי אונס גמור, נבאר ג"כ שהמודעא מודעא טובה אע"ג דהכמינו העדים עליו וע"י הכמנה ידעו באונסייהו, כמו שכתבתיו לעיל בשם נ"י והראב"ד והרשב"א והרנב"ר. +הנ"י כותב: וכן כתב הראב"ד ז"ל וכן הסכים הרשב"א ז"ל וכן נראה דעת הרנב"ר. ועי' לעיל הערה ט' שבהוצאות אמסטרדם, סדילקאב ווארשא נשמט שמו של הרנב"ר. על אודות הרנב"ר עי' לקמן סי' כ"ח הע' ו'+, וכן כל הפוסקים לא חלקו לענין מודעא בכך. והוא פשוט בעיני אלא ששמעתי יש טועים לומר דלא הוי מודעא משום זה, ואין להם על מה שיסמוכו. ואולי טעו בין הודאה למודעה, דלענין הודאה אמרינן פרק זה בורר +סנהדרין כט, ב+ דלא מהני הכמנת העדים כדאיתא התם, אבל לענין מודעא לא עלה על לב חכם. ומעתה לא מיבעיא דאם מעשה זה הוי מתנה, מאחר שהיה בדרך מחילה משמע מדברי מהרי"ק שורש קי"ח דכל שלא כתב בדרך מכירה דינו כמתנה +לא זכיתי להבין דברי רבנו, דהמהרי"ק שם ענף י' אינו מחלק כלל אם כתב דרך מכירה או לא, אלא אם המתחייב בשעבוד ג"כ יקבל הנאה ממי שנתחייב לו אז הוי כמכר, אבל אם רק נתחייב הוי כמתנה. וז"ל המהרי"ק: ופשיטא שיש לחלק בהם שאם השעבודים ההם כעין מתנה כלומר שנתחייב ראובן לשמעון בדבר אשר לא תגיע לראובן שום הנאה ותועלת תמורת השעבוד ההוא אלא שמתוך כך נתרצה שמעון לשלם לראובן את אשר לו בידו משלם - אז ודאי יכול ראובן לטעון טענת אונס דהוה כתלוה ויהיב מתנה שפסקו הפוסקים דאין צריך למסור מודעא שגם בלא מודעא תתבטל המתנה אי ידעינן באונסיה דקיימא לן תלוה ויהיב לא הויא מתנה אבל אם השעבודים ההם שהכריח בהם שמעון לראובן היו על דרך מכירה, כגון שנשתעבד ראובן לשמעון לתת לו כך וכך או לעשות לו כך וכך ובכן נתחייב שמעון לעשות לו גם הוא לראובן איזה דבר תועלת חלף הדבר ההוא אשר נשתעבד ראובן לעשותו לשמעון, בכי האי גוונא דבר פשוט לע"ד דאע"ג שבעיקר הדבר היה ראובן אנוס והיה ראובן אומר לא הוא ולא שכרו - הוה כתלוה וזבין דזביניה זביני. אמנם הדין אצלנו שלא קבלו השותפים שום הנאה מהשותף הרביעי הוי כמתנה בדברי מהר"ק. ועיין בהערה הבאה שדברים אלו הם הוספת המו"ל הראשון ואינם שייכים לרבנו.+, א"כ פשיטא +מן מאחר שהיה עד פה בסוגריים ובאותיות רש"י בדפוס ראשון, ומשמע שהן הוספת המו"לים+ דהמתנה בטילה. דהא פסקו כל הפוסקים דבמתנה אף שלא מסר מודעא המתנה בטילה היכא דידוע האונס, כמו בנדון דידן שגלוי אונסן לכל. ואע"פ שכתב מהרי"ק שורש קפ"ו בשם ר' יודא בר ברזילי +עי' לעיל הערך י"ט ר' יהודה ב"ר ברזילי הברצלוני היה מגדולי חכמי ספרד באמצע המאה התשיעית לאלף החמישי, ספרו הגדול, שלא נשאר בשלימותו, הקיף את כל ענייני ההלכה הנוהגת בזמן הזה ונתחלק לג' חלקים: א, ספר העתים כולל הלכות מועד, ברכות ועניינים שונים, ב, יחוס שאר בשר בענייני נשים, ג, ספר הדין כולל הלכות נזיקין, וחלק מספר זה הוא ספר השטרות ר' מנחם המאירי בפתיחתו לבית הבחירה על מסכת אבות מעיד על ספרו של ר' יהודה שהיה חיבור כולל בדרך פסק ברוב ענייני התלמוד, ארוכה מארץ מדתם ורחבה מני ים מלבד ספרי הלכה כתב עוד פירוש לספר יצירה שהוא היחידי שנשתמר בשלימות, בכל ספריו אהב להרחיב ולהביא דעותיהם ופירושיהם של מחברים שקדמוהו, כפי שהוא בעצמו מתבטא: לאפושי ולפרושי ולברורי+ דאף במתנה לא מהני אונס בלא מסירת מודעא, מכל מקום לא קשה מידי דהרי כתב בהדיא דמיירי דוקא באין שם אונס ידוע כדאיתא התם, זהו פשוט. אלא נראה דאף אם היה בדרך מכירה כמו שטוען השותף האחד, שמחמת זה ויתר להם כל מה שהיה לו בשותפות, או נאמר שדרך זה מיקרי פשרה שכתב הרמב"ם פ"י מהלכות מכירה +הלכה ג מן או נאמר עד פה בסוגריים ובאותיות רש"י+ דדינו כמכירה אפ"ה המכר בטל. חדא, דהא הרמב"ם שם +שם בסוגריים ובאותיות רש"י והרמב"ם הוא בהלכה א+ ורוב הפוסקים הסכימו שאם ביטל תחילה כל מה שיבטל בסוף שבטולים האחרונים בטלים ומסירת המודעא קיימת, כמו שכתוב בנ"י לעיל שרוב האחרונים הסכימו כן. אם כן גם כאן השותפין מסרו מודעא תחילה וביטלו כל מה שיעשו אח"כ, פשיטא דמהניא והכל בטל. ותו, דאף לדעת התוס' והרא"ש וסיעתן דס"ל דאם בטלו אח"כ מודעא הכל בטל, מ"מ כאן המכר בטל לגמרי מטעם שכתבתי לעיל בשם הר"ר יונה, דבמטלטלין במקום שיש אונאה או כדי ביטול מקח המקח בטל, ואפילו במקום דליכא אונאה כמו בקרקע אם אנסו ליתן לו פחות משויו כמבואר לעיל. ואע"ג דהרמב"ם כתב דפשרה הוי כמחילה +צ"ל: דפשרה הוי כמכירה ועיין ג"כ במ"מ שם+ וכל פשרה הויא בפחות משויו, אפשר לומר דההוא מיירי בפשרה בפחות משתות דלא מיקרי אונאה +מן ואע"ג דהרמב"ם כתב עד פה בסוגריים ובאותיות רש"י בד"א.+ ואף אם נאמר דהרמב"ם פליג אדברי הר' יונה, הרי כבר נתבאר לדבריו דבטל מטעם אחר הואיל וביטל תחילה הביטולים שיעשה אח"כ. הרי דלכל הדעות הדבר בטל, להרמב"ם וסיעתו מטעם שביטל ביטול המודעות ולהר' יונה וסיעתו מטעם אונאה.
וא"כ גם בנדון דידן שאנסן לפטור אותו מן החובות ולא רצה ליתן להם את שלהם בענין אחר, הרי כפאן ליתן לו בפחות משווין דהמקח בטל אף בקרקע, וכל שכן במטלטלין דיש להם אונאה דהמקח בטל. ואע"פ שיש בתוך השותפות שטרות שאין בהם אונאה וביטול מקח, מ"מ הרי כפאן לקנות ממנו בפחות משויין דלא מהני אפילו בקרקע +מן מ"מ עד פה בסוגריים ובאותיות רש"י בד"א+ ותו מאחר שיש בהן ג"כ מטלטלין שיש בהן ביטול מקח כל המקח בטל כמו שכתב מהרא"י סימן שי"ח +בספרו תרומת הדשן סי' שיח אמנם צ"ע גדול דשם מסיק מהרא"י דפסקינן כרבא דפלגינן דיבורא ולכן על קרקע אין אונאה ועל מטלטלין יש אונאה ע"ש ועי' ג"כ מרדכי ב"ב פ"ט סי תרה ורבינו אומר פה להלן דמהרא"י מסתפק בדבר, אבל דברים אלו הם הוספת המו"לים שהרי הם בסוגריים ובאותיות רש"י בד"א ועיין על אודות מהרא"י לעיל סי' י"ב הערה מ"ב+ וכמו שאבאר למטה אי"ה, דכל מקח שנתבטל מקצתו בטל כולו. ותו, דהמכר בטל שהרי מכר להם דבר שאינו מסויים שלא ידעו מה הם הנכסים שבידו, שהרי לא רצה להראות להם מאומה עד שפטרוהו תחלה. וזהו מיקרי דבר שאינו סמויים /מסויים/ כמו שכתב בר ששת בתשובה סימן רס"ג +ועיין בד"מ חו"מ סימן ר"ט אות ב שמביא שהמרא"י בת"ה סי' שי"א חולק על הריב"ש בזה וסובר דבכי האי גוונא מקחן קיים+, וידוע דבמוכר דבר שאינו מסויים דהמכר בטל כמו שכתב הרמב"ם פרק כ"א מהלכות מכירה +הלכה א+ וכתבו חוה"מ סימן ר"ט. ותו, דאף אם נאמר דזה מיקרי דבר מסויים הואיל והשותף כבר הגיד להם מה שבידו, מ"מ המכר בטל מטעם אחר. דהרי ידוע שבתוך השותפות שלהם היו שטרות ושטר אינו נמכר אלא בכתיבה ומסירה, ואי לא כתב ומסר קיבול קנין לא מהני, כמו שפסק הרא"ש פרק המוכר את הספינה +ב"ב פ"ה סימן ג+ וכ"כ חוה"מ סימן ס"ו. א"כ מאחר שהקנין בטל אצל השטרות כל המכירה בטילה, כמו שכתב המרדכי פרק מי שמת +ב"ב פ"ט סו"ס תרג, וע"ש גם סי' תר"ה והמרדכי מסתפק בדין זה ועיין בהגהה שם אות א ורבינו אומר להלן דהמרדכי מסתפק בדבר+ על אחד שהקנה לחבירו דבר שלא בא לעולם עם דבר שבא לעולם דהוי כקני את וחמור דלא קנה +עיין בטור ח"מ סו"ס ר"י שפסק כר"נ שבאת וחמור קנה פלגא, וכן פסק הרמב"ם בפרק כב מהלכות מכירה הלכה יב.+ וכן משמע מתרומת הדשן סימן שי"א +צ"ל סימן שיח, ועיין לעיל הערה נ"א+, דאם המכירה בטילה מקצתה בטילה כולה, וגם בפסקיו סימן קע"ג משמע כן. ומ"מ כל זה אפשר לדחות דהרי המרדכי ומהרא"י לא כתבו כן בפשיטות אלא הניחו הדבר בספק, וא"כ המוציא מחבירו עליו הראיה. ומיהו אפשר דכאן השלשה שותפים מיקרו מוחזקים כמו שיתבאר למטה. אבל עיקר הדבר צ"ע, דאפשר דכאן לא בעינן כתיבה ומסירה אף בשטרות, דהרי היו שותפים בתחילה בכל שטרי חובות והשטרות הם בכח כל השותפות וכל מי שהשטר בידו יכול היה לתבוע כל החוב א"כ א"צ כתיבה. וכן הדעת נוטה וכן משמע מתשובת הרא"ש +כלל ס"ח אות יא, ועי' ג"כ שם אות ז+ שהביא הטור חוה"מ סוף סימן ס"ו וכן כתב מהרא"י בתרומת הדשן סימן של"א בהדיא, דבכתבים כאלו אין צריכין כתיבה רק מסירה לחוד +מן ומ"מ כל זה אפשר לדחות עד פה באותיות רש"י ובסוגריים בד"א.+
מ"מ מכל הני טעמי דלעיל נראה דבין שהוא מכר בין שהוא מתנה, המכר בטל ויחלקו השותפים הנ"ל ויתנו לכל אחד כפי חלקו המגיע לו. ואף אם ירצה החולק לחלוק ולבטל דברים אלו ולומר שאם הוא בדרך מכירה המכר קיים, מ"מ נראה לי שהשותפים השלשה נאמנים לומר שהוא בדרך מתנה ושלא ויתר להם כלום מחלקו על זה +מן ושלא ויתר עד פה באותיות רש"י ובסוגריים בד"א+, שהרי כתוב בשטר הסילוק והפטורים וז"ל: אונ' מיר האבן גיטיילט אונ' גיזאגט דאש שותפות +מן אונ' מיר האבן עד פה באותיות רש"י ובסוגריים בד"א.+ הרי הודו השותפים שכבר הגיע לכל אחד חלקו מן השותפות. ואח"כ כתוב בו ועוד הודו השותפים השלשה שהם יסלקו כל בעלי חובות כו', ועוד הודו שהם חייבים לשותף האחד אלף זהובים, והשותף קבל עליו שאם יקיימו כל הנ"ל פטר ומחל על אלו אלף זהובים כו'. משמע לשון השטר שבראשונה הגיע לכל אחד חלקו ואח"כ הודו השותפים שהם יפרעו החובות כו'. משמע דלא מפני שויתר להם חלקו הודו זאת אלא מילתא אחריתי היא, דאם לא כן היה לכתוב בשטר שבעבור שויתר להם חלקו ישלמו הם החובות והיה דרך מכירה. אבל עכשיו שנכתב בשטר שכבר חלקו משמע שכבר נטל חלקו מן הקופה, וההודאות שעשו היא מילתא יתירתא דעבדי ליה והוה מתנה ולא מכר. ואע"ג שכתוב בו למטה שהודו שחייבים לו אלף זהובים והוא מוחל להם כשיקיימו מה שנשתעבדו בו כל זה לאו כלום הוא, דזהו דרך קנס בעלמא. וכדי להשמר מדיני אסמכתא כתבו בדרך זה, כמו שכתב הרמב"ם פי"א דהלכות מכירה +הלכה יח+, וז"ל: כשהיו רוצים חכמי ספרד להקנות באסמכתא היו עושים כך, קונים מזה שהוא חייב לו ק' זהובים, ואחר שחייב עצמו קונין מבע"ח שכל זמן שיהיה כך או יעשה כך יהא נפטר כו'. ועוד, דכל מה שהודו השותפים לאו כלום הוא, דכל זה מפני האונס עשו. וכה"ג אפילו גבי מכירה לאו כלום הוא עד שיראו נתינת המעות, כדאיתא בהדיא בפרק חזקת הבתים +ב"ב מח, ב.+
ולכן פשוט הוא שאין השטר מוכח כלל שהוא דרך מכירה, ואדרבא מוכח שהוא דרך מתנה. ומאחר שכבר ביררנו שמתנה באונס בטילה, אם כן שטר זה בטל אם נחשב אותו למתנה ולא לפשרה שכתב הרמב"ם +מן אם נחשב עד פה באותיות רש"י ובסוגריים בד"א+ ותו, דאף אם היה הדבר ספק אם הוא מכירה או מתנה, נראה שהשלשה שותפים נשבעים ונאמנים. חדא, דהרי ידוע לכל שהשותף האחד היה שותף שלהם וכמו שעדיין שטר שותפות בידיהם, ועכשיו רוצה להוציא עצמו מן הכלל בשטר זה. ומאחר שהדבר ספק, יד בעל השטר על התחתונה ומוקמינן ליה אחזקה קמייתא. ועוד, דמאחר שידוע שזה השותף רצה לאונסן וכפר בפני עדים בשלהם עד שהוצרכו לפשר עמו, נראה דהוא חשוד ושכנגדו נשבע ונוטל, דהא אמרינן בפ"ק דמציעא +ה, ב+: הכופר בפקדון הוי חשוד ושכנגדו נשבע ונוטל. והרי עדים קמן שכפר בשלהם ובא עליהם בעקיפין. ואף אם נאמר דלא מיקרי כפירה אלא בב"ד כדמשמע פ"י דמכירה +הלכה ד.+, מ"מ גרע כאן ויש לדמותו לחמסן דנפסל לשבועה, דהרי איכא עדים דאנסן לקנות ממנו וידוע דחמסן פסול +מן ואם /ואף/ אם נאמר עד פה באותיות רש"י ובסוגריים בדפוס ראשון+, פשיטא שהם נשבעים ונוטלים. כן נ"ל אך יסכימו עמי חברי ורבותי, ואם לא יתבטלו דברים אלו כי יש להתיישב בדבר הרבה וצ"ע גדול.
@שו"ת הרמ"א סימן כג
+התשובות בענין הנידון כאן הן כג, כד, כו וסט.+ פתח דבריך יאיר עיני בתת לי בשורה מוצאת כי שבה נפש מעלתך לאיתנה, ובריך דיהבך לן ולא יהבך לעפרא +ברכות נד, ב. בדפוס ראשון כתוב: וברוך דנתנך לן ולא נתנך לעפרא. בדפוס ווארשא שינו לשון הש"ס.+ ע"ד הגבר הוקם על מעשה שהיה כך היה. האיש הזה היה מתגורר בפיררא והרבנים משם נתנו מהודם עליו, וכדי להתלות באילן גדול בקשו פני א"א הגאון י"ץ +ר"ת: יחיהו צורהו+ יסכים עמהם בסמיכה זו. והיתה תשובתו אליהם כי מי שלא ראה את החודש אינו מעיד עליו, אך אם ראוי הוא בעיניכם יסמיכוהו ויזכירו שמי עליה. אמנם אין ספק כי לא ידעו בפגם האיש הזה.
ובעיקרא דדינא היה נראה לפום ריהטא, דכשאמו טוענת לישראל כשר נבעלתי דנאמנת להכשיר הולד לכל מילי ואפילו לכהונה. דהא פי"ח מאיסורי ביאה +הלכה יג+ חלק המ"מ בין האשה לולד, וז"ל: ולזה לא החמירו בולד כלל לפי שאם היו מחמירין בו מלבא בקהל לא היה לו תקנה, והרי דין הולד כדין האשה שנשאת אבל בה עצמה כו', עד לכתחלה לא תנשא לכהונה אלא בתרי רובי וכו'. מדבריו אלו משמע דהאמינוה להכשיר הולד אפילו לכהונה לכתחילה אע"ג דליכא תרי רובי. ראשונה, מדאמר ולזה לא החמירו בולד כלל, משמע אפילו לכהונה אשר עסוקים אנחנו בעניינה שם. שנית, דמדבריו משמע שהחמירו באשה יותר מבולד, ואי צריך גם בולד תרי רובי להשיאו לכהונה לכתחילה א"כ דין האשה והולד שוין, דבשניהם בעינן תרי רובי לכתחילה ובדיעבד שניהם מותרים אפילו ברוב פסולים. שלישית, אף אם ת"ל +ר"ת: תרצה לומר+ שהחמירו באשה לכהונה יותר מבולד לבא בקהל אבל לכהונה דין שניהם שוין, א"כ אדחלק המ"מ בין ולד לאשה ליחלק בולד עצמו ויאמר עד כאן לא האמינוה להכשיר הולד אלא לבא בקהל אבל לא לכהונה אם לא בדאיכא תרי רובי, ודין הולד כדין האשה. וממילא לא יקשו דברי הרמב"ם אהדדי, ולמה תלה ההפרש בין ולד לאשה. רביעית, איך השמיט הרמב"ם דין בתה, דפליגי בה ר' יוחנן ור' אלעזר +כתובות יג, ב+ מה דינה לכהונה והלכה כר' יוחנן, והרמב"ם לא הביאו בפסקיו. אלא על כרחך שמה שאמר הר"ם פט"ו מאיסורי ביאה +הלכה יא+ שהאשה נאמנת להכשיר הולד אפילו ברוב פסולים, רצה בזה אפילו להשיאה לכהונה לכתחילה. וטעמא מאחר שהוכרחו להכשיר הולד לבא בקהל, דאל"כ לא היה לו תקנה לזה הכשירוהו מכל וכל. והחמירו באשה להצריך תרי רובי לכהונה. והם הם דברי המ"מ במה שאמר לא החמירו בולד כלל לפי שאם היו מחמירים בו וכו'.
והנה לא האמינוה לומר זה בנו של פלוני לפטור אשתו מיבום וליורשו +עיין רמב"ם פט"ו מהלכות איסורי ביאה הלכה יד ובמ"מ שם+, לפי שלא האמינוה אלא בדבר הנוגע בכשרות הולד לסבה הקודמת. אך לא האמינוה על ישראל זה בפרטות, ואפשר שזנתה עם ישראל אחר ולא יצא הולד מכלל כשרות. מעתה היה נראה לפי דרכי דכשטוענת לישראל כשר נבעלתי נאמנת להכשיר הולד, ומשיאין אותו לכהונה לכתחילה אפילו ברוב פסולים אצלה. דמאחר שהתירה לבא בקהל שהוא ספק דאורייתא ומעוות לא יוכל לתקון +קהלת א, טו+, לא רצו להכשירו לחצאין ודינו כישראל גמור, וממילא שהוא כשר ג"כ לדון בחליצה. הנה יצאה נפשי לדבר במותרות, כי ידעתי כל רז לא אניס למכ"ת +חולין נט, א; דניאל ד, ו ע"ש.+ אך מאשר יקרת בעיני נכבדת הרחבתי הדבור באלה, ועל מכ"ת לברור האוכל מתוך הפסולת, כי בנחיצה רבה כתבתי ומתוך טרדא. ואל יחשדני כ"ת כי לאהבת האיש אדבר, כי האלהים, נבזה וחדל אישים הוא בעיני ולדעתי אין כתר זו הולמתו, אם כי תהיתי מעט בקנקנו וראיתיו מתנהג כמנהג יהוא +מל"ב ט' כ.+ ולדעתי לא הסכמתי לסמיכתו, רק באתי להעיד על חתימותיו כי ישרות הנה ואינם מזוייפות, ואף גם זאת אחרי אשר הרבה עלי רעים אשר הפצירו בי. והנה יהיה לי לחן שמכ"ת ישלח לי העתקה מאשר כתב א"א הגאון י"ץ ומחתימתו, כי אזדא מני מילתא. א"א הגאון י"ץ כעת סמכוהו באשישות לסבת חולי השתן ל"ע +לא עלינו+ אשר החלישהו מאד, ולזה לא כתב למעלתך אך סדר לי לכתוב למעלתך בשמו.
תעשו באיש כטוב בעיניכם כי אתם מכירים את האיש ואת שיחו, וחלקנו נתיר כי לא נקפיד על אלה. אך לדעתי הקלושה אם ראוי הוא בעיניכם לסמיכה לולא הפגם הזה, אף על דעת מעלתו שהוא פסול לדין בחליצה, איך תורידהו בשביל אלה והרמב"ם כתב בהלכות סנהדרין +פרק ד הלכה ח+ שלכתחילה סומכין לחצאין, ומעשה רב יוכיח +ריש מסכת סנהדרין דף ה, א.+ ויהי מה, לב רחב נתן ה' למעלתו ומלפניו לא יצא משפט מעוקל, ושלום למעלתך. ממני דבק מאח לך. +בריש סי' קכז כותב לרבינו: לשארי דבק כאח לי הגאון כמוהר"ר משה שניהם היו מצאצאי ר' יחיאל לוריא הרב הראשון דבריסק בליטא. המהרשי"ק גם הספיד את רבינו, ונמצא ההספר /ההספד/ בספרו שנים עשר דרשות למהר"י מינץ. הוא נקרא גם מינץ ע"ש משפחת אמו מרת חנה, שהיתה בתו של מהר"א בן מהר"י מינץ מפאדובה. תשובות מהרשי"ק הנמצאות בקובץ שלנו הן סימנים כג, סט, קכו, קכז וקכט. ועיין מאמרי על המהר"ם מפאדובה בהדרום כרך כ"ח עמ' ק"ס - קצ"ה.+, שמואל יודא בן כמהרר"ם י"ץ קצינאילנבוגן.
@שו"ת הרמ"א סימן כד
+עי' סי' כו שהוא סוף תשובה זו וסי' ס"ט הוא תשובת מהרשי"ק אל רבינו.+ מה שכתב לי מר באודות השתוקי שראוי לעלות ליוחסין על פי אמו שאמרה לכשר נבעלתי, ודקדק כן מדברי המ"מ פרק י"ח מאיסורי ביאה +הלכה יג+ כו'. הנה דברים אלו תורה הן וללמוד אני צריך על כן אשאל מכם הוראה בענין זה, ולכן אציע דברי לפני כסא כבודכם וע"י זה יתברר ויתלבן הדבר מבית מדרשכם. וזו היא הצעת השמועה +כתובות יג, א+: ראוה מדברת עם פלוני ואמרו מה טיבו של זה איש פלוני וכהן הוא, ר"ג ורבי אליעזר אמרו נאמנת ר' יהושע אומר אינה נאמנת וכו'. בגמרא +שם /כתובות י"ג/ ע"ב+ אמרינן: א"ר יוחנן לדברי המכשיר בה מכשיר בבתה, ור' אלעזר אומר אף המכשיר בה פוסל בבתה. אמר רבה מאי טעמא דר' אלעזר איהי אית לה חזקת כשרות. שמעינן מזה דדין הבת גרע מדין האם. והשתא לאותן המפרשים שסוברים שגם האם בעיא תרי רובי לכתחילה, לעד"נ דכ"ש הבת דבעיא תרי רובי. וכן משמע בטור אה"ע סוף סימן ו' +בהוצאת ווארשא רשום סי ט"ז והוא מפני שבדפוס ראשון כתוב סי"ו וטעו לחשוב שהוא סימן ששה עשר+ דמשווה דין הבת והאם להדדי. ואפילו לדברי הרמב"ם והרשב"א, +נ"ל שצ"ל: הרמב"ן, דהא הרמב"ם בפי"ח מהלכות איסורי ביאה הלכות יג, יד פסק דבעינן תרי רובי בטוענת, ועיין בר"ן סוף פרק קמא דכתובות שמקשה על הרמב"ם בזה, ובכסף משנה שם הלכה יג מתרץ קושייתו, ועיין ג"כ במ"מ שם הלכה טו שכתב וז"ל: ויש בזה דעות למפרשים ז"ל ודעת הרמב"ן והרשב"א ז"ל מסכמת לדברי רבינו בכל מ"ש חוץ ממה שהצריך בטוענת תרי רובי לכתחילה שהם ז"ל סוברין דבחד רובא סגי ואפי' לכתחילה כההיא דשמואל דאמר עד דאיכא רוב כשרין אצלה ולא בעי תרי רובי, ועי' באה"ע סי' ו סעיף יז+ שכתבו דבטוענת סגי לה בחד רובא, מ"מ כ"ע מודים לענין כהונה שלא תנשא לכתחלה אלא בחד רובא דהיינו רוב כשרים אצלה הא לאו הכי לא, אע"פ שאם נשאת לא תצא אפילו ברוב פסולים אצלה, כמו שהאריך בזו המ"מ סוף פרק הנ"ל וכן הר"ן ספ"ק דכתובות.
וא"כ בנדון דידן דרוב פסולים אצלה, דרוב העיר כותים אינה נאמנת לדבר שהוא פסול דאורייתא כמ"ש המ"מ פט"ו שם +הלכה יב.+ ומה שחילק מר ביניהם מטעם שכתב המ"מ דמאחר שלולד לא היה לו תקנה אילו לא הכשירוהו הוה ליה כדיעבד באשה, והוסיף מר מדעתיה בנתינת טעם לשבח, וז"ל: ומעתה היה נראה לפי דרכי דבטוענת לכשר נבעלתי נאמנת להכשיר הולד ומשיאים אותה לכהונה אפילו ברוב פסולים אצלה, דמאחר שהתירוה לבא בקהל שהוא ספק דאורייתא ומעוות לא יוכל לתקון, לא רצו להכשירו לחצאין ודינם כישראל גמור, עכ"ל דמר. אע"פ שסברא זו נאותה, נראה דיש להקשות עליה מהא דאמרינן פ' י' יוחסין +קידושין עג, א+: אמר רבא דבר תורה שתוקי כשר מ"ט רוב כשרים אצלה ומיעוט פסולים, ואי אזלי אינהו לגבה כל דפריש מרובא פריש. מאי אמרת דילמא אזלא איהי לגבייהו דהוה ליה קבוע וכמחצה על מחצה דמי, התורה אמרה לא יבא ממזר +דברים כג, ג+, ממזר ודאי הוא דלא יבא אבל ממזר ספק יבא, ומה טעם שתוקי פסול שמא ישא אחותו מאביו. והקשו שם על סברא זו, ומסיק דלא שכיח אלא מעלה עשו ביוחסין. והשתא איכא למידק אמאי לא אמרינן טעמא דחיישינן שמא תנשא לכהן, והתם פסול מדאורייתא דהא רוב פסולים אצלה לענין כהונה. דהא כתב רש"י על מה שאמר רוב כשרים אצלה, וז"ל: ואף כותי ועבד אם בא עליה אין הולד ממזר. א"כ לענין כהונה אם בא עליה כותי או עבד דהולד פסול מדאורייתא כמ"ש הרמב"ם פי"ח דאיסורי ביאה +הלכה ב+ שזו היא זונה האמורה בתורה, א"כ יש לחוש שמא תנשא לכהונה ואם כן היה להם לומר תנשא +צ"ל: שלא תנשא+ מטעם זה. אלא ש"מ דטעם זה לא היה מספיק דהיה אפשר לאוסרו לכהונה אע"פ שכשר לבא בקהל, ולא מיקרי זה הכשר לחצאין דכמה כשרות לבא בקהל ואסורות לכהונה. וידעתי במכ"ת שלבו לב אריה +עי' סי' ו, ט'; סז, ח' ועא, י"ז /מכוכב/ שהרש"ל כותב כן לרבינו+ לדחות ראיה זו דמטעם כהונה לא היה להם לאסור רק שתוקית דפסולה, אבל שתוקי אין לאסור דהרי אין הכשרות שבכהונה מוזהרות לינשא לפסולים. ולכן אביא עוד ראיה אחרת יותר חזקה מזו. עוד אמרינן התם +קידושין עד, א+: אבא שאול היה קורא לשתוקי בדוקי, מאי בדוקי שבודקים את אמו ואומרת לכשר נבעלתי נאמנת. כמאן כר"ג כו', עד ואמר שמואל הלכה כרבן גמליאל חדא להכשיר בה חדא להכשיר בבתה. הניחא למ"ד לדברי המכשיר בה פוסל בבתה, אלא למ"ד לדברי המכשיר בה מכשיר בבתה אבא שאול מאי אתא לאשמועינן. דאבא שאול עדיפא מדר"ג, דאילו התם רוב כשרים אצלה אבל הכא דרוב פסולים אצלה אימא לא צריכא, עכ"ל הגמ'. והשתא יש לדקדק אמאי הוצרך לומר הא בה והא בבתה ולא מוקי אידי ואידי בה או בבתה, והא ברוב כשרים אצלה והא ברוב פסולים. ואי אפשר לומר דחזר בו מאותו תירוץ כשמשני הא ברוב כו', דא"כ היה לו לומר אלא. ותו דהא רש"י והתוספות +ד"ה אי מהתם+ פירשו הא ברוב כשרים אצלה כגון פנויה ורוב העיר משיאין לכהונה, אבל היכא דרוב פסולים אצלה כגון ארוסה והיא אומרת מן הארוס כו'. והשתא קשה למה לא פירש דרוב פסולין מיירי כשאין רוב משיאין לכהונה. +עיין רש"י שם שמביא שניהם, וז"ל: אבל היכא דרוב פסולין אצלה כגון ארוסה והיא אומרת מן הארוס הוא או פנויה ואין רוב העיר משיאין לכהונה. גם מהרשי"ק לקמן בסי' ס"ט מדגיש שפה רש"י נקט תרווייהו וצ"ל שרבינו מקשה על התוספות.+ אלא על כרחך שמעינן דאבא שאול לא קאמר דנאמנת אלא לענין פסול קהל, ולכך הוצרך רש"י לפרש רוב פסולים כגון ארוסה וכו'. אבל לענין פסול כהונה לא קאמר אבא שאול דנאמנת ברוב פסולים הואיל ואיכא איסורא דאורייתא, כמו שכתבתי לעיל. וא"ל +ואין להקשות+ א"כ מאי פריך תנינא חדא זמנא כו' הלא לא דמי, דהתם מיירי לענין פסול כהונה ואבא שאול מיירי לענין פסול קהל. די"ל דמכ"ש פריך שפיר אם אמר ר"ג דנאמנת לענין פסול כהונה א"כ דאבא שאול ל"ל. ולכן לא קאמר אלא דרצה להורות דלעולם מיירי הא בה והא בבתה, ר"ל דגבי ר"ג מיירי לענין פסול בה דהיינו פסול קהל, כן נראה לפרש מימרא זו. וא"כ שמעינן מינה דלענין פסול כהונה שהיא דאורייתא בעינן תרי רובי בבתה כמו בה.
ועוד נראה קצת להוכיח דלא אמרינן מיגו דנאמנת לענין פסול קהל נאמנת נמי לשאר דברים, מהא דכתב רש"י במתניתין דלעיל +כתובות יג, א ברש"י שלנו אין זה נמצא, אמנם ברש"י שעל הרי"ף נמצאת גירסא זו, וכן הוא בר"ן שם, אולי יש להביא ראיה מפה שרבינו היה מצטט מתוך הזכרון גם הלשון שמביא אינה דומה לזו שבר"ן או ברש"י על הרי"ף, ועי' במבוא לקובץ זה+ מה טיבו של זה פלוני וכהן הוא, ופירש"י כהן לאו דוקא אלא ר"ל מיוחס וכן פירש הר"ן שם +ברי"ף דף ד ע"ב.+ והשתא אי אמרינן מגו דנאמנת למקצת דבריה נאמנת לכולן, א"כ מנ"ל לרש"י דלמא נאמנת לשווייה כהן ממש מכח מגו זה. ואין לדחות דהני מילי תרי דברים נינהו, דאין הכשר יחוסו לענין נשואיו תולה בדין כהונתו ולכך פלגינן דיבורה בזה, אבל לענין שמותרת להנשא לכהן ולישראל הכל הוא ענין נשואין ולכך אמרינן בה מגו, דאם כן אין הנדון דומה לראיה שאנו דנין לענין חליצה +כוונתו היא להכשיר הפגום שנסמך לדון בחליצה, ועי' תשו' מהרשי"ק בזה.+ ומ"מ אפשר שדעת מר דלענין שיהא ישראל גמור לא רצו להכשיר לחצאין ולא משום דלא פלגינן דבורא, וכן דקדק מר בלשונו והיא סברא נאותה. אך אינה נראית מוכרחת ממה שכתב, וז"ל: דהא פי"ח מא"ב +הלכה יג+ חלק המ"מ בין האשה לולד וז"ל, ולזה לא החמירו בולד כלל כו' עד אבל בה עצמה כו', עד לכתחלה לא תנשא אלא בתרי רובי כו'. מדברים אלו משמע דהאמינו להכשיר הולד אפילו לכהונה לכתחלה אע"ג דליכא תרי רובי. ראשונה, מדאמר ולזה לא החמירו בולד כלל משמע אפילו לכהונה אשר אנחנו עסוקים בו שם. שנית, דמדבריו משמע שהחמירו באשה יותר מבולד ואי בעינן תרי רובי א"כ דין האשה והולד שוין. שלישית, דאם דין הולד שוה לדין האשה לענין כהונה, אמאי הוצרך לחלק בין אשה לולד למה לא חילק בולד גופו בין פסול כהונה לפסול קהל, עכ"ל דמר. והנה באמת אין זה הכרח, דמידי איריא הא כדאיתא והא כדאיתא. וכמו שפירשתי לעיל דעת הגמרא, דמאחר דלא מצינו פסול אשה אלא לענין כהונה, וכן ר"ג לא קאמר דנאמנת אלא לענין כהונה פ"ק דכתובות +יג, א+, ואבא שאול נקט דינו לענין הולד לענין פסול קהל כמו שמבואר שם פרק עשרה יוחסין +קידושין עד, א+, לכן נקטו גם המחברים והמפרשים תרווייהו. ונקט לענין פסול קהל דין הולד ולענין פסול כהונה דין האשה, אבל לא לחלק ביניהם שיהא דין האשה חמור מדין הולד אלא לחלק בין פסול קהל לפסול כהונה.
ומה שהוכיח מר מדהשמיט הרמב"ם דין בתה דפליגי בה ר"י ור' אליעזר מה דינה לכהונה והלכה כר"י, ואי היתה צריכה תרי רובי היה לו להזכיר פי"ח. אלא ע"כ שסמך על מה שכתב פט"ו שהולד כשר אפילו להשיא לכהונה לכתחלה מטעם שכתבתי, עכ"ל דמר. ובאמת שקושיא זו חזקה היא וראויה לחכם כמעלתך. אך שקושיא זו גם כן יש להקשות, אמאי השמיט כותי ועבד הבא על בת ישראל שהולד פגום לכהונה, כמו שכתבו הגהות מיימוניות פט"ו שם דאיתא כן בירושלמי וכתב ג"כ הרמב"ם שם שהיא כשרה בסתם +שם הלכה ג אות א ועיין ג"כ במ"מ, וז"ל: ויש מי שכתב אשה ילדה בת שהיא פסולה לכהונה והרמב"ן ז"ל העלה הדבר בספק וכתב שאם נשאה אין מוציאין מידו והולד ספק חלל ועיין מה שכתב המשנה למלך על זה.+ ואדרבא יש לדקדק מדכתב הר"מ דין זה פט"ו אצל פסול קהל ולא חזר וכתבו פי"ח דהוה רבותא טפי, ש"מ דאיכא לחלק בין פסול קהל לפסול כהונה. ומה שלא הזכיר הרמב"ם פסול בתה כמו שהזכיר פסול עצמה בין בכותי ועבד הבא על בת ישראל בין בשתוקי, צריכין לומר דסמך אמה שכתב בתחלת הפרק ההוא דדין האשה והולד שוין לענין פסול כהונה. +בדפוס ראשון הגירסא: דדין האשה והולד שוין לענין פסול זונה. אבל לא נמצא דין זה בפרק יח העוסק בדיני זונה. אמנם בפרק טו הלכה ד כתב: זה הכלל בן הבא מן העבד או מן העכו"ם או מן השפחה או מן בת עכו"ם הרי הוא כאמו ואין משגיחין על האב+ ולכן לא הוצרך ג"כ לאשמועינן דהלכה כר"י דמאן דמכשיר בה מכשיר בבתה, דמאחר שכבר פסק פט"ו דאצל פסול קהל נאמנת לכתחלה לא אתא לאשמועינן בפרק זה אלא מה דחמור לענין כהונה מלענין ישראל, וא"כ מאחר שפסק דאפילו בה בעינן תרי רובי כ"ש בבתה. ולא הוצרך לפסוק דאם נשאת לא תצא לענין שריותא דבת דההוא יכולין למילף מפרק ט"ו, דאם התם מותרת לינשא לכתחילה אין מוציאין אותה לכל הפחות גבי פסול כהונה. וגם לא הוצרך לאשמועינן דתינשא לכתחלה בתרי רובי, כר' יוחנן דאמר דמאן דמכשיר בה מכשיר בבתה, דזה פשוט דהא אף ר' יהושע דפוסל בה מתיר בתרי רובי כדאיתא בגמרא סוף פ"ק דכתובות +יד, א.+, וא"כ ה"ה לר' אליעזר בבתה. כן נ"ל לפי ענ"ד שמועה זו, ועל מר להראות לי דרך ישר בעיניו.
וכל זה דברתי להלכה אבל לא לענין מעשה דידן שדנין עליו, כי סהדי במרומים שבא הנה גיסי מוהר"ר יוסף +הג"מ ר' יוסף כ"ץ בעמח"ס שו"ת שארית יוסף וחבר הב"ד של רבינו, נולד בקראקא בערך רע"א לאלף הששי, למשפחה עתיקה ונכבדה והיה מוכתר בארבעה כתרים, כתר תורה, כתר כהונה, כתר גדולה וכתר שם טוב (צמח דוד סוף ח"א) על אבן מצבתו נחקק: שהיה אב"ד וראש הישיבה פה ק"ק קראקא יותר מחמשים שנה, ויוסף להיות עניו מכל אדם, הוא הרביץ תורה בישראל, והאיר עינינו בתשובות שארית יוסף ובאורים על חושן המשפט ובאורים על המרדכי, ונפטר ביום ב' ג' שבט שנת נש"א את ראש בני גרשון ועיין עוד עליו בכלילת יופי ח"א בהגה ג' מן דף ד ע"ב עד דף ח' ע"א וגם טז, א בהגהה+ שהיה ביריד לובלין והגיד לי איך שדיבר מזה עם מהר"ר בצלאל +הוא הג"מ ר' יצחק בצלאלש מלאדמיר הנודע בספרי הפוסקים ובשו"ת קמאי ובתראי, היה ר"מ ואב"ד בק"ק לאדמיר בגליל וואהלין בסוף המאה השלישית ותחילת המאה הרביעית לאלף הששי, בימיו היו הגמ"ר שלום שכנא בלובלין והגמ"ר קלמן בווירמייזא, אולם ר' יצחק האריך ימים אחריהם והיה ראש וראשון לכל גאוני וחכמי דורו, הוא היה סבו של הט"ז, שהתכבד בו ומביא מפסקיו בש"ע בשם אא"ז הגאון ר' יצחק ב"ר בצלאל, גם המהרש"ל בקש ממנו להסכים לפסקיו, ר' יצחק חיבר הגהות על הש"ס, הרא"ש והמרדכי, כדרך כל גאוני דורו, ועיין עוד עליו בכלילת יופי ח"א מדף מח, א ואילך+ והסכימו שלא להעלותו, לא מצד הדין רק שהוא בזיון לתורה כי נקל הוא בעיני הבריות +עי' לקמן סי' סט שהמהרשי"ק הסכים לזה.+ אך מכאן והלאה אהיה בשב ואל תעשל /תעשה/ לא אתיר ולא אאסור ויהי לו אשר לו מאחר שעלה ברשות לא ירד, וכדיעבד דמי דאם נשאת לא תצא. ומה שכתב מר להעתיק החתימות שלכם, דע כי מעלתו לא חתם לו מאומה רק העיד על החתימות שלו שהם ישרות אבל הגאון אבי +צ"ל אביו+ מכ"ת +בהוצ' אמסטרדם, סדילקאב רשום פה בכת' כי אות מ' נחלפה לאות ב' בדפוס ווארשא כתבו את המלה השלמה בכתב+ הסכים עם אחרים שסמכוהו, אך שכתב שאינו ניכר לו וסומך על יד אחרים שתהו בקנקנו.
ומה שכתב מר מדברי הרמב"ם שכתב שסומכין לחצאין, הנה אני אומר שאין זמננו זה כזמנם שלא הורו אלא ברשות רבם והיו נזהרין בכך ולמה שהותרו הותרו, והיה מורא רבן כמורא שמים עליהם +ע"פ אבות פ"ד מ"ב.+ אבל בזמננו זה שאין בודקין מס"ת ולמעלה +ע"פ קידושין עו, א ע"ש פסחים ג, ב+ וכל מי שנקרא בשם מורינו הוא הותר בכל דבר ואין צריך לרשות אחרת, נראה דאין להכשירו לחצאין. +לקמן בסימן נה מתאונן מהר"ם מפאדובה על זה שכל תלמיד הנסמך מטפל בכל עניני הרבנות ואינו נושא פנים לזקנים ובעלי הוראה מומחים: עוד רעה רבה ראיתי שבר בי רב דחד יומא הנסמך היום תיכף לסמיכה יברך עצמו בקול גדול ונוטל מקל ורצועה בידו ומטפל בגיטין ואינו נושא פנים למורים אחרים אשר בעיר שהם זקנים ובעלי הוראה - ואם הרבנות ניתנה להם במתנה לכבוד ולתפארת לא יכון להם להרים יד ברבנים סמוכים זקנים אשר בעיר להורות ולהתעסק בגיטין שלא מרצון המורים הזקנים ההם. גם הרש"ל קורא תגר על אלו שהשתשמש בכתר הרבנות להתגאות ולהתפאר בו, וז"ל: בעו"ה הנסמכים מרובים והיודעים מועטים ונזוחי הדעת נתרבו שאין אחד מכיר מקומו, ומיד כשהוא נסמך מתחיל להשתרר ולקבץ בחורים בהון עתיק כדרך השרים ששוכרים עבדים לרוץ לפניהם. והנה אותם נקראו שועלים קטנים שמחבלים כרם ד' צבאות, כאשר כתב הרמב"ם. (יש"ש ב"ק פ"ח סי נח).+ ועוד דהרי כתב הרמב"ם בהדיא דאין סומכין לחצאין אלא כשראוי לכל, אבל כשאינו ראוי לכל אין סומכין לחצאין דכל הראוי לבילה אין הבילה מעכבת בו +יבמות קד, ב. מן ועוד דהרי עד פה באותיות רש"י ובסוגריים.+ וכל זה כתב הרמב"ם בהדיא פ"ד מהלכות סנהדרין +הלכה ח. ועי' בד"מ טור יו"ד סי' רמב אות יד בענין סמיכה בזמן הזה.+ ע"כ מצאתי בהעתקה.
@שו"ת הרמ"א סימן כה
עי' בהערה למטה על אודות סי' זה +תשו' זו לא נכתבה אל רבינו, ובטעות הוכנסה בהוצאות קודמות. כבר עמד על זה הגמ"ר אפרים זלמן מרגליות בספרו מעלות היוחסין (עמוד ב ועיין לקמן סי' נה הערה א' ובהקדמה לסי' סב), ובקלות יש להוכיח זאת מתוך התשובה עצמה. הטעות צמחה מזה שכאשר סדר בן אחיו של רבינו את הקובץ שלנו לדפוס בשנת ת' מצא תשובה זו כתובה אל עוקר הרים פטיש החזק עמוד הימיני ה"ה כמוהר"ר משה נר"ו. מיד החליט שנכתבה אל דודו הגדול רבינו משה איסרליש. אבל תכן התשובה מעיד שלא נכתבה אליו. בתחילתה מתנצל ר' ישראל ב"ר שכנא מלובלין כותב התשובה, על שלא ענה על שאלתו של ר' משה לפני כן. הטעם שר' ישראל נותן לעיכוב תשובתו הוא כי אביו הגדול נפטר בתוך זמן זה. ההדגשה על גדלותו וחסידותו של ר' שכנא, התוספת כשבע שורות, מוכיחה שר' ישראל כתב אל אדם שלא הכיר את אביו פנים אל פנים. תיאור זה לא היה מן הצורך כלל אילו כתב לתלמיד מובהק של אביו, וכ"ש לחתנו לשעבר. גם קשה להעלות על הדעת שהרמ"א בקראקא לא ידע כלל על אודות פטירת רבו הגדול מלובלין, אע"פ שכבר עבר זמן מה משעת המאורע. (עיין בספר המכריע ס"ק ל שמביא מקורות שרבינו הספיד את רבו ר' שכנא, ובספר ארץ חמדה להמלבי"ם, חלק הספדים, מביא בהספד על השאגת אריה, וז"ל: שמעתי אומרים בשם הגאון מוהרמ"א ז"ל, כי נח נפשיה של חמיו הגאון אור ישראל מוהר"ש ז"ל). תשובה זו דנה בענין כתיבת פרשיות התפילין, ובשו"ת מהרש"ל סימן לז ישנן תשובות אחדות בענין זה. הן כתובות על ידי החכמים האלו: ר' משה ב"ר משלם, שהעלה את השאלה; כמהר"ר יהושע שונצא נר"ו, שהיה גיסו של ר' משה, (עיין הערות לר' יוסף כהן צדק בספר שם ושארית, שנדפס בסו"ס אוצר הספרות שנה חמישית, אות מ"ג שכותב שהג"מ ר' יהושע שונצין נשא את בתו של הגאון ר' משלם קוזי שהיה גיסו של הרמ"א, והיא היתה אחותו של הר"ר משה ב"ר משלם וגם אחותה של אשת הגאון ר' דוד בלומא (בלומיש) אבד"ק זולצברג שעלה לאה"ק. האחרון ג"כ השיב לרש"ל בענין פרשיות התפילין. נמצא לפי זה ששלשה מן המשתתפים בויכוח היו גיסים וגם בקירבת משפחה לרמ"א); הג"מ ר' מאיר מפאדובה. (עי' ג"כ בשו"ת מהר"ם מפאדובה סי' עז). אחריהן כתוב אותן ג' תשובות באו לידי משלשה גדולי הארץ, ואח"כ מוסיף עוד תשובה, זו התשובה שכתב לי מהר"ר דוד בלומיש מא"י. לבסוף אומר הרש"ל: דבר שהוא נפתח בגדולים איך יסתיים בזנב שועלים כאחד מן הנמלים, אכן בהיות שמלאכת שמים היא - לא אמנע מלחוות דעתי באלה המלאכים ולהורות לסופרי התפילין איך יתנהגו מהיום והלאה (גם הג"מ ר' מנחם עזריה מפאנו עוסק בשאלה זו בשו"ת הרמ"ע סי' קו וקז). נראה שר' משה הנ"ל, החותם את עצמו הצעיר משה בכ"ר משלם, היה רב מפורסם בזמנו, שהרי כל הכותבים בענין מתייחסים אליו בכבוד גדול. מתוך התשובה שלו משמע שאע"פ שמוצאו היהמאשכנז מ"מ בהציגו את שאלתו היה רב באיטליה, שהרי הוא כותב: הענין הוא כי בא הנה סופר אחד מארץ רוסיאה והוא מוסמך ואמרתי לו שיכתוב לי זוג של תפילין וכתבן ונתנן לי ובדקתי אותם והיו כתובין כתקנן אך דבר אחד ראיתי בהן לא נכשר בעיני - והוא השיב לי הנה בכל הארץ אשכנז עושים אותם כן ואין פוצה פה ומצפצף, וחכמי רוסיאה לא קטולי קני באגמא נינהו וכדאי לסמוך עליהם אפי' שלא בשעת הדחק. והביא לי ג' זוגות תפילין ישני' כתובים כתיבה אשכנזי' והיו כתובים על זה האופן ג"כ, ואשתומם שעה חדא לאמר מה ראו על ככה ועל מה הם סומכים ונתתי את לבי לתור ולבקש מאין יצא להם זה - ומסתמא דהכי הוא דכל בני אשכנז בתר הרא"ש גרירי. גיסו, הרה"ג ר' יהושע שונצא (בעהמח"ס שו"ת נחלה ליהושע. ועיין ג"כ מאמרי מהר"ם מפאדובה בהדרום כרך כח (תשרי תשכ"ט) עמודים קע"ד - קע"ז ושם הערה ס"ו) כותב אליו: גיסי החכם הוותיק הר"ר משה י"א הגעתני איגרתך גם המשא ומתן אשר כתבת על ענין תפילין ושמחתי בראותי אותך משתדל לרדת לעמק של הלכה ולא נשאת פנים למקבת בור נוקרת בו. היום הזה גלית מעלי חרפת האשכנזים המלעיזים אותי על שאיני בודל כל בין השמשות מדרכי הספרדים ופניתי הבית מלפלפל על דרך אשכנזים וגם אני אודך במה שאתה סבור שהתפילין שלנו יותר כשרים, אמנם לפסול התפילין שלהן לכ"ע בזה אינני מסכים עמך. בסימן כ"ה שלנו מצטט ר' ישראל הרבה מתוך תשובות ר' משה ב"ר משלם ור' יהושע שונצא הנ"ל, ומשתדל לפרוך ולסתור את דבריהם. מכל האמור נראה בעליל שאופן כתיבת פרשיות התפילין בארץ אשכנז נתפתח כשאלה חשובה הלכה למעשה ע"י ר' משה ב"ר משלם, ונשלחה השאלה עם המו"מ אל גדולי הדור וביניהם גם ר' ישראל ב"ר שכנא, שהיה ראש ישיבה בלובלין. ר' ישראל כתב את תשובתו לר' משה ב"ר משלם, שעורר והעלה את השאלה. אולם בשנת ת' כשאסף ר' משה ב"ר אליעזר אחי הרמ"א, שהיה גם נכדו של הרש"ל, את החומר לקובץ השו"ת של דודו, טעה לחשוב שתשובה זו נכתבה אל הרמ"א מכיון שנפתחה בתארים חשובים ונכתבה אל הג' כמוהר"ר משה, ולא זכרו עוד אז גאון אחר מפורסם וידוע באותו השם, שהיה חי באיטליה.+
לדזיו ליה כבר בתיה שלום דמטיבותיה מטיב לאומתיה כולם פתחין סגרין. שלטן ועטרן. חכם ואיש ישרן. נבון ובר סברן. בתורה אדירירון. לו ידות ארבע בארבע ובשית. משדד עמקים שואל בין הפרקים הלא דבריו מדבש מתוקים. עוקר הרים פטיש החזק עמוד הימיני ה"ה הגאון כמוהר"ר משה נר"ו. בהיות שבעו"ה ביום בוא דבריך נטרפה השעה ונשבה ארון הקודש ונתבקש בישיבה של מעלה, מאור הגולה, רוח אפינו משיח ה' רב הרבנים גאון הגאונים נשיא ישראל (ה"ה אדוני מ"א) הנקרא בשם קדשו מוהר"ר שלום המכונה שכנו זקצ"ל ה"ה הכ"מ אשר עליו היה נאמר צדק צדק תרדוף לקיים מה שנאמר בקש שלום ורדפהו לשכנו תדרשו ובאת שמה. ועתה בעו"ה נפשי עגומה. ושפתי אטומה. ואין בידי להשיב מה. כי נתפרדה החבילה. ואין דעתי צלולה. כי נפלה עטרת הגולה. על זאת נפשי עצובה. דאבה כאבה, ואני אנה אני בא. על כל זאת שלא להשיב (פניך) היקרים ריקם אדון (לפניך) בקרקע מן הבא בידי בהיות דברא כרעא דאבוה הוא, וזכרתי מאמרם ז"ל כל שאינו מניח בן כו', עיין שם בפרק יש נוחלין (דף קט"ז). והנה דרש ר' פנחס מאי דכתיב והדר שמע במצרים כי שכב דוד עם אבותיו וכי מת יואב שר הצבא מפני מה כו' יואב שלא הניח בן נאמר בו מיתה כו' והכתיב מבני יואב עובדיה בן יחיאל אלא דוד שהניח בן כמותו נאמרה בו שכיבה וכו'. וק"ק למה התחיל בשינויא בתרא בדוד ובשינוי קמא ביואב (אולי דנוסחא אחרת נזדמנה לו). אלא בא ללמדנו דלא הדר ביה מכל וכל אלא גבי דוד אבל גבי יואב אע"ג דה"ל בן כיון דלא הוה כמותו מעלה עליו הכתוב כאלו אין לו בן לענין ההוא דיש נוחלין שהבאתי לעיל דפשע דה"ל ללמדו ולהדריכו. לכן אני מחוייב להשלים לגול מעליו חרפה זו ושיצדק עליו למימר שכב עם אבותיו, ע"כ נכנסתי לדברים להבין מה טוב, נדרשתי ללא שאלוני, נמצאתי ללא בקשוני אומר הנני הנני, להבין דברי תחכמוני, אף כי לא הורשיתי למשוך בעטי מיעוט דעתי אולי משגה הוא. וזה חסדך אשר תעשה עמדי, שתבוא תדיר בכתבך לדבקני אחריך אדבר. ולא כמתגבר. כי נעמה תורתך. ומתוקה שאלתך. וגברו סברותיך וראיותיך. ואיך לבי ערב. לקרב אל הרב. והוא גבור מצויין. משיב כענין ושואל כהלכה. תיכף לזכרך ברכה. שמורה וערוכה. ברמ"ח איבריך. אברך יקראוך. בראש יושיבוך. ומטיבותא אשיב לך ריכא. ראשית דברי פי חכם חן הענין הוא, כי בא הנה סופר אחד מארץ רוסיאה והוא מוסמך ואמרתי לו שיכתוב לי זוג של תפילין וכתבן ונתנן לי ובדקתי אותם והיו כתובים כתיקונן אך דבר אחד ראיתי בהן לא נכשר בעיני, וזה הדבר, כי היה פרשת שמע מסיימת באמצע שיטה ופרשת והיה אם שמוע היתה מתחלת בראש הדף ובראש השיטה, ואמרתי לסופר לא יעשה כן במקומנו לסיים פרשת שמע באמצע שיטה ולהתחיל פרשת והיה אם שמוע בראש השיטה, וגם במקומכם אי אפשר שיעשו כן שהרי הרא"ש והרמב"ם ז"ל כולם מסכימים שהשלש פרשיות תהיינה פחותות /פתוחות/ ופרשת והיה אם שמוע תהיה סתומה. וכשהיא כתובה באופן הזה נקראת פרשת והיה אם שמוע פתוחה שהרי כתב הרמב"ם בפ"ח פרשה פתוחה יש לה שתי צורות אם גמר באמצע שיטה מניח שאר השיטה פנוי ומתחיל הפרשה שהיא פתוחה מתחלת שיטה שנייה, גם הרא"ש מסכים לזה שכתב הפתוחה צריכה שתהיה פתוחה בסוף השיטה או בתחלתה כדי תשע אותיות הלכך אם נשאר בשיטה עדיין כדי לכתוב תשע אותיות או יותר יניח חלק ויכתוב בראש השיטה שתחתיה וכו', הרי נראה בפירוש דבאופן כזה מקרי פתוחה אליבא דכ"ע. והוא השיב לי הנה בכל ארץ אשכנז עושים כן ואין פוצה פה ומצפצף עכ"ל.
גרסינן פרק הקומץ (דף ל"א), אמר רב חסדא על הארץ בשיטה אחרונה א"ד בסוף שיטה ואיכא דאמרי בתחלת שיטה מאן דאמר בסוף שיטה כגובה שמים על הארץ ומאן דאמר בתחלת שיטה כי היכי דמרחקי שמים מארץ אמר רבי חלבו חזינא ליה לרב הונא דכריך ליה מאחד כלפי שמע ועושה פרשיותיו סתומות. וכתבו התוס' קצת קשה דנקט לשון רבים ואין שם כי אם פרשה אחת ושמא משום על הארץ דבסוף שיטה אע"פ שאין כתוב כלום אח"כ עכ"ל. וקשה אם כן לוכח מיניה דבסוף שיטה כתבן על הארץ ר"ל רב חסדא מדלא פליג עליה דרב הונא. וע"ק דהל"ל איפכא עושה פרשיות סתומות וכריך לה מאחד כלפי שמע דמתחלה כותב ואח"כ כורך, וי"ל דנותן טעם לדבריו למה עושה פרשיותיו סתומות דהיינו על הארץ בסוף שיטה ומשני משום דכורך מאחד כלפי שמע (כלומר משום דרצו לכרוך מאחד כלפי שמע) ואז בתחלת פתיחת המזוזה יזדמן לו על הארץ (לבד) לכן עשה פרשיות סתומות כלומר שכתב על הארץ בסוף שיטה כדי שיראה יחד השמים על הארץ, אמנם הבא לכרוך משמע כלפי אחד יכתוב על הארץ בתחלת שיטה כדפירש כי היכי דמרחקי שמים מארץ כו'. והנכון אצלי כי השמים מורים על החיים אשר משם נחצבו הנשמות שהם חיים וקיימים לעולם, והארץ על המות אשר משם נחצב הגוף שהוא כלה, א"כ כל כמה דלא פגע בעל הארץ עדיף טפי. ואפשר לפעמים היו לוקחים אותם התלמידים להתלמד בה בבית רב הונא, ולכן כרכו מאחד כלפי שמע ועושה אותו סתומה מטעם דכתבו וסמך על כגובה שמים מעל הארץ, אמנם בבתים אחרים שאין דרך להתלמד ולקרות בה כלל רק לקובעה בכותל בחוזק כורכים אותה משמע כלפי אחד וכותבים על הארץ בתחלת שיטה מטעם דכתיבנא. ואפשר מר אמר חדא ומר אמר חדא ולא פליגי לעיל א"ד בסוף וא"ד בתחלה כי שניהם אומרים אמת והלכה. ומ"מ נהגינן לכרוך מאחד כלפי שמע כדכתבו הפוסקים הואיל ונפק מפומיה דרבי חלבו. אך קשה לפי זה הלא מוכרח להיות הפירוש דפרשיות סתומות משום דעל הארץ בסוף שיטה א"כ למה כתבו התוספות ושמא כו', ועוד קשה לא הל"ל ועושה פרשיותיו סתומות דנכלל בה סתימה ראשונה מאחד דאין לה קשר ושייכות לזה ולא הל"ל אלא וכותב על הארץ בסוף שיטה. וי"ל דה"ק אע"ג דהיו לפעמים לוקחים אותה להתלמד בה אפ"ה עשה פרשיותיה סתומות לגמרי ולא היו מניחין ריוח בין פרשת שמע לפרשת והיה אם שמוע אלא כותב שתיהן כאילו הם פרשה אחת, אע"ג דתניא בריש ספרא ומה היו הפרשיות משמשות ליתן ריוח למשה להתבונן בין פרשה לפרשה וכ"ש הלמד מן ההדיוט, מ"מ מזוזה שאני דלא היו התלמידים לוקחים אותה לקרות בה דהא נכתבים שלא מן הכתב להיות שגורות בפי כל רק היו לוקחים אותה להתלמד בה הלכות כתיבתן כגון ריוח מלמעלה כו' ושרטוט ועל הארץ בשיטה אחרונה ודומיהם, ועל זה קשה לתוספות למה אמר פרשיותיה ואין שם כי אם פרשה אחת שהיא סתומה לגמרי עם שלמטה ממנה כאילו הם אחת מה שאין כן בעל הארץ אע"פ שנכתבו בסוף שיטה ומורה קצת שהיא סתומה עם הבאה אחריה מ"מ סתומה לגמרי לא הוי מדלא נכתב דבר אח"כ דתינח אי הוי על הארץ נכתב בתחלת שיטה והיה נכתב יותר מיד אחריו בלא שום הפסק אז יצדק למימר על שניהם בחד מחתא סתומות אמנם מאחר דלא נכתב אח"כ מידי ולכך על כרחך הוצרך למכתב על הארץ בסוף שיטה (כדי לעשות הפסק) להורות שהבא אחריהם סתומה ומינה מוכח ע"כ שהם שתי פרשיות א"כ לא ה"ל למכללינהו בהדי ולמימר עליהם סתומות מאחר דסתימתן לא דמו להדדי. ומשני ושמא משום על הארץ דבסוף שיטה ר"ל מאחר דעל הארץ ע"כ הוא מפרש דלעיל להיותו סוף פסוק ואם כן הוה ע"כ הפנוי דלפניו כאילו נתמלא דלא מצינו היכר באמצע פסוק לכן הוי הבא אחריו מיד בתחלת שיטה שלמטה הימנה סתום ממש אע"פ שאין כתוב כלום אח"כ וק"ל א"נ לי"ס דגרסי אע"פ שאין כתוב כלום אמר כך אתי שפיר טפי ור"ל אע"פ שאין כתוב כלום בפנוי שלפני על הארץ. והשתא א"ש הא דאותבינן מהא דאמר רבי שמעון בן אליעזר (שם /מנחות ל"א/) ראיתי ר"מ היה כותב על דוכסוסטוס כמין דף ועושה ריוח מלמעלה וריוח מלמטה ועושה פרשיותיו פתוחות אמרתי לו רבי מה טעם א"ל הואיל ואין סמוכות מן התורה וא"ר חננאל אמר רב הלכה כרבי שמעון בן אליעזר ר"ל דאמר מה טעם וסבירא ליה דבעינן למיעבד סתומות מאחר דבתורה סתומות הן וכתב דפריך מאי טעמיה דרבי מאיר מאחר שאין סמוכות כו', דנ"ל למקשן דטעם מסתבר הוא והדר ביה רשב"א, א"כ קשה למה ליה להביא להא דרב חננאל כלל גם למה ליה למימר מאי לאו אפתוחות ומאי משני לא מריוח, ועוד קשה מדאמר רשב"א מ"ט והשיבו ר"מ הואיל וכו' מוכח בהדיא דמהאי טעמא שרי למעבדינהו פתוחות אע"פ שהם סתומות בתורה ועביד הכי כי היה דרכם להראות לתלמידים דברים נפלאים ומכ"ש אי עבדינהו סתומות כמו שהם בתורה דטפי עדיף ואם כן לא קשה מידי לרב הונא. וע"ק למה לא אמר רב הלכה כרבי מאיר דהא ליכא תרי תנאי אליבא דרבי מאיר אלא ודאי ס"ל דלא הדר ביה רשב"א אלא דלא למעבדינהו פתוחות הואיל והן בתורה סתומות אבל לא סתומות לגמרי, ועוד דאל"כ לא ה"ל שום סברא למימר מ"ט ומזה פסק רב הלכה כוותיה, וא"כ קשה עליה דרב הונא דעבדינהו סתומות לגמרי דלא כמאן ודלא כהלכתא. ומשני לא אריוח ואמר הלכה כרשב"א משום דההוא ודאי ס"ל דיש לעשות ריוח מדאמר ר"מ היה כותב כו' ועושה ריוח כו' אבל ר"מ גופיה נימא דלא עביד רק כדי ליפות בעלמא משום זה אלי ואנוהו ולא שיהא צריך לעשות כך מדינא כלל ואע"ג דהוי דלא כמאן להכי מביא הא דא"ל אביי לרב יוסף כו' (שם /מנחות/ ל"ב) והא רב אית ליה מנהגא והאידנא נהוג עלמא בסתומות פירוש לגמרי ור"ל דס"ל לרב הונא כרב רביה. והא דאמרינן (שם /מנחות ל"ב/) ר"נ בר יצחק אמר מצוה לעשותן סתומות ואי עבדינהו פתוחות שפיר דמי ומאי פתוחות דקאמר רשב"א אף פתוחות ה"פ מכדי ס"ל לר"ש מצוה לעשותן סתומות כמו שהם בתורה ואפ"ה אי עבדינהו פתוחות ש"ד דקבל דברי ר"מ לכל הפחות לענין דיעבד מטעם שאין סמוכות בתורה מה"ט נמי אי עבדינהו סתומות לגמרי ש"ד דפתוחות משום שאין מקומו לא מעליא מסתימה לגמרי כי שניהם אינם מצוה מן המובחר לכן שקולים הם ויבואו שניהם ומאי פתוחות דאמר רשב"א דעביד ר"מ מטעם הואיל אף פתוחות ר"ל אבל לא שיהיה ר"ל דוקא פתוחות דזה הוי סברא זרה דמשום דאין סמוכות יעשה פתוחות דוקא דמ"ט לפתוחה זו דייך אם שרית להו מה"ט לשנות מכמו שהם כתובות בתורה וכדכתיבנן לעיל. וע"ז אומר /לימא/ לימר מסייע ליה כיוצא בו ספר תורה שבלה ותפילין שבלו אין עושין מהן מזוזה לפי שאין מורידין מקדושה חמורה לקדושה קלה הא מורידין עושין אמאי הכא סתומות והכא פתוחות. כלומר אי הוה אמר פתוחות דוקא קאמר רשב"א דעבד כר"מ א"כ הויא דלא כר"מ אלא ודאי אף קאמר. והשתא אתי שפיר דלא מייתי האי סייעתא לרב הונא דשפיר עבד דעשה פרשיות סתומות דאי בעינן דוקא פתוחות קשה הכא סתומות והכא פתוחות דכיון דרב הונא סתומות לגמרי קאמר ליכא סייעתא דאף אי אמרינן דלא שפיר עביד ובעינן למיעבד כמו שהם בדאורייתא א"ש טפי הא דאין מורידין אותן דאז הוי הכא סתומות והכא סתומות, גם ל"ק עלה הא מורידין עושין הכא סתומות והכא סתומות לגמרי דלא לעכובא קאמר למימר דאי עביד סתומות כמו בדאורייתא שיהא פסולין וק"ל. ואין להקשות למאי דפרישית לעיל והאידנא נהוג עלמא בסתומות דס"ל סתומות לגמרי מהא דכתבו התוספות וז"ל והאידנא נהוג עלמא בסתומות ופירש בקונ' דכשיש בתחלת שיטה ובסוף שיטה ופרשה באמצע פירוש חלק המפריש ועושה אותן שתי פרשיות זו היא סתומה, ואנו נוהגין להניח חלק מעט בתחלת שיטה ואחר כך מתחיל והיה אם שמוע עכ"ל. מאחר דלא מצינו בפירש"י שלפנינו שום פירוש על והאידנא וכו' ועוד מדכתבו התוספות בשם הקונטרס דכשיש כו' מוכח בהדיא דלא כפירש"י על והאידנא כלומר דאל"כ הל"ל רק כתוב בתחלת כו' אלא קאי בקונטריס לפרש צורת הפרשיות שבתורה ואמר דכשיש כו' זו היא סתומה בתורה ומביאו התוספות פירוש הקונטרס להסביר גודל הקושיא דאמר והאידנא נהוג כו' דהיינו סתומות לגמרי יותר מסתומות שבתורה דהא פירש בקונטרס דכשיש כו' וא"כ קשה למה מעלינן ליה תרי דרגי במה שאנו נוהגין להניח חלק מעט כו' ומשני ושמא גם זה קרויה סתומה ר"ל סתומה הויא כשמניח חלק בתחלת השיטה כהרמב"ם ומאחר דלא מנחינן חלק כשיעור רק מעט הויא כסתומה לגמרי והאי מעט ר"ל שאין שלש תיבות שהוא השיעור האמיתי אלא שלש אותיות, לכן מקשו התוס' ור"ת מפרש כו' וסתומה שכתוב בתחלת השיטה כו' עד כדי לכתוב שתי אותיות או יותר וזו היא סתומה ש"מ דשיעור סתומה הויא א"כ לא הויא סתומה לגמרי. וכמה יניח בראש השיטה ותהא נקראת פתוחה כדי לכתוב שלש אותיות ש"מ דבהכי נמי הוי פתוחה. ועוד דבירושלמי בפ"ק דמגילה קאמר בהדיא דפתוחה מראשה כפתוחה מתוכה. ר"ל כשיעור הפתוחות שעושין מתוכה כדי לעשות סתומה הויא פתוחות שעושין בראשה לעשות פתוחה דהיינו שלש אותיות לאפוקי כשיעור שלשה למשפחותיכם שכתוב בסידור קדמונים להניח בסוף שיטה כדי לעשות פתוחה, ש"מ דהויא סתומה בשלש אותיות. ואין לתמוה דקרא לחלק שבאמצע השיטה פתוחה מתוכה דכה"ג כתבו התוס' לקמן וז"ל או פתוחה באמצע ומכאן ומכאן סתומה, ואי גרס בתוס' סתומה מראשה כפתוחה מסופה בא להוכיח דלא כהרמב"ם, ומ"מ מקשו התוס' וז"ל כל הני קשה אמנהג דידן כו' והוכרחו למהדר בהו משנויא קמא ואומר ושמא סמכינן אההיא דירושלמי כו' עד הלכה כדברי מי שאומר פתוחה שאין זה מקומה כלומר מפני שאין מקומה יכול לעשות פתוחה, וקשה לתוס' אי ס"ל כירושלמי א"כ למה אנו מניחין יותר חלק בתחלת השיטה ולא כשיעור פתוחה דהיינו שלש אותיות, אבל אשיעור סתומה ל"ק דמדאמר שתי אותיות או יותר ולא אמר שלש ש"מ דלא קפדינן אבל גבי שיעור פתוחה קאמר לעיל כדי לכתוב שם של שלש אותיות. ואין לתמוה דריוח סתומה יהיה יותר מפתוחה רמז לדבר דאשכחן דכתב הרא"ש וז"ל ואם סיים פרשה סתומה בסוף שיטה יניח שיטה חלק ויתחיל בשיט' שלישית והיא פרשה סתומה כו', שמע מינה דאי הוה מתחיל באמצע או בסוף שיטה הויא פתוחה והשתא דהניח חלק יותר הויא סתומה ע"כ מביאין לשון הירושלמי פתוחה מראשה פתוחה כו' ודבר תימה כו' ונראה לפרש כו' וכדפירש הרא"ש דברי התוספות דרב פסק כמ"ד אף פתוחה וכדרב נחמן בר יצחק וכיון דמצוה בסתומות לכן מדקדקים שלא לעשות פתוחה גמורה ואז מיקרי סתומה וה"פ אית תנוי תני סתומה כזו דוקא משום דבה מקויים תרתי פתוחה גמורה לא מפני שהן אינן סמוכות בתורה ואית תנוי תני פתוחות כלומר אף פתוחות לגמרי כשר אי עבדינהו והכי הלכתא כדרנב"י. לכן מיושב מה שאנו נוהגין להניח חלק בראש שיטה יותר משיעור פתוחה. ומה שכתב לעיל מעט היינו לפי מאי דס"ד מעיקרא דשיעור פתוחה הוא שלש תיבות של שלש אותיות א"כ הוי מעט כשאין כ"כ וק"ל. וכעין שכתבתי כתב הסמ"ג (עשין פ"ה) ומאריך אח"כ שם ואומר פתוחה מראשה פתוחה מסופה פתוחה, פתוחה מכאן ומכאן סתומה. וקבלתי שכך הפי' לא שתהא פתוחה לגמרי מראשה כו' ולא שתהא פתוחה לגמרי מסופה שא"כ היתה פתוחה גמורה רצה לומר ולא הוו סתומות בתורה, אלא תחלק שיעור הפתוחה לכאן ולכאן פחות מג' אותיות בסוף ובשעריך בסוף שיטה ופחות מג' אותיות בתחלת שיטה במקום שמתחיל והיה אם שמוע להיכרא בעלמא לפי שאין סמוכות בתורה. ר"ל ואין צריך להתחיל והיה בסוף שיטה לעשותה סתומה גמורה ואז אית ביה תרתי וזו היא סתומה גמורה מאחר שאין שיעור פתוחה לא בתחלה ולא בסוף עכ"ל. וס"ל לתוספות דכמו כן כשמוסיפים על שיעור הפתוחות לא מיקרי פתוחה מטעמא דכתיבנא לעיל גם סתומה גמורה לא הוי מדלא התחיל והיה אם שמוע בסוף שיטה דלעיל וקיימנו הסתומות שבתורה והריחוק וק"ל. וא"ל למה להו להביא הירושלמי נימא דסבירא ליה כרנב"י ויפרש כדפרישית, דקשה לתוס' לפי מאי דפירש דברי רב הונא שר"ל סתומות לגמרי לכתבם כאילו הם פרשה אחת וע"ז מביא התלמוד והאידנא נהוג עלמא בסתומות ומדנהוג עלמא הכי ש"מ דהוא מצוה מן המובחר, ואפשר מטעם דאין סמוכות בתורה לא עבדינן סתומה כדינה רק לגמרי סתמינן אבל פתוחה לא עבדינן דאז הוה עברינן על סתומה לא יעשנה פתוחה וק"ל, ולכן לא היה לנו להניח חלק מעט בתחלת השיטה כרנב"י ולחלוק על מנהגא דעוקר הלכה, ומשני דס"ל כירושלמי דפליג ארב הונא והמנהג וס"ל כרנב"י ע"כ יש לנו לפסוק כרנב"י וק"ל. ובהכי אזלא סוגיא דשמעתא ותוספות והרא"ש כהוגן. והארכתי בפירושה יען ראיתי שכתב החכם השלם כמהר"ר יושיע שונצין נר"ו וז"ל מצאתי בפסקי ה"ר ישעיה הראשון שכתב בהלכות מזוזה אהא דגרסינן (בפרק הקומץ דף ל"א:) ועושה פרשה סתומה פירוש שלא היה מניח ריוח בין פרשת שמע לפרשת והיה אם שמוע שאע"פ שבס"ת יש ריוח בין הפרשיות התם מפני שעשויה להתלמד בה וכדי שיוכל האדם להתבונן בין פרשה לפרשה צריך ליתן ריוח ביניהם כדתניא כו' אבל המזוזה שאין עשויה לקרות בה אלא לקובעה בכותל אין צריך להניח רווחא ביניהם אלא כותב את שתיהן כאילו היא פרשה אחת עכ"ל הרב כו'. ואע"ג דהאי פירושא אינו מתיישב שפיר בסוגיא כו' עכ"ל הרב הנ"ל. לכן משכני נפשי עליה דרב ישעיה אע"ג דמעולם לא ראיתי פסקא הדין אמינא כי שכיבנא יפוק לוותי דמתרצנא לסוגיא כוותיה. ומינה לענין שאילה דשאילנא קדמיכון אי מניח יותר מכשיעור בסוף שמע או פחות ומתחיל והיה בשיטה שנייה יצא י"ח.
והנה אחר שכתבתי זה שלחתי אחרי תרי ספרי דווקני שבעירנו כדי לירד לעומק הענין, האחד המיוחד הישיש האלוף הר"ר שלמה יצ"ו, ומשנהו הנכבד והיקר הח"ר יעקב יצ"ו. ושאלתי את פיהם איך הם נוהגים ואמר הרר"ש הנ"ל איך שדרכו להוסיף או למעט משיעור כי היכי דלא להוי פתוחה גמורה, ושמחתי שכוונתי לקבלתו, וה"ר יעקב הנ"ל אמר שדרכו לעשות ממנה פתוחה גמורה ואמר שקבל הפתוחה צריכה שתהיה פתוחה בסוף שיטה כו', דר"ל אחר שכתב הפרשה הנקראת פתוחה יעשה לה היכר בסופה כלומר שמניח חלק כשיעור או בסוף שיטה שגמר הפתוחה או בתחלת השיטה מפרשה הבאה. וכן סתומה צריך שיעשה ההיכר בסופה כמשמעות הרא"ש ובנו, ועוד דאל"כ פרשת קדש לא מיקריא פתוחה, מצורף דהדיבור דלעיל המתחיל ועושה הפרשיות סתומות אתי כפשוטו וכמו שהזכיר החכם השלם כמהר"ר משה נר"ו הוא פירוש דבריו ומחא ליה אמוחיה באמרו ולדעת הר"מ צורת הפתוחה והסתומה הוא בתחלתה כמו שנראה מתוך דבריו מפירוש שכתב בפ"ח אם גמר באמצע שיטה מניח שאר השיטה פנוי ומתחיל הפרשה שהיא פתוחה באמצע השיטה השנייה עכ"ל. אמנם מיניה וביה אבא נשדי ביה נרגא, דהא כתב על הא דכתב הרא"ש וז"ל ואם סיים פרשה סתומה בסוף השיטה יניח שיטה אחת חלק ויתחיל בשיטה שנייה עכ"ל. דמשמע בשכבר סיים הפרשה סתומה יניח החלק המורה עליה שהיא סתומה אפשר ליישב ולומר דסתומה פירוש מסויימת וה"פ ואם סיים פרשה מסויימת עכ"ל, הכי נמי י"ל דברי הרמב"ם ומתחיל הפרשה שתהא מתחלת בתחלת כו'. אמנם תירוץ דחוק הוא דמה לו לכפילות זה למימר ואם סיים פרשה מסויימת וכן ומתחיל הפרשה שהיא מותחלת לימא אם סיים פרשה בסוף כו' וכן ומתחיל הפרשה בתחלת שיטה השנייה. וכן לאידך פירוש דפירש וז"ל אפשר דסתומה ע"ד ועושה פרשיות סתומות וכתבו התוספות דמיקרי פרשת והיה סתומה משום דמסיימת בסוף השיטה ה"נ האי דקאמר הרא"ש כו' כלומר ואם סיים פרשה סתומה דהיינו בסוף שיטה עכ"ל. נימא ה"ה איפכא קורא הרמב"ם בלשון מושאל הפרשה הבאה אחר הפרשה הפתוחה פתוחה בהיות חלק הרבה ביניהם א"נ בהיות שפותח בראש שיטה כסברתו שפרשה המתחלת אחר הפתוחה לפי שאנו עוסקים בו מתחלת בראש שיטה והתחלה זו עושה שפרשה המסויימת הויא פתוחה לכן קורא אותה פתוחה ע"ש פעולתה וק"ל. ומה שכתב וז"ל והכי דייק לישנא שמביא הטור ואם סיים הסתומה בסוף הדף יניח שיטה עליונה של ראש הדף חלק כו' ואיכא למידק דהל"ל ואם סיים הסתומה בסוף הדף ובסוף השיטה וכתב דסוף הדף משתמע כו' אף סוף השיטה כו' אמרינן (בפרק הקומץ דף ל') הכותב ספר תורה בא לו לגמור לא יגמור באמצע הדף אלא מקצר והולך עד סוף הדף ואח"כ כותב לעיני כל ישראל באמצע שיטה, נראה דסוף הדף לא משתמע עד סוף השיטה ג"כ אלא סוף הדף מיקרי בשיטה אחרונה אפילו באמצעה כו'. אי משום הא לא איריא דלעולם נימא היכא דאומר בסתמא עד סוף הדף ר"ל סוף באורך וברוחב, ושאני הכא דפירש בהדיא שר"ל באמצע הדף באמרו מקצר והולך עד סוף הדף דהיינו כזנב שלש שתים אחת. ומ"מ הוצרך להזהיר היכא שכותב שיטות מיושרות ושוות עד סוף הדף יצמצם בשיטה אחרונה לעיני כל ישראל באמצע שיטה להראות שנגמר כדכתב המרדכי דכשמסיים בסוף השיטה כמו שאר השורות נראה כאילו רוצה לכתוב יותר עכ"ל. ואפשר מה"ט כתב הרמב"ם שפרשת ויעל היא סתומה אע"פ שהיא מסיימת באמצע שיטה בהיות שהפתיחות שם אין בא להורות על הפרשה אם תהיה סתומה או פתוחה רק על התורה שנגמרה, אלא למד הרמב"ם ק"ו מפרשת ויחי שהיא סתומה מפני שנסתמו עיניהם של ישראל כו', וק"ו באבוד איש כזה שהעידה עליו התורה דלא קם וגו' ואשר הוציאם מגלות (מצרים) ולמדם תורה שהיא סם חיים וחכמה ובינה לעיני כל העמים ואבדו הרבה דברים נפלאים בגויעתו שע"י כן באו לגלות המר הזה כידוע לחכם ונבון כמוך. וא"ש מה שהקשית עוד וז"ל יקשה במה שאמרו (בפרק הקומץ דף ל') איני והאמר רב גידל אמר רב לעיני כל ישראל באמצע הדף ההיא באמצע שיטה איתמר, דא"א לומר דבאמצע שיטה איתמר דא"כ הל"ל דפרשת ויעל היא פתוחה ומינה הוה ידעינן דהיא מסיימת באמצע שיטה דאי מסיימת בסוף השיטה היא סתומה כמו פרשת והיה כו'. ע"כ לומר דודאי היא סתומה ומ"מ מסיימת באמצע שיטה והרמב"ם מנאה לפרשה סתומה לכללה עם שאר הסתומות שבתורה, והטעם ידוע ממנינם שכתב הרמב"ם סכום כל הסתומות עט"ש והפתוחות ר"ץ (עוד יש רמז שע"ט ר"ץ, גם יש בזה סוד למקובלים). ועוד י"ל לאידך גיסא דלא הוה ידעינן דהיא מסיימת באמצע שיטה דה"א אע"ג דמסיימת בסוף שיטה הויא שפיר פתוחה כמו פרשת קדש דהויא פתוחה לפירושו דצריך להראות הפרשה בראש פרשה אע"פ דאין שום היכר בראשה. מ"מ כיון דאין קודם לה דבר מיקרי פתוחה ה"ה הכא נמי כיון דאין אחריה דבר מיקרי פתוחה בלא שום היכר, להאי פירוש דמראינן ההיכר בסוף, והא דמהר"י קאר"ו ומהר"י אבוהב אינם מפרשים כן היינו משום דבאו ליישב מנהגנו וק"ל. ומה שכתב מהר"י שונצין נר"ו וז"ל שאם מה שכתב הרמב"ם והטור ששלשת הפרשיות תהיינה פתוחות ופרשה אחת סתומה הויא מימרא דאיתמר הכי בשום מקום היה מקום לחלוק שאמרה אמנם כו' ולא יצא להם דבר זה אלא ממה שאמרו בגמרא (בפרק הבונה דף ק"ג:) סתומה לא יעשנה פתוחה פתוחה לא יעשנה סתומה דמיתני גבי ספר תורה וסבירה להו לרבוותא דפרשיות של תפילין צריך לכותבן על סגנון שכתובות בתורה אם פתוחות פתוחות כו', וכיון שכן הן שיהיה סימן הפתוחה בראש או בסוף אין כאן מקום להכשיר שהרי אין הכוונה אלא לעשותם ע"ד שנכתבו בספר תורה ובס"ת בסוף שמע איכא סתומה וכן בראש והיה כו' עכ"ל. לטעמיה קשה מנ"ל לרבוותא לבדות דבר גדול כזה מלבם הפרשיות של תפילין צריך לכותבן על סגנון שכתובות בתורה אם פתוחות פתוחות כו' ואם שינה בהם פסולות, ע"כ צ"ל דהלכתא גמירי להו איש מפי איש, מעתה נאמר דלא יצא להם זה מההיא דפרק הבונה דלא ס"ל דצריך לכותבו על סגנון שהם כתובות בתורה רק הם מקובלים איש מפי איש דשלש פרשיות הראשונות תהיינה פתוחות והאחרונה סתומה בהיותה דרך תוכחת מוסר ולעולם היכר פתוחה וסתומה הוו בסוף. עוד כתב וז"ל ואין לומר שהסופרים טועים בין פרשה לפרשה שמצאתי בחבור אחד שנקרא ברוך שאמר, חברו סופר אשכנזי בזמן מהר"ם מרוטנבורג שכתב וז"ל כל השיטין הראשונות בין ביד בין בראש יאריך מאוד כדי שיהיה בשיטה אחרונה פתוחה כשלש פעמים אשר כו', ובפרשת שמע של היד יאריך מעט בתי"ו של ואהבת כו', ובפר' שמע של הראש יאריך הלמ"ד של ובכל קצת בשביל הפתוחה שבשיט' הרביעית, ופרשת והיה אם שמוע תהיה סתומה לגמרי בין בראש בין ביד עכ"ל. וה"פ דבריו שהשיטין הקודמות תהיין ארוכות כדי שיוכר הפתוחות שבסוף הפרשה שהוא כשיעור ג"פ אשר. ולהיות שע"פ הקבלה כתב המחבר הזה כו' כתב להאריך בתי"ו של ואהבת שלא ישאר גליון יותר מכדי הצורך בצד שמאל, ואחרי אותה שיטה ימשכו שאר השיטות עד השיטה השביעית שהפתוחות בסופה באופן שתהיה הפתיחה נכרת לעין, וכן בפ' שמע של ראש כו' נמצא שסוף שיטה ראשונה ובכל וכתב להאריך בה בשביל הפתוחה שבשיטה רביעית משמע בהדיא דלאו שגגה היא הפתיחות שבסוף שמע עכ"ל, מדספר כ"כ בשבחו וכתב שחברו סופר אחד בזמן מהר"ם ר"ל לכן יש לסמוך עליו, גם אח"כ הוסיף לומר שע"פ הקבלה כתב כו' הרי יש לסופרים אשכנזים על מי לסמוך ואותו מחבר היה בקי בהלכות ס"ת תו"מ דהרמב"ם והרא"ש טפי מינן ומביאן בחבורו והיה בימיו דהרא"ש ובנו דהיו בימי מהר"ם ומסתמא שמע מפיהם ואפ"ה כתב דיש לכוין כדי לעשות הפתוחות דבסוף שמע אע"ג דכתב בהדיא בסוף דבריו ופרשת והיה אם שמוע תהיה סתומה לגמרי בין בראש בין ביד, ע"כ צ"ל דס"ל דהחלק שמניחין להודיע שהפרשה פתוחה או סתומה יש להניח בסוף כדלעיל ויש לפסוק כוותיה, כמו שפסקו ז"ל כשמואל וכרב נחמן בדיני להיותם דיינים ונחתי לעומקא דדינא ה"ה ספרי בדידהו נחתי לעומקי בפרט מאחר שהיו בזמן הגדולים ובודאי שמשם (היתה לו זאת ושכך קבל) (ומ"מ אינני מחליט האי פירוש ואפרש לקמן שהתפילין כשרים אף אי מניחין החלק בתחלה. גם אפשר לומר ששני הפירושים אמת ותלוי בדעת הסופר אם רוצה מניח היכר כל הפרשיות בסוף ואם רוצה מניח בתחלה ואתי לישנא דהרמב"ם והרא"ש כפשוטו ובהא מודינא דלא יניח מקצת בסוף ומקצת בתחלה דישתנה המכוון לגמרי דלא ידעו איזו סתומה או פתוחה אי אדבתרא קאי אי אדקמא וק"ל). ותמהני שכתב הרב וז"ל משמע בהדיא דלאו שגגה כו' וצריך לתת לב כו' ויראה לי דנמשכו הסופרים האשכנזים אחרי דעת התוס' כו' עד ואם כן גם בתפילין ראוי לעשות פתוחה כו', כל זה משמע שבא לתרץ המחבר הנ"ל, והלא כתב המחבר בהדיא ופרשת והיה אם שמוע תהיה סתומה כו' נמצא שצלל במים אדירים והעלה בידו חרס. ומאד מגומגם אצלי האי משען דרצה להוכיח מהתוס', עד שיצדק לקרות עליו משענת קנה רצוץ. ע"כ לא באתי להאריך בביטולו. אפס כדי שלא ליתן פתחון פה למימר דלהכי פסלי רבוותא אם שינה וכתב סתומה פתוחה פן יבא לעשות פתוחות סתומות כדכתב מהר"י שונצין נר"ו, אומר אני מאחר דפתוחה לא יעשנה סתומה גופה הויא כמו גזירה אטו ס"ת מדלא כתיב ולא רמיז לא גזרינן גזירה לגזירה וק"ל. ועוד במחילה מכ"ת סברא זרה היא זו למימר דיש לגזור אם כתב סתומה פתוחה אטו יבא לשנות לעשות פתוחות סתומות דגזירה כי האי לא אשכחן. תינח אי הוה עוד איזה פרשה גבי תפילין שפסולה אי כתב פתוחה הוה מקום לגזור בפרשת והיה שג"כ מצוה בסתומה למפסלה בדכתב פתוחה אטו אותה פרשה כי היה דרכם ז"ל להשוות מדותיהם כדי דלא ליתי ההמון למיטעי להשוות לקולא. אמנם כשיטעו לעשות מסתומות פתוחות היינו משום שרצו להשוות כתיבתן ודאי שוב לא יטעו בהפכו וק"ל. ואפשר מאחר דפתוחות ש"ד ומסקנת התוס' והרא"ש במזוזה ספרי דידן נהוג בפתוחה גזירה אטו שלש ראשונות דפסולות אי עבדינהו סתומות אף אי מפרש דההיכר הוא בסוף כל פרשה ופרשה, גם א"ל דטעם דרבוותא משום דגזרינן אטו ספר תורה א"כ במזוזה נמי ה"ל למיגזר. לכן אמינא אם קבלה נקבל ואם לדין יש לחלוק ולחלק כמו שכתבתי וכמו שאכתוב עוד בעז"ה.
ומ"ש דמתוך דברי התוספות משמע דמצוה מן המובחר לעשות פתוחות לא היא כדכתב הרא"ש שהבאתי לעיל, ועוד דא"כ קשה מנ"ל לתוס' דבאו לפרש דברי רב שיודה דאף סתומות שרי. דלמא ה"ק פתוחה מראשה כשיעור פתוחה ופתוחה מסופה כשיעור פתוחה כלומר אלו הוא דהוויין פתוחות אבל פתוחה מכאן קצת ומכאן קצת סתומה הויא לפסול. אלא ש"מ דס"ל מצוה מן המובחר בסתומה כמו שהם בס"ת לכן לרבותא פי' בסתומה גמורה ואפ"ה יש לעשו' לכתחלה, וכ"ת דוק לאידך גיסא מדכתב ודבר תימה כו' ונראה לפרש כו' רק דלא הל"ל רק או פתוחה באמצע ומכאן ומכאן פתוחה (צ"ל סתומה) והאי מכאן ומכאן אסתומה דבתר הכי קאי ולא אפתוחה דקמיה דההיא פתוחה באמצע איירי דהא לא הוה ק"ל רק על שקראה פתוחה ולא יתכן והא תירץ והא דקאי לפרש מילתא דרב כו' והא דקאמר בתר הכי ואע"ג כו' הוה יכול למימר בקושיא ויהיה פירוש הסתומה איך שיהיה ולא תלי הא בהא, וע"כ צ"ל דקודם פירוש זה ה"א דקאי לפרש מילתא דרב בהיפך פתוחה מראשה או כו' הוא דהוי פתוחה ויכול לכתוב אבל פתוחה מכאן ומכאן סתומה ואין לכתוב הטעם פתוחה לא יעשה סתומה כדלקמן, לכן הקשה דא"א שתקרא זה סתומה ותירצו ונ"ל כו' פתוחה באמצע ומכאן ומכאן סתומה. ומעתה אי אפשר לפרש דר"ל דאין לכתוב מטעם דהוי סתומה דא"כ הוי עיקר חסר מן הספר דהל"ל פתוחה מכאן ומכאן סתומה סתומה, דהא עדיין לא פירש מה ר"ל שיהא דינה של פרשה זו דסתומה דקאמר ר"ל שנכתבה השורה בכתב לכן הל"ל פעם שניה סתומה, אלא ע"כ ר"ל או וא"כ ש"מ דבא לפרש מילתיה דרב באופן אחר ממאי דס"ד מעיקרא וע"כ הקשו בסוף ואע"ג, ולפ"ז ש"מ דס"ד דסתומה תהא פסולה א"כ לפי מאי דמתרץ נעליה חד דרגא למישריה בדיעבד ומ"מ לכתחלה טפי עדיף בפתוחה יש לדחות דלהכי קאמר רבא לפרש מילתא דרב משום דהוה ק"ל מאי קמ"ל בהאי ומאי עניינא לכאן. בשלמא אי הוי הפירוש דמסיים באמצע השיטה ומסיים באמצע השיטה שתחתיה ניחא דקמ"ל דסתומה כי האי מודו כ"ע דיוצאים בה דמיקרי סתומה אף למ"ד בעינן סתומה ומיקרי פתוחה למ"ד בעינן פתוחות לפי מה דס"ד דהתוס' מטעם דלא גרע, אבל לפי מה דפירש הוא סתומות גמור א"כ הל"ל לעיל אחת סתומה, לכן ע"כ צ"ל דבא לפרש מילתא דרב דר"ל אף פתוחות. ואי איכא למידק מתוס' מהא איכא למידק דכת' וז"ל אע"ג דבעלמא מיקרי סתומה כה"ג ר"ל א"כ ה"ל למיפסל משום פתוחה לא יעשה סתומה ומשני לא חיישינן גבי מזוזה כיון דטעם משום דאין זה מקומו כו' כלומר שאין הפתוחה במזוזה משום צורת הפתח אלא משום דאין זה מקומו אין פוסל ומדס"ד למיפסל ש"מ דס"ל מצוה מן המובחר וזה אי אפשר מדכתב הרא"ש דפסק רב כמ"ד אף פתוחה ש"מ דס"ל דהתוס' ס"ל מצוה בסתומות, וכדי לתרצם נאמר דה"ק אע"ג דס"ל גם תפילין מצוה בפתוחה וכה"ג מיקרי סתומה ופסלינן וא"כ במזוזה לא ה"ל למעבד סתומה לכתחלה וזה אמרו ואע"ג דבעלמא מיקרי סתומה כה"ג בפרשה זו עצמה. ומשני לא חיישינן גבי מזוזה דכיון דטעמא דשרינן למעבד פתוחות הוא משום דאין זה מקומו ובלאו הכי הוה אסרינן וגבי תפילין דוקא גזרינן למעבד פתוחה כיון דליכא קפידא אטו אחריני, משא"כ במזוזה. והשתא א"ש מדויק דאמר לא חיישינן גבי מזוזה דלא הל"ל גבי מזוזה רק לא חיישינן הכא דהא במזוזה קיימינן אלא לדקדק גבי מזוזה הוא דלא חיישינן אבל גבי תפילין חיישינן ש"מ דבתפילין מצוה בפתוחות. יש לדחות דהתוס' אליבא דר"ת כתבו הכי דלדידיה פרשת והיה כתובה קודם שמע בשל יד על קלף אחד וכן מנחינן בבתים בשל ראש מעתה נתבטלה הסתומה דמסוף שמע המורה על והיה דלהוי סתומה ומאחר דקודמת לה ועוד דהפתוחות דבסוף והיה כי יביאך מורה עליה דלהוי סתומה, לכן ע"כ צ"ל דס"ל דיש לעשות פתוחות אבל לדידן דס"ל כרש"י לא וק"ל. ומה שכתב וז"ל שידוע שכל האשכנזים נמשכים אחר התוספות עכ"ל, אמת שכתב מהר"ם מרוטנבורג ז"ל שדרכו היה לפסוק כהרי"ף ז"ל היכא דלא פליגי עליה התוס' מכלל דיש לפסוק כתוספות והיינו מטעם דאינהו הוו בקיאים בספרים יותר מכל אדם אשר על פני האדמה וכיון דפליגי עליו ודאי טעמא רבה אית להו. ומינה דהלכה כהפוסקים כהרא"ש והמרדכי דהוו בתרייהו טובא כדפליגי עלייהו דמה"ט הלכה כבתרא דהוא חזא טעמא דקמא ואפ"ה פליג ש"מ ידע דלית בה מששא אבל קמא דלמא אי הוה שמע טעמא דבתרא הוה הדר ביה, ע"כ יש לפסוק כתוספות היכא דלא פליגי פוסקים עלייהו, אמנם היכא דפליגי (פוסקים בתראי כהרא"ש והמרדכי עלייהו) הלכה כוותייהו. וכן קבלתי הלכה למעשה מאדוני מורי אבי הגאון רבן ומאורן של כל בני הגולה מהר"ר שלום המכונה שכנ"ו זקצ"ל ה"ה הכ"מ אשר העמיד תלמידים הרבה מסוף העולם ועד סופו מפיו חיים ומימיו שותים. וחי נפשי עולמים דזמנין סגיאין בקשתי עם הרבה לומדים ממנו שיעשה פוסק ותשובתו היתה מחמת רוב חסידותו וענותנותו אשר היה עניו יותר מכל האדם אשר על פני האדמה. ואמר יודע אני דשוב לא יפסקו כ"א כאשר אכתוב מטעם דהלכה כבתרא, ואין רצוני שיסמכו העולם עלי, ר"ל כגון היכא דאיכא פלוגתא ביני רבוותא והוא יכריע או לפעמים יחלוק ואין לדיין כי אם מה שעיניו רואות, לכן יעשה כל אחד כפי הוראת שעה כאשר עם לבבו. ומה"ט לא עשה נמי רבו הגאון מהרי"ף שום ספר גם שום תשובה ששלחו למרחוק לא העתיקו בביתם אלו הגאונים מה"ט אף כי היה נחשב בעיניהם כיוהרא.
ואשוב למה שהייתי בו ואומר דיותר תימה לי על מהר"י שונצין הא דכתב וז"ל מיהו אנן לדידן כו' ועוד שאנו בכל דיני ס"ת נמשכים אחר הרמב"ם והנאני הרבה מה שכתב ב"י משם הרר"א אסאן הסופר שרב אחד פסל כל התפילין שהיו עשויים על דעת הרא"ש כיון שהס"ת עשויים ע"ד הרמב"ם כו' דשאני התם כיון דבס"ת הסתומות מתחילות באמצע שיטה אם יתחיל הפרשה של תפילין ג"כ באמצע שיטה יהיו סתומות לדעת הרא"ש דהא צריך למיעבדינהו על סגנון שהם בספר תורה שהפתוחות מתחילין בריש שיטה משא"כ בפרשת והיה אע"פ שבספר תורה הוה סתומה לא הוה פסל הרב הנ"ל מאחר שאין סמוכות בס"ת וכדכתב מהר"י שונצין בריש דבריו וז"ל, אלא הוקשה לו לרב על ענין אחד שהיו משתדלין לעשות תפילין שלהם שיהיו כשרים בין להרמב"ם בין להרא"ש והיו מסיימים פרשת קדש ופרשת והיה כי יביאך באמצע שיטה ומתחילין שוב בראש שיטה ופרשת שמע היו מסיימין בסוף שיטה ומתחילין שוב והיה אם שמוע באמצע שיטה כו' והיו סומכין בכשרות פרשה האחרונה דהיא כפתוחה לדעת הרא"ש כו' ובודאי דסתומה שעשאה פתוחה שייך לאכשורי משום דאין סמוכה לה בתורה כו' עכ"ל. ר"ל כיון דלהרמב"ם הויא סתומה יכול לכתוב כן לכתחלה אע"ג דלהרא"ש הוי פתוחה יש לסמוך על שאינן סמוכות בתורה, ומינה דיכול לכתחלה לעשות פתוחה כשמשתדל לעשות תפילין שיהיו כשרים אליבא דכ"ע, א"כ למה נתרעם על ספרי דידן דמסיימין שמע בסוף הדף באמצע שיטה ומתחילין והיה בריש הדף בריש שיטה דלמא משתדלים לעשות תפילין שיהיו כשרים בין לבעל העיטור ובין להרמב"ם ובין להרא"ש דהיא פתוחה לדעת בעל העיטור שכתב לעשותן פתוחות, ואפשר ס"ל כהרמב"ם דכשמתחיל באמצע שטיה /שיטה/ הויא סתומה ולהרמב"ם והרא"ש נמי כשרים משום דאין סמוכה לה, ולענ"ד נראה מאחר דכתב בעל העיטור ז"ל שכל ארבע פרשיות שבתפילין יעשה פתוחות ואין הרא"ש ובנו והמרדכי מביאין דבריו לחלוק עליו ולמימר דלא כבעל העיטור דכתב כו' כדרכם ש"מ דמר אמר חדא ומר אמר חדא ולא פליגי עליה הרמב"ם והרא"ש ובנו והמרדכי ז"ל והא דכתבו וז"ל וצריך ליזהר בפרשיות שאם עשה מסתומה פתוחה או מפתוחה סתומה פסולה, ושלש פרשיות הראשונות כולם פתוחות ופרשה אחרונה שהיא והיה אם שמוע סתומה עכ"ל, ר"ל כשהם כתובים בקלף אחד בארבעה עמודים וכדתניא ואם כתבם בעור אחד והניחם בארבעה בתים בעור אחד יצא כו' וכן בשל יד לכתחלה דכיון דהם כתובים זו בצד זו צריך להראות שפרשה הבאה אחריה היא סתומה. אמנם אם כתב הארבע פרשיות בארבעה קלפים וכן של יד כשרות דתניא אם כתבם על ארבעה עורות והניחם בבית אחד בעור אחד יצא ואף א"צ לדבק כדברי ר"י התם כיון דכל חדא וחדא לחודה קאי ע"כ מיקרי פתוחה אף אם יעשה היכר סתומה בפרשה שלפניה וכעין זה חילק המרדכי בשם ר"י וז"ל, מסופה פתוחה כלומר אם בסוף הדף שייר שיעור יכול להתחיל דף האחר בראש השיטה, ואע"ג דכה"ג אף באמצע הדף מיקרי פתוחה מ"מ נקט בסוף הדף לרבותא דאפילו בסוף הדף דאין ניכר כ"כ ההפסק מיקרי פתוחה וה"ט כיון שהם מחוברים בס"ת משא"כ בתפילין דודאי האי לחודיה קאי והאי לחודיה קאי והויא כעין פרשת קדש שנקראת פתוחה לפי שהיא התחלה ואין קודם לה דבר לכן לא יועיל הסתומה שלפניה כלום, וע"כ יש לעשות פתוחה כדברי בעל העיטור ז"ל מאחר שאין סמוכות בתורה כדברי ר"מ וק"ל, ואפילו מה"ט דכתבינן הארבע פרשיות של ראש בארבעה קלפין ועבדינן כולהו פתוחות כדברי בעל העיטור יש לעשות גם הארבע פרשיות של יד פתוחות אע"ג דכתבינן להו בקלף אחד אין להחמיר בשל יד דקדושתה קלה יותר מבשל ראש דקדושתו חמורה כדשלח ר' חנינא משום ר"י תפלה של ראש אין עושין אותה של יד ושל יד עושין אותה של ראש לפי שאין מורידים מקדושה חמורה לקדושה קלה. וכתב אע"פ שהיא קדושה קלה יש להחמיר כיון שכתובים בקלף אחד, מזוזה יוכיח דכתובה אף בעמוד אחד ואפי' הכי כתב היו"ד בסימן רפ"ח וז"ל ואם עשאה פתוחה כשרה עכ"ל. א"כ תפילין של יד דכתבינן בשני עמודים יש לעשות פתוחה לכתחלה. וכי תימא מה למזוזה דהיא ק"ק של ראש הנכתבת בארבעה קלפים יוכיח וחזר הדין לא ראי זה כראי זה הצד השוה שבהן דאין סמוכות בתורה ויש לעשותן פתוחות אף אני אביא של יד. וא"ת א"כ של ראש דנכתב בקלף אחד נמי ליתי במה הצד. וי"ל דדבר הלמד ממה הצד צריך לבא מתחלת הדין בק"ו וכנדון דידן וק"ל כדאשכחן טובא בבבא קמא בשמעתא דלכתוב רחמנא תרתי וליתי אידך מיניה ע"ש בפירש"י. וא"ת מנ"ל דאמרינן מזוזה דכשרה בדיעבד יוכיח דתפילין יש לעשות פתוחות לכתחלה כיון דנכתבו בב' עמודים וי"ל כה"ג אשכחן טובא בשמעתא שהזכרתי בפירוש רש"י וז"ל דאי כתיב בור וקרן אתיא שן מינייהו הכי מה בור שאין דרכו לילך ולהזיק חייב שן שדרכו לילך ולהזיק לכ"ש, מה לבור שכן תחלת עשייתו עומד לנזק תאמר בשן קרן יוכיח כו', וקשה נימא דיו בקרן דאין משלם מתחלה רק חצי נזק אלא ש"מ דמ"מ אמרינן קרן יוכיח שאין תחלת עשייתו לנזק ומשלם ח"נ מטעם שאין מועד מתחלתו ואף אני אביא שן שמשלם נזק שלם מתחלתו כיון שהוא מועד מתחלתו וק"ל. וכן קשה על כל מה שפירש שם ומתורץ כך כי בקל נוכל לומר יוכיח רמז לדבר בתחלת דין צריך למיתי בק"ו משא"כ בסוף דין. וא"ת לפי מה שכתבתי דמר אמר חדא ומר אמר חדא ולא פליגי מכ"ש קשה דה"ל להרא"ש ובנו והמרדכי להביא דברי בעל העיטור ולחלק כנ"ל. וי"ל כדי דלא ליתי למטעי ולומר כיון דכשנכתבין בד' קלפים האי לחודיה קאי והאי לחודיה קאי כדכתבתי א"כ ה"א הה"נ אי עביד מפתוחות סתומות נכשיר מה"ט ואינו דדוקא סתומה יש לעשות פתוחה כיון דאיכא עוד טעמא דאין סמוכות בתורה משא"כ בפתוחות דאין לנו שום טעם למעבד סתומות וק"ל לכן לא פסיקא להו למיתני בפירוש. אמנם רמזו על זה הרא"ש ובנו הטור א"ח וז"ל הרא"ש ויעשה השיטות שוות שלא תהא אחת ארוכה ואחת קצרה ועושה כל הפרשיות פתוחות מלבד האחרונה עכ"ל. וקשה דהל"ל ועושה הפרשיות פתוחות מלבד האחרונה ולא הל"ל כל. ואגב אורחיה נפרש מה ענין עשיית השיטות שוות אצל זה דהל"ל גבי הנהו דמשום זה אלי ואנוהו וכן קשה על לשון טור א"ח דכתב וז"ל ויעשה השורות שוות שלא תהא אחת נכנסת ואחת כו' ויעשה כל הפרשיות פתוחות דהיינו שישאר בסוף השיטה חלק כדי שלש תיבות של שלש אותיות או בתחלתו חוץ מפרשה אחרונה שיעשה סתומה עכ"ל. א"נ הל"ל כהרמב"ם והמרדכי דכתבו בהדיא ושלש פרשיות הראשונות כולן פתוחות כו' אלא ה"פ יעשה השיטות שוות כו' כדי להראות לעינים הפתיחות שבסוף כל פרשה ופרשה וכל זה להורות דצריך לעשות כל הפרשיות פתוחות דשיטות שוות הוא בכולם וזה אומרו ויעשה כל פרשיות פתוחות מלבד האחרונה, לפעמים כשהם נכתבו בקלף אחד וכדפרישית. ואפשר דגם הרמב"ם והמרדכי רמזו על זה כאמרם ושלש הפרשיות הראשונות כולם פתוחות ופרשה אחרונה שהיא והיה אם שמוע סתומה, דקשה תרתי למה לי דלא הל"ל רק (ופרשה אחרונה סתומה), וכי תימא דאגב אורחיה בא ללמדנו דפרשת והיה היא אחרונה ולא שמע מ"מ קשה דלא הל"ל רק ושלש פרשיות הראשונות כולם פתוחות ופרשת והיה אם שמוע סתומה דממילא שמעינן שהיא אחרונה, אלא ה"פ ושלש כו' פתוחות ופרשה אחרונה נמי ופעמים והיה אם שמוע סתומה כדפרישית ומ"מ משום תיקון לשון אמרינן שהיא והיה וק"ל. ובר מן דין לא ידענא מאין לנו לפסול אם שינה, דהא הרא"ש ובנו לא כתבו ואם שינה פסול רק ועושה כו' דהיינו לכתחלה יעשה שלש ראשונות פתוחות מלבד אחרונה שיעשה סתומה אם ירצה ולא גזרינן שלא לעשותה סתומה אטו שלש ראשונות אבל אי עשאה פתוחה טפי עדיף מאחר שאין סמוכות בתורה וכדי שלא להרבות מחלוקת בישראל יש לפרש הכי. גם דברי הרמב"ם והמרדכי שכתב וז"ל וצריך ליזהר בפרשיות שאם עשה הסתומה פתוחה או הפתוחה סתומה פסולה ושלש הפרשיות הראשונות כולן פתוחות ופרשה האחרונה שהיא והיה אם שמוע סתומה כע"ל /עכ"ל/. וקשה איפכא מיבעי ליה ושלש כו' פתוחות ופרשה כו' סתומה ואם שינה פסול. דעתה קשה טובא, חדא האריכות ללא צורך ועוד למה דיבר בחידוש שלא כדרכו וקשה כעין קושיית התלמוד תנא אהיכא קאי ועל מה אמר ואם עשו כו' ועוד מה צריך ליזהר איכא למשמע לכתחלה כיון דאם שינה פסול בדיעבד. אלא ה"פ וצריך ליזהר בפרשיות ר"ל לכתחלה יש לו ליזהר בפרשיות שכותב בתפילין לעשותן כמו שהן בס"ת אם פתוחה פתוחה ואם סתומה סתומה שאם עשה הפתוחה סתומה או הסתומה פתוחה פסול הס"ת ושלש הפרשיות הראשונות כולם פתוחות בס"ת ופרשה כו' סתומה בס"ת לכן יש ליזהר לכתחלה וק"ל. ומ"מ נ"ל לענ"ד דלא בא להזהיר רק על השלש הראשונות שלא לעשותם סתומות מאחר שהם פתוחות בתורה ולא על האחרונה שהיא סתומה מאחר שאינה סתומה בתורה ומה שהזכיר שפרשה אחרונה היא סתומה בס"ת היינו לענין שיוכל לעשותה סתומה אם ירצה וכדכתיבנא לעיל כדברי הרא"ש ז"ל ולעולם נימא דיותר טוב לעשות פתוחה גזירה אטו שלש ראשונות דצריך להזהר לעשות פתוחות וכדכתב בעהע"ט ז"ל דיש לעשותה לכתחלה פתוחות אף דלא מצינו בתלמוד בבלי וירושלמי דבר מזה גבי תפילין רק גבי מזוזה. ומסקינן דיש למעבדינהו סתומות והיינו משום דנכתבו על קלף אחד בעמוד אחד ומ"מ אם עבדינהו פתוחות ש"ד מאחר שאין סתומות בתורה. מה"ט יש להכשיר גם גבי תפילין ואי הוה שום פסול גבי תפילין בדיעבד סתומה פתוחה הוה קשה דלא ישתמט בשום מקום למימר שהם פסולין דיקא נמי דכשרים מדקתני בפרק הבונה גבי ספר תורה סתומה לא יעשנה פתוחה כו' ש"מ דבתפילין לית לן בה דאל"כ קשה לישמעינן גבי תפילין מטעם שצריך לכותבן כמו שהם בס"ת ק"ו ס"ת עצמה וק"ל. וא"ת תיקשי לישמעינן גבי מזוזה למאן דתני סתומה וצ"ל דסתומות דוקא והיינו נמי מטעם דצריך למכתב כמו שכתוב בס"ת וא"כ מכ"ש ס"ת. וא"ל לכתחלה דוקא בעי סתומות מאן דתני סתומות ומאן דתני פתוחות ר"ל אף פתוחות לכתחלה לפי מסקנת התוס' והרא"ש דפירש דר"ל אף ופסקינן הלכתא כוותייהו א"כ מאי האי דכתב הרא"ש וז"ל ורב ס"ל כמ"ד אף פתוחות והיינו כמסקנא דשמעתיה דרב נחמן ב"י כו' והא ליתא דהא בהדיא אר"נ מצוה לעשות סתומות ר"ל לכתחלה ואי עבדינהו פתוחות ש"ד ר"ל בדיעבד ומאי פתוחות דקאמר רשב"א אף פתוחות ר"ל דאף פתוחות כשרים בדיעבד. אלא י"ל דלא קשה מידי דכיון דלא שמעינן ממזוזה כי אם סתומה לא יעשנה פתוחה ולא פתוחה לא יעשנה סתומה לכן תני גבי ספר תורה לאשמועינן תרווייהו וק"ל. ואין להאריך יותר מפני טרדת בית המדרש וחבירי המקשיבים לקולי אף כי אין דעתי צלולה ולא באתי להשיב על דבריכם רק להראות פנים שתפילין שלנו כשרים וכבר יצאתי ידי חובתי שהראיתי פנים בכמה גוונים שהם כשרים. וסמכו ספרי דידן על ר"ת ז"ל דכתב גבי שירטוט תפילין וז"ל כל הפטור מן הדבר נקרא הדיוט אם עושהו עכ"ל, לכן כותבין הכי לכתחילה. ואני מחלה פניך היקרים באם למכ"ת יקשה על דברי שתודיעני ע"י הקצין הנכבד והנחמד איש מהימן האלוף כמהר"ר ברוך נר"ו כי הוא יגיע לידי ואשיב כיד ה' הטובה עלי ואם שגיתי אשובה ואודה על האמת ומשגיאות יצילני צור ישראל. ויראנו נפלאות בתורתו וישמחנו בבנין אריאל. כה עתירת אוהב ישראל בן לאדוני מורי אבי הגאון מוהר"ר שלום המכונה שכנו זקצ"ל ה"ה, המתאבל על גולת הכותרת, עטרת תפארת, ראשי אלפי ישראל שהושלך בעו"ה ארץ, בראש חדש כסליו שי"ט הכ"מ.
@שו"ת הרמ"א סימן כו
+תשובה קצרה זו היא הוספה לסימן כ"ד.+ ועל דבר השתוקי אם נאמנת אמו לומר לכשר נבעלתי להשיאו לכהונה, כבר נשפכו הרבה דיואות ונשברו כמה קולמוסים בזה וכבר עניתי חלקי בזה לעיל בסימן כ"ד +המלים לעיל בסימן כ"ד בסוגריים ובאותיות רש"י בד"א.+ עוד מצאתי לדברי עזר שאינה נאמנת מהא דכתב המ"מ פי"ח מהלכות איסורי ביאה +הלכה י+ לגבי אשת כהן שנאנסה שאינה נאמנת +בהוצאות אמסטרדם, סדילקאב ווארשא נשמטו המלים: שאינה נאמנת+ לומר קודם קידושין נבעלתי הואיל וליכא אלא חד ספיקא. ואע"ג דכתב המגיד דיש חולקים בדבר, מ"מ ראוי להחמיר באיסור דאורייתא. ועוד דבספר ב"י אה"ע סי' ד' +בכל ההוצ' הגירסא: ועוד דבספר ב"י סי' ז כא, או סי' ו כא+ מייתי דרש"י פירש בהדיא בגמרא לגבי הא דאמרינן ספ"ק דכתובות +טו, ב+ דאם נמצא האסופי במקום כותים כו'. וכתב רש"י דאם בת היא אסורה לכהן ואפילו ליכא למיחש לאסופי כגון הא דאמרינן בעשרה יוחסין +קידושין עג, ב+, משלטי הדמיה תלי פתקא תלי קמיע כו' +פי' איבריו מיושרים ומהודרים או קמיע תלוי לו, וע"ש ברש"י ובערוך ערך הדס.+ מיהו חיישינן שמא בת כותים היא, ולמ"ד גיורת פסולה לכהונה אפילו קטנה זו אסורה לכהונה, דתרי רובי בעינן ליוחסין עכ"ל. ועיין בדברים אלו וימצאו לך דברים נכונים.
@שו"ת הרמ"א סימן כז
נשאלתי במעשה שהיה ביעקב שנפטר וחיים לכל ישראל שבק. והנה מינה שלשה אפוטרופסים על נכסי עזבונו והמה ראובן שמעון ולוי. והאפוטרופסים האלו לא היו אצלו בשעת מותו, שהיו בעיר אחרת, ואחר פטירתו באו אל הנכסים והחזיקו בהן כדרך האפוטרופסים ועסקו עם הנכסים לטובת היתומים זמן מה. ואחר זמן הלך ג"כ ראובן אחד מן האפוטרופסים לעולמו ושבק חיים לכל ישראל, ואז היו כל נכסי היתומים ביד שמעון אחד מן האפוטרופסים בידיעת אב"ד של מקום דירת האפוטרופסים ובידיעת קרוביה של אם היתומים. אח"כ נתן שמעון חצי הנכסים ליד לוי האפוטרופוס השלישי, ועמד כך זמן מה עד ששמעון האפוטרופוס ירד מנכסיו ולא נשארו לו רק קרקעותיו. ועתה רבים קמים על האפוטרופס השלישי ובקשו ממנו חשבונות רבים, וחפצם להשיג ממנו שישלם להם כל נכסי עזבונו של מת, באומרם דמאחר שקבל האפוטרופסות עם חבירו כל אחד ערב בעד הכל. וחושבים דדמיא לשנים שלוו שכל אחד מחוייב הכל, ואף כי קצת פשע לוי שהניח המעות ביד שמעון, זה דעתם. והנה האפוטרופוס בקש ממני לחוות לו דעתי אף כי איני דיין בדבר לא אוכל להתאפק מלענות על ריב להודיע דעתי בדרך משא ומתן, ומה' ית' אשאל עזר והוא יצילני משגיאה.
תשובה: כבר ידוע הא דאיתא בירושלמי דפ' שבועת הפקדון +שבועות פ"ה הלכה א+ בשנים שלוו מאחד שיכול לגבות מכל אחד מהם, ונפל מחלוקת בין הפוסקים בפירוש הירושלמי. הטור כתב בסימן ע"ז +בחו"מ, וע"ש בב"י שאומר: ומ"מ אין גירסת ספרינו בהרמב"ם כמ"ש רבינו - וכתב מהר"י קולון בשורש קפ"ב שבדק כמה ספרי הרמב"ם ובכולם כתוב כגירסתנו ותמה על גירסת רבינו בהרמב"ם ועיין ג"כ בהגהות דרישה ופרישה אות א והב"י מסיים: וא"כ נוסחא משובשת נזדמנה לרבינו בדברי הרמב"ם, אלא ודאי הרמב"ם כבעל העיטור ואבי העזרי ס"ל+ בשם הרמב"ם דיכול לגבות מאחד מהם אע"פ שיש לשני לשלם חלקו, שהם כערבים קבלנים שנפרע המלוה ממי שירצה. וכן הוא מסקנת הרא"ש פרק שבועת הפקדון +שבועות פ"ה סו"ס ב והרא"ש מביא את דעת אבי העזרי שסובר כבעל העיטור שלא יגבה מן האחד אא"כ לא ימצא לגבות מחברו אח"כ מביא דעת הרמב"ן שחולק על ראבי"ה וסובר שיגבה ממי שירצה ומסכים הרא"ש לדברי הרמב"ן הלכה למעשה ועי' ג"כ שו"ת הרא"ש כלל ע"ד סימן י.+ אמנם בעל העיטור +הטור הנ"ל מביא תחילה את דעת בעל העיטור ואח"כ דעת הרמב"ם, ומסיים שכן היא מסקנת אביו הרא"ש ז"ל ועיין בעיטור שער מד+ חולק וס"ל דאינן יכולין לגבות מאחד מהן אלא א"כ אין לשני לפרוע. וכן כתב הרשב"א בתשובה +שו"ת הרשב"א ח"א סי' אלף פ"ב, וז"ל: דהא שנים שלוו כאחד דנין אותם כערבין זה לזה ומן הטענה הזו דאי לא למה לוו בשטר אחד, ומפני שיד בעל השטר על התחתונה לא אמרו שיהיו חייבין כל אחד ואחד בכל כקבלנין, אבל מכל מקום אי אפשר שלא לעשות' לכל הפחות כערבין זה לזה הואיל ולוו בשטר אחד - ובב"י מביא תשובה אחרת של הרשב"א ג"כ באותו הדין ועי' ברשב"א שם בסימן אלף קיז+ והסכים לזה נ"י פרק המפקיד +בכל הדפוסים כתוב בטעות פרק השואל, והוא בב"מ פ"ג ברי"ף דף יט עמוד א+, וכן משמע מתשובת מהר"ם שהביא המרדכי ריש פרק מי שהיה נשוי +כתובות פרק י סימן רלח.+ המ"מ כתב פכ"ה דהלכות מלוה ולוה +הלכה י+ בשם הרמב"ן דדעת הרמב"ם כדעת בעל העיטור, דאינו אלא ערב בעלמא ואין גובה מאחד כשיש לחבירו לשלם. וכן כתב מהרי"ק +שורש קפב בכל הדפוסים רשום בטעות שורש פ"ג+ בשם ספר אגודה. +באגודה מביא דין זה בשבועות פ"ה סוף אות כה: ואם אין לאחד לשלם יפרע חבירו ואם יש לשניהן ממון יתבע מכל אחד חלקו. ר' אלכסנדר זוסלין הכהן, בעמח"ס האגודה, היה פוסק מפורסם במאה הראשונה לאלף הששי. הוא נולד בערפורט ושימש ברבנות בהרבה קהילות באשכנז ולאחרונה בעיר מולדתו. שם מת על קידוש השם ברדיפות האיומות של ימות המגפה השחורה בשנת ה"א ק"ט. כפסקן נודע בשמות ר' אלכסנדר מפרנקפורט, ר' זוסלין הכהן ובקיצור מהרז"ך. ביחוד נתפרסם ספרו אגודה (קראקא של"א) המכיל חידושים ופסקי דינים על כל התלמוד. עוד בחייו הסתמכו רבנים ידועים על דבריו בספרו. גם נתחבר קיצור מספר האגודה בשם חידושי אגודה, שנספח לתשובות ר' יעקב ווייל (ויניציה רפ"ג). פוסקים מפורסמים בדורות הבאים החשיבו את פסקיו ומצטטים את דבריו, וביניהם: מהר"י ווייל, מהרי"ל, מהרי"ק, ר' יוסף קארו ורבינו הרמ"א+ וכתב מאחר שהוא מחלוקת הפוסקים יש לילך אחר המיקל לנתבע ושלא להוציא מאחד מהן כל זמן שיש לחבירו לשלם, והאריך שם בתשובה בזה. מיהו כתב דרבותיו נהגו כדברי הרמב"ם והרא"ש. וכתב המ"מ פרק כ"ה דמלוה ולוה בשם הרמב"ן, דשנים שלוו +בכל ההוצ' כתוב שהלווהו, ועי' במ"מ הל"ט שצ"ל כפי שתקנתי+ לאו דוקא אלא ה"ה אחד שהפקיד לשנים נמי דינא הכי.
ומעתה אדון בנדון דידן לומר אף אם נודה לדברי המעוררים שנדון דידן דומה לאחד שהפקיד גבי שנים או שהלוה לשנים שאחד ערב בעד חבירו, מ"מ כל זמן שיש לשני לשלם לא מפקינן מאפוטרופוס השלישי. מאחר שכל הני רבוותא דכתבתי דעתן קיימי כוותיה ופסק מהרי"ק דאין מוציאין ממנו, א"כ מי יכריחו לשלם בכה"ג כל זמן שיש לשמעון האפוטרופוס לשלם הן קרקעות או כל דבר דהוה פרעון. דומיא דערב, דכל זמן שיש ללוה לשלם אין מוציאין מן הערב כדאיתא ס"פ גט פשוט +ב"ב קעג, א במשנה.+ ותו נראה דאפוטרופסים אין להם דין שני לווים שלוו מאחד, דשאני שני לווים שיש להם טובה מדבר זה ועל כן אמרינן הואיל ונהנו מהנין ונעשו ערבים זה לזה ואדעתא דהכי הלוה להם המלוה, ואמדינן דעתיה דמלוה דבלאו הכי לא היה מלוה להן. אבל גבי שומרים שאין להם טובה מזה לא אמרינן דמסתמא קבל עליו ערבות של חבירו, דמה לו לצרה. וקצת יש להוכיח סברא זו מפרק המפקיד +ב"מ לו, א; ומב, ב+: אמר רבא כל המפקיד על דעת אשתו ובניו הוא מפקיד. וכתב שם ר"ת +מב, ב תוס' ד"ה כל המפקיד+ דלא אמרינן הכי אלא לענין דלא מצי למימר את מהימנת לי בשבועה אלא משתבעי אינהו ופטורים, אבל אם פשעו הם ואין להם מה לשלם חייב לשלם הוא. דאלת"ה כל פקדונות שאדם מפקיד לחבירו ימסור לאשתו והיא תאכלם כו', וכן כתב שם הרא"ש +ב"מ פ"ג סימן כג, וע"ש בהגה: אבל היכא שידוע בודאי שהנפקד אין רגיל לשמור פקדון בעצמו - הוה ליה כאילו המפקיד בעצמו מסר פקדונו ביד מי שרגיל הנפקד למסור ונסתלק הנפקד לגמרי ואם פשע מי שהפקדון בידו פטור הנפקד לגמרי. מא"ז+ וידוע דזה לא גרע מאילו מסר לשני שומרים לשמור, דאע"ג דכל המפקיד על דעת אשתו ובניו הוא מפקיד מ"מ הבעל הוא עיקר השומר. והשתא בלא טעמא שאדם ימסרם לאשתו, יהא הוא חייב לשלם מטעם דמאחר שהוא קבל עמהם לשמור הוא ערב בעדן כשני לווין כאחד. ואף לפי טעם שכל אדם ימסרם לאשתו אינו מחוייב רק אם אין להם לשלם, משמע הא אית לדידהו לשלם הוא פטור אע"ג דהוא עיקר השומר. כ"ש בשני שומרים שקבלו עלייהו השמירה ביחד דלא אמרינן דאחד ערב בעד חבירו.
ואע"פ שכתבתי לעיל בשם הרמב"ן דאם הפקיד גבי שנים דינו כאחד לוה גבי שנים +עי' לעיל הערה י"א שצ"ל גם פה כאחד שהלוה לשנים+, י"ל דהרמב"ן +בכל הדפוסים כתוב פה הרמב"ם אבל נ"ל שצ"ל הרמב"ן כפי שתקנתי+ לא איירי בסתם פקדון אלא מיירי דהתנה בהדייהו בפירוש, וכמו ששנינו +ב"מ צד, א אצלנו הגירסא ומתנה שומר שכר להיות כשואל, אבל בתוס' נח, א ד"ה אמר ר' יוחנן וכן בהרא"ש גורסים ש"ח+: מתנה שומר חנם להיות כשואל כו'. ועוד ראיה מהא דאיתא פ"ק דבבא קמא +י, א+: מסר שורו לה' בני אדם דאמרינן אם סלק אחד עצמו מן השמירה הנשארים חייבים כמו שכתב שם הרא"ש +ב"ק פ"א סי' ט+, ולא מצינו שיחייבו זה שנסתלק מטעם שנתערב בעד חבירו. ועוד אני אומר, אף את"ל ששני שומרים יש להן דין שני לווין מ"מ שני אפוטרופסין אין בהם דין זה, דמטעם דקי"ל מינהו אבי יתומים לא ישבע כאבא שאול דאמר הכי פרק הניזקין +גיטין דף נב עמוד א+ דחיישינן שמא מימנע ולא עביד, ה"ה דאיכא למימר הכי לענין זה דאם הוא יתערב בעד חבירו מימנע ולא עביד.
ועוד איכא למימר דבנדון דידן ליכא למיחש כלל, דהא לפי מה שנתבאר לעיל במעשה שהיה היו המעות כולן בתחלה ביד האפוטרופוס הראשון בידיעת אב ב"ד שלהן, א"כ כבר נסתלקו האחרים מן השמירה, דהא לא גרע מאלו הלווהו אלו האפוטרופסים לאיש אחד דבודאי לא היו האפוטרופסים מחוייבים לפרוע, דזה לא מיקרי פשיעה אם היה האיש ההוא נאמן בעיני ב"ד. כ"ש כאן שגם אבי יתומים מינה זה האפוטרופוס על בנו, ולא שייך למימר בזה שומר שמסר לשומר מאחר דרגיל להפקיד אצלו כדאיתא פרק המפקיד +ב"מ לו, א+ וכ"ש דע"פ ב"ד הוא דעבדי, ותו לא מידי. לכן נראה, דמאחר שאין מחלוקתן תלויה אלא אם לגבות מאחד מהן או לגבות מכל אחד חלקו, שנוכל לסמוך אדברי הפוסקים שפסקו שצריכין לגבות מכל אחד חלקו. והיה זה שלום על ישראל.
@שו"ת הרמ"א סימן כח
+עיין סי' צ וקיא.+ שאלה על חטה שנמצאת על חתיכת בשר מלוח בפסח והיה הרבה בשר מלוח בחבית אצל אותה החתיכה, והורה המורה כדעת הרוקח לאסור אותה חתיכה ותו לא. ועמד חכם אחר ופליג עליו ואמר שראה מעשה שאוסרים ושורפין כל הבשר שהיה בחבית, ורבים העידו ג"כ שראו מעשה כדברי המורה, וכן נמצא בתשו' בשם ה"ר ישראל ברי"ן שכן יש לנהוג. +הוא מהר"י ברונא או מהרי"ב שמביא רבנו בתוך התשובה. בשו"ת מהר"י מברונא לא מצאתי תשובה זו, אבל כנראה רבינו פה רומז לפוסק אחר שמצטט את פסק המהרי"ב. במבוא לשו"ת מהרי"ב, ירושלים תש"כ, כתוב שהקובץ אינו שלם ובכ"י היו יותר תשובות. לדפוס הובא הקובץ לאחר שנים רבות שנמצא בכ"י בידי הפוסקים, דהיינו בשנת תקנ"ח בסלוניקי. בדפוס א' שלנו כתוב וכן נמצא בתו' בשם ה"ר ישראל ברי"ן, והמו"לים המאוחרים חשבו שהמלה בתו' היא קיצור מהמלה בתוספות וכן כתבו בהוצאותיהם. אמנם ברור הוא שהכוונה היא בתשובה כפי שתקנתי. ובענין זה דנו בשארית יוסף מ"ו ובמשאת בנימין סי' מו ומהר"ם מלובלין סי' צא. ועיין ח"צ פ"ו ושבות יעקב ח"ב או"ח סי' יז. וכבר הביא התשובה בכנסת הגדולה או"ח סי' תסז (ושם מביא מכ"י ר"י מברונא). ועיין על מהרי"ב לקמן בסימן זה הערה מס' ל"ח+ ועתה שאלתך כיצד פוסקים לענין הלכה למעשה.
תשובה: תחלה צריכין לברר דין מליחה בשאר ימות השנה ואח"כ נוכל ללמוד משם דין חב"פ. אמרינן בפ' גיד הנשה +חולין דף צז, עמוד ב+ ובפרק כל הבשר +שם קיא, ב+ ובפסחים פרק כיצד צולין +עו, א+: מליח הרי הוא כרותח. וכתבו התוספות +חולין צו, ב ד"ה אבל נצלה קולף ועי' ג"כ קיג, א תוס' ד"ה טהור מליח+ והרא"ש שם +חולין פ"ז סימן כד: ומיהו יראה שאין צריך להחמיר ברותח דמליחה ודאי בקליפה ועי' ג"כ פ"ר סי' לו+ דלא לאסור הכל אלא כדי קליפה. וכן כתב הר"ן דף תשכ"א ע"א בשם הרא"ה +ביתר ההוצאות הגירסא: וכן כתב הר"ן עא דף תשכא בשם הרא"ה. בהוצאת ווארשא תקנו כפי שאצלנו והוא ברי"ף חולין מב, א בענין דג טהור שמלחו עם דג טמא מותרין. וכתב שם הר"ן: ומיהו משמע דטמא מליח או שניהם מלוחים דבקליפה סגי דבכל איסור שע"י מליחה סגי ליה בקליפה, וכן דעת הרא"ה ז"ל, אבל דעת הרמב"ן ז"ל מחמיר ואומר דהכא כוליה חיים מרוב טפות מלוחות שהם חמות בעצמן, ויותר נ"ל דברי הרא"ה ז"ל. ומיהו הוא ז"ל מצריך נטילת מקום - ואיני מודה לו בזה - ומיהו הכא אפשר דכיון דציר זה יצא מן הטמא ועמד בעינו ונבלע אח"כ בטהור ה"ל כנטף מרוטבו על החרס וחזר אליו דבעינן נטילת מקום. אמנם בחלב שנמלח עם בשר סבירא ליה לרמב"ן דאינו מפעפע ודאי בקליפה, כן מביא הר"ן בפרק גיד הנשה (ברי"ף לד, ב) בשמו, ואומר שהרשב"א חולק והוא מסכים עם הרשב"א. וע"ש בשלטי הגבורים אות ב שמביא שהרא"ש והטור והגהות אשרי וראב"ן ורבינו ברוך סוברים כרמב"ן. מצד שני ר"י הלבן ואור זרוע סוברים כרשב"א שצריך ס'. רבינו נסים ב"ר ראובן גירונדי, הנודע גם בכינוי הרנב"ר, היה מגדולי חכמי ישראל בספרד בתחילת המאה השניה לאלף הששי. הר"ן נודע כמפרש התלמוד והרי"ף, והיה גם בעל השכלה מדעית ופילוסופית, רופא מובהק ותוכן. הוא ישב על כסא ההוראה ותפס ישיבה בברצלונה, בה פעל הרשב"א בדור שלפניו. כרשב"א נחשב גם הר"ן לראש יהודי ספרד גם כלפי העולם הנכרי. את פרסומו בעולם התורני קנה לו ע"י פירושו להלכות הרי"ף, שנדפס בהוצאה הראשונה של הרי"ף, לארבע עשרה מסכתות. יש אומרים שהר"ן חיבר פירושו על כל הרי"ף אלא שלא הגיע לידי המדפיסים בשלימותו. הפירוש למועד קטן ומכות נתייחס לו בטעות. מלבד פירושו לרי"ף חיבר גם פירוש לכמה מסכתות התלמוד, וביחוד מפורסם לשבח פירושו למסכת נדרים שנדפס במהדורות התלמוד בצד פירושו של רש"י. רבים מחידושיו נמצאים עוד בכ"י ומתשובותיו הרבות נשארו לפליטה רק ע"ז שנדפסו בקובץ שו"ת הר"ן. חיבר גם ספר דרשות בשם שנים עשר דרשות של הר"ן, ובהן הוא מגלה את ידיעותיו בפילוסופיה דתית. תלמידו הריב"ש מפליג בשבח רבו וגדולת תורתו בשו"ת הריב"ש סי' שע"ה+ וכן כתב המרדכי פרק כל הבשר +פרק כל הבשר בסוגריים ובאותיות רש"י בד"א+ בשם ראבי"ה +במרדכי חולין פ"ח סימן תרצט: וכן כתב רבינו אבי העזרי שאין פעפוע במליחה ואין צריך לשער בס'. ושם מביא שגם הר"י סובר כן: מעשה בא לפני ר"י בתרנגולת שנמלחה ונמצא הלב דבוק בה והשיב נראה בעיני שהגאונים לא אסרו אלא בבישול שמפעפע אבל במליחה אין פיעפוע, הלכך א"צ להסיר אלא כדי קליפה במקום הדבוק, וכן אמר משם רבינו משה הכהן. ועי' ג"כ בסי' תשו. ובס' שערי דורא סי' לח ג"כ מביא את דברי אבי העזרי ומסיים: ואומר אבי העזרי דכל מה שפירש קבל מאביו רבי יואל ומרבי אליעזר ממיץ.+ אמנם במרדכי סוף ג"ה פסק בשם מוהר"ם והרבה גאונים +ע"ש סימנים תרעד תר"פ, תרפא, תרפג, תרפד+ דמשערים בששים. וכ"כ פרק כל הבשר +זה בפרק ג"ה סי' תרעד, ולא בכל הבשר+ בשם ר"י הלבן +תשובתו מובאת באו"ז גדול סי' ס ובשערי דורא השלם סימן לח, ר' יצחק ב"ר יעקב המכונה הלבן, ונודע ג"כ כר' יצחק מביהם, היה תלמידו המובהק של רבינו תם, ר' יצחק חי בפראג ובסוף ימיו שימש דיין בריגנשבורג בחברת חכמים צעירים הימנו. תוספותיו ליומא ולכתובות נשמרו בכתב - יד. הוא נזכר בתוספות שלנו פעמים רבות, וכתב גם תשובות לחכמי דורו שנשתמרו בתמציתן בספרי הפוסקים. עיין עוד עליו בסיני כרך ל"ח מעמוד רפ"ח וכרך ל"ט מעמוד שמה+ והרבה גאונים וא"ז מכללן לשער בששים. +האור זרוע בהלכות גיד הנשה, סי' תנ"ג מאריך להביא דעות אבי העזרי, ר"י הלבן, מורו ר' יהודה ב"ר יצחק שירליאון, בה"ג ועוד שצריך ס'. ומוסיף: הא למדת דרבינו שלמה ורבינו יצחק ומורי רבינו יהודה והר' ברוך (בעל ס' התרומה) זכרונם לברכה כלהו ס"ל דחתיכה שמחובר בה חלב ואין בה ששים כחלב ונמלחה עם שאר חתיכות שצריך ששים חתיכות לבטל אותה חתיכה. ושם מספר האו"ז: מעשה בא לידי בחתיכה שהיה דבוק בה חלב ולא היה בחתיכה ששים כחלב ונמלח עם שאר חתיכות, ולא היה בהם ששים כאותה חתיכה. וראיתי שהתירו וגם הראו לי תשו' הרב רבינו שמואל זצ"ל הנקרא מורי"ל והיה כתוב בה להיתרא, ואני אסרתי ושלחתי הדברים אל הרב רבינו שמואל זצ"ל - והשיבני מה שכתבתי בראשונה למשא ומתן בעלמא כתבתי, אבל לענין הלכה למעשה כשבא לידי אני מורה בו לאיסורא כדבריך. ר' יצחק ב"ר משה מווינא נדד הרבה ללמוד תורה וזכה להכיר רבים מגדולי חכמי אשכנז וצרפת, והחשובים שבהם היו רבותיו. בביהם למד אצל ר' יצחק הלבן, בריגנשבורג אצל ר' יהודה החסיד ובהיותו בצרפת למד גם אצל ר' שמשון מקוצי בעל הסמ"ג. אולם רבותיו המובהקים היו ר' שמחה משפירא ור' אליעזר ב"ר יואל בבון, שמהם קיבל את ידיעותיו על תורתם של חכמי אשכנז. אצל ר' יהודה מפריז למד את מנהגי חכמי צרפת. בסוף ימיו התגורר בווינא ושם רשם את מנהגיה, ואף נקרא על שמה ר' יצחק מווינא. ספרו החשוב, שזכה לפרסום רב וגם נודעה משפחתו בכינוי זה, הוא האור זרוע, ובו שאף לקבץ את כל החומר שהעריך והחשיב לדורות. לשם זה היו לו גם ליקוטים וקובץ. בנו ר' חיים חיבר קיצור מספרו ובו נתן בכל סימן את תמציתו בהשמטת המשא ומתן. קיצור זה נקרא סימני אור זרוע ונתפשט כ"כ עד שקראו גם לו אור זרוע ולשני קראו אור זרוע הגדול. ערכו העיקרי של החיבור הוא באוסף העשיר של החומר שנקבץ בו. בתוספות שלנו נזכר ר' יצחק רק פעמיים.+ וכ"כ בש"ד +וז"ל בסו"ס לח: ואני ראיתי מרבותי שמבטלין בששים וכן ראיתי מעשים הרבה פעמים וכן פי' ראב"ן+ וכתב בהג"ה +שם הגה אות ב ובטור יו"ד סי' קה ד"ה ולענין הלכה מביא ב"י את לשונו של הגהות ש"ד בקיצור: בשם מהרא"י קבלתי דהכי נוהגים לאסור במליחה עד ס' וגם לבטל בס' לא בעי קליפה אבל רבינו הרמ"א מביאה פה בשלימות עד כדאיתא פרק במה מדליקין עכ"ל+ בשם מהרא"י ז"ל +בהאגור (דפוס סדליקוב) בדיני חלב ע' צ"ח כותב: נשאל גדול בדורו הרבי ישראל המכונה רבי איסרליין ז"ל על החלב שנתערב בשומן וספקי אם יש ס' לבטלו ואחרי כן הושם מהשומן בקדירה איך ראוי לעשות, והשיב כי לפי דעת הרשב"א ורבינו אפרים והרא"ש דאין אומרים חתיכה עצמה נעשית נבילה ואפשר לסוחטו אין אסור אלא בבשר בחלב ודאי הכא אין אסור השומן אלא לפי חשבון חלב שבו, אבל אנן קיימי' בשיט' התוס' והשערים מדור"א דפסקו בכ"מ אפשר לסוחטו אסור, אמנם בהגהות מרדכי אשר בשם האור זרוע סוף פרק גיד הנשה מחלק בין חתיכה שנבלע בה האיסור ובין דבר לח המעורב בהיתר דלא שייך חתיכ' עצמה נעשית נבלה כיון שאין האיסור נבלע בהיתר אלא מעורב בו וא"כ בנידן דידן שרי, שאע"ג דמוכח שם דהרא"ש לית ליה האי סברא לחלק בין לח המתערב לדבר הנבלע מ"מ אין להחמיר בשביל זה דלכולי עלמא הך סברא דחתיכה עצמה נעשית נבלה אינה אלא מדרבנן ונדון כדידן בין למר בין למר שרי, לדעת אור זרוע משום דדבר לח הוא, ולהרא"ש מטעם שאין אומרים חתיכה נעשית נבלה אלא בבשר בחלב עכ"ל, ועיין על אודות האגור לקמן בסימן נד הערה ט"ו+ דנהיגין לשער בששים ובדאיכא ששים לא בעי קליפה, אע"ג דרבוותא טובא פליגי עליה ואזלינן בתרייהו ברוב דוכתין מ"מ כאן תפוס עיקר לשוויי המליחה כבישול משום דמלתא דפסיקא היא ולא צריכין לשעורי, כמו שכתב ראבי"ה שצריך להעמיק יותר בחלב שמן מבחלב כחוש, ודבר זה תלוי בכל פעם באומד הדעת לפי כחישותו ולפי שמנוניתו וזמנין דאתי לידי מכשול. ולכך ראוי לסמוך אבעל השערים שראה מעשה הרבה פעמים ומעשה רב אפילו יחיד נגד רבים, כדאיתא פרק במה מדליקין +שבת דף כ"א עמוד א' ועיין גם כן פסחים דף לו ע"א וברי"ף י' ב שפוסק כר"ע נגד רבים מפני שריב"ל עבד עובדא כוותיה ועי' פלפול בהנהגת הוראות באיסור והיתר לש"ך ביו"ד סו"ס רמב+ עכ"ל. וכן פסק האגור +בכל ההוצאות רשום בסוגריים ובאותיות רש"י סימן אלף רא ובהגהות הרע"ל על שערי דורא סי' ל"ח אות ב רשום סי' קע"ו, אבל בהוצאת סדילקוב בדיני חלב, הוא עמ' צ"ח וז"ל: וגדול בדורו מהר"י מולן ז"ל פסק שחלב במליחה בששים בין להקל בין להחמיר+ בשם מהר"י מולין +מהר"י מולין הוא מהרי"ל ומעשה בא לפני מהר"י סג"ל שמלחו טבחיא שלא נקרו ממנה חלב עם שאר בשר ואסר הטבחיא ואמר דנ"נ חתיכה דאיסורא ונאסרו גם שאר החתיכות שנמלחו עמה כי לא הוה בהו ס' לבטל כו' ואמר שכן שמע ממהר"ר משולם שמליחה הוי כרותח בין לקולא בין לחומרא (מובא בהגהות ומכונות למהרש"ל על שערי דורא סי' לח אות ב). ועי' במהרי"ל הלכות איסור והיתר, בדיני היתר התערובות (דפוס ווארשא תרל"ד) שמשמע שהמהרי"ל נוטה בזה לחומרא דהרי כתב שאותה חתיכה שהחלב דבוק בה אסורה אע"פ שיש ששים נגדה. אמנם ידוע שהיו הרבה כתבי יד ואין לקבוע אם נוסחא שלנו היא הנכונה. ר' יעקב ב"ר משה הלוי מולין המכונה מהר"י סג"ל או מהרי"ל, היה אחד מגדולי חכמי אשכנז במאה השניה לאלף הששי. את רוב תורתו קבל מרבו ר' שלום ב"ר יצחק מניישטאט - ווינא. זמן מה התגורר באיטליה ועבר בכמה ארצות שונות. בשובו לעירו מגנצא יסד בה ישיבה גדולה שמשכה אליה תלמידים רבים. החשוב ביניהם היה ר' יעקב ווייל בעל שו"ת מהרי"ו. המהרי"ל נחשב לגדול הדור וביחוד נחשב לבר סמכא בענייני מנהגים, באשר אסף הרבה מסורות מפי רבותיו באוסטריה ואשכנז וגם התבונן אל מנהגיהם הדתיים של קהילות ישראל בארצות שביקר. המהרי"ל דקדק מאד בהם והעלם על ספר. אחרי פטירתו נערכו ע"י אחד מתלמידיו. ספר מנהגי המהרי"ל שימש למורה דרך למנהגי ישראל לכל השנה ליהודי אשכנז. המהרי"ל דקדק גם בניגוני התפילות המסורתיים ביחוד לימים הנוראים והנהיגם בצורה אחידה בכל קהילות אשכנז. רב חלקו של המהרי"ל בקביעת סדר העבודה בבית הכנסת של יהדות אשכנז. רק חלק מתשובותיו שהריץ לרבים זכה לראות את אור הדפוס (ויניציה ש"ט). בשנותיו האחרונות עבר לגור בוורמס ושם נפטר בכ"א אלול קפז. הוא נקבר ע"י קברו של המהר"ם מרוטנברג.+ וכן פסקו מהר"י ווייל בתשובה +סי' קכב, ועי' עליו סי' פד /הערה/ כ"ט+ והאיסור והיתר הארוך +כלל יד, ומביא שם גם דעתו של האו"ז שצריך ששים ועי' ג"כ באיסור והיתר לרבינו ירוחם סי' מה+ דמליחה בששים. אמנם בית יוסף כתב בספרו +יו"ד סי' ע וקה ועיין בד"מ בסי' האחרון אות יא+, דנקטינן דסגי ליה בקליפה בחלב כחוש אבל בחלב שמן צריכים ששים. אלו הדינים מצאנו לענין איסור הנמלח בשאר ימות השנה עם היתר. והמנהג באלו המדינות לשער בששים כדברי מהרא"י ז"ל והאחרונים שהסכימו בששים +עי' לק' סי' צ וקיא.+
והנה מצינו ג"כ מחלוקת זה לענין חמץ בפסח, כמו שכתב המרדכי ריש כל שעה +פסחי' פ"ב סי' תקנב ועי' ג"כ סי' תקנו+ על חטה שנמצאת על בשר מלוח אין אוסר אלא כדי קליפה, וכן כתב הר"ר שמואל מפלייז"א בשם ריב"א. +שם במרדכי הנוס': וכן כתב הרב רבי שמואל מפלמיז"א בשם רבו הקדוש רבינו שלמה מדרו"ש שקיבל מרבו ר"י. ר' שמואל ב"ר שלמה מעיר פלייזא במדינת נורמנדיה, המכונה שיר מורל, היה מבעלי התוספות הצרפתיים בסוף האלף החמישי ובתחילת האלף הששי. רבותיו היו: ר' יהודה שיר ליאון מפריז, ר' שלמה מדרויש הנקרא בפיו הקדוש מדרויש ור' ברוך בעל ספר התרומה. בין חבריו היה ר' יצחק בעל או"ז, ותלמידו החשוב הוא המהר"ם מרוטנברג. בתוספות שלנו נזכר ר' שמואל רק במסכת פסחים ובמסכת יומא, אבל תוספותינו למסכת ע"ז אינן אלא עיבוד של תוספותיו. נכדו ר' חיים מפלייזא עסק בפירוש התורה והוא מוסר דברים מפירושי זקנו. מידו הגיעו פירושי ר' שמואל לקבצי התוספות על התורה. ר' שמואל היה אחד מארבעת החכמים שהוזמנו ע"י לודוויג התשיעי מלך צרפת לויכוחים עם המומר ניקולי דונין בשנת ה' אלפים. כתוצאה מויכוח זה נגזר על שריפת התלמוד בצרפת וביום ו' פרשת חקת שנת ה"א ד' נשרפו בפריז עשרים וארבעה קרונות מלאים ספרי תלמוד, הלכות ואגדות. באחת מתשובותיו מתאונן ר' שמואל על המחסור בספרים. ביחוד מפורסמת קינתו של המהר"ם מרוטנברג על מקרה זה, המתחילה שאלי שרופה באש. הריב"א פה הוא ר' יצחק ב"ר אברהם ונודע בכינוי הריצב"א וגם הריב"א. עי' בעלי התוס' לפרופ' אפרים א' אורבך עמ' רי"ט הערה ד' וגם עמ' שפ"ב. ועי' במרדכי ב"ק פ"י סי' קנא בהערה שמסרב רבינו לתקן ולשנות ריצב"א במקום ריב"א, ועי' ג"כ שו"ת רמ"א סי' קכא. ועיין על אודות הריצב"א לקמן בסימן נח הערה ז'+ ושוב כתב בשם חכמי נרבונ"ה +קהילת נרבונה שבצרפת הדרומית היתה נודעת מפני גאוניה וחכמיה המפוארים שנקראו חכמי נרבונה, מנהגי נרבונה היו יקרים וחשובים מאד בעיני חכמי התורה, וגדולי הפוסקים התחשבו עמהם, המרדכי מצטט את דבריהם של חכמי נרבונה, והספר החשוב ארחות חיים לר' אהרן הכהן מלוניל מביא לעתים תכופות את פסקיהם ומנהגיהם+ ומשום ר' יודא +אולי הכוונה היא לר' יהודה מפאריס רבו של ר' שמואל מפלייזא עי' בעלי התוספות עמוד שפ"ב הערה ז'+ לאסור, וכתב דכל הקדמונים הושוו כדברי, ומצאתי כתוב בשם מוהר"ם דאינו אוסר אלא כדי קליפה עכ"ל. ונראה דהאוסרין לא אוסרין אלא אותה חתיכה כמו שכתבו הטור א"ח +סי' תסז+ והרא"ש בשם ספר הרוקח+ברא"ש בפסחים פ"ב סי' כה, וברוקח סי' רפז ועי' גם סי' רפט, אמנם המרדכי בסי' תקנב מביא בשם ס' הרוקח דבצלי אסור בהנאה ובמליחה אין אוסר אלא כדי קליפה, וע"ש בבגדי ישע אות כז שתמה ע"ז דהא הרוקח אוסר בין בצלי ובין במליחה אלא שהרא"ש מחלק ביניהם, והבגדי ישע מתרץ שכוונת המרדכי בדין מלוח הם מדברי סמ"ק שמביא לפני כן שם, וגם רבנו מביא להלן כן דברי הגהות מיימוני בשם סמ"ק+: תרנגולת שנמלחה בין תרנגולות אחרות ונמצא חטה על אחת מהן, אותה תרנגולת אסורה כי נתרככה החטה וחמץ בפסח במשהו והשאר מותרות. והרא"ש חולק וסובר דסגי ליה בקליפה, וכן כתבו הגהות מיימוניות פ"א בשם סמ"ק +נראה שצ"ל בשם הסמ"ג, דהמלים פ"א בשם סמ"ק הן באותיות רש"י ובסוגריים בד"א, ונראה שהן הוספת המו"לים. ובפ"א מהלכות חמץ ומצה אות ו' מביא הגהות מיימוניות ס"ה (=ספר הדינים=) שמצטט את דברי רא"ם וכל לשונו שם לקוח מדברי הסמ"ג סי' ע"ז וע"ח. אבל בסמ"ק סי' רכב אינו מביא את הרא"ם כלל. אמנם בב"י או"ח סי' תסז מביא את הגהות מיימון בפ"א דחמץ ומצה ואין דברי ונמצאים /דבריו נמצאים/ בהגהות מיימוני שלפנינו. וכן אומר שהסמ"ק בסימן רי"ט כתב דעות החולקים בענין חטה הנמצאת על מצה שנאפית בפסח ואין זה בסמ"ג עצמו אלא בהגהות רבנו פרץ שם אות ב. ובאמת בהוצאות קודמות של הסמ"ג היו הגהות רבנו פרץ לפעמים בתוך הסמ"ג עצמו וקשה היה להבחין מתי באה ההגהה. עיין בטו"ז באו"ח סי' קע"ח סק"ו וז"ל: ומן אפי' ואילך הוא הגהת סמ"ק שהוא רבינו פרץ, ובזה מתרץ דברי הסמ"ק [הסמ"ג] שכתב הב"י שאין דבריו מכוונים. עי' בספר תו חיים (נדפס בסוף שדי חמד מהדורת קהת), שרב אחד רצה לפסוק בזה שלא כרבינו הרמ"א ונגלה לו רמ"א בחלום וחזר בו.+ ומאחר שכתב דכל הקדמונים הושוו לאסור וידוע שבעל הרוקח היה מן הקדמונים, ומאחר שהושוו בדבר שמעינן דאף למאן דמחמיר אינו אוסר אלא אותה חתיכה ולא יותר, ולא מצינו שום פוסק שיחמיר ביותר מזה. ואי לאו הכי לא הוה שתיק בעל הטור מיניה להביא דעתו, שהרי כאן בטור א"ח רצה להביא כל הדעות מאחר שהביא דברי בעל הרוקח, וידוע דלא ס"ל כוותיה דהא בטור י"ד +בסימן ע כותב: בשר שחוטה שמלחו עם בשר טרפה אסור אע"פ שאינו בולע מדם הטרפה בולע מצירה, על זה אומר הב"י: ואע"פ שסתם כאן לאסור בשר שחוטה שנמלח עם טרפה סמך על מ"ש בסי' ק"ה דאינו אוסר אלא כדי קליפה+ פסק סתמא דמילתא סגי ליה בקליפה ש"מ שכן דעתו, ולא הביא דברי בעל הרוקח אלא להביא כל הדעות, וא"כ אם היו עוד המחמירים יותר היה מביא דעתייהו, ומדלא הביאן ש"מ דלא מצינו שום חכם שיחמיר יותר בזה.
ואין להקשות מאי טעמא, דמאחר שבכל השנה פוסקים בכל מליחה בששים אם כן שמעינן שס"ל שנותן טעם במליחה והטעם מתפשט, א"כ היה לנו להורות בפסח במשהו כמו בבישול. איברא שזהו דעת החולק +מהרש"ל בשו"ת שלו סו"ס ע"ט אוסר ויהיב טעמא לדבר מאחר דבכל השנה אנו נוהגים כמהרא"י לשער במליחה בס', א"כ בפסח משערינן במשהו, ומסיים: ודעת המקילין בקראקא לא שמיע לי. ועיין גם כן שו"ת שארית יוסף סימן מו.+, אמנם כי דייקינן נאמר שאין לחוש לזה מכח הרבה טעמים. ומוכרחים לומר טעמים אלו, דאל"כ תקשה לדעת בעל הרוקח וחכמים שסוברים כוותיה דמדאוסר כל החתיכה ע"כ ס"ל דטעמו מתפשט במליחה כמו בבישול ולא סגי ליה בקליפה, וא"כ אמאי מתיר שאר החתיכות, אלא ע"כ צריכים לחלק כמו שאבאר אי"ה. חדא דאסור משהו דרבנן, ואפשר דס"ל לבעל הרוקח וסייעתו דלא אמרינן באיסור דרבנן שהאיסור יוצא מחתיכה לחתיכה ע"י מליחה. אף אם לא היה אלא ספק, ומ"מ יש להקל באיסור דרבנן מכח ספק, כמו שמקילין בציר דגים טמאים דרבנן. ועל כרחנו צ"ל שיש חילוק בין מליחה לבישול, דהרי חתיכה שנפלה לתוך הציר אינו אסור רק מה שבתוך הציר מה שאין כן בבישול. וא"כ על כרחנו צריכין לומר דלגבי כח מליח שאינו אלא מדרבנן לא דמי מליחה לבישול לענין איסור דרבנן, וה"ה לענין איסור משהו דרבנן. וזאת הראיה נ"ל ראיה נצחת לא יחלוק עליה רק מתעקש +מן ועל כרחנו צ"ל עד פה באותיות רש"י ובסוגריים בד"א.+
ואע"ג דבשאר ימות השנה אין נוהגין כן, כמו שכתבתי לעיל בשם מהרא"י שדנין דין מליחה כדין בישול +עי' ג"כ דכ"מ יו"ד סי' צא אות ד+, מ"מ נראה לדקדק מלשונו שלא משערין בששים בכל ימות השנה משום דס"ל הכי, אלא שנהגו כן משום דמילתא דפסיקא היא ולא צריכין לשעורי כו' כמו שכתבתי לעיל לשונו +עי' לעיל הערות י"ג י"ד.+ ומשמע הא לאו הכי הוה אזלינן בתר רבוותא דפסקו דסגי ליה בקליפה, ולכן הואיל ולא הנהיגו כן אלא משום מילתא דפסיקא, פסק ג"כ דאזלינן בתר ששים אף להקל ואינו צריך קליפה, אע"פ שלאותם רבותינו המצריכים קליפה צריך קליפה אע"ג דאיכא ששים. וא"כ רואין שמשום מילתא דפסיקא נהגו אף להקל, וא"כ לענין משהו ג"כ לא החמירו והניחו הדבר לדון בששים, מאחר דמילתא דפסיקא היא בששים לא רצו להחמיר פעם אחת במשהו ופעם אחת בששים, מאחר דעיקר דין ששים אינו אלא משום מילתא דפסיקא. ועוד דהרי"ף פרק כל שעה +פסחים פ"ב ברי"ף יב, א: אבל אי משתכחי בהדי בישולא ולא נתבקעו כיון דאיסור תערובת חמץ במשהו דרבנן היא לא אסרינן ליה לההוא בישולא דמשתכחי ביה תרי ותלת שערי אלא אם כן נתבקעו כשמואל משום דהויא ליה ספיקא דרבנן וספיקא דרבנן לקולא, וע"ש בר"ן ד"ה ואי לאו+ והרמב"ם פ"ה מהלכות חמץ +הלכה ח, וע"ש בהגהות מיימוני אות ז, מן ועוד דהרי"ף עד פה באותיות רש"י ובסוגריים בדפוס ראשון+, כתבו דאין לאסור בחטה שנמצאה בתבשיל אלא דוקא בנתבקעה החטה ממש, וא"כ כי לא נתבקעה שריא לדעתייהו. ואף כי המרדכי +שם סי' תקעא+ כתב דיש אוסרים, מ"מ סגי לן אי אוסרים אותה חתיכה כי לא נתבקעה החטה. ועוד אני אומר דודאי כל ימות השנה לא נוהגין בששים רק בדבר דאיכא למיחש לחלב או בדבר שיש בו חשש שומן דמפעפע, דהא בהדיא אמרינן פרק ג"ה +חולין צז, ב בדפוס ראשון: צד ע"ב+ דמליחה אינה רק כצלייה ואינה אוסרת רק בקליפה, כמו שמבואר שם גבי אטמתא דאימליחו בג"ה, וא"כ איך אמרו לשער בששים נגד דעת הגמרא. אלא ע"כ לא הצריכו ששים רק לגבי חלב דמפעפע, דאז גם בצלי הוא בששים כדאמרינן שם בגמרא. וכן כל דברי הפוסקים שפסקו מליחה בששים לא איירי כולהו רק לענין איסור חלב או נבילה בהדי שחוטה דאיכא שומן, ולענין זה פסקו האחרונים לשער בששים. אבל באיסור דלית בו חשש זה נראה דלא עלה על דעת לשער בששים נגד גמרא מפורשת בזה. ולכן אין ללמוד מאיסור חמץ דלא שייך ביה פעפוע לשאר איסורים, וזהו דבר ברור לעינים.
ועוד נראה דסמכו לדון בששים בפסח אדברי מרדכי שכתב פרק כל שעה +המלים פרק כל שעה באותיות רש"י ובסוג' בד"א במרדכי הוא סוף סימן תקסח בענין ככר לחם שנפל לבור ע"ש וכן מצטט רבינו את המרדכי בד"מ על טור או"ח סי' תמז אות א' ותסז אות יב+, כל מקום שיש בלא זה צד להתיר אע"פ שאנו מחמירין לדון בפסח במשהו מ"מ כשיש עוד צד להתיר סומכין אדברי השאלתות דרב אחאי שפוסק דחמץ בפסח בששים, ואין לך צד היתר גדול מזה שרוב החכמים שאנו נגררים בתרייהו ס"ל דאין הטעם מתפשט במליחה. וכן מצינו שנוהגין לענין חטה הנמצאת במצה שאוסרים אותה מצה ומתירין האחרות אף כי נוגעים בה, אע"פ שיש אוסרין כל המצות ויש מתירין אף אותה מצה, עושים כמין פשרה לאסור אותה מצה ותו לא, וכן נראה לעשות בנדון דידן +דין זה מובא במרדכי פ' כל שעה סי' תקנו וכן ברא"ש סי' כה, ומביאו הטור באו"ח סי תסז. מן וכן מצינו עד פה באותיות רש"י ובסוגריים בדפוס ראשון.+ ועוד נראה דסמכו אדברי המרדכי שכתב ריש כל שעה דיש להקל משום שמחת יו"ט ולפסוק בששים בפסח +לא מצאתי זאת במרדכי שם. ואולי כוונתו לסי' שהבאתי בהערה ל"ו. וע"ש סי' תקעא שמיקל בשעורים שלא נתבקעו משום שמחת יו"ט.+ וא"כ בנדון דידן ה"ה דהמורה כדין הורה, כ"ש שמהרי"ב שהוא בתרא טפי והיה אחר מהרא"י וכתב שכן יש לנהוג ורבים העידו שראו כך מעשה. +פה בתחילת השאלה הניא את הר"ר ישראל ברי"ן וגם בד"מ או"ח סי' תס"ז אות י"ב מביא את דעת מהרי"ב דיש להתיר שאר חכיתות /חתיכות/. ר' ישראל ב"ר חיים ברונא היה מגדולי חכמי אשכנז בסוף המאה השניה ובמחצית הראשונה של המאה השלישית לאלף הששי. היה בן דורם הצעיר של ר' יעקב ווייל (מהרי"ו) ור' ישראל איסרלין (מהרא"י) ועמד עמהם בקשרי משא ומתן של הלכה. שני גדולים אלו כבדוהו וחבבוהו ואף סמכו ידיהם עליו בסמיכת חכמים. הוא נסמך ג"כ מר' זלמן כ"ץ מנירנברג הנקרא מהרז"ך בעל היריעה. תחילת רבנותו היתה בעיר ברון במדינת מהרין, שעל שמה נקרא. משם עבר לרגנסבורג והקים ישיבה גדולה והרביץ תורה ברבים. מהרי"ב סבל הרבה במשך ימי חייו. פעם העליל מומר עליו עלילת דם וכמעט נידון לשריפה לולי הודה המומר לבסוף ונשרף תחתיו. אז עזב את רגנסבורג ועבר לפראג. אחרי פטירת מהרי"ו ומהרא"י נחשב מהרי"ב לגדול הדור באשכנז, ובמשך שנים רבות הריצו אליו שאלות ממקומות רחוקים. קובץ השו"ת שלו נאסף ע"י בנו ר' מנשה אבל לא נדפס במשך שנים רבות. בכ"י היה הקובץ בידי גדולי הפוסקים, והמהרש"ל ורבינו הרמ"א מצטטים אותו ביש"ש ובדרכי משה וגם בפסקיהם. לראשונה נדפס קובץ שו"ת מהרי"ב בסלוניקי בשנת תקנ"ח. ומפני שחי אחר פטירתו של מהרא"י אומר רבינו שמהרי"ב בתרא טפי. ועיין מהרי"ק שורש צד ענף א דבמקום שדברי הרב כתובים בספר ומפורסמים אמרינן הלכה כבתראי.+ ואמר דהמקיל לא הפסיד והמחמיר יחמיר בשלו ולא בשל אחרים, כי דבר זה הוא הפסד ממון ישראל והתורה חסה על ממונן. ואף הרוצה להחמיר יפסוק כמו ששמעתי שהורו ג"כ מקצת החכמים הראשונים לשרוף אותה חתיכה ולהשהות האחרות עד אחר הפסח. וכן כתב המרדכי בשם ר"ת +פ' כל שעה סי' תקנ+, שהיה רגיל להורות כן בחטה הנמצאת בתרנגולת בפסח. ואף שאנו מחמירין באותה חתיכה כדעת הרוקח, מ"מ הבו דלא להוסיף עלה להצריך לשרוף אף שאר החתיכות, ויש לחוש מפני החסרון. ובאמת שאני תמה על המצריכין לשרוף כל הבשר הנמלח עמו, שאף אם נודה להו בטעמייהו מ"מ היה להם לחוש מלשרוף הכל ולהתירו לכל הפחות בהנאה כמו שפסק המרדכי סוף כל הצלמים +ע"ז פ"ג סימן תתמא ועי' ג"כ מרדכי פסחים פ"ב סי' תקנח+, שחמץ בפסח שאסור בהנאה יש לו פדיון להוליך דמי הנאה לים המלח ומותר ליהנות מן השאר, וכן כתב הר"ן פרק השוכר את הפועל לעשות עמו ביין נסך +שם פ"ה, ברי"ף לז, ב: וכתב הראב"ד ז"ל דהוא הדין לשאר האיסורין בכל שהן שאף ע"פ שהן אוסרין בהנאה מפני חשיבותן ימכרו כולן לעובד כוכבים חוץ מדמי איסור שבהן ודבריו עיקר, אלא מיהו צריך ליזהר בדברים הנקנים מן העובדי כוכבים שלא למכרן להם שמא יחזור וימכרם לישראל.+ ואע"ג דבמרדכי פרק כל שעה +בפסחים סי' תקנו מדבר בע"י חטה הנמצאת תוך מצה אחת ואסרו ר"י ור"ת כל המצות שנילושו מאותה עיסה ויש לומר כ"ש בתרנגולת, אבל אין במרדכי הדין בתרנגולות, ובדפוס ראשון המלים דבמרדכי פרק כל שעה ע"ג הם בסוגריים ובאותיות רש"י, ומשמע שהן הוספת המו"ל+ כתב בשם ר"י להצריך כל התרנגולים שריפה וכתבו מהרא"י ומהרי"ב דכן נוהגים, מ"מ ראויים הם המתירין להתיר שאר החתיכות בהנאה. ואיך נקפל כל תנאי דעלמא להדדי להחמיר באיסור דרבנן לאבד ממונן של ישראל. והמקיל וחס על ממונן של ישראל וחש ג"כ על כבוד קונו יתענג על רוב שלום +עי' סי' ז הערה מ"ז.+
ועכשיו אשים פני נגד החולק, דאף אם נודה לו בטעותו אין שייך לחלוק בדבר כזה ולמהדר עובדא שכבר הורה המורה באיסור דרבנן, וסמך על רוב המקילין ופסק כדברי הפוסקים המפורסמים. ובודאי שדבר חומרא זו אי אפשר לבררו בשיקולא וטריא דגמרא רק חשש חומרא בעלמא, ואיך יחלקו בזה ולא יחושו למה שאמרו בירושלמי והביאו בנימין זאב +בשו"ת בנימין זאב סי' ג ועיין על בעל שו"ת בנימין זאב לקמן בסימן קג בהערה מספר ט"ז+, חכם שהתיר אין חבירו רשאי לאסור +ירושלמי שבת פ' יט: בר מדינה הוה ליה עובדא שאיל לר' סימון ושרא שאל לר' אמי ואסר ואיקפיד ר' סימון. ולא כן תני נשאל לחכם והתיר לא ישאל לחכם אחר שמא יאסר (בהוצאת מסורה אין המלה לא, ולפי זה אין ראיה מכאן). אבל התוס' בע"ז ז, א ד"ה הנשאל לחכם מתרצים זה. ועיין באגודה ריש פ"ק דע"ז סימן ג' ובשו"ת רדב"ז סי' שס"ב. אמנם עי' ירושלמי ע"ז פ"א ה"ט: רבי סימון היו לו נוטעי כרמים בהר המלך שאל לר' יוחנן א"ל יבורו ואל תשכירם לגוי, שאל לר' יהושע מהו להשכירן לגוי ושרא ליה ר' יהושע מקום שאין ישראל מצויין כהדא בסוריא. ואולי צ"ל כמו שאמר הרא"ש בפ"ק דע"ז סי' ג: וצריך לאוקומי שכבר חלה הוראת הראשון טרם שנחלק חבירו עליו אז אסור. אמנם רבינו ביו"ד סי' רמ"ב סעיף לא אומר: ואפילו אם טעה בשיקול הדעת יכול לישא וליתן עם המורה עד שיחזור בו, ולכן אין איסור לשאול לשני ובלבד שיודיע אותו שכבר הורה הראשון לאסור. והוא מסיים שכל זה הוא רק באותה הוראה, אבל במעשה אחר פשיטא שיכול להורות מה שנראה. ודין זה הוא בבבלי חולין מד, ב, וע"ש תוס' ד"ה היכי עביד, וגם בש"ך יו"ד הנ"ל אותיות נב - ס. אבל בבבלי הדין הוא אם הראשון אסר אין השני רשאי להתיר, ובירושלמי הוא אפילו איפכא. ורבינו הרמ"א מביא גם להלכה בהגהת השו"ע הנ"ל את דין הרא"ש מהירושלמי. ועיין במרדכי ריש ע"ז סי' תשצ"ו ובהגהת הרמ"א שם וכן עי' להלן הערה מ"ז. המלים מן בנימין זאב עד פה באותיות רש"י ובסוגריים בד"א.+, וכן משמע מהרא"ש פ"ק דע"ז +סי' ג ורבינו הרמ"א בש"ע יו"ד סי' רמב ס"ק לא כותב ואפי' אם התיר הראשון וכבר חלה הוראתו אין לשני לאסור מכח שקול הדעת וכן משמע באשר"י פ"ק דע"ז. ומה שכתב רבנו פה ובודאי שעל ענין כזה נאמר כוונתו למה שפסק שאם כבר חלה הוראתו אין לחכם שני לאסור מכח שקול הדעת.+ עיין ש"ע סימן רמ"ב בי"ד +מן מהרא"ש עד פה באותיות רש"י ובסוגריים בדפוס ראשון. ועיין בש"ך יו"ד סי' רמ"ב אות נט שמביא הרבה פוסקים חולקים על הרא"ש בזה וסוברים דדוקא אם אסר הראשון אין חברו רשאי להתיר, אבל יכל לאסור מה שהתירו חברו אף שכבר חלה הוראתו. וכן פוסק בקיצור בהנהגת הוראות איסור והיתר שלו, סי' א, הנמצא ביו"ד אחר סי' רמב. ועי' ג"כ שו"ת ריב"ש סי' שעט.+ ובודאי שעל ענין כזה נאמר. ועוד אמרו פ"ק דחולין +ו, א ועי' גם כן עירובין סז, ב+, דבדבר דרבנן עבדינן עובדא והדר מותבינן, כמו שמביא שם מעשה דתערובת דמאי כו'. ועוד אמרו בדרבנן הולכים אחר המיקל +עי' ברכות לו, א ברש"י.+ איני רואה בחכם זה אלא שחפץ להשיג ולא להורות. ואי טען משום מנהגא אינו מנהג שמתפשט ברוב המקומות, ואי חכם אחד הורה כך לשעתו לא מיקרי מנהגא כמו שהאריך בזה בתשובת מהרי"ק +סי' קע, ועי' בתשובות מהרי"ק החדשות (ירושלים תש"ל) עמ' רס"ז.+ ומי יודע הוראת החכם ההוא אם לא צורך שעה היה, ולא שבקינן גמרא ופוסקים שלנו לילך אחר שיחה בטילה שלהם. וכן הסכים בזה מהר"ם פד"ו ובנו מהר"י פד"ו +הוא הר"ר שמואל יהודה הנודע בכנוי מהרשי"ק בנו של מהר"ם מפאדובה, ועי' לעיל סי' יח /הערה/ ג וכג /הערה/ י"ג+, דאין לחוש לדברי המחמירים ואין לאסור אלא אותה חתיכה. כן נ"ל +מן וכן הסכים עד פה באותיות רש"י ובסוגריים בד"א. ועי' לקמן סי' צ תשובת מהר"ם, ועי' בדרכי משה יו"ד סי' קה אותיות יא ויב; וגם בד"מ או"ח סי' תסז אות יב שמהר"ם מפאדובה ובנו מהרשי"ק הסכימו לפסקו לאסור רק אותה חתיכה, ואח"כ מסיים: ומ"מ במקומי שמעתי מחכם א' שמהר"ר קאפלמן סג"ל ז"ל אסר הכל וכן הורה אחריו ר"י כ"ץ (זהו גיסו בעל שו"ת שארית - יוסף) ולכן לא רציתי אח"כ לבטל מנהגיו ולא רציתי להורות בו לא איסור ולא היתר מאחר שאמרו לי שכבר הורה כך בנדון הזה הזקן הנ"ל, אבל במקום שאין מנהג נ"ל מה שכתבתי ומי שרוצה להחמיר יכול להחמיר ולמכור הכל לעכו"ם כמש"ל ר"ס תמו ואע"ג דבשאר תערובת נוהגים להחמיר ולשרוף הכל במליחה נ"ל לאוקמיה אדיניה ולמכרו ושלא לשרפו להפסיד ממון של ישראל. והנה בשו"ת שארית - יוסף, להג"מ ר' יוסף כ"ץ גיסו של רבינו, סי' מ"ו דן בשאלה זו, כפי שהודיע רבינו בד"מ הנ"ל, ומסיים: ומטעם זה אסרתי כל החתיכות. ורבים מבני החבורה לחמו עלי בזה לאמר ראה זה דבר חדש ואין לנו אלא מה שאסרו לנו קדמונינו בפירוש, עד שבא לכאן כמהר"ר משה לנדא זקן אחד מופלג בחכמה ועמד והעיד שהגאון מהר"ר יעקב מרגליות אסר כל החתיכות בנירנברג וגם תלמיד אחד העיד כמו כן בשם מהר"ר שלמה ליברמנש ואז הוקבע הלכה כן פה ק"ק קראקא. נאם הצעיר יוסף כהן. אע"פ שר' יוסף כ"ץ שהיה חבר הב"ד דקראקא מעיד שבעירו קבעו את ההלכה להחמיר כפסקו, מ"מ נראה כי אין הדבר כן. הרה"ג ר' בנימין אהרן סלניק, תלמידם של רבינו והרש"ל, דן באותה שאלה בשו"ת שלו (שו"ת משאת בנימין סי' סט), וכותב: ולפי זה אפילו החתיכה עצמה שנמצאה החטה עליה היה לנו להתיר על ידי קליפה, אך כמדומה לי שנהגו גדולי המורים לאסור אותה חתיכה לכן אין להקל משום ואל תטוש ואע"ג דמדינא לא משמע הכי - והנה מכל מה שכתבנו למעלה יצא לנו שאפילו החתיכה עצמה שהחטה נמצא עליה אינו אלא מנהג בעלמא שנהגו לאוסרו ומן הדין לא בעי רק קליפה משום דהחטה אסור כחוש ואינו מפעפע בכל החתיכה. וק"ו שאינו מפעפע בשאר החתיכות כלל ואפילו קליפה לא צריך, והמיקל להתיר שאר החתיכות בלא קליפה לא הפסיד והמחמיר הוא מפסיד ומכלה ממון ישראל בחנם ומבטל שמחת יו"ט ויצא שכרו בהפסדו. ואל תשגיח בדברי מהר"ר יוסף כ"ץ מקראקא שכתב שהוקבע הלכה בק"ק קראקא לאסור כל החתיכות שנמלחו ביחד דהא מהרמא"י ז"ל היה בק"ק קראקא לאחר אותו מעשה כמה שנים (המעשה היה בשנת שי"ט והרמ"א נפטר בשל"ב) ופסק לקלוף האחרות וגם אני לא שמעתי הלכה זו בק"ק קראקא. ותמיה לי מאד על הרב ב"י ז"ל, ומורי הרב מהרמא"י ז"ל, שכתבו לקלוף האחרות כמו שהבאתי דבריהם למעלה. ואעפ"י שהם עמודי עולם ומימיהן אנו שותים מ"מ דבריהם אינן מחוורין בעיני להחמיר כ"כ באיסור שהוא כחוש לגמרי כאשר כתבתי למעלה. ועיין ג"כ בשו"ת מהר"ם מלובלין סי' צא.+ הכותב והחותם בי"א ימים למב"י שנת שי"ט. נאום משה בן לא"א ישראל שלי"ט הנקרא משה איסרלש מקראקא.
@שו"ת הרמ"א סימן כט
עוד אחרת נפל בין החכמים הנ"ל +החכמים הנזכרים בסימן כח+ בעשיית הסוכה, שהמורה הנ"ל עשה סוכה ברחוב היהודים שכל לילה דלתותיה נעולות והיא כמבוי סתום, שהרבה יהודים בוקעים בו וחצרות פתוחות לתוכו. והיה לסוכה ד' מחיצות סגורות בפתח, והיה בין דף לדף אויר תוך המחיצות בפחות משלשה. ואפשר שלא היה טפח בין דף לדף רק שהיו יכולין להכניס מחוץ לשם יד, אבל בפנים היו תלויים סדינים המצויירים לחוץ מפני הרוח הנכנס בין הנקבים. ועמד החכם החולק ואמר שהסוכה פסולה מכח שראה במהרי"ל +ע"ש בהלכות סוכות שמביא מהרי"ל דין זה בשם רא"ם בהג"ה במיימוניות בהלכות סוכה, ולא בשם המרדכי+ שהביא דברי המרדכי סוף פרק הישן +סוכה פ"ב סי' תש"מ בשם רא"ם, המלים פרק הישן באותיות רש"י ובסוגריים בדפוס ראשון+, דאם עשה סוכה במקום הראוי להצטער באכילתו או בשתייתו או בשינה כגון שירא מן הגנבים ולסטים לא מיבעיא דלא מיפטר בה, אלא אפילו אם באכילה ושתייתו אין סכנה אלא בשינה, לא יצא ידי חובתו כלל אפילו באכילה דהא כעין דירה בעינן, וכיון שאין לעשות בה כל צרכיו אכילה ושתיה ושינה +שם: בלא צער+ מתחלה לאו סוכה היא כיון דלצעורא קיימא עכ"ל המרדכי, וכן הוא בהגהת מיימוני +בפ"ו מהלכות סוכה אות א' ומובא נמי בהגהת אשרי סוכה פ"ב סי' יב אות א.+ והנה מהרי"ל הביא דבריו אלו בקצרה, וז"ל: ויעשה הסוכה במקום שיוכל להיות תמיד שם הן ללון הן לאכול, כגון שלא במקום טנופת וסרחון או במקום סכנת לסטים וגנבים, דאז אפילו ידי חובת אכילה לא יצא מאחר דאינו יכול ללון שם עכ"ל. ואמר החכם החולק שאם עשאה במקום שהגנבים יכולים לגנוב משם הסוכה פסולה כי כן הבין דברי מהרי"ל, ואמר שבכל מקום שמוזכר בתלמוד שבפחות משלשה אמרינן לבוד ושסוכה בת שתי מחיצות כשירה, הכל מיירי שעומדת בחצר במקום המשתמר מן הגנבים. וע"י זה פסל הסוכה והוציא לעז שהמורה יושב בסוכה פסולה.
ועתה צריך לברר הדין עם מי. אומר כי פשוט הוא בעיני כי דברי החולק בזה הם בטלים ומבוטלים לא שרירין ולא קיימין, ומעולם לא עלה על דעת המרדכי והגהות לפסול סוכה שגנבים יכולין לגנוב ממנה. דא"כ כל הסוכות שבעולם פסולות דכל סוכה דירת עראי בעינן, ואף בחצר המשומרת אינה משומרת מגנבים הנכנסים והיוצאים, כמו שאוכיח אחר זה אי"ה בראיות ברורות. רק תחלה אומר שהמרדכי והגהות לא קאמרי אלא במקום שהוא מתיירא לישן בסוכה מפני הגנבים ולסטים כדמוכח לשון המרדכי, אבל הפתוח שיכולין לגנוב ממנו מזה לא דבר המרדכי, דביום הרי הוא שומר הסוכה ובלילה יכניס הממון לתוך ביתו. כי אין הסוכה צריכה להיות שמשתמר שם ממונו, דלא קפיד רחמנא אלא על ישיבתו ולא על שמירת ממונו, דדווקא לגבי דידיה בעינן תשבו כעין תדורו ולא לגבי ממונו. וראיה לזה מדמכשרינן סוכה המחזקת ראשו ורובו, וידוע שלא יוכל לשמור שם ממונו אלא לישב בה בדוחק. ועוד ראיה מדאמרינן במס' סוכה +כז, ב+: כל ישראל ראויין לישב בסוכה אחת שנא' כל ישראל ישבו בסוכות +ויקרא כג, מב: כל האזרח בישראל וגו'+, וידוע שבכל ישראל אי אפשר שלא יהיה בהן גנבים ואינה משתמרת מגנבי שיגנבו ממון. ועוד, דכתב א"ז שם +המלים א"ז שם באותיות רש"י ובסוגריים בד"א+ והביאו הגהת אשיר"י +סוכה פ"ב סוף הגהה על סי' טז, וז"ל: המסכך ברשות הרבים כשרה בדיעבד מא"ז+, דהעושה סוכתו בר"ה יצא בה בדיעבד ואין בה משום סוכה גזולה. וידוע דאם עשאה בר"ה אינה משתמרת מגנבי, דסתם ר"ה רבים בקעי בה ואין עומד במקום המשתמר. ועוד ראיה מפ"ק דסוכה +ז, ב+, דאמרינן סיכך על גבי פסי ביראות הסוכה כשירה בשבת שבחג. וידוע שאין דין פסי ביראות מהני לשבת אלא במקום שרבים מצויים, כמו שאמרו פרק עושין פסין +עירובין כא, א+: לא התירו פסי ביראות אלא לעולי רגלים בלבד, וידוע שזה המקום אינו שמור מגנבי. וכן אמרי התם פ"ק דסוכה +ז, א וב+: מבוי מפולש ותיקנו בלחי מצד אחד ומצד הרביעי פרוץ, וסיכך על גביו מהני בשבת שבחג. וידוע שסתם מבוי מפולש בתים וחצרות פתוחים לו, ואי לאו הכי אינו ניתר בלחי וקורה כדמבואר פ"ק דעירובין +ה, א+, ובודאי דשכיחי ביה גנבי ואפ"ה כשר +וכן פסק רבינו באו"ח תרמ סעיף ד, כדבריו בתשובה זו.+ וע"כ נראה שהחולק אין לו על מה שיסמוך. כן נ"ל משה איסרלש מקראקא.
@שו"ת הרמ"א סימן ל
+בכל ההוצאות נמצאת בראש הסימן הערה זו: העדיות השייכים לתשובה זו כבר הודפסו בתשובת מהרש"ל סימן כ"א ככתבם וכלשונם על כן לא הדפסתים פה והרוצה לדעתם יעיין שם. אמנם בהוצאת ווארשא השמיטו מן על כן לא הדפסתים וכו', וקשה להבין מדוע כי גם בה לא הכניסו את העדויות.+ עזרי מעם ה' עושה שמים וארץ והוא יצילנו משגיאות.
מעשה היה פה ק"ק קראקא באחד שמו אברם היה משודך עם בתולה אחת באה ממרחקים לגור עמנו פה קראקא. והנה לא עלה זווגם יחד עד שעלו קטטות ומריבות ביניהם ונתפרדו מהדדי. והנה זה אברם הנ"ל בא לפני דייני העיר ותבע מן הערב הקנס ונתחייב בדין ופטרו הערב מן הקנס, וטעמם שהביא הערב עדים שפטרו ומחלו שני הצדדים זה לזה בתקיעת כף. אלא שאח"כ חזרו להדדי ע"י שדכנים ועל זה לא נתערב, כאשר פסקו מונח וכתוב ביד הערב מצד הכלה והוא המומחה הרופא ר' שלמה לועז +אשכנזי. הוא ר' שלמה קליפורא (קליחורא) (עיין בהערות ספר עיר הצדק ע' ס"ח - ע').+ והנה כאשר ראה אברם שנתחייב בדינו הוציא עליה קול קידושין ואמר שקידשה, כי נתן לה ארבעה זהובים אדומים לסבלונות ועל ידן קידשה. והנה על זה הוגבה עדיות הנ"ל איך שאמר שפלוני ופלוני היו אצל הקידושין, ושאלו את פיהם ולא ידעו מאומה כאשר רשום בתשובת מהרש"ל סימן כ"א +כדי להקל על המעיין הנני נותן פה את העדות כפי שנמצאת בתשובת מהרש"ל הנ"ל: במותב תלתא בי דינא כחדא הוינא ואתא לקדמנא ר' יצחק בן הר"ר יעקב סג"ל והעיד בת"ע (=בתורת עדות=) בואם ליו"ע (=לא יגיד ונשא עונו=) וויא ער האט גיהערט פון אברהם ברונשוויג דש ער זיין כלה האט מקדש גיוועזן פר הר"ר פנחס אונ' פר אברהם אוייש אונ' פר דען וועלי בייא זעלמלן אונ' דש האט ער אויך אין זיינעם בריב גלייאנט. ושוב העיד מהור"ר מתתיה בן הר"ר שלמה בעונש הנ"ל דש ער האט אין אברהם ברוינשוויגז בריב גלייאנט דאש ער זיך האט פר רופן אויף הר"ר פנחס אונ' אויף אברהם אוייש אונ' אויף דאש וועלי בייא זעלמלן וויא ער האט זיין כלה פר זיא מקדש גווען, אונ' אים דונקט וויא יצחק שאול לאזרש זייא אויך איינר גוועזן. ושוב העיד הר"ר פנחס בעונש הנ"ל ער איז גיוועזן אובן בייא דעם חתן אברם ברוינשוויג ער אונ' מהר"ר מתתיה אויך דא האט חיים וועלי מיט דער כלה אונ' מיט דער מוטר אין וועלשן גירעט. איך האב ניט פר שטאנדן וואש זיא גירעעט האבן. דר נאך האט זיך חיים וועלי גירוימט מיט אברהם חתן הנ"ל, איך ווייש אויך ניט וואש זיא מיט אננדר גירעט האבן. דר נאך איז אברהם חתן הנ"ל גנגין צו דער כלה אונ' האט ד' זהובי' אדומי' אן איין שנירל גיטראגן אונ' די נתינה האב איך ניט גזעהן, און האב אויך קיין לשון קידושין ניט גיהערט, און ווייש פון קיין קדושין נישט צו זאגן. ושוב העיד ר' חיים ב"ר אליעזר דהיינו חיים וועלי הנ"ל בעונש הנ"ל איך בין גיזעשן אויף דען שטול דא איז די כלה אונ' די מוטר אונ' די שוועסטר אונ' האב דברים בעלמא מיט זי גירעט איי דער חתן קומן איז. דא איז אברהם ברוינשווייג הנ"ל אוף גישטנדן פון טיש אונ' האט מאכין מיט אים אוף שטין הר"ר פנחס אונ' אברם אוייש אונ' יצחק ליבל כהן. אונ' אברהם ברוינשוויג האט דער כלה וועלין געבן ד' זהובים אדומים אין איר הנט. דא האט זיא עש אזו בלד ניט וועלין נעמין. דא האט ער מיך גהיישן איך זאל מיט איר רידן ווארום זיא עש ניט וויל נעמין, איז דאך דר סדר דז דער חתן דער כלה פלעגט צו געבן. דא האט זי עש גנומען מידו לידה. דא האב איך ניקש גהערט דאש זעלביג מאל פון אברהם פון קידושין. עטליכי וואכן דער נאך האב איך אברהם הנ"ל גיזעהן און מוטיג דא האב איך גיפרעגט ווארום ער זיך אזו ווייט טוט אונ' ווארום עד דיא לייט אום פירט ער זאל איין ענד מאכן. דא שפראך ער צו מיר וויא זאל אוך עש איין ענד מאכן איך קאן ניט. דא פרעגט איך אים ווארום. דא זאגט ער זיא איז מיין ארוסה. דא פראגט איך אים ווארום האשטו מיר עש ניט גיזאגט. דא שפראך ער איך האב דירז ניט וועלין פר טרויאן איך האב עש אנדרן לייטן פר טרויט. ושוב העיד ר' אברהם ב"ר יחיאל דהיינו אברהם אוייש בעונש הנ"ל: אברהם בריינשוויג האט אונש גירופן צו דער צעך אונ' דא מיר האבן איין טרונק אין קאפף גיהאט. דא האט ער מיך אונד הר"ר פנחס אונ' חיים וועלי גיבעטין מיר זאלין מיט אים אוף שטיין צו דער כלה, זיא איז קיגן אונש איבר גיזעשין. דא איז חיים וועלי הנ"ל דער מליץ צווישן זי גיוועזן אונ' אברם הנ"ל האט ד' זהובים אדומים אין דער האנט גיהאט. דא האט ער זיא דער כלה וועלין געבין. דא האט זיא זיא ניט וועלין נעמין. לסוף האט זיא זיא פון איהם גינומן, מיר דוכט דיא מוטר האט זיא עש גהיישן. איך האב ניכט גיהערט דא ער אירז האט געבין נאך לשון מתנה נאך לשון קידושין. לנג דר נאך אים קריג האט מן אים וועלין נ' זהובים קנס געבן, לסוף האט מען זיא אים ניט וועלן געבין. דא בין איך מיט אים שפצירין גנגין אונ' האב אים גיפראגט ווארום ער האט ניט נ' זהובים גינומן, זוא האט ער גישפראכן מן מוז מיר זיא נאך געבן. דא האב איך אים גיפראגט ווארום. דא האט ער צו מיר גיזאגט וויא שטעלט ער זיך גלייך אז וויסט ער ניכט דר פון וויישטו ניט דז איך זיא האב מקדש גיווען, בישטו ניט דער בייא גיוועזן. דא האב איך גישפראכן וואו בין איך דר בייא גיווען. דא האט אברהם חתן גיזאגט אובן בייא דער צעך. דא האב איך ניט גישפראכן נאך יוא נאך ניין, אונ' האב אים גיפרעגט א"כ לפי דבריך ווען מן דיר דיין רצון טעט דא נעמשטו דש געלט אונ' גענגשט, דר פון ווערן דאך דיא קינדר ח"ו ממזרים זיין. דא שפראך ער ווידר, ח"ו ווען מן מיר מיין רצון מכט דא וועלט איך זעלברט זאגן אונ' בגערט ניט אנדרשט אז גט צו געבן. היום יום ה' יב שבט שי"ט לפ"ק הוגבה העדות הנ"ל פה ק"ק קאזמיר. נאם יהושע ב"ר משה יצחק ז"ל דיין: יעקב ב"ר בנימין ז"ל דיין: מנחם ב"ר עזריאל ז"ל ה"ה דיין. החתימות הנ"ל אמיתיות וישרות ובפני היו יושבים הדיינים הנ"ל וגם העדות הנ"ל, וכדי לקיים את חתימתם באתי להעיד עליהם. נאום משה בן לא"א ישראל שלי"ט, הנקרא משה איסרלז מקראקא+ עוד הוגבה בעדיות הנ"ל שאלו ארבעה זהובים אדומים שנתן לה היו שאולים לו מאיש אחר ששמו יצחק +פרט זה לא נמצא בעדיות שלפנינו, וגם המהרש"ל אינו מזכירו+, כאשר הוגבה העדות הנ"ל.
תשובה, צריכין לברר תחלה האומר לאשה קידשתיך אם נאמן או לא, ואח"כ צריכין לדון בענין סבלונות אם חוששין להם, ואח"כ אם העדים האלו יש ממשות בעדותן, ואח"כ צריכין לברר מקול שיצא על האשה שנתקדשה אם חוששין לו ואם מבטלין קלא. והנה בנדון זה אנו זקוקים לדון באלו ארבעה אבות נזיקין, שבנדון שלפנינו כולן אדוקין, וכשיהו דברים אלו מסולקים, יבורר שדברי אברם הנ"ל שבורים ומבולקים, בטלים ומבוטלים לא שרירין ולא נחזקים. ונותן תורה לעמו ישראל בקולות וברקים, ינחני בדרך אמת ויסייענו תורתו להקים.
גרסינן בפרק האומר +מסכת קידושין דף סה עמוד א+: האומר לאשה קידשתיך והיא אומרת לא קידשתני הוא אסור בקרובותיה והיא מותרת בקרוביו, ע"כ לשון המשנה. ומוקי לה התם בגמרא באומר לה קידשתיך בפני פלוני ופלוני והלכו להם למדינת הים, אפ"ה אינו נאמן. הרי קמן דאינו נאמן לומר שקידשה אע"פ שהוא אומר שיש לו עדים פלוני ופלוני. וכתב ריב"ש בתשובה סימן קכ"ג, דאין חילוק בין שיחד עדיו לומר פלוני הם עדי ובין לא יחדם, ובין שאמר שהלכו למקום רחוק בין שהלכו למקום קרוב. לעולם אין חוששין לדבריו שלא תנשא משום דבריו, ואינה צריכה להמתין על העדים. דאם לא כן לא הנחת בת לאברהם אבינו שתוכל להנשא, שיבא אחד ויוציא קול עליה שקידשה בפני פלוני ופלוני שהלכו להם לעיר אחרת ותצטרך להמתין עד שיבואו העדים, ולכן אין חוששין לדבריו, עכ"ל. הרי קמן אפילו אמר אברם הנ"ל שקידשה בפני עדים ואינן כאן אינו נאמן ואינה צריכה להמתין עליהם, כדאמרינן פ"ק דקידושין +דף יב, עמ' ב+: עידיה בצד אסתן ותאסר, כמו שהאריך ריב"ש בתשובה דלעיל. כ"ש שהעידו עדים על אברם שיחד עדים ואמר שהר"ר פנחס ואחרים הנקובים בשמותן בעדות הנ"ל יודעים הדבר, והם אומרים לא היו דברים מעולם כמו שיתבאר שאין בעדותן כלום, א"כ פשיטא דאינו נאמן. ודמיא להא דאיתא פרק המדיר +כתובות עב, א+ לענין עוברת על דת: איזו היא עוברת על דת משה מאכילתו דברים שאינם מעושרין. ואמרינן שם בגמרא, היכי דמי אי דידע נפרוש ואי דלא ידע מנא ידע, לא צריכא דאמרה ליה פלוני תיקן לי את הכרי ואזל שייליה ואשתכח שקרא. ולא מיבעי לדברי הרמב"ן שכתב שם הר"ן +כתובות פ"ז ברי"ף לב, ב והרמב"ן כתב שקבל שכן הדין בכל עד מפי עד אם בא הראשון וכפר אין השני האומר משמו נאמן ולהלן בסימן סו מסיק רבנו דדוקא באיסור דאורייתא אבל באיסור דרבנן הולכים להקל והשני נאמן ולדבריו צ"ל שאינו מדבר כאן בכתם דרבנן, אלא דם על עד הבדוק+ שהחכם נאמן עליה שלא תיקן לה, א"כ ה"ה הכא דאין נאמן נגד העדים. אלא אפילו לדעת הרא"ש שכתב שם +שם סי' ט והיינו דוקא לענין ממון אבל לענין איסור כגון שאמרה חכם פלוני טהר לי את הדם והוא מכחישה החכם נאמן כדאיתא ביו"ד סימן קפה בהגהת סעיף ג' וכן לענין הכרי כתב רבנו בסימן סו דהכהן נאמן, אבל הוא מוסיף שם ותו דאפשר דאף בכרי היא נאמנת אף על הכרי, וצ"ע שם בדברי הרא"ש והר"ן+ שאינה מפסדת כתובה אלא בהוכחשה בעדים וכן כתב שם הר"ן בשם הרשב"א, מ"מ גם כאן הרי הוא מוכחש בעדים, ששני העדים שייחד לומר שהם יודעים מן הקידושין אומרים (שהוא לא היה) +בהוצאה ראשונה הגירסא פה כמו שמחקנו ובהוצאת ווארשא תיקנו שלא היו דברים מעולם ושמו את המלה שהוא בסוגריים+ [שלא היו דברים מעולם], א"כ אין לך הכחשת עדים גדולה מזו. וא"כ פשוט הוא שאין אברם הנ"ל נאמן לומר שקידשה בעדים אלו או ע"י עדים אחרים, כמו שנתבאר מתשובת ריב"ש דלעיל.
ואין לחלק ולומר דבנדון דידן דהיתה משודכת גרע טפי ונאמן יותר עליה שעדיו הלכו לעיר אחרת, כדאמרינן פ"ק דקידושין +יב, א+ גבי ההוא גברא דקדיש באבנא דכוחלא כו', עד הא איכא סהדי דההוא יומא הוה שוה פרוטה השתא מיהו ליתנהו קמן, לאו היינו דר' חנינא עדיה בצד אסתן ותאסר. אביי ורבא לא ס"ל הא דרב חסדא, אם הקלו בשבויה דמנוולא נפשה גבי שבאי נקיל בא"א. אשתייר מההיא משפחה פרשי רבנן מינה משום דס"ל כאביי ורבא. וכתב ריב"ש בתשובה דלעיל, אע"ג דלא מהימן לומר שיש לו עדים במקום אחר, הכא סברי רבנן דאיכא למיחש כיון דידע בודאי שהיא פשטה ידה ונתקדשה וליכא ספיקא אלא אי אית ביה בקידושין שוה פרוטה, ובכי הא חיישינן לקלא אפילו דלא אתחזיק. וההוא דשבויה נמי בכה"ג, דשבויה ודאי אלא שספק אם נבעלה +ולכן אי לאו טעמא דשבויה מנוולא נפשה לגבי שבאי הוי חיישינן לקלא אע"ג דלא איתחזק.+ א"כ שמעינן במקום דאיכא רגלים לדבר חיישינן ליה. נראה דלא דמי כלל לנדון דידן, דודאי כי ידעינן שנתקדשה אלא שהספק בדבר אחר אז חיישינן ליה כמו שמשמע מדברי ריב"ש. אבל בנדון דידן שלא ידעינן מקידושיה כלום ואדרבא חזקה שלא נתקדשה לו, ככל המשודכים +בכל ההוצ' כתוב פה בכל המשודכים, אבל נראה שצ"ל כפי שתקנתי ועי' שו"ת מהרי"ק סי' קע שמאריך בזה ופוסק כן+ שאינן מקדשין עד שעת החופה, פשוט הוא שאינו נאמן לומר שקידשה.
ואדרבה נ"ל דגרע טפי מאלו לא היתה לו משודכת כלל. ודמיא להא דאיתא פרק התקבל גט לאשה +גיטין סד, ב; כתובות כב, ב+: האומרת לבעלה גרשתני נאמנת חזקה אין אשה מעיזה פניה וכו', ואמרינן התם דאם יש עדים שמסייעין לה חיישינן שמא מעיזה פניה. וה"ה בנדון דידן יש לחוש יותר שהוא משקר, מאחר שיש לו צד טענה שקדשה מאחר שהיתה משודכת לו. ולכן לא עדיף משאר האומר לאשה קידשתיך דאינו נאמן. ותו, כיון דמיחד עדים אלו הרשומים שם בתשובת מהרש"ל בעדות והם הכחישוהו, הוחזק כפרן ולא נחוש לו עוד אם אומר יש לי עדים. ואע"פ שפסק הרא"ש פ"ק דמציעא +סי' י+, דלא הוחזק כפרן אלא כפר בב"ד אבל אם כפר חוץ לב"ד לא, מ"מ נראה דכאן ככפירה בב"ד דמי. מאחר שהעיד מוהר"ר מתתיהו שראה בכתבו ששלח הנה שהר"ר פנחס ואברם העדים הנ"ל הם יודעי עדותו, וזה הכתב כתב הנה קראקא להראותו לב"ד שהחרימוהו על ככה, הנה כתיבה זו הויא כטענתו בב"ד. ותו אומר, דאף הכופר חוץ לב"ד לא הוחזק, מ"מ נראה דאם כתב כפירתו חוץ לב"ד מחשב כפירה. וכעין זה כתב הרא"ש כלל ס"ה +דין ג+, לענין טענת משטה אני בך. סוף דבר איני רואה ששום מורה צדק יחוש לקידושין אלו מכח דברי אברם הנ"ל, שאומר שקידשה כל זמן שאינו מביא עדים על דבריו, או מכח סבלונות או קול שיצא, שהם הדברים הנשארים לברר.
והשתא אבוא אל השנית, אם יש ממשות בעדים אלו שהעידו שהר"ר פנחס העיד שלא ראה שום נתינה ולא יודע משום דבר, רק ראה שנשא אברם ארבעה זהובים אדומים בידו. ואברם הנ"ל העיד ג"כ שלא ידע שום לשון קידושין, גם לא שמע שום לשון מתנה. והעיד עוד שאח"כ א"ל אברם המשודך הנ"ל שהוא ראה שקידשה. והנה נראה מזה שאברם הנ"ל חשב נתינתה זו לקידושין. עוד העיד שאברם המשודך הנ"ל בקש ממנו ומהר"ר פנחס שיעמדו וילכו עמו אל הכלה. ועוד העידו שני עדים הנ"ל שחיים וועלי היה המליץ בין המשודך למשודכת. והנה המליץ הנ"ל העיד עוד שראה הנתינה מידו לידה, אך שמתחלה לא רצתה הכלה לטול עד שאמר החתן אליה שכן סדר שהחתן נותן לכלה דורונות ואז קבלתן, ולא שמע גם כן שום לשון קידושין. זו עיקר עדותן של העדים אשר אליו ראוי להתבונן, כי דברים אחרים שהעידו אינן מעלין ולא מורידין. כי אמרו איך ששמעו מפי המשודך איך שקידשה, זה אינו כלום כי לא על פיו אנו חיין כמו שנתבאר לעיל.
הנה שני עדים אמרו שראו הנתינה אך לא שמעו לשון קידושין. והעדות של הר"ר פנחס אינו כלום מאחר שלא ראה שום נתינה, שהרי כתב הרשב"א בתשובה סי' אלף קצ"ג +מחלק א' של תשובותיו+, שאע"פ ששמעו העדים שאמר הרי את מקודשת לי בדבר זה ואח"כ יצא אותו הדבר מתחת ידה, כל זמן שלא ראו עדים את הנתינה אינה מקודשת כלל. אע"פ שבמעשה ההוא שכתב עליו הרשב"א היה הרבה אומדנות המוכיחות שנתן לשם קידושין, אפ"ה התירה מטעם שלא ראו עדים הנתינה. וכדברי הרשב"א משמע בתשובות מיימוניות סוף אישות סימן א' +שם היא תשובת המהר"ם ב"ר ברוך+ ובמרדכי פרק המגרש +בכל ההוצאות כתוב בטעות פרק המקדש ואין זה נמצא בפ' האיש מקדש ונ"ל שצ"ל פ' המגרש והוא פ"ט בגיטין, ושם במרדכי סי' תנא נמצאת התשובה+, וכתבו שם דאפילו הוא מודה שנתן לתוך ידה כל זמן שהעדים לא ראו הנתינה הוי כמקדש בלא עדים דאין חוששין לקידושין, כדאמרינן בקידושין פרק האומר +סה, א.+ וכתבו שם דלא אמרינן הן הן עדי ייחוד הן הן עדי ביאה אלא לענין קידושי ביאה, אבל לא לענין שאר קידושין. אם כן פשיטא דלדברי רבוותא הנ"ל אין בעדות של הר"ר פנחס כלום.
ואין להקשות מהא דכתב המרדכי פרק האומר +קידושין פ"ג סו"ס תקלא+ וז"ל: בספר החכמה +מחבר ספר החכמה הוא ר' ברוך ב"ר שמואל ממגנצא, שהיה מגדולי הפוסקי' ומחשובי הפייטנים באשכנז, נולד בראשית המאה העשירית לאלף החמישי ולמד תורה מפי הרא"ם, ר' יהודה ב"ר קלונימוס ור' אפרים מרגנשבורג, ר' ברוך שימש דיין במגנצא הרבה שנים, חוץ משו"ת שהריץ לבני דורו ידוע ספר החכמה שלו המכיל פסקים ופירושים ונזכר בספרות הפוסקים, הוא חיבר גם תוספות למסכתות רבות ויש שמייחסים לו את התוספות שלנו למסכת סוטה, ידועים לנו שלשים ושלשה מפיוטים שחיבר, ר' ברוך האריך ימים ובשנת תתק"פ עוד השתתף בוועד הרבנים שבמגנצא שתוקנו בו תקנות שונות, הוא נפטר בשבת תתקפ"א, בפיוטין משתמש ר' ברוך הרבה בצירופים מדברי חז"ל, והוא מתאימם יפה לשמוע לשונו, שירו אילן דעולא מיוסד על הסוגיא בב"ב כו, ב+ סימן שפ"ד כתב הרא"מ +הרא"ם, הוא ר' אליעזר ממיץ בעמח"ס יראים ועיין עליו בסי' יד הערה כ"ג+ בתשובה, דהיכא דאחד מן העדים לא ראה נתינת הטבעת אין לבטל בכך הקידושין, חדא דחוששין לדברי רב פפא דאמר חוששין לקידושין בעד אחד וכו'. +במרדכי שם סי' תקל"ד מביא דעת הרא"ם שמחמיר אבל בה"ג חולק ופוסק דאין חוששין. ועיין בתולדות אדם וחוה לרבנו ירוחם, ספר חוה נתיב כב ח"ב שכותב: המקדש בעד אחד אין חוששין לקדושין אפי' שניהם מודים, כתב רי"ף והרמב"ם והרמ"ה והתוספות כתבו דחוששין לקדושין וראשון נראה עקר.+ ועוד אם עד רואה דבר מוכיח ונראה שיכול להעיד ונדון כאילו ראה גוף המעשה, כדאמרי' בגיטין ובקידושין +במרדכי מוסיף פה כלשון הגמרא בקידושין סה א: וב"ה אומרים+ הן הן עדי ייחוד הן הן עדי ביאה. א"כ אפשר לומר מאחר שהר"ר פנחס ראה דבר מוכח שנשא הארבעה זהובים אדומים, אפשר לומר דהוה כאילו ראה הנתינה. מ"מ נראה לי דאין בעדותן כלום, דזה לא מיקרי דבר מוכיח כלל דאפשר שנתנן לאיש אחר והוא נתן לכלה, שדרך לפעמים לעשות בכהאי גוונא. והרי העד הנ"ל המליץ אמר שהכלה לא רצתה לקבלן עד שהחתן אמר לה שכן הסדר שהחתן נותן דורונות. א"כ מאחר שלא ראה הנתינה אפשר לומר שהכלה לא קיבלתן בעצמה, ולכן לא מיקרי דבר מוכיח כלל. ולא הויא דומיא דנדון שכתוב עליו בספר החכמה, כי מעשה ההוא היה שנתרצית האשה לקידושין ושניהם לקידושין נתכוונו רק שלא ראה הנתינה. ואפשר שבמעשה ההוא שמע גם כן העד הלשון שאמר לה בשעת הנתינה רק שלא ראה העד הנתינה, ודומה הראיה שמביא דהן הן עדי ייחוד שאביא /המלה: שאביא נראית מיותרת/, אבל בכה"ג לא מיקרי הוכחה כלל. ותו, דהרי הרשב"א ומוהר"ם חולקים עליו וראויים לסמוך עליהם, ולכן פשוט שאין בעדותו של הר"ר פנחס כלום מאחר שלא ראה הנתינה.
ואף אם ראה הנתינה כמו שאר העדים אינו כלום, מדגרסינן פ"ק דקידושין +ו, א+: איבעיא להו חרופתי מהו כו', במאי עסקינן אילימא בשלא דבר עמה על עסקי גיטה וקידושיה מנא ידעה מאי קאמר, ואלא במדבר עמה על עסקי גיטה וקידושיה אע"ג דלא אמר נמי, דתנן היה מדבר עם אשה על עסקי גיטה וקידושיה ולא פירש ר' יוסי אמר דיו ר' יהודה אומר צריך לפרש, וא"ר הונא אמר שמואל הלכה כר' יוסי. אמרי לעולם אימא לך במדבר עמה על עסקי גיטה וקידושיה, ואי דיהיב לה ושתיק ה"נ, הכא במאי עסקינן דיהב ואמר לה בהני לישני, והכי קמיבעיא ליה הני לישני לקידושין קאמר לה או דלמא למלאכה קאמר לה תיקו. ואמרינן בגמ' שם +מלת שם בסוגריים ובאותיות רש"י בדפוס ראשון+ והוא שעסקו באותו ענין. כתנאי רבי אומר והוא שעסוקים באותו ענין, רבי אליעזר ברבי שמעון אומר אע"פ שאינן עסוקים באותו ענין. ואי לא דקא עסקי באותו ענין מנא ידעה מאי קא"ל, אמר אביי מענין לענין באותו ענין, עכ"ל. ופירש"י והוא שעסוקים באותו ענין, שמדבר עמה מעסקי קידושיה עד שעת נתינה. מענין לענין שפסקו מלדבר בקידושין ממש והיו מדברים בדברים אחרים, ומיהו לדברי צרכי זווגם היה כמו יש לך נדוניא +ברש"י: כמו כמה יש לך נדוניא+ וכו'. ומשמע אפילו למאן דמחמיר וס"ל דאפילו מענין לענין באותו ענין, מ"מ בעינן שדברו תחלה מקידושין ממש באותו מעמד אלא שפסקו מלדבר בקידושין ועדיין מדברים בצרכיהם. א"כ בנדון שלפנינו שלא דבר עמה מעולם מקידושין ממש, א"כ אף אם נאמר שהמשתה שעשו אצל הכלה מיחשב צרכי זווגם, מ"מ אינו כלום מאחר שלא דבר עמה מעולם מצרכי קידושין ממש. כ"ש לדברי הפוסקים שסוברים שבעינן שידבר עמה באותו ענין ולא מענין לענין, כמו שפסק הרי"ף +קידושין פ"א ברי"ף ב, א+ והרמב"ם פ"ג דאישות +הלכה ח+ והרא"ש +קידושין שם סי' ג+ והר"ן +שם ברי"ף ב, א.+ וכתב המ"מ +ברמב"ם שם הלכה ח+ שכן דעת בעל העיטור, וכן פסק הטור בספר אבן העזר סימן כ"ח. ואע"ג דמתשובת המרדכי סוף האיש מקדש +קידושין פ"ב סי' תקכא ועיין ג"כ בתשובות בסוף הלכות אישות ברמב"ם סימן ד+ משמע אפילו מענין לענין הוי מקודשת וכתב המ"מ שכן דעת הרשב"א +עי' חידושי הרשב"א בקידושין, ו, א ד"ה אמר אביי+, מ"מ כבר נתבאר שאף לדבריהם בעינן שדבר עמה פעם אחת מעסקי קידושין באותו מעמד, מה שאין כן בנדון דידן. כ"ש שאפילו מענין לענין לא מיחשב נדון דידן שאף שעשו משתה אצלה לאו לקידושין נתכוונו, שכן הוא דרך הארץ לעשות משתה ושמחה אצל הכלות. ועוד, דהרי המליץ היה בינותם ר"ל שהעיד שדבר עמה דברים בעלמא שלא בצרכי זווגם כלל, וא"כ פשיטא דלא מיקרי מענין לענין כלל. וא"כ פשיטא דנתינה בלא דבור כלל לא הוי ביה חשש קידושין, כמו דפריך בגמרא דלעיל אי בשלא דבר עמה על עסקי גיטין וקידושין מנא ידעה מאי קאמר, וכן פסקו כל הפוסקים. ומשמע מדפריך מנא ידעה כו' ולא פריך מנא ידע כו' משמע, דאע"ג דהוא מכוון לשם קידושין אינו כלום מאחר דלא ידעה האשה מאי קאמר. וגדולה מזו כתב המ"מ פ"ג דאישות +הלכה ח+ בשם רשב"א, שאם נתן לה סתם אע"פ שחזר אח"כ ואמר הרי את מקודשת אינה מקודשת, וצריך ליטול הכסף ממנה ויחזור ויתן לה בתורת קידושין. וכ"ש בנדון דידן שמעולם לא יצאה תורת הקידושין מפיו נגד האשה, אם כן פשיטא שאינו כלום.
ואע"פ שהרב הגדול מורי הגאון מוהר"ר שכנו זקצ"ל +רבינו מזכיר את רבו כשהיה עוד בחיים לקמן בסימנים מ"ד ומ"ה, ומהר"ם מפאדובה בסימן נ"ה דן בענין חרם דר' שכנא מלשון התשובה האחרונה יש לראות שהמהר"ם לא הכיר באופן אישי את ר' שכנא למרות זאת שרבינו בהגהותיו על מאמר ד' מספר יסוד עולם שחובר אל ספר היוחסין כותב ששניהם היו מתלמידי ר' יעקב פולאק (מהרי"ף), ואולי למדו שם בזמנים שונים ועי' מאמרי המהר"ם מפאדובה בהדרום כרך כח ע' ק"ס+ החמיר מאוד בענין נתינה בשתיקה, ורצה להראות מתוך פלפולו הגדול ופירש ההיא דפ"ק דקידושין דהיה מדבר עמה על עסקי גיטה וקידושיה כו', שהיה מדבר עמה על שניהן ביחד ולכן צריכים שפירש אבל בקידושין גרידא חיישינן, כמו שהאריך בפסקו הנמצא לרבים. מ"מ הלא כל הפוסקים ראשונים ואחרונים לא ס"ל כוותיה, וכולהו ס"ל דמימרא זו היא כפשוטו ואינה מקודשת אם נתן לה בשתיקה, כמו שהאריך הרשב"א בזה סימן אלף רנ"ג שא"כ לא הנחת בת לאברהם אבינו, וכן כתב המ"מ פ"ג דאישות +מן הלא כל הפוסקים עד פה נמצא בהערה לפסקו של ר' שכנא הנ"ל הנדפס ע"י ר' דוד פרנקיל ע' טו, ובהוצ' ירושלים תשי"ח בסוף ספר שלשה ספרים נפתחים ע' ק"ג. אמנם מלשון ההערות שם: כתב מהרמ"א מקראקא משמע שרבינו לא כתב הערותיו על פסקי רבו, אלא המולי"ם הוציאו דבריו מתוך כתביו והעמידום בהערות. בהוצאה ראשונה של פסקי ר' שכנא, שנדפסה בקראקא בשנת ש"י אין הערות רבינו, ובאמת שאז היה הוא צעיר לימים ואולי כבר למד בישיבת ר' שכנא (ר' חיים ב"ר בצלאל כותב שלמד עם רבינו הרמ"א בישיבת ר' שכנא עד לערך שנת ש"ט, ובשנת ש"י כבר היה האחרון רבה של קראקא וחתנו של ר' שכנא). בודאי שאז לא היה כותב הערות - בקורת על פסק רבו. מעשה שלנו שקרה בקראקא היה באמצע שנת שי"ט, שהרי מזכיר את רבו זצק"ל, והוא נפטר בר"ח כסלו בשנה זו. בסוף התשובה ניתן התאריך יום א' עשרה ימים למספר בני ישראל שנת שי"ט לפ"ק+ ואין לומר דניחוש לדברי הגאון זקצ"ל לחומרא כי חומרא דאתי לידי קולא הוא, דהרי פרק קמא דקידושין +ה, א+ משוה גירושין לקידושין ולדבריו אם נתן לה גט בסתמא הוי מגורשת, והוא נגד דעת כל הפוסקים שפסקו שאינו גט +קושיא זו נמצאת כהגהת רבינו השניה בפסקו הראשון של ר' שכנא, בהוצאת ירושלים הנ"ל עמ' צט.+ ואין לומר שפסקו לדברי שניהן לחומרא מאחר דהוי תרי חומרי דסתרי אהדדי, ואמרינן פ"ק דעירובין +ו, ב; ר"ה יד, ב; חולין מד, א+ דעל זה נאמר הכסיל בחושך הולך +קהלת ב, יד.+ ולכן אין לזוז מדברי הגאונים הפוסקים ומחברים שדבריהם דברי קבלה, ואפשר אילו היו בחיים היו משיבים על דברי הגאון הנ"ל, ואין משיבין את הארי לאחר מותו +גיטין פג, ב.+ ואף כי בימיו כל חכמי תוגרמא חלקו עליו על דבריו, ואין להאריך. +לעיל בהערה ל"ח הבאתי את דברי ר' שכנא שהדגיש וגדולי החכמים הסכימו ע"י והצריכוה לקבל גט כשר מן המשודך כידוע לכל. אמנם רבנו צודק בדבריו שחכמי תוגרמא חלקו על ר' שכנא. טופס של תשובה ארוכה המתקיפה באופן חריף את פסקו של ר' שכנא, נדפס ע"י פרופ' שמחה אסף בסיני כרך ד עמודים תקלב - תקן. התשובה נכתבה ע"י הגאון ר' שמואל ב"ר משה הלוי ן' חכים או חקאן, שהיה מיוצאי ספרד ולמד תורה מגדולי ישראל במצרים ואח"כ עבר לקושטא ודר בה למעלה משלשים שנה. עי' בספר עצמות יוסף פ"א הלכות ז וח; בתולדות גדולי ישראל לר"ש גירונדי עמ' שכ"ד סי' כד ובספר שלשלת הקבלה. ועיין גם כן בספר פחד יצחק ערך קדושין שמביא משא ומתן עצום בענין עד אחד בקידושין בין חכמי איטליה.+
ועוד אני אומר דנדון דידן גרע טפי מאילו נתן לה סתמא, שהרי המליץ העיד שבתחלה לא רצתה לקבלן עד שאמר לה שכן דרך שהחתן נותן להכלה דורונות. הרי קמן שפירש שלא לשם קידושין נותן לה אלא לשם מתנה כדרך הארץ, וברור הוא שאין דרך הארץ לקדשה בכה"ג אלא שנותנין לה דרך סבלונות בעלמא +גם רש"ל בתשובתו הנ"ל מדגיש טעם זה מן ועוד אני אומר עד פה בסוגרים ובאותיות רש"י בד"א.+ וא"כ בודאי אין בזו מיחוש מצד לשון זה, אלא דהוי כשאר סבלונות דעלמא. ותו, דמאחר שאמר שנתן לה לשם מתנה אף אם לא אמר כדרך הארץ לא הוי בזה רק לשון סבלונות ולא לשון קידושין, כמו שכתב המרדכי סוף האיש מקדש בשם מוהר"ם +קידושין פ"ב סי' תקכא, וק"ק שרבנו מביא ראיה מתשובת מוהר"ם זו, שהרי הוא פוסק שם שהאשה צריכה גט משום דקי"ל חישינן לסבלונות, ועוד מפני שאפשר לומר שלשון זו היא לשון קידושין, ע"ש. ואולי י"ל דהתם שניהם טוענים שדעתם היה לקדושין, אבל בנדון דידן האשה מכחשת את העד.+ א"כ מאחר שנתבאר לעיל דנדון דידן לא הויא מענין לענין באותו ענין אלא שלא דבר עמה מעסקי קידושין והלשון גרע טפי משתיקה, א"כ פשיטא דאין בזה קידושין רק סבלונות שנבאר אח"כ דינו אי"ה. ותחלה אומר אע"פ שהמליץ העיד שהיה עוד עד אחד אצל הדבר, דהיינו יצחק בן ליבל כהן כמו שמבואר בעדותו, אין לחוש שמא אותו העד יעיד ששמע לשון קידושין, דנראה דאף אם יעיד כן אינו מעלה ולא מוריד. חדא, דרוב הפוסקים הסכימו דהמקדש בעד אחד אינו כלום, כמו הרי"ף +קידושין פ"ג ברי"ף כח, א+ והרמב"ם פ"ד +מהלכות אישות הלכה ו וע"ש בלחם משנה ובהגהות מיימוניות אות ד'+ והטור אה"ע סי' מ"ב. ואפילו לדברי הסמ"ג דמחמיר בעד אחד. +עשין מח. הסמ"ג מביא תחילה את דעת הרי"ף ובה"ג להקל ואח"כ נותן את דעת הרא"ם להחמיר. ומפני שמביא דעת הרא"ם באחרונה משמע שמסכים עמו. ועיין ג"כ במרדכי קידושין פ"ג סו"ס תקלא וסי' תקלד. ר' משה ב"ר יעקב מקוצי היה מגדולי חכמי צרפת מבעלי התוספות בסוף האלף החמישי ותחילת האלף הששי. היה גיסו של הר"ש משאנץ ותלמיד מובהק לר' יהודה שיר ליאון מפריש. ר' משה חיבר תוספות לתלמוד ומהם הגיע לידינו הקובץ תוספות ישנים למסכת יומא. כמו כן כתב פירושים על התורה, ויש שהביאוהו בכנוי ר' משה הדרשן. הר"מ היה דרשן ומוכיח, וסיבב בערי פרובינצא וספרד והוכיח את העם על הזניחם מצוות ידועות. בספרד לחם נגד נישואי תערובת, ודרשותיו עשו רושם רב וגם השפיעו על העם להיטיב דרכיהם. בשובו לצרפת נחשב לאחד מראשי הדור, והיה אחד מארבעה חכמים להשיב למומר דונין בטענותיו נגד התלמוד. חיבורו החשוב הוא ספר המצוות ששימש לבני דורו כספר הפוסק העיקרי שעסקו בלימודו במקום התלמוד הנאסר. הסמ"ג מסודר על תרי"ג מצוות בשני חלקים: ח"א כולל שס"ה לא תעשה וח"ב כולל רמ"ח מצוות עשה. כינו את ספרו ספר מצוות גדול (סמ"ג) כדי להבדילו מספר מצוות קטן (סמ"ק) הסמ"ג נחשב בדורות שלאחריו לפוסק מוסמך וזכה למהדורות רבות ונתפרש ע"י כמה מגדולי ישראל.+ היינו כשאין האשה מכחשת, אבל במכחשת אפילו לדברי הסמ"ג אינו כלום, כמו שכתב הר"ש בר צמח בתשובה. +הכוונה לשאלות ותשובות התשב"ץ להר' ר' שמעון בר צמח. לא מצאתי תשובה זו בשו"ת שלו אבל בח"א סי' קנד מביא תשובת הרשב"א בע"א שהעיד בקידושין ונשאל מזה הרב הנז' והתירה משום דאין דבר שבערוה פחות משנים ואפילו שניהם מודים וכ"ש במכחשת. ועי' ג"כ שם סי' קל, וח"ג סי' פ"ד. אמנם המהר"ם מפאדובה בשו"ת שלו, שמביא רבינו בסמוך, אומר זאת בפירוש. וז"ל בסי' לב: ואף לדברי הסמ"ג שכתב על שם רבי אליעזר ממיץ וכן הוא במרדכי פר' האומר, שפסק דחוששין להחמיר מ"מ עוד יש לפקפק בקידושין אלו ולומר שנקרא עד אחד בהכחשה מאחר שהנערה מכחישתו. ואולי כוונת רבנו פה להר"ר שלמה בנו של התשב"ץ, בעל שו"ת הרשב"ש. ובשו"ת שלו סי' שצה כותב: וקי"ל בפ' האומר בקדושין דהמקדש בעד אחד אפי' שניהם מודים אין חוששין לקדושין וכך היא הסכמת כל הראשונים והאחרונים ז"ל, והאומר דחוששין לקדושיו דחו דבריו בשתי ידים. ואפילו האומר כך לא אמר אלא דחוששין ודוקא בששניהם מודים ובכאן הרי היא מכחשת אותו לפיכך אין בית מיחוש מחמת עדות זו. א. ר' שמעון ב"ר צמח דוראן, מכונה רשב"ץ או תשב"ץ, נחשב בין גדולי חכמי ספרד באלג'יר. במיורקה למד תורה אצל הקדוש ר' וידאל אפרים, ומפיו קבל גם לימודים בחכמת התשבורת ומדעים שונים. השכלתו היתה רחבה ומלבד ידיעותיו העצומות בתורה היה בקיא בשטחי מדע שונים, כגון פילוסופיה, תכונה ורפואה. מפני רדיפות הדת נאלץ לברוח בשנת קנא לאלג'יר, והריב"ש שהיה אז דיין הקהילה כבדו מאד ושיתפו ברבנות. אחר פטירת הריב"ש נבחר הרשב"ץ לרבנות אלג'יר ושימש במשרה חשובה זו עד פטירתו בשנת ר"ד בהגיעו לגבורות. חוץ משו"ת רשב"ץ חיבר ספר מגן אבות על מסכת אבות; זהר הרקיע על המצוות לפי שיטות הרמב"ם והרמב"ן; יבין שמועה על הלכות שחיטה וטריפות; מאמר חמץ על הלכות פסח וביאור על ההגדה; עוד חידושים רבים על מסכתות הש"ס והרי"ף. בספרו מגן אבות מביע את הפילוסופיה שלו וגם סותר את דעות הנצרות והאיסלאם. הרשב"ץ כתב עוד ספרים וגם היה פייטן וחיבר פיוטים דתיים וגם פירושים לפיוטי קדמונים. ב. בנו של הרשב"ץ, ר' שלמה המכונה רשב"ש, מילא את מקום אביו ברבנות אלג'יר. הוא הלך בדרך אביו והיה בקיא לא רק בלמודי היהדות אלא גם במדעי הטבע, ברפואה ובפילוסופיה. עוד בחיי אביו כתב מאמר גדול בשם מלחמת מצוה נגד האשמות מומר ידוע על התלמוד. הוא גם עובר להתקפה וקובע שהכמרים המשמיצים את התלמוד הם בעצמם מושחתים במדותיהם ומעשיהם. בספר שו"ת הרשב"ש הוא עוסק לא רק בעניני הלכה אלא אף באמונות ודעות וכמה בעיות פילוסופיות. את העליה לא"י ראה כמצוה גדולה.+ וכן פסק מהרא"י בת"ה סימן רי"ב ומוהר"ם פאד"וו בתשובותיו סימן ל"ז. +בהוצאת דפוס ווארשא שנת תרמ"ג רשום בטעות סי' לג. וז"ל המהר"ם שם: ועוד בנדון דידן לא שייך כלל כל הנ"ל דהאשה מכחשת ועד אחד בהכחשה לאו כלום הוא כדאיתא בקידושין פרק האומר שאומר שם ותסברא עד אחד בהכחשה מי מהימן, ואף כי הלשון שם ברש"י בגמרא של הדפוס שלנו נראה דר"ל בהכחשת עד שכנגדו, נראה בהדיא בספ' ת"ה (=תרומת הדשן=) שלא היה כך ברש"י שלפניו, כי אמר שמוכח מרש"י דאפילו אשה לבד מכחשת לא מהימן. וזר מאד שהוא מגמגם שם בזה והלא הרמב"ם בפרק ט דאישות אמר בהדיא דהכחשת האשה לבד יועיל וכן שאר הגאונים הנזכרים שם במגיד משנה, ואין אחד מהם שעולה על דעתו באופן אח' וכן הר"ן בפרק שני דכתובות. אמור מעתה כמה מעלות של דחוקים נצטרך לצרף טרם נחוש כאן לעד האחד. חדא דרוב הפוסקים פסקו דאין חוששין - שלישית עד אחד בהכחשה לא אאמין שמורה צדק יאמר לחוש+ ואע"ג דמשמע התם סימן ל"ב דיש מחמיר אפילו בהכחשת האשה, מ"מ בנדון דידן בודאי אין העד האחד כלום, דהרי האחרים שהיו באותו מעמד אמרו שלא שמעו קידושין כלל. ולא שייך למימר בכה"ג לא ראינו אינה ראיה, מאחר שהיו כולם במעמד אחד שראו הנתינות ואחד היה מליץ ביניהם. וכדדייק לישנא פ"ב דכתובות +כג, א+, דאמרינן התם שנים אמרו נתקדשה ושנים אמרו לא נתקדשה הרי זו לא תנשא. ופריך פשיטא לא ראינו אינו ראיה, לא צריכא דדיירי בחצר אחת מהו דתימא אם איתא דקדשה קלא אית לה למילתא קמ"ל דעבדי אינשי דקדשי בצינעה כו'. והשתא אמאי לא מתרצינן דמיירי שהיו במעמד אחד בשעת קידושין, אלא ש"מ דבמעמד אחד הוי הכחשה. וכן כתב רבינו ירוחם בספר חוה בשם רשב"א +נתיב כג ח"ג בכל ההוצאות כתוב בטעות שר' ירוחם מביאו בשם רשב"ם, וצ"ל רשב"א ע"ש, כמו כן רשום בטעות בכל ההוצאות נתיב כב ח"ב+, ופשיטא דאין דבריו של אחד במקום שנים. ותו, דהרי כתבו התוס' פ"ב דכתובות +שם ד"ה תרווייהו+, דאם אחד אומר נתקדשה ואחד אומר לא נתקדשה תנשא לכתחלה, וכן פסק הטור אה"ע סימן מ"ז, וכן משמע מהר"ן פ"ב דכתובות +הר"ן הוא ברי"ף דף י, א ד"ה תרווייהו+ שזו דעת הרמב"ן. אבל במ"מ פרק ט' +בכל ההוצאות כתוב פרק ט"ו אבל הוא פרק ט הלכה לא ואולי טעו המו"לים מפני שהיה קו מעל האות ט וע"ש השגת הראב"ד ובאורו וגם במ"מ ובלחם משנה+ משמע דלדעת הרמב"ם אפילו בעד אחד אומר נתקדשה ואחד אומר לא נתקדשה לא תנשא לכתחלה אפילו אם גם היא מכחשת העד, דגרע מאילו לא הוי שם עד כלל דאמר לא נתקדשה כדאיתא התם. מ"מ נראה דבנדון דידן דהוי תרי לגבי חד לכ"ע ליכא למיחש למידי, אף אם העד ההוא היה מעיד על לשון קידושין כ"ש שלא ידענו שיעיד, ולכן אינה צריכה להמתין כמו שכתבתי לעיל בזה.
ועוד אני אומר, דאף אם היה כדבריו שקדשה בארבע זהובים אדומים אלו ואין לו עדים על ככה, אפ"ה אינו כלום מאחר שאלו ארבעה זהובים אדומים היו שאולים לו לשם סבלונות +עיין לעיל הערה ד'+, א"כ לא ידע המשאיל שרוצה לקדש בהם ולא הוי מקודשת, כמו שכתב הרא"ש פ"ק דקידושין +סימן כ+ וכן משמע בהגהת מרדכי דקידושין +סי' תקמד. ועיין בתשובות דשייכי להלכות אישות ברמב"ם סי' יח אותה השאלה והתשובה אבל בקצת שינוי.+
ועדיין עלינו לברר אי חוששין לסבלונות, דאף אם לא הוו קידושין ממש בדבר מ"מ לא גרע מסבלונות, שהרי הארבעה זהובים אדומים היו בצוארה ואינה יכולה להכחיש. והנה לא אאריך בזה להביא הגמרא והתוס' ופירש"י, אלא אקצר בזה מאחר שהאריך בדבר שאירי מהרש"ל +עיין מאמרי הרמ"א בתלפיות, שנה ד' חוברת ג - ד עמ' תשנ"ד הערה מ"ט שרבינו הרמ"א היה דור רביעי מצד אמו לר' יחיאל לוריא אבד"ק בריסק דליטא, והרש"ל היה דור רביעי לו מצד אביו, גם המהר"ם מפאדובה היה נכדו של ר' יחיאל לוריא (דור שלישי) מצד אמו. לכן המהר"ם ובנו המהרשי"ק כתבו לרבינו ולרש"ל שאירי או קרובי. עוד קירבה משפחתית היתה בין רבינו והרש"ל, שר' אליעזר אחיו של הראשון נשא את מרת מרים בתו של השני.+ שבנה עיקר יסודו על חשש הסבלונות ולא יותר. ולכן אקצר בזה ואומר, הר"ן כתב פ"ב דקידושין +ברי"ף כא, ב ד"ה חוששין לסבלונות+ הא דחוששין לקידושין היינו ששלח לה סתם אבל אם פירש ששלח לה לשם סבלונות ליכא למיחש לפירש"י דפירש דחיישינן שמא הסבלונות עצמן היו הקידושין, אבל לפירוש ר"ת +עיין תוס' קידושין נ, ב ד"ה חוששין לסבלונות אבל בר"ן אינו מזכיר את רבינו תם אלא שיטת רי"ף ורבנו חננאל, וכן להלן אצלנו כתוב ר"ח ולא ר"ת, וצריך עיון+ דפירש שמא קידשה קודם לכן איכא למיחש עכ"ל, וכן כתב מהרי"ק שורש קע"א. אם כן בנדון דידן, שאחד מן העדים שראה הנתינה העיד בהדיא שאמר שנתן לה דרך סבלונות דהיינו כדרך הארץ א"כ פשיטא דליכא למיחש לשם סבלונות, דלדעת רש"י בעינן תרי סהדי בסבלונות והכא אחד מהן אומר שלא נתן לה אלא לסבלונות, וא"כ לא נשאר אלא אחד בסבלונות שאינו כלום כמו שכתב מהרי"ק +מן וא"כ עד פה באותיות רש"י ובסוגריים בד"א.+ ותו דליכא למיחש בנדון דידן לדעת רש"י, מאחר שהטבעת היה שאול לא הוי קידושין כמו שנתבאר. ואף אי הוי קידושין בדיעבד, אין חוששין שעשה עבירה שקדשה בטבעת שאול, מידי דהוה אשלח סבלונות בשבת שכתב מהרי"ק +שורש ק"ע ענף ב' (בהוצאת לעמבערג תקנ"ח)+ דלא חוששין מטעם זה. וליכא למיחש שמא קידשה קודם כדעת ר"ח +עיין בר"ן הנ"ל שמציין שר"ח פי' כרי"ף וכיתר הגאונים דחיישינן שמא קידשה קודם לסבלונות.+, דלאותו פירוש אין לחלק בין שהסבלונות שלו או של חבירו כמו שכתב ריב"ש בתשובה סימן תע"ט, דאף אם אבי החתן שלח סבלונות יש לחוש לפר"ח דלמא קידשה קודם לכן. מ"מ נראה דבנדון דידן אין לחוש +מן כדעת ר"ת עד פה באותיות רש"י ובסוגריים בד"א+, שהוא עצמו מודה שלא קידשה קודם לכן, שהרי העידו עליו עדים שהר"ר פנחס והאחרים היו אצל הקידושין ש"מ שלא קידשה מעולם אף לדעתו אלא בסבלונות אלו. א"כ אזלא חששא דר"ח ורש"י, א"כ פשיטא דלא חיישינן לסבלונות כאלו.
א"כ צריך עיון +מלים א"כ צריך עיון באותיות רש"י ובסוגריים בד"א, אבל לשון א"כ קשה קצת, ומכיון שהיא הוספת המו"ל אולי יש לתקן אבל או אמנם צריך עיון+ מנ"ל דמהני הודאה של בעל שלא קידשה תחלה שאפילו שהר"ש לוקחו בכתבו למושכל ראשון יש לדקדק מנא ליה, שהרי הר"ן כתב פרק האיש מקדש +ברי"ף פ"ב דקדושין כב, א+ דכל היכא דחיישינן אפילו אמרו שניהם שלא נתכוונו לשם קידושין לא מהימני, וכן כתב בת"ה סי' ר"ז בשם א"ז +מהרא"י מביא ראיה מא"ז וז"ל: תו נראה דאף לפר"ח אם יאמר השולח סבלונות אפי' בשבועה וכן המשודכת שלא קדשו כבר כלל לא מהמנינן - וכה"ג כתב בא"ז במסכת יבמות גבי בועל שפחתו דכל מקום שהכריעו חכמי' את דעתו שלכך נתכוין אינו נאמן לומר לא נתכוונתי לכך. ובתחילת תשובה זו מביא דבר חידוש בשם א"ז שהביא בשם רבינו שמחה, וז"ל: ומספר א"ז גדול העתק לי אותה תשובה דרבינו שמחה באורך וכתב בה דאפילו לפרש"י לא בעי עדים בשולח סבלונות אי הוה באתרא דרובא מקדשי והדר מסבלי משום דהך סברא דשלוח סבלונות חששא ברורה כחזקה שאינה פוסקת שהיא באה מכח הרוב - אית לן למימר דכל השולח סבלונ' אחר שידוכין הואיל וכן דרך חיתונים ודאי בתורת קידושין שלח ואנן סהדי כאלו קדשה בפנינו ולא בעי עדים על הקידושין, ואע"ג דבעלמא אפילו פי' להדיא לשם קידושין בלא עדים לא מהני אפילו שניהם מודים שאני התם דליכא למימר אנן סהדי אבל הכא איכא למימר אנן סהדי ומהני שפיר - והא דכתב רבינו שמחה דלעיל דאפילו לפרש"י לא בעי עדים נראה ליישב ולומר דודאי בעינן עדים בשעה שהמשלח שולח סבלונות, אבל בשעה שנותנין הסבלונות להאשה סבר רבינו שמח' דלא בעי עדים התם, ונוכל לומר דהאבן עזר נמי מוד' בזה דרש"י גופיה נמי לא פי' אלא בשולח סבלונות בעדים וכיון דשולח בעדים אנן סהדי דלשם קדושין שלח ובודאיהשליח עשה שליחותו ונתנה לה כאשר צוה המשלח, ובהכי סגי דהוי שפיר עדות של שנים בדבר ערוה. הוא ממשיך להביא ראיה לסברה זו מדאמרינן לבית הלל הן הן עידי יחוד הן הן עידי ביאה אע"פ שהעדים אינם רואים הביאה שהיא הקידושין הואיל ורואין דברים שמתוכו יבא ודאי לידי ביאה חשיב עדות והוא הדין שלוח סבלונות כדמפרשינן. המרא"י חולק לבסוף על ר' שמחה, ועיין בר"ן פ"ב דקידושין (ברי"ף כב, א) וז"ל: דלפרש"י ז"ל שהוא חושש לסבלונות עצמן משום קדושין דוקא בשנתנן לה בפני עדים שהמקדש בעד אחד אין חוששין לקדושיו ואפי' שניהם מודים כדאיתא לקמן (דף סה, א) בהדיא. וכ"כ הריב"ש בשו"ת שלו סי' ה וז"ל: ולפי פירוש זה (רש"י) צריך שיהיו עדים רואין שתקבל האשה הסבלונות בידיה או שינתנו לתוך חיקה כדרך שאר קידושין. ועיין בתשובת ריב"ש זו דלא אמרינן הן הן עידי ביאה אלא בהמגרש את אשתו מן הנשואין ולנה עמו בפונדקי מפני שלבו גס בה. אח"כ הוא אומר: ואע"פ שהמקדש בביאה א"צ שיראו העדים הביאה רק היחוד לבד אע"פ שאין לבו גס בה התם הוא שאומר לה בפני העדים התקדשי לי בביאה ושניהם נסכמים בזה והם מתיחדים בפני העדים כמ"ש הרמב"ם ז"ל (פ"ג מה' אישות) אבל בלא אמירה כלל המתיחד עם האשה אין אומרין שבא עליה.+ ואע"ג דבתשובת הריב"ש סי' ה' +לא מצאתי זאת בתשו' הריב"ש, וצ"ע (וכנראה שהשאלה בריב"ש דומה לשאלתנו דמכיוון שטוען שקדשה בסבלונות נאמן שלא קדשה קודם לכן, כדמבאר רבנו להלן בתשובה, וז"ל הריב"ש: מ"מ בנדון שלך הרי אתה מודה שלא קדשת בכסף קודם הסבלונות אלא שאתה טוען שהסבלונות נתנו לשם קדושין ולדעת אלו אין לחוש כלל לסבלונות עצמן לומר שנתנו לשם קידושין)+ כתב דכל היכא דהוא אמר דלא שלח לשם קידושין ליכא למיחש, וכמו שכתב מהרא"י די"א דנאמנת וכן הוא מסקנת מהרא"י +בפסקים וכתבים סימן עד ועיין גם כן בת"ה סימן רז ובהג"ה שם וז"ל: הגה, הועתק לי תשובת א"ז גדול וכת' דלפי' ר"ח אם אומ' שלא קידש כבר מהימ' ולא חיישינ' להנהו סבלונו'+ וכן כתב מהרי"ק שורש קע"א, אלא שהחמיר לעשות מעשה בזה +ועיין ג"כ שורש כח ענף א.+ מ"מ נראה דבכה"ג שאומר שקדשה בשעת הסבלונות הרי ראו דעתו שחפץ בקידושין, בודאי נאמן לומר שלא קדשה תחלה במגו דאי בעי אמר שקידשה תחלה. ודמיא להא דאיתא במרדכי בפרק החולץ +יבמות סוף פד /פ"ד/ סי' לז+, דאע"ג דאין אדם משים עצמו רשע מ"מ אם בא להעיד לטובתו וע"י זה משים עצמו רשע נאמן כדאיתא התם. וא"כ ה"ה בנדון זה מאחר שבא עליה בטענת קידושין אם קידשה קודם לכן בודאי היה טוען האמת, אלא ודאי נאמן שלא קידשה קודם לכן מאחר שבא להעיד לטובתו ודאי לא משקר. ותדע דהמרדכי כתב +מרדכי בפ"ב דקידושין סו"ס תקכ+, די"ל לפירוש ר"ח דוקא משאמר קידשתיך בפני פלוני ופלוני והלכו למדינת הים והיא כופרת אע"ג דאמרינן לקמן דאינו נאמן, בכה"ג היכא דשלח לה סבלונות נאמן, עכ"ל המרדכי. משמע הא אם שניהם היו כופרים לא חיישינן. וא"כ יש לדקדק אמאי הוצרך מהרא"י בתשובה הנ"ל להביא לו סיוע לחלוק אר' שמחה מדברי הרא"ש דחזקה דסבלונות לא הוי אלא חשש בעלמא, ולכן נראה שם ממסקנתו דאם אמרו שניהם דלא קידשוה קודם אינן נאמנים כדאיתא התם בתשובה, וכתב לבסוף ואי לא לשון אשיר"י דלעיל לא מלאני לבי לחלוק להביא ראיה לסתור דברי הגאון. אמאי לא תלה עצמו בדברי המרדכי, שכתב דלדברי ר"ח אין לחוש אלא כשאומר קידשתיך בפני פלוני ופלוני, ומשמע הא אי הבעל כופר ואומר לא קידשתיך פשיטא דאין חוששין. אלא פשיטא דיש לחלוק בין אם כופר ואומר לא קידשתיך כלל +מן פשיטא דאין חוששין עד פה באותיות רש"י ובסוגריים בד"א+, שעל זה כתב מהרא"י בתחלה ודקדק מדברי רבי שמחה שאינו נאמן, ולבסוף דחה אף דעת זו והעלה שנאמן ועל זה הביא ראיה מדברי אשיר"י כמבואר בדבריו. ומזה לא היה יכול להביא ראיה מדברי המרדכי, דאפשר דמרדכי ס"ל דאם אומר לא קידשתיך כלל אינו נאמן כדברי רבי שמחה, והא דצריך שיאמר קידשתיך בפני פלוני ופלוני וכו' היינו באומר קידשתיך ולכן צריך שיאמר בפני פלוני ופלוני, אבל אם אמר שקידשה בינו לבין עצמו מהימן. ואינו כלום +ואינו כלום באותיות רש"י ובסוגריים בד"א+ מאחר שאנו רואין שחפץ בקידושין ודאי אומר האמת כאשר נתבאר, כנ"ל מוכרח בדעת מהרא"י. ואין להקשות לפ"ז דיהא נאמן לכשיאמר לא קידשתיך במיגו דאי בעי אמר קידשתיך ביני לבין עצמי, דאין טענת מיגו תמורת המנהג כמו שהביא מהרא"י ז"ל ראיה. ותו דירא לומר קידשתיך ביני לבין עצמי, דלאו כ"ע דיני גמירי ויודעים דלאו קידושין הן.
סוף דבר אני אומר שבנדון דידן כ"ע מודו דהבעל נאמן. וא"כ מאחר שלדברי הבעל אין דבריו כלום, א"כ אין חוששין לסבלונות. ואף שהגאון מהר"ש זקצ"ל החמיר גם בזה וכתב שהאומר ככה אינו אלא טועה, נראה מאחר שכתב דברים ההם בלא ראיה ודאי סמך אדברי הר"ן והר"ש שכתבו מהרא"י. ומאחר שכבר ביררנו שדעת מהרא"י בעצמו לחלק בהא א"כ אין להחמיר עוד כולי האי. ועוד, דאפשר דאף הר"ן ומהר"ש מודים כאן כמו שאכתוב לקמן אי"ה, וא"כ אפשר שאף הגאון הנ"ל מודה בנדון דידן. ועוד נראה, דאף אם נאמר דאין לחלק כמו שכתב, מ"מ נראה מאחר שהריב"ש ומהרי"ק ומהרא"י כולן הסכימו שהבעל נאמן סמכינן עלייהו מאחר שזהו ג"כ דעת המרדכי והרא"ש, ואף כי הר"ן חולק מ"מ יחיד הוא בדבר. ואף כי מהרא"י דקדק מדברי רבי שמחה כדעת הר"ן מ"מ י"ל דאף רבי שמחה מודה דהבעל נאמן, ואפשר לדחות דקדוקי מהרא"י. ואין רצוני להאריך בזה מאחר דרבים ובתראי חולקים עלייהו. ואף שדברי הר"ן יש ליישב, דהא דכתב דכל מקום דחיישינן אפילו שניהם מודים אינו נאמן, דוקא מיירי במקום שיש לחוש לדברי ר"ח ולדברי רש"י כי יש לחוש לדברי שניהן, כמ"ש הרא"ש פ"ב דקידושין +סי' כ+ דמשמע בתלמוד כדברי שניהן, לכן יש לחוש לדברי שניהן לחומרא. אבל במקום דליכא למיחש אלא לפירוש אחד אפשר דאף הר"ן לא קאמר דאינו נאמן. כך נראה ליישב דברי הר"ן, אבל דברי ה"ר שמחה אי אפשר ליישב כן דמשמע לדברי מהרא"י דאף לפירוש אחד יש לחוש לדברי הר"ר שמחה ואינן נאמנים.
ובאמת שאי לא מסתפינא אמינא שבזמן הזה אין חוששין לדברי הר"ן והרר"ש, שהרי מעשים בכל יום שנתבטלו שידוכין וסבלונות חוזרין ולית מאן דחוששין להו, ואי נהגו לחוש כדבריהם שאף שניהם אינן נאמנים א"כ בכל פעם אנו צריכין גט. אלא ודאי אין לחוש במקום (שאין הבעל) [שהבעל] אומר ששלח לה לשם סבלונות ולא לשם קידושין. +נ"ל שצ"ל: במקום שהבעל אומר וכו'. ועיין בדרישה באה"ע סו"ס מה וז"ל: ז"ל רמ"א ונ"ל דאם החתן אומר שלא שלח רק לסבלונות בעלמא לכולי עלמא ליכא למיחש בכהאי גוונא וכן מעשים בכל יום שלפעמים חוזרין בשידוכין והסבלונות חוזרין ולא נהגו להצריכה גט הואיל והוא במקומות בזמן הזה דכולי עלמא מסבלי והדר מקדשי והחתן אינו אומר ששלחם לשם קידושין. ונראה שמתכוון לדברי רבינו פה.+ ויש לסמוך בזה המנהג כדאמרינן פרק המקבל +ב"מ קד, א+ במעשה דאלכסנדריא שהיה דורש הלל לשון הדיוט, ואין להאריך בזה כי פשוט בעיני. ועוד נראה שאין לחוש לסבלונות אלו כלל, דהרי כתב הר"ן פ"ב דקידושין +בכל הדפוסים כתוב: פ"ק דקדושין אבל צ"ל כפי שתקנתי והוא בפרק האיש מקדש, ברי"ף דף כא, ב וכב, א בד"ה חוששין לסבלונות+ דבאתרא דכ"ע מסבלי והדר מקדשי לכ"ע לא חיישינן, וכן כתב המ"מ סוף פ"ט דאישות +הלכה כח+, וכן כתב מהרי"ק שורש קע"א וריב"ש בתשובה סימן ה'. וכן משמע מפסק מוהר"ם פאדווה סי' כ"ח +בכל ההוצאות כתוב בטעות סימן סח+, וכן משמע מסקנת מהרא"י בתשובה סימן ר"ז ופסקיו סי' ע"ד. ואע"ג דכתב שם +בפסקיו סי' עד, שהם בסוף ספר תרוה"ד+ דאין לסמוך על זה לבד אלא א"כ יש עוד צד אחד להתיר, כגון אם הכלה לא רצתה לקבלן מכח החתן אלא מכח האם או מכח השליח הוי הוכחה כו'. וכן נראה להוכיח מדברי מהרי"ק, שהרי בשורש קע"א משמע דיש להחמיר אפילו במקום דכ"ע מסבלי והדר מקדשי, ומשורש ק"ע משמ' דבמקו' דמסבלי והדר מקדשי אין לחוש. וא"כ דבריו סותרין זה את זה, אם לא שנתרץ בחלוק דמהרא"י דבמקום שיש צדדים אחרים להתיר בלא זו סומכין ג"כ אהיתר זה. מ"מ בנדון זה הרי ג"כ איכא ההיתר שתלה בו מהרא"י את עצמו, שהרי העיד המעיד שלא רצתה לקבל בתחלה עד שאמר לה החתן ששלח לה דורונות. הרי קמן שמוכיח שלא רצתה לקבל שום דבר מכח חשש קידושין. ועוד יש צד להיתר במה שהחתן מודה שלא קידשה תחלה, ולכן בודאי אין חוששין לסבלונות אלו.
ועוד כי נראה דלכ"ע מותר בנדון דידן. לדעת מהר"ן שריא דהרי מתיר מכח דמסבלי והדר מקדשי. וה"ה דנוכל לומר שזהו דעת ר' שמחה, דאע"ג דס"ל דאין הבעל נאמן לומר שלא קדשה כדעת הר"ן מ"מ אפשר גם בהא לא פליג עליה, וא"כ לדעתייהו שריא. ואף לדעת מוהר"ם שהביאו מהרא"י ומהרי"ק, שכתב בתשובה דמי יכניס ראשו לאותו ספיקא לידע מנהג המקום שהוא יצא משם, ומזה החמירו שלא להתיר אפילו דכ"ע מסבלי והדר מקדשי אם לא במקום דאיכא עוד צד היתר כמו שנתבאר, מ"מ אפשר דמוהר"ם מודה לדברי המרדכי ואשיר"י שהיו תלמידיו וס"ל דאם הבעל אומר שלא קידשה מהימן. וא"כ לכ"ע יש להתירה דאין אומרים נתפוס חומרי שניהן לחומרא, דזה לא אמרינן כדאיתא פ"ג דחולין +בכל ההוצאות כתוב בטעות פ"ק דחולין, והוא שם מד, א ועי' ג"כ ר"ה יד, ב ועירובין ו, ב+ והביאו מהרי"ק בתשובותיו +לא מצאתי שיביא המהרי"ק בפירוש הג"מ דחולין, אבל בשורש כח כותב: וכבר כתבתי שאין נראה לעניי /לעניות/ דעתי כלל לחבר חבל על חבל ומשיח' על משיחה כדי לחוש לדבר רבינו אליעזר ממי"ץ שכתב להחמיר במקדש בעד אחד ונחלקו עליו כל חכמי הראשונים גם אחרוני', ועוד להוסיף חומרא על חומרא ולחוש לפי' רש"י בסבלונות דע"א. וכן בשורש קא ענף ב כותב: לכל הפחות היכא שנעשו בעד אחד כי הכא דבר פשוט הוא דאין לנו לעגן בנות ישראל ולחוש למיעוטא דמעוטא דהא איכא תרי רובי להיתירא רוב הפוסקים שפסקו דאפילו בקדושין גמורים אין חוששין באין שם אלא עד אחד ורוב הפוסקים שפסקו שיש לסמוך על מנהג המקום וכל המחמיר בענין זה לא מצא ידיו ורגליו בבית המדרש לפי הנראה לע"ד. ואולי כוונת רבינו שהמהרי"ק הביא הדין ולא הגמרא דחולין.+ ועוד, שכתבתי דמעשים בכל יום הוא דמקדשי בשידוכין שמסבלין וחוזרין אחור מן השידוכין, א"כ ש"מ דמנהג מקומנו לסבל ואח"כ לקדש.
וראיתי הגאון מורי זקצ"ל הנ"ל שהחמיר ביותר בענייני סבלונות אפילו באתרא דכ"ע מסבלי והדר מקדשי, ורצה להוכיח עוד מכח פלפול דאפילו למאן דלא חייש לסבלונות היינו דוקא כששולח ע"י שליח אבל אי מסבל ע"י עצמו לכ"ע חוששין לסבלונות, והביא ראיות הרבה להחזיק דעתו מתוך פלפולו. הנה אומר, הרשב"א והר"ן לא ס"ל האי חילוק כלל, שהרי בהרשב"א בתשובה סימן אלף ק"פ וסימן קפ"ט +בחלק א משו"ת שלו+ משמע בהדיא דאין לחלק בזה. וכן משמע מדברי הר"ן פרק ב' דקידושין, דכתב נתן לה סבלונות במקום שלח לה סבלונות משמע דמשוה להו בדינייהו +דברים אלו מהרשב"א והר"ן עד פה נמצאים בהגהת רבינו הרמ"א השלישית על התשובה השניה של ר' שכנא בענין סבלונות.+ ואפשר דגם הגאון לא קאמר אלא כשהבעל אומר שהוא כיון לשם קידושין ואין עדים מכחישין אותו, אבל בנדון דידן שאמר שהעדים ידעו לדבר זה והעדים הכחישו ודאי אין חוששין לדבריו. ותו, דמבואר נגלה דאין חלוקו של הגאון אלא לפירש"י דפירש הסבלונות בעצמן הן הקידושין דבהכי איכא לחלק. אבל לפירוש ר"ת +בכל הדפוסים כתוב פה ר"ת ולהלן כתוב ר"ח אבל כבר בארתי לעיל ששניהם סוברים כן לכן השארתי כמו שכתוב+ דפירש דחיישינן שמא קידשה קודם לכן אין חילוק בין סבל ע"י עצמו לסבל ע"י שליח, דשתיהן אין חשש עכשיו שקידשה. וכבר כתבתי שלדעת רש"י אין לחוש בסבלונות אלו כלל. ובאמת שיש לתמוה לדעת הגאון הנ"ל שהביא כמה ראיות להחזיק חלוק זה, דא"כ היה לו לסתור מזה דעת ר"ח. ומ"מ כתב שדעת רש"י הוא עיקר, ואפשר שזאת דעתו ג"כ שלא חילק אלא לדעת רש"י, ובנדון דידן אין לחוש. וא"ל בנדון דידן מאחר שבקש עדים שיעמדו עמו גרע טפי והאי כיון לשם קידושין, כל זה אינו כלום. דכבר ביררתי שאין לומר שעכשיו קידשה, שהרי היא לא רצתה לקבל מידו א"ל מתורת מתנה ולא מתורת קידושין. ועוד שהם שאולין, וא"כ אין לחוש אף אם כיון הוא לשם קידושין. ותו ובודאי לא ירד לתורת עדים ליקח עמו הבחורים אצל הכלה אלא רק דרך שמחה, דאל"כ בתרי מנייהו סגי. אלא ודאי לאו לתורת עדות ירד, וכמו שמצינו פרק השוכר את הפועל +ע"ז עב, א בדפוס ראשון כתוב בטעות: פרק השוכר את הפועלים+ לענין שומא אמרינן בדשיימי תלתא בתרי מתלתא סגי בדשיימי ארבעה עד שיאמרו כל הארבעה, שלא ירד לתורת ב"ד מאחר שאמר יותר משלשה שהוא ב"ד, וה"ה בנדון דידן.
סוף דבר איני רואה חשש קידושין לא מתורת סבלונות ולא מתורת דבורו של בעל ולא מתורת העדים, ולא נשאר עלינו לברר אלא אי מבטלין הקול שהוציא הבעל. גרסינן פרק בתרא דגיטין +פט, א בכל הדפוסים רשום גם דף פא אבל שם נזכר רק הענין ואין שם המשא ומתן שמביא רבנו פה+: א"ל אביי לרב יוסף מבטלינן קלא או לא מבטלינן קלא, ואסיקנא אתרוותא נינהו, בסורא מבטלי קלא בנהרדעא לא מבטלי קלא. ופירש"י שמענו קול יוצא מפי נשים ותינוקות משתקין להו לבטולי קלא או לא משתקין להו, הואיל ואמרו פלוני שמע מפי פלוני כו' וליתנהו דלישיילינהו, א"נ חזרו אותן פלוני ופלוני ממה שאמרו +ברש"י: חזרו אותן פו"פ ממדינת הים ואמרו להד"מ+ ואומרים להד"מ מבטלין או לא. וכתבו התוספות +ד"ה מבטלינן קלא+ והרא"ש +גיטין פ"ט סי' יא+ דפירוש שני הוא עיקר. ופסקו עוד הרא"ש ומהר"מ מרוטנבורג דמבטלין קלא. +תשובת מהר"ם מובאת ג"כ בתשובות דשייכי להל' אישות סימן א. רבינו מאיר ב"ר ברוך מרוטנבורג היה מאחרוני בעלי התוספות. נולד בווירמיזא בשנת ד"א תתקעה בערך. מוריו העיקריים היו בעל או"ז ור' שמואל ב"ר מנחם מווירצבורג. בהיותו צעיר למד אצל בעלי התוספות הצרפתים: ר' יחיאל מפריז, ר' שמואל מפלייזא ור' שמואל מאייברא. בחזרו לאשכנז שמש כרב ומרביץ תורה בקהילות שונות, אבל רוב ימיו ישב ברוטנבורג. שם יסד ישיבה גדולה, שהפכה למרכז התורה באשכנז. משם שלח את רוב תשובותיו המגיעות לאלפים. למעשה שמש מוהר"ם כראש כל קהילות אשכנז, והשפעתו הגיעה אף למדינות אחרות. הוא נחשב לגדול הדור וכל דבר קשה הריצו אליו. בסוף ימיו החליט לעזוב את מקום מגוריו, ויש סוברים שמגמתו היתה לנסוע לא"י. בהגיעו ללומברדיה הכיר אותו מומר שהלשין עליו לשלטון. הוא נאסר מיד והוחזר לאשכנז, ולפי פקודת הקיסר רודולף הוכנס לכלא אנזיסהים שבאלזאס. יהודי אשכנז היו מוכנים לשלם סכום עצום דמי פדיונו, אבל הוא אסר זאת עליהם. המוהר"ם בילה בכלא את שארית ימיו, אולם גם משם המשיך להורות ולשלוח תשובות לשואליו. מוהר"ם נפטר לאחר ז' שנים במאסר בי"ט אייר שנת נ"ג לאלף הששי. כעבור י"ד שנה פדה גביר אחד את עצמותיו בהון רב בתנאי שלאחר מותו יקברוהו ע"י קברו של המוהר"ם. בקשתו נתמלאה. המוהר"ם הובא לוורמיזא ושם נקבר בכבוד גדול ברביעי לחדש אדר ס"ז לאלף הששי. חוץ מאלפי תשובותיו חיבר גם תוספות לכמה מסכתות, מהן נדפסו רק למסכת יומא. כמו כן חיבר חידושים על כמה מסכתות, שהיו לפני החיד"א. הרבה מחבוריו נשארו בכ"י או נאבדו. שני ספרים, ספר התשב"ץ וספר הפרנס, מכילים מנהגים ופסקי דינים שנכתבו ע"י תלמידיו על פיו. גדול היה כוחו של מוהר"ם גם בשירה, וכעשרים פיוטים וקינות חוברו על ידו. מפורסמת ביותר היא קינתו על שריפת עשרים וארבע עגלות מלאות ספרי תלמוד וספרים אחרים בפריז, ששמה הוא שאלי שרופה באש, ונכנסה לקינות של תשעה באב. מתלמידיו הרבים יש להזכיר את הרא"ש, המרדכי, ר' חיים אור זרוע, ובעל שערי דורא.+ וכ"כ המרדכי סוף פרק המגרש בתשובת מוהר"ם +סוף סימן תנא+, וכן פסק טור אה"ע סי' מ"ו. והשתא לא מיבעיא לדבריהם דמבטלין הקול, דהרי העדים עצמן שסמך עליהן אברם הנ"ל באו ואמרו שלא ידעו משום קידושין, וא"כ פשיטא שמבטלין הקול. אלא נראה דאפילו לדעת הר"ן דכתב סוף פרק המגרש +ברי"ף דף נ, עמוד א ד"ה גרסי' בגמ'+, דבזמן הזה סתם עיירות אין מבטלין קלא, וכתב שזהו דעת הרי"ף שלא כתב בהלכותיו שמבטלין הקלא, וכן נראה דעת הרמב"ם פ"ט +מהלכות אישות הלכה כב+ שלא כתב ג"כ דינא דביטול קול. מ"מ בנדון דידן נראה לכ"ע דמבטלין, דלא הוי קול כלל והוי כקול ושוברו עמו, דהא הכל ראו שמחמת קטטה ושנאה הוציא הקול. שהרי בתחלה בקש הקנס וכאשר ראה שנתחייב בדינו הוציא הקול ההוא, ודמיא להא דאמרינן ביבמות +כה, א+ אויבים אפיקו לקלא. ועוד, דכאן לא הוי קול כלל מעיקרא, דהא בעינן שיהא הקול ברור ומוחזק בב"ד, כדאמרינן התם בגיטין +פט, א+ לא שישמע קול הברה וכו', ואין לך קול הברה גדול מזה דאין כאן עדות כלל שאמרו שקידשה, אלא הוא דאפיק לקלא. ובהדיא אמרינן פרק המגרש +שם /פ"ט א'/+: אמר ר' אבא אמר רב הונא אמר רב לא ששמעו קול הברה, אלא כדי שיאמרו פלוני מהיכן שמע מפלוני ופלוני מפלוני +בדפוס ראשון הגירסא: אלא כדי שיאמרו פלו' מהיכן שמע מפלוני ופלו', כמו כן המלה הברה חסרה בדברי רב, ועיין בגמרא+, ובזה שוין כל הפוסקים. אפילו לדברי הרמב"ן שכתב א"ע +טור חלק אבן העזר סימן מו+ דהוה קלא אפי' באשה שאמרה מפי תרי, מ"מ עדות כל דהו מיהא בעי. אבל שיהא הוא עצמו ממש מפיק לקלא בזה לא שמענו, דא"כ לא הנחת בת לאברהם אבינו שכל אחד מן הריקים יאמר שקידש בת נכבדי ארץ. ותו, דאם היה נאמן לאפוקי קלא, הא שכתבתי לעיל האומר לאשה קידשתיך כו' אמאי היא מותרת הלא אפיק קלא, אלא ודאי שמעינן דכה"ג לא מיקרי קלא. וזה פשוט אין צריך ראיה, וכן מבואר בתשובת ריב"ש +סימן ה+ כתחלת דברי.
ואחר זה אומר הנראה לי להלכה להיות סניף לשאר גאונים שיתירוה, אבל לא אסמוך עצמי על דעתי לדון בדיני א"א החמור אם לא שיסכימו עוד עמנו גאונים אחרים, ואז חלקי אתיר ג"כ ויגיע מכל חד עמנו שיבא מכשורא +סנהדרין דף ז עמוד ב; הוריות דף ג ע"ב. כה דברי הרש"ל: והנה האלופי' גדולי ישראל מק"ק קראקא מושכים ידיהם ממנו ברוב ענותנותיהם ודחו אותו עד שהוכרח לשאול איש כמוני רחוק מהם במעלה ובזמן. והנה אומר בקצרה טרם אבא אל השער' שאם היה מעשה של סבלונות במקומי ובנחלתי נחלת ה' ותורתו הייתי מתיר להדיא אפי' היה צוח ואומר ברבים שהסבלונות היו לשם קידושין האידנא דליכא מיעוט דמקדשי והדר מסבלי ולא שמענו פוצה פה ומצפצף דאל"כ אתה מוציא לעז על הראשונים - כ"ש בימינו דליכא קפידא וליכא אפילו מיעוט דלית חששא כלל. ומה שמקצת מן הרבנים בקרוב החמירו בענין הסבלונות שרי להו מרייהו כי רדפו אחר חומרתם ושכר הנאתם להם ולסופריהם כאשר נתגלגל מסיבה זו מגל אל גל עד אשר נתמל' אמתחתו בצ"ר צור"ר כספם - אכן באתרא ההיא אשר שם אירע המעשה בק"ק קאזמיר החכמים מושכים ידיהם מן פסק הסבלונות ואינם רוצים להתיר היכא שטוען שהם לשם קידושין, אבא גם עם הספר כתוב וחתום ואתחיל ואומר דלית ממשא בהאי קלא - ונעמיד הבתולה בחזקת שהיתה עד עתה ושריא להנסב' לכל גבר דיציביין ומות' אף לקרוביו, אכן הוא אסור בקרובותיה דשויא אנפשיה חתיכה דאיסורא והרי הוא הכחיש העד. ומ"מ מותר לו לישא אשה אחרת ואין זה בכלל חרם ר"ג מ"ה שהרי הוא אומר שאין העכבה ממנו ולא תיקן ר"ג שיתבטל מפרי' ורביה. (גם ר' שכנא בסוף פסקו הראשון מתיר לבעל לישא אשה אחרת אפילו לפני שמסלקה בגט). וכבר יש בידו תשובות חבילות על זה דמותר לו לישא אשה אחרת. ואם נראה ביד האלופים להחמיר עליו ולעשות בעבור שרצה להוצי' לעז על בת ישראל ולפוגמה ולביישה כדי לנקום נקמתו ממנה הרשות בידם, רק שיראו מי סרח על מי ובשל מי המעל. ועי' ג"כ בשו"ת משאת בנימין סימן יז, שהיה תלמידם של רבינו והרש"ל, שדן בענין סבלונות, וכותב: וראיתי להרב הגדול הגאון מהר"ר שכנא ז"ל שכתב בתשובה אחת והפליג מאד להחמיר בכה"ג, ולא מלאני לבי להביא דבריו בתוך דברינו זה בהיות כי הרב הנזכר עם שהיה חכם גדול ומופלג מאד סמך עצמו על גדולתו ורוחב לבו ובחר לו לעצמו ביאור חדש בפירוש הסוגיא במסכת קידושין ומתוך פירושו יצא לו הדין לחומרא ואנו אין לנו עסק בפירושים חדשים - וכל רבותי ושאר גדולי הדור היוכלם תלמידי הגאון הנזכר ואעפ"כ לא חשו לדבריו בודאי רומז פה לרש"ל ולרבינו, אבל פליאה היא מדוע אין המשאת בנימין מזכיר את תשובות הרש"ל ורבינו בענין זה אע"פ שבמקומות אחרים מצטט את ספריהם ומתחשב מאד עם פסקיהם. עיין שו"ת רש"ל סי' קא וגם סדר קידושין ונישואין עמודים רי, ריב וריג. ועי' פנים מאירות ח"ב קח - קט ושו"ת מהר"ם מלובלין סד. ומבין חכמי תוגרמא שדנו בזה בשו"ת מהרשד"ם ח"ב ובשו"ת מהרח"ש.+ כתבתי וחתמתי יום א' עשרה ימים למספר בני ישראל שנת שי"ט +מן התאריך אנו למדים שמעשה - סבלונות זה קרה בקראקא כארבעה חדשים לאחר פטירתו של ר' שכנא, שהרי הוא נפטר בר"ח כסלו שי"ט+ לפ"ק. נאום משה בן לא"א מורי כמר ישראל שלי"ט הנקרא משה איסרלש מקראקא.
@שו"ת הרמ"א סימן לא
ששאלת על ראובן שנפטר ושבק חיים לכל ישראל כולו, והנה צוה בעת פטירתו הרבה צוואות ובתוכן צוה בזה הלשון לפי מה שכתוב בצוואתו: עשרה נערים ילמדו חמשים שנים בלי הפסק ממעות שלי בזולת השש מאות הנ"ל, עכ"ל הצוואה. ולמעלה מזה היה כתוב שש מאות זהובים מתנדב להשיא יתומות ובתולות וללמוד נערים וכו'. וצוה בקנס גדול לשר אם לא יקיימו היורשים הצוואה, גם קבלו קנין לקיים הצוואה +מן וצוה בקנס עד פה בסוגריים ובאותיות רש"י בדפוס ראשון.+ והנה לאחר פטירת ראובן לא קיימו יורשיו צוואה זו של חמשים שנים הנ"ל, ולא שכרו לנערים מלמדים כמשמעות הצוואות הנ"ל. וישבו ב"ד וגבאי אותה העיר ורצו לכוף היורש לקיים הצוואה הנ"ל, והוא אומר לאו בעל דברים דידי אתם.
תשובה על האחרון ראשון +במקום שהשאלה מתחלקת והחלק האחרון נראה יותר חשוב נוהג רבינו להתחיל בו. כן אומר גם בסי' ל"ה: אומר אני אשיב על האחרון ראשון באשר כי הוא העיקר בעיני בענין שאלתך. ועי' בסי' ל"ג שמנתח את השאלה ע"פ כל הטענות שהיה הטובע /התובע/ יכול לטעון, ע"ש בהערה ב' ובסימן ל' מעמיד ג' עקרונים ומנתח אותם לפי הסדר.+ אם יכולים הגבאים והב"ד לכוף ליורש, ואח"כ נרד ללשון הצוואה אם מועיל או לא. תניא בתוספתא פרק הגוזל ופרק חזקת +ב"ק פ' יא, ב, אבל לא מצאתי זאת בתוספתא דב"ב, וגם המרדכי בהערה הבאה מצטט רק את התוספתא דפרק הגוזל, ע"ש, אבל הב"י ביו"ד סי' רנח אומר שהתוספתא היא בב"ק ובפ' חזקת הבתים, וצ"ע, ועיין במרדכי מגילה פ"ד סי' תתכה: ותניא בתוספתא ורשב"ם הביאה בפירושו פרק חזקת הבתים וכו', לפי זה י"ל שהתוספתא היא בב"ק אלא שהרשב"ם מצטטה בחזקת הבתים דף מג ע"ב, וז"ל הרשב"ם: בתוספתא בהגוזל האומר תנו מאה דינר לכנסת תנו ספר תורה לכנסת ונתן לכנסת הרגיל בה וכו', א"כ משמע בהדיא שהתוספתא היא רק בב"ק+: האומר תנו מאתים זוז או ס"ת לב"ה יתנו לב"ה שרגיל בה כו', עוד מאתים זוז לעניים יתנו לעניים שבאותה העיר. וכתב המרדכי פ"ק דב"ב +סימן תצה+ דמיירי דוקא שדר באותה העיר, ולא תיקשי לההיא דקתני כשהם חוזרים מביאים עמהם ומפרנסין בהן אנשי עירן, עכ"ל. הרי קמן דצריך ליתנו לאותה העיר שנפטר בה ראובן, ואין התנצלות ליורשיו לומר שיתנו לעיר אחרת. ואע"ג דכתב המרדכי בתשובה פרק קמא דב"ב +סימן תצג, והיא תשובת ר"י הזקן לר' אליעזר ממיץ, ע"ש+, דמנהג בצרפת ובשאר מקומות והיו נודרין לצדקה דבר גדול ולא היו נותנין לעניי אותה העיר אלא מחלקין לכאן ולכאן, שהדבר ידוע שאין מתכוונים לעניים מועטין שבעיר ולא לאורחים הבאים שם כו'. די"ל דשאני התם דהיו עניים מועטים בעיר אחת ולכן אזלינן בתר אומדנא, אבל בכאן דאדרבא האומדנא הוא להפך דודאי נדר לעניי עירו שהיא קהלה גדולה לאלהים אין בכל הארץ כמוה, ונדר רק ללמוד עשרה נערים כל זמן משך חמשים שנה, א"כ ודאי כיון לעניי אותה העיר. כי כן דרכה ששולחין לשם מכל סביבותיה ללמד נערים ומנהג הוא לשכור מלמדים מקופה של צדקה, ובודאי כיון לאותם נערים אשר שמה. ותדע, שהרי במרדכי פרק בני העיר +מגילה פ"ד סימן תתכה+ אחד שנדר לצדקה אם ישחק ועבר על שבועתו, ועתה שואלין גבאים שבעירו מה שנדר והוא אומר שרוצה ליתן חוץ לעירו במקום שהוא חפץ, ופסק מוהר"ם דצריך ליתן לעניי עירו עכ"ל.
וכבר כתבו שאר הפוסקים האחרונים כתוספתא הנ"ל +עיין טור יו"ד סי' רנח ובב"י שם+ ולא חששו לתשובת ר"י הנ"ל +עיין הערה ה' ועיין לעיל בסו"ס כא שמביא ראיה מפסקו של ר"י זה שאין האפוטרופוס יכול לעכב את מעות הש"מ אלא יוחזרו ליורשים והם יחלקום כפי תנאי הצוואה+, ש"מ דכל זמן שאין לנו אומדנות המוכיחות שלא נדר לעירם שיתנו לעניי אותו העיר כדין התוספתא +בהוצאה ראשונה כתוב התו' ובדפוס האנוויא ואח"כ גם בהוצאת ווארשא כתבו בטעות התוספות במקום התוספתא+ ולא כמנהג צרפת כמו שנתפרש. גם יש להביא קצת מדברי תשובת מהר"ם דלעיל, דיכולין הגבאים לשאול ולתבוע ממנו מה ששייך לעניי עירו, שהרי כתב שם והגבאים שואלין אותו כו'. ועוד דאמרינן פ"ק דב"ב +ח, ב+: ממשכנין על הצדקה ואפילו בערב שבת, איני והא כתיב +ירמיה ל, כ+ ופקדתי על כל לוחציו, ואמר ר' יצחק בר שמואל בר מרתא משמיה דרב ואפילו על גבאי צדקה. לא קשיא הא דאמיד הא דלא אמיד, כי הא דרבא אכפייה לרב נתן בר אמי ושקיל מיניה ארבע מאה זוזי לצדקה, עכ"ל. הרי קמן דהגבאים יכולים לכוף על הצדקה להוציא מידו מה שאמר ליתן, כל שכן מה שמחוייב ליתן. ואין לחלק ולומר דהתם מיירי בצדקה שיש לה קצבה וקבל עליו שיכופו אותו עליו כמו קופה ותמחוי שנדר להם שיכופו אותו על זה, דא"כ לא הוה פריך מידי איני והאמר רב שמואל +צ"ל: ואמר ר' יצחק בר שמואל+, אלא ש"מ דבכל ענין שמחוייב ליתן כופין אותו. וכן מוכח התם מדברי התוספות +שם ד"ה אכפיה וגם כתובות מט, ב ד"ה אכפייה וחולין קי, ב ד"ה כל+ והאשירי +סי' ל ובכתובות פ"ד סימן יד+ שכופין על כל צדקה. הרי קמן דלא יוכל לומר לאו בעל דברים דידי את +בבא קמא ח, ב+, ומיקרי צדקה דאית לה תובעים.
ומעתה לא יקשה עלינו תשובת הרשב"א +חלק ג סי' רצג בכל הדפוסים כתוב בטעות הרש"א+ שהביא בטור הארוך +פה ובסימנים א, מו ופד נמצא הביטוי טור הארוך וקשה לדעת למה מכוון רבינו אמנם נ"ל שמתכוון לדברי הב"י על הטור, כי בכל המקומות האלו מביא את דברי הב"י ולא דברי הטור. וא"כ יש לומר שהכוונה היא לטור שנדפס עם הפירוש הארוך של הב"י עליו, דלפני כן נדפס הטור בפני עצמו והיה קטן בהשואה להוצאות המאוחרות עם פירוש הב"י. גם לשון רבינו פה תשובת הרשב"א שהביא בטור הארוך ולא שהביא הטור הארוך, משמע קצת כפירושנו. ולקמן בסימן צ"א כותב רבינו: כאשר הביאן הרב ב"י בספרו הארוך בסי' ב"מ באבן עזר. ועי' לקמן סי' מו /הערה/ ט' ופד /הערות/ ו' ט"ו.+ וז"ל: ששאלת ראובן הקדיש מנה ושיקח שמעון בנו מהם קרקע ויתן הפירות לעניים, ולא יהא לשום אדם רשות בהן ולא בקרקע ולא בפירות ולא במעות רק בנו או באי כחו. ועכשיו עבר זמן רב ולא קנה שמעון הקרקע, אם יכולים גבאי הקדש לכופו לעשות צווי אביו. והשיב: אע"ג דשמעון זה עובר הוא על דברי אביו ומצוה לקיים דברי המת +גיטין טו, א+ ועוד שמונע צדקה מאיזה עניים, מ"מ ממון זה אין לו תובעים שהרי יוכל ליתן הפירות למי שירצה, ואין לגבאי הקדש לכופו דלאו בעל דברים דידיה הוא עכ"ל +ועיין בטור יו"ד סו"ס רנ"ט שהב"י מביא את תשובת הרשב"א הזאת, והד"מ באות ז' כותב: ע"ל סי' זה. כתבתי תשובה בזה ומשמע דאם הקדיש לעניי עירו סתם הם נקראים תובעים. וע"ל סי' רמ"ח בדין כופין או ממשכנין על הצדקה. ושם בד"מ אות ב כותב: וע"ל סי' רנט תשובת הרשב"א באחד שכובש בצדקה אם הגבאים יכולין לכופו ולהוציאו מידו. הנה מתכוון פה לדברי הב"י אע"פ שאינו מזכירו בשמו.+ דיש לומר דמאחר דצוה שיעשה בהן מה שירצו ולא יהא לשום אדם כח בו לא היה ראוי לעניי אותה העיר דוקא, ולכן הוי ממון שאין לו תובעים. אבל צדקה הראויה לעניי אותה העיר ודאי כופין וממשכנין עליה ומיקרי אית ליה תובעים, דהרי תובעים אלו ידועים שהם גבאי העיר שהם יד עניים, כמו שמפורש שם בתשובה שאח"כ +תיכף אחר תשובת רשב"א הנ"ל מביא הב"י עוד תשובה, סימן רצ"ד, ואליה מתכוון רבינו פה.+ דאין לומר מאחר שהנערים רבים מיקרי אין לה תובעים, דא"כ מי שנתחייב לעיר אחת לא ישלם. אלא ש"מ דטובי העיר במקום כולם עומדים, וה"ה בגבאים לענין עניים ומיקרי שפיר ממון שיש לו תובעים. וראיה מתשובת ר"ש במרדכי פ"ק דב"ב. +סימן תקג. בכל ההוצאות רשום בטעות פ"ק דבב"ק. בעל התשובה הוא ר' שמשון ברבי אברהם משנץ. הר"ש משאנץ נחשב בין חשובי בעלי התוספות הצרפתים במאה העשירית לאלף הששי, והיה גיסו של הסמ"ג. היה תלמידו של הר"י הזקן מדנפיר, ותוספות ר"י הזקן שימשו ליסוד תוספותיו אשר לימד לתלמידיו בישיבתו בשאנץ וגם ערכן בקובץ הנקרא תוספות שאנץ. התוספות שבידינו למסכתות שונות הן תוספות שאנץ. הר"ש חיבר גם פירוש לזרעים וטהרות שאין עליהן תלמוד. כמו כן חיבר פירוש על הספרא. הר"ש היה ממתנגדי הפילוסופיה, ועמד בקשר חליפת מכתבים בענין זה עם ר' מאיר הלוי אבולעפיה. שניהם בקרו כמה מדעותיו של הרמב"ם ואגרותיהם נדפסו ע"י החכם בריל בכתאב אלרסאייל (פריז, תרל"א). בהתגבר הרדיפות על יהודי צרפת עלה ארצה יחד עם שיירה גדולה של שלש מאות רבנים מצרפת ואנגליה, בשנת תתקע"א. הוא ישב זמן מה בירושלים וכנוהו איש ירושלים. הר"ש נפטר בארץ הקדושה סמוך לשנת ד' אלפים תתק"ץ ונקבר בעכו. רבינו כותב להלן בסימן לח, א שדברי המרדכי בהלכות קטנות הם תוס' שנץ.+ ז"ל וכבר נשאל לר"ש, וששאלת על ישראל שהיו לו מעות של צדקה בפקדון ונאנסו בתפיסת השלטון אם חייב לשלם או אינו חייב. תשובה, אינו חייב וכן תניא בהדיא סוף החובל +מסכת בבא קמא דף צג עמוד א+ לשמור ולא לחלק לעניים, חוץ מהיכא דמיקץ קייץ להו כדאמרינן התם גבי ארנקי של צדקה דאפקדיה רב יוסף. אבל היכא דלא קייץ להו פטור ואפילו פשע בה כדמוכח התם. וא"ת תיפוק ליה דהו"ל ממון שאין לו תובעים, כדאיתא פרק הזרוע גבי מתנות כהונה +מסכת חולין דף קל ע"ב.+ וי"ל דהתם הוי ממון שיש לו תובעים דרב יוסף גבאי הוה ותובע מההוא גברא אשר הפקיד אצלו, הלכך אי לאו משום טעמא דלשמור ולא לחלק לעניים היה חייב כו'. הרי קמן דגבאי מיקרי ממון שיש לו תובעים, רק שפטור גבי פקדון משום לשמור ולא לחלק.
אמנם דוקא בצדקה דשייכא לגבאי, אבל צדקה המתחלקת לכל העולם מיקרי אין לה תובעים, כדמוכח במרדכי דפרק החובל +ב"ק פח סימן קא+, דאף אצל גבאי מיקרי אין לה תובעים, אלא על כרחך יש לחלק כמו שכתבתי. ואע"פ שמלשון רש"י שכתב סוף פרק החובל +ב"ק צג, א ד"ה קיץ להו+ משמע דדוקא מטעם דמיקץ קייץ הוה ממון שיש לו תובעים אבל בלאו הכי לא, י"ל כדפירשתי דגם שם היה דרכם לחלק הצדקה לכל העולם רק שהגבאי היה בפומבדיתא כדאיתא התם. ואף כי הלשון דחוק שם קצת לפי זה, מ"מ יותר נראה לדחוק קצת בזה כדי שלא יחלוק רש"י אדברי כל הפוסקים והגמרא, דאמרו שכופין וממשכנין על הצדקה. ואף כי יש ליישב דס"ל לומר הא דאמרינן בגמרא +ב"ב ח, א וב' בכל ההוצאות רשום פה ב"ב דף מו+ דכופין על הצדקה היינו דוקא בדברים או במידי דקייץ להו כמו שפירשו שם התוס' +שם ע"ב ד"ה אכפיה+ בתירוצים הראשונים, מ"מ רוב הפוסקים הסכימו דכופין על הצדקה +עיין טור יו"ד סי' רמח ורנו ובב"י שם+, לכן נראה ליישב דברי הרשב"א ורש"י שלא יחלקו עליהם. אי נמי דרש"י ס"ל דאע"ג דצדקה הוי ממון שאין לה תובעין, אפ"ה כופין עליה מטעם שכתבו התוספות, שנא' בו לאוין דלא תקפוץ ולא תאמץ +דברים טו, ז.+ והרשב"א שכתב בתשובה הנ"ל דאין כופין עליה מאחר שהוא ממון שאין לו תובעים, הוא יחיד בדבר זה וס"ל כתירוצי התוס' הראשונים. וכבר הסכמת הפוסקים כתירוץ בתרא דכופין ודלא כרשב"א, וכן כתב ב"י בהדיא ריש סימן רמ"ח +ביו"ד. ועי' יו"ד רנא סעיף ה בהג"ה ובפתחי תשובה שם.+ ועכ"פ במקום שראוי דוקא לעניי אותה העיר נראה דמיקרי ממון שיש לו תובעין. ובלאו הכי אי אפשר לפרש ההיא דכופין על הצדקה לפי דעת הפוסקים כדפרישית.
והשתא יש לדקדק בלשון הצוואה, וז"ל: עשרה נערים ילמדו נ' שנים בלי הפסק ממעות שלי וכו'. גרסינן פרק מי שמת +מסכת בבא בתרא דף קמח עמוד ב+: אמר רב ששת יטול ויזכה יחזיק ויקנה כולן לשון מתנה הם כו'. ונראה דה"ה ילמדו ממעותי בלשון הצוואה הנ"ל דהוי לשון מתנה, דהא הוי כיטול או יזכה או יחזיק. דאע"ג דלא קאמר דנותן להם במתנה, אפ"ה מאחר דקאמר יטול כו' ואי אפשר דיטול כו' אם לא שנתן לו במתנה אמרינן דודאי למתנה נתכוין, וה"ה במה שאמר ילמדו ממעותי. ואין לפקפק מאחר דקאמר ילמדו ממעותי וזה אינו אפשר, א"כ יש לומר דלמא ילמדו ממעותי ממש קאמר ומאחר שאינו המתנה בטלה. זה אינו, דאדרבא הוא עדיף יותר מאילו אמר ישכרו להם מלמדים ממעותי, וראיה מהא דאיתא פ' התקבל +מסכת גיטין דף סה, עמוד ב+: גניבא יוצא בקולר הוה, כי הוה נפיק אמר הבו ארבע מאה זוזי לר' אבינא מחמרא דנהר פניא כו', עד אלא הכי קא קשיא ליה חמרא לא קאמר דמי חמרא לא קאמר מחמרא קאמר, ואידך מחמרא כדי ליפות את כחו. שלחו מתם מחמרא כדי ליפות את כחו. הרי קמן דאע"ג דקאמר ליתן לו ארבע מאה זוזי מחמרא, ואי אפשר ליתן לו ולעשות מעות מיין אפילו הכי אמרינן דכיון ליפות כחו, וה"ה כאן נמי אמרינן הא דקאמר ילמדו ממעותי דכיון ליפות כחו כמו גבי חמרא דרבינא +נ"ל שצ"ל: דר' אבינא.+ זה הנ"ל בשאלתך, נאום משה בן לא"א מורי הקצין כמר ישראל שלי"ט הנקרא משה איסרלש מקראקא.
@שו"ת הרמ"א סימן לב
על דבר החלונות אשר שאלת שראובן יש לו חלונות מביתו לחצר בית הכנסת, ועתה באו הציבור לפתוח חלונות מבהכ"נ לחצירו של ראובן הנ"ל ומיחה בהן. ועי"ז נתעוררו הציבור לומר שמאחר שהוא אינו רוצה להניח להם החלונות, גם הם ימחו בו חלונותיו שיש לו לחצר בית הכנסת שהוא שלהם. ושאלת ממני בדין מה לעשות.
איני צריך להאריך בדין חזקת החלונות ואם יכולים למחות וחזקתן בשלש שנים, כי זהו דבר פשוט ידוע למעלתך. אך אבוא להשיב בקצרה, כי בודאי ראובן יוכל למחות שלא להניח חלונות לחצירו, כי מאחר דשכיחי רבים בחצר בהכ"נ או בבהכ"נ עצמו, כל שכן דשכיח היזקא ולא יוכל לאיצטנועי בתשמישיו ואיכא קפידא. אבל שהציבור אם יכולין למחות בו נראה לי דיש להביא ראיה ממה שכתב הרב הברצלוני +הוא הר"ר יהודה ב"ר ברזילי הברצלוני בעמח"ס העתים, בטור ח"מ סי' קנד מביא את דברי הר"י אברצלוני. ועיין ג"כ אנציקלופדיה תלמודית ערך הזק ראיה כרך ח עמ' תרפד הערות פ"ז רפ"ו ועיין על אודות הר"י הברצלוני לעיל סימן כב הערה מ"ה+, שמבוי מפולש דינו כר"ה דלא שייך ביה היזק ראיה ושאינו מפולש דינו כחצר. ומעתה אם חצר בהכ"נ זה הוא מקום כניסה לרבים כמבוי מפולש או שאין בו שום תשמיש צנוע, אלא הוא כמו חורבה או גג, אינן יכולין למחות בחלונותיו. אבל אם הוא מקום תשמיש אפילו לרבים לפעמים שעושין בהם דברים צנועים יכולין למחות, דלא גרע ממבוי שאינו מפולש דהוא לכל בני המבוי שיעשו בו צרכיהם ויכולין למחות, והוא הדין בנדון זה. ובהיות כי אין הפנאי מסכים עמדי לעת כזאת אפסיק בזה.
ומ"מ אומר, שאם אין ההיזק הרבה לראובן הנ"ל בפתיחת חלונות בהכ"נ לביתו או לחצירו לא היה לו להעמיד עצמו על מדת הדין, רק היה לו ליכנס לפנים משורת הדין ליתן כבוד לאלהיו ולהדר בית אלהינו. ומי שלא חס על כבוד קונו כו' +חגיגה פ"ב מ"א+, וכופין על כניסה לפנים משורת הדין כמו שכתב המרדכי פרק אלו מציאות +בכל ההוצאות מסומן פרק המפקיד, אמנם הוא בפרק אלו מציאות סימן רנז+, ואף כי יש פוסקים חולקים +מן ואף כי עד פה באותיות רש"י ובסוגריים בדפוס ראשון. ועיין תוספות ב"מ כד, ב ד"ה לפנים, וב"ק ק, א ד"ה לפנים, וב"ח ח"מ סי' יב סעיף ד, ושם בסימן דש סעיף א כותב הב"ח: ולעיל בסי' יב סעיף ד הארכנו בדין זה דמשמע דרב הוה כייף ליה לרבב"ח למיעבד לפנים משורת הדין.+ ומ"מ זה אינו אלא לפי רוב ההיזק ולפי ראות עיני הדיין, ולכן לא אוכל לדון בזה בכתב. זהו הנ"ל בשאלתך ושלום, מני משה איסרלש מקראקא.
@שו"ת הרמ"א סימן לג
+תוכן הסימן: שאלה ראשונה: ראובן שעבד את עצמו בשטר לשמעון בעד חתנו לוי וטוען ששמעון רמהו שחתנו לוי היה כבר חייב לו ולכן נשתעבד, שהרי השטר היה ביד לוי ומסרו לשמעון אח"כ. טענת שמעון אינה מבוררת אם מודה לו או מכחישו ואומר שמחמת שותפותם התחייב ראובן בעד חתנו. או שטוען שבאמת היה לוי חייב לו ופרעו והחזיר לו שטרו, ואח"כ חזר לוי והשכין שטר חתנו בעסק השותפות. מי נאמן. השאלה הב': ראובן רוצה לדון לפני זבל"א או לפני יודעי דת ודין ושמעון רוצה ללכת לפני סוחרים שידונו לפי אומדן דעתם.+ הנה השאלה סתומה מאד, לא העלית על ספר טענת שמעון ולכן נעלמה מעיני טענת שמעון מה היא. אם הוא מודה לדבר ראובן, שכחש לו ואמר לו שלוי חתן ראובן היה חייב לו ולא היה כן במציאות, רק שפתה בזה את ראובן ששיעבד עצמו בעד חתנו לוי. או אם טוען שראובן שקר ענה בו, רק כי תחלת שעבודו של ראובן היה על תנאי השותפות שעשה אח"כ עם לוי חתנו, בין לא פירש לו הענין או פירש לו הכל שב אל חלק אחד +מן בין לא פירש עד פה בסוגריים ובאותיות רש"י בדפוס ראשון.+ או אם טוען שהיה חייב לו וכבר פרע לו והחזיר לו שטרו, רק שאח"כ חזר לוי והשכינו אצלו בעסק השותפות.
והנה נראה בעיני שעכ"פ לא ימלט הדבר משלשה חלוקי טענות אלו שיוכל שמעון להשיב, ואף אם יתחלף וישנה תשובתו במקצת מ"מ אל אחד מהשלשה ראשי התשובות תלך תשובת שמעון בעיקר הדין. ולכן אחליט הנראה בעיני בשלשה דרכים הנ"ל +כן דרך רבינו לנתח שאלה מכל צדיה אע"פ שבעלי הדין לא חשבו כלל על אודות אפשרויות אלו, ועיין ג"כ סי' ט, ל, נ וקט, בכתבו לרש"ל ולב"י הוא מדגיש שברצונו ללבן הענין במשא ומתן של כל צידי השאלה, אמנם המהר"ם מפאדובה כותב לידידו ושארו הצעיר שאין להאריך כשכותב לגדול בתורה, עיין לעיל סי' לא הערה ב' ולקמן סי' נ הערה א'+, ומתוכן נלמד אם נלך בזה אחר אומדן הדעת במה שראו השטר יוצא מתחלה מיד לוי, שהוא עיקר יסוד ובניין שעליו בא תרעומת ראובן על שמעון שבא עליו מתחלה בעקיפין. ואומר מבואר נגלה כי אם היתה שמתחלת השעבוד היה נעשה על ענין השותפות אף כי לא הגידו לראובן, לא הפסיד שמעון משום זה זכותו. וכי הוצרך שמעון לברר לראובן על עסקי מה היה חייב לו. והיכן מצינו שצריכין לברר לערב ענין החיוב מאיזה ענין היה. ולכ"ע ערב שלא בשעת מתן מעות אם קנו מידו משתעבד אע"פ שלא פירש לו ענין החיוב מאיזה צד היה, דלא משתמיט תנא למיתני בשום מקום דצריכין לברורי לערב מהיכן בא לו החיוב. ואדרבא, תנן סוף ב"ב בפלוגתא דר' ישמעאל ובן ננס +קעה, ב+: ערב היוצא אחר חתום שטרות כו', עד בן ננס אומר אינו גובה לא מנכסים משועבדים ולא מנכסים בני חורין. א"ל ר' ישמעאל למה, א"ל הרי החונק את אחד בשוק ומצאו חבירו וא"ל הנח לו [ואני אתן לך] +בגמרא נמצאת הוספה זו ברבועים+ פטור, שלא על אמונתו הלוהו. אלא איזה הוא ערב כו'. ומדמה למצא חבירו שהיה חונק אחד מן השוק כו', דבודאי התם לא ידע מאיזה ענין נתחייב לו דאל"כ הוה ליה למימר הרי החונק בעל חובו ולא אחד מן השוק, דמשמע דאקראי בעלמא הוא שמצאו בשוק ולא ידע מה הוא הענין ואפ"ה טעמא דלא על אמונתו הלוהו הא לאו הכי מתחייב. וא"כ בקנין משתעבדי כמו שפסק שם בגמרא +קעו, א, וב.+ ועוד דנכסים אינון ערבין ביה, וכי היכי דמגבינן לב"ח אם נתחייב בעל הנכסים אע"ג דאין הנכסים יודעים מאיזה דרך נתחייב לו ה"ה בערב. וכה"ג מצינו במרדכי סוף פרק גט פשוט +סי' תרנב+ שלמד מוהר"ם דין הערב מדין הנכסים מה"ט, וה"ה בנדון דידן. ואע"פ שהדבר פשוט בעיני אביא עוד ראיה, דהא איתא פ"ק דקידושין +ו, ב+: אמר רבא תן מנה לפלוני ואקדש אני לך מקודשת מדין ערב. ערב לאו אע"ג דלא מטא הנאה לידיה קא משעבד נפשיה, האי איתתא נמי אע"ג דלא מטא הנאה לידה מקניא נפשה כו'. ואי ס"ד למימר דגבי ערב לא משתעבד אלא בשבררו לו ענין החיוב א"כ גם באשה לא מקניא בענין אחר דומיא דערב, ואם כן ה"ל לפוסקים לבאר הדין גבי קידושין דטעם הקידושין מטעם ערבות, שאז נדע שאינה מקודשת רק באופן שערב משתעבד. ומאחר שהשמיטו דין הערב גבי קידושין ש"מ דאין חילוק.
ומאחר שהדבר כן, א"כ כברנסתלק תרעומת ראובן על שמעון במה שהיה השטר ביד לוי אחר השיעבוד של ראובן נגד שמעון בלא שום קנוניא בעולם. כי מאחר שגמר השותפות ושטר שבין לוי לשמעון בעסק השותפות לא נעשה עד אחר זמן, א"כ כראוי לקח לוי השטר בידו ולא נתנו ביד שמעון עד גמר השותפות. ויכול להיות שכבר נתחייב לוי לשמעון כאשר כבר נגמר בינו לבין שמעון עסק השותפות, רק שלוי לא רצה למסור השטר ביד שמעון עד גמר השותפות. וכזה אמרינן פרק גט פשוט +ב"ב קעא, א+: שטר שזמנו כתוב בשבת כשר שמא איחרוהו וכתבוהו. כל שכן שיש לנו לומר בשטר זה שאין בו ריעותא רק שנראה ביד לוי, שמא איחרו וכתבו שטר השותפות לאחר שנתחייב לוי לשמעון בינו לבינו, ולא איברו סהדי אלא לשקרי +קידושין סה, ב.+ והוא צורך שטר השותפות. אבל כבר נתחייב לוי לשמעון בענין השותפות בינו לבינו ונתקיים שיעבודו של ראובן כהוגן, והאמת הגידו לו רק שלא פירשו לו הענין היטב.
ועוד אני אומר, שאין זה שום ריעותא במה שנראה השטר ביד לוי, דדלמא שמעון האמינו ללוי והפקידו אצלו, מאחר שלוי מודה שחייב לו והחזיר לו השטר. דלא חיישינן לקנוניא ולפרעון אלא בשטר שנפל דאתרע, אבל שטר שהופקד ביד שליש והחייב מודה מחזירין לו ולא חיישינן לקנוניא, כמו שכתב האשיר"י פ"ק דמציעא +סימן נב ועי' ג"כ סי' לו ומו.+ גם כאן ראובן מודה שחייב לשמעון רק שרוצה להוכיח שיש קנוניא ממה שהיה השטר ביד לוי, מאי אמרינן דלמא הופקד בידו כל שכן שכבר הוחזר ליד שמעון. ואפילו לסברת הרשב"א בתשובה +ח"ד סי' ס"א ובמיוחסות סי' יט ומביאו ה"ה בפט"ז מהלכות מלוה ולוה הלכה יא+ וי"א שהביא הרא"ש +בסי' נב+ שאפילו ביד שליש חיישינן לקנוניא, היינו דוקא דומיא דשטר הנמצא שאין השליש יודע מה טיבו של שטר. אבל כשהשליש יודע ומסר השטר למלוה לית דין ולית דיין דלא חיישינן לקנוניא, דאל"כ אין לך אדם מפקיד שטרות ביד שליש. ואין לחלק בין הפקיד לאחרים או הפקידו ללוה גופו, אף אם היה לוי החייב עצמו אפ"ה לא מיקרי זה ריעותא, דרגילות הוא שהמלוה יפקיד ויאמין ללוה עליו. וראיה ממה שכתב המרדכי סוף פרק האומנין +ב"מ פ"ו סי' שסג+: המלוה על המשכון וחזר המלוה והפקידו אצל הלוה ונגנב או נאבד המלוה חייב באחריותו, דהוה ליה כאילו הפקידו ביד אחר כו'. ואע"ג דבסוף הגהות שניות +סי' תסב+ פליג שם וכתב דאין המלוה חייב בעוד שאין המשכון ברשותו, היינו מטעמא אחרינא. אבל מ"מ חזינן דדרך המלוה להפקיד ביד הלוה עצמו, וכל שכן שנוכל לומר כן בשטר זה שהפקידו ביד לוי, ואין ריעותא לחוש משום זה לקנוניא. ולא גרע ממה שכתב בתשובת הרשב"א +עי' חו"מ קכג סי"ב שמבואר דין זה+ דהמלוה יכול לעשות הלוה מורשה נגד הערב קבלן לתבוע ממנו חובו. ואם לא חששו שם לקנוניא כ"ש דלא נחוש בכה"ג, דמאחר דלוי עצמו היה יכול לתבוע החוב מראובן כל שכן שיוכל להחזירו לשמעון. דאין כאן ריעותא כלל רק שהשטר היה עדיין ביד לוי עד עשיית השטר שותפות שביניהם, דאפשר דהיה עדיין איזה תנאי או חלוק ביניהם לכן עכב לוי בידו עד שיגמור הדבר ביניהם. והלא משנה שלימה היא פרק גט פשוט +ב"ב קסז, ב+: כותבין שטר ללוה אע"פ שאין המלוה עמו. ואפילו למאן דמוקי לה פ"ק דמציעא +יב, א+ דוקא בשטרי אקנייתא אבל בשטרי דלית בה קניין חיישינן שמא כתב ללות בניסן ולא לוה עד תשרי כו', מ"מ לא חששו אלא להקדמת הזמן. ולא חששו לקנוניא הלוה עם המלוה דיכתוב שטר כאילו הוא חייב לו ואינו חייב לו דא"כ אין לדבר סוף, דאף כשהלוה והמלוה ביחד היה לנו לחוש לזה. אלא ודאי אין אנו חוששין לקנוניא אלא בשטר דאית ביה ריעותא אבל לא במידי דלית ביה ריעותא, דלא נחשדו ישראל בהכי. וכ"ש וק"ו בנדון דידן, דשטר זה שעשה ראובן לשמעון יש בו קניין כדרך שטר הנעשה בערכאות ונשתעבד מיד, והוי כשטר אקנייתא דאין חוששין לקנוניא.
ועוד אני אומר אף אם היה אמת שעשו לוי ושמעון קנוניא ביחד וכחשו לראובן ואמרו שלוי נתחייב לשמעון עד שנשתעבד לוי +אולי צ"ל ראובן+ כנגד שמעון, שראובן חייב לשלם לשמעון. דאע"ג דנהגו בו מנהג רמאות וכן לא יעשה מ"מ איהו דאפסיד אנפשיה, דבכל מקום שהיה לו ליזהר לא חיישינן לקנוניא. וראיה מהא דאיתא פרק חזקת הבתים +ב"ב מ, ב+: אמר רב יהודה האי מתנתא טמירתא לא מגבינן כו', עד ההוא גברא דאזל לקדושי איתתא אמרה ליה אי כתבת לי כולהו נכסך הוינא לך ואי לא לא הוינא לך. אזל כתביה לה לכולהו נכסיה, אתא בריה קשישא אמר ליה וההוא גברא מה תהוי עליה, אמר להו לסהדי זילו איטמרו בעבר ימינא וכתבו ליה, אתא +בגמרא: אתו+ לקמיה דרבא א"ל לא מר קנה ולא מר קנה כו'. והשתא תיפוק ליה דהאב ובנו עשו קנוניא ביניהם על האשה, ואפילו אי הוה מתנה גלויה ומפורסמת לא להוי מתנה. אלא ודאי ש"מ דאע"פ שהם עשו קנוניא מ"מ האשה ה"ל למידע ככל לוקח הקונה שדה המשועבד לאחרים, דאין חילוק שם אם עשו קנוניא או לא וה"ה בנדון זה. ובגט פשוט +ב"ב קעג, ב+ במשנה: רשב"ג אומר הערב לאשה בכתובתה והיה בעלה מגרשה ידירנה הנאה, שמא יעשו קנוניא על הנכסים של זה ויחזיר את אשתו. ואמרינן בגמרא +שם קעד, ב+ משה בר עצרי ערבא דכתובתא דכלתיה הוה, רב הונא בריה צורבא מרבנן הוה ודחיקא ליה מילתא. אמר אביי ליכא דליסביה עצה לרב הונא ונגרשה לדביתהו ותיזיל ותגבי כתובתה מאבוה והדר נהדרה. א"ל רבא והא ידירנה הנאה תנן, א"ל אביי אטו כל דמגרש בבי דינא מגרש כו', עד ומי אמר אביי הכי והאמר אביי איזה רשע ערום זה המשיא עצה למכור בנכסים כרשב"ג, בנו וצורבא מרבנן שאני. הרי קמן דאביי למדו לעשות קנוניא על אביו והי' מועיל אפי' באיש אחר שאינו בנו ות"ח. דהא דתנן ידירנה היינו לכתחלה, שב"ד שמגרש לפניהם יזהרו בדבר שלא יפסידו הערב, אבל אם גירשה ולא הדירה ודאי גובאת כתובתה, וכדאמר אביי אטו כל דמגרש בבי דינא מגרש. וכזה אמרינן שם בערכין פרק שום היתומים +ערכין כג, א+ לענין הקדיש נכסיו וגירשה דצריך להדירה דאדם עושה קנוניא על ההקדש, אבל לגבי לקוחות לא חיישינן ואין צריך להדירה דאינהו דאפסידו אנפשייהו. וכן אמרינן פרק החובל +ב"ק פט א+: כל אשה לגבי בעלה ודאי מחלה, ואמרינן בכתובות +פה ב+ ליכא דלסבו עצה דלמחול כתובת אמיה לגבי אבוה כו'. הרי בכל המקומות לא חיישינן למה שעשו קנוניא, וה"ה בנדון זה אע"ג דעשו קנוניא ונכנס בערבות על פיהן ודאי נשתעבד. ואי לוי חתן ראובן הוה ת"ח ודחיק ליה שעתא וראובן הוה כמשה בר עצרי, אפשר דהוה שרי לאסובי ליה עצה זו דבעל כאשתו והוי כבנו, דאמרינן בנו ות"ח שאני. ואין לחלק ולומר דשאני הכא דהקנוניא נעשית קודם שנעשה ערב ודאי אילו הוה ידע ראובן מקנוניתן לא נשתעבד, ולא דמי למשה בר עצרי וכן בההיא דערכין וכתובות ופרק החובל כולם הקנוניא נעשית אח"כ. בזה אין לחלק מכח ראיה דמתנתא טמירתא דלעיל, דבשעת הקידושין של אשה כבר נעשית הקנוניא ואפ"ה הוה מהני בכל מקום דה"ל ליזהר.
ותו, דאף אם עשו קנוניא ביחד מ"מ מאחר שהודה לוי שחייב לשמעון כבר נתחייב לו, מידי דהוה אאומר לחבירו חייב אני לך מנה בשטר שחייב לו כדאיתא פרק הנושא +כתובות קא עמוד ב.+ וה"ל ראובן כאילו הוה ערב בעד מתנה שנתן לוי לשמעון, דמשתעבד לכ"ע. אע"ג דכתב ר' ירוחם נתיב ט"ו ח"א +הוא בספר מישרים של ר' ירוחם ועיין אודותיו לעיל בסימן ה הערה מספר מ"ד+: הנעשה ערב בעד מתנה די"א דלא הוי ערב דשעת מתן מעות וכן דעת הרשב"א ריש הניזקין +מסכת גיטין מט, א ד"ה ותיפוק ליה דערב דכתובות לא משתעבד בקבלן+, מ"מ בקניין משתעבד לכ"ע, דאין לאחר קניין כלום +ב"ב קנב, ב.+ ולא מהני מה שראובן אומר אילו ידעתי שלא חייב לו ממש לא הייתי ערב, דכל זה אינו אלא דברים שבלב ולא הוי דברים +קידושין מט, ב.+ דא"כ כל ערב שבעולם יפטר באיזו טענה כל זמן שלא ביררו לפניו ענין העסק. וכבר נתבאר שכל זה אינו לפי הנראה, דכל זמן שאין כאן אומדנא דמוכח איהו דאפסיד אנפשיה. וכל שכן בשטר שעבוד, שלדעתי אין כאן קנוניא רק שהחייב היה ע"ד השיתוף, רק שלא פירשו הענין לראובן דודאי הערבות קיים.
אך אם כה יאמר שמעון ויודה לראובן שהחיוב היה ממקום אחר וכבר מחל ללוי אותו חיוב כי כבר נתפרע מראובן או מלוי ולכן החזיר השטר ללוי, פשיטא דראובן פטור אז מאחר דהוי שטר שנמחל שיעבודו. אבל כבר נתבאר שאין ראיית השטר ביד לוי ראיה של כלום, דבנדון זה אין לשמעון עסק עם לוי בעד השטר שיעבוד של ראובן, כי ראובן נעשה עצמו החייב ולוי נפטר משמעון מאותו סך, וא"כ לא הוי אלא כאילו הוי שטר ביד אחר. ולמה יאמר שכבר נמחל שיעבודו הלא יודע אם פרע לו או לאו, דבודאי לוי לא פרעו מאחר שאין לו עסק עם לוי עוד באותו שטר השיעבוד כי לא נזכר בו, וחזקה שאין אדם פורע מה שאין עליו לפרוע. ואומדן דמוכח הוא שלא נפרע שטר זה רק כשהוא באחד מב' פנים הנשארים, או שנעשה מתחלה על דעת השותפות שעשו אח"כ או עשו קנוניא על נכסי ראובן ואמרו שלוי חייב לשמעון ולא היה כן. וכבר נתבאר כי בכל אחד מאלו שני פנים נלכד ראובן בתחבולותם ונשתעבד. ולכן גם העד לא פשע במה שחתם על ב' השטרות, כי מאחר שאפשר ששניהם היו אמת באחד מן הדרכים הנזכרים. ודמיא להא דאמרינן פרק חזקת +מסכת בבא בתרא דף מח עמוד ב+: מאן דחתם אשטרא שפיר חתם ומאן דחתם אמודעא שפיר חתם.
אך בזה יש לדקדק, מאחר שראובן שיעבד עצמו נגד שמעון שחייב לו השטר השיעבוד, ובשטר השותפות כתוב איך שלוי נתנו בידו בתורת משכון להיות לו על אחריות בהפסדה בשותפות שביניהם וזה נעשה מרצון שמעון, הרי הודה שראובן אינו חייב לו ומחל לו על שטרו אף אם היה האמת שחייב לו. ואין ביד לוי שום זכות למשכן שטרו של ראובן חמיו שהרי אינו שלו ולא נכתב על שמו, ובזה נראה שראובן יזכה בדינו ויפטר מכח טעם זה. וראיה שהודאת שמעון לגבי ראובן הוי הודאה מאחר שכתוב בשטר השותפות שקבל שטר השיעבוד בתורת משכון, מהא דאמרינן סוף פרק בתרא דכתובות +דף קט עמוד א+ במשנה: העורר על השדה והוא חתום עליה בעד אדמון אומר השני נוח לי כו', עד עשאה סימן לאחר אבד את זכותו. ופירש"י אפילו לאדמון, דכאן לא שייך למימר השני נוח לי. וא"כ ה"ה בנדון דידן, מאחר שהודה שמעון ששטר זה הוא ממושכן בידו מלוי, א"כ הודה שראובן אינו חייב לו כלום. ואפילו אם ידענו שראובן חייב לו והוא אומר שאינו חייב לו הרי ראובן פטור ממנו. וכן כתב מהר"ם והוא במרדכי פרק יש נוחלין +מסכת בבא בתרא פ"ח סימן תקצ+: ראובן אמר לשמעון אני חייב לך מנה ושמעון אומר בודאי אינך חייב לי, שאפילו אין שמעון מוחל לו שראובן פטור אע"פ שראובן בעצמו יודע שחייב לו וכדאמרינן בגמרא כו'. א"כ ה"ה בכאן, אע"פ שראובן נתן שטר שיעבוד לשמעון ושמעון הודה שאינו חייב לו כלום מהני הודאתו, והוי כמלוה שאומר שטר שבידו אמנה הוא דאמרינן תבוא עליו ברכה. ומאחר שראובן אינו חייב לשמעון, א"כ מנה אין כאן משכון אין כאן +קידושין דף ח עמוד ב+, דאין ללוי שום כח בשטר זה הנכתב על שם שמעון שיוכל למשכנו. בפרט ששמעון הודה בשטר השותפות שאינו חייב לו ראובן, ואיך יוכל לוי למשכן לו שטר שהוא עצמו מודה שאינו אלא חספא. וזו טענה אמיתית לדעתי לפטור בו את ראובן.
ומה ששאלת שראובן אומר ששמעון ידון עמו לפני יודעי דת ודין או לפני זבל"א ושמעון משיב שרוצה לבוא עמו לפני סוחרים שידונו לפי אומד דעתן, איני צריך להשיב בזה כי הדין פשוט שהנתבע יכול לומר לא אדון בפני דיינים אלו רק בפני אחרים הגדולים מהם, כדמוכח פרק זה בורר לגבי בי דינא דרב הונא ורב חסדא +סנהדרין כג, ע"א.+ וכ"ש לדעת הסמ"ג +בעשה צז, וז"ל: אם יש שני תלמידי חכמים בעיר אחת והאחד גדול מחבירו יכול אחד מבעלי הדינין לומר לא אדון בפני זה אלא בפני זה, אף על פי שהוא קטן ממנו מאחר שהם בעיר אחת, כדמוכח בפרק זה בורר (דף כג) גבי בי דינא דרב הונא ורב חסדא דקאמר ליה מי קמטרחנא לך נלך ונדון בפני רב חסדא, אף על פי שלא היה גדול כרב הונא אף על פי שזאת הסוגיא אינ' במסקנא מכל מקום הסברא אמת וגם ר"ת לא סתרה בפרושיו אחר המסקנא+ דאפילו מגדול לקטן יכול להסתלק הנתבע, כ"ש מקטן לגדול דלכ"ע מסתלק. ומה שטוען שמעון כי הסוחרים ידונו לפי אומד דעתן תואנה הוא מבקש, כי גם הדיינים יודעי דת ידונו לפי אומד דעתן אם הוא אומדנא המוכחת. כי אומדנא המוכחת הוא הדין לאמתו, כמו שמצינו במעשה של שלמה עם הזונות +מלכים א, ג טז - כז+, וכמו שהאריך הרא"ש בתשובה +כלל סח דין כג וז"ל: ונצא בעקבות הראשונים ונלמוד ממעשיהם וכן בכמה מקומות הלכו חכמי הגמרא בתר אומדנא דמוכח - ודבר זה יש לו עיקר מדברי קבלה מאב לחכמים אשר צוה ליתן לה הילד החי, על כן בכל דור ודור מצווין לשבור מלתעות עול והמטים עקלקלותם להדריכם בנתיב יושר+ בענין זה. ולכן אין בין הסוחרים או הדיינים אם שניהם הם בתי דיני ישראל, כי תורה אחת לכלנו. והנתבע יכול לומר לא אדון בפני אלו רק בפני אלו כל זמן שהם במקום אחד. זהו הנראה לי בשאלתך, ובזה שלומכם יסגא.
@שו"ת הרמ"א סימן לד
אשר שאלתני אם מותר לישב על תיבה שיש בה ספרי קודש או יש לחוש בזה משום בזיון הספרים.
תשובה גרסינן פרק מי שמתו +ברכות יח, א בשנוי לשון+: הרוכב על החמור וס"ת עמו מפשילו לפניו, ואם היה מתירא מפני הליסטים מותר לרכוב עליה כו', וכן פסקו הפוסקים בפרט הטור סימן רפ"ב בי"ד. ואמרינן במנחות פרק הקומץ +לב, ב+: מטה שיש בה ס"ת אסור לישב עליה. הרי מבואר שאסור לישב על הספרים ואפילו על מטה שס"ת עליה, כ"ש על הספרים עצמן. ואין לחלק בין ס"ת לשאר ספרים, כמו שמצינו שחלוקים לענין תשמיש המטה לפי דעת הרא"ש פרק מי שמתו כדאיתא התם +ברכות פ"ג סי' נה.+ ואפילו הכי נראה דלענין זה אינן חלוקים, דהא קדושת ספרים עדיפי מעצמות מתים שדינן כס"ת לענין זה כדאיתא במרדכי +שם סימן נט מביא את לשון הירושלמי שכתוב שם: דיסקא שהיא מלאה ספרים או שהיו בה עצמות של מת הרי זה מפשילן לאחוריו ורוכב, אבל אם מתירא וצריך לרכוב על הסוס ולרוץ מותר לרכוב עליהן ובמסכת שמחות פירשתי. ובמסכת מועד קטן סימן תתקיח מביא לשון הש"ס שלנו ואח"כ את הירושלמי, וכן מביאם הרא"ש אצלנו בסימן ז'. וע"ש במעדני יו"ט אות ת' ואות א'. ועיין ג"כ בב"י טור יו"ד סי' רפב בסוף ד"ה היה הולך שישנה הגהה בשם ר"י דשק מלא ספרים דינו כס"ת לענין זה וכן בירושלמי כי השוה אותם יחד.+ ואני רואה כי קדושת ספרים גדולה מקדושת עצמות, דהרי אינו אסור לשמש בבית שעצמות של מתים שם ואסור לשמש בבית שיש שם ספרים אלא א"כ נותנן בכלי תוך כלי כמו שכתב שם הרא"ש +עי' הערה ג'.+
מיהו יש לדקדק דלמא הואיל והם נתונים בתיבה הרי הן ברשות בפני עצמן וכמופסקים דמו. מיהו נראה דאין לחלק בזה, דהא אמרינן פרק מי שמתו +ברכות כג, ב+ לגבי תפילין אע"פ דהניחן כלי תוך כלי אסור לשומן תחת מראשותיו כ"ש תחת מרגלותיו ולא אמרו דהכלי מפסיק, וה"ה לענין לישב עליהן. וידוע כי קדושת ספרים עדיפי מתפילין, דהא אמרינן במסכת שבועות פרק שבועת הדיינים +לח, ב+ לענין שבועה דאורייתא דבעינן לאנקוטי חפצא, דלא משבעינן בתפילין אלא לתלמיד חכם כו'. וכתבו הפוסקים לענין שמוש דאם פירס טלית על גבי ארגז מיקרי כלי תוך כלי, הרי כאן דארגז אינו חשוב רק ככלי אחד אלא אם כן הארגז גדול היוצא מכלל כלי וחולק רשות לעצמה, וזה מבואר במסכת אהלות +פ"ח משנה א ופ"ד משנה ג' ועי' ג"כ כלים פט"ו משנה א+ וכתבו הרמב"ם הלכות טומאת מת ע"ש +פ"ו הלכה ב ועיין בט"ז יו"ד סי' רפב אות ד, בנקודת הכסף על הט"ז וגם בשיורי ברכה שם.+ מיהו כבר נתבאר דסתם ארגז גדול ואפ"ה אינו חשוב רק ככלי אחד וכמו שנתבאר וצ"ע. והנה לא אוכל לדקדק עכשיו בדבר זה באשר ספרי אין בידי +עיין בסי' יז שג"כ מדגיש שספריו לא היו עמו. ובהקדמת ספרו מחיר יין כותב שבשנת שט"ז היתה מגפה בקראקא והוא עם משפחתו ברחו מהעיר והתגוררו בשידלוב. מפני שלא היה לו מה לשלוח לאביו משלוח מנות חבר פי' למגילת אסתר בשם מחיר יין ושלחו לאביו בפורים עי' סי' נ' הע' ט"ו.+
אמנם יש לדקדק איזה מיקרי ספרי קדש לענין זה, דאמרינן פרק כל כתבי +שבת קטו, א+ וכתבו הרמב"ם סוף פ' כ"ג מהלכות שבת +הל' כו+, דספרים הכתובים בכל לשון או בכתב אחר אין מצילין אותן מפני הדליקה, ובחול אסור לקרות בהן אלא מניחן במקום התורף והן מתאבדין מאליהם. ואם בספרים שלנו הכתובים בכתב משיט"ה שאינו כתב אשורי אשר נכתב בספרים יש לומר דקדושתייהו לא חמורה כ"כ. +עי' בנודע ביהדוה /ביהודה/ אה"ע סי' לא: כעין אות ז של כתב משיטא שלנו, וכן בשו"ת חתם סופר חו"מ סי' קצה: ועוד לא התיר אלא כתב משיטא שלנו כיון דבעי כתיבה תמה אבל כתב גלחות כתב גמור הוא. ועיין הגהה בא"ח סי' תרמה סעי' ה. אולם ר' משה שטיינשניידר במאמרו הרצאות על כתבי - יד עבריים בארשת ד' (ירושלים תשכ"ו) ע' פג מקרב את המונח משיט או מעשיט אל המונח הספרדי מאשק ומאשקט שפירושו מהיר ונמשך, והוא משך העברי. הרמב"ם כותב בתשובותיו סימן ה: וממה שראוי לדעתו שזה הכתב ר"ל כתב אשורי הוא אשר ניתנה בו התורה ובו נכתבו לוחות הברית ולכן אסור להשתמש בו בזולת כתבי הקדש. ולעולם ישראל כך היו עושים, היו כותבים כתביהם וכתב חול שלהם זולתי בכתב עברי. ולכן תמצא חרות /חרוט/ תמיד על שקלי הקדש דברים של חול בכתב עברי. ומפני זה שנו האנדלוסיין (אלו הם הספרדיים) כתביהן שיהיה מותר להשתמש בו בדברי חול. ועיין בהכותב לעין יעקב פ"ק דמגילה. יש משערים שהכוונה בכתב משיטה היא לכתב רש"י שהאותיות עגולות.+ ולכן יש להחמיר בתפילין הנכתבים בכתב אשורי דקדושייתו /דקדושתייהו/ +המלה דקדושתייהו בסוגריים ובאותיות רש"י בד"א+ יותר חמורה. ואע"ג דהרמב"ם +בכל הספרים כתוב פה דהרמב"ן אבל נראה פשוט שצ"ל כפי שתקנתי, ורבינו מצטטו לעיל+ כתב דאסור לקרות בהן ואנו קורין בהם, ועיקר ספרים שלנו כתובים או נדפסים בכתב שאינו אשורי, והוא מטעם שאנו כותבים תורה שבעל פה כמו שפסקו הפוסקים ואיתא בגמרא +גיטין ס, א+ מטעם דעת לעשות לה' הפרו תורתך +עי' תהילים קיט, קכו+, א"כ ה"ה בכתיבה זאת. ואפשר דהראשונים ז"ל המציאו כתב אחר כדי לכתוב הדברים שבע"פ, ואע"פ שלא ניתנו לכתוב אפשר דהיינו בכתב אשורי שהתורה שבכתב נכתב בה אבל בשאר כתבים אין לחוש. מ"מ אפשר לומר דקדושת ספרים אלו אינו חמור כ"כ כמו קדושת תפילין ומהני בהו כלי להפסקה, וצ"ע. +בהוצאה ראשונה נמצאת פה הערה דלהלן בסוגריים ובאותיות רש"י, שנעתקה אח"כ ביתר ההוצאות, וז"ל: הועתק מכתב יד הגאון בעצמו.+
@שו"ת הרמ"א סימן לה
אשר שאלת ידידי על מה שכתבתי בשולחן ערוך סימן תפ"ח +סעיף א שו"ע או"ח עם המפה נדפס עוד בחיי רבינו בשנת של"ב במאמרי על הדפסת השלחן ערוך הוכחתי שרק חלק אורח חיים נדפס ביי /בחיי/ רבינו ויתר החלקים נדפסו משנת של"ט עד שמ"ב+ בענין הלל שמברכין לקרא' +כן הוא בדפוס ראשון ולא לקרות את כפי שנמצא ביתר ההוצאות ובהגהת שלחן ערוך הנ"ל, ונוסחת מהר"ם מרוטנברג המובאה בטור היא: לקרא את ההלל+ ההלל ובמנהגים כתב שנהגו העם לברך לגמור הלל. +לא ברור לאיזה ספר מנהגים מתכוון רבנו בספר מנהגים לר' אברהם קלויזנער רבו של המהרי"ל מחלק בין ימים שגומרים בהם את ההלל לאלה שאומרים בהם רק חצי הלל. בדיני חנוכה (בדפוס רומניה תרפ"ט ע' כד) כתוב: גומרי' ההלל כל הימי' ומברכין לגמור את ההלל. ובדיני חול המועד פסח (שם לט, ב) אנו מוצאים: ואין גומרין ההלל אלא קורא אותו בדילוג, מברך לקרוא את ההלל. גם בספר המנהגים למהר"א טירנא מביא אותו חילוק. בסוף מנהגי שבת ור"ח אומר: ומברך לקרא את ההלל. ובמנהגי סוכות כתוב: ומברך לגמור את ההלל כל ט' ימים. ועיין בשו"ע א"ח סימן תרמד בהלכות סוכה סעיף א' שהב"י פוסק: ומברכים לגמור את ההלל בין צבור בין יחיד. ורבינו בשאלתנו פוסק לברך לקרא את ההלל גם בימים שגומרים כל הלל.+ וכן משמע באשיר"י פרק היה קורא +ברכות פ"ב סימן ה, וע"ש במעדני יו"ט אות כ ובדברי חמודות אות כא+ ובמגדל עוז סוף ה' ברכות להרמב"ם +מן ובמגדל עוז עד פה בסוגריים ובאותיות רש"י בד"א. והוא בהלכות ברכות פרק יא הלכה טז: ואע"פ שאנחנו בספרד ובצרפת ובאשכנז נוהגין לברך לקרוא ועל הלל גמור לגמור משום הכירא כדעת ר"ת ז"ל.+ עוד כתבתי סימן ת"צ +סעיף ט+ שנוהגים לקרות שיר השירים בפסח ורות בשבועות וקהלת בסוכות, והעם נהגו שלא לברך לא על מקרא מגילה ולא על מקרא כתובים, ובמהרי"ל כתב לברך על מקרא מגילה. +עיין בספר מהרי"ל (ווארשא תרל"ד) דף כ, א הלכות תפלה בפסח: שיר השירים קודם קריאת התורה, ומברך כל אחד על מקרא מגילה. ושם בדף כב, א, בהלכות שבועות: מגילת רות אומרים ביום שני וכל אחד מברך לפניה על מקרא מגילה. ובדף לד, ב בהלכות תשעה באב: ומברך על מקרא מגילה טרם מתחיל איכה, וכן במרדכי מאבי"ה. ובדף נג, א בהלכות תפלה לסוכות: קהלת אומר בשבת דחו"ה ומברכין עליו על מקרא מגילה. על אודות מהרי"ל עיין לעיל סימן כח הערה י"ז+
אומר אני אשיב על האחרון ראשון, באשר כי הוא העיקר בעיני בענין שאלתך +עיין לעיל סימן לא הערך ב'.+ אמת כי כדברי מהרי"ל כתב בעל אבודרה"ם. +בסדר תפילת מוסף של פסח (דפוס ווארשא ע' קכ"ט) בד"ה נהגו העם לקרות בחג המצות שיר השירים - וגם בחג השבועות נהגו לקרות רות - וגם בשמיני חג עצרת נהגו לקרות קהלת - כל זה כתב אבן הירחי. ואמרינן במס' סופרים הקורא ברות ובשיר השירים באיכה ובמגילת אסתר צריך לומר על מקרא מגלה ואע"פ שכתובה בכתובים. הקורא בכתבי הקדש צריך לומר בא"י אמ"ה אקב"ו לקרא בכתבי הקדש. ר' דוד ב"ר יוסף אבודרהם חי בספרד מסביב לשנת ה"א ק. באותה שנה גמר את ספרו חיבור פירוש התפילות, שבו מבאר את החומר המגוון שנכלל בסדורים. כמו כן הוא מביא ומסביר את המנהגים השונים. לעצם הפירוש הוא מקדים שלשה שערים, שבהם הוא מבאר מצוות שונות ודינים חשובים. הספר החשוב הזה נקרא בפי כל אבודרהם ע"ש מחברו. ספר זה היה הראשון שנתן ביאור מופרט /מפורט/ לכל התפלות כסדרן יחד עם טעמי המנהגים ולכן נתפרסם מאד. בכל הדורות הבאים שימש מקור נאמן לפירושי התפילות ולחקירת מנהגיה. אבודרהם כתב עוד פירוש מיוחד לסדר העבודה של יוסי בן יוסי ולתשעים פיוטים ליוהכ"פ בשם תשלום אבודרהם.+ והם הקדמונים שיסדו המנהגים +הכוונה היא שאספו, ליבנו וסדרו את המנהגים בספריהם. מהר"א טירנא בהקדמת ספר המנהגים שלו כותב שנתעורר לחבר ספרו זה יען כי ראה כל ישוב או קהלה שלא נמצא בה ב' או ג' אנשים היודעים אמתת מנהג עירם על בוריו ק"ו של עיר אחרת. ובהקדמת אבודרהם כתוב: ומפני אורך הגלות וגודל הצרות נשתנה המנהגות בתפלות בכל המדינות ורוב ההמון - ממששים כעור באפלה - וכולם ביער המנהגות נבוכו - עלה בלבי לחבר זה הספר - וגם אביא טעם למנהגות אשר הנהיגו הראשונים - עד אשר לא יחסר לקורא בספר הזה טעם למנהג בעולם - ואין צעיר שבתלמידים של בית רבן אשר לא יעשה כזה לכתחלה, כי אינני רק כמעתיק מספר אל ספר וממגלה למגלה. תלמידו של מהרי"ל שסדר את ספר המנהגים שלו לדפוס כותב: ואני בראותי הדור נבוך במנהגים חברתי כל אלו למען דעת העם הדרך ילכו בה ואת המעשה אשר יעשון, דכל נהרא ונהרא ופשטיה והכל כמנהג המדינה. ואם אין מנהג המקום ידוע אז יכול האדם לנהוג לפי מנהג המבוארים לפי שקול הדעת בלי טעות אחר מנהגי הותיקים ע"ה הנזכר.+ וכן מצאתי בהגהות מיימוניות הלכות ט"ב פ"ה. +הלכות תעניות פ"ה בהלכה ג אות ב בקיצור ובסוף הפרק בהגהות מיימוניו' מנהגי ט' באב ביתר אריכות. בתשובות פסקים ומנהגים של מהר"ם מרוטנברג בעריכת יצחק זאב כהנא (ירושלים תשי"ז) ח"א סימן תע"א היא התשובה שמביא הגה"מ. ושם בהערה ב' מוסיף שהמלה ובלחש הוספתי ע"פ הגה"מ דפוס קושטא פ"ה דתענית. גם לפני הרדב"ז (בתשובותיו ח"ו, סימן אלפים צ"א); הב"י (א"ח סימן תקנט ד"ה ומ"ש שא"א) ורמ"א (בתשובותיו סימן לה) היתה גירסא זו. פירוש לדברי מהר"ם אלה ראה בשו"ת רדב"ז והרמ"א הנ"ל. ראה עוד לקט יושר ח"א עמ' קנ"ח: ד"מ א"ח סימן ת"צ ובש"ע שם סעיף ט ונו"כ.+ וז"ל: ויש במסכת סופרים דאמגילת רות ומגילת קינות ומגילת שיר השירים מברך על מקרא מגילה, וכן נהג הר"ם אך שיש לאומרו בנחת ובלחש עכ"ל. +וכן בספר מנהגים לתלמיד מהר"ם מרוטנברג (ירושלים תרחץ ע' כ"ח) במנהגי שבת חול המועד פסח, כתוב: ואומרים אחר הלל מגילת שיר השירים ומברכים לפניה על מקרא מגילה בנחת וככה יעשה על כל המגילות אפילו מגילת איכה.+ וכן כתבתי בעצמי בחיבורי דרכי משה +בטור א"ח סי' תצ אות א+ אשר ממנו סדרתי השולחן ערוך +כמו שהב"י סדר את הש"ע שלו מתמצית דבריו בחבורו על הטור, כן הוציא רבנו את תמצית פסקיו בספר דרכי משה בעד המפה שלו ועיין לקמן סימן לח הערה ל"ד+, וכן דקדקתי במה שכתבתי והעם נהגו שלא לברך כו' ולא כתבתי סתם וכן נוהגין כמו שהוא מדרכי בשאר מקומות, ופוק חזי מה עמא דבר +ברכות מה, א+ וכן נ"ל מכמה טעמים.
א' שבמנהגים של מוהר"ר אייזק טירנא שאנו נוהגין בתרייהו לא כתב כלל לברך על שיר השירים ורות וקהלת +בספר המנהגים בהוצאת ירושלים תש"י עמודים כ"ט, ל"ד, ס' כותב בסדר התפילה שצריך לקרא את מגילת שיר השירים, רות וקהלת ואינו מזכיר בהן שום ברכה. ושם ע' ל"ז במנהג של חדש אב אומר: וקורין איכה ומברכין לפניה ברוך אתה - על מקרא מגילה, וכן בעמוד ס"ט בענין מגילת אסתר+ ובידוע כי אילו היה דעתו לנהוג לברך היה כותבו כמו שכתב לגבי איכה לברך. ויש לחלק בין אלו לקריאת איכה, כי שם החזן קורא להשמיע הציבור והוי כמו קריאת מגילה לכן מברך עליו כמו במגילה +מכאן משמע שמנהג רבינו היה שכל יחיד קרא לעצמו שיהש"ר, רות וקהלת, ובאמת כן אומר בפירוש להלן שרק איכה ואסתר קרא אחד בציבור.+ ועוד, כי אותה קריאה מוזכרת בגמרא סוף תענית +ל, א אבל צ"ע דשם מדבר הש"ס בענין איזה דברים מותר כל יחיד ללמוד בט' באב ואינם נכללים בפסוק פקודי ד' ישרים משמחי לב, וכן הביא הרמב"ם דין זה בפ"ה מהלכות תענית הלכה י"א ועי' בטור סימן תקנ"ד שמביא מה שמותר ללמוד בט' באב ומשמיט וקורין בקינות ואולי סמך על מה שכתב אח"כ בסדר התפילה שקורין איכה וקינות בביהכ"נ+ דקאמר קורין בקינות והביאו הפוסקים כדאיתא בהגהות מיימוניות +כדאיתא בהגהות מיימוניות בסוגריים ובאותיות רש"י בד"א והגהות מיימוניות הוא ברמב"ם בסוף הלכות תעניות, שמביא מנהגי תשעה באב, אבל צ"ע ששם מביא שמברכים גם על רות ושיר השירים, ע"ש, ואולי י"ל שבדין אינו מסכים עם הגהות מיימוני, אלא מביא ראיה על חיוב קריאת קינות המוזכרים במסכת תענית, וכן נראה מדברי רבינו להלן+, אבל קריאה של מגילות אלו אינן אלא מנהג בעלמא כמו שיתבאר. ולכן נראה מדברי מהר"א טירנא שדינן חלוק מאיכה ומגילה ואין לברך עליהן. וכן נראה מדברי הגהות מיימוניות דקאמר וכן נהג מהר"ם +וז"ל שם: ויש שם במסכת סופרים דמגילת רות ושיר השירים ומגילת קינות מברך בא"י אמ"ה אקב"ו על מקרא מגילה, וכ"כ רבינו שמחה וכן נהג מהר"ם לאומרה בנחת+ מכלל דשאר אינשי לא נהיגי הכי.
הטעם השני נ"ל שלא לברך, וזה כי במסכת סופרים כתובה הגי' הכי: על שיר השירים ואיכה ורות מברכים על מקרא מגילה אע"פ שכתובה בין הכתובים. ובמרדכי פ"ק דמגילה בהג"ה +סימן תשפג+ מייתי הגירסא בסגנון אחר וכתב, דאם כתובים בין הכתובים מברך עליהם על מקרא כתובים. ומאחר דאיכא חילוף בגירסות נראה, דאם כתובים בין הכתובים כמו בזמן הזה דאין מגילות אלו כתובים במגילות כמו בימיהם, להוציא נפשם מפלוגתא נראה דאין לברך עלייהו כלל, דהרי אם מברך שלא כדינו אינו מועיל ומברך ברכה לבטלה.
הטעם השלישי כי יש לתמוה על ברכה זו למה, וכי קריאות אלו חיובא לברך עלייהו אשר קדשנו במצותיו וצונו. והיכן מצינו שצוו חכמים על כך, שהרי לא נזכרו קריאות אלו בתלמוד ולא בשום פוסק מפורסם +המלה מפורסם בסוגריים ובאותיות רש"י+, כי אם בדברי האחרונים ובקצת מדרשות +כוונתו למדרש רבה המובא בהגהות מיימוני. ועיין תוספות פסחים מ ע"ב ד"ה אבל שכתבו: ומה שמסירים בזמן הזה מטליתות של מתים סומכין אהא דתניא במסכת שמחות (פי"ב) - ובכמה דברים אנו סומכין על ספרים חיצונים ומניחין גמרא שלנו - ובפר' ויחל אנו קורין בתענית שלנו אע"ג דתנן במגילה (לא:) שקורין בתענית בקללות וברכות ואנן סומכין על מס' סופרים (פי"ז ה"ז). ואולי מפני זה אומר רבינו אח"כ כי דברי מסכת סופרים לא כוונו על קריאות אלו כלל. ועיין בילקוט שמעוני לרות סוף סימן תקצו ומה ענין רות אצל עצרת שנקראת בעצרת בזמן מתן תורה, ללמדך שלא נתנה תורה אלא על ידי יסורין ועוני.+ וכמה נתחבטו הראשונים ז"ל אם יש לברך על קריאת הלל בר"ח, כמו שהאריכו התוס' פ"ב דתענית +צ"ל פ"ד דתענית והוא דף כח ע"ב תוס' ד"ה אמר+ ופרק היה קורא +ברכות יד, א תוס' ד"ה ימים+, וכן האריך שם האשיר"י +שם פ"ב סי' ה+ והמרדכי +בפ"ב דשבת סימן רפה+ והר"ן פרק במה מדליקין +שם והר"ן הוא על הרי"ף יא ע"ב ד"ה ובשאר יומי+ שרוב הגאונים הסכימו שלא לברך עליו הואיל ואינו אלא מנהג דומיא דחבוט ערבה דחביט חביט ולא ברך, וכל שכן במנהג כזה. ואף כי ר"ת ז"ל כתב +עיין לעיל הערות כ"א - כ"ד+ לברך על הלל דר"ח ושמברכין על מנהג כמו שהאריכו הפוסקים הנ"ל בדבריו, וכן כתב הר"ן +לעיל הערה כ"ה+ וכן פשט המנהג לברך על הלל דר"ח, מ"מ נ"ל דלא דמי להתם דשאני הלל שהוא מנהג קבוע בכל ישראל כמוזכר בתלמוד +תענית כח, ב+, מה שאין כן במנהג זה. צא וראה במקומות אשר נהגו לומר איוב בתשעה באב או במקומות שאומרים תהלים בכל בקר, וכי יש לברך עלייהו. ואף כי דבר זה נמצא כתוב בשם מהר"ם וסמך על מסכת סופרים אינו מובן לי.
ואי לא מסתפינא לחלוק על סברת מהר"ם ז"ל אמינא כי דברי מסכת +בדפוס ראשון נמצאת מלה זו בסוגריים ובאותיות רש"י+ סופרים לא כוונו על קריאות אלו כלל. ואעתיק לך לשונם הנה, וזה לשונו ריש פרק י"ד +הלכה ג+: הקורא ברות ושיר השירים באיכה ובמגילת אסתר צריך לומר על מקרא מגילה ואע"פ שכתובה בין הכתובים +בנוסחת הגר"א שם אות ג מוסיף גם קהלת, ולכן פסק הגר"א באו"ח ס"ס תצ לברך על כל המגילות. והנה בשו"ע א"ח סי' תקנט סעיף ב כותב רבינו: ואומרים איכה וקינות, והמגן אברהם אות א' מוסיף ומברך לפני איכה על מקרא מגילה ועמ"ש סוף סי' ת"ץ. ובת"ץ אות ט' פסק המ"א לברך על המגילות חוץ מקהלת. אבל הט"ז שם אות ו מצטט את הב"י בסימן תקנט שאומר: והעם לא נהגו לברך על שום מגילה חוץ ממגילת אסתר, ומסיים ע"כ כל המברך על מגילות אלו היא ברכה לבטלה. ובענין מסכת סופרים הנ"ל ישנן גירסאות שונות. בד"מ א"ח סי' ת"ץ אות א' אומר דהמנהג לברך על כל חמש מגילות ומצטט את אבודרהם וז"ל: ואמרינן במסכת סופרים הקורא בחמש מגילות מברך על מקרא מגילה ואפילו היא כתובה בין הכתובים עכ"ל. ובמרדכי בפ"ק דמגילה סימן תשפ"ג מביא שבמסכת סופרים כתוב: על רות איכה קהלת ושיר השירים מברך על מקרא מגילה וכו' אצלנו כולל רבינו מגילת אסתר במקום קהלת.+ הקורא בכתובים צריך לומר אשר קדשנו במצותיו וצונו לקרא בכתבי הקדש עכ"ל. ובידוע שאין שום מנהג בעולם לקרוא בכתבי הקדש בבהכ"נ. ולכן נראה שכוונת מסכת סופרים באחד משנים פנים, או שנאמר שמה שכתב לברך על כתבי הקודש היינו בימיהם שהיו נוהגין להפטיר בכתבי הקדש +הקדש בסוגריים ובאותיות רש"י בדפוס א+ במנחה בשבת כמוזכר פרק במה מדליקין +שבת כ"ד, א וז"ל רש"י שם: מצאתי בתשובת הגאונים שהיו רגילים לקרות בנביא בשבתות במנחה עשרה פסוקים ובימי פרסיים גזרו גזרה שלא לעשות וכיון שנסתלקו נסתלקו וע"ש בתוספות ד"ה שאלמלא+ ובהכי מיירי שם סוף פרק י"ג +כוונתו שמכיון שבהלכות ט - יג מדבר על נוסחאת ברכות ההפטרה, ולכן ממשיך בדיני הפטורה בפרק יד.+ ואפשר שכמו שמנהג זה נשתנה כך נשתנה מנהג של קריאת מגילות אלו. ואפשר שבימיהם היו רגילים שאחד היה קורא מגילות אלו לפני העם להשמיע קריאתם את שאינו בקי, ולכן כתב לברך עליהם כמו בשאר דברים שקורין או מפטירין בהם בציבור. ולכן בזמן הזה שאין נוהגים כן רק באיכה ובמגילה אין לברך על האחרים +מזה משמע שדעתו של רבינו היא שצריך לברך על איכה, וכן הביא לעיל בשם מהר"א טירנא, אבל בא"ח סי' תקנ"ט סעיף ב לא כתב לברך על איכה, ועיין לעיל הערה ל"א+ כי מה שכל יחיד קורא מגילות אלו אינו אלא קריאה בדברי מגילות אלו כקורא בתורה בעלמא, ואין כאן כבוד ציבור לברך מאחר שכל יחיד קורא בעצמו +עיין לעיל הערה ט"ו.+ ותדע שהרי מה שמברכים העולים לקרות בתורה אינו אלא משום כבוד ציבור כמוזכר בדברי התוספות +יא, ב ד"ה שכבר נפטר וצ"ע דאין התוספות מזכירים זה ועיין תוספות מו, א ד"ה כל הברכות, בר"ה לג ע"א בתוס' ד"ה הא מביאים בשם ר"ת דברכת התורה שלפניה ולאחריה לאו משום ת"ת שאפילו בירך ברכת הערב נא או נפטר באהבה רבה חוזר ומברך, תדע דבמקום שאין לוי כהן קורא במקום לוי ומברך אע"פ שכבר בירך בקריאה ראשונה ועי' בטור או"ח סי' קלט שכותב שברכה זו דמשום כבוד תורה נתקנה כשקורא בציבור ומביא שאילת אחיו הר"ר יחיאל ומסיים אמנם שאלתי את פי א"א הרא"ש ז"ל ואמר לי יש לו לברך ועי' ג"כ בערוך השלחן סי' קלט סעיף ט+ והרא"ש פ"ק דברכות +סימן יג וע"ש במעדני יו"ט אות ק'+ כ"ש בקריאות אלו שאין כאן כבוד ציבור מאחר שכל יחיד קורא לעצמו. וכי נסלק אדעתין שכל יחיד שקורא הפרשה כשאין ס"ת בבית הכנסת לברך עליה. ולכן לא נזכר בשום פוסק לברך על מגילות אלו זולת בדברי הג"ה הנזכרת +וק"ק דלעיל הביא שמהרי"ל ואבודרהם פסקו כן ועיין לעיל הערות ז', ט'.+ ועוד אפשר לומר דמסכת סופרים לא מיירי אלא כשמשכים ללמוד במגילות אלו דאז יש לברך על קריאתה על מקרא מגילה, וס"ל כמ"ד פ"ק דברכות +יא, ב+ דעל מקרא ומדרש מברכין אבל לא בתלמוד, ולכן כתב דנשתנה ג"כ ברכה זו במגילות ובכתבי הקדש שלא לברך עלייהו לעסוק בדברי תורה רק לקרוא מגילה או לקרוא בכתבי הקדש. אבל לברך על קריאתן שאנו נוהגין וכבר ברך ברכת התורה בהשכמה לא מיירי ביה במסכת סופרים לדעתי.
הטעם הרביעי ועיקר הוא בעיני, דאף אם נאמר דיש לברך עלייהו ושלזה נתכוונו מסכת סופרים היינו דוקא כשהם כתובים כתקנם בקלפים ובמגילות, כמו שהיה דרך הספרים הראשונים כתובים בגלילה כס"ת. ואע"פ שכתוב בגי' מסכת סופרים אע"פ שכתובים בין הכתובים, מ"מ מיירי שכולם כתובים בכרך אחד בקלפים כדרך ס"ת וכמו שהיה המנהג בימיהם. אבל בחומשים שלנו אין לברך עלייהו, דלא עדיפי ממגילת אסתר שכתבו הרבה מן הראשונים שאם קוראה בחומש שקורא אותו בלא ברכה וכן פסק הקארו +המלים וכן פסק הקארו הן בסוגריים ובאותיות רש"י והוא בטור א"ח סוף סימן תרצא וז"ל: וכן יש לעשות כשאין מגילה כשרה קורא אותה בחומש בלא ברכה+, וכל שכן במגילות אלו +ועיין במג"א א"ח ריש סימן רפ"ד שכותב שמברכים על שיר השירים ואיכה אע"פ שכתובים בדפוס בנייר וכן בקריאת ההפטורה מתוך החומש דהא קיי"ל דפוס כתיבא מעלייתא היא הוא מביא תשובת הרשב"א סי' תפ"ז שדוקא בס"ת אסור לברך כשכותבים בקונטרסים.+ ואפילו למאן דחולק שם וס"ל דיש לברך על המגילה בחומש בשעת הדחק ומדמי ליה ללולב +לולב היבש שיוצאים בו בשעת הדחק+ שמברכין עליו בשעת הדחק וכמו שכתב הרוקח +הלכות סוכות, בהוצאת ירושלים תש"ך ע' קי"ח+ והטור סוף סימן תרצ"א, מ"מ יש להוכיח שאין לברך על מגילות אלו, דאם היה ראוי לברך עלייהו היה להדר אחר מגילות הכתובות כתקנם כמו במגילת אסתר. דלכ"ע מחוייבים להדר אחר מגילה כשירה ואין לברך על החומש אלא מכח דחק וכדינו בלולב, ומדלא מהדרינן עלייהו כלל ש"מ דאין המנהג לברך עלייהו. מכל אלה נראה דיותר יש לחוש לברכה שאינה צריכה ממה שיש לחוש שלא לברך, דברכות אינן מעכבות.
ב. ועל אשר שאלת בענין ברכת הלל נראה כאשר כתבתי כדי להוציא נפשין מפלוגתא, שהרי מוהר"ם כתב +מרדכי שבת פ"ב סי' רפו+ שאין לברך לגמור, ואם שהרא"ש כתב +ברכות פ"ב סי' ה+ שאין להקפיד כי פירוש לגמור הוי כמו לקרוא מ"מ לקרוא עדיף טפי. ואין לומר הא דאמרו פרק כ"מ +ברכות לח, א+ דפליגי התם אי מברכין המוציא או מוציא לחם מן הארץ, וקאמר התם לכ"ע מוציא לעבר משמע ובהמוציא פליגי, ואפ"ה פסק התם המוציא. דהא פירשו התם התוס' +שם ע"ב ד"ה והלכתא+, וז"ל: אע"ג דבמוציא כ"ע לא פליגי מ"מ מפרש טעמא בירושלמי +ברכות פרק ששי הלכה א+, דהמוציא עדיף שכדי שלא לערב האותיות העולם מוציא כו'. גם מהא דפסקו פ"ק דפסחים +ז, ב+ דהלכתא על ביעור חמץ אע"ג דבלבער כ"ע לא פליגי, וכתב שם הרא"ש +סימן י+ הטעם משום דאמרינן מברכותיו של אדם ניכר אם ת"ח הוא והמברך על ביעור יודע דעל ביעור נמי להבא משמע, אלמא שצריך להשמיענו חדוש בברכותיו. מ"מ הרי פירש שם הרא"ש, הטעם +המלה הטעם בסוגריים ובאותיות רש"י+ דצריך לברך על ביעור כדי לאשמועינן דגם על ביעור להבא משמע ושלא יטעה לומר דעל ביעור לשעבר ואם ברך כך לא יצא עכ"ל. ובכאן לא שייך האי טעמא, דליכא למטעי לומר דצריך לאשמועינן דאם ברך לגמור דיצא ולגמור לקרוא משמע, דאף אם לגמור משמע לגמור ממש מ"מ יצא דהא לדברי מוהר"ם אין פירושו של לגמור הוא לקרוא ואפ"ה יוצא בו. ועוד דהא דנהגו לומר לגמור לאו מהאי טעמא נהגו, דא"כ אפילו בר"ח דאין גומרין הלל הוה לן לברך לגמור כדי להודיע שפירושו לקרוא, וכמו שכתב הרא"ש פרק היה קורא +ברכות פ"ב סי' ה.+ אלא ש"מ דאין נפקותא בהכי ולא נהגו לומר לגמור רק כדי להודיע שגומרין הלל, וכמו שכתב הרא"ש פרק היה קורא טעם המנהג. ואין להקשות דמ"מ הרי הרא"ש כתב דנהגו לומר לגמור וא"כ למה לא נעשה כמנהג. ונראה דהרא"ש לא קאמר אלא להחזיק המנהג שפי' גומרין הוא קורין, ובודאי במקום שנתפשט המנהג אין אנו צריכין לשנות המנהג מטעם שכתב הרא"ש. אבל במקום שאין מנהג ראוי לחוש לדברי מוהר"ם ולברך לקרוא דאז יוצא לכ"ע, כן נ"ל.
ג. עוד שאלת הא דאיתא סוף כל שעה +פסחים מב, א+: אשה לא תלוש במים שלא לנו ופירש"י כל שכן בחמי האור, וקאמר שם דאפילו עברה ולשה בהן אסור +מן וקאמר עד פה בסוגריים ובאותיות רש"י בדפוס ראשון+ וכן כתבו כל הפוסקים +הכוונה שבחמי האור אסרו הפוסקים אבל בעברה ולשה במים שלא לנו יש מחלוקת בגמרא בזה וגם הפוסקים נחלקו עיין שו"ע או"ח סימן תנה סעיף ג.+ אם מהני צונן לחמי האור או לא.
נ"ל בפשיטות דלא מהני, דלא מיבעיא לפירוש ר' אליעזר ממיץ +בספר יראים סימן נב אמנם משמע שדעת הרא"ם לאסור דוקא אם הזידה ולשה אבל היכא דאישתלי לא מיתסר ולכתחילה לשין בהן היכא דלא אפשר, ע"ש, הרא"ם מסיים שם שצריך שלא יהיו מחוברים כשנכנס הלילה מפני שבלילה המעינות רותחין, ולפי טעם זה שאבו בתחילת הלילה מותרות מיד ועיין ברא"ש פ"ב דפסחים סימן ל ובקרבן נתנאל שם אות פ ובמרדכי סי' תקצ"ג על אודות הרא"ם עיין לעיל סי' יד הערה מס' כ"ג+ דפירש דמים שלא לנו אין להם תקנה כל שכן בחמי האור. אלא נראה דאפילו לפירוש רש"י דס"ל דבמים שלא לנו אית להו תקנה מ"מ בחמי האור גרע טפי, דהא במים שלא לנו לפירוש רש"י אם עברה ולשה בהם מותר ובחמי האור אסור. ולכן לא מצינו לשום פוסק דלישתמע לומר דאית תקנה לחמי האור. ואל תטעה במה שאסרו מים הגרופים מן המולייר ופירש רש"י שהחום המולייר המחזיק חומו +מן המולייר עד פה בסוגריים ואותיות רש"י בדפוס א'+ מחממן, ותידוק מזה דדוקא הגרופים מן המולייר אבל בלאו הכי שרי. דזה אינו, דבגרופים מן המולייר לא מיירי שנתחממו על האש ואח"כ עמדו במולייר אלא מיירי שלא היה שם אש מעולם. ולכן קאמר דאם גרופים מן המולייר, דהיינו שהיו במולייר אף בלא אש אסורים מפני שהמולייר שומר חומו אע"פ שאין אש תחתיו ומחמם מים שנתנו בתוכו אף בלא אש. וכן כתב שיבולי לקט +בספר שבלי הלקט לרבנו צדקיה ב"ר אברהם הרופא, הערוגה השביעית, סדר פסח אות ריא. על אודות ר' צדקיה עי' לקמן סי' פה הערה ו+ והביאו האגור +בסימן תשנח+ בהדיא, וכן משמעות דברי הפוסקים דבמולייר הגרוף מיירי וכדאיתא במשנה פרק כירה +שבת מא, א+ לענין נתינת מים לתוכו בשבת. ולא אוכל להאריך בזה ושלום וחיים. נאום משה איסרלש מקראקא.
@שו"ת הרמ"א סימן לו
+עיין לקמן סי' צו תשובה בענין זה.+ נשאלתי על רחל בת ת"ח שנשאת בוויניזיה לראובן שהוא מבני פראג, והתנו שיעמוד שנה אחת בוויניזי"ה לזון את אשתו בבית חמיו וללכת שניהם אח"כ לפראג. ובתוך השנה ההיא פזר וכלה +בדפוס ווארשא: ובלה+ כל נדוניית אשתו וכל מה שנתן לו אביו, והלך בדרכים לא טובים עד כי נמצאת גנבה בידו, וכבושת גנב כי ימצא +ירמיהו ב, כו+ הלך לו לעיר פראג הוא לבדו. וגם שם עשה על פי מדותיו, כי נתחבר לעושה זיוף חותם המלכות ונתפס בעד הזיוף ההוא, והוכרח לברוח גם משם זה כמה שנים מחמת סכנת נפשו. והלך נע ונד בארץ, ובתוך הזמן חזר לויניזי"ה. ונולד לו בן, והוא עתה כבן י"ב או י"ג שנה. ובתוך זמן זה לא שלח להם מזונות לזונם ולפרנסם רק עמדו תמיד בבית הת"ח להוצאותיו, ולפעמים היה חוזר לויניזיא"ה בידים רקניות. וגם נולדה לו בת תוך זמן מה, אלא דחיים לכל ישראל שבקה. וזה דרכו כסל לו +ע"פ תהילים מט, יד וסנהדרין עב, א+ מבקש למודו ואינו מוצא, ונמצא גנב או קוביוסטוס כמפורסם למשתדלי ארץ אשכנז מה שעשה באנשי פראג, מלבד עבירות שבין אדם למקום הנגלות לכמה בני אדם.
ועתה רחל אשתו מתאוננת ומתלוננת לפני כל יודעי דת ודין שימצאו איזו תרופה למחלתה. כי להזדווג עם איש אשר אלה לו אי אפשר מפני כבודה וכבוד בית אביה, ואין לך טענת מאיס עלי גדול מזה. וללכת אחריו לפראג כאשר היה התנאי ביניהם בשעה שנשאת אי אפשר, כיון שברח משם מחמת מרדין. וללכת אחריו במקומות אחרים אינה חייבת בכך. וזו גדולה על כולם, כי זה יותר מי"ב שנה שאינו זנה ואינו מפרנסה, וגלוי ומפורסם הוא שאין לו במה לזונה ולפרנסה. האם תמות ברעב או תהיה מוטלת על הציבור להתפרנס היא ובנה מן הצדקה. ועל זה היא מבקשת שתנתן לה נפשה בשאלתה +ע"פ אסתר ז, ג+ לכוף האיש הזה לגרשה.
אם אמרתי להכניס ראשי במחלוקת טורי רברבי ראשונים ואחרונים במה שכתבו בטענת מאיס עלי, ירא אני פן ירצצו את מוחי +על פי יבמות טו, ב+ כי רבו דעות המחמירים, כמו שכתב טור א"ה +בדפוס ווארשא כתוב בטעות א"ח במקום א"ה+ סוף סימן ע"ז בשם הר"מ מרוטנבורג ז"ל, וז"ל: ובאר עוד בתשובה +בתשובות מהר"ם מרוטנברג, כלל מג סי' ח ויב+ וכתב שהסכימו חכמי אשכנז וחכמי צרפת שבטענת מאיס עלי אין לכוף הבעל לגרש, לכן יזהר כל דיין שלא לכוף לגרש בטענת מאיס עלי, וכן אין כופין אותה להיות אצלו עכ"ל. הלכך אמינא בהא כמו שכתב הרשב"א ז"ל בתשובותיו סימן תתנ"ט +בחלק ראשון מתשובותיו+ בדינא דמורדת, וז"ל: כי הוינא בדינא דמורדת לא אסקית מיניה אלא כמו דמסיק תעלא מבי כרבא +נדה סה, ב. וביומא מג, ב פירש"י: כמה שמעלה השועל ברגליו על שדה ניר+ כי רבו בה דינים +בתשובת הרשב"א הנוסחא: כי ריבוי פה דיינין ידעי דינא וכו'+, דינא דמתניתין ודינא דגמרא ודיני דמתיבתא, ועוד הציבו לה +שם: הציבו להם ציון וכו' ודינא דמתיבתא, עיין אוצה"ג כתובות פ' המדיר+ ציון באחרונים, ואנן יתמי דיתמי לא ידעינן איך נפתח לפניכם מורי +שם: מורי ה"ר יעקב וה"ר יוסף שיחיה ובתשובה הבאה שם, סימן תתס, מביא פסקם בענין מורדת וע"ש ג"כ סי' תתסא+, עכ"ל. ה"נ דין דמאיס עלי לא גרע מדין מורדת לענין זה. ולכופו נמי מטעם דגנב או קוביוסטוס הוא או עבריין אין לנו ראיה להשען עליה, דהא אפילו מומר להכעיס אין כופין אותו לגרש אלא לרצונו +עיין בהגהות מיימוני בפ' כה מהלכות אישות אות ד.+ ולסמוך על מה שכתב הרא"ש ז"ל בתשובותיו כלל ל"ה סוף סימן א' אינו משענת ראוי לסמוך עליה, דהתם עיקר התשובה ההיא היה על בת טובים שנתקדשה בטבעת שאולה, והא שאינו אדם ראוי והגון לידבק בבת טובים גרם לו לכתוב שיש לו לסמוך על דברי קצת רבותינו שפסקו בדינא דמורדת וכופין +שם בתשו' הרא"ש: דכופין+ אותו לגרשה. אבל באשה נשואה שנים רבות עם בעלה כנדון דידן אין לומר שדעת הרא"ש הוא לכוף ולגרש מטעם שאינו הגון או שהולך בדרך לא טוב, דהא איפכא שמעינן מפסקיו פ' אע"פ +כתובות פ"ה סימן לד+ ומתשובותיו כלל מ"ג סימן ח' בטענת מאיס עלי, וע"ש +כוונתו שבשני מקומות אלו פסק הרא"ש כר"ת שאין לכוף בעל לגרש אשתו בטוענת מאוס עלי, אע"פ שהיתה תקנת הגאונים שיגרש האיש את אשתו בעל כרחו במקור השני מוסיף הרא"ש: ועוד אני אומר שהגאונים שתקנו תקנה זו תקנוה לפי הדור ההוא - והאידנא נראה הדבר להפך על כן טוב להרחיק הכפייה, ויותר התימה הגדול על הרמב"ם ז"ל שכתב שאם אמרה מאסתיהו ואיני יכולה להבעל לו מדעתי כופין אותו לשעתו לגרש' לפי שאינה כשבויה שתבעל לשנוי לה. ומה נתינת טעם לכוף האיש לגרש ולהתיר אשת איש, לא תבעל לו ותוצרר אלמנות חיות כל ימיה הלא אינה מצווה על פריה ורביה. וכי בשביל שהיא הולכת אחרי שרירות לבה ונתנה עיניה באחר וחפצה בו יותר מבעל נעוריה נשלים תאותה ונכוף האיש שהוא אוהב אשת נעוריו שיגרשנה. חלילה וחס לשום דיין לדון כן וע"ש סימנים ו, ט.+ והא נמי טענת מאיס עלי הוא מטעם מעלליו אשר לא טובים, ומטעם זה אין כופין אותו.
וגם מטעם שכתב חכם אחד, שכיון שיש לו לקיים מצות פריה ורביה שהרי אין לו בת ועתה יש חרם ר"ג שלא לישא אשה אחרת, כייפינן ליה לגרשה הואיל והיא מואסת אותו מחמת רוע מעלליו. והביא ראיה לזה מתשובת ר' יצחק בר משה הכתובה בתשובות מיימוניות לספר נשים סי' ל"ד +הוא ר' יצחק ב"ר משה מווינא, בעל אור זרוע עיין אור החיים לר' חיים ב"ר יוסף מיכל ע' תק"י שכותב שישנן תשובות מבעל אור זרוע כמו בתשו' מיימוניות לס' נשים סי' לד. ושם השאלה במקודשת ודאי דהלכה והדרה בה איהי אם יש כח ביד ב"ד לדחוק האדם שיגרש או תשב עד שילבין ראשה. ועונה ר' יצחק ב"ר משה דהיכא דלא בעיא לאינסובי ליה פשיטא דאין כופין, מיהו נראה בעיני הואיל ואיכא השתא תקנת ר"ג זצ"ל שאינו יכול לישא אחרת והוא לא קיים פריה ורביה נראה בעיני שכופין אותו להוציא כדי שיוכל לישא אחרת ולקיים פריה ורביה - וכן נראה לי מדין תורה אך שקשה הדבר שא"כ עשינו תקנה לפרוצות, ולכופה להנשא לו אינה תקנה טובה דאין אדם דר עם נחש בכפיפה, הילכך יעשו ב"ד כפי ראות עיניהם. ועי' תוס' כתובות עז, א ד"ה ליתני. על אודות ר' יצחק זה עיין לעיל סי' כח הערה י"א.+ נ"ל שטעם זה תפל הוא מבלי מלח +ע"פ איוב ו' ו+, דהתם במקודשת שחזרה בה מיירי ולא בנשואה שיש לו ממנה בן, ולהכנס במחלוקת ב"ש וב"ה בקיום פריה ורביה. ובתשובה ההיא שדה בה נרגא בסופה, שכתב שקשה הדבר שא"כ עשינו תקנה לפרוצות.
אמנם אם יש ראיה להביא לזכות האשה העגונה הזאת, אפשר להביא ראיה ממה שכתב טור אה"ע בסוף סימן קנ"ד בשם תשובת אביו הרא"ש ז"ל +כלל מג סוף סימן א, מחודש בסימן כוכב+, על האשה הטוענת שיכופו לבעלה שיגרשנה מפני שהוא מוכתב למלכות והוא בורח ממקום למקום ואינו רשאי לעמוד במקום אחד מפני סכנת נפשות. והשיב, וז"ל: דבר זה תלוי בחקירת הדיינים, אם הדבר ידוע שאינו רשאי לעמוד במקום שנשאת מפני סכנת נפשות אין לך טענה גדולה מזו כיון שאינו רשאי לישאר אצלה והיא אינה חייבת לילך אחריו לארץ אחרת, כופין אותו לגרשה עכ"ל. מכאן יש להביא ראיה לנדון דידן ולומר, דדבר ידוע הוא שאינו רשאי לעמוד מפני סכנת נפשות במקום שהיה דר בו כשנשאת דהיינו בפראג, שכן היה התנאי ביניהם להוליכה שמה אחרי עבור שנה ראשונה, והיא אינה חייבת לילך אחריו לארץ אחרת ולכן כופין אותו לגרשה. אכן יש לגמגם על תשובה זו במה שכתב שם אח"כ, וז"ל: ואם רשאי להיות בעיר אע"פ שהוא מוכתב למלכות בעיר אחרת אין כופין אותו להוציא, עכ"ל. שנראה מזה שאם איש זה רשאי ורוצה לבוא בוויניצי"ה במקום האשה, אע"פ שהוא מוכתב למלכות בפראג אין כופין אותו להוציא. ולכן יפה דן הגאון נ"י מ"ה כמהר"ם מפדוואה י"ץ +ר"ת ישמרהו צורו+, לכוף האיש הזה לשוב לויניצי"ה ולהתגלגל עם אשתו ובנו כיון שהוא רשאי לבוא שמה, או שישלח לה גט. ובזה יתקיימו דברי הרא"ש ז"ל בתשובה הנ"ל, שאם רשאי להיות בעיר אע"פ שהוא מוכתב למלכות בעיר אחרת אין כופין אותו להוציא. דמשמע מתוך דבריו שאם אינו רוצה לבוא בעירה לסבת מה הרי הוא כאילו מוכתב למלכות גם בעירה, ולכן ראוי לכופו שיעשה אחת משתים כמו שכתב הגאון הנ"ל.
ואולם יש לפני דרך אחרת לכופו להוציא, דהא אמרינן פרק המדיר +כתובות עז, א+: אמר רב האומר איני זן ואיני מפרנס יוציא ויתן כתובה. אזל ר' אלעזר אמרה לשמעתתא קמיה דשמואל, אמר אכסוה שערי לאלעזר, עד שכופין אותו להוציא יכפוהו לזון. ואע"פ שפסק הרי"ף כשמואל וכן ר"ח, ולא חשו להא דר' יוחנן דסבירא ליה כוותיה דרב, הלא כתב הר"ן שם +ברי"ף לו, א+ דבה"ג פסק כרב. וכתב בשם הרשב"א ז"ל, דאפילו לדברי הרי"ף ור"ח ז"ל אפשר לומר שאם אין ב"ד יכולין לכופו לזון, כגון שהיה עני ואינו רוצה להשתכר ולהרויח ולזון, דכופין אותו להוציא, דהא שמואל לא דחי להא דרב אלא מהאי טעמא דעד שכופין אותו להוציא יכפוהו לזון, הא אם אין יכולין לכוף אותו לזון כופין אותו להוציא ע"כ. וכ"כ הרמב"ם ז"ל פרק י"ב מהלכות אישות +הלכה יא וע"ש בהגהות מיימוניות אות ח+, עכ"ל הר"ן ז"ל. וכפייה זו כפייה ממש היא משום דהוי דבר שיש בו חיי נפש, כמו שכתב שם הר"ן ז"ל. וזה לשון הרמב"ם ז"ל פרק י"ב מהלכות אישות: ואם היה עני ביותר ואינו יכול ליתן לה אפילו לחם שהיא צריכה לו, כופין אותו להוציא ותהיה כתובתה חוב עליו עד שתמצא ידו ויתן, עכ"ל. ושם כתב הרב המגיד כל מה שכתב הר"ן בשם הרשב"א, כמו שכתבתי לעיל. וכתב הרא"ש ז"ל שם בפסקיו סוף פרק המדיר +סימן יט אצלנו ברא"ש לא נמצא שמביא פסקי הרי"ף והר"ח אלא כתוב סתם: והלכתא כשמואל+ אחר שכתב פסק האלפסי ור"ח דפסקו כשמואל כתב, וז"ל: ובהלכות גדולות פוסקים כוותיה דרב וכר' יוחנן וכר' אבהו דאמר בירושלמי +פ' בתרא דגיטין ה"י+ עלה דההיא האומר איני זן ואיני מפרנס, מפני ריח הפה כופין מפני חיי נפש לא כ"ש. וכן מסתבר, דאשה בושה לבא לב"ד כל פעם ותמות ברעב, כדאמרינן בפרק החולץ +יבמות מב, ב+ אשה בושה לבא לב"ד והורגת את בנה. עכ"ל הרא"ש ז"ל, וכן כתב בנו בטור אה"ע סימן קנ"ד. הא קמן בעל הלכות גדולות והרמב"ם ז"ל והרא"ש והר"ן והמ"מ ובעל הטורים, כולהו סבירא דכופין אותו להוציא כשאינו יכול לזון ולפרנס את אשתו, ובודאי נקטינן כוותייהו. א"כ זכינו לדין, דכיון שנשאת רחל זו זה כמה שנים ובעלה הניחה עזובה וגלמודה עם בנה, דודאי כופין אותו להוציא. דאם באמירה לבד האומר איני זן ואיני מפרנס כופין אותו להוציא, כ"ש זה שעשה מעשה אכזריות כזה זה שנים רבות וב"ד רואים בודאי שאין לו תקנה גם לעתיד, דפשיטא שכופין אותו להוציא.
הרי לנו שני דרכים, אם לכופו לבוא לויניזי"ה או לשלוח לה גט. אם לכופו לגמרי, שיוציא ויתן כתובה מטעם שלא זנה ולא פרנסה זה שנים רבות, וגם אינו יכול לזונה ולפרנסה להבא. ומה שכתבו התוס' פרק אע"פ +כתובות דף סג עמוד א דבור המתחיל באומר+ והמרדכי סוף פרק המדיר +שם פ"ז סי' רה+, לדחות אם כופין הבעל להשכיר עצמו ולהרויח כדי לזון ולפרנס את אשתו, אינו מענין זה. דלאו בכה"ג עסקינן בנדון דידן, אלא בכופין אותו להוציא כשאומר איני זן ואיני מפרנס או שעושה מעשים דומה לאמירה זו, כמו שעשה האכזר והנבל הזה זמן ועדן. זה הוא שהעלה מצודתי בענין זה וה' ינקני משגיאות.
ולכן ראוי לשמוע לדברי הגאון מ"ה +מאור הגולה+ כמהר"ם מפדוואה י"ץ, אשר כתב לבי דינא רבא במנטואה ולב"ד צדק שבקרימונ"ה, אשר נקראו בשם ב"ד על עסק זה מפי האלופים שבקראקא +אולי מפני זה הוכנסה התשו' בקובץ זה+, אשר גזרו על בעלה של האשה העגונה הזאת שקודם ר"ה יבא לגליל זה במנטואה או בקרימונה ושיעמוד שם שלשים יום להיות נכון לכל תובעיו. ולא השגיחו על הימים הנוראים וימי החג שקשה לכל אדם לצאת מביתו, גם צוו +בכל ההוצאות כתוב בטעות לא צוו+ עליו שביום בואו לאחד מבתי דינים הנ"ל שיודיע לחמיו כי יבא. ועל כן ראוי על מכ"ת כאשר יבא אצלכם האיש הנ"ל לגזור עליו שיודיע ביאתו לחמיו ושיתחילו הל' יום אחרי ההודעה הנ"ל, ולהוסיף עליהם אם יראה בעיני מכ"ת. ואם אי אפשר לכופו שיפרע מזונות אשתו ובניו לחמיו אשר הוציא משלו זה שנים רבות, אם בטענת אין לו אם מטעם הניח מעותיו על קרן הצבי +כתובות קז, ב; גיטין נח, ב+, דל"ש בין אב בין אחר אינו גובה מזונות כמו שהוכיח הר"ן מן הירושלמי פרק נערה שנתפתתה +ברי"ף דף יז ע"א+, מ"מ על גאון עוזכם מוטל להתיר עגונה זו אשר לשוא שמרה ולכופו לגרש מטעם שאינו יכול לפרנסה ולזונה כמו שכתבתי. או מאיזה טעם אחר כפי מה שיראה בעיני מכ"ת והב"ד אשר יבוא לפניו הדין הזה, כי בודאי מצוה רבה היא לכל המטפל בה. כה מעתיר הטרוד ברוך עזיאל חזקיהו. +הוא היה ראש חכמי פירארה. עיין מאמרי המהר"ם מפאדובה בהדרום חוברת כח ע' קס"ג הערה כ"ג+ כ"ד למנחם השכ"ד פה פירארה +בכל ההוצאות נמצאת פה הערה זו: הועתק מלה במלה ואות באות מגוף כתיבת יד הגאון הנ"ל וחתימת ידו ממש, ואני העתקתיו. נאום הטרוד והנבוך משולם המכונה קפמן בכמר שמעי' ז"ל. עוד תשובה מהגאון ר' אליעזר אשכנזי ז"ל על עניין זה בסי' צו (דף רסט ע"ב).+
@שו"ת הרמ"א סימן לז
אמרינן פ"ב דמכות +ז, ב בכל ההוצאות מסומן פ"ק דמכות+: ת"ר אם בפתע +במדבר לה, כב+ פרט לקרן זוית, בלא איבה פרט לשונא, הדפו שדחפו בגופו, או השליך עליו להביא ירידה שהיא צורך עליה, בלא צדיה פרט למתכוון לצד זה והלכה לה לצד אחר, ואשר לא צדה פרט למתכוון לזרוק שתים וזרק ארבע, עכ"ל הגמרא. שמעינן דמתכוין לצד זה והלכה לה לצד אחר לא מיקרי שוגג שחייב גלות. וכתב הסמ"ג +עשין עה+ וטעמא משום שהם קרובים לאונס ואונס רחמנא פטריה, שנאמר ולנערה לא תעשה דבר +דברים כב, כו.+ וכן אמרינן לענין נזקי אדם באדם, אע"ג דאמרינן סוף פרק כיצד הרגל +ב"ק כו, ב+ פצע תחת פצע +שמות כא, כה+ לחייב על האונס כרצון, מ"מ לא רבי רחמנא אונס גמור רק אונס דהוי כעין פשיעה. וכן משמע בירושלמי +ב"ק פ"ב הלכה ח על דין אדם מועד לעולם א"ר יצחק מתנית' בשהיו שניהם ישינין, אבל אם היה אחד מהן ישן ובא חבירו לישן אצלו זה שבא לישן אצלו הוא המועד+ דפטור אונס גמור, דפטר אדם הישן היכא דאדם קדם לכלים, וכמו שכתבו התוספות פרק השוכר את האומנים +ב"מ פב, ב ד"ה וסבר רבי מאיר+ והמרדכי הביאם ריש פרק המניח +ב"ק פ"ג סימן כח ועי' ג"כ סמ"ג עשין ע'.+
מכל הנזכר יש ללמוד לענין זה האיש הנוכחי נקרא פב"פ, אשר אלהים אנה לידו +ע"פ שמות כא, יג+ שנסע עם משרתו אשר אהבו על העגלה. והנער רכב לפניו על הסוסים להנהיג העגלה והוא ישב על העגלה ובידו כלי משחית הנקרא ביק"ש, ורצה לפנותה ולזרוק מלואה ולירות אל השמים. וכאשר הרים הברזל עליה האבן אשר נותן אש והניחה עליה, בא השטן בתוכה ויצאה באש עם אבן ברזל אשר בתוכה ויצא אל העגלון הזה והמיתו. וכאשר ראה הנוכח כי נתגלגל חובה על ידו בא אל החכם שבעירו ובקש ממנו שיקבע לו תשובה, ושאל ממנו המעשה אשר יעשה והדרך אשר ילך. וקבע לו ענינים עד שיבא הנה ק"ק קראקא כאשר מבואר בכתבו. והנה ראינו כי המעשה הוא קרוב לאונס ואין לו אפילו דין שוגג כל שכן דין מזיד לצדד לו תשובות מתוך דברי הרוקח ז"ל +כוונתו שברקח יש הלכות תשובה, ובעשרים ושמונה סימנים מפרט חטאים שונים וסדרי התשובה שלהם לדוגמא, סימן כג דן ברוצח ונותן סדר התשובה שלו ועיין על הרוקח בסי' יט הערה י"ד+, כי הוא לא כיון רק אל המורדים והפושעים אשר עוזבים דרכם לשוב, אבל לא אל השוגגים והאנוסים. ומ"מ כל אדם ידאג לנפשו לעשות תשובה שלימה בלבבו בוידויים, ע"ד שנא' קרעו לבבכם ואל בגדיכם +יואל ב, יג+ בפרט במעשה כנ"ל. לכן הסכמנו לדברי החכם שבעירו שקבע לו ענינים הנ"ל, בפרט שקבע לו ג"כ שיהיה גולה שנה תמימה לא ילין שני לילות במקום אחד, ובמקום שבעלי תשובה כאלו עומדים אפילו צדיקים גמורים אינם עומדים +מסכת ברכות דף לד ע"ב; סנהדרין צט, א; זהר ויקרא טז, ב.+ וע"כ אם ימלא תשובתו כאשר חקק לו החכם בכתבו אשר בידו נראה לנו שחזר לכשרותו ושב ורפא לו, מאחר שכמעט היה אנוס בדבר.
אך זה ראינו שטוב לו שיתענה מהיום עד לאחר יום הכפורים כל יום מלבד ימים שאין אומרים בהם תחנון, ולהתודות בכל יום ערב ובקר ולפרט חטאו בינו לבין עצמו עד תום שנה שלימה. ואח"כ יקבע אותו היום שאירע בו המעשה יום בכיה לו לדורות להתענות אותו היום ולומר וידוי ותחנונים כיום שמת בו אביו, ע"ד +=על דרך=+ שאמר דוד וחטאתי נגדי תמיד +תהילים נא, ה.+ ואין להחמיר עליו יותר מזה כדי להקל על בעלי התשובות, כדרך שמצינו בהקב"ה שפותח ידו לשבים ואינו חפץ במות המת כי אם בשובו מדרכו הרעה וחי בהם +ע"פ עזרא יח, לב.+ ועוד נאמר כי בתשלום תשובתו אסור לומר לו משם והלאה זכור מעשיך הראשונים, ועובר עליו בבל תונו +עיין רמב"ם הלכות תשובה פ"ז הלכה ח ובכסף משנה שם+ כי לא יזכרו לו עוד ראשונות. גם הוא בעצמו לא ידבר עוד מזה כי אם דרך וידוי, ע"ד אשרי אדם נשוי פשע כסוי חטאה +תהילים לב, א ויומא פו, פז.+ זה הנ"ל ושלום על דייני ישראל נאום משה איסרלש מקראקא.
@שו"ת הרמ"א סימן לח
גבור כארי ורץ כצבי לעשות רצון אביו שבשמים +ע"פ אבות ה, כג+ הוא אהובי האלוף הותיק כמהר"ר הירש +הוא תלמידו ר' הירש עלזישער שור חתנו של ר' ישראל ב"ר שכנא מלובלין ורבו של הב"ח. ועי' עליו לקמן בסימן צה הערה א'+ ש"ן +ראשי תיבות: שיחיה נצח+ וכל דילך שלום. קבלתי כתבך ע"י וואלף וראיתי אותו מלא שאלות וספיקות שנתחדשו למעלתך בחזרה שנית על המרדכי. ועל הענין הראשון ששאלת כבר במסכת גיטין כבר השבתי לך, ולא הודעתני אם הגיעה התשובה לידך. אבל אשער אם לא בא +צריך לומר: באה+ עדיין תשובתי ההיא כללת גם אותה בתוך האחרות אשר שלחת לי עתה. ולכן לא אשיב רק על אלו שבאו לי על ידי וואלף. ואלה דברי דוד"י האחרונים.
א. פתח דבריך יאיר בשאלתו הראשונה הקשה על מה שאמר המרדכי בהלכות קטנות +בדפוס ווילנא, במרדכי להלכות קטנות המצורפות אל מסכת סוכה סימן תתקנג.+, דכל הפשוט +לשון המרדכי שם: דאותיות פשוטות שאין להם אלא ירך אחד כגון וי"ו זי"ן נון פשוטה. אי אינקיבו או איפסיק אין שיעורייהו באות קטנה אלא היכר תינוק לא חכים ולא טיפש וה"נ אמרינן בפ' הבונה. ואדרבה אי לא נשאר אלא כשיעור יו"ד פסול, וכל הפשוט יכול להיות דפסולות אפי' אי קרי ליה תינוק לא חכים ולא טיפש, אבל בשיור אות י פשיטא דפסול+ יכול להיות דפסולות אפילו קרי ליה תינוק דלא חכים ולא טפש כו'. והקשית דהא אמרינן פרק הקומץ +מנחות כט, ב+ גבי ו' דויהרוג דמפסיק, ואמרו זיל אייתי ינוקא כו' וו' נקרא אות פשוט כדאמר התם במרדכי, עכ"ל שאלתך בזו. הנה אהו' בחורף הקרוב כשהגדתי שנית המרדכי לתלמידים אשר היו עמדי לעת ההיא, פירשתי להם דהא דקאמר וכל הפשוט יכול להיות דפסולות, דר"ל אם נשאר אות פשוט כגון מנו"ן זיי"ן, וכן מכ' פשוטה כר'. ואדלעיל קאי דקאמר דאם נשאר מלא אות קטנה כמו יו"ד פסולה, ואהא קאמר לא מיבעיא י' אלא אפילו שאר אות פשוט שהוא יותר גדול מיו"ד אפ"ה פסולה, ולא מהני קריאת תינוק דלא חכים ולא טפש מאחר שנדמה לאות אחרת, וכמו שמביא אח"כ מההיא דפרק הבונה +שבת קג, ב ומביא משם שזיינין נונין, ונונין זיינין פסול, משמע דצריך שלא תדמה אחד לחברתה וע"ש בהגהות מהר"י ומהצה"ש אות ז.+ ומעתה לא יקשה לך הא דפרק הקומץ דהוי נפסק ו' דויהרוג דהתם לא נדמה לשום אות אחר, כי היה נשאר יותר מיו"ד והיה דומה לו ולכן הכשירוהו ע"י קריאת התינוק כן נ"ל. וכן מצאתי כתוב במרדכי שלי שכתבתי הפירוש אצל העמוד בחורף שעבר +בהגהות המיוחסות לרמ"א על המרדכי שנדפסו בדפוס זיטומיר ואח"כ בהוצאת ווילנא אין הערה זו. וגם מזה הוכחה לדעתי שאין הערות אלו של הרמ"א, כפי שהוכחתי פעמים רבות.+ ואל תתמה שלא פירשתי לכם כן בהיותכם עמי כי אין דומה שונה פרקו וכו' +חגיגה ט, ב+, ועיין בספר המרדכי של מהר"ר מרדכי מפוזנא ותמצאנו שם, כי ידעתי שכתבו במרדכי שלו. ומה שכתבת שהמרדכי כתב שהאריך בתוס' ולא מצאת בתוס' שלנו, זה אינו דבר חדש כי כל דברי המרדכי בהל' קטנות כמעט כולם הם דברי תוספות שנ"ץ, כמו שבאר רוב הפעמים וילמוד הסתום מן המפורש כי בזכרו שם התוס' כוונתו על תוס' שנ"ץ +עיין על אודות הר"ש משנ"ץ לעיל בסימן לא הערה כ'.+
ב. ומה ששאלת עוד במרדכי פרק במה מדליקין +שבת פ"ב סי' רעד כל האות ב' נמצאת שם בהערה המיוחסת לרמ"א+, שכתב מפטירין בנרות דזכריה ולא בהשמים כסאי כו', עד אע"ג דתדיר ושאינו תדיר תדיר קודם כו'. והקשית אדרבא היא הנותנת דמשום שהוא תדיר קורין בשל ר"ח קודם ואח"כ +בהגה שם הנוסחא: וא"כ+ של חנוכה הוא האחרון ולכן מפטירין בשל חנוכה כו', וכמו שכתב המרדכי פרק בני העיר +מגילה פ"ב סימן תתלא+ לענין ר"ח של אדר שחל בשבת כו'. לא קשה מידי, דהרי במרדכי דפרק בני העיר בעצמו כתב שם החלוק דשאני ר"ח דמפטירין ביהוידע משום דכלול ר"ח ג"כ בשל שקלים כו', אבל +שם הנוסחא: עד אבל, שהיא סוף הציטטה ממרדכי פ' בני העיר+ הפטרה דלא משתעי בשל ר"ח נדחית מפני של ר"ח חדא דתדיר קודם כו' +שם: ותו לפרסם שהוקבע ר"ח בזמנו.+ הרי לך דבהפטרה שהיא כמו הפטרת חנוכה שאינה מדברת כלל בר"ח נדחית מפני הפטרת ר"ח, וא"כ מדינא היה לקרות בשל חנוכה תחלה ואח"כ בשל ר"ח ולהפטיר בהפטרת ר"ח. וזהו יותר קדימה לתדיר ממה שנדחה הפטרתו לגמרי ונקדימנו לענין קריאת התורה בלחוד, ולכן הוצרך לטעמא דפרסומי ניסא. והא דקאמר במרדכי דבני העיר לגבי הפטרת אדר, דמטעם תדיר קודם מקדימים הקריאה בשל ר"ח ואח"כ בשל שקלים ומפטירין בשל שקלים, היינו דוקא באותה הפטרה שמדברת ג"כ משל ר"ח ואין ר"ח נדחה לגמרי. וזה דבר פשוט בעיני שפירושו הכי, ותמיהני על שכלך וטוב הבנתך שלא שמת לבך על זה שהוא מפורש לנגד עיני.
ג. שאלה שלישית על לשון המרדכי פרק כל כתבי +שבת פ' טז סי' שצז ור"א הוא הרא"ם עי' עליו לעיל סי' יד הערה כ"ג+ כתב ר' אליעזר ממי"ץ דאף בסעודה שלישית חייב לעשות על פת, דבעינן דבר שחייב עליו ברכת המזון וטעמא כו'. והקשית +מפה עד סוף אות ג נמצא בהגהה המיוחסת לרמ"א במרדכי הנ"ל. ועיין לקמן הערה כ"ו+ למאי הוצרך לומר דבעינן דבר דמברכין עליו ברכת המזון כו', הלא באותו מקרא שלומדין הימנו שלש סעודות כתוב בעצמו לחם כמו שאמר שם המרדכי, דההוא קרא דמפקינן מיניה שלש סעודות אלחם קאי דכתיב הוא הלחם כו' +שמות טז, טו+, זהו ענין שאלתך. והוספת לומר דבסמ"ג +הב"י בטור א"ח סי' רע"ד וסימן רצ"א מסמן וסמ"ג כתב בסימן כ"ז דבשבת צריך ג סעודות פת ועיין עשה ל' וז"ל: מכאן פוסק ה"ר אליעזר ממיץ שצריך לחם לסעודה שלישית וכן בי"ט נמי. והראיה היא מן המן דכתיב הוא הלחם וכו'. אמנם צ"ע דתיכף ומיד אחר זה ממשיך הסמ"ג וז"ל: ואמרינן בפרק ג שאכלו שבת ויום טוב דלא סגי דלא אכיל מחזירין אותו אם לא הזכירם בברכת המזון. פירוש דלא סגי דלא אכיל פת דבר שצריך ברכת המזון. ויש שהיו מקילין לעשות סעודה שלישית במיני תרגימא - ומיני תרגימא הם דברים הנעשים מחמש' המיני' - מברך עליהם בורא מיני מזונות, והם כעין בינייץ וקרי' פליבש בלעז. א"כ מזכיר פה הסמ"ג פת שהוא דבר שצריך ברכת המזון גם לסעודה שלישית, וצ"ע. ואולי כוונת הר"ר צבי הירש היא שבדברי הר"ר אליעזר ממיץ אין הסמ"ג מזכיר ענין ברכת המזון. ועיין על אודות הסמ"ג לעיל בסימן ל הערה נ'+ ובא"ח +הוא ספר ארחות חיים להר"ר אהרן הכהן מלוניל וע"ש הלכות שבת דין שלש סעודות. ר' אהרן ב"ר יעקב הכהן מלוניל היה מגדולי הפוסקים בספרד במאה הראשונה לאלף הששי אחר הגירוש של יהודי צרפת התיישב באי מיורקה שבים התיכון מפני נדודיו הרבים לא היו לו ספרים וכתוצאה מצא קושי לענות לשואליו הלכה ברורה על כן החליט לחבר את ספרו ארחות חיים, המקיף את ענייני ההלכה הנוהגת בזמן הזה שיוכל להורות ממנו ספר זה שימש בשעתו מעין שלחן ערוך מרוב ענוותנותו רואה המחבר את עצמו כמלקט דברי הגדולים בלבד מהר"י קארו הרבה להשתמש בספר זה ומצטטו בבית יוסף יותר משלש מאות פעמים+ לא הזכירו ענין ברכת המזון כלל. מ"מ נראה דלא קשה מידי, דהא בקרא לא כתיב רק לחם ולא פת, וכל הסעודה מיקרי על שם הלחם כמו עביד לחם רב +דניאל ה, א.+ ולכן אמר להם במן כי זהו הלחם שנתן להם הקב"ה לאכול +שמות טז, טו+, וידוע כי המן לא היה דוקא בצורת פת. ומקרא מפורש הוא: והמן כזרע גד וגו' שטו העם ולקטו וטחנו ברחיים או דכו במדוכה ובשלו בפרור וגו' +במדבר יא, ח.+ וכבר דרשו ז"ל שהמן היה משתנה להם לטעם הנאפים והנטחנים והמבושלים +ספרי שם.+ לכן הוצרך לומר דבעינן דבר שמברכין עליו ברכת המזון שהוא פת עצמו, ולא מיני תרגימא הנעשים מחמשת המינים אע"ג דמיזן זייני. ומפרש הטעם דמאחר דמצינו גבי ברכת המזון שהלחם הנאמר שם הוא פת עצמו, כידוע שאין מברכין ברכת המזון רק אפת, ה"ה שנאמר שהלחם הנאמר אצל שלש סעודות הוא ג"כ רומז על לחם ממש, וראיה מפרק שלשה שאכלו כו' +ברכות מט, א+, כמו שהביא התם. ואין להקשות מאי אולמיה דלחם הנאמר אצל ברכת המזון דנאמר שהוא פת דוקא מלחם הנאמר אצל שלש סעודות, דשאני התם שנאמר ואכלת ושבעת +דברים ח, י+ ועיקר השביעה היא בפת או מטעם אחר. ועל כרחך אתה צריך לומר כן, שהרי איכא למ"ד דיוצאין בסעודה שלישית במיני תרגימא א"כ ש"מ דלחם האמור בקרא לאו דוקא, והוא מבואר +בכ"י במרדכי שלי וגם ביתר ההוצאות מסיים ממורי מהר"ר משה אסירליש משמע שהר"ר הירש הוא בעל ההגהות ולא רבינו הרמ"א, וכבר הוכחתי זאת במאמרי על הגהות הרמ"א על המרדכי, וכן פעמים רבות בקובץ זה.+
ד. שאלה רביעית בסוף הגהות דשבת. +תחילת פרק יח והוא אמצע סימן תעג, אבל שם הוא תשובת ראבי"ה בנו של ר' יואל שהשיב לרבינו אליעזר, שהתיר להביא מת בשבת מן הנהר עד הבית בשביל כבוד המת ע"י נכרי ר' יואל ב"ר יצחק הלוי היה מחשובי חכמי אשכנז בעלי התוספות במאה העשירית לאלף החמישי היה חתנו של הראב"ן ואבי הראבי"ה. למד תורה בריגנשבורג והתגורר גם במגנצא ובוירצבורג. אך עיקר ישיבתו היתה בבונא שעל הרינוס, ועל שמה נקרא ר' יואל מבונא. כתב הרבה שו"ת לחכמי דורו ומתורתו נשתמר הרבה בספרו של חותנו אבן העזר, בספר בנו ראבי"ה ובספרי כמה פוסקים קדמונים. חיבר הרבה תוספות למסכתות שונות, אולם חיבוריו לא הגיעו אלינו. חכמי דורו כבדוהו והעריצוהו. הר"י הזקן כותב אליו בהכנעה. ר' יואל חיבר גם פיוטים, סליחות וקינות. בסוף ימיו שימש ברבנות בקולוניא ושם נפטר בשנת תתק"ס.+ דכתב אדברי ר' יואל מיהו לפירש"י גבי עיר של רבים כו' עד יפה דנת להתיר כו', ודקדקת משם דמשמע אבל אי הוה +צ"ל: אי לא הוה ודו"ק, וכן הוא בהגה המיוחסת לרבינו על המרדכי שם+ דין כרמלית לר"ה שלנו אז לא התיר יפה. והקשית על זו ממה שכתב אח"כ דאף בר"ה הואיל ויכול להביאו ע"י מחיצת בני אדם שרי אמירה לכותי כו', וא"כ אף אם היה רשות הרבים גמור שרי מהאי טעמא. דאין לומר דטלטול מת לא מיקרי מצוה דא"כ אפי' בכרמלית נמי אסור, כמו שכתב ראבי"ה +שם במרדכי+ דאף בדרבנן לא שרי רק דוקא לדבר מצוה. זהו תורף שאלתך ויפה הקשית בזה, אבל על פי האמת נראה לי דלא קשה כלל.
כ"ה +ר"ת: כך היא+ דעתי, המרדכי קיצר דברי תשובת ראבי"ה, וראבי"ה האריך בתשובתו וכתב הרבה טעמים בדרך משא ומתן לדון כדברי ר' יואל. ולכן בתחלה מצא לו סיוע מדברי רש"י גבי עיר של רבים כו', ואח"כ העמיק בפלפולו לומר דאף אם היה ר"ה יש לצדד להתיר מטעם שכתב לבסוף, רק שבתחלה לא הוצרך לירד לחלוק ההוא. וכן דרך המשיבים לבאר כל חלקי הדין הנופלים בענין התשובה. זהו נ"ל על פי האמת, אך באשר ידעתי כי תירוץ זה לא יכנס לאזני מעלתך כי אני בזה כמרחיק עדיו, לכן אומר שאף בדברי המרדכי לא קשה מידי. חדא, דגבי מת אי אפשר לעשותו ע"י ישראל אפילו ע"י מחיצות של בני אדם, דהרי המת מוקצה מצד עצמו ואסור לטלטלו אם לא ע"י ככר ותינוק. ומי יאמר לך דס"ל לראבי"ה דשרי בר"ה ע"י ככר ותינוק, דלמא ס"ל כר"ח שכתב הטור סימן שי"א +הטור מביא שם את דברי הרמב"ן בשם הר"ח, וע"ש בב"י, ולא כמו שכתוב בטור דפוס קעניגסבערג תרכ"א שהם דברי הרמב"ם+ בשמו דאסור. וכן כתב הר"ן פרק המצניע +הר"ן ברי"ף שבת לה, ב, מביא זאת בשם הרמב"ן דכיכר ותינוק בעינן במטלטלו ברה"י עצמו ממקום למקום דלא מוסיפין איסורא אבל לאפוקא לכרמלית לא, והרמב"ן מסיק להתיר בכרמלית בלא ככר ותינוק ובר"ה מותר בתינוק אבל לא בכיכר. דבתינוק חי נושא את עצמו והמת טפל לתינוק החי א"כ אין בו צד דאורייתא, משא"כ לכרמלית שהוצאת המת בלחוד אין בה צד דאורייתא וגם ע"י תינוק ישאר איסור דרבנן הילכך אין טעם להרבות ההוצאה.+ וא"כ עיקר הקושיא ליתא. ותו, דאף אם נאמר דאפשר לעשותו ע"י מחיצה מ"מ לא קשה מידי, דבלאו קושייתך קשה התם. מה קאמר התם והיכא דאיכא למימר דאתי לאחלופי בר"ה אסור אמירה לכותי אפילו איסור דרבנן כו', הרי אמר תחלה דאף בר"ה עצמו שרי מאחר דיוכל להביאו ע"י מחיצה של בני אדם כו'. ודע כי זאת הקושיא הקשה הרב הגדול המחבר ספר ב"י בא"ח סימן ש"ז והניח הדבר בצ"ע. ולי נראה דהכי פירושו, והיכא דאיכא למימר דלמא אתי לאחלופי בר"ה כו', ר"ל דאתי למחלף שאר איסורים באיסור ר"ה דהיינו דאיכא התם רואים הרבה ואיכא אוושא מילתא ואתו למימר דכמו דשרי אמירה בר"ה ה"ה דשרי בשאר איסור ואתו להתיר אמירה גם בשאר איסורים, ולכן +המלה ולכן בסוגריים ובאותיות רש"י בד"א+ הכל אסור כמו שמסיק התם. כן נ"ל פירוש דברי ראבי"ה, וכן קבעתי בחידושי א"ח שלי הנקראים דרכי משה הידוע למעלתך ומעתה גם שאלתך מיושבת, דבמעשה דר' יואל היה למיחש משום דאתי לאחלופי ולכן לא הוה שרי כלל אי הוה ר"ה. ולכן הוצרך לטעמא דהוי כרמלית דאז ליכא למיחש לאחלופי, דודאי הכל יודעין דכרמלית דרבנן.
ה. שאלה חמישית ריש פ"ק דתענית במרדכי +סימן תרי"ד+ דקאמר ויזכיר שחרית א"כ יסברו כו' עד כי בערבית אין ש"ץ מתפלל בקול רם כו'. והקשית בלא טעם זה נמי הרי איכא למיחש לחבילות, דאותן שנשארו בבתים יזכירו לשנה הבאה ויהיה בהן חבילות. י"ל דלא הוה חיישינו /חיישינן/ למיעוטא כל כך שיזכירו לשנה הבאה, ולכן הוצרך לומר דאף אותן שהיו בבית הכנסת יזכירו לשנה הבאה, מאחר שש"ץ אינו חוזר התפלה בערבית +עיין שם בבגדי ישע אות ח.+
ו. שאלה ששית על הא דאיתא במרדכי פ"ק דב"מ +סימן רנב+ שהביא דברי הסמ"ג +עשין צה+ שכתב שאם יצא מב"ד ואומר פרעתי נאמן לפיכך אם חזר התובע כו' עד והיינו כדברי הראבי"ה שפירש לעיל +במרדכי שלנו נמצאת פה הגהה המיוחסת לרבינו בלשון זו: גם זה מלשון סמ"ג ואין כוונתו על מה שכתוב לפני כן והיינו כדברי ראבי"ה שפירש לעיל, כי אלו הם דברי המרדכי ולא הסמ"ג אולם אחר זה חוזר המרדכי לצטט את הסמ"ג, ועל זה מכוונת ההגה+ כו', ופירשתי לכם דהיינו ראבי"ה שמעבר לדף סוף ע"ד דף קל"ב +זהו במרדכי שלהם, ובשלנו הוא סימן רנ+, שכתב שנאמן בשבועה אף נגד פסק דין. ושאלת אדרבא הסמ"ג פליג אראבי"ה דלדברי הסמ"ג אינו נאמן רק בלא פסק דין אבל עם פסק דין אינו נאמן, דאי נאמן אמאי אין כותבין לו הודאתו, אלא ודאי אינו נאמן נגד פסק דין. וראבי"ה דס"ל דנאמן צריך לפרש הא דאין כותבין ונותנין לו היינו האדרכתא כפירוש רש"י ז"ל +ב"מ דף יז ע"ב.+ וכתבת דנ"ל להגיה שלא כדברי ראבי"ה עכ"ל.
הנה אומר אף כי נראה שקושייתך קושיא מ"מ אין להגיה הספרים, שהרי בחושן המשפט סימן ל"ט כתב הטור ג"כ כלשון המרדכי בעצמו. וקושייתך שהקשית הקשה שם בעל בית יוסף, וא"כ אף אם נאמר שהקושיא היא אמיתית מ"מ לא נאמר שטעות נפל בכל הספרים בדבר אחד, גם כי אי אפשר לתקן בטור במלת לא ע"ש. ובתירוץ הקושיא נ"ל לומר, דס"ל למרדכי והטור הא דאין כותבין ונותנין לאו משום דאינו נאמן אחר כך לומר פרוע, אלא משום דזילותא הוא לבי דינא לכתוב דבר שלא כהוגן בדבר דנאמן לומר שכבר פרעו +עי' בהגהות וחדושי מהרל"ח לח"מ סי' לט אות יא שמביא תרוץ זה ביתר באור מתוך דרכי משה הארוך וע"ש בדרישה אות יג ובפרישה אות יא.+ ובזה שלותך יסגא חכשק /אולי צ"ל כחשק/ אוהבך משה איסרלש מקראקא.
@שו"ת הרמ"א סימן לט
א. אשר הקשית במרדכי פרק אחד דיני ממונות +אצלנו במרדכי אין זה בפרק אחד דיני ממונות המסומן אלא בפרק זה בורר, על הגמרא בדף כא, א בר ביניתוס אסהידו ביה תרי סהדי חד אמר קמי דידי אוזיף בריביתא וחד אמר לדידי אוזפי בריביתא, פסליה רבא לבר ביניתוס וכו' וע"ש במרדכי סימן תרצג שמביא דין זה בשם ריב"א+ ע"א, מה שכתב דהנשבע להכחיש את העד אע"פ שפטר עצמו בשבועתו מיהו לאלתר נפסל מכאן ולהבא לעדות ולשבועה, שהרי בעל דינו והעד אומר דשקר שבועתו, ודוקא בפקדון אבל לא במלוה עכ"ל. והקשית דמה חילוק בין מלוה לפקדון מאחר דכבר נשבע, דלא חלקו בגמרא בין מלוה לפקדון רק קודם שנשבע אבל לאחר שנשבע נפסל בשניהם וכדאיתא פרק הגוזל עצים +ב"ק קה, ב+, עכ"ל שאלתך.
הדין עמך אבל הקושיא אינה כלום, דדקדק ריב"א בלשונו לומר מיהו לאלתר נפסל מכאן ולהבא כו', ור"ל לאלתר בשעת הכפירה +אבל האגודה מביא דברי ריב"א אלו ולא כתב לשון דלאלתר אלא כתב שאע"פ שפטר עצמו בשבועתו התובע והעד יפסלוהו במקום אחר לעדות ולשבועה. ומשמע מזה שדעתו דעי"ז שיעידו עליו יפסלוהו ובאמת כן משמע מלשון הטור בשם ה"ר יקר שכתב שהעד ואותו שנשבע לו מצטרפין להעיד עליו לפוסלו. ועיין בב"ח שם סעיף לח.+ ונ"מ אם העיד בין הכפירה לשבועה, ואהא קאמר ודוקא בפקדון כו', ובעל ב"י תירץ קושייתך בח"ה סימן ל"ד בתירוץ אחר. +בכל ההוצאות כתוב סי' לז אבל צ"ל סי' לד, וז"ל הב"י שם: ונ"ל טעם ריב"א דלגבי מלוה דרך להשביע אם חייב לו ושמא אותו היה חייב לו ממקום אחר ונשבע באמת, אבל גבי פקדון דרך להשביע אם הפקיד אצלו וכיון שאלו מעידין שהפקיד אצלו הרי מעידים שנשבע לשקר. בדרכי משה אות יב מעיר על זה: וע"ל סימן צב חילוק שבין מלוה לפקדון. ושם כותב הטור: התובע לחבירו מלוה שהלוהו וכפר אע"פ שמביא עדים להכחישו אפי' הכי אינו חשוד כל זמן שלא נשבע (והב"י מביא פירש"י דלאו אדעתיה למגזליה אלא לאישתמוטי), אבל הכופר בפקדון הוי חשוד אע"פ שלא נשבע וכגון שיש עדים שראוהו בידו בשעה שכפר הא לאו הכי לא. וע"ש בד"מ אות ד' שמביא תשובת הרא"ש ומקשה עליה. ובהגהות דרישה ופרישה אות א' מתרץ הקושיה. ובב"ח שם סעיף לח מביא תשובת הריב"ש סימן שלט שמסכים לדעת הרשב"א (בתשובות המיוחסות לרמב"ן סי' קט) בנגזל ועד אחד, דהוא מעשה שמביא המרדכי בסנהדרין סי' תרצג, דנאמנים לפוסלו דוקא קודם שתבעו לדין, אבל לאחר שתבעוהו לדין ונשבע אין יכולין לפוסלו דכיון שהאמינתו תורה ונפטר בשבועה ויצא מב"ד זכאי, איך נאמר שהאמינתו התורה ליפטר אבל ישאר פסול. והרשב"א ממשיך שאפילו אם גזל לראובן בע"א ותבעו ונשבע להכחישו ונפטר, וכן גזל לשמעון בע"א ונשבע ונפטר אין עדו של ראובן ועדו של שמעון נאמנים לפסלו מחמת הגזילות ההם, שהרי כבר האמינתו תורה באותן הגזילות. ועיין ים של שלמה למהרש"ל בפרק הגוזל קמא סימן מו. אבל בטור סי' פז כתב שהכופר בכל שנשבע להכחיש העד ואח"כ הביא התובע עוד עד מצטרף עם הראשון ומשלם לו זה הממון - ונעשה עוד חשוד על פי ב' עדים. הב"י שם מקשה מדוע לא יעשה חשוד גם בע"א עם התובע. ועי' בב"ח שם סעי' מד.+ ומה שכתבתי נ"ל. ואין להקשות דא"כ בלא שבועה נמי, דהא הכופר בפקדון נפסל מיד לעדות ולשבועה. יש לומר דס"ל כמו שכתבו הגהות מרדכי פ"ק דמציעא +בהג' מרדכי סי' תיט, וז"ל: הכופר במלוה כשר לעדות בפקדון פסול לעדות, ומיהו אם כפר בפקדון ולא רצה לישבע והיה רוצה לשלם אע"ג דההיא שעתא הוה בידיה וקעבר על לאו דלא תחמוד כשר לעדות אע"ג דחמסן יהיב [דמי] ופסול לעדות מדרבנן, כדתניא הוסיפו עליהם החמסנין, הכא כיון דמעלים חמסנותו ואומר אינו ברשותי שלא יבינו שהוא חומס לא פסלוהו ועיין בריש סימן מ שמבאר את תרוצו זה ביתר ביאור+ אם כפר בפקדון ולא נשבע כו' לא נפסל, ולכן צריך שבועה דבלאו הכי יכול למימר שהיה רוצה לשלם. א"נ י"ל דס"ל לריב"א כסברת הרי"ף שכתב המרדכי פרק כל הנשבעין +והוא במרדכי שבועות פז נוסחא אחרת מפרק כל הנשבעין על הגמרא דף מז ע"א ועיין בשערי שבועות לרבי יצחק ב"ר ראובן, נכדו של הרי"ף, שמביא דין זה בשער עשרים דין רביעי+, דהכופר במלוה ונשבע עליו דכשר וכן נ"ל עיקר.
ב. ומה שהקשית במרדכי דשבועו' סוף שבועת הדיינים בתשובת מוהר"ם +אצלנו במרדכי אין זה בפרק שבועת הדיינים אלא בפרק כל הנשבעין סימן תשפ ושם ישנה הגהה המיוחסת לרבינו בקיצור דבריו שבכאן+, דקאמר דהא ממ"נ זכה הבעל בחצי הנכסים כו', עד ואי נמי הלכתא כר' אליעזר דאמר יורשים נשבעים כו'. והקשית דאם נאמר דהיורשין נשבעים א"כ הבעל יורש מכח הבת שירשה אמה, א"כ ה"ל ראוי לגבי הבעל דהא האלמנה מתה אחר מיתת הבת, ואין הבעל נוטל בראוי כבמוחזק. זהו תורף שאלתך +עיין שם בחדושי אנשי שם אות ט שמביא קושיא זו בשם יש מקשים ואח"כ אומר ומצאתי בשם הגאון מהרמ"א ז"ל שתירץ, ומביא התרוץ דכאן+ ואינה, דודאי גם לר' אליעזר נשארה אותה סברא דלא מיקרי ראוי מאחר דמחוסר גוביינא, דאל"כ גם לר' אליעזר לא יטול הבכור פי שנים אם מתה האם אחר כך. ואינו, דודאי לענין זה הנכסים בחזקת אביה קיימי +מן דודאי לענין זה עד פה בסוגריים ובאותיות רש"י בד"א, ובהג"ה הנ"ל למרדכי אין זה נמצא.+ אלא דקאמר א"נ אליבא דר' אליעזר דאמר יורשים נשבעים א"כ הבעל לא יטול מכח +צ"ל מכחה, וכ"ה בהגה המיוחסת לרבינו הנ"ל+ דלא יוכל להשבע, כלומר דהבת הקיימת אומרת שאע"פ שלא באו הנכסים לרשות אמה בחייה מ"מ עדיין היא עומדת במקום אמה לגבות כתובתה ולישבע +מן כלומר עד פה בסוגריים ואותיות רש"י בדפוס א זה לא נמצא בהגה הנ"ל.+ ועל זה משיב שגם הבעל יוכל לישבע כו'. ומעתה לא תאמר ששבועת הבעל הוי ראוי, דמאחר דנכסים בחזקת אביהם ולא בא לירש מאשתו רק שבועה בעלמא לא אמרינן בזה ראוי וכדמייתי ראיה בסוף התשובה, דלגבי ירושה חזקה בעלמא לא אמרינן ראוי. ולגבי הנכסים עצמן פשיטא דאינו ראוי מכח סברא הראשונה, כן נ"ל בשאלתך +בהערה הנ"ל מוסיף פה: והיה זה שלותך.+ נאום משה איסרלש מקראקא.
@שו"ת הרמ"א סימן מ
א. מאלהא רבא שלמא רבא לגברא רבא, הוא אהובי תלמידי וחבירי הותיק האלוף כמהר"ר הירש ש"ן +עיין לעיל סי' לח הערות ג', ב'+ וכל דילך שלום רב. הגיעני כתיבת מעלתך בעת שלא הייתי בביתי, כי הלכתי לק"ק בריסק על חתונת אחי ש"ן +עיין בסימן צט שכותב: אהובי ביום ביאת כתב מעלתו הנה לא הייתי בביתי והלכתי לנשואי אחי יוסף ש"ן בבריסק דליטא. לעיל סי' א כ' לקדם רבותינו שבבריסק, וכנר' שעסקו בעניני התשובה שהם ברכה ובהמ"ז באותו הזמן. על זה רומז שם באמרו בענוותנות אפיינית לו אע"פ שידעתי שאין הכרעת תלמיד הכרעה מ"מ מאחר שהייתי במנין כשדברו מזה הדבר, לא אוכל להתאפק מחוות דעתי גם אני ויעבור עלי מה. בדרישה יו"ד סי' שלא ס"ק יא כתוב: ואותו חכם היה מהר"ר יוסף חתן מהר"ר אהרן אב"ד מפוזנא ז"ל והמחלוקת היתה בימיו. בספר עיר תהלה ע' ל"א ובחבל הכסף עמוד י"ב החליטו בטעות שהכוונה היא לר' יוסף אחי הרמ"א. והנה הפרישה מדבר שם במחלוקת שהיתה בצפת בא"י בעניין אם חייבים לעשר תבואה הלקוחה מעכו"ם, ואחי הרמ"א לא היה אף פעם בא"י. החכם ר' יוסף הנזכר בדרישה הוא המכונה ר' יוסף משנה ע"ש שהיה בקיא במשנה, והיה חוזר על המשנה עם האר"י הקדוש בנגון וטעמים כמו שמעבירים את הסדרא. עי' תולדות ר' יוסף אשכנזי התנא מצפת בסיני כרך כז ע' שכא. והוא היה חתנו של ר' אהרן אב"ד פוזנא שבשבת הגדול שנת שי"ט יצא בהתקפה חריפה על הרמב"ם וכמעט על כל הראשונים על זה שלמדו פילוסופיה. חוברת בלי שם נדפסה נגד ר' אהרן זה, וכבר הוכח כי מחבר החוברת היה ר' אברהם הורוויץ בעמח"ס חסד לאברהם על שמונה פרקים לרמב"ם, שהיה תלמידו של הרמ"א ואביו של בעל השל"ה. עיין מאמרי בפנים אל פנים חוברת תפ"ב עמודים י"ב, י"ג, ט"ז+ ובשובי לביתי בשלום ת"ל מצאתי כתיבתך ושאילתך. וראיתי שחזר מעלתך על הראשונות שכבר השבתי עליהם והגיע התשובה למעלתך, כאשר ניכר לי מתוך כתבך אשר כתבת באחרונה. ולכן לא אצטרך להעתיק תשובתי שנית רק להשיב על מה שהקשה מעלתך על תשובתי. ותחלה אני אומר, דע אהובי שכל שאילותיך מיום פרידתך מעמי וכן תשובתי עליהם הם מועתקים אצלי מחוברות עם תשובותי אשר ידע מעל'. ולכן הכל הוא לנגד עיני בכתבי למעלתך, וכן תעשה כדי שיהיו הדברים קשורים זה בזה דבר דבור על אופניו. ובדרך זה אין אנו צריכין לחזור תמיד הדברים הראשונים אלא לכתוב בקצרה הענין אשר אנו עליו +בסוף סימן קה כותב לאותו תלמיד: ולדעתי שיש לך העתק ממה שכתבת לי ולכן איני צריך להחזיר אותן הדברים לפניך כי בודאי זכורים וכתובים לפני מעלתו ולכן לא כתבתי עליה רק התשובה. בסוף סי' פא הוא כותב לתלמיד אחר: אהובי לאחר שתקרא כתבי חזור לשלחו אלי כי כן מנהגי ליתן להעתיק כל הדברים הנוגעים בדין מן הדינים כדי שיהא שמור אצלי לעת זקנתי אשר אקוה מהשם ית"ש וש"ש (ר"ת: ושא שלום).+
ומעתה אתחיל ואומר, כתב מעלתך, וז"ל: והנה דבריו הראשונים אינן מובנים לי מה שכתב מר בכתבו, השני +בדפוס ראשון כתוב: השנית, ונראה שהכוונה היא לא לכתב שני אלא שלאחר שסיים רבינו בסימן לט: ומה שכתבתי נ"ל הוסיף ואין להקשות וכו', א"כ מתכוון הר"ר הירש לדבר השני בתשובה זו לאחר התרוץ. כל המשא ומתן פה מבוסס על סימן לט, ואין נראה מכאן שהיתה עוד תשובת רמ"א אחרת ביניהם+ וא"ל +ר"ת: ואין להקשות+ לדברי דא"כ בלא שבועה נמי, דהא הכופר בפקדון פסול מיד. דהרי כתב מעלתו בכתבו דמיד שכבר נפסל בפקדון ולא במלוה ואהא קאמר דוקא בפקדון ולא במלוה, אבל אם כבר נשבע נפסל בשניהם. ע"כ לשון קושייתך על תשובתי ולא קשה מידי, דהא לא קאמר התם במרדכי דנפסל אלא אם נשבע להכחיש העד כו' כדמוכח התם בהדיא מלשון המרדכי. אלא שכדי ליישב המרדכי שמחלק בין פקדון למלוה וזה אינו שייך לאחר השבועה שנפסל בשניהם כמו שכתבת בשאלתך בראשונה, השבתי דגבי פקדון נפסל למפרע משעת הכפירה מה שאין כן לגבי מלוה. כמו שמשמע מלשון המרדכי שכתב נפסל לאלתר, כמו שכתבתי כל זה בתשובתי על שאלתך. ומעתה יפה הקשית א"כ בלא שבועה נמי ולמה לו לפסלו למפרע בלא שבועה כלל נמי. ועל זה תירצתי דס"ל לריב"א כמו שכתבו הגהות מרדכי דמציעא דאף בפקדון אינו נפסל בלא שבועה, אלא דבפקדון נפסל למפרע משעת הכפירה ובמלוה אינו נפסל רק משעת השבועה. ומעתה מסולק מעלי גם תלונתך על תשובתי במה שכתבת עוד שזה התירוץ הוא נגד התירוץ הראשון, כי אדרבא שניהם צדקו יחדו וק"ל. גם חלף הלך לו ענין הקושיא השלישית שהקשית על תשובתי, וז"ל: כי מה שתירץ מעל' דס"ל לריב"א כהגהות מרדכי דפרק קמא דמציעא דאם כפר בפקדון ולא נשבע אינו נפסל, זה מועיל מה שאינו נפסל בפקדון עד שנשבע, אבל הקושיא הראשונה מה שלא נפסל במלוה אם נשבע כבר עדיין במקומה עומדת. דלפי תירוץ זה לית ליה לריב"א דעת שערי הרי"ף עכ"ל. +בדפוס אמשטרדם סדילקוב ווארשא כתוב בטעות שאירי במקום שערי ועיין בסימן לט הערה ו'. ר' יצחק ב"ר ראובן אלברצלוני נולד בשנת ד"א תת"ג בברצלונה ולמד תורה בקורדובה מפי ר' חנוך ב"ר משה. שימש דיין בקהילת דאניה שבדרום ספרד. בהיותו בן שלשים וחמש תרגם את ספר המקח והממכר של רב האיי גאון מערבית לעברית. כמו כן חיבר את הספר שערי שבועות שנדפס בסוף הלכות הרי"ף. בין תלמידיו נמנה הנשיא ר' יהודה ב"ר ברזילי הברצלוני. עיין במרדכי כתובות סי' רכ בהגהה: וכתב בהגה"ה שם (בתשובת מיי' לספר משפטים סי' פא) שוב קבלנו אותו שיסד השערים היה שמו ר' יצחק ב"ר ראובן ורבינו האלפסי שעשה החבור היה שמו ר' יצחק ב"ר יעקב, והיה אבי אביו של בעל השערים. ר' יצחק היה גם פייטן ופיוטיו נשתבחו ע"י ר' משה אבן עזרא בספרו שירת ישראל וע"י ר' יהודה אלחריזי בספרו תחכמוני.+ וכל זה אינו כלום לפי דברי שכתבתי, דגבי פקדון נפסל דוקא לאחר שבועה למפרע מה שאין כן במלוה, אבל לאחר שבועה נפסל בשניהם והוא מבואר למבין כמעל'. אך אומר במטו מינך שתעיין היטב בתשובתי על דבריך תמיד ואל תעבור עליהם בעיון נמהר, כי בדרך זה אתה פוגם את שנינו. כי איני שולח תשובה למעלתך עד שאעבור עליה פעם ושתים ואדע שיש עיקר בדברי לפי דעתי ואיך אפול בטעיות אלו אשר חשבת בדברי לפי כתיבתך, אבל הענין כאשר כתבתי.
ב. ומזה אבא אל השנייה, מה שהקשי' במרדכי דשבועות בדברי מוהר"ם והשבתי עליה. וכתבת לי עכשיו כי עדיין לא עיינת בתשובה וכמדומה לך שיש שם טעות סופר, ובקשת ממני שאם אשיבך שנית שאקרא הכתב קודם שאשלחהו למעלתך. הנה דע כי לא כן לבבי עם מעלתך, רק כי כל דברי מועתקים אות באות מגוף כתיבתי, כי קשה עלי המשא לכתוב כל ענין פעמיים. ולכן אני מניח גוף הכתב באוצרותי, ואני מניח להעתיק הדברים לשלחם למעלתך או לאחרים השואלים ממני. אבל חלילה לי לשלוח דבר ולחתום עליו עד שאדע ואחקרנו אם הוא כענין. ולכן ודאי לי שאין כאן טעות סופר, אלא מיעוט חקירתך בתשובתי ושאתה נחפז להשיב על כל דבר העולה בדעתך בענין תשובתי, והיה למעלתך לחקור ולעיין בכל הצדדים באולי תמצא הענין בעיונך ולא לתלות הענין בחסרון הכותב.
והנה אעתיק לך שנית מה שהשבתי אז על קושייתך שם, וז"ל שמצאתי בגוף כתיבתי: ומה שהקשית במרדכי דשבועות סוף פרק שבועת הדיינים בתשובת מוהר"ם +עיין הערה ז' בסימן לט+, דקאמר דהא ממ"נ זכה הבעל בחצי הנכסים כו', עד וא"נ הלכתא כרבי אליעזר דאמר יורשין נשבעין כו'. והקשית דאם נאמר דהיורשין נשבעין א"כ הבעל יורש מכח הבת שירשה אמה א"כ ה"ל +בכל הדפוסים חסרות המלים א"כ והמלים ה"ל בסוגריים ובאותיות רש"י. אבל לעיל בסי' לט הנוסחא כפי שתקנתי פה.+ ראוי לגבי בעל כו', עד ואין הבעל נוטל בראוי כבמוחזק. זהו תורף שאלתך ואינה, דודאי גם לרבי אליעזר נשארת אותה סברא דלא מיקרי ראוי מאחר דמחוסר גוביינא, דאל"כ גם לרבי אליעזר לא יטול הבכור פי שנים אם מתה האם אח"כ, ואינו. דודאי לענין זה הנכסים בחזקת אביה קיימי +מן דודאי לענין זה עד פה בסוגריים ובאותיות רש"י. ופה ישנה הערה על זה בכל הדפוסים בסוגריים שניים: ע"ל בתשובה הקודמת.+, אלא דקאמר א"נ אליבא דרבי אליעזר דאמר יורשין נשבעין א"כ הבעל לא יטול מכח +עיין סי' לט הערה י'+ דלא יוכל להשבע +פה נמצאת בסוגריים הערה זו: ע"ל בתשובה שקודם לזו, והכוונה ששם התירוץ ביתר ביאור.+ ועל זה משיב כו', אבל פשיטא דאינו ראוי מכח סברא הראשונה, כן נ"ל בשאלתך. עד כאן מצאתי בגוף התשובה שהשבתי מאז ומקדם ואין בה חסרון כלל, כי ודאי אותה סברא דלא מיקרי ראוי נשאר לכ"ע בין לר' אליעזר בין לרב ושמואל. אלא דקאמר מתחלה ממה נפשך, לומר בין יורשין נשבעין ונוטלין או לא דינא הכי מטעם דלא מיקרי ראויין. הוא מבואר בדברי הראשונים, אלא שענייני כאשר ידעת שאני לומד דרך קצרה הן בכתבי הן בעל פה גורמים הויות וקושיות על דברי, אך למתבונן בהם היטב ימצא בהן עיקר ת"ל ודי מזה.
ג. והנה ראיתי בכתיבת מעל', דחדשים עם ישנים שאלות וספיקות אשר נסתפקת בהן במרדכי ובטורים ועתה אשיב. כתב מעלתך, וז"ל: כתוב במרדכי פרק גיד הנשה +מסכת חולין פרק ז' סימן תרסח ועיין שם+, מעשה בא לידי בתרנגולת שחוטה ושלחוה ביד כותי כו', עד והתרתי אותה כיון שבעל התרנגולת היה מכיר אותה כדברי ר"ת כו'. ודברים אלו אינן מובנים לי, דאף שבעל התרנגולת היה מכירה עדיין יש לחוש שמא הכותי נתן לשוחט תרנגולת אחרת לשחוט, ותרנגולת זו שחט הכותי ומה סימן הוא זה. ואם חשוב סימן א"כ גם לדברי הרי"ף +והוא ברי"ף לג, ב: וקי"ל כוותיה דרב+ והרמב"ם שפסקו כרב בבשר שנתעלם מן העין הוי שרי. +בפ"ח מהלכות מאכלות אסורות הלכה יב. וע"ש בהגהות מיימוניות אות ו שמביא את כל הראשונים הפוסקים כרב ואת החולקים עליהם, וז"ל: וראב"ן ור"ת וכל רבותינו מצרפת פסקו דאין הלכה כרב. וכן במ"מ שם הלכה יב כתב: ודע שיש מן האחרונים ז"ל מי שפסק כלוי דפליג אדרב ושרי בשר שנתעלם מן העין, וכן דעת הרשב"א ז"ל. וקשה להבין מדוע אינם מביאים את דעת רש"י הפוסק כלוי בחולין צה, ב, וז"ל שם: רב הונא ס"ל כרב רביה דאסר בהעלמה ולא קי"ל כוותיה בהא אלא אמתניתין סמכינן נמצא בגבולים מצא בה בשר (הן שתי משניות שמקשים מהן על רב מעמוד א'). ואע"ג דשנינהו בעומד ורואהו שינויי דחיקי נינהו וכי קי"ל הלכתא כרב באיסורי (בכורות מט, ב) גבי פלוגתא דשמואל הוא דאמרינן אבל גבי מתניתין לא, ורב כהנה הא קא חזינן דא"ל שקול אכול, וצ"ע. אח"כ מצאתי בר"ן (על הרי"ף חולין לג, ב) שכותב: אבל רש"י ז"ל והר"ן הלוי פסקו כלוי דלעורבים לא חיישינן - ובספר התרומה ג"כ פסק כלוי.+ וכן כתב הרמב"ם פ"ח. ואי לא מיקרי סימן אף לר"ת אסור, דלא שרי ר"ת אלא בבשר הנמצא במקום שהניחו, אבל אם מצאו במקום אחר או שלחו ביד כותי צריך סימן או טביעת עין כמו שכתב שם המרדכי באותו עמוד +באותו סי', תרס"ח.+ ובזה המעשה שנשלחה ביד כותי דעת הרי"ף והרמב"ם ור"ת שוין, עכ"ל שאלתך.
דע אהובי כי מבואר בגמרא בהדיא דבנמצא ביד כותי הוא עדיף מבשר שנתעלם מן העין, והיינו דוקא במקום דליכא למיחש לטריפה כמבואר בגמרא, לדברי רב המחמיר בבשר שנתעלם אע"פ שאין אנו חוששין שנתחלף בטריפה, מ"מ אסור שמא עורבים הביאו טריפה ממקום אחר והחליפוה. אבל בנמצא ביד כותי בכי האי גוונא שרי אפילו בלא סימן. ולכן מה שכתב המרדכי למעלה מזו דבשולח על ידי כותי יש לחוש בלא סימן, היינו שעבר במקום שהטריפות מצויות שם דיש לחוש שמא החליפו, וזה מוכרח על פי סוגית הגמרא ע"ש. ומעתה אומר כי ודאי השחיטה אינו סימן וכמו שכתב המרדכי בעצמו מההיא דמצא פרגיות שחוטות +עי' ב"מ כד, ב ובר"ן בחולין פ' גיד הנשה (ברי"ף לג, ב) הגירסא: רבי חנינא אשכח פרגיות שחוטות וא"ל רבי יוחנן זיל אכול לנפשך+, ואפ"ה שרי לר"ת דמתיר בשר שנתעלם מן העין במקום שאין טריפה מצויה, כ"ש בנמצא ביד כותי דבכה"ג שרי. ואפילו לרמב"ם ורי"ף ה"ל למשרייה בכה"ג לפי סוגיית הגמרא דמתיר בנמצא ביד כותי אפילו לרב. אלא דהכא גרע קצת, שבאתה פעם אחת ליד +בדפוס קראקא ובהגהה המיוחסת לרמ"א על המרדכי הנ"ל כתוב מיד במקום ליד+ השוחט ונתעלם מן העין בשעה שזרקה מידו לאחר שחיטה קודם שהגיע ליד כותי ששלחוה עמו. ומאחר שלא היה מכירה א"כ הוי כשאר בשר שנתעלם מן העין שלדבריהם הוא אסור, אמנם לר"ת הוא שרי. ומה שהקשית מאי מועיל שבעל התרנגולת מכירה דילמא הכותי שחטה ונתן לשוחט אחרת, נראה דהמעשה היה דבעל התרנגולת היה יודע שהשוחט שחט תרנגולת שהביא לו הכותי לשחוט אך לא היה יודע אם נתחלפה אח"כ. ועל כרחך אתה צריך לפרש כך, דאם היה מכירה עכשיו פשיטא דמותרת דהא מהני טביעת עין אפילו אליבא דרב, כדמוכח בגמרא וכמו שכתב הרמב"ם, וכמו שמשמע מתשובה זו בעצמה דאילו היה השוחט מכירה בטביעת עין הוי מהני, א"כ ה"ה בעל תרנגולת נמי. אלא ודאי לא היה אומר עכשיו לאחר שהביאה הכותי שזאת היא ששחט השוחט, אלא שהיה מעיד שאותה תרנגולת ששחט השוחט היתה התרנגולת של כותי אך אינו יודע אם נתחלפה אח"כ ביד כותי או אם נתחלפה בין השחיטה קודם שבאתה ליד כותי והוי אסור מכח בשר שנתעלם, ולכן הוצרך להתירה מכח דברי ר"ת, כן נ"ל +בהגה הנ"ל על המרדכי מסיים: והיה זה שלותך כחשק אוהבך משה איסרליש מקראקא. אחר חתימה זו נמצאת הערה מדברי הב"י, וכנראה שהיא דברי ר' הירש, וז"ל: אח"כ מצאתי ביו"ד סי' סג שהביא הב"י דברי המרדכי וכתב וז"ל ואיני יודע למה כתב שהתיר משום דלית הלכתא כרב דהא רב נמי מכשיר בהא כיון דאית ליה טביעת עין בגוה דטביעות עינא עדיפא מסימנא כדאיתא בגמ' עכ"ל. נל"ה (נראה לי הדיוט) דמדברי ב"י נראה שהבין דברי המרדכי שכתב מעשה בא לידי בתרנגולת שחוטה ושלחה ביד עובד כוכבים שר"ל שהתרנגולת בא ליד השוחט מתחלה ע"י בעל התרנגולת עצמו או ע"י ישראל אחר ולא ע"י עובד כוכבים, אך אחר ששחטו השוחט שלחו ליד בעל התרנגולת ע"י עובד כוכבים והשוחט לא היה מכיר התרנגולת אם זו היא ששלחה על ידי עובד כוכבים ולכן הקשה הב"י דע"כ זו היא של בעל התרנגולת כיון שיש בו סימן. אבל אי הוה הב"י מבין דברי המרדכי שבעל התרנגולת שלח תרנגולת חי ליד השוחט לשחוט ולחזור ולהביא אליו א"כ היה לחוש למה שהקשיתי למעלה בשאלתי ולא היה בו סימן ודו"ק. וגם מהערה זו משמע שאין ההערות על המרדכי של רבינו. ועיין לקמן בסימן צה, הערה ל"ג ובסי' קיג הערה כ"ז.+
ד. ועל תשובת ראב"ן באותו הדף סוף ע"ד שם +אצלנו במרדכי חולין סימן תרעט על אודות הראב"ן עיין לקמן בסימן מד הערה נ"א מכוכב+ אשר הקשה מעל' עליו קושיות חזקות כאשר בא בכתב +בהגה המיוחסת לרבינו על המרדכי הנ"ל נמצאות קושיות ר' הירש וז"ל כיון שיש בקדירה ס' לבטל הטיפה א"כ איך הקשה ראב"ן הלא החלב שנבלע בקדירה נותן טעם לרוטב שנתבלע בה כו' עד הוי מין במינו לאסור במשהו, כיון שהטיפה חלב נתבטל בקדירה בס' איך יאסר הרוטב שנבלע בקדירה הרי הקדירה עצמו מותר, ועוד דמסיק וכן עשה ר"ב מעשה ואסר הקדירה והתיר התבשיל ולדברי ראב"ן הקדירה עצמה מותרת כיון שיש ס' בקדירה לבד בלא תבשיל נתבטל הטיפה ונעשה היתר כל מה שנבלע בקדירה. ולכן היה נראה לי להגיה בדברי ראב"ן ואפילו אם אין בקדירה לבד ס' בלא תבשיל אך בתשביל /בתבשיל/ יש בו ס' התבשיל מותר וא"ת כו', וא"כ הקשה ראב"ן אם אין ס' בקדירה לבד בלא תבשיל אף אם יש בתבשיל ס' יהא אסור מטעם שהחלב הנבלע בקדירה נ"ט לרוטב הנבלע כו' כיון שאין בקדירה לבד ס' בלא תבשיל לבטל הטיפה הנבלע בקדירה אוסר הרוטב הנבלע בקדירה וכי הדר נפל הרוטב לקדירה אוסר אף אם יש ס' בתבשיל משום מין במינו במשהו. ועל זה תירץ ומסיק וכן עשה ר"ב מעשה ואסר הקדירה והתיר את התבשיל כיון שיש בתבשיל ס' לבטל הטיפה, מ"מ הקדירה אסורה כיון שאין בקדירה לבד ס' לבטל הטיפה כבר נאסרה הקדירה. אך כלשון המרדכי הביא בשערי דורא דף כט עכ"ל שאלתך.+ נ"ל לומר דס"ל לראב"ן דאין הקדירה מועיל לתבשיל ואין התבשיל מועיל לקדירה. ובעינן ס' בקדירה כדי לבטל החלב שנפלה עליו כדי שהקדירה לא תיעשה נבלה ואז היינו צריכין לשער מן התבשיל נגד כל הקדירה, דדילמא מתפשט בכל הקדירה ונעשה כולה נבילה. אבל מ"מ גם הקדירה אסורה אפילו יש בו ששים דדילמא אינו מפעפע בכולו, ולכן אנו צריכין ששים בתבשיל מן הטפה דדילמא נכנס החלב מיד לרוטב ואינו מתבטל בקדירה, כמו שהוא דעת קצת מפרשים. ומהשתא כל דבריו נכונים ואין אנו צריכין להגיה שום דבר. כי אמר תחלה כשיש ששים בקדירה אינו נעשה נבילה, והתבשיל מותר מאחר שאין אנו צריכין לשער נגד כל הקדירה. ולא הוצרך לבאר דצריכין בתבשיל ששים נגד הטפה שזהו פשוט בעיניו כדין שאר איסורים. ולזה הקשה אח"כ וא"ת הלא החלב כו', ר"ל ואף אם אין אנו צריכין לשער נגד כל הקדירה מ"מ יש לאסור מכח מין במינו, והשיב כו' וכן עשה ר"ב מעשה לאסור הקדירה ולהתיר התבשיל מטעם שכתבתי בדברי ראב"ן. כן נ"ל והוא אמת +ברשותי נמצא המרדכי שנדפס בריווא דטרינטו בשנת שי"ט ובו הערות המיוחסות לרבינו בכ"י בשולי הדפים. במאמר מיוחד על הגהות אלו הוכחתי שבטופס זה השתמשו האחים שפירא בהדפסת ש"ס זיטומיר שבו הכניסו לראשונה את הגהות הרמ"א על המרדכי. גם הראיתי שהג' אלו אינן מרבינו אלא של אחד מתלמידיו וקרוב הדבר שהוא ר' הירש עלזישער שאליו כותב רבינו פה, למרות זאת שהמדפיסים כתבו שהעתיקו את הגהות הרמ"א אלו ממש מכתיבת ידו. בסוף הגהה זו בטופס שלי נמצאת חתימתו: משה איסרליש מקראקא.+
ה. על מה שהשי' לי מעלתך על תשובתי בענין אי קרי ליה תינוק דלא חכים ולא טפש בהלכות קטנות +עי' בסימן לח אות א על אודות זה+, לא אוכל להשיב כי לא הגיע אותו כתב לידי ולא ידעתי מהו.
ו. ועל דבר הגהות מרדכי דחולין +הגהת מרדכי סוף פרק גיד הנשה, סימן תשמז+ בענין הזבוב שנפלה למאכל והוציאה עם הכף והחזירו הכף לקדירה כו' אשר הקשית על לשון הג"ה, שכתב ולי הדיוט ק"ל למה אפילו הכף אינו מותר אם יש ששים מן הזבוב דטעם בריה בטל ול"נ דודאי מותר, עכ"ל הגה"ה. והקשית מאי פריך פשיטא מיירי בדליכא ששים בכף, דאי בדאיכא ששים ואפ"ה אסור א"כ הקדירה היה לאסור מיד מן הזבוב. יפה הקשית אבל אפשר דגם הוא פריך בכח זה, ולכן הקשה מאחר דסתם זבוב וסתם כף איכא ששים בכף נגד הזבוב אמאי לא יהא מותר, דהא טעם בריה בטל כמו בקדירה עצמה. והא דלא פריך בקצרה מ"ש כף או קדירה, י"ל משום דהוה אפשר לשנויי דס"ל למוהר"ם דאין מבטלין איסור בששים ע"י כלי, דדילמא אינו מתפשט בכל הכלי וכדאמרינן גבי טפת חלב שנפלה על הקדירה לדעת מקצת מפרשים, ומהר"ם עצמו סובר שם כן, מה שאין כן בקדירה שהמאכל הוא ששים נגד הזבוב. ועל כן הוצרך להקשות מסברא דנפשיה למה לא יתבטל בכף בששים דהא טעם בריה בטל כמו בקדירה. ואף אם הלשון הוא מגומגם קצת אין להקפיד, כאשר ידעת כי כן הוא דרכן של הגהות להיותן מלוקטים מספרים הרבה ומקובצים הרבה.
ז. ומה שהקשית בדברי הטור א"ח +בדפוס ווארשא כתוב בטעות: אה"ע+ סימן ש"ל בההיא דישבה על המשבר מביאין סכין כו', והקשית מההיא דיוצא דופן דאמרינן דהולד מיית ברישא +נדה מד עמ' א.+ ועל תירוץ של מהר"ר אייזיק שטיין +הר"ר אייזיק שטיין כתב הגהות על רבנו ירוחם והסמ"ג. מהר"א שטיין מנירנברג היה מחכמי אשכנז במאה השלישית לאלף הששי, והיה תלמידו של ר' טביל מנירנברג הוא חיבר באור רחב ומעמיק על הסמ"ג, והמהדורה הנדפסת אינה אלא כדי רביעית מהנמצא בכ"י. בגירוש של שנת רנ"ה עבר לריגנשבורג ונפטר בר"ה שנת רנ"ו.+ שחילק בין נעקר הולד ללא נעקר, הקשית מתוס' דחולין +לח, ב ד"ה אלא+ מפירש"י פרק אלו טרפות +נ"ל שצ"ל ומפירש"י והוא ברש"י נא, ע"ב+ דלא ס"ל תירוצו של מהרר"א שטיין מדלא חלקו בזו כו' +עיין בנדה מד, א תוס' ד"ה איהו מיית ברישא שמתרצים כן ועיין הערה ל"א.+ הנה אני אומר כי המדקדק בגמרא דערכין סוף הכל מעריכין בפירוש רש"י +ערכין ז סוף עמוד א+, שפירש גבי ההיא דיושב על המשבר דזמנין דמיקרי דהיא מייתא ברישא לא יצטרך לחלק כחלוקו של מהר"א שטיין. אלא משמע דס"ל לרש"י דאע"ג דרוב פעמים הולד מיית ברישא מ"מ לפעמים רחוקות היא מייתא ברישא, ולכן מקלינן לענין פיקוח נפש ולא אזלינן בתר הרוב כמו בשאר דברים דאזלינן בתר רובא, כן נ"ל מלשון רש"י שם. ומ"מ גם תירוצו של מהרא"ש הוא נכון ומוזכר אותו חלוק בגמרא סוף הכל מעריכין לענין דבר אחר ע"ש +ערכין שם במשנה: האשה שישבה על המשבר (רש"י: קודם שנגמר דינה) ממתינין לה עד שתלד ופירש"י: דכיון דעקר ונע ממקומו גופא אחרינא הוא.+ וכן כתבו התוספות אותו חלוק בהדיא ריש פרק מי שמת +ב"ב קמב, ב ד"ה דהוא מיית ברישא ועיין הערה כ"ח+, אך מוכח התם כמו שתירצתי דשאני סכנת נפשות מדלא הקשו משם וע"ש. מה שהקשית מתוס' ופירש"י דלא תירצו הכי בחולין י"ל דהתם בלאו הכי משני שפיר דמחלקי בין מתה מעצמה לנהרגה, וזה החילוק אמרינן בהדיא בגמרא בסוף הכל מעריכין. ועוד דאפשר לומר דאי נעקר הולד קודם מיתתה לא הוה ממעטינן מכי יולד, דזהו לידה שהרי הוא פירש לחיים אף שמתה אמו, א"כ אנו רואין דהוי כילוד קודם מיתתה ולא הוי דינו כיתום לענין קרבן. וכן רש"י פרק אלו טריפות ניחא ליה לאוקמיה ביוצא דופן ע"י סם +בכל ההוצאות כתוב פה שם, אבל ברש"י בפרק אלו טרפות נא, ב הגירסא היא ע"י סם, ולכן תקנתי פה בכל מקום שמשתמש בתיבה זו+ ובין הוא ובין אמו חיים מלאוקמיה דמיירי שהיא מתה ונעקר הולד תחלה דאז יוכל הולד לחיות לפעמים, דמ"מ הוא דבר רחוק שיחיה אף שיוכל לחיות וניחא ליה יותר לאוקמיה ביוצא דופן על ידי סם. ואני אכריח לך דבר זה מפירש"י שם, דבלאו הכי קשה מאי דחק ליה לפרש שם דאמו ג"כ היא חיה אף אם מתה אמו מתיישבת הסוגיא שם. אלא על כרחך רש"י בא לישב לשון יוצא דופן דקאמר בגמרא ולא קאמר סתם, הכא במאי עסקינן בשחתכו את אמו ולא יצא דרך רחם. אלא דהגמרא רצה לתרץ בדבר הרגיל להיות, דהיינו ביוצא דופן סתם והאם נשארה קיימת וחיה, ולא רצה ליישב בדבר רחוק שמיירי שמתה האם וחתכו אותה. וע"ז קאמר רש"י ואין לומר שמתה האם כו', ולאו דוקא נקט יוצא דופן וה"ה בחתכה במקום אחר. וניחא היה ליה לפרש בדרך זה ממה שפירש ע"י סם שהוא מילתא דלא פסיקא, וצריכין לחלק בין יצא ע"י סם בין חתכוה שבודאי מתה אמה תחלה. ועל זה תירץ דהא אמרינן בנדה שהולד מת תחלה, וא"כ אף אם נאמר דמיירי דמתה תחלה על כרחך צריכין לחלק בין נעקר הולד ללא נעקר, ולא נוכל ליישב במילתא דפסיקא ושמיירי בכל ענין. א"כ יותר עדיף לאוקמיה דדוקא יוצא דופן נקט ובין הוא בין אמו קיימים ומיירי שהוציאוהו ע"י סם. כן נ"ל לפי דברי מהרא"ש. אבל אין אנו צריכין לכל זה רק כאשר כתבתי, כי לענין פיקוח נפש אזלינן לקולא כמשמעות דברי רש"י שהבאתי.
ח. עוד הקשית סוף סימן ק"ע באבן העזר,בב' יבמות שבאו מבית אחד, שכתב הרמב"ם +פ"ה מהלכות יבום וחליצה הלכה יז וע"ש בכ"מ ובהגהות וחידושי תוס' יו"ט על טור א"ה סו"ס קע אות ג+ דיוכל כל אחד מהן לחלוץ. והקשית דדילמא חלץ אחיו תחלה ואתה מצריכה כרוז לכהונה, וכה"ג אמרינן בגמרא +יבמות קיט, ב ועי' בב"י א"ה סוף סי' קנו, וז"ל: כתוב בספר רבינו ירוחם נסתפק לר"ש אם יש לדבר פתח היתר כשתדור אשה זו ע"ד רבים שלא תנשא לכהן, שכל עצמנו לא חששנו אלא מטעם דהצרכת כרוז ואחר שתדור נסתלק חשש זו, והאריך שם בזה+ וכתבו הטור סוף סימן קנ"ו +בכל ההוצאות כתוב בטעות קט, וצ"ל קנו ואולי בכ"י אות נ עם אות ו נראו כאות ט.+ יפה הקשית גם בזה, אבל נ"ל לומר דשאני הכא דאין לחוש לשום דבר אלא א"כ מותר לחלוץ ועל כן אין מונעין אותה מן החליצה. דאם היה אסור לחלוץ א"כ גם אחיו אסור לו לחלוץ ואם כן איך נחוש שמא אחיו יחלוץ קודם, ואם כן ממה נפשך אין מונעין אותה מן החליצה. וזהו ברור כן נ"ל בשאלתך אשר שאלת.
וע"ד אשר בקשת ממני לכתוב למחותני שמעון גינצבורג +ר' אליעזר ב"ר שמעון גינצבורג נשא את בת רבינו והם נסעו לאה"ק ובלו סוף ימיהם בצפת. ועי' בשו"ת רמ"א סי' יז, צא ושו"ת רש"ל סי' יא ובספר תולדות משפחות גינצבורג לר' דוד מגיד עמודים ג' - י"ג, ק"כ, קכ"א, קכ"ג - קל"א+, הנה לך כתב מיוחד אליו ויהיה לך לעינים בכל מקום אשר תלך, והיה זה שלוותך וכסאתך יגדל כחשקך. נאום אוהבך משה איסרלש מקראקא.
@שו"ת הרמ"א סימן מא
+תשובה זו חסרה בהוצאת סדילקוב (וכן סי' סב) וכנראה שבהוצאה זו לא הדפיסו שאלות הנוגעות לעניני מומרים מפני הצנזורה. אמנם בלוח המפתחות רשומות שתי התשובות לפי עניניהם.+ עתה לא יבוש יעקב ופניו לא יחוורו במה שהורה בענין בן המומר שיש לקרותו לס"ת כמו שרגיל בו מקדם כדי שלא יתבייש ברבים, וכבר הורה זקן הישיש הגאון שאירי מוהר"ר מאיר מפדוואה, והנה תשובתו נדפסת ומונחת ביד רבים. ובאמת שמבין ריסי כתבי מעלתו ניכר שראה אותה תשובה, אלא שהעלימה לפנינו לבדקנו בהלכות. ונאמר כי מאחר שהדבר יצא להיתר מי יבוא אחר המלך אשר כבר עשאו, וכ"ש בדבר שטעמו ונימוקו עמו. וראיה לדבריו לפי חז"ל מהלכות גיטין שכותבין בגט שם דיהדות ולא שם של כותים. אע"פ שכתבו התוספות דגיטין +לד, ב ד"ה והוא ועיין ג"כ בשו"ת הרא"ש כלל יז אות יא+ חלילה להזכיר שם כותים בגט שכותבין בו כדת משה וישראל, ואפ"ה +בדפוס ראשון וא"ה והוא ר"ת: ואי הכי+ כותבין בו שם דישראל שהיה לו מקודם ואין חוששין לשם רשעים ירקב +על פי משלי י, ז ויומא לז, לח.+ כ"ש לפי הנראה לקראו כן לס"ת שאין שם הזכרת דת משה וישראל, ולפעמים מזכירין בב"ה שמות הכותים עצמן כמו שכתב מעלת כתו"ר והוא בתשובה הנ"ל +מהר"ם מפאדוואה אומר שם בתשובתו שהרי אנו נוהגים שהחזן מברך את המלכות בתפילה מיוחדת בבית הכנסת וגם לפני הס"ת.+
ובאמת שאני מסתפק בדבר זה, כי מאחר שקוראין אותו לס"ת על שם אבי אביו, היאך יכתבו בגט על שם אביו הלא כל האחרונים לא הביאו ראיה לכתיבת גיטין רק מקריאתו לס"ת. ואע"פ שבסדר גיטין שלנו נמצא שבס"ת עולה על שם אבי אביו. +בספר סדר גיטין וחליצה מהר"ר מיכל ר' יוזפש מק"ק קראקא (ווילנא תרל"ד ונדפס גם לפני כן בחלקת מחוקק) אות כג כתוב: בן מתנכר כותבין לו על שם אביו אפילו אם כשעולה לתורה וחותם עולה וחותם על שם אבי אביו, והוא הדין לבת מתנכר. ודין כתיבת שם כמו דין שם מגרש עצמו אם הוא מתנכר. ושם באות כ': מתנכר אין לו לגרש בשם של כותי אלא בשם של ישראל ויכתוב וכל שום וחניכה דאית לי ואפילו במקום שהמלכות מקפדת, ואפילו אם נשתקע ממנו שם דיהדות. ואם הוא בדרך שהיו כותבין כשהיה יהודי פלוני דמתקרי פלוני או פלוני המכונה פלוני גם עתה כן. ועיין בד"מ א"ה קכט אות יא. אמנם בסוף אה"ע נמצא דרכי משה מסדר גיטין, סדר הגט של ר"י מרגליות אשר נוהגין במדינות אלו אחריו, וכל שלקטתי משאר הפוסקים אכתוב על שמם, ושם אינו מביא דין זה. בד"מ בא"ה מזכיר פעמים רבות סדר גיטין וקשה לדעת לאיזה סדר גיטין מתכוון. עיין לדוגמא בסימן קכא אות א שכותב: ובסדר הגט הנמצא בידינו שאנו נוהגין אחריו כתב וכו'. האם הכוונה היא לסדר הגט של מהר"י מרגליות שר' שכנא הוסיף עליו הערות, קשה להחליט כי לא כל מה שנמצא בד"מ בסוף א"ה הוא קיצורו של מהר"י מרגליות.+ וכן כשחותם עצמו על שטר חותם על שם אבי אביו ובגט כותבין שם אביו, מ"מ יש להתיישב בטעם הדבר. ולדעתי זו היא ההוכחה שהביא מוהר"ם בתשובתו הנ"ל על שם הר"ר נפתלי מאוב"ן +הוא הרב ר' נפתלי הכהן כ"ץ מאובן ששלח את השאלה בענין בני המומר אל המהר"ם מפאדובה ואל הר"ר אליהו הלוי מקונסטנטינופל+, שהוכיח מתשובת הרא"ש שחולק על ספר חסידים וס"ל דיש לקרותו בשם אביו ולא כתב שם מהות ההוכחה. ולי נראה שלזאת נתכוון, כי כן מצינו בתשובת הרא"ש שהביא הטור סוף סימן קכ"ט +שו"ת הרא"ש כלל יז אות יב ועיין בפרישה בטור א"ה שם אות ט+ דיש לכתוב בגט על שם אביו ולא ע"ש אבי אביו, ואפילו בדיעבד פסול אם נכתב על שם אבי אביו. וא"כ איך מצינו ידינו ורגלינו בב"ה +ע"פ יבמות עז, ב+, שאיך יעלה לס"ת בשם אבי אביו ויפסל הגט אם נכתב כן, הנה הם דברים הסותרים זה את זו.
ולכן נראה דבודאי ספר החסידים ומהרא"י ז"ל בעל תרומת הדשן +בשו"ת שלו סימן כא+ שכתבו לקוראו בשם אבי אביו לאו דוקא לדינא כתבו אלא לעצה טובה קאמרי לבן, שלא יעלה בשם אביו כדי שיתבייש אביו ויכפר לו קצת כמו שמצינו בחזקיה שגירר עצמות אביו +סנהדרין מז, א, פסחים נו, א+, אבל לא מטעם שם רשעים ירקב דלא שייך בכה"ג +גם המהר"ם מפאדוואה בתשובה הנ"ל מסיק אף כי הדבר מנהג אחרונים הוא וחסידות יתירה כשאר מנהגי חסידים הנזכרים בספר חסידי' לא עלה על לבם לזלזל בכבוד הבריות, כי אין זו משנת חסידים, רק אשר דברו בו כוונו לבן מומר אשר היה נער קטן כאש' עזב אביו אלוקי אבותיו ומעול' לא היה נקרא בן פלוני אביו ולא ניכר ונודע בשתו בפרהסיא באש' יהיה נקרא על שם אבי אביו. אבל במי שהיה גדול והורגל ודש בעירו להיות נקרא בן פלוני אביו וישנו אותו ויחוורי אפיה בדברים חלילה משפוך דם נקי+ דאע"ג דאיתא סוף פרק אמר להם הממונה +יומא לח, ב בכל ההוצאות רשום בטעות מ, ב+ דלא מסקינן בשמייהו היינו דלא לקרי אחר על שמם +פירש"י שם: לא יקרא אדם לבנו שם אדם רשע+, אבל שלא להזכיר הרשע עצמו לא מצינו, שהרי התורה והנביאים וכל התלמוד מלאים מזה בהזכירן שם הרשעים שעברו. ולא גרע שם הרשע משם ע"ז עצמה שנאמר בה לא ישמע על פיך +שמות כג, יג+, ומכל מקום מותר להזכירה בכל שם שאינו לשבח אלא לגנאי, וכמו שאמרו +ע"ז מו, א+ אם קורין לה בית גליא קורין לה בית כריא. וה"ה אם היה שמה מתחלה כן שלא לשבח מותר להזכירה באותו שם, כדאיתא במרדכי +ע"ז פ"א סימן תתט, וז"ל: ואבי"ה פירש מפי הקבלה דוקא בימיהם ששם עבודת כוכבים משמע לשון שררות ואלפות אבל היכא שהקדשים שלהם נקראים בשמות של בני אדם אין קפידא בהזכרתם והקרא מוכיח כן ושם אלהים אחרים לא תזכירו עיין פ' ד' מיתות+ ובהגהות מיימוניות הלכות ע"ז פרק ה' +אות ג ובד"מ ליו"ד סי' קמז אות ב מוסיף ובתא"ו ני"ז ח"ד דוקא שלא בלשון חשיבות אלא בלשון ב"א, אבל לקרותן קדשים כמו שמזכירים אותו העכו"ם בלשון חשיבות אסור עכ"ל.+ ועוד דלא שייך דלא מסקינן בשמייהו אלא בשם שלא מצינו באיש אחר חוץ מאותו רשע, אבל שם המשותף לרבים הנקראים כן אין לחוש לזו, וכמו שכתבו בהדיא התוספות ר"פ בתרא דכתובות +קד, ב ד"ה שני+ ופרק אמר להם הממונה +יומא לח, ב ד"ה דלא עי' בזה בשם הגדולים ח"א ערך אבא.+ מכל זה נראה דאין לחוש בהזכרת שמו, ומה שכתבו החסידים +בספר החסידים הנזכר בתרומות הדשן הנ"ל+ לא כתבו אלא מטעם זה שכתבתי, וא"כ כל שאין הבן חושש לזו אינו מעכב ויכול לעלות לס"ת בשם שירצה. ולכן בגיטין שיש לחוש בשינוי השם הניחו הדבר על דינו וכתבו שיש לכתוב אביו שהוא העיקר.
כן נראה לדינא דהלכה, אבל מאחר שראיתי להישיש הנ"ל בתשובתו שלא התיר מטעם זה אלא מטעם ביוש או איבה ודבריו מספיקים בנדון דידן להתיר, אספיק עצמי בדבריו עכשיו ולא אחלוק עליו בזו. ומ"מ לפי דבריו אין להתיר רק במקום דאיכא למיחש לביוש או לאיבה, אבל במקום שאין מכירין אותו ושואלין אותו היאך יקראו אותו לס"ת, לפי הני טעמים יצטרך לעלות על שם אבי אביו. זהו הנ"ל לפום ריהטא. נאום משה איסרלש מקראקא.
@שו"ת הרמ"א סימן מב
ביטוי שפתיו מתוקים וערבים, מיים חיים מפיו נשאבים, חברים לקולו מקשיבים, ומגחלי תורתו מתחממים ונהנים, ה"ה האלוף ה"ה סיני ועוקר הרים, כמה"ר משה יצ"ו. היקר כמר יוסף כ"ץ +נראה שהוא גיסו של רבינו וקשה, שהרי תשובה זו נכתבה בשנת שכ"א כנזכר בתוכה, ואז כבר היה ר' יוסף כץ מפורסם כגדול בתורה, ראש ישיבה וחבר בית - דינו של הרמ"א, אם כן איך משתמש הכותב פעמים אחדות בכינוי כמר יוסף כ"ץ+ הגיע פה ק"ק וויניזי"ה לשלום, ודרשתי ע"ד הפטורין שהיה לו להביא עמו כפי נוסח הטופס שמסרתי לידו. ונתן אמתלא לדבריו שלא היה אפשר להביאם לעת הזאת עד אחר היריך מלובלין +בענין הירידים עיין סימנים סא הערה ב' עג, ד' ופ, ב'+, יהיו נשלחין פה לידי ע"י איש מוקדם. ומצורף לזה אודיע למכתו"ר שביום אחרון של חג קבלתי אגרת אחת מידי מעכתו"ר, ומיד מוצאי החג הייתי מוכרח להשים לדרך פעמי בעסקי באופן שלא נתתי מענה למכת"ר על מכתבו. והשתא הואיל ואתא לידן לכתוב למעכ"ת בזה העסק, אימא בה מילתא במה שכתב לי מכתו"ר בהאגרת ההיא. ולא כמשיב על דברי מעכ"ת, כי ידעתי כי כל דברי מכתו"ר מחמדים מיוסדים על אדני השכל וכתפוחי זהב במשכיות כסף +משלי כה יא: תפוחי זהב במשכיות כסף דבר דבר על אפניו+, רק אבוא לפני רום מכתו"ר בדרך משא ומתן אולי אבנה מדברי מעכ"ת.
והנה מכתו"ר כתב אלי בזה הלשון: אמנם אפשר לזכות הסופר במשפטו ולומר, שההרשאה לא היתה נפסלת כלל מחמת שהיתה מוקדמת בזמן, בלא טענת מעכ"ת שכתב שאפשר לתלות הדבר בטעות הסופר. כי אף לכתחלה יש לכתוב הרשאה בלא זמן כלל או להקדימה או לאחרה כמו שכתב המרדכי במרובה +ב"ק פ"ז סימן עח+ ובהג"ה דשבועות +שבועות פ"ד בהגהות מרדכי סימן תשפה+ וכו', ע"כ לשון מכתו"ר. על זה אשיב למכתו"ר התנצלותי, שלא נחיתי בשיטה זו על דרך זה כלל לפסול שטר הרשאה בשביל שהיתה מוקדמת, כדרך שפסלינן שטרי הלואה ומקח וממכר המוקדמים כדי שלא יטרפו לקוחות שלא כדין. כי איך יעלה על דעת שבשטרי הרשאות ניחוש לטרוף מלקוחות, שנאמר מפני זה ששטרי הרשאות המוקדמין פסולים. וגם מה שכתב רבינו שמחה ז"ל +הוא רבינו שמחה ב"ר שמואל משפירא חברם של הרוקח והראבי"ה ותלמידו של הרא"ם תלמידו הנאמן היה ר' יצחק אור זרוע בסוף ימיו נחשב לראש חכמי הדור+ במרדכי בפרק מרובה, שאין צריך לכתוב זמן בשטרי הרשאות דמה לי אם הוא מוקדם ומה לי אם הוא מאוחר, לא בא רבינו שמחה ז"ל להשמיענו זה ששטרי הרשאות כשרים האף שאין כתוב בה זמן, כי גם שטרי הלואות כשרים אם אין כתוב בהן זמן רק שאינם טורפים ממשעבדי. אבל בא להשמיענו שא"צ לכתוב בהן זמן, כי הזמן לא מעלה ולא מוריד בהן כמו בשאר שטרות. דאילו בשאר שטרות אם כתב בהן טורף מלקוחות מאותו זמן, ואם אין כתוב בהן זמן השטר כשר וגובה מבני חורין, כי הלקוחות יאמרו לו קניננו קדמה לשטרך. אבל להקדים הזמן אף בשטרי הרשאות סובר רבינו שמחה ז"ל ג"כ שאין להקדימו כלל לכתחלה, כאשר משמע מלשונו שכתב שאין צריך לכתוב זמן בשטרי הרשאות, דמה לי אם הוא מוקדם ומה לי אם הוא מאוחר. דמשמע דמה לי אם הוא וכו', הוא נתינת טעם למה שאין צריך לכתוב זמן בשטרי הרשאות, כמו שהוא תועלת לכתוב זמן בשטרי הלואות. דהתם בשטרי הלואות אם אין כתוב בהן זמן כשיבוא המלוה לטרוף מלקוחות לומר ששטרו קודם למקחו, יאמר הלוקח אדרבא שטרו מאוחר למקחו. א"כ יהיו מחולקים על שטר הלואה אם הוא מוקדם או מאוחר למקחו, ולא יטרוף בעל שטר הלואה מלקוחות. אבל בשטר הרשאה אם אין כתוב בו זמן אין הפסד, כי אין בו דרישה אם הוא מוקדם או מאוחר. וזהו מה שכתב דמה לי אם הוא מוקדם ומה לי אם הוא מאוחר.
ואם דעת רבינו שמחה ז"ל כפי שהבין מעכ"ת מדבריו שאף לכתחלה יכולין להקדים הזמן בשטרי הרשאות, היה לו לומר רבותא בטופס שטרי הרשאות יכתוב זמן, ואני אומר שאף לכתחלה יכולין להקדים הזמן בשטרי הרשאות. וא"ת להשיב לי בדוחק, שרבינו שמחה ז"ל דבריו בלשון לא זו אף זו, ולתרץ דבריו דמה לי אם הוא מוקדם כאילו אמר דמה לי ג"כ אם כתוב בתוכו הזמן מוקדם. אם כן הוא שכתב דבריו בדרך לא זו אף זו, היה לו לומר דמה לי אם הוא מאוחר ומה לי אם הוא מוקדם, כי בשטרי הלואות המאוחר כשר והמוקדם פסול. הלכך לענ"ד מתוך לשונו משמע שלא בא רבינו שמחה ז"ל לומר שיש לכתחלה להקדים הזמן בשטרי הרשאות. ואפשר שטעמו כמו שכתב רבינו ירוחם בנתיב ד' חלק ד' +והוא בספר מישרים שם: שטר שכתוב בו שנקנה בשבת או בעשרה בתשרי בודאי מאוחר הוא וכשר פירוש כי קודם שבת נקנה וקודם צום כפור ואחרו הזמן, וכתב הרשב"א מכל מקום אין לאחרו לכתחל' דמיחזי כשקרא ועי' על אודות רבינו ירוחם לעיל סימן ה הערה מס' מ"ד+ בשם הרשב"א ז"ל בענין שטר מאוחר, מ"מ אין לאחרו לכתחלה דמיחזי כשקרא. וגם נוכל ליתן טעם אחר שאין להקדים לכתחלה הזמן אף בשטר הרשאה מפני שיוכל להגיע הפסד בזה למורשה, כי לפי דעת הרי"ף ז"ל +ברי"ף ב"ק כז, ב וז"ל שם: איתמר משמיה דרב יהודאי גאון זצ"ל דקי"ל דשליחא שויא הלכך אי בעי לבטולי שליחותיה ואורוכי איניש אחרינא אית ליה רשותא למעבד הכי והרא"ש מבאר דאי שותף הוי לא הוי יכול לבטל שליחותיה דמצי אמר ליה כבר זכיתי בחלקי+ והרמב"ם ז"ל +בפ"ג מהלכות שלוחין ושותפין הלכה ח, וע"ש בהגהות מיימוני אות נ+ מי שהרשה לאחד ורצה לבטל השליחות ולהרשות לאחר רשאי. וכתב הרשב"א ז"ל בסימן אלף וע"א +בשו"ת שלו חלק א וב'+ שאם הרשה את שמעון ואח"כ הרשה את לוי הרשאה אחרונה מבטלת את הראשונה +וכ"כ המרדכי בב"ק פ"ז סי' עה, וז"ל: וגם כל זמן שלא הגיע החפץ ליד המורשה יכול לחזור בו ולבטל שליחותו אפילו שליחות בקנין, כדתנן גבי תרומה הרשה לתרום עבדו תרומתו תרומה בטלו עד שלא תרם אין תרומתו תרומה.+ וא"כ בנדון דידן איכא נפקותא גדולה שלא להקדים הזמן בשטר הרשאה, כי לפעמים שיעקב הרשה לראובן באחד בניסן להוציא ממונו מיד המחזיק בה ואח"כ נתחרט שהרשה את ראובן מפני שאינו מאמינו או מפני חששא אחרת, והרשה את שמעון באחד באייר והרשאה הראשונה תהיה מבוטלת. ואם העדים יקדימו הזמן בהרשאה של שמעון ויכתבו באחד באדר, הן בלא ידיעת המרשה או אף בידיעתו, נמצא שהאחרונה תהיה ראשונה ולא תהא כוונת המרשה מקויימת שרצה לבטל ההרשאה שכתב לראובן. וע"ד זה יש קצת לחוש ג"כ שלא לאחר הזמן לכתחלה בשטר הרשאה. וא"ת א"כ גם שאין כותבין זמן כלל איכא חשש שלא יתברר איזו הרשאה ראשונה או שנייה. איכא למימר שיש תקנה לזה שיכתוב בהרשאה שנייה איך הוא מבטל ההרשאה שמסר לראובן, אבל כשיקדים זמן ההרשאה כדלעיל האף שיכתוב בשטר הרשאה שמסר לשמעון איך הוא מבטל ההרשאה שמסר לראובן, אכתי איכא למיחש שמא הרשה את ראובן באחד בשבט ואח"כ הרשה את שמעון באחד באדר ובטל ההרשאה של ראובן, ואח"כ חזר והרשה את ראובן באחד בניסן ובטל ההרשאה של שמעון. וכחששא זו גרסינן בפרק גט פשוט +ב"ב קעא ע"ב+ והביאו הסמ"ג בהל' מלוה ולוה +עשה צג, בסדר גביית החוב+, שטרי מקח וממכר שלא נכתבו בזמנם אפילו הם מאוחרים פסולים שהרי אפשר לטרוף בהן שלא כדין, כיצד כגון שחזר המוכר וקנה השדה מיד הלוקח קודם שיגיע זמן השטר המאוחר, ויוציא הלה +כן הוא בסמ"ג בכל ההוצאות כתוב פה בטעות הלוה במקום הלה ועיין ברשב"ם שם+ השטר המאוחר ויאמר חזרתי ולקחתי ממך פעם שנייה ונמצא טורף שלא כדין.
והשתא בנדון דידן שהתרעמתי בההרשאה שיוצאה מתחת יד כמר יוסף כ"ץ, שדילג בה הסופר שנה אחת וכתב שנת ש"כ לפ"ק והיה לו לכתוב שנת שכ"א, לא היתה תלונתי לאמר שההרשאה פסולה מחמת שהיא מוקדמת, כמו שפסלינן שטרי הלואות המוקדמות כדי שלא יטרפו לקוחות שלא כדין, כאשר כתבתי ג"כ לעיל. וגם לא שייך בנדון זה שום חד מתרי טעמי דלעיל, לא מטעמא קמא דמיחזי כשיקרא כיון שכבר נכתבה ונחתמה ההרשאה לא פסלינן אותה בדיעבד, כמו שלא פסלינן שטרי הלואות המאוחרות, לפי דברי רבינו ירוחם שכתב בשם הרשב"א ז"ל שאין לאחרו לכתחלה דמיחזי כשיקרא. וגם לא משום טעמא בתרא דשמא הרשו היורשים בק"ק קראקא לאדם אחד ואחר כך הרשו לכמר יוסף כ"ץ, ונמצא כמר יוסף הוא המורשה האחרון ונתבטל המורשה הראשון. ועכשיו שהקדימו הזמן ההרשאה של כמר יוסף כ"ץ שנה אחת, נמצא שהוא יהיה המורשה הראשון והרשאתו תהיה מבוטלת. משום הא ג"כ לא הייתי חושש, דהא כתב הסמ"ג בהלכות שלוחים +עשין פ"ב בסוף דיני הרשאה וכ"כ הר"ם מקוצי מביאו הנ"י בב"ק פז, ברי"ף כז, ב וגם הרמב"ם כתבו בפ"ג מהלכות שלוחין ושותפין הלכה י על אודות הסמ"ג עיין לעיל סימן ל הערה נ'+ שאין הנתבע יכול לדחות המורשה ולומר לו שמא המשלח הרשה אחר, זה יאמר לו תן לי הפקדון והרשאתי זו תהא בידך ואם הרשה אחר הוא הפסיד את עצמו והנפקד פטור שהרי בהרשאתו נתן.
אבל דאגתי על ענין שלישי, כיון שנודע אצלי האמת שהסופר טעה והקדים הזמן שנה אחת והעדים לא הרגישו גם כן כאשר אמר המורשה בעצמו, ואם הייתי נותן הממון ביד כמר יוסף כ"ץ בהרשאה זו ואשר הממון נאנס ממנו בדרך ח"ו, ואיכא למיחש שמא היורשים בק"ק קראקא הרגישו בהקדמת הזמן ושתקו. ואם העדים לא היו בק"ק בזמן הכתוב בשטר הרשאה היו יכולין היורשים בקל למצוא העדים +נ"ל שצ"ל: למצא עדים+ לאחר זמן שיזימו עדי שטר הרשאה בעמנו הייתם במקום פלוני בזמן פלוני ונמצא ההרשאה מזוייפת למפרע. ואע"ג דעם כל זה איכא למימר שאין היורשים יכולין לתבוע ממני הממון שהייתי מוסר ליד כמר יוסף כ"ץ בהרשאה ההיא, שאין אונס גדול מזו כי מאי הוה ליה למעבד שבא בהרשאה מקויימת בב"ד, וכי אדע שעדי השטר היו נעשים זוממים. דאם נחוש לזה אין לדבר סוף, שלעולם הבא בהרשאה יהיה נדחה בטענה זו. מכל מקום הפטורים והמחילות שהיה עושה לי כמר יוסף כ"ץ מצד היורשים בכח ההרשאה ההיא, שאין להם עוד עלי לא טענה ותביעה וחשבון מכל מה שהפה יוכל לדבר היה חספא בעלמא. ואף על גב דתניא בפרק אחד דיני ממונות +סנהדרין לב, א; ותוספתא מכות פא, ב מיהו שטר מאוחר כשר דוקא כשכתוב בו דאיקני אבל אם אין כתוב דאיקני כשר רק כשמפורש בו ואיחרנוהו עיין בטור ח"מ סי' מג וכב"י שם+: שטר שכתוב בו באחד בניסן בשמיטה ובאו עדים ואמרו והלא עמנו הייתם במקום פלוני, השטר כשר ועדיו כשרים שמא איחרוהו וכתבוהו. א"כ ה"נ נימא גבי הרשאה זו שמא איחרוהו או הקדימוהו וכתבוהו ונדחה חששא דידי. מ"מ אכתי איכא למיחש שמא היורשים לשם הביאו העדים בב"ד ואמרו שהשטר הרשאה בזמנו כתבוהו, ואח"כ כשיהיו נעשים זוממים לא אמרינן עוד שמא איחרוהו וכתבוהו, כמו שכתוב בטור ח"מ סימן מ"ג, וז"ל: לפיכך אין עדי השטר נעשים זוממים עד שיאמרו בב"ד שטר זה כתבנוהו בזמנו ולא איחרנוהו וכו'. וכן דעת הרמב"ם ז"ל +פי"ט מהלכות עדות הלכה ג, הרמב"ם מבאר שאפשר שכתבוהו ואחרוהו וכשהיו בירושלים באחד באדר כתבו שטר זה שם ואחרו זמנו וכתבו זמנו בניסן, הרמב"ם שינה פה בסנהדרין את לשון הגמרא ע"פ הש"ס ב"ק קעא א: שטר שזמנו כתוב בשבת או בעשרה בתשרי שטר מאוחר הוא וכשר, ששם צריך לפרש שמתחילה כתבו זמן מאוחר, אבל רש"י בסנהדרין הנ"ל מבאר שחיישינן שמא איחרוהו וכתבוהו: וקודם לכן ראו המלוה במקום הכתוב בשטר והוטל עליהם לכתוב שטר ואיחרוהו מלכותבו עד אחד בניסן וכתבוהו במקום שאומרים המזימין ולא כתבו שם המקום שנכתב בו השטר אלא שם המקום שראו המלוה שם - לא מיפסיל בהכי, והוא ע"פ לשון הגמרא שמשמע שהכתיבה היתה בזמן המאוחר, וע"ש בתוספות ד"ה חיישינן.+ והרי"ף ז"ל +ב"ק פ"ז ברי"ף כח, ב+ והר"ן ז"ל בפרק ב' דכתובות +והוא ברי"ף יב, ב. אמנם הר"ן מביא דעת הר"ז שכתב דבעדות בשטר לעולם אין הזמה משמע דס"ל אפי' כתוב בשטר שבזמנו כתבוהו, משום דהזמה חדוש הוא ואין לך בו אלא חדושו דסתם עדות ע"פ הוא.+ וא"ת א"כ איך מוציאין ממון מיד המחזיק בהם בהרשאה, שלעולם ידחה המחזיק בממון את המורשה בטענת שמא זמן שטר הרשאה מוקדם או מאוחר בטעות ועדי השטר העידו בב"ד שבזמנו כתבוהו, ונמצא שיכולין להיות נעשים זוממים. יש לי לומר דודאי מספק לא אמרינן הקדימו או איחרו זמן השטר בטעות, רק אם הקדימו או איחרו עשו בכוונה ואח"כ +נ"ל שצ"ל וא"כ+ ליכא למיחש שהיו נעשים זוממים כי אף לא יאמרו בב"ד שבזמנו כתבנוהו. אבל בנדון דידן שהמורשה בעצמו הודה ואמר שהקדימו הזמן בטעות למה לא ניחוש בכל אלה.
ואי לא מסתפינא הייתי מטיל חששא אחרת בנדון דידן. כיון שמיום שנגלה לשם אצלכם מפטירת האלוף כמוהר"ר משה ז"ל עד זמן שנכתב בההרשאה יש באמת ימים מועטים, א"כ יוכל להיות שעדי ההרשאה יוכלו להיות נעשים זוממים באופן זה, שיבואו שני עדים ויעידו איך עדי ההרשאה היו עמהם במקום פלוני בתמידות ימים רבים קודם שנודע מפטירת האלוף ז"ל הנ"ל עד יום או יומים אחר זמן הנכתב בשטר ההרשאה. וזה הוא דבר שכיח אצלכם באשר אתם הולכים תמיד חוץ לעירכם על הירידים. אבל אי אפשר לומר שמא איחרוהו וכתבוהו רק לומר שמא הקדימוהו וכתבוהו. ועתה אבוא לדון אם שייך לומר כאן שמא הקדימוהו וכתבוהו, דהא דתניא בברייתא שהבאתי לעיל שטר שכתוב בו באחד בניסן בשמיטה וכו' עד שטר כשר ועדיו כשרים שמא איחרוהו וכתבוהו. איכא למימר בין לפירש"י ז"ל שפי' איחרוהו וכתבוהו שלא כתבו השטר בזמנו אלא איחרוהו מלכתבו, וביום כתיבתו היו במקום אחר כמו שהעדים אומרים שהם כתבו שם המקום שראו בו ההלואה +עיין לעיל הערה י"ז+, בין לשאר המפרשים ז"ל שפירשו שהשטר בזמנו נכתב ובאותו מקום שנכתב היו אלא שהם איחרו הזמן ולא כתבו מאותו הזמן +היינו הרמב"ם והתוס' שהבאנו לעיל בהערה מס' י"ז+, ואפשר כי ביום הכתוב בשטר היו במקום אחר, איכא למימר טעמא לשני המפרשים +נ"ל שצריך להיות לשני הפירושים+ למה איחרוהו וכתבוהו, שנתרצה המלוה ומחל שלא לטרוף לקוחות רק מזמן האחרון. ולפירש"י ז"ל איכא למימר עוד ג"כ שנתרשלו מלכתוב השטר עד אחר זמן וכתבו אח"כ מקום שראו ההלואה. א"כ לכל הפירושים איכא טעמא איך נזדמן שאחרוהו וכתבוהו.
אבל בנדון דידן כיון שבאופן הנ"ל אי אפשר לומר שאיחרוהו וכתבוהו רק נשאר אצלנו לומר שהקדימוהו וכתבוהו, א"כ אשאל למה ועל מה תועלת הקדימוהו. בשלמא אם היה אפשר לומר שאיחרוהו וכתבוהו היינו אומרים כטעמא שאמרנו לפירש"י, שנתרשלו מלכתבו עד אחר זמן וכתבו אותו הזמן בכוונה. אבל להקדים הזמן על מה כוונה ותועלת הקדימו ולסיבת מה. וליכא למימר שעדי השטר שהוזמו דאמרינן שהשטר כשר ועדיו כשרים שמא איחרוהו וכתבוהו בטעות, וה"נ אמרינן שהקדימו בטעות. זה ודאי לא אמרי' גבי עדים זוממים, דא"כ איך כתב נימוקי יוסף בפרק אחד דיני ממונות בשם רבותיו +בסנהדרין פ"ד, והוא ברי"ף י, א+ על ברייתא דלעיל, דשמעינן מהא דאם היה כתוב בסוף שמיטה והוזמו השטר פסול ולא אמרינן איחרוהו וכתבוהו, שאין דרך לאחר השטרות ולכתוב בסוף שמיטה. ואי אמרינן שמא איחרוהו וכתבוהו בטעות, נימא נמי התם איחרוהו וכתבוהו בטעות בסוף שמיטה. אלא ודאי הסברא נותנת היכא דעדים הוזמו לא /תיבת: לא כפולה/ לא אמרינן איחרוהו וכתבוהו אם לא שיש לתלות באיזו סיבה. ומגופא דברייתא דנקט באחד בניסן בשמיטה לרבותא לפירוש נ"י הייתי יכול למידק דין זה, אכן יש קצת דרך להשיב ולא חפצתי להאריך. ואם יקשה עלי מכ"ת לפי חששא זו אחרינא, א"כ מה דכתב הטור ח"מ וגם הרמב"ם והרי"ף ז"ל +והוא הטור ח"מ סי' מג שהביא לעיל ועיין ג"כ לעיל הערות י"ז, י"ח+ לפיכך אין עדי השטר נעשים זוממים עד שיאמרו בב"ד שטר זה כתבנוהו בזמנו, הלא יש דרך שיעשו זוממים האף שלא אמרו בב"ד שטר זה כתבנוהו בזמנו כפי הדרך שכתבתי, שיבואו עדים ויעידו שעדי השטר היו תמיד עמהם במקום פלוני רחוק מאוד מיום שנולדו עד זמן השטר או עד ימים רבים אחר זמן השטר. על זה אשיב שהמפרשים כתבו דבר שהוא יותר רגיל ושכיח, אבל אינם מכחישים אם יעידו בזה שלא יעשו גם כן זוממים.
והנה אפרש כתבי שכתבתי למכ"ת האף שהטעות שנפל בזמן השטר אפשר להוציא צדדים להתלות בטעות סופר, כוונתי כיון שיום השבוע אינו מכוון עם ימי החודש של שנת ש"כ ועם שנת שכ"א הוא מכוון, נמצא מוכח מתוכו שהוא טעות סופר ודילג שנה אחת, וא"כ ליכא למיחש לחששא דידי שיהיו עדי השטר נעשים זוממים. אף יש לומר לאידך גיסא, שהרשאה /שההרשאה/ נכתבה שנת ש"כ לפ"ק ובאותו חדש ויום השבוע +בהוצאת /בהוצאה/ ראשונה: ויו' משבוע+ ואינה מוקדמת וטעה בימי החודש. הלא כתב מהרא"י ז"ל בכתביו סימן י"ג +בפסקים וכתבים למהר"י איסרלן בעל תרומת הדשן ועיין על אודותיו לעיל סימן יב הערה מ"ב+, דרובא דרובא לא ידעי חשבון ולא הוי משום הכי מוכח מתוכו, ומשום זה כתבתי ומה לי לצרה זו לעמוד על ספק שיבוא אחד לתלות בי בוקי סריקי.
ועל מה שכתב לי מכ"ת שאף שנכתב בשטר הרשאה יעקב בר ברוך הכהן הוא שם חניכתי, שאני נקרא יעקב ברוכש. באמת במקומי לא שמעתי משום אדם שקרא שמי יעקב ברוכש רק יעקב בכמר אברהם שלמה הכהן. ולא אאריך עוד בדרוש הזה, ואדון העולם יוסף למכ"ת חייב /חיים/ ושלום ויגדל כסאו דמר עד עולם. כה מעתיר אהובו דמר נצח יעקב בכמר אברהם שלמה הכהן ז"ל. נכתב פרשת ויצא יעקב.
@שו"ת הרמ"א סימן מג
למרבה המשרה ושלום אין קץ, לו שם בחכמים כיושבי יעבץ, בין המשפתים רובץ, יקר הוא מלובש תשבץ, הוא אהוב ער בחכמים, מקריב שלמים לא אניס ליה כל נעלמים, לב חכם אין חקר בארץ לעומק ושמים במרומים, הוא האלוף התורני אשר שמו נודע, כהימן ודרע +במלכים א, ה, יא נאמר על שלמה המלך ויחכם מכל האדם מאיתן האזרחי והימן וכלכל ודרדע בני מחול ויהי שמו בכל הגוים סביב, וע"ש ברש"י וברד"ק שמביאים מדרש אגדה בפסיקתא לדרוש כל שם, לאמר הימן זה משה שנאמר בכל ביתי נאמן הוא, ודרדע זה דור המדבר דור שיש בהם דעה, ועי' ג"כ בדה"א ב, ו.+ כמהר"ר יעקב ש"ן ולכל דיליה שלום רב. בהיות כי ראיתי במכ"ת שהשיב לי על כתבי על כל קוץ וקוץ תלי תלים של הלכות, ונתן טוב טעם ודעת במה שלא רצה להוציא המעות מידו ע"י ההרשאה הפסולה לדעת מכ"ת, והראה פנים מזהירים כזוהר הרקיע לדעתו, אמרתי להשיב למעלתו על דבריו. אך אבוא בקצרה כי אין הפנאי מסכים +מפני התמדתו וטרדותו /וטרדתו/ של רבינו בעניני הישיבה ותלמידיו הוכרח הרבה פעמים לקצר בכתביו. בסו"ס קג הוא כותב: ותן לחכם ויחכם עוד כי לא היה לי עוד פנאי להאריך לעת עתה וכן בסו"ס קט: ומכל מקום הייתי מבשם עצמי בהלכה עם מעלתך לחקור בחקירות אלו רק שהנצנים נראו בארץ הם התלמידים שזמן התורה הגיע ונשמע בארצנו והוא סמוך לר"ח חשון שמתחילים ללמוד. וצריך אני להספיק ולהמציא ספוק הבחורים והם המטרידים אותי שלא אוכל להשיב בדברים שאינם צריכים לע"ע. וע"ש הערה י"ט בענין דרכו של רבינו בעניני הלכה וכתיבת שו"ת עי' מאמרי הרמ"א כמורה ודיין בתלפיות שנה ה' עמודים תרנ"ט - תרס"ד+, גם כי לא באתי לסתור ולבנות בדברי מעלתו כי כולה /כולם/ מיוסדים על אדני החכמה ממולאים בתרשיש הסברות הנכונות.
אך אבוא כמתנצל על מה שחשדני מכ"ת והבין מדברי שדעתי שיש להקדים ההרשאה לכתחלה, ובאמת שזה לא עלה על לבי. כי למה לנו לכתוב בשטר דברים שאינן לכתחלה ללא תועלת, ולכל הפחות היה לנו לחוש למיחזי כשיקרא. ואע"ג דמסקינן פרק הכותב +כתובות פה, א וגם ב"מ יז, א+ ופרק כל הגט +גיטין כו, ב+ דלמיחזי כשיקרא לא חיישינן, שאין לפסול שטר משום זה אבל לכתחלה ודאי אין לעשות. כי ההיא דאמר פרק ג"פ +ב"ב קעב, א+ אי ידעיתו יומא דאקניתו ביה וכו', וקאמר טעמא משום דמיחזי כשיקרא. ובאמת שלשון הכתב שכתבתי בזו נשכח ממני, כי לא שמתי דעתי אז עליו. אך ממה שהביא מעלתו לשוני בכתב מעלתו מבואר נגלה שלא כוונתי רק שלא לפסול ההרשאה. וז"ל שהביא מכ"ת בכתבו: אפשר לזכות הסופר במשפטו ולומר שההרשאה לא היתה נפסלת כלל מחמת שהיתה מוקדמת בזמן, בלא טענת מעכ"ת שכתב שאפשר לתלות הדבר בטעות סופר כמו שתלינן אחריות בטעות סופר. כי אף לכתחלה יש לכתוב הרשאה בלא זמן או להקדימה או לאחרה, כמו שכ' המרדכי במרובה ובהג"ה בשבועות +עיין בסימן מב הגהות ג, ד+ ומבואר מלשון לא היתה נפסלת שכתבתי, שאין הכוונה רק בדיעבד. גם מלשון בלא טענת מעלתו שכתב כו' מבואר כן, שהרי לטעם שתלינן בטעות סופר שלא אמרינן ליה שטעה לכתחלה. וה"ה בענין הקדימה, שהרי כתבתי שטעם זה מספיק בלא טעם זה. ואילו היה טעם אחד לכתחלה וטעם השני בדיעבד, לא היה נופל עליו זה הלשון אלא ממי שאינו יודע דרכי הלשון. ואף כי כתבתי לבסוף שלכתחלה יש לכתוב הרשאה בלא זמן או להקדימה או לאחרה, א"כ משמע קצת שלכתבה בלא זמן או להקדימה או לאחרה דין אחד להן. באמת לא כוונתי על זו, כי לצדדין כתבתי הא כדאיתא והא כדאיתא. ועוד דבכל דאפשר למהדר עובדא בנדון דידן לכתחלה מיקרי אף כי ההרשאה היא נכתבת כבר והיא במרחק, כמו שכתבו האחרונים ז"ל לענין הלכות גיטין. +עיין בטור א"ה סי' קכז ובב"י שם בדיני גט מוקדם ומאוחר ושאין בו זמן. ועיין ג"כ בד"מ בסי' קמא אות יא, שמביא בשם מהרא"י וצוה לכתוב חתומי מטה ופסל הרשאה א' שהיה כתוב בה ח"מ ר"ת כי לא טוב לכתוב ר"ת ולא נקודות רק תיבות שלימות עכ"ל. ונראה דאין לפסול בכה"ג אלא קודם שהלך השליח [דטוב] לכתוב אחרת אבל אם הביא השליח הרשאה שכתובה כה"ג אין לפסול דהרי כתבתי למעלה דאף בגט יש להכשיר אם נכתב ר"ת במקום שאין לטעות וע"ל.+ ודו"ק. ואף אם רצון מעכ"ת לפרש דברי כרצונו, מ"מ לא חשבתי מעולם להקדימו בלא תועלת וללא צורך אם לא להראות הלכה למעשה שהרשאה מוקדמת כשירה, כמו שמצינו כזה הרבה פעמים שכוונו הראשונים. וא"כ א"צ לי להשיב על מה שהוכיח מעלת כ"ת מדברי ר' שמחה, ודחק עצמו ליישב דברי ר' שמחה לדעתי.
ובאמת שאני תמה על מעכ"ת, שעד שדחק עצמו בדברי ר' שמחה היה לו לדחוק עצמו קצת ליישב לשוני ולכוונו להלכה, כדי שלא להשויני טועה בדבר פשוט כדעת מעכ"ת. ואפשר שלרוב חסרוני לא רצה מעלתו להתבונן כ"כ בדברי להשיג הכוונה מתוכו, ולכן שם כל כוונתו בדברי ר' שמחה והעלה בהן מה שהעלה. ואם אדון מעכ"ת לכף זכות כמו שהוא מן הראוי, אומר כי כן דרך בזה דרך הרב המורה, שכתבו עליו מפרשי דבריו שלפעמים פירש פסוק בפירוש שאינו מוכרח כדי להוליד כוונתו +לא מצאתי מקור דבריו במפרשי המורה, אבל נ"ל שרעיון זה נמצא במורה עצמו בח"ב פרק כה כשמדבר על האמונה בחידוש העולם ולא בהקדמתו, וז"ל שם: דע כי אין בריחתנו מן המאמר בקדמות העולם מפני הכתובים אשר באו בתורה בהיות העולם מחודש, כי אין הכתובים המורים על חדוש העולם יותר מן הכתובים המורים על היות השם גשם, ולא שערי הפירוש סתומים בפנינו ולא נמנעים לנו בענין חדוש העולם, אבל היה אפשר לנו לפרשם כמו שעשינו בהרחקת הגשמות. ואולי זה היה יותר קל הרבה, והיינו יכולים יותר לפרש הפסוקים ההם ולהעמיד קדמות העולם, כמו שפירשנו הכתובים והרחקנו היותו ית' גשם.+ וכן עשה מעכ"ת בזו, כי כדי להראות פלפולו ונימוקו עמו פירש דברי בפי' זר כדי להוליד תולדותיו וראיותיו ומופתיו שבנה על זו.
הראשון שכתב מכ"ת שאין להקדים הרשאה מפני שיוכל לבוא היזק מזה למורשה על דעת הרי"ף והרמב"ם דיכול לבטל ההרשאה +עיין בסימן מב הערות ז', ח'+, על זאת אשיב דא"כ למה כתב ר' שמחה דאין נפקותא אם ההרשאה מוקדמת או מאוחרת. ובלא דברי ר' שמחה הלא גם מעכ"ת כתב שאין לפסול הרשאה מוקדמת, ואם היה לחוש לחששות מעכ"ת א"כ למה לא תהיה פסולה כמו שאר שטרות המוקדמים הפסולים מטעם חששות טריפות לקוחות שלא כדין, וא"כ גם בזו היה לנו לחוש להפסד המורשה. ועוד דא"כ גם ההרשאות ושליחות גיטין היה לנו לתקן זמן, כדי לידע אם בטלו אח"כ אם נעשה קודם ההרשאה או אח"כ. וידוע כי הרבה חששות חששו בגיטין שהן יותר רחוקים מזו. אלא על כרחנו אין לנו לחוש לשמא יחזור ויבטל משום דהוי דבר שלא שכיח, מטעם דשארית ישראל לא יעשו עולה +צפניה ג, יג+ כו'. ומטעם זה כתבו הפוסקים שאין הנתבע יכול לדחות המורשה שמא בטלו. ועל מה שחילק מכ"ת למצוא תקנה להרשאה שאין בה זמן, שיכתבו בשניה שבטלו הרשאות שמסר פלוני ועל כן אין לחוש שיאמרו שהראשונה היא השניה, אבל אם היה מותר להקדימה אי אפשר ליזהר כי אפשר שהרשה את ראובן באחד בשבט ואח"כ הרשה את שמעון באחד באדר ואח"כ חזר והרשה את ראובן באחד בניסן כו'. והנה חששא זו איני מכיר, כי גם לפי זו היה לנו לכתוב בהרשאה שניה איך שביטל הרשאות ראובן שזמנה באחד בשבט דתו ליכא למיחש למידי. אלא על כרחנו צריכים להודות שלא חששו חכמים לשמא יבטל ההרשאה מטעם דפרישית.
@שו"ת הרמ"א סימן מד
+תשובה סימן מה היא הראשונה באותו ענין ובתשו' זו מסתמך רבנו על מה שכתב שם.+ גרסינן פרק החולץ +יבמות מז, א בכל ההוצ' רשום דף מד ע"א+: מעשה באחד שבא לפני ר' יהודה ואמר לו נתגיירתי ביני לבין עצמי, א"ל ר' יהודה יש לך עדים א"ל לא, א"ל יש לך בנים א"ל הן, א"ל נאמן אתה לפסול את עצמך ואי אתה נאמן לפסול את בניך. ומקשה, ומי אמר ר"י אבנים לא מהימן והתניא יכיר +דברים כא, יז+ יכירנו לאחרים, מכאן אמר ר' יהודה נאמן אדם לומר זה בני בכור, וכשם שנאמן לומר זה בני בכור כך נאמן לומר זה בני בן גרושה או בן חלוצה הוא, והכא אומר דאינו נאמן. ומתרץ, אמר רב נחמן בר יצחק ה"ק ליה, לדבריך עכו"ם אתה ואין עדות לעכו"ם, עכ"ל הגמ'. ובמרדכי שם +בסוף הפרק סימן לז, ועיין שם תוספות דיבור המתחיל נאמן אתה+, וא"ת למה נאמן על עצמו הלא אדם קרוב אצל עצמו. וי"ל הכא לא בעי לפסול את עצמו אלא אדרבה הוא רוצה להכשיר להתגייר היטב עכ"ל.
שמעינן מכאן דאדם נאמן לפסול את עצמו אבל לא לפסול אחרים, הואיל וע"פ עדות זו שמעיד הוא עצמו פסול. וא"כ נראה מזה להביא ראיה על מעשה הנעשה בק"ק בריסק, שנתנו חרם בב"ה אחר עדות שכל מי שיודע יבא ויעיד תוך זמן מה, ולאחר אותו הזמן עמדו מקצת אנשים והעידו. וא"כ נראה שעדותן בטלה מההיא שהבאתי למעלה, דהרי גם כאן לדבריהם גויים +בהוצאות סדילקוב, ווארשא כתוב עכו"ם, ואולי מפני הצנזורה שינו זאת אמנם צריך להבין מדוע קורא להם גויים ובטור ח"מ שמביא רבנו בסמוך כתוב שהעובר על עבירה דאורייתא הרי הוא רשע ופסול לעדות אבל בד"מ יו"ד סי' רכח סוף אות כה כותב: כתב הריב"ש בתשובה סימן קעו חרם נחשב כע"ז ובכללו כמ"ש הגאונים והרשב"א דכתיב ולא ידבק בידך מאומה מן החרם עכ"ל+ הם שידעו להעיד ולא העידו ע"פ החרם וכל העובר על החרם פסול לעדות ולשבועה, כמו שפסק הטור ח"מ בהדיא בלא שום מחלוקת סימן ל"ד +עיין בשו"ת הריב"ש סימן רסו בד"מ שם אות ג מביא: כתב בחידושי אגודה פרק זה בורר בשם ראבי"ה דאין לפסול מועלי בחרמות תקנות הקהילות דאם לא כן לא יוכשר א' מאלף וגם הב"ח שם אות ז כותב: מיהו אין המנהג כך, וכך מצאתי במרדכי הארוך וז"ל בספר אבי"ה משמע בתשובת רבותינו ממגנצ"א דאין לפסול מועלין בחרמות ובתקנות הקהלות דאם לא כן לא מכשרו אחד מעשרים עכ"ל וכ"כ האגודה משמו בפרק ז"ב. ובאגודה פ' ז"ב סימן כה הנוסחה כמו שכתב הב"ח אחד מכ' ועיין תוספות שבועות מו, ב ד"ה אבל.+, וכן משמע במרדכי פרק שבועת הדיינים +לא מצאתי זאת בפרק המסומן, אבל כן נמצא בפרק כל הנשבעין בנוסחא אחרת מפרק כל הנשבעין כשעוסק בדף מו בדין שבועת ביטוי, וגם בהגהות מרדכי סוף מסכת שבועות בהגהה בסימן תשפט ועיין ג"כ בתוספות שבועות מו, ב ד"ה אבל+, א"כ לדבריהם גויים +עיין הערה ד'+ ופסולין הן ואינן נאמנים להעיד לפסול אחרים. ואינן יכולים להשמט לומר לא שמענו בחרם זה דאין נאמנים, כמו שפסק המרדכי ריש שבועות שתים +סוף סימן תשנה ושם הנוסחא: מצאתי בסדר התשובה וכו', ועיין בד"מ ח"מ סי' לד אות ג שמביא: כתב הרא"ש בתשו' כלל קז סימן ו דאדם שאומרים עליו שעבר על החרם אין לפסלו אא"כ אמרו עדים ידענו בביאור /בבירור/ שהיה פלוני שם כשנתנו החרם וידענו ג"כ בבירור שעבר על החרם עכ"ל. והרא"ש ממשיך שם שבלאו הכי אינו בחזקת עבריין אלא הוא בחזקת כשרות כאשר היה עד הנה. א"כ צ"ע שנראה פה שאינו פוסק כתשובת הרא"ש שמביא בד"מ.+, וז"ל: מצאתי התשובה אשר יסד ר' אליעזר מגרמייזא וז"ל, אל יאמר אדם לא שמעתי החרם ולא כללתי עצמי בה. צא ולמד מיהונתן בן שאול, כי לא ידע יהונתן בהשבעת שאול ואפ"ה רצה שאול להרוג ליהונתן על השבועה ועל החרם בלי ידעתו /ידיעתו/. ונראה דאינו רוצה לומר דשאול היה יודע דיהונתן לא ידע מן החרם ואפ"ה רצה להורגו דזה אינו, דהא אונס רחמנא פטריה מולנערה לא תעשה וכו' +דברים כב, כו+, אלא ששאול לא רצה להאמינו שלא ידע מן החרם ואין אדם נאמן על זה ולכך רצה להורגו. וכן כתב הרמב"ן ז"ל במשפט החרם שלו +נדפס בסוף ספר כל בו+, וז"ל: יהונתן שוגג היה וקרוב לפושע, שהיה רואה את העם שאין אדם משים ידו לפיו ולא שאל, ואביו לא היה סבור ולא היה מאמין שהיה שוגג והיה רוצה לחייבו מיתה. ואמר לו העם כיון שנעשה הנס על ידו הדבר ידוע שהיה בשוגג, שאין הקב"ה עושה נס ע"י הרשעים המועלים בחרם. וכן ת"י בן עוזיאל +שמו"א יד מה, וע"ש מה שכתב רד"ק+ היונתן יתקטל דעביד פורקנא רבתא הדין בישראל חס קיים הוא ה' אם יפול משער רישיה לארעא, ארי קדם ה' גלי דבשלו עבד יומא דין, וכן אמרו בפרקי ר' אליעזר +פרק לח, וע"ש בפירוש בית הגדול אות כח ועי' בשו"ת הריב"ש באמצע סימן קעא+, עכ"ל. הרי קמן דאין אדם נאמן לומר שוגג הייתי או לא שמעתי. דא"ל דוקא יהונתן לא היה נאמן דהיה קרוב לפושע שהיה רואה העם שאינן אוכלין כמו שכתב הרמב"ן ז"ל, אבל שאר בני אדם נאמנים. זה אינו, דא"כ איך למד ר' אליעזר בדרכי התשובה +הוא ר' אליעזר מגרמייזא בעל הרוקח שהביא רבינו לעיל בשם המרדכי ועיין לעיל הערה ח' ועיין על אודות הרוקח לעיל בסימן יט הערה י"ד+ דאל יאמר אדם לא שמעתי בחרם מיהונתן, דלמא דוקא יהונתן משום דהיה קרוב לפושע. אלא ש"מ שאין צריך שיהיה קרוב לפושע אלא לענין שאין עונשין עליו במיתה, כמו שרצה שאול לעשות לבנו אם לא יהיה קרוב לפושע. דהרי אפילו מזיד בלא התראה אין ממיתין אותו עליה בב"ד. ואע"פ שהרוגי מלך אין צריכין התראה כמו שפסק הרמב"ם בהלכות מלכים +הלכה ח+, מ"מ קרוב לפושע בעינן. אבל לענין שאינו נאמן אפילו בלא פושע אינו נאמן. וכן משמע בתשובת בר ששת סימן רס"ב +ועיין בד"מ יו"ד סי' רכח אות כה שמביא: מיהו בתשובת הרמב"ן סי' נט וסה כתב בהקהל שהכריזו שכל מי שלא יבא בזמן כך וכך לב"ד יאבד זכיותיו שורת הדין שכל מי שאומר שלא היה בעיר ולא שמע הכרזה לא יפסיד. וצ"ע שפה אין פוסק רבינו כן. על אודות הריב"ש עיין לעיל סימן ו הערה כ"א+, דאין אדם נאמן לומר לא שמעתי אם לא שהיה חוץ לעיר שאז נאמן לומר לא שמעתי.
וא"כ לפי זה נראה דהואיל ואלו העדים היו בעיר אין נאמנים לומר לא שמענו וא"כ לפי דבריהם פסולים הן ופסולים להעיד, כמו שאמר ר' יהודה לגר שבא לפניו. ועוד נראה להביא ראיה ממשנה שלימה שעדות של אלו בטל, דתנן התם פרק שבועת העדות +שבועות דף לא ע"ב+: השביע עליהן ה' פעמים חוץ לב"ד וכפרו בב"ד חייבין על כל אחת ואחת, ואם השביע עליהן ה' פעמים בב"ד אינן חייבין אלא אחת. א"ר שמעון מה טעם הואיל ואינן יכולין לחזור ולהודות, עכ"ל. הרי ש"מ דהואיל ושתק בפעם ראשונה בב"ד שוב לא יכול לחזור ולהעיד, לכן פטור על השבועות האחרונות. וא"כ בנדון דידן נמי הואיל ושתקו וכפרו ע"פ החרם, והעובר על החרם הוי כעובר על השבועה כמו שפסק הרא"ש פרק שבועת הדיינין +ואולי מתכוון לדברי הרא"ש שם סי' ב שמביא ורש"י כתב ובדורותינו בטלו הראשונים שבועה לפי שעונשה גדול ותקנו לגזור עליו ארור בעשרה דהא אמרינן ארור בו שבועה. ובהגהות אשרי מוסיף: ואנו רגילין לומר על דעת המקום ועל דעת ב"ד אנו מחרימין דבר כך וכך שכן הוא כמו שטוען וכו'. אמנם בפרק כל הנשבעין סימן ז מביא הרא"ש דין זה, וז"ל: יש רוצים לומר אם הצבור גזרו חרם העובר עליה אינו פסול לשבועה או אם עבר על שבועה דאוכל ולא אוכל, וכן דעת רב אלפס. (ועיין שם בפלפולא חריפתא אות ה שאומר ולא ידעתי היכן כתב כן וב"י סי' לד וגם רבינו בפ' השולח לא הזכיר דעת רב אלפס בזה). ור"ת היה אומר שהוא פסול. ועיין ג"כ ברא"ש גיטין פרק השולח סימן ח.+, ומיד לאחר שיצאו מבית הכנסת היו שם בב"ד שגבה עדות ולא באו הם ולא הגידו הוי כאילו השביעום בב"ד וכפרו וא"כ שוב לא יוכלו לחזור ולהעיד, כמו שאמר ר"ש ולא יוכל +נ"ל שצ"ל: ולא יוכלו+ לחזור ולהודות וכן פסק המיימוני פרק ט' מהלכות שבועות +הלכה י+, וז"ל: אמר לעדים בואו והעידוני ואח"כ עמד בב"ה והשביע כל מי שיודע לו עדות יבוא ויעיד ולא באו ולא העידו, הרי אלו חייבין שהרי תבען תחלה. והוא שיהיו אז בב"ה ויהיה שם ב"ד, אבל אם לא היה בפני ב"ד אם ענו אמן חייבין בשבועת העדות כשיכפרו בעדותן בב"ד ואם לא ענו אין חייבין, עכ"ל. הרי קמן דאם השביע אותן בב"ה ושתקו ולא העידו הוי ככפרו בעדותן וחייבין משום שבועת העדות. וא"כ ה"ה שאם לא הודיעו עדותן ע"פ החרם שנתנו בב"ד הוי כאילו לא העידו ע"פ השבועה שבב"ד, והוי שתיקתן ככפרו בעדותן ושוב אינן יכולין להעיד. ואע"ג שכתב הרמב"ם אם היה שם ב"ד חייבין ואם לאו כו', דמשמע דאי לא היה שם ב"ד לא היו חייבין, נראה דלא מצריך שיהיה שם ב"ד אלא לענין שיהיה כפירתן מיד כפירה ושיהא נקרא כפירה בב"ד כי אין לחייבן משום שבועת העדות אלא בכפירה בבית דין, כמו שאמרינן שם בגמרא +שם /שבועות/ לב, א+: מנ"ל דכפירה צריכה להיות בב"ד דכתיב אם לא יגיד ונשא עונו +ויקרא ה, א+, במקום הראוי להגיד דהיינו בב"ד. אבל מ"מ אפילו לא היה שם ב"ד וכפרו הוי כאילו מושבעין ואם גבו ב"ד אח"כ עדות ולא באו חייבין, דעל השבועה לא קפיד קרא שתהיה בב"ד. וכן הוא פשוט במשנה זו שאמר השביע עליהן ה' פעמים חוץ לב"ד וכפרו בב"ד חייבין על כל אחת ואחת. וכן משמע מלשונו +לשון הרמב"ם הנ"ל+, דאף אם לא היה שם ב"ד וענה אמן חייב כשכפרו אח"כ. וא"כ בנדון דידן שהשביען בב"ה בחרם על כל מי שיודע עדות שיבוא ויגיד ואלו עדים לא באו לב"ד שישבו מיד אחר יציאת ב"ה, הוי כמושבעין חוץ לב"ד וכפרו בב"ד דחייבין משום שבועת העדות אילו תבעו אותם מתחלה, ואפילו לא תבע אותן תחלה לומר שוב אינן יכולין לחזור ולהעיד, דמ"מ כפירה בב"ד הוי הואיל ולא באו ולא העידו ע"פ החרם שנתנו בב"ה. דלא בעינן שתבע אותן תחלה אלא לענין שבועת העדות, כמו שמשמע מתשובת המרדכי פרק שבועת הדיינין שאכתוב למטה. ואע"פ שכתב הר"ם דצריך עניית אמן אם לא היה שם ב"ד, נראה דהיינו דוקא כשהוא עצמו משביעו אבל כשנותנין חרס /חרם/ בב"ה אין צריך לענות אמן ואפ"ה החרם חל עליו, כדפסק הרמב"ן במשפט החרם שלו והביאו בתשובת בר ששת סימן קע"ח +אין זה נמצא בפירוש בסימן המסומן אלא בסימן קעא, ע"ש. והב"י ביו"ד סי' רכח כתב: ובתשובות להרמב"ן סי' רפ פסק שהנשבע שלא יכנס בתקנת הקהל ע"כ חל עליו תקנת הקהל ואם אינו נוהג כמותם נכשל בחרם תקנתם - ואין אדם צריך לענות אמן במה שהצבור מנדים או מחרימים או משביעים. ובמשפט החרם שלו הנדפס בסו"ס הכל בו כתב: אבל בחרם אף על פי שלא קבל עליו ואפילו לא היה שם בשעת גזירה - הרי החרם חל עליו ואסור לו לעבור על אותה גזרה כמושבע מפי עצמו. וזה מובא בתשובת הריב"ש סימן קעא הנ"ל.+ ונראה שזהו כוונת הרמב"ם שכתב שצריך שיהיה שם ב"ד בשעת השבועה והשיגו שם הראב"ד וז"ל: ומה צורך שיהיה הב"ד בבהכ"נ בשעת השבועה והלא אין מקפידין על השבועה באיזה מקום שתהיה ואין מקפידין על הכפירה, עכ"ל. ונראה לי פשוט דדעת הרמב"ם כי אם היה ב"ד שם היה כאילו מושבע מפי בית דין ואין צריך לענות אמן, אבל כי ליכא ב"ד שם צריך לענות אמן. וא"כ בכאן הואיל ונתנו חרם +בהוצאת ווארשא יש פה כוכב ולמטה נמצאת הערה זו: בזמן הזה בטל דיני חרם ע"פ דינא דמלכותא+ בעדות אין צריכין לענות אמן ע"פ חרם, וא"כ הואיל וכפר אח"כ הוי כופר בעדותו ושוב לא יוכל לחזור ולהעיד. וא"כ נראה דעדות אלו בטלים ומבוטלין, הואיל וכפרו בתחלה ע"פ החרם שוב אינן יכולין לחזור ולהגיד.
ואין להקשות על דברי ממ"ש המרדכי פ' שבועת הדיינים +אצלנו אין זה בפרק המסומן אלא בסוף פרק שבועת העדות סימן תשסג+: נשאלתי על מעשה שאירע הקהל +שם: שהקהל+ נתנו חרם בבהכ"נ על כל מי שיודע עדות שיעיד קודם שיצאו מחצר בהכ"נ, ויצאו ולא העידו ולאחר זמן באו עדים שהיו בבהכ"נ ואמרו לא שמנו לבנו אז להעיד ועתה זכרנו ובאנו להעיד. והשיב +בהגהות הב"ח שם אות מ כתוב שצריך למחוק תיבת והשיב+, נ"ל דמקבלין עדותן דהא אמרינן פ"ב דכתובות +כ, ב+, רב אשי הוה ידע ליה סהדותא לרב כהנא וכו' א"ל ולאו הכי והכי הוה א"ל לא ידענא, לסוף אידכר רב אשי אסהיד ליה כו'. ולא דמי להא דתנן +שבועות לא, ב+: השביע עליו ה' פעמים בב"ד וכפר אינו חייב אלא אחת ואמר ר"ש הואיל ואינו יכול לחזור ולהודות, די"ל שאני התם דכפר לגמרי וכיון שהגיד שוב אינו חוזר ומגיד +כתובות יח, ב+, מספר החכמה +מחבר ספר החכמה הוא רבינו ברוך ב"ר שמואל ממגנצא, שהיה מגדולי הפוסקים ומחשובי הפייטנים במאה העשירית לאלף החמישי ועיין על אודותיו לעיל בסימן ל הערה מס' כ"ב+, עכ"ל. וא"כ נראה מזו התשובה בתחלת המחשבה סתירת כל מה שכתבתי, מ"מ כשנדקדק אדרבה תשובה זו ראיה לדברי. תחלה אומר כי נ"ל תשובה זו תמוהה מאד. חדא, במה שהביא ראיה מרב אשי דאידכר ואזיל כו'. דשאני התם דלא השביעו תחלה ולבסוף היה נאמן לומר דאידכר דמתחלה לא רמי עלויה לזכור עדותו. אבל כשמשביעין אותו אימא דאינו נאמן לומר אח"כ דאידכר, דודאי כל אדם מדקדק בשמעו קול אלה אם יודע מעדות זו. וע"כ צריכין לחלק בהכי, שהרי דוק באותה משנה דלעיל ברישא דמתניתין, שבועת העדות כיצד אמרו אין אנו יודעין לך עדות משביע אני עליכם ואמרו אמן הרי אלו חייבין. והקשה שם הר"ן +בפרק שבועת העדות, ברי"ף יד, ב+ מה טעם חייבין דהואיל ואמרו בב"ד אין אנו יודעין לך עדות אינן יכולין לחזור ולהודות, כמו בסיפא דמתניתין דהשביעו ה' פעמים בב"ד דפטור מטעם הואיל ואינו יכול לחזור ולהודות. ותירץ הר"ן, וז"ל: וקרוב בעיני דאם לא יגיד +ויקרא ה, א+ דדרשינן מיניה דאם לא הגיד שוב אינו חוזר ומגיד, בתר ושמעה קול אלה +שם /ויקרא ה', א'/+ כתיב. ומפני שדרך העדים להשמט שלא להעיד אע"פ שאמרו בתחלה אין אנו יודעין ובתר +שם: אם בתר שבועה אמרו וכו'+ שבועה אמרו יודעין אנו אין חוזר ומגיד, שלא השיאן התורה עון באין יודעין אלא בתר קול אלה. ועוד, שקרוב לומר בעיניו דאין זה מיקרי חוזר ומגיד כשאמרו תחלה אין אנו יודעין ולבסוף העידו +שם: שקרוב הדבר דמאין אנו יודעים ליודעים אנו לא מיקרי חוזר ומגיד, אלא בראשונה לא הגידו כלום ועכשיו מגידים.+ ומה שאמר ר"ש בסיפא מפני שאין יכולין לחזור ולהודות לאו מטעם כיון שהגיד שוב אינו חוזר ומגיד אלא מטעם דלא משוו נפשייהו רשעים, שהרי כפרו בתחלה אחר שהשביעם עכ"ל.
הרי קמן דבין לתירוץ ראשון או שני דברי התשובה זו אינם ברורים. דלתירוץ ראשון צריכין אנו לחלק בין כפרו בלא שבועה לכפרו ע"פ שבועה, א"כ מה ראיה לדרב אשי דהתם לא השביעו. וכ"ש לתירוץ שני דטעמא הוי משום דאין משימין עצמן רשעים, דאין לחלק בין כפרו לגמרי ובין שתקו דמ"מ עברו על החרם ורשעים הם. ועוד יש להקשות על דברי התשובה דמוקי דברי ר"ש בכפרו לגמרי, דאין זה לשון משמעות המשנה כלל. חדא, דלא נקט אלא השביעו חמש פעמים וכפר, דמשמע דלא היה כפירה אלא לבסוף ולא בין שבועה לשבועה. ועוד, דאי בכפירה ממש מיירי היה למתניתין לחלק מיניה וביה הכל בהשביעו ה"פ בב"ד ולא כפר אלא באחרונה, דאז היה יכול לחזור ולהעיד ולכן חייב על כל אחת ואחת. אבל אי כפר בין שבועה לשבועה, דאינו יכול לחזור ולהודות אינו חייב אלא אחת. אלא ש"מ דאף בדשתק אינו חייב אלא אחת. ולכן נראה דפשיטא דלדעת הרמב"ם שתיקה ככפירה דמיא, דהא כתב לעיל ועמד בב"ד והשביע על כל מי שיודע לו עדות כו'. וא"כ מדשתקו ולא העידו ע"פ החרם הוי ככפירה ואינן חוזרין ומגידין. וכ"ש לדעת הר"ן דפירש בתירוץ האחרון, דטעמא משום דלא משוו נפשייהו רשעים ולכן אינן חוזרין ומגידין, דפשיטא דלפי טעם זה אין לחלק בין שתקו או כפרו, דהא מ"מ משוו נפשייהו רשעים.
א"כ ודאי עדות של אלו אינה כלום, ואפילו אמרו נמי שלא שמו לבן בראשונה להעיד מ"מ לא מהימני לומר שוגגין היו בחרם, כמו שכתבתי לעיל וראיה מיהונתן בן שאול. וא"כ הואיל ופסולים הם לפי דבריהם, אין נאמנים לפסול אחרים כמו שכתבתי לעיל. אלא נראה דאף לדעת התשובה ממרדכי שהבאתי לא קאמר אלא היכא דהוא עצמו נותן אמתלא זו לומר לא שמנו לבנו להעיד אז שתיקה לא הוי ככפירה, אבל אי לא אמר טעם לדבריו למה שתק בראשונה כ"ע מודו דשתיקה ככפירה דמיא, ושוב אינו חוזר ומגיד. וחלוק כזה מצינו לענין איסור והיתר באשיר"י פרק הניזקין +גיטין פ"ה סימן ח דין נתנסך יינך אינו בגמרא שם אלא ר"ת מביאו בתוס' והרא"ש מצטטו ועל זה מביא דברי הריצב"א+ גבי האומר לחבירו נתנסך יינך ושתק נאמן דשתיקה כהודאה דמיא +ב"מ לז, ב; יבמות פז, ב.+ וכתב שם הרא"ש בשם הריצב"א, דאפילו במקום ששתיקה כהודאה דמיא אם שתק תחלה ואח"כ הכחישו ואמר שתקתי תחלה לפי שהייתי מחשב לידע אם הוא אמת נאמן, וה"ה נמי לענין כפירה. וכאן הואיל ואמר אמתלא לדבריו שתקתי מטעם זה בתשובה זו דנאמן. ולא הביא ראיה מדרב אשי אלא שטענה זו טענה מעליא הוי ושמצינו לפעמים שאדם שוכח עדותו תחלה ולבסוף זוכר. אבל לא הביא ראיה מדבר /מדרב/ אשי, דאפשר דהא דרב אשי חוץ לב"ד הוי ולכך אע"פ ששתק תחלה היה יכול לחזור ולהעיד, או שלא אמר ע"פ שבועה. אלא ע"כ אינו מביא ראיה אלא שזו טענה מעלייתא הוי ולכן נאמן, אבל היכא שאינו טוען לא טענינן ליה. ולכן קאמר דהא דקאמר ר"ש הואיל ואינו יכול לחזור ולהודות דמיירי בכפירה גמורה הואיל ולא טען בסוף, דמשום זה שתק דהרי כפר עדיין, א"כ אותה כפירה בראשונה היתה ולכך לא יוכל לחזור ולהודות, דהואיל ולא טען למפרע נגלה דשתיקתו ראשונה היה כפירה ראשונה. זהו מה שנ"ל ליישב תשובה זו.
אף בנדון דידן, שאלו העדים לא טענו שמשום זה שתקו, אנן לא טענינן להו ועדותן בטלה. וכזה מצינו הרבה דהיכא דהוא לא טען אנן לא טענינן ליה, דהרי הודה בפני שנים ואמר משטה אני בך נאמן ואנן לא טענינן ליה, כדפסק האשיר"י פרק זה בורר +סנהדרין פ"ג סי' כה. ועיין ב"י בח"מ ריש סימן לב.+ וכמו שלא טענינן ליתומים טענות דלא שכיחי אע"ג דאילו טען אביהן נאמן, כמו שפסק האשיר"י פ"ק דב"ב +סי' ט, וז"ל שם: ואי טעין פרעתיך בתוך זמני אע"ג דאין נאמן יראה שצריך לישבע שבועת היסת כיון שטוען טענת ברי אבל ביתמי לא משבעינן ליה מספק. ועיין שם בפלפולא חריפתא אות י.+ וא"כ הואיל ואלו העדים לא טענו אנן לא טענינן להו ועדותן בטלה, ואפשר דאפילו אי אמרי העדים ג"כ בנדון דידן דלא שמו לבם להעיד. דדוקא דבר הנעשה קודם שבאו להעיד מזמן רחוק אז שייך לומר לא שמו על לבם ולסוף זכרו, דומיא דמעשה דרב אשי דמשמע שהיה בכה"ג. דגרסינן פרק ב' דכתובות +כ, ב+ רב אשי הוה ידע סהדותא לרב כהנא א"ל מי דכיר מר האי סהדותא א"ל לא, א"ל ולאו הכי והכי הוה, א"ל לא ידענא לסוף אידכר רב אשי כו'. משמע דלגמרי היה נשכח ממנו, שאע"פ שהיה מזכירו לא זכר ולבסוף נזכר. אבל דבר הנעשה קודם יום או יומים פשיטא שאין לומר לא שמנו לבנו להעיד. וא"כ הואיל ושתקו תחלה הוי ככפירה, ואין חוזרין ומגידין לכ"ע. וא"כ אלו עדיות בטלין ומבוטלין לא שרירין ולא קיימין.
עוד נ"ל מטעם אחר להביא ראיה שעדיות אלו בטלים. מהא דאיתא ג"כ בפ"ב דכתובות +שם כ, א+: הני בי תרי דידעי סהדותא ומינשי חד מינייהו, מדכר חד לחבריה. איבעיא להו הוא עצמו מאי, רב חנינא אמר אפילו עצמו, מר בריה דרב אשי אמר עצמו לא. והלכתא עצמו לא, ואי צורבא מרבנן הוא אפילו עצמו. ופירש"י הוא העד צורבא מרבנן מעיד, דאי לאו דכי רמי אנפשיה מידכר מעצמו לא היה מעיד אספיקא. הרי דאי אינו צורבא מרבנן אינו נאמן אח"כ. והרי בנדון דידן שמוהר"ר מרדכי דיבר לעדים להעיד כמו שהועד עליו בב"ד, שראיתי מקויים בכתב הגאון מוהר"ר שכנא ש"ן +הוא ר' שכנא מלובלין, רבו וחותנו של רבינו, ועי' תחילת סי' מה+, דודאי אינן יכולין להעיד. ואף לפי הרמב"ם דפסק הלכות עדות פ"ח +הלכה ג, וע"ש בלחם משנה+ דאם בעל דין ת"ח שפיר דמי, כיון שהוא ת"ח הוא יודע שלא יהיה העד מעיד אם לא שזכרו מעצמו עכ"ל. נראה דמ"מ אינו דומה לנדון דידן, דהתם מיירי שבעל דין יודע שהעד יודע בדבר ולכן מותר להזכירו. אבל בנדון דידן שרבי מרדכי אף אם יהיה לו דין צורבא מרבנן מ"מ לא היה יודע מעדות זו, שהרי בעדות הראשונות שהעיד ר' מרדכי עצמו לא הגיד מאלו העדיות מאומה. אם כן לא ידע מאלו העדיות, וא"כ אין חילוק בין צורבא מרבנן לשאר העם. ועוד דאין לנו דין ת"ח בזמן הזה, כמו שפסק מהר"י מולין ומהרי"ו אחריו +בשו"ת מהר"י ווייל סי' קכט מביא: ושמעתי שכתוב בספר האגודה שבזמן הזה אין ת"ח רשאים לנדות לכבוד עצמם או לקנוס ליט' זהב המבזה ת"ח משום דבדורותינו אין קרוי ת"ח כמו בימיהם שהיו יודעים ובקיאים בכוליה תלמודא, במקרא, במשנה, בהלכו', באגדות, ספרא וספרי וכו' וע"ש ג"כ סי' קסג שמאריך לפלפל בדין זה ומביא את פסק רבו מהרי"ל הנ"ל+ והוא הדין בנדון זה. +בשו"ת מהרי"ל סי' סז מביא בשם אגודה דבעונות אין ת"ח עתה שיודע אפי' מסכת כלה עכ"ל. תא חזי מר זה המחבר היה קודם הגזירות שידוע שאז היו גאוני ארץ ועתה הדור היתום הזה שאין בו יודע בין ימינו לשמאלו וצפרניהם של ראשונים ושיחתן עדיפא מכריסן ומתורתן של אחרונים כלום יש בדור הזה שיש לו לפקפק בזה. ולא שייך בזה יפתח בדורו כו' דההוא לענין דינא ולשמוע אליו נאמר ולא לעניין כבוד כדילפינן מן ואל השופט וגומר.+ ואע"ג דפסק הגאון ה"ה מוהר"ר שכנא ש"ן לר' אליהו דין ת"ח ואף לאשתו דין ת"ח לקנוס ליטרא דדהבא לאשת ר' מרדכי +עיין בתשובה הבאה שמרת דבורה בת ראובן אשת ר' מרדכי רייס הוציאה לעז זנות על אשת ר' אליהו ב"ר מנחם+, הלא כתבתי בכתבי הראשון כוונתו בזה, ולא מטעם דיש דין ת"ח בזמן הזה. ועוד נראה לי דבנדון דידן אינו מועיל שהוא צורבא מרבנן, דהואיל והועד עליו שהחזיר אחר עדי שקר לשכור, ואיבד כחו של צורבא מרבנן שיוכל להזכיר לעדים. דגרסינן פ"ק דמכות +ה, ב בשינוי לשון קצת+: ההיא איתתא דאתאי סהדי ואשתקור אייתי סהדי ואשתקור אזלא אייתא סהדי אחריני דלא אשתקור, אמר ריש לקיש הוחזקה זו. ר' אלעזר ור' יוחנן אמרי אם היא הוחזקה כל ישראל מי הוחזקו, עכ"ל הגמרא. משמע דאף ר' יוחנן לא קאמר אלא מטעם דכל ישראל לא הוחזקו, אבל מ"מ היא עצמה הוחזקה. וא"כ בנדון דידן נראה להוכיח דהעדים פסולים, דהרי העדים לא זכרו העדות מעצמן אלא שדיבר עמהם ר' מרדכי, וא"כ לפירש"י דבעי שיהא העד ת"ח פשיטא דאין עדותן עדות. אלא אף לפירוש הרמב"ם דאי בעל דין צורבא מדרבנן מהני, מ"מ צורבא מרבנן זה הוחזק לחזר אחר עדי שקרים. מה נאמר אם הוא הוחזק כל ישראל מי הוחזקו זה אינו, דהרי העדים מצד עצמן אינם נאמנים הואיל ור' מרדכי דיבר עמהם, א"כ אמאי היה להועיל מצד צורבא מרבנן וזה כבר אבד זכותו.
על כן אומר דפשיטא וברור כשמש בצהרים דעדות זו בטילה ומבוטלת אפילו העידו עדים אחרים מאלו שדבר ר' מרדכי עמהם, כ"ש שאותן בעצמן העידו שאין עדותן כלום. כ"ש וק"ו בן בנו של ק"ו, שעדות זו נגבה שלא בפני בעל דין בהחבא והבעל דין התרה בו שאל יגבה עדות שלא בפניו, שעדות זו בטלה. דאפילו בעדות שלא בפני בעל דין גרידא פסק הר"ן פרק כיצד הרגל והאשיר"י +ב"ק פ"י סי' ג ועי' ג"כ בשו"ת הרא"ש סו"ס מא+ והמרדכי פרק הגוזל בתרא +שם סי' קמז+ והטור ח"מ +סי' כח+, דעדות שהוגבה שלא בפני בעל דין שאין דנין על פי אותה עדות /הערה זו מתייחסת למלים: פסק הר"ן פרק כיצד הרגל/ +בכל הספרים כתוב בטעות כיצד מברכין, ושם אין כלל דין עדות ומה שכתב רבינו פה שהר"ן פסק כן עיין בהגהות וחדושי מהרל"ח טור או"ח סי' תקלא אות א שכתב: ודוגמא לזה הראני אדמו"ח הגאון האמיתי מופת הדור מו"ה ישעיה ברלין נ"י בתשובות חכם צבי סימן נב שהוכיח במישור שפירוש הרי"ף בב"ק הוא הנ"י כיון שהביא דברי הריטב"א שאין זה דרכו של הר"ן וא"כ ה"ה הכא ועיין בענין זה בסי' ג, כ'; יב, ס"ג: טז, נ"ח; סח, ו וצב, ס"ה ובפרק כיצד הרגל (ברי"ף י, ב) מביא הנ"י וז"ל: אבל בעלמא צריך עיון כיון שהתירו לקבל כשהוא חולה אם עברו וקבלו כשהוא בריא אם קבלתן קבלה, ורבותינו ז"ל אמרו דלא עשו ולא כלום דהוי להו טועין בדבר משנה דחוזר [סנהדרין לג, א] וכן הדין בשאר מקומות עכ"ל הרא"ה ז"ל ובריש הגוזל ומאכיל [קיב ב] גבי וכי מקבלין עדים שלא בפני בעל דין חזר ז"ל מספיקו וכתב כסברת רבו דהוי טועה בדבר משנה וחוזר ועיין מה שכתב הנ"י בפרק הגוזל ומאכיל (ברי"ף לט, ב) בשם הריטב"א ועי' ג"כ בשלטי הגבורים שם אות א והב"י בטור ח"מ סי' כח מביא את המרדכי, הרא"ש והנ"י בדין זה ע"ש ועיין עוד בהגהות וחדושי מהרל"ח בטור ח"מ סי' שעה אות ג שכותב שרבנו בד"מ שם אות א מציין את הפירוש שמסביב לרי"ף במסכת כתובות בשם נ"י אע"פ שאצלנו רשום הר"ן ובפרק אלמנה ניזונית (ברי"ף נט, א) סובר שם הר"ן ג"כ שאין דנין בעדות שנגבתה שלא בפני בעל דין. ע"ש ג"כ בשלטי הגבורים אותיות א - ג.+ ואע"פ שכתב המרדכי שם בשם הראב"ן דמהני בדיעבד מדמכשיר ליה לגבי אונס שלא בפני בעל דין ש"מ דבלא אונס כשר בדיעבד, דאי לא מהני ע"י אונס נמי מיפסל עכ"ל +/הערה זו מתייחסת על הראב"ן/ ר' אליעזר ב"ר נתן המכונה ראב"ן היה מבעלי התוספות הראשונים שבאשכנז, ונזכר גם בתואר ר' אליעזר הזקן או ר' אליעזר ממגנצא. נולד בערך בשנת תת"ן ונפטר קרוב לשנת תתק"ל. למד מפי חכמי מגנצא וחכמי רינוס, והוא מזכיר ביחוד את הריב"א שהיה ראש וראשון לבעלי התוספות שבאשכנז. עמד עם חלופי מכתבים בעניני הלכה עם ר' מאיר ב"ר שמואל חתנו של רש"י ועם בניו הרשב"ם ורבינו תם. כלם העריצוהו והעניקו לו כבוד. ספרו אבן העזר כולל שו"ת, פסקי הלכות למסכתות שונות וגם ביאורים לנוסחי תפילות. הספר נתפרסם מאד עוד בחיי המחבר והשפעתו היתה גדולה גם בדורות שלאחריו. יש שמכנים אותו בדורות הבאים צפנת פענח, הראב"ן כתב גם ספר אבן הראשה שהוא כעין קיצור של אבן העזר; סדר התפלות; תוספות ראב"ן; קובץ מנהגים; פירוש למסכת אבות וכעשרים וחמשה פיוטים. מלבד אלה חיבר גם קונטרס גזרות תתנ"ו המפרט את רדיפות היהודים והשמדת הקהילות על נהר רינוס.+ +עיין בחדושי אנשי שם על המרדכי הנ"ל אות כ.+ נראה דע"כ לא קאמר אלא שהוגבה שלא בפני בעל דין כבר אלא שעשה בלא אונס, אבל במקום שהצר השני עומד וצווח שלא יגבו אותו שלא בפניו, וגם נראה לעינים שהכמין עדים בסתר ודאי בהא לא פליג, דהא בכהאי גוונא לא מצינו שמקבלין לכתחלה ע"י אונס. ועוד, דאף אי ראב"ן פליג מ"מ יחיד הוא וקדמון הוא בדבר זה, דפוסקים אחריני חולקים עליו. דהטור כתב סתמא בלא מחלוקת דאין דנין ע"פ אותה עדות. +עיין בד"מ ח"מ סי' כח אות ט שמביא תקנת הגאונים המובאת בהגהת מרדכי בדפוס חדש כשמקבלים עדים מקטטות ומריבות שאין לעדים להעיד בפני בע"ד כדי שלא יעשו זע"ז קטטות כשישמעו עדותן גם הדיינין לא יגלו עדותן שקיבלו לבעלי דינים כדי שלא ילך בעל הדין ויתקוטט עם העד, אבל על עסקי ממון מקבלין בפני בע"ד עכ"ל הגהות. ונראה דלא מימרי הג"ה זו אלא בדבר שדנין ב"ד כדי להשקיט קטטות ומריבות או משום לעשות שלום מותר לקבל עדות שלא בפני בעל דין ולקנוס החייב בדרך קנס, אבל לדון בין ב' בעלי דינים לא נראה שתיקנו בזו הגאונים לקבל עדות שלא כדין, ואם תיקנו לא נתפשטה תקנתן ואין לסמוך בזו על דברי יחיד נגד כל הפוסקים כנ"ל.+ וכן הר"ן דהוא היה בתרא טפי וידוע שהלכה כבתראי מאביי ואילך. +כלל זה דהלכה כבתרא לא נזכר בתלמוד אבל נמצא בגאונים ראשונים, שכל מקום שחולקים שני אמוראים ולא נפסקה ההלכה אז נוקטים הכלל דהלכה כבתראי. והטעם כתבו התוס' בקידושין מה, ב ד"ה הוה עובדא, לפי שהאחרונים דקדקו יותר מהראשונים להעמיד הלכה על בוריה. אבל הרא"ש בסנהדרין פ"ד סי' ו אומר שהאחרונים ידעו סברת הראשונים והכריעו ועמדו על עיקרו של דבר. כן היא דעת הרי"ף בסוף מסכת עירובין ויומא פ"ח. והטעם שאמרו שהלכה כבתרא מאביי ורבא ואילך ולא לפני כן, כתבו ראשונים לפי שקודם לכן לא היו התלמידים שונים אלא מה שקיבלו מרבם, אבל מאביי ורבא ואילך חקרו כל הדעות ולפעמים מצאו שהרב הולך בשיטה שאינה אליבא דהלכתא. ועי' מהרי"ק שורש פ"ד שגם במחלוקת הפוסקים שאחר התלמוד אומרים הלכה כבתראי במקום שדברי הראשונים כתובים על ספר והם מפורסמים, שאז ראו האחרונים והכריעו נגדם.+ וכן פסק הגהת מיימוני +ברמב"ם הלכות חמץ ומצה פ"ח הגהות מיימוניות אות ג: ואנו אין לנו אלא דברי מהר"ם דהוא בתרא והוא דברי שלום אבל אין מוסיף מה שמסיים רבנו פה, אלא מוסיף שם ועוד שרבינו יוסף ט"ע ורבינו שמעיה ורש"י ותשובת הגאונים ורבינו המחבר כתבו כדבריו, משמע שאינו סומך לגמרי על הטעם דהלכה כבתרא אמנם בב"י בטור א"ח סי' תעג בד"ה ומ"ש רבינו בשם רבינו תם מביא את הגהות מיימוניות וז"ל: ואנו אין לנו אלא דברי הר"מ דהוא בתרא וידע דברי כולם עכ"ל+ דמטעם זה אין לנו אלא דברי מהר"ם שהיה בתראה וידע דברי הראשונים טפי מינן.
קנצי למילין לפי ד' טעמים אלו שכתבתי, נראה לי שהם ד' יסודות חזקים שראוי לפי הנראה לבטל עדות אלו. וא"כ הדבר חוזר ליושנו לפסק הראשון שפסק הגאון מוהר"ר שכנא וכמו שכתבתי לך גם קודם זה +כוונתו לפסקו של ר' שכנא המובא בסימן מה, והראיות שמביא שם לדברי רבו, עיין שם+, והבאתי ראיה לפירוש הנ"ל מבושת ומפסקי מהר"ם מירזבורג ז"ל +הוא רבינו מנחם מריזבורג ממדינת זכש"ן. חיבר ס' דינים גדול, וקצתם נדפסו בסוף שו"ת מהר"י ווייל. ושם יש דיני בושת שרבינו מתכוון להם בשו"ת מהר"י ווייל שנדפסו בירושלים תשי"ט נמצא דין זה בעמוד קעו טור א ועי' ג"כ שו"ת מהרי"ו סימן קלג.+ עוד מצאתי שם בדיני בושת דין ה' +המלים בדיני בושת דין ה באותיות רש"י ובסוג' בדפוס א+, וז"ל: דין ראובן אמר על שמעון שזקינתו היתה שפחה ועדים העידו ששמעו כן, לא יפה עשה ראובן וגם העדים, אחרי שאין עדותן עדות הרי אינו אלא הוצאת לעז וחייב דין או נידוי עכ"ל. הרי נ"ל סעד לכם דאף אם הצרעה העוקצת +ואולי הוא ע"פ הגמרא בסוטה לו, א על הפסוק ושלחתי את הצרעה לפניך אמר ר"ל שהיא זרקה בהם מרה וסימתה עיניהם+ שמעה הדברים, מ"מ הואיל ואין כאן עדות ברורה שהוא אמת חייבים דין או נידוי. ואם כן אחרי שמהר"ם סתם ולא פירש מהו דין, א"כ זכינו בדין שפסק הגאון מוהר"ר שכנו /שכנא/. זה נ"ל לכתוב למכ"ת דרך משא ומתן להלכה ולא למעשה ע"פ דברי, כי ידעתי שלא הגעתי עדיין למדרגה זו +עיין הערה ג' בתשובה מה+, ומ"מ לא רציתי להמרות פיך. והנה אהובי גיסי +א"א לברר לאיזה גיס מתכוון פה ודאי הוא שאינו מתכוון לר' ישראל ב"ר שכנא, שהרי אינו מזכיר בתשובה זו שר' שכנא היה חותנו אבל היו לו ארבע אחיות, והכוונה לאחד מבעליהן ועיין סימן סז הערה ל"ד+ כל אלו הדברים כתבתי לך ולא לזרים אתך, באם כן הוא כדבריך שכתבת לי אבל לא בדרך פסק. ושלום, נאום משה איסרלש מקראקא.
@שו"ת הרמ"א סימן מה
מי אנכי כי אבוא הלום ואדברה למלחמה ולא לשלום על דברי ריבות אשר בשעריכם ק"ק בריסק, על דין עסק ביש הידוע בענין שהאחת הוציאה שם רע ותלתה קלקלה בחבירתה לאמר עליה שעם מנאפים היה חלקה רק שנתפשה, והיא לא נתפשה ודבר ומילין לחבר. ומ"מ דברה מה שעלה על לבה, ורעיוניה על פיה סליקו לגלות מחשבתה אשר היה בקרבה. והנה ידעתי כי אם דברי לא יגרעו ולא יוסיפו וכלא נחשבו, גם כי יש ת"ל אלהים שופטים בארץ הקרובים אל החילול, ובידם המקל והרצועה להרים מכשול להכות ולקלל, ואין נחשבתי נגדם כי בחכמתו יתהלל המתהלל. ועוד בה שלישיה, כי איככה אפצה פה וארים ראש, לחרוש ולדרוש, לפסוק על מעשה הבא לפנינו בעוד מ"ו קיים הוא ובית דינו, הוא גולת הכותרת, עטרת תפארת, גחלת הנשארת, נר ישראל ואורו יזהיר כזוהר השמים יעופף זרחת, ושמן משחת קודש מעשה מרקחת, הוא אשר נודע בשערים, ראש הגבורים, הגאון מוהר"ר שכנא ש"ן.
אך הואיל וראיתי שהר"ר אליה בן מנחם +הוא בעל האשה שיצא עליה הקול, והאשה שהוציאה את הקול היתה מרת דבורה בת ראובן אשת ר' מרדכי רייס, הנזכר בתשובה הקודמת, וע"ש הערה מ"ה+, לבש בגדי נקם, לנקם ולא לרחם, ושלח למרחקים להביא לחמ"ו. ושלח ג"כ לרבני עירנו וחכמיה, לשפוט את בעלת ריבו ולהאכילה פרי מעלליה. והוכרחתי לענות עמהם, אף כי לא עלי היה הדבר אלא עליהם, כמאמר ר' יוסי מעולם לא עברתי על דברי חבירי כו' +שבת קיח, ב+, כ"ש אנכי שלא יכולתי לעבור פי אדוני ורבותי, אשר אמרו לי לעלות עמהם לדוכן את האשה הזאת ולגדור גדר שלא יעשה עוד כמו כן. +/ההערה מתייחסת למליצה: לעלות עמהם לדוכן/ בביטוי דומה לזה משתמש רבינו כשמדבר על עלותו לכסא הרבנות בקראקא בגיל צעיר, וז"ל בהקדמתו לד"מ א"ח: ואני בנו משה נער הייתי ועדיין לא זקנתי, כרמי שלא /שלי/ לא נטרתי, ועל אחרים נתמניתי להורות לב"י דרך ילכו בו ולתלמוד קטנתי - רק על אוהבי ורעי שאמרו לי עלה אז נשענתי - ולא עברתי על דברי חברי ועליתי ובמקום שאין איש השתדל להיות איש קויתי, ושלא תהא לי עליה זו ירידה צפיתי, ושלא אשגה בהוראה תמיד יראתי. ומזה נראה שבזמן כתבו תשובות מה ומו היה עוד צעיר לימים. גם מהלשון בתשובות שכותב בין השאר זה נ"ל לכתוב למכ"ת דרך משא ומתן להלכה ולא למעשה ע"פ דברי, כי ידעתי שלא הגעתי עדיין למדרגה זו, משמע שעמד אז בשנים הראשונות לרבנותו. ועיין במאמרי הרמ"א בתלפיות שנה ד חוברת ג - ד עמו' תשמ"ח, תשמ"ט שהוכחתי שרבינו נתמנה לרב בקראקא בשנת ש"י בערך. אבל פרופיסור באלאבאן בספר בית ישראל בפולין בעריכת י' הלפרין, כותב כי הוא נתמנה לרב בשנת ש"ז. אמנם ר' חיים ב"ר בצלאל כותב שלמד יחד עם רבינו בישיבת ר' שכנא עד שנת ש"ט. ובפנקס ועד ארבע ארצות ע' כא כותב בטעות: הרמ"א החל להרביץ תורה בקראקא בשנת שי"ג. עיין לעיל סימן י בענין ספרי הרמב"ם שהדפיס מהר"ם מפאדובה, ותשו' זו נכתבה בשנת ש"י ורבינו כבר היה אז מפורסם בכל ארץ פולין כפוסק מומחה. ועיין ג"כ ד"מ יו"ד סימן שצא אות ב, ואמו מתה י' טבת שי"ב.+ ועוד לפי הנראה נתן הגאון אדוננו נשיא אלהים בתוכנו, רשות לכל תלמידים לדבר בענין, וזה קטן וגדול שם הוא +ע"פ איוב ג, יט.+ וזה ניכר מתוך כתביהו שקיים כל העדות שנשלחו הנה, ובודאי כוונתו בזה לשלחם הנה והנה לאפושי גברי אתא, כי ברוב עם הדרת מלך +משלי יד, כח ופסחים סד, ב.+ ועוד נוסף כי בדרך אחרת אלך כי לא אפסוק שום דבר, רק ראיתי פסק הגאון סתום וקצר ולא הביא ראיה לדבריו, כדרך לעולם ישנה אדם את תלמידו דרך קצרה +שם חולין סג, ב.+ ואולי כיון למה דגרסינן פרק כל הבשר גבי כחל +חולין קי, א+: רבי יוסי בר אבא מתני, אנא כחל של מניקה שניתי +בכל ההוצאות כתוב בטעות שניתן+ ומתוך פלפולו של ר' חייא שנה לו כחל סתם. ופירש"י ר' חייא היה מחודד מאוד ומבין מעצמו וכסבור שתלמידיו מחודדין כמותו, וסבור שיבין רב את דבריו ולא הבין +ע"ש שלשון רש"י קשה קצת, שכתב: כשחזר ושנאה לפני ר' חייא שנה לו סתם וסבור שיבין רב שאין אסור אלא מניקה ולא הבין. ועיין במהר"ם שי"ף שמבאר: ר"ל כשלמד אח"כ דין זה מר"ח שנה לו ר"ח סתם וסמך על המבין.+ כן בדרך זו עשה לנו רבינו וסתם לנו. לכן אמרתי שאביא ראיה על כל דיבור ודיבור שיצא מפיו, אחת דבר אדוני שתים זו שמענו +תהילים פרק סב, פסוק יב.+ ואל ישיבו עלי כמו שמצינו פרק השוכר את הפועלים +בבא מציעא דף פד, עמוד א+; כי נח נפשיה דר"ש בן לקיש הוה קא מצטער בתריה ר' יוחנן טובא, אמרו רבנן מאן ליזיל ליתביה לדעתיה, ניזיל ר' אלעזר בן פדת דמחדדן שמעתתיה. אזל יתיב קמיה, כל מילתא דהוה אמר ר' יוחנן א"ל תניא דמסייע לך. אמר את כבר לקישא, בר לקישא כי הוה אמינא מילתא הוה מקשי לי כ"ד קושייתא ומפרקינא ליה כ"ד פרוקי וממילא רווחא שמעתא ואת אמרת תניא דמסייע לך, אטו לא ידענא דשפיר קאמינא. לא דמי, שאני לא אומר בלשון תניא דמסייע ח"ו, כי ידעתי בהגאון הנ"ל שאין צריך סיוע לדבריו מכ"ש מאיש אשר כמוני. אך אגלה מהיכן תוצאות פסקיו, ולא אהיה רק כמורה מקום על פסקו לומר כי אלולי לא נכתב עדיין ראוי ליכתב, מכח הראיות והטעמים שאכתוב כפי דעתי הקלושה.
ואומר על פי העדות שראינו שבאו הנה בקיום של האלוף מוהר"ר צבי, לא בא עדות מכוונת אלא על אשה אחת שמה דבורה בת ראובן ז"ל אשת מהר"ם רייס. ועליה העיד יהודה בר משה פידלר ור' מרדכי בעלה ורבי יונה בר יצחק ואחיה משה ואשת כמר יעקב יואלש. זהו תוכן העדות שבא הנה אע"פ שלא כוונו לגמרי יחד מ"מ עדותן קיימת, ואדרבה עדיף טפי כדאיתא בירושלמי בפרק זה בורר +סנהד' פ"ג הל"ט, ושם הגיר' רב הונא, וכ"ה שם פ"ד ה"א+: רב כד הוה חזי סהדי מכוונין חקר, כד הוה חמי סהדי הכן והכן הוה מכוון. ופירוש כשהיה רואה עדים שהיו אומרים עדותן כעין כל אחד היה חושש לשקרים ובעצה אחת כוונו לשונם, והיה חוקר ודורש אותם. אבל אם לא היו אומרים ממש כל אחד אלא זה אומר בכה וזה אומר בכה, רק שהיה עדותן מכוונות בלא הכחשה לא היה דורש כ"כ. ולכן ע"פ עדות אלו דן אותה הגאון הנ"ל למלקות ארבעים. +בין העונשים שהיו הרבנים יכולים להטיל בימים ההם על החוטאים היו: הטלת החרם, עונשי ממון וגוף, מאסר ומלקות. לקמן בסימן פו כותב רבינו: ואף כי היא ראויה לעונש אם דברה עליו דברים שאינה יכולה לברר בזה ובשאר דברים וכן במה שדיבר הוא עליה, מ"מ כבר כתבתי שאין דעתי לדון אלא בדברים הנוגעים בדיני ממונות אבל העונשים שנתחייבו זה נגד זה אטיל על ב"ד שלהם שיענשו כל אחד לפי מה שיאות ביניהם. עי' בשו"ת משאת בנימין סי' כב שמתאר שב"ד הטיל עונשים על בעל שהיה צריך לגרש את אשתו והשתמט: והכל על פי הב"ד של המגרש שרבים המעידים איך שקשרו ואסרו אותו והכו אותו בעיר פאהרובישטש ושמו עליו שומרים וגם כשהוליכו אותו לעיר וויניצא ליתן הגט אע"ג דהתירו מעליו כל כבלי ברזל מ"מ משמע ששמו שומרים והוליכו אותו ברשותם ותחת ידם ולא הלך בעצמו וברצונו. ועיין ג"כ באהלי יעקב להרב ש' אסף עמ' ע"ו - ע"ט על אודות מנוי דיינים בקהילות, סמכותם והעונשים שהיה באפשרותם להטיל. וכן עיין ספרו של הנ"ל העונשין אחרי חתימת התלמוד.+ ונ"ל ראייתו וטעמו מהא דכתב מהר"ם מירזבורג דיני בושת דין ט"ז +המלים דיני בושת דין ט"ז בסוגריים ואותיות רש"י בד"א, ועיין בתשובה הקודמת הערה נ"ו ודין זה שם ע' קעז טור ב+, וז"ל: הקורא לאשת חבירו זונה או פרוצה סופג ד' מלקיות +שם כתוב: סופג ארבעים מלקיות אמנם אח"כ מבאר דמלקין ליה מלקות אחת על כל מנה ומנה, כמו שמביא רבינו להלן בשמו. א"כ הכוונה פה היא שהוא פוסק ד' פעמים לט מלקיות.+, והשוו אונאת דברים לפריעת הראש משום כבוד בנות ישראל ההגונות, ותנן +ב"ק צ, א+: הפורע את ראש האשה נותן לה ארבע מאות זוז. ומדלא מגבינן קנסא בבבל מלקינן מלקות על כל מנה ואי לא /תיבת: לא כפולה/ לא ציית מנדין ליה, עכ"ל. הרי קמן דמי שקרא לאשה זונה או פרוצה חייב ד' מלקיות, כ"ש במי שהוציא לעז ודופי על אחת מבנות ישראל הכשרות שחייב מלקות. אע"ג דתנן פרק החובל +שם צא, א וע"ש באוה"ג+: אמרי במערבא משמיה דר' יוסי בר אבין ביישו בדברים פטור. כתב הרמב"ם בהלכות חובל ומזיק +פ"ק הל' ה וע"ש שפוסק ע"פ הירושלמי שאם בייש ת"ח חייב+ ויש לב"ד כח בכל מקום ובכל זמן לגדור כפי מה שיראו וגובין בין בבבל ובין בא"י. כן השיב רב שרירא גאון, וז"ל: על המבייש בדברים דקיי"ל שהוא פטור, מ"מ מנדין אותו עד שיפייסו כראוי לפי כבודו. וכתב הרא"ש פרק החובל +ב"ק פ"ח סי' טו והרא"ש מביא שם את דברי ר' שרירא גאון, אבל הרמב"ם אינו מביאו ורק מדגיש שם בהלכה ז' שאין למבייש חלק לעולם הבא+, ומסתברא דיותר הוא בושת של דברים מבושת של חבלה שאין דבר גדול כלשון הרע ודבה שאדם מוציא על חבירו. ולכן נראה דמשום זה הטעם פסק מורנו מהר"ש הנ"ל להלקותה +כן צ"ל: להלקותה, דהא מדובר פה בהאשה דבורה בת ראובן אשת ר' מרדכי רייס שהוציאה לעז על אשתו של הר"ר אליה בן מנחם וכן לעיל כתוב שעל פי עדות אלו דן אותה הגאון הנ"ל למלקות ארבעים אמנם בכל ההוצ' כתוב להלקותו+, וא"כ כבר נתבטלה טענת האשה דבורה הנ"ל, שלא תוכל לומר שהיא לא הוציאה השם רע כי היא שמעה מאחד שמו ליב בן משה פידליר, כי אף אם האמת היה אתה מ"מ היא חייבת מדין בושת הואיל והיא גורמת הבושת על פי עדיות הנ"ל. כדתנן פרק החובל +ב"ק פו, ב+: המבייש את הערום חייב +בכל ההוצ' כתוב פטור אבל במשנה ובברייתא כ' כפי שתקנתי, והגמרא מקשה ערום בר בושת הוא ומתרץ רב פפא דאתא זיקא כרכינהו למאניה ואתא איהו דלינהו טפי וע"ש בתוס' ד"ה ערום+, ואמרינן עלה בגמרא נשבה בו הרוח והגביה בגדיו ונראה כערום ובא אחר והוסיף בהפשטתו חשיב כבושת, וכן פסק הטור ח"מ סימן ת"כ. וא"כ בנדון זה שבודאי דברים הראשונים גילן הרוח, כי דברי רוח היו וזאת האשה דבורה הוסיפה בהפשטת הקול, היא חייבת בבושת. וא"כ הואיל וחזר לנו דין בושת לדין מלקות, א"כ היא חייבת אף אם האמת אתה. כ"ש עכשיו שזה עומד בשאגת אריה וצווח בקול יהודה +הוא העד יהודה בר משה פידלר הנ"ל+ לאמר, כי לא צדקה כי לא ממני נעשה הרעה כמו שמבורר בעדות הנגבית, שהיא אינה נאמנת. דאם לא כן בטלת כל דין מוציא שם רע, דכל אחד יאמר ששמע מפי חבירו אע"פ שחבירו מכחישו, וא"כ לא שבקת חיי לכל בריה. ודמיא להא דאיתא נמי פרק החובל +ב"ק צא, ב+: תני רבה בר בר חנה קמיה דרב שורי הרגת נטיעותי קצצת, אתה אמרת לי להורגו אתה אמרת לי לקצצו פטור. א"ל א"כ /לא/ שבקת חיי לכל בריה כל כמיניה, עכ"ל. וא"כ ה"ה בנדון זה. ועוד דכתב ר' ירוחם בספר תולדות אדם וחוה בחלק חוה נתיב כ"ו ח"ד בשם הרמב"ן, דכל עד מפי עד והראשון מכחישו הב' שאמר בשמו אינו נאמן +לענין אשה שאמרה פלוני חכם טהר לי הכתם ושאלו לאותו חכם ואמר שאינו כן, נאמן החכם והיא אינה נאמנת לומר טהורה אני+ וכתב שכך קיבל, עכ"ל. וא"כ הדבר ק"ו, דאפילו במקום שהאמינו לעד מפי עד נאמן, כ"ש במקום שלא האמינוהו שאין להאמינו ושעליה להביא ראיה שהיא לא גרמה בושת זו, ואם לא בודאי היא בת מלקות כפסק הגאון הנ"ל.
אבל אין נראה לחייבה מטעם הוצאת שם רע דפסק המרדכי סוף פרק החובל ע"א וע"ד +ב"ק פ"ח סי' קה+ שחייב מלקות, וכן היא תשובה זו כתובה על ספר הישר +ע"פ יהושע י, יג; ועיין בע"ז כ"ה א: הלא היא כתובה על ספר הישר, מאי ספר הישר א"ר יוחנן זה ספר אברהם יצחק ויעקב שנקראו ישרים+ תשובת הרשב"א סימן תחנ"ה +בח"א של השו"ת שלו בכל ההוצאות רשום בטעות סי' תתנא+ וכן פסק מוהר"ם הלכה למעשה +שו"ת מוהר"ם מרוטנבורג סי' קלב.+ דזה הטעם לא שייך הנה על פי עדיות אלו, דהרי כלן פה אחד העידו שלא אמרה דבורה הנ"ל אלא שהנכרי רצה לאנסה, או שהפילה לארץ או דחפה. ואף גם הדבורה עצמה לא העידה אלא שלאחר שהאשה קללה את הנכרי אז נפל הנכרי בבגדיו עליה וכמעט שפרחה רוחה של האשה תחתיו, כן נראה תוכן העדות. וא"כ נראה לפי זה שאין זה שם רע כלל על האשה, דאונס רחמנא פטריה +ב"ק כח, ב.+, דמה היה לה לעשות כי אם לצווח וכן עשתה ולית מאן דאשגח בה. וכאשר יקום איש על רעהו ביער והרגו כן הדבר הזה +ע"פ דברים כב, כו.+ וגם לא היתה נאסרת על בעלה +בכל ההוצ' נמצאת פה הגהה זו: ע"כ מצאנו בהעתק ואולי הדפיסו תשובות רבות מהעתקת סופר ולכן מוצאים בהן שגיאות מחמת העתקות רבות. ועיין לעיל בסימן נב הערה ו' מכוכב.+
@שו"ת הרמ"א סימן מו
ראה ראיתי את עני עמי ואת העשוי להם ושיד נכרים תקיפה עליהם בעונות הדור, באודות הערבות שעשו בני קרימונו"י מחמת האלוף הר"ר יצחק בר שלמה ז"ל, בסבת שהיה אפוטרופוס של היתומים וע"י זה העליל השר עליו כאשר ידוע החמס הנעשה לו. וניזק בחזירתו מן המצוה, דהיינו כשרצה להפטר מן האפוטרופסות ובנתנו חשבון לפני יודעי דת ודין כאשר הכל ידוע. וצדקתו ענתה בו על כתבים שיש לו בידו מב"ד של ק"ק קרימונו"י, וע"י זה נתגלגל שהוצרך להעמיד ערבות נגד השר שלו. ובסבה זו ניזקו ערביו ונתפסו בכבלי ברזל, ויש לחוש מפני החסרון שלא יפלו מדנים וריבות בשעריהם על הנזקין והשבת והצער שהגיע לערביו הנ"ל.
ונתבקשתי לחוות דעתי בזו ונתפתיתי להשיב את אשר עם לבבי. ואומר בודאי ידוע תשובת מהר"ם והיא במרדכי פרק הגוזל בתרא +ב"ק פ"י סימן קס+ ותשובת הרא"ש כלל י"ח +סימן ו+, בתשובת המעמיד חבירו ערב נגד הנכרים ואנסו הנכרי והעליל עליו עד שהוצרך להוציא מעותיו או לשלם שנית. ולכן לא אדבר מזו לעת +אולי צ"ל לעת עתה+, כאשר כל דיין יוכל להבין דבר מתוך דבר מתוך תשובתו שם ומשם ישכיל וידע לנדון זה, ואף כי הדבר נחוץ עלי לעת כזו. ולכן לא אכתוב אלא הברור לי לעת כזו, ואומר: נראה דדברי מוהר"ם והרא"ש לא קאי אלא על מה שהוצרך להוציא על זה נגד הנכרי, אבל מה שניזק הערב בגופו בסיבת תפיסתו ושבתו וצערו פשיטא שאין על המעמיד סילוקו ולפצותו מהא מכמה טעמים. חדא, דענין תפיסה הוי אונס דלא שכיח ובהא לא מתחייב המעמיד, כדפסק בהדיא [מהרי"ק] בתשובותיו סי' י'. +בהוצאות מאוחרות כתוב פה מהרא"י, אבל אין זה נמצא בשו"ת מהרא"י. אולם בדפוס ראשון כתוב מהרי, ואחרי האות יו"ד יש רווח של אות חסרה, ולכן תקנתי פה למהרי"ק. ובשו"ת מהרי"ק שורש י' ענף י"ב מדבר מזה ואף מביא ראיה מפרק מי שאחזו, כדברי רבינו כאן.+ וכתב שכן כתב ר' יעקב בתשובותיו. +שם אינו מביא את ר' יעקב בתשובותיו. ואולי יש פה טעות הדפוס, כי שם התובע בתשובת מהרי"ק הוא ר' יעקב, ואפשר שהכוונה היא לכתב טענותיו של ר' יעקב התובע, שהמהרי"ק נבחר מרחוק להיות דיין שלישי בדין זה ומשתדל לברר את טענות התובע. וז"ל שם: ואמנם נראה לענ"ד שאם היה יעקב טוען דבר שאין רגילות כלל בכדבר הזה שלא חייב שמעון לפרוע לו - דאיכא למימר שלא אסיק שמעון אדעתיה שהיה יעקב מפזר כל כך בדבר זה. וראייה יש מפרק מי שאחזו אלא שאין בידי להאריך כל כך. המדפיסים טעו לחשוב שכוונת רבינו בדברי מהרי"ק היא לא לכתב הטענה של התובע ר' יעקב, אלא לכתב של חכם בשם ר' יעקב הנזכר שם בענף ח בדין אחר באותה המחלוקת, ולכן הוסיפו את המלה בתשובותיו כאילו מדברים על ספר שו"ת. לפי דברינו הכוונה בתשובותיו היא טענות ותשובות התובע ר' יעקב כפי שצטטתי מדברי מהרי"ק.+ והביא ראיה לדבריו מגמרא דגיטין פרק מי שאחזו +גיטין עג, א+ כמו שהאריך שם. ודמיא הא מילתא לאחד מן השותפין שנתפס בהלוכו לצורך השותפות, דפסקו הרא"ש בתשובה כלל פ"ט. +והוא בשו"ת הרא"ש כלל פט סי' ד. בכל הדפוסים כתוב בטעות כלל פח. ועיין ג"כ שו"ת מהר"י בן לב ח"ב סי' עג, ושם מציין סי' פט בתשובות הרא"ש.+ והרמב"ן בתשובותיו סי' כ' +בשו"ת הרשב"א המיוחסות לרמב"ן סי' כ, ושם מסיים: וכ"ש שאינו חייב לפדותו שלא קבל עליו נזקי גופו של שותפו אא"כ מנהג בכך, שהכל הולך אחר המנהג+ והגהות מרדכי דבבא בתרא +פ"ג באמצע סימן תרס+, דאין חבירו חייב לפדותו מן התפיסה. וגדולה מזו כתב בטורים הארוכים בשם ספר האגודה ריש סימן ר"ז. +והוא בב"י בח"מ ריש סי' רז וגם מצטט את ספר האגודה שחי אחר בעל הטורים ומפה ראיה ברורה שההשערה בסימן א' הערה ו' נכונה, שבכל מקום שמזכיר רבינו טור הארוך כוונתו לב"י שנדפס עם הטור, כי לפני כן נדפס הטור בעצמו והיה הספר קטן יותר בכמותו ולאחר שהוסיפו את הב"י נעשה גדול וארוך בהרבה ולכן מכנהו לפעמים טור הארוך. ועיין סי' לא הערה י"ז ופד הערות ו', ט"ו על אודות בעמח"ס האגודה עיין לעיל סימן כז הע' י'.+ באחד ששלח אחר חבירו לבוא אליו וקבל עליו לפצותו מכל הפסדות ונתפס בדרך ופטרוהו מלשלם, כי לא היה מסוכן ואונסא דלא שכיח הוא עכ"ל. הרי קמן דאף במקום שמחוייב לפצותו מכל אונסין וערעורים מ"מ בתפיסה אינו מחוייב לפדותו, והוא הדין בנדון זו אף על גב דמחוייב לפצותו מן הערבות מ"מ אינו מחוייב לשלם לו דמי פתיסתו /תפיסתו/. ואין לחלק ולומר דודאי תפיסה הבא לו מאונס לא סליק ליה אדעתא, אבל בכאן שהתפיסה היא כדי שיקיימו את ערבותן ודאי תפיסה כזו סלקו אדעתן, כי כן דרך הארץ לכוף הערב לפרוע הן בתפיסה או בשאר כפיות. אמת כן הוא יש לחלק בכך, אבל עיקר הראיה שהבאתי לא היה אלא לדמות לזו ענין הצער והשבת הנעשה, דמחוייב לסלק מהם הערבות ושעל ידי זה יפטרו מן התפיסה. מ"מ האונסין האחרים שנעשו להם זה לא עלה על דעת, והוא הדומה לראיה. ועוד דפטור כאן מכל נזק שהגיע להם ומן בטלתו ובושתו וצערו בתפיסתו מהא דאיתא בפרק הגוזל עצים +ב"ק צח, א+ דגרמא בניזקין פטור +המלה פטור בסוגריים ובאותיות רש"י בד"א+, ודבר זה גרמא בניזקין הוא. וכן כתב בהדיא הרשב"א בתשובה +היא סי' כ הנזכרת לעיל בהערה ז' שהרי המהרי"ק מצטט מלה במלה.+ אמעשה כזו, והביא מהרי"ק בתשובותיו סימן קנ"ה +ענף ו.+ ועל כן נראה לי פשוט, שאין לחייב האלוף הנ"ל בשום דבר מחמת צער הנתפסים או בטלתן או דמי בושתן אפילו מדינא. כ"ש שאין דנין בזמן הזה דברים דלא שכיחי ולית בהו חסרון כיס כמו בושת וצער כדאיתא פרק החובל +ב"ק פד, ב+, ופסקו שם הפוסקים +סמ"ג עשין צה ש"ע ח"מ סי' א סעיף א ופסקינן דעבדינן שליחותייהו רק במידי דשכיחי ואית בהו חסרון כיס כגון הודאות והלואות, אבל במידי דלא שכיחי אפילו אית בהו חסרון כיס כגון חבלות או דשכיחי ואין בהו חסרון כיס כגון בושת לא עבדינן שליחותייהו ואין דנין עכשיו שאין לנו דיינים סמוכים+ והרמב"ם פ"ה מהלכות סנהדרין +הלכות ט, י ובסימן י כותב: אבל שבת ורפוי גובין מפני שיש בהם חסרון כיס, וכן הורו הגאונים ואמרו שמעשים בכל יום לגבות שבת ורפוי בבבל וצ"ע דלפי זה יתחייב לשלם ביטול בדיננו אמנם מהרא"ש והרי"ף שלא פירשו דבריהם משמע שאין גובים שבת ורפוי. ועיין בב"י טור ח"מ סי' א שכתב: ומ"מ לענין הלכה כיון שהרי"ף והרא"ש לא ביארו דעתם והרמב"ם ביאר דבריו וכתב שכן הורו הגאונים ואמרו שמעשים בכל יום לגבות שבת ורפוי בבבל הכי נקטינן+ ואע"ג דאמרינן פ"ק דבבא קמא +טו, ב+ ופרק החובל +ב"ק פד, א+, דאע"ג דאין מגבין קנסות בבבל מ"מ אם תפס לא מפקינן מיניה והוא הדין בדינים אלו, כמו שפסקו הפוסקים הרי"ף והרא"ש פ"ק דבבא קמא +ברא"ש סי' כ וברי"ף סוף דף ו, א+ ופרק החובל +ברא"ש סי' ב וברי"ף ל, א+ והרמב"ם פ"ה מהלכות סנהדרין +הלכה יז, וע"ש בהגהות מיימוניות אות ז.+ מ"מ בנדון זה לא מהני תפיסה מטעמים הראשונים שכתבתי, דמאחר (לא) [דלא] נתחייב בצערן ובביטולן ובבושתן, צריכין להחזיר לו את שלו אף אם תפסו כ"ש אם לא תפסו. זהו הנראה לי בדין הצער והביטול והבושת שלהם. אמנם לא ראיתי עתה לירד לעומקא דדינא בענין מה שהוציאו בזה מחמת אונסין אי מחייב האלוף הנ"ל להחזיר או לא, כי לדעתי יתפשרו בזה. ואף כי נוכל לעמוד על זה מתוך התשובות שנתבארו לעיל, כמו שכתבתי למעלה. והמשכילים יבינו ויזהירו כזוהר הרקיע +ע"פ דניאל יב, ג+, ובזו שלום על ישראל אביע. כה אומר וכו'.
@שו"ת הרמ"א סימן מז
+תשובה זו נמצאת בשו"ת אבקת רוכל למרן סימן פג, אבל אין השאלה ניתנת שם.+ ילמדנו רבינו ראובן חלה ונטה למות וקודם פטירתו צוה לתת סך מה לעניי ארץ ישראל וסך מה לאחיו ומת אז וחיים לכל ישראל שבק, ובאו אלו המעות ביד איש נאמן מופקדים בעד +בכל ההוצאות כתוב ביד העניים אבל נראה שצ"ל כפי שתקנתי+ העניים ואחיו. ועתה היורשים מערערים באומרם כי הצואה אינה עשויה כהוגן, לפי שכתב בצואה שנתנם במתנת בריא ולא במתנת שכיב מרע ולא נזכר שום קנין בצואה. ועתה יורנו רבינו אם זכו העניים אם לאו.
תשובה: אין בטענת היורשים ממש, שמאחר שזה היה שכ"מ כשצוה אין ספק שצוה לתת לעניים שבארץ ישראל במתנת שכיב מרע היה. ומה שכתב שנתנה במתנת בריא, אפשר שהוא טעות המצווה שחשב ליפות כחם באמרו שהיא מתנת בריא, או הסופר טעה וכתב כן מדעתו. ואין לומר כיון דקיי"ל דיד בעל השטר על התחתונה +ב"ב קסז, א; כתובות פג, ב+ אין לנו כח לתקן דברי השטר, דלא אמרינן יד בעל השטר על התחתונה אלא בלשון הכתוב בשטר שיש לו שתי משמעיות אחת לזכות ואחת לגרוע מהזכות. אבל במקום שמתבטל השטר מהדרינן לקיומיה והבא לבטל עליו הראיה, כדאשכחן בשטר הכתוב בשבת או בעשרה בתשרי. דתניא בפרק גט פשוט +ב"ב קעא, א.+ דאמרינן שטר מאוחר הוא וכשר, וכ"כ שם נמוקי יוסף +ברי"ף עט, א למטה בעמוד+ וכן כתב מגיד משנה בפרק כ"ג מהלכות מלוה +הלכה ד+ בשם ר"ח ור"ש והרמב"ן והרשב"א וכתב שעוד יש לזה ראיות אחרות. וכן כתב בעל העיטור +מאמר א על אודות בעל העיטור עיין לקמן סימן קל הערה ב'+ ובעל התרומות +שער נו אות ח בכל הדפוסים רשום בטעות שער כ"ו על אודות מחבר ספר התרומה עיין לעיל סימן יח הערה ל"ג+ וכן כתב הרא"ש בתשובה +כלל סח סימן יד.+ ובנדון דידן כיון שאילו היינו אומרים שמתנת בריא היתה ואין בה קנין היתה מתנה בטלה, יש לנו לפרשה בענין שתהיה קיימת.
וכל זה הוא כי יהבו להו ליורשים כל טעותייהו, שסוברים דמתנה זו כשאר מתנות בריא שאם אין בה קנין בטלה היא. אבל לפי האמת נ"ל אפילו תהיה מתנת בריא ממש אע"ג דלית בה קנין הרי היא קיימת, משום דצדקה היא וצדקה כתב המרדכי בפ"ק דב"ב +סי' תפז וכן בהגהת מרדכי לפ"א באמצע סי' תרנט+, דכיון שגמר בלבו לתת הצדקה חייב כאילו הוציא מפיו. וכתב מהר"י קולון +סי' קסא ענף ו+ שכ"כ ר"פ +הוא רבינו פרץ הידוע בכינויים ר"ף מהר"ף ומהרפ"ש (=מורינו הרב פרץ שיחיה=) היה תלמידם של ר' שמואל מאיברא, ר' יחיאל מפריס, ר' יעקב מקינון ותלמיד - חבר ובין /ובן/ עירו של ר' יצחק מקורביל בעל הסמ"ק. המהר"ם מרוטנברג מכנהו בתארים חשובים: ארי שבחבורה, שר הבירה, מורי הר' פרץ שיחיה ר"פ לא חיבר ספר פסקים אלא הוסיף הגהותיו לסמ"ק, לתשב"ץ ולחבורים אחרים, וגדולי הפוסקים מצטטים אותו עיקר פעולתו של ר"פ ותלמידיו היתה עריכתן וחיבורן של תוספות, שזכו להתפשטות והתקבלות מהירה+ ולזה הסכים הוא ז"ל, ורבים חולקים ואומרים שצריך להוציא בשפתיו +עיין תשובת מהרי"ק הנ"ל ענף ה, ורמב"ם הלכות מתנות עניים פ"ח הלכה א.+ ובנדון דידן שהוציא בשפתיו אפילו אם היה בריא דבריו קיימים אע"פ שלא קנו מידו, ואין ליורשיו שום טענה בדבר לדברי הכל. וא"ת הא אמרינן בפרק שור שנגח ד' וה' +ב"ק לו, ב+, גבי ההוא גברא דתקע לחבריה אמר הואיל ופלגא דזוזא הוא לא בעינא ניתביה לעניים, הדר אמר ניתביה ניהלי איזיל איברי ביה נפשאי. א"ל רב יוסף כבר זכו בהו עניים, ואע"ג דליכא עניים הכא אנן יד עניים אנן. ופירש"י יד עניים אנן, רב יוסף גבאי הוה. משמע טעמא שהיה שם רב יוסף שהיה גבאי, הא אם לא היה שם לא זכו עניים. י"ל שכבר כתבו התוספות שם /ב"ק ל"ו ב'/ +המלה שם בסוגריים ובאותיות רש"י בד"א והוא בתוספות ד"ה יד עניים אנן, והתרוץ הראשון שם בתוספות הוא מפני שאין אדם נותן צדקה דבר שלא בא לעולם ואע"פ שרש"י פירש כאן דאיירי בתפס משלו דאי לאו הכי לא מגבינן ליה בבבל, צ"ל דתפס חפץ ולא מעות ולכן הוי החצי - סלע מחוסר גוביינה וכדבר שלא בא לעולם+ והרא"ש +ב"ק פ"ד סי' ג+ שר"ח פירש, שזה לא היה רוצה לחזור בו מן הצדקה אלא היה רוצה ללוותו לפי שעה ולהחזיר אחר לעניים תחתיו. וא"ל רב יוסף יד עניים אנן וזכינו בו במעמד שלשתן, ואמרינן בפ"ק דערכין +ו, א וע"ש בתוס' ד"ה משבאת+ האומר סלע זו לצדקה משבאת ליד גבאי אסור לשנותה עכ"ל. ולפי פירוש זה אין צורך ליד עניים אנן לענין לחזור בו, שאע"פ שלא היה הגבאי שם לא היה יכול לחזור בו. ועוד שהרי כתב שם הרי"ף +ברי"ף יח, ב+, דליכא למימר שאם לא היה שם גבאי לא זכו בו העניים, דהא אמרינן בפ"ק דר"ה +ו, א+ בפיך זו צדקה, אלמא בדיבורא מחייב. והא דאיצטריך רב יוסף לומר יד עניים אנן משום דההוא פלגא דזוזא לא הוה ברשותיה, אבל מידי דאיתא ברשותיה ואמר הרי הוא לעניים זכו ביה עניים ולא מצי למיהדר ביה. וכך תירצו התוספות והרא"ש +עיין הגהות ט"ו, ט"ז+ וכן דעת הרמב"ם, שכתב בפ"ח מהלכות מתנות עניים +הלכה א בהוצאת - ווארשא רשום בטעות פ"ה+: הצדקה הרי היא בכלל הנדרים, לפיכך האומר הרי עלי סלע לצדקה או הרי הסלע זו לצדקה חייב ליתנה לעניים מיד.
הרי מבואר דלדברי הכל דכיון שאמר סלע זו לצדקה אע"פ שלא היה שם הגבאי זכו בה העניים, מאחר שאותה הסלע היתה ברשותו. ה"נ בנדון דידן כיון שצוה לתת מנכסיו שהיה ברשותו סך מה לעניים, זכו בהם העניים אף על פי שלא היה שם הגבאי. ועוד, שהרי כתב רבינו ירוחם +ספר אדם נתיב יט ח"א על אודות רבנו ירוחם עיין לעיל סימן ה' הערה מ"ד+ דאדם חשוב או טובי העיר הוו יד עניים, ונראה מדבריו אע"פ שאינם גבאים. וכן מוכח בגמרא +ב"ק לו, א+, מדמייתי עלה הא דאמר רב יהודה אמר שמואל ר"ג ובית דינו אביהם של יתומים הם. וכשעושים צואה דרך להמצא שם אנשים חשובים וה"ל יד עניים, וא"כ אפילו היו נכסים אלו שצוה לתת לעניי א"י ביד אחרים זכו בהם העניים. ועוד, שאפילו לא היה שם שום גבאי ולא אדם חשוב, ואפילו לא היו הנכסים ברשותו אלא מופקדים ביד אחרים זכו בהם העניים, שהרי כתב הרי"ף בפ"ק דמציעא +ברי"ף ג ע"ב.+ ומטלטלי דאמרינן שאע"פ שיכול להוציאו בדיינים והקדישו אינו קדוש ה"מ היכא דכפריה דצריך להוציאו בדיינים, אבל היכא דאית ליה פקדון גבי חבריה וכי תבע ליה יהיב ליה ניהליה כמקרקעי דמי דקי"ל דפקדון ברשותיה דמריה הוא, והכי איתמר משמיה דגאון כדאמרינן עכ"ל. וכ"כ הרא"ש +סי' יב+ והר"ן +מובא שם בנמוקי יוסף+, וכתבו עוד דהכי מוכח בפרק הספינה +ב"ב פח, א+ גבי ההוא גברא דאייתי קרי לפום נהרא, וכן פסק הרמב"ם בפ"ו מהלכות ערכין +הלכה כה וע"ש ג"כ הלכה כב.+
נמצא דבנדון דידן זכו עניי ארץ ישראל במה שצוה לתת לעניי ארץ ישראל במתנת בריא, אפילו אם היו הנכסים בשעת מתנה מופקדים ביד אחרים. ואפילו אם לא היה שם בשעת הצואה לא גבאי ולא שום אחד מחשובי הקהל לא היה יכול לחזור בו, ואם היה חוזר בו לא היה ממש בחזרתו. כ"ש זה שלא חזר בו שזכו בהם עניי א"י, וכל מי שהנכסים הנזכרים בידו חייב לשלחם לעניי א"י. ועם היות הדברים פשוטים נדרשתי לאשר שאלוני. נאום הצעיר יוסף קארו.
@שו"ת הרמ"א סימן מח
+בכל ההוצאות נמצאת הגהה זו לפני התשובה: תשובה שהשיב הגאון הרב המחבר על תשובת הגאון מהר"י קאר"ו הקודמת. ועיין בד"מ ח"מ סי' רנ אות ז שכתב, וז"ל: מזה יש ללמוד ג"כלדין שכתבתי ריש סי' זה דאם כתב בצוואת שכ"מ שנותן במתנת בריא ואין בו קנין דמתנתו בטילה - והוא פשוט לדעתי ולא כתבתי רק שראיתי תשובת הרב בעל ב"י שכתב בה שקנה בכה"ג דתלינן בט"ס ואני השבתי לו כזה. ובאו דברי שנינו לפני מוהר"ם מפדווה והסכים לדברי דלא קנה כמו שמבואר מהראיות בתשובות הנכתבות על זה, וע"ל סי' רנג עוד מזה.+ באתי להשיב מפני הכבוד לדברי הגאון הגדול מורינו ורבינו יוסף קאר"ו יצ"ו, אשר מימיו אנו שותים מקנקנו וכדו. ומה אוסיף בשבחו לכבדו, מאחר דכל מה דאת משבח ליה את מגנה במעשה ידו +ע"פ המאמר ב"ב קסד, ב: לעולם אל יספר אדם בטובתו של חבירו שמתוך טובתו בא לידי רעתו, ופירש רשב"ם: בא לידי רעתו, לידי גנותו ועי' ג"כ ברכות לג, ב משל למלך ב"ו שהיו לו אלף אלפים דנרי זהב והיו מקלסין אותו בשל כסף והרי גנאי הוא לו+, יברכהו השם בנפשו ומאודו. ובהיות כי אחר השבח ראוי להיות התפלה +עי' ברכות לב, א: דרש ר' שמלאי לעולם יסדר אדם שבחו של הקב"ה ואחר כך יתפלל. וכן ברמב"ם הלכות תפלה פ"ב הלכה ב: ומגיש שבחו של הקב"ה ואח"כ שואל צרכיו שהוא צריך להם בבקשה ובתחנה+, על כן אתפלל אל ה' על העתיד להאריך ימי מורנו ורבינו, נשיא אלהים בתוכנו, ושנותיו בטוב ובנעימים לבלות עד בשוב ה' שיבת ציון יראו עיניו ועינינו.
ובהיותי אין איש דברים אדלג על ההרים, לבוא אל כוונתי ולבוא בדברים קצרים, שלא יהיו דומות למרובות ונעתרים. והנה אומר מתניתא דמר וספרו אנא מתני, כאשר ראינו בתשובתו דמר על אודות הצוואת שכיב מרע הנעשית במדינות אלו לעניי ירושלים והיה כתוב בה שנקנה במתנת בריא, ואלו דברים אשר סדרתי על דברי התשובה. והנה חלילה להמרות דברי מכ"ת דמר וכל החולק עליו כחולק על השכינה. ובכן הסכמנו פה והכרחנו האיש לשלוח מאה זהובים פו' שהם נגד ס' דוקט"י וויניזיא"ה, כפי פסק תשובתו דמר. אך אמנם דברי התשובה תורה הם וללמוד אני צריך, ולא אוכל לעמוד עליה אם לא בשנשא וניתן על זה. וידוע מאמר ר' יוחנן פרק השוכר את הפועלים +ב"מ פד, א+ בר לקישא כי הוה אמינא מילתא הוה מקשה וממילא רווחא שמעתתא, ורז"ל דימו דברי תורה לעין וכו' +מן ורז"ל עד פה בסוגריים ובאותיות רש"י בד"א. וצ"ל לעיל והכוונה לתענית ז, א, שמן המעיין מתפרצים תמיד ובאים מים חיים, כן בחד"ת. והוא מבוסס על מאמר חז"ל על הפסוק הוי כל צמא לכו למים, אין מים אלא תורה.+
ואתחיל להתבונן בדברי מר מה שכתב בראשונה לזכות לעניים +המלה לעניים בסוגריים ובאותיות רש"י בד"א+ ואין בטענת היורשים כלום, שמאחר שזה היה שכיב מרע כשצוה אין ספק שמה שצוה במתנת שכיב מרע היה, ומה שכתב שהיה במתנת בריא טעות המצוה שחשב ליפות כחן באמרו שהוא מתנת בריא, או הסופר טעה וכתב כן מדעתא דנפשיה. ויש לשאול בזה מהא דכתב נמוקי יוסף פרק מי שמת +והוא ברי"ף עא, ב וז"ל שם: ומיהו הא דאמרינן דדברי שכיב מרע ככתובין וכמסורין ולא בעי קנין היינו היכא דלא כתב בשטר מהיום אבל אי כתב בה מהיום או מהיום ולאחר מיתה בעי קנין דכל שמחיים מקנה לא קנה בדיבור דסימנא לחיים קאמר וזה ברור בעיני המפרשים ז"ל+, מתנת שכיב מרע שכתב בה מהיום בעי קנין, דכל שמחיים מקנה לא קנה בדיבור כו'. ואם תלינן בנדון דידן דהמצוה כתב מתנת בריא כדי ליפות כחו ולא נתכוין אלא למתנת שכיב מרע, א"כ היה לנו לתלות דגם כתב מהיום כדי ליפות כחו וטעה. גם יש לשאול על זה מדברי הגמרא דאמרינן פרק יש נוחלין +ב"ב קלה, ב+: יתיב רבה בר רב הונא באכסדרא דבי רב ויתיב וקאמר משמיה דרבי יוחנן, שכ"מ שאמר כתבו ותנו מנה לפלוני ומת אין כותבין ונותנין, שמא לא גמר בלבו להקנותו אלא בשטר ואין שטר לאחר מיתה. וכן אמרו שם לענין מתנה בקנין דלא הוי מתנה לולי במיפה כחו כדאיתא התם, ודין זה מוסכם מכל הפוסקים ואם הוה תלינן דברי שכיב מרע בטעות ושלא נתכוין רק ליפוי כח היה לנו לתלות ג"כ לענין מתנה בשטר או בקנין. והנה אפשר ליישב לפי עניות דעתי דברי מכ"ת דמר מתשובת רב האי שכתב +בדפוס ווארשא כתוב פה בטעות מכתב וכו'+ ר"י בר ששת בתשובותיו סימן קס"ח, אך תשובתו בצדו. וז"ל שם: גם תשובת רב האי גאון ז"ל, שהשיב והאי דנהיגו בני מקומכם לכתוב בצוואת שכיב מרע וקנו ממנו, וחששת שמא שטר זה לאחר מיתה. אל תחוש, שאין בזה הזמן מי שמתכוין להקנות בשטר אלא בצואה בעלמא הם מקנים וראיה בעלמא הוא. לאו רבינו האי חתים עלה, ואם היא אמיתית לא הוה משתמיט הרי"ף והרמב"ם לכתבה בחיבוריהם וגם לא אחד מן האחרונים ז"ל. וכלם כתבו בהדיא דמתנת שכ"מ שיש בה קנין בטלה כדין הגמרא. ואפשר כי רב האי ז"ל לבני המקום ההוא שכלם נהגו כן היתה כוונתו לא לשאר המקומות, וזה אמת ויציב עכ"ל. הרי קול ושוברו עמו, והשאלה במקומה עומדת.
ואין לחלק ולומר דשאני הכא דנדר לעניים ולכן אמרינן ביה טפי אומדנא, דודאי טעה ליפות כחו וכו'. חדא, דמשמעות לשון מר משמע דלא מטעם חילוק זה כתב, מדחילק בזה בסוף תשובתו וכמו שאכתוב בסמוך לענין מתנת בריא ולא חילק כן לענין מתנת שכ"מ. דהחליט מר דבריו בכל מתנת שכ"מ. ועוד דאין לחלק בזה, וראיה מהא דמקשינן התם בפרק יש נוחלין +דף הנ"ל /ב"ב קל"ה ב'/+: שכ"מ שאמר כתבו ותנו מנה לפלוני ומת רואין אם כמיפה את כחו כותבין ואם לאו אין כותבין. מתיב ר' אבא בר ממל בריא שאמר כתבו ותנו מנה לפלוני ומת אין כותבין ונותנין, הא שכיב מרע כותבין ונותנין. הוא מותיב לה והוא מפרק לה במיפה כחו. והשתא איכא למידק אמאי לא משני דהתם בפלוני עני מיירי, ולכן בשכ"מ כותבין ונותנין. וזה התירוץ עדיף טפי מלאוקמיה במיפה כחו, דא"כ הוה ליה לפרש העיקר רבותא בהדיא ולמימר בריא שאמר תנו ואף כתבו אפ"ה אין נותנין, אבל השתא דתנא כתבו ותנו משמע דבשטר קאמר ולא מיפה כחו ולהכי הוה ליה לחלק בין מצוה ליתן לעניים, אלא שמע מיניה דאין לחלק.
והנה על מה שכתב מר לזכות העניים מצד שנתלה הדבר בטעות סופר, יש לשאול על זו מהא דאמרינן פ"ק דמציעא +יד, א+: אחריות טעות סופר, וכתבו שם התוס' +ד"ה שעבוד+ דאם פירש בהדיא שלא קבל עליו אחריות לא אמרינן ביה טעות סופר. כל שכן בנדון דידן שכתוב בהדיא מתנת בריא, איך נאמר שטעה הסופר לכתוב מה שלא צוהו. ואין לחלק ולומר דדוקא התם ליכא לתלות בטעות, אבל כאן אפשר דהעדים כוונו ליפות כח המקבל ולכך טעו וכתבו מתנת בריא. נראה דאין לחלק בזה, דאם כתבו מתנת בריא כשהיה שכ"מ יש לחוש שלא צוה להן הנותן והוי עדות שקר דהא הוי שכ"מ, ובכה"ג ודאי אינם נאמנים לומר טעינו. ואע"פ שאם ידענו בטעות המצוי ורגילים לטעות בו +מן בטעות עד פה בסוגריים ובאותיות רש"י בד"א+ נאמנים הם לומר שטעו, דאין אדם נעשה רשע במה שלא עשה במזיד אלא בשוגג. והכי אמרינן בירושלמי פרק ב' דכתובות +הלכה ג+ ותוספתא דסנהדרין +פ"ו הלכה ו ועיין רמב"ם פ"ג מהלכות עדות הלכה ה' וחו"מ סי' כט וסי' מו וסו"ס פב בדין תנאי+, קודם שנחקרה עדותן בב"ד נאמנים לומר שוגגין היינו מוטעים היינו וכו', וההיא אפילו במידי דאורחייהו למידק לא אמרינן ה"ל למידק. ואפילו כתב ידן יוצא ממקום אחר נמי היו נאמנים, כדאמרינן פרק גט פשוט +ב"ב קסז, ב+ גבי ההוא תברא דהוה חתים עלה רבה +שם רב ירמיה בר אבא+ וכו' עד צורבא מרבנן לאו אורחיה למידק, אפ"ה אין לנו לתלות שנעשה בטעות משום דהוה להו למידק. והא דאמרינן באחריות טעות סופר הוא, לא שאנו תולין שהסופר טעה אלא אפילו ידענו בבירור שלא התנו באחריות הרי הוא כאילו התנו, מאחר דלא שדי אינש זוזי בכדי. ואפילו כתב ידן יוצא ממקום אחר נאמנים מטעם הפה שאסר הוא הפה שהתיר +כתובות כב, א+, כיון דלא משווייהו רשעים. אבל במידי דאורחיה למידק כדי להכשיר השטר הפסול נראה דאין נאמנין, וכל שכן כשאינן לפנינו שנאמר טעו, דלא משנינן דבורייהו לומר טעו מפני שהוא מפורסם בשקר. וכבר כתב הר"ז הלוי ז"ל הביאו הר"ן פ"ק דר"ה +ברי"ף ב, א ושם בר"ן ד"ה וגרסי' בירושלמי+, שכל טעות שעדים רגילין לטעות בו נאמנין הן בעצמן וצריך בזו ב"ד הגדול וכו' +פה נמצאת הגהה דלהלן בסוגריים ובאותיות רש"י הובא בדרכי משה בח"מ סימן כט, וע"ש אות א.+ הרי קמן דלא אמרינן טעות סופר במידי דאורחיה למידק, אם לא שנאמר שהעדים כוונו לשנות ואז העדות בטל. וליכא לאקשויי מתשובת הרא"ש דכתב כלל ס"ח +בהוצאות מאוחרות רשום בטעות סימן סה וע"ש שכתות /שכתוב/: וטעה הסופר במקום שהיה לו לכתוב לאה כתב רחל+ סימן ל"ב, על השטר שכתוב בו לאה והיה להם לכתוב רחל, דהשטר כשר אע"ג דהוי מילתא דאורחייהו למידק ביה. נראה דהיינו דוקא שהעדים בעצמן אמרו דטעו או שהדבר מבואר שטעו, אבל דאנן ניקום לומר שטעו כדי להכשיר שטר פסול, כזה לא שמענו. ומהרא"י ז"ל כתב בפסקיו +סימן יא+, דלא תלינן בטעות סופר אלא בטעות דמוכח מיניה וביה אבל לא בשאר טעיות. ואע"ג דהתם בגט קאי אין לחלק בזה בין גט לשאר שטרות, דהא בתשובת הרא"ש כלל מ"ה +סימן כה, וע"ש גם סי' ז+, והוא מה שחילק עליו מהרא"י ז"ל חילוק זה, הביא הרא"ש ראיה מהכשר שטרות דתלינן בסופר לענין גיטין שמע מינה +בדפוס ראשון כתוב בראשי תיבות ש"מ והמו"לים בהוצאת ווארשא טעו וכתבו שכיב מרע במקום הראשי - תיבות+ שאין לחלק. ודי בזה להחזיק השאלה הראשונה.
השאלה השניה במה שכתב מר, וז"ל: ואין לומר כיון דקיי"ל יד בעל השטר על התחתונה אין לנו כח לתקן דברי השטר, דלא אמרינן יד בעל השטר על התחתונה אלא בלשון הכתוב בשטר דיש לו שתי משמעויות אחת לזכות ואחת לגרוע, אבל במקום שמתבטל השטר לגמרי מהדרינן לקיומיה והבא לבטלו עליו הראיה. כדאשכחן בשטר שזמנו בשבת או בעשרה בתשרי כדתנן בפרק גט פשוט +ב"ב קעא, א+, דאמרינן שטר מאוחר הוא וכשר, עכ"ל דמר. והחזיק דעתו בזה להביא ראיה מרוב הפוסקים דהסכימו ע"ז, דלא אמרינן יד בעל השטר על התחתונה אלא בכה"ג. וכתב לבסוף, וז"ל: ומעתה בנדון דידן כיון שאילו היינו אומרים שמתנת בריא היתה ואין בה קנין היתה המתנה בטלה, יש לנו לפרשה בענין שתהא קיימת, עכ"ל דמר.
ויש לשאול על זו מכח התירוץ והקושיא מעיקרא, וזה כי בער אנכי שאדע איך פה קדוש יאמר דבר זה +סנהדרין כג, א+, להביא ראיה מדין יד בעל השטר על התחתונה לענין שצריכין למימר שיש בו טעות סופר. כי ודאי לשון שהוא משתמע לתרי אפי לטובת המחזיק והתובע אז שייך למימר ביה יד בעל השטר על העליונה או על התחתונה, וכדי שלא יתבטל השטר אנו מפרשים הלשון כדי להיות בעל השטר על העליונה. אבל בלשון כנדון דידן שאי אפשר לפרש לטובת בעל השטר אם לא שנאמר שהוא טעות מן המצוה או מן העדים, מה שייך יד בעל השטר על התחתונה או על העליונה לזו. וזה מוכרח, דאל"כ לא נמצא שטר פסול לעולם ותמיד נאמר שהוא טעות סופר כדי להכשיר השטר. וכבר כתב נימוקי יוסף פרק איזהו נשך +בגמרא ב"מ סח, ב הגירסא בני רב עיליש נפק עלייהו שטרא וכו' ובנמוקי יוסף הוא ברי"ף דף לט סוף ע"ב+ גבי עובדא דרב עילש דנפק עליה האי שטרא דהוה כתיב פלגא באגר וכו', עד רב עילש גברא רבא וכו'. וכתב שם נימוק"י /נימוקי/ יוסף, שמעינן מכאן מדאמר רב עילש גברא רבה הוא הא לאו הכי הוה אמרינן דתנאי זה תנאי של איסור הוא, ולא מפרשי ליה הכי. והא דאמרינן יד בעל השטר על התחתונה ומפרשי ליה לתועלת המחוייב היינו היכא שהלשון עצמו של שטר מספיק לזה, אבל הכא לא אמר אלא פלגא באגר ובהפסד והפירוש הוא מלבד הלשון שצריך להוסיף תרי תלתי, לא אמרינן בזה יד בעל השטר על התחתונה עכ"ל. וכ"ש דלא שייך למימר יד בעל השטר על העליונה או על התחתונה בדבר שהוא נגד לשון השטר כמו בכאן, שכתוב בו מתנת בריא ואנן נאמר דהוי מתנת שכ"מ. והנה מטעם זה שכתב בנימוקי יוסף כתב מהרא"י בפסקיו סימן ר"ו, דשטר שכתוב בו וכל הא דלעיל קבל עליו בקנין ולא היה כתוב בו במנא דכשר למיקני ביה, ופסק דיש לחוש שקנה בקנין אחר ולא בקנין חליפין מאחר דרגילות לכתוב במנא דכשר למיקני ביה, יד בעל השטר על התחתונה ואין מוציאין בו ממון. הרי דפסק לבטל השטר לגמרי מאחר שלשון השטר היה מוכח קצת כיד המחזיק, כ"ש במקום שאי אפשר לפרש הלשון כלל כדברי הבא להוציא. גם משמע קצת מתשובה זו דלא אמרינן טעות סופר בכהאי גוונא, והוא מבואר לדעתי. וכן משמע בתשובת הרא"ש כלל ע"ו +ע"ש דינים ב, ג, ד+, על שטר פטור הנעשה בניסן מכל החובות שנתחייב לו עד אותו יום ובאותו יום כתב לו שטר חוב, דהשטר בטל משום דאמרינן יד בעל השטר על התחתונה, אע"ג דנתבטל אותו השטר לגמרי. והיינו מטעם זה דפרישית, מאחר דלשון עד אותו היום כולל ג"כ זמן שנכתב בו השטר.
וכן יש לשאול על הראיה שהביא לזה משטר שזמנו כתוב בשבת וכו', דהתם ניתן לכתוב דשטר מאוחר כשר כדאיתא במשנה שביעית פרק בתרא +פ"י משנה ה+ והובא פרק גט פשוט +ב"ב קעא, א+ ובכמה מקומות בתלמוד. ועוד דהתם אית ביה הוכחה דלא נכתב בזמנו, דלא נכתב בשבת או ביוה"כ ולכן אמרינן שמא איחרוהו וכדברי מהרא"י דלעיל +בפסקי מהרא"י סימן יא על אודות מהרא"י עיין לעיל סימן יב הערה מ"ב+, דהיכא דמוכח מתוכו אמרינן ביה טעות סופר להכשירו. אבל במקום דליכא הוכחה כמו בנדון דידן, וגם לא ניתן לכתוב לשנות ממתנת שכ"מ למתנת בריא בודאי לא תלינן בטעותא. וחילוק כזה מצינו לענין מודעא היו דברינו דנאמנים ובשטר אמנה אינן נאמנים, משום דהאי ניתן לכתוב והאי לא ניתן לכתוב כדאיתא פרק ב' דכתובות +יט, ב.+ ומעתה אני תמה במה שכתב מר, וכל זה הוא כי יהיב להו ליורשים כל טעותייהו שסוברים דמתנה זו כשאר מתנת בריא שאם אין בה קנין היא בטלה, עכ"ל דמר. ואילו לא יצא מפיו דמר הייתי סובר דלית ביה טעותא כלל, והמוציא מחבירו עליו הראיה +ב"ק לה, א יומא ט, א; חולין פ"י מ"ד.+
השאלה השלישית במה שכתב מר לזכות העניים מטעם אחר ולקיים לשון השטר, וז"ל: אבל לפי נדון דידן אפי' תהיה מתנת בריא ממש אע"ג דלית בה קנין הרי היא קיימת, מטעם דצדקה היא וצדקה נקנית בגמר בלבו לתת כו'. והאריך בראיות שכן דעת הפוסקים המרדכי והרי"ף ומהרי"ק, וכתב מר לבסוף: ואע"ג דיש חולקין, מ"מ בנדון דידן שהוציא בשפתיו אפילו היה בריא דבריו קיימין אע"פ שלא קנו מידו, ואין ליורשין שום טענה בדבר לדברי הכל. והקשה מר לנפשיה מעובדא דההוא גברא דתקע לחבריה ואמר ליהוי לעניים וכו' וא"ל רב יוסף אנן יד עניים אנן וכו', דמשמע דבלאו הכי יכול לחזור בו. ותירץ מר שכתבו שם התוספות והרא"ש דלא רצה לחזור בו רק שרצה ללוות וכו', ולהכי הוצרך רב יוסף למימר יד עניים אנן ולא מצית ללוות. והרי"ף והרמב"ם כתבו דמצי הדר ביה הואיל ולא הוי ברשותיה וכו'. וכתב מר לבסוף, הרי מבואר דלדברי הכל דכיון שאמר סלע זו לצדקה אע"פ שלא קנו מיניה זכו בו העניים מאחר שאותו סלע היה ברשותו, ה"נ בנדון דידן כו'.
יש לשאול בזה דמאחר דסדר צואתו להקדש ולהדיוט ונתבטל השטר בהדיוט אפשר דה"ה דבטל לענין הקדש, וכמו שכתב הרשב"א בתשובתו על אחד שנשתעבד שאם ישחק יתן למלך כך וכך ולהקדש כך וכך +בכל ההוצאות נמצאת פה הגהה דלקמן באותיות רש"י ובסוגריים: חפשתי ברשב"א ולא מצאתי רק בריב"ש מצאתי סי' רפ"א, וצ"ע בתשובת הרמב"ן. גם בשו"ת הרשב"א המיוחסות לרמב"ן אין תשובה זו. ועיין בד"מ יו"ד סי' רנ"ח אות ה' שמביא תשובה זו ומציינה סי' רע"א.+, ופסק דהואיל והוי אסמכתא לגבי הדיוט הוי אסמכתא לגבי הקדש ולא קניא, אע"ג דדעת הרשב"א דאסמכתא קניא בהקדש לחוד כדמשמע באותה תשובה. ומיהו בזה יש לחלק בין אם צוה מתנותיו בפעם אחת דאז הוי כקני את וחמור לא קני או כשצוה זה אחר זה, וכדאמרינן פרק מי שמת +ב"ב קמח, ב+ לענין שיור: אמר רב יוסף בר מניומי אמר רב נחמן שכ"מ שכתב כל נכסיו לאחרים רואין אם כמחלק מת קנו כולם עמד חזר /חוזר/ בכולן, ואם כנמלך מת קנו כולן עמד אינו חוזר אלא באחרון. וכן אמרינן לענין קני את וחמור +שם /ב"ב/ קמג, א.+ וא"כ אפשר דמר לא כיון אלא כשחילק נכסיו בנמלך דהוי שתי מתנות.
אמנם לעיקר דינא אני צריך לשאול, וזה כי מן הנראה לי שאף בצדקה כה"ג לא זכו עניים. וראיה מתשובת מוהר"ם והיא במרדכי פרק מי שמת +סימן תרכד, ושם: באלמנה שלא היו לה בנים וע"ש גם סי' תרכה+, על אלמנה אחת שצותה ואמרה לקהל אחר מותי בואו בחדרי וקחו כך וכך לצדקה וכו', וביום השני קראה אל אחיה +שם: בשני עדים+ וצותה לו ליקח כל אשר לה וכו'. ופסק שם מוהר"ם דמכח מתנת שכיב מרע לא קנה ההקדש, דהא חזרה בה קודם מותה וכו'. וכתב שם ואין לומר תתחייב לתת ממונה כך וכך לצדקה מטעם נדר, דאין לשון זה לשון נדר שהרי אמרה כך תתנו לאחר מיתה ולא נתנה כלום וכו'. ועוד נראה לרבינו מאיר דאפילו אמרה אתן כך וכך לצדקה לאחר מותי, לא נעשה נדר ומציא /ומצי/ למיהדר. ולא דמי לאומר סלע זו כשתבוא לידי אתננה לצדקה דהוי נדר, כמו שכתבו התוספות פרק ד' וה' +ב"ק לו, ב ד"ה יד עניים אנן+ שצריך לקיים דבריו, דהתם כשבא לידו חי הוא ובר קיומי לנדריה הוא הלכך בהאי שעתא אמרינן ליה קיים נדריך, אבל גבי שכיב מרע בעידנא דהוי לנדריה למיחל ולקיים אותו כבר מת ונעשה חפשי מן המצות, והאריך שם בזה.
והנה בנדון דידן דלא קנה מטעם מתנת שכ"מ מאחר דכתב מתנת בריא, א"כ גם דיבוריה ונדריה לא קנו. לא מיבעיא אם אמר תנו דלא הוי נדר כדברי תשובה זו, אלא אפילו אמר אתן דאע"ג דמיחייב לקיומי נדריה מ"מ העניים לא זכו בנכסים אלא דכופין לדידיה לקיומי נדריה, והא ליתיה קמן דהרי מת ונעשה חפשי מן המצות. ולא מיבעיא דאם אמר ליתן אחר מותו, דפשיטא דלא חל עליו הנדר מעולם ואין היורשים צריכים ליתן כדברי תשובה זו. אלא אפילו אמר ליתן מיד אין היורשין צריכין לקיים כל זמן שלא זכו העניים מכח קנין, וכמו שפסק הר"י בר ששת בתשובותיו סימן שכ"ח ושל"ה, דאם נשבע לקיים קנין שלא בא לעולם אע"ג דהוא חייב לקיומיה מצד שבועתו מ"מ אם מת אין היורשים צריכין לקיומיה. וה"ה בנדון דידן מאחר דהוא אינו חייב לקיומיה אלא מכח נדר, אין לכוף ליתומים לקיים נדרו. וכן משמע בתוספות פ"ק דערכין +דף ו עמוד ב דבור המתחיל כי פליגי, וע"ש בשיטה מקובצת אות יא+ דנודר ומעריך אין היורשים צריכין לקיומיה, דה"ל מלוה על פה ואינה נגבית מן היורשים. וכן הוא בפרק האומר משקלי עלי +שם /ערכין/ כ, א ועי' ברמב"ם הלכות ערכין פ"א הלכות כא - כג+ והיא משנה שלמה: הנודר ומת אין היורשין חייבין לשלם +מן וכן משמע עד פה באותיות רש"י ובסוגריים בדפוס א.+ ואע"ג דנקט בתשובה זו של מוהר"ם: אבל גבי שכ"מ בעידנא דה"ל לנדרא למיחל וכו', דמשמע קצת דאי הוה ליה לנדרא למיחל מחיים חייבוהו לקיומיה. נראה דמוהר"ם מילתא דפשיטא נקט, דהתם אמרה לאחר מותה ולכן נקט מהר"ם לאחר מותה כמעשה שהיה, אבל אין הכי נמי דבלאו הכי נמי אין כופין היורשים לקיים נדר אביהם. אלא שאומרים לנודר לקיים נדרו אם הוא חי וכדברי הריב"ש, וכן משמע מדברי מוהר"ם שכתב שא"ל לקיים נדרו.
ועוד, דאף אם היה חל הנדר על אביהם אין היתומים צריכין לקיים רק משום דמצוה על היתומים לפרוע חוב אביהם, דלא גרע משאר חוב דמצוה לפרוע כמו שאיתא בכתובות פרק מי שהיה נשוי +צא, ב+ ופרק מי שמת +ב"ב קנז, א+, אבל מיהא אין כופין על זה. וכאן היורשין עומדין ואינם רוצים בנדר זה ואיך נוציא מהן ממון שלא ברצונם, וכדברי מוהר"ם דלא זכו העניים בממון רק שכופין לדידיה והוא מחוייב לקיים נדרו. והכי איתא ג"כ במרדכי סוף פרק הזהב +ב"מ פ"ד סימן שיב וכוונת רבנו שמביא המרדכי תשובת מוהר"ם שהאומר ליתן כך וכך לעני הוה נדר וכופין אותו לקיים נדרו דכתיב ככל היוצא מפיו יעשה וכן בכל המקורות שמביא פה אח"כ כוונתו שמטעם נדר חייב הוא לקיים נדרו+, וכן הוא דעת האשיר"י פרק ד' וה' +ב"ק פ"ד אות ג+ ובתשובותיו כלל י"ג +דין א+, וכן הוא דעת הראב"ד בהשגות פרק כ"ב מהלכות מכירה +הלכה טו.+ אע"ג דדעת הרמב"ם +בכל ההוצאות הקודמות כתוב פה בטעות הרמב"ן+ משמע שם שאינו כן, שכתב +רמב"ם שם הלכות טז, יז; וע"ש בהגהות מיימוניות אות מ ועיין ג"כ בב"ח ח"מ סי' ריב אות ט+ שאם הקדיש דבר שלא בא לעולם זכו בו העניים, ולכן אם צוה שכ"מ כל מה שיוציא אילן זה ינתן לעניים שזכו בו העניים. וכתב שיש גאונים חולקים בזה אך שדעתו אינה מסכמת עמהן, ומשמעדזכו בו העניים ולא מטעם נדר ולכן השיגו שם הראב"ד. וכן נראה דעת בעל הטור סוף סימן רי"ב בח"מ שאין דעת הרמב"ם כדעת הרא"ש +וע"ש בב"ח אות י.+ מ"מ יש לשאול דאף אם הרמב"ם חולק אין לסמוך עליו בזו מאחר דיחיד הוא בדרך זה, והרי"ף +ברי"ף ב"ק פ"ד, דף יח, ב+ והתוספות והאשיר"י +עיין לעיל הערות ל"ט, מ"ו+ כתבו כולן דלא זכו בו עניים אלא מטעם נדר, וא"כ במתנת שכיב מרע לא קנו מאחר דלא חל הנדר עליו לקיים. פשיטא דאזלינן בתרייהו כמו שכלל מר בריש ספרו בית יוסף, דכל מקום דהרי"ף והרא"ש מסכימים נקטינן כוותייהו +כוונתו שבהקדמת הב"י בראש טור א"ח כתב: ולכן הסכמתי בדעתי כי להיות שלשת עמודי ההוראה אשר הבית בית ישראל נשען עליהם בהוראותיהם הלא המה הרי"ף והרמב"ם והרא"ש ז"ל אמרתי אל לבי שבמקום ששנים מהם מסכימים לדעת אחת נפסוק הלכה כמותם, אם לא במקצת מקומות שכל חכמי ישראל או רובם חולקין על הדעת ההיא ולכן פשוט המנהג בהיפך+ כ"ש כאן דהראב"ד והתוספות מסכימים ג"כ לדעת זו, דאין לזוז מדבריהם להוציא ממון מן היורשים הנקראים מוחזקים אף נגד העניים, כמו שפסק הרמב"ם פ"ט מהלכות זכייה +הלכה יט וכת' מ"מ על זה: כולן שאלות בגמרא ועלו בתיקו ולפיכך כתב ואם עמד חוזר שאין מוציאין מידו אלא בראיה ברורה+ לענין מתנת שכ"מ להקדש אם עמד חוזר, וכן פסק הטור ח"מ סימן ר"ן בשם הרמ"ה +עי' עליו בסימן ס הע' ט"ו.+ ואע"ג דהרא"ש +ב"ב פ"ט סי' כג ועיין בב"י ח"מ סי' ר"נ שכתב על זה שהטור הביא דברי הרא"ש, וז"ל: ודברים תמוהים הם בעיני דהכא ודאי איכא אומדנא ברורה דלא עביד איניש דיהיב כל נכסי' לאחריני והוא יחזיר על הפתחים אלא משום דלדבר מצוה נינהו מספקא לן דילמא גמר ומקני הילכך מספיקא אין מוציאין מידו כדברי הרמב"ם והרמ"ה ז"ל וכן דעת הריב"ש בסי' ק"ס וע"ש בד"מ אות ה+ והמרדכי פרק מי שמת +ב"ב סי' תרי"ח+ פסקו דאם עמד אינו חוזר הואיל וספיקא דאיסורא הוא ואזלינן לחומרא, מ"מ לענין זה נקטינן כדברי הרמב"ם והרמ"ה, כמו שפסקו בתראי ר"י בר ששת סימן ק"ס בתשובותיו +היא התשובה השניה בסימן קס+ ושאירי הגאון מהר"מ פדוא"ה בתשובותיו סימן נ' +בד"מ הנ"ל מסומן בטעות סימן ט+, וכן נראה דעתו דמר בספרו +עיין לעיל הערה נ"ה.+ וכן פסק הרשב"א בתשובותיו סימן תפ"ט. +לא נמצא זה בתשובה המסומנת. ועיין בח"א מתשו' סי' תש"ד שכתב: ולפיכך שכיב מרע שהוריש נכסיו לבתו כבר זכתה הבת בנכסים דבר תורה, וכיון שכן אין האב רשאי להתנות עליהם בשום צד לא שיחזרו ליורשים ולא שיתנו להקדש. ומעשה בא על ידי לענין הקדש, ומי שכנגדי היה חלוק עלי לענין ההקדש ועמדו דברינו לפני רבני צרפת והודו לדברי אף בההקדש שיש בה חזקה ליורשין לא היה המחלוקת כי דברים ברורים הם בגמרא. וע"ש ג"כ סי' תקס"ג ובח"ג סי' קכ"ב.+ ומהרא"י בפסקיו סימן ע"ג, דיורשים נקראים מוחזקים נגד הקדש. ואיך נוציא ממון בנדון דידן דאפילו ספקא לא הוי אלא יחיד נגד רבים ובתראי.
ולא עוד אלא דהרב המגיד משנה הכריח סוף פרק כ"ב דהל' מכירה +הלכה טו+ דאף דעת הרמב"ם כן הוא דלא זכו העניים בזה מכח דבריו, וכן כתב הרמב"ם בעצמו פ"ו מהלכות ערכין וחרמין +הלכה לב.+ גם דעת בעל הגהות מיימוניות הכי דדעת הרמב"ם כן, שהרי כתב +בפכ"ג מהלכות מכירה אות מ+ אדברי הרמב"ם שכן הוא דעת מוהר"ם בתשובות סימן ה' סוף ספר הפלאה, ומבואר שם שדעת מוהר"ם דלא קנה אלא דחייב לקיים נדרו. וכתב המ"מ שם: ומה שכתב דאם צוה השכיב מרע לתת כל מה שיוציא אילן זה צריכין לקיים דברו, היינו מטעם דמצוה לקיים דברי המת ולא מטעם דזכו בו עניים. ובנדון דידן ליכא למימר דזכו מטעם דמצוה לקיים דברי המת, דהא פסקו התוספות +גיטין יג, א ד"ה והא לא משך+ והרא"ש +שם סי' טו+ סוף פ"ק דגיטין וסוף פרק מציאת האשה +כתובות ע, א בתוס' ד"ה הא קיימא לן, וברא"ש שם סי' כב+, דלא אמרינן מצוה לקיים דברי המת אלא בהושלש מתחלה לכך. וכן פסק המרדכי פ"ק דגיטין +סימן שכט+ והר"ן סוף פרק מציאת האשה +והוא ברי"ף לא סוף ע"א אמנם שם אומר הר"ן שאין המצוה לקיים דברי המת אלא למי שנצטווה בכך דהיינו השליש, אבל אינו אומר שצריך שמתחילה יהא מושלש לשם כך כדברי ר"ת, וצ"ע.+ ואע"ג דהר"ן פ"ק דגיטין +ברי"ף ה, ב+ כתב [דהרמב"ן] +בכל ההוצאות כתוב פה דהרמב"ם ובסוגריים ואותיות רש"י יש צ"ל הרמב"ן+ חולק, וכן כתב בטור ח"ה +סימן רנ+ [שר"י] +בכל הדפוסים כתוב פה שהרמ"ה ובסוגריים ואותיות רש"י מתוקן צ"ל שר"י וזה לשון הטור: וכתב ר"י אבל אם אמר להם תנו ולא אמר כתבו נותנין אע"ג דליכא אלא דיבור בעלמא משום מצוה לקיים דברי המת השייך אף בבריא+ חולק וסבירא ליה דבכל ענין מצוה לקיים דברי המת, ולדברי המ"מ גם הרמב"ם חולק בזה. מ"מ נראה דלא פליגי אלא כמו שפירש הריטב"א דברי [הרא"ה] +בכל הספרים כתוב הרמ"ה אבל בב"י שם בח"ה סוף סי' רנב הגירסא כפי שכתבנו ובב"י כתוב בטעות בדברי הרא"ה שאפי' הוציא מתחת ידו וצ"ל שאפי' לא הוציא וכו' כמו שמביא רבנו פה+ הביאו הב"י, וז"ל: אפילו לא הושלש מתחלה לכך ואפילו לא הוציא ממון מתחת ידו כל שצוה ליורשים או למי שסיפק בידו לעשות וקבל עליו או שתק יש בו משום מצוה לקיים דברי המת, אבל אם צוה על היורשים שלא בפניהם אין בו משום מצוה לקיים דברי המת עכ"ל +אצלנו בב"י הוא בשינוי לשון, ע"ש.+ וא"כ בנדון דידן דלא צריכים לקיים משום מצוה לקיים ד"ה שלא היה היורש אצל הצואה ולא צריך לקיים משום נדר דהא ליתא לנודר קמן ולא זכו ג"כ מטעם מתנת שכיב מרע, לא ידענו למה זכו העניים.
ועכ"פ יש לתמוה אדברי מר איך הביא ראיה לנדון דידן ממה דצדקה נקנית באמירה בבריא, דכל זה הוא מטעם נדר ולא שייך כלל לדברי שכיב מרע לקיים צואתו לאחר מותו. דהרי ליכא חולק על זה דבשכ"מ לא צריך לקיים מטעם נדר, אלא דהרמב"ם כתב צריך לקיים ופירש בו המ"מ +פכ"ב מהל"מ הלט"ו במ"מ+ מטעם דמצוה לקיים דברי המת. וא"כ היה למר לכתוב מטעם זה שאין לחלק בין צדקה לשאר דברים, ולא משום צדקה נקנית באמירה. ועוד יש לשאול בזה דאף אם היה צדקה נקנית באמירה מ"מ מאחר שפירש שנתן מתנה זו במתנת בריא לא נקנית אלא כשאר מתנות בריא, מידי דהוה אמתנת שכ"מ דנקנה נמי באמירה ומ"מ אם הקנה בקניין או בשטר אמרינן דילמא לא כיון להקנות אלא בשטר, והוא הדין בנדון דידן זה.
השאלה הרביעית במה שכתב מר, וז"ל: ועוד שכתב ר' ירוחם דאדם חשוב או טובי העיר הוי יד עניים ונראה מדבריו אע"פ שאינן גבאים, וכן מוכח בגמרא מדמייתי עלה הא דאמר רב יהודה אמר שמואל ר"ג ובית דינו אביהן של יתומים הם. וכשעושים צואה דרך להמציא שם אנשים חשובים וה"ל יד עניים, וא"כ אפילו היו הנכנסים אלו שצוה לתת לעניי ארץ ישראל ביד אחרים זכו בו עניים, עכ"ל דמר. הנה מדברי רש"י בגמרא מוכח דלא כר' ירוחם, שהרי כתב אהא דאמר רב יוסף אנן יד עניים וכו', רב יוסף גבאי הוה. ואי הוה מהני אדם חשוב לא היה צריך רש"י לפרש שגבאי היה, שהרי רב יוסף אדם חשוב הוה. ומה שכתב מר שכן משמע בגמרא מדהביא עלה הא דר"ג כו', מידי איריא הא כדאיתא והא כדאיתא. דגבאי אצל עניים כב"ד אצל יתומים, דהתם לענין פרוזבול קאי דצריך ב"ד. ועוד, דאף לדברי ר' ירוחם לא שייך הכא למימר אנן יד עניים אנן וכו', דהא דיד עניים קנה היינו מטעם מעמד שלשתן כמו שפירשו התוספות התם +ב"ק לו, ב ד"ה יד.+ וידוע דמעמד שלשתן לא קנה אלא בהיות המקנה והקונה ובעל המעות במעמד אחד, וכאן לא היה בעל המעות אצל הצואה, שהרי בעל המעות דר בעירנו והנפטר מת במדינה אחרת. ועוד, דאף החשובים שבעיר דהוו יד עניים היינו דוקא עניים המוטלים עליהם לפרנסם, אבל כאן דצוה לעניי ארץ ישראל ולא מוטל על אותן שהיו אצל הצואה, ולא שייך בזה למימר יד עניים אנן ולמקני במעמד שלשתן. ועוד, דמה שכתב דמסתמא היו חשובים אצל הצואה, אפשר לומר אילו היו חשובין אצל הצואה לא שתקו כאשר אמר מתנת [בריא] +בכל ההוצאות כתוב פה מתנת שכ"מ ובסוגריים ואותיות רש"י מוסיפות נ"ל מתנת בריא+ ולא קנו מיניה. ואדרבה, המנהג במדינות אלו שמצוים בסתר כדי שלא להשביע את עצמו ואת בניו. ולכן אין הכרח בדבר שהיו חשובים אצל הצואה, ואף אם היו יש לשאול בזה אם זכו מטעם שכתבנו.
השאלה החמישית אמה שכתב מר סוף פסקו, וז"ל: ועוד שאפילו לא היה שום גבאי ולא אדם חשוב ואפילו לא היו נכסים ברשותו אלא מופקדים ביד אחרים זכו בהם עניים, שהרי כתב הרי"ף פ"ק דמציעא דמטלטלי דפקדון יכול להקדיש וכו', וכן כתבו הרא"ש והר"ן והרמב"ם פ"ו דהלכות ערכין. והנה מורי, בדבר זה היה הלואה בשעת הצואה ואז לא היה הזמן פרעון ולהוצאה ניתנה, ומבואר שהלואה שיש ביד אחרים לא יכול להקדיש. וכדמשמע מדברי הרי"ף דדוקא פקדון דלא כפריה משום דכל היכא דאיתא ברשותא דמריה איתא אבל מלוה דלהוצאה ניתנה לא, וכן כתב נ"י בהדיא וכן משמע מדברי הטור י"ד סי' רנ"ח +ע"ש בב"י שמביא את כל הראשונים הנ"ל שמצטט רבנו פה.+ ואע"ג דבמרדכי סוף פרק המוכר את הספינה +ב"ב פ"ה סימן תקסה, והמרדכי מביא ראיה מדיכל לתת מלוה במעמד שלשתן ואם לא היה יכול להקדיש לא היה יכול ליתן.+ כתב דה"ה דמלוה יכול להקדיש, נראה דליכא למסמך עליה להוציא נגד רבים החולקים עליו. גם ראיית המרדכי אינה מוכרחת, דמה שהביא ראיה מדנקט במעמד שלשתן יכולין נמי להקדישן אינה מוכרחת, דמעמד שלשתן תקנת חכמים היא כדאיתא פ"ק דגיטין +יד, א+: תלת מילי שווינהו רבנן כהלכתא בלא טעמא וכו' חדא הא וכו'. וכתבו שם התוספות +ד"ה כהלכתא בלא טעם+ פירוש מה שמועיל +בתוספות שם: מה שמועיל לקנות+, אבל טעם יש למה תיקנו מעמד שלשתן כדי שלא יצטרך לעשות קנינים כו', ולכן אין לחלק בזה בין מלוה לפקדון. אבל אין למידין ממנו למקום אחר, דהא מדינא דגמרא כתבינן הרשאה אפקדון דלא כפריה ולא אהלואה כדמוכח פרק מרובה +ב"ק ע, א וע"ש בתוספות ד"ה אמטלטלין דכפריה+, א"כ ש"מ דאין למדין מקניית מעמד שלשתן. ונראה דלהכי קאמר הני תלת מילי שווינהו רבנן כהלכתא בלא טעמא, ופירש"י ז"ל כהלכה למשה מסיני שאין צריכים טעם, וקשה דמאי נפקא מיניה דהוי כהלכתא. אלא נראה דבא לומר דאין למידין ממנה כשם שאין למידין מהלכה למשה מסיני, וכמו שאמרו +בירושלמי פיאה פ"ב ה"ד איתא: אין למדים מן הכללות ועיין שם בפני משה שמבאר: היינו מן הכללות שהן למשה מסיני אין למדים לדמות דבר אחר כמוה ועי' ג"כ אנציקלופדיה תלמודית ערך הלכה למשה מסיני אות ד+ וכי למידין מן הלכה.
מכל הנ"ל היה נראה לזכות היורשים, והוא הטוב שאפשר לעשות בנכסים, כמו שכתב מוהר"ם והיא בתשובה במרדכי פרק מי שמת +ב"ב פ"ט סימן תרכה+, על אשה שצותה לעשות הטוב בנכסיה ופסק דהטוב הוא לתת ליורשים ולא להקדש. ומוכח לה מפרק יש נוחלין +ב"ב קלג, ב ושם: היה לו בן שלא היה נוהג כשורה וכו'+ מעובדא דיוסי בן יועזר דהקדיש כל נכסיו מפני שלא נהגו בניו כשורה, ומוכח התם דלאו שפיר עביד וכו'. ולכן הייתי סובר שהטוב הוא לתת הנכסים ליורשים, אך עכשיו בטלה דעתי נגד דעת מעלת הדרת כבוד תורתו דמר ועליו יש לסמוך באיסור דאורייתא כ"ש בממון קל +מזה יש לראות את ענותנותו של רבנו שאע"פ שהיה בטוח בצדקת עמדתו ע"פ דין תורה, מ"מ בטל דעתו מפני פסקו של הב"י.+ אך אבקש שלא ישליכני מר אחר גוו לבלתי השיבני על שאלתי +צ"ל שאלותי+ כי מונע בר יקבוהו לאום +משלי יא, כו וע"פ סנה' צא, ב+, וברכות לראש משביר +שם: וברכה לראש משביר+, הוא יוסף אביר הגביר. ובזה שלותו דמר ואריכת /ואריכות/ ימיו אשאל מאל כביר. נאום משה בן לא"א מורי כמר ישראל שלי"ט הנקרא משה איסרלש מקראקא.
וזאת אשר השיב על זה הגאון מוהר"ם פדוואה זצ"ל:
שאירי האלוף מוהר"ם, קבלתי גם כתבך השני. וכבר קבלתי אגודה של כתבים עם החבור השני אשר חברת להשיג על פסק הגאון הקאר"ו. +בתולדות הפוסקים ח"ג ע' ע"א כותב רב צעיר בטעות שבזה מתכוון מהר"ם לד"מ שבו הגיה על הב"י. כל המעיין בדברים נוכח מיד כי הכוונה לתשובה הקודמת פה, שהרי המהר"ם מדגיש שהחבור הוא להשיג על פסק הגאון הקאר"ו וגם התכן עוסק רק בשאלה זו לבד. את הד"מ חיבר רבינו בעיקרו כפירוש על הטור, וכן מדגיש בכ"מ שמזכירו. עיין סי' צ"ה הערה ט"ז+ והיטבת לעשות כי מצאת פרכא על כל דבריו. אך הארכת יותר מדאי לכתוב לפעמים שלא לצורך דרך ואין לומר, כי לאיש כמוהו יספיקו דברים מעטים ורמיזות לבד, ואדרבה בדברים נותנים לו מקום להשיב. והמשל שמעלתך העמיק בפלפולו בענין טעות סופר ללא צורך לרב כמוהו, כי מעלתך ירדת לדין אחריות טעות סופר ופשיטא שרב כמוהו לא יחשוב לדמותו לנדון שלו. כי אחריות טעות סופר הוא העדר ושכחה, ונדון שלו הוא שפת יתר ושקר. ויהי מה יפה כתבת לסתור דבריו בכל פנה. עכ"ל ר' מאיר פדוואה זצ"ל. +נראה לומר שהמשפט האחרון נתוסף על ידי המו"לים ולכן כתבו זצ"ל. תופעה זו אנו מוצאים בספרי הפוסקים, שאפילו בתוך תשובות כשנזכר חכם שלא היה בחיים בשעת הדפסת הספר הוסיפו ז"ל אחר השם. עיין לדוגמא בהקדמת רבינו לתורת חטאת שכותב: גם כי הרבה דינים אין אנו נוהגים כמסקנת הרב הגדול מו' יוסף קארו זצ"ל אשר כבר נתפשט ספרו בכל ישראל. והנה רבינו נפטר לפני הב"י, והמלה זצ"ל נוספה ע"י המו"לים.+
@שו"ת הרמ"א סימן מט
שלמא רבא לגברא רבא אהובי עמיתי הר"ר סעדיה +אין ידוע לי מי היה חכם זה+ ש"ן +ר"ת שיחיה נצח+, אהובי ראיתי כתבים שכתבת לגיסי מוהר"ר פנחס +הוא הג"מ ר' פנחס הורביץ פו"מ בקראקא ובעלה של מ' מרים אחות רבינו עיין לוחות זכרון אות נא (פראנקפורט א מאין תרס"ד עמוד נ"ז)+ ושאלת בו להורות לך טעם הדיינים שפסקו בענין השטר שהיה בו אסמכתא, וכתב בשטר בח"ח ובשד"א וק"ס +ר"ת בחרם חמור ובשבועה דאורייתא וקנין סודר.+ ועוד העידו העדים שהמשעבד צוה להם לתקן השטר בכל אופן המועיל וכפי הטוב בעיניהם כו', וכן הודה הנתבע שכן צוה לעדים. ופסקו הדיינים שאסמכתא כזו קניא, ובאנו על החתום להחזיק פסק הדיינים. ושאלת מאיזו טעם דנו.
הנה אהובי אמת שבאנו על החתום, ולולי ששמעתי שאיזו גאים המתכבדים בקלון חביריהם פקפקו בזה לא הייתי סבור ששום כסיל לא יבין את זאת +ע"פ תהלים צב, ז.+ ובאמת שמתחלה כשהחזקתי פסק הדיינים רציתי להאריך בטעם הדבר, אך אמרתי שהוא מבואר לכל משכיל והנחתי סתמא לחדד התלמידים. הטעם הראשון הוא כמו שכתב מעלתך דאסמכתא ע"י שבועה קניא, כמו שפסק מוהר"ם בהדיא והוא בתשובת מרדכי פרק שור שנגח ד' וה' +ב"ק פ"ד סי' מה+ וכמו שכתב מוהר"ם פדוואה בתשובתו סימן נ' +מן וכמו שכתב מוהר"ם עד פה בסוגריים ובאותיות רש"י בד"א ושם מציין בסוף המיימוני בתשובות השייכות לספר הפלאה, בהלכות ערכין וחרמין, וכן במרדכי הגדול שהיה לו בפ"ק דב"מ עי' במאמרי על מהר"ם מפאדובה בהדרום חוברת כח עמוד ק"צ ושם הערה קל"ג+ למעשה. ואפילו לאותן מפרשים דכתב ר"י בר ששת בתשובותיו +סימן שלה על אודות הריב"ש עיין לעיל סימן ו הערה כ"א+ דס"ל דשבועה לא קניא באסמכתא, מ"מ בנדון דידן קניא וכמו שכתב התם, דאם אמרו אסמכתא לא קניא בשבועה לכ"ע קניא +בכל ההוצאות נמצאת כאן הגהה דלהלן באותיות רש"י ובסוגריים: המעיין בדברי ריב"ש ימצא פירושו היינו מדין אסמכתא לא קנה רק מכח שבועה צריך לקיים תנאו. וז"ל הריב"ש שם: אלא שאף אם מדין הקנין אינו חייב להשלים תנאו מכל מקום כדי לקיים שבועתו חייב להשלי' ובית דין כופין אותו להשלים. ונפקא מינה שאם מת ולא השלים אין בניו חייבין להשלים מדין התנאי כיון דהוי אסמכתא - אלא שב"ד משמתין אותו אם הוא מתרשל מלקיי' שבועתו.+ ואין לחלק בין ששמעו שבועה מפיו או לא, דכל דכתוב בשטר שקבל עליו שבועה הוי כאילו קבל עליו בפירוש, ולא תלינא זה בשופרי דשטרי כמו שכתבו הגהות מיימוני +בפי"א מהל' מכירה אות ז ובפ"ה מהלכות זכייה ומתנה אות א.+ ובתשובת מיימוניות סוף ספר קנין סימן ד' בשם מוהר"ם צוה בפירוש לסופרים לתקן השטר בכל אופן המועיל, דהיה רשות לסופרים לחזק הענין כמה שירצו.
והטעם השני דאף אם נאמר דאסמכתא כזו לא קניא, מ"מ הואיל ועדים עדיין זוכרין עדותן שצוה לעשות שטר יפה, יכולין לעשות שטר אחר ולתקן הענין בדרך שלא יהיה אסמכתא. דמאחר שנמצא שטר זה שאינו מועיל לא עבדי עדים שליחותייהו, ויכולין לתקן שטר אחר. וראייה מהא דכתב הרשב"א בתשובה +ח"ג סי' יב+ כל שאמר לעדים עשו לי שטר מעליא קאמר ואם היו סבורים שהוא עשוי כתקנה +המלה כתקנה בסוגריים ובאותיות רש"י+ וראו אח"כ שאינו כתקנה חוזרין וכותבין אפילו מאה פעמים, ולא אמרינן חזקה עדים עשו שליחותן +מן חזקה עדים עד פה בסוגריים ובאותיות רש"י בד"א+ כי אם גבי גט כו'. ואפילו לדעת הר"ן פרק התקבל גט +גיטין פ"ו ברי"ף כט, א+ והמ"מ פ' כ"ד מהלכות מלוה ולוה +הלכה ג+ דס"ל דאין חילוק +המלים דאין חילוק בסוגריים ובאותיות רש"י בד"א+ בין גט לשטרות אחרים, מ"מ גבי נדון דידן לכ"ע כותבין לו שטר אחר דהא השטר שכתבו מתחילה לא נכתב כראוי +מן שכתבו מתחילה"ד ע פה /מתחילה עד פה/ בסוגריים ובאותיות רש"י בד"א+ וכל זמן שהשטר הראשון פסול חוזרין וכותבין אחר אפילו לגבי גיטין, כדאיתא פ"ו דגיטין +סג, ב בדפוס ראשון כתוב בטעות פ"ב דגיטין אבל בסוגריים ובאותיות רש"י נוסף צ"ל פ"י דגיטין דף סג ע"ב+ דאפילו בפסול דרבנן כותבין אחר +והיינו דוקא אם הוא פסול ודאי, אבל אם יש ספק אין לכתוב אחר דהרי התוספות שם ד"ה כותבין ונותנין כתבו דבמקום שמסופקים אם נעשה כתיקון אם לאו דאין לעשות אחר שהרי עשו שליחותן אם הוא כשר לפיכך טוב ללמד את הבעל שיצוה לעשות כמו שירצו עד שיצאו מן הספק. וכן הרא"ש שם (ברא"ש נדפס פרק מי שאחזו לפני האומר ולכן הוא בפ"ז) סימן ו כתב: ומיהו אם לא נאבד ומסופקין אם הוא כשר אם לאו מכמה חומרות שנהגו להחמיר ואין להם שורש ועיקר מן התורה הרי עשו עדים שליחותן אם הוא כשר לפיכך טוב להנהיג שיאמר הבעל לסופר ולעדים לכתוב ולחתום עד שיהא הגט כשר לדעתם בלי שום ספק ופקפוק. וע"ש ג"כ בקרבן נתנאל אות ז.+, וה"ה בכאן, דכל זמן דלא עשו העדים כמו שצוה עליהם +המלים כמו שצוה עליהם באותיות רש"י ובסוגריים בד"א+ שיהיה השטר מתוקן כראוי ובחוזק שאין אחד מהם יכול לחזור כותבים אחר. ועוד דאף אם לא יכתבו לו שטר +המלים לא יכתבו לו שטר באותיות רש"י ובסוגריים בד"א+ אחר מ"מ דנין על פיהם מה שמעידים על פה, ואין בזה משום חוזרים ומגידים +המלים חוזרים ומגידים באותיות רש"י ובסוגריים בד"א+ דהרי אינם מכחישים דבריהם אלא מוסיפים על עדותן הראשונה כמ"ש הרא"ש פ"ב דכתובות +סי' יב עדים שאמרו תנאי היה דברינו נאמנין. וע"ש בקרבן נתנאל אות ח שכותב בין השאר: ובסי' כט הביא הטור גם הרמ"א בשם רבינו דיכל להוסיף בתנאי אף כשיוצא כתב ידן ממקום אחר. וכן שם בסימן י כותב הרא"ש: אבל אם אמרי שלא ידעו בשעה שחתמו שהיו שטר אמנה ושוב נתברר להם מהימני. ובקרבן נתנאל אות ג מבאר: אפילו בשכתב ידן יוצא ממקום אחר שאין זה כחוזר ומגיד אלא עדות אחרת היא זו שנודע להן אח"כ ה"ל כמעידים על השטר שחתומים עליו שפרע או מחלו לו. כ"כ הש"ך סי' מו ס"ק קיד.+ וגם המשעבד עצמו מודה +מן וגם עד פה באותיות רש"י ובסוגריים בד"א+ לדברי העדים והודאת פיו הוא כמאה עדים +גיטין מ, ב; קידושין סה, ב; ב"מ ג, ב+, ולכן לית דין צריך בשש +ברכות דף מ עמוד א+ דאסמכתא כזו קיימא. נאום משה איסרלש.
@שו"ת הרמ"א סימן נ
אשר שאלת ממני על אודות שכר הרבנות, ששכרו אותו לרב שלהם וכאשר הקריב הזמן חזרו בהן כו'.
הנה אהובי תוכן השאלה נעלמה ממני לכן אכתוב כל חלקי הדין שיפול בהן ספק בדין זה +כן היה דרכו של רבנו במקום שהשאלה שנשלחה אליו לא היתה ברורה כל צרכה השתדל לבררה על כל צדדיה. כן בסימן לג כותב: הנה השאלה סתומה מאד. לא העלית על ספר טענת שמעון ולכן נעלמה מעיני טענת שמעון מה היא - והנה נראה בעיני שעכ"פ לא ימלט הדבר משלשה חלוקי טענות אלו שיוכל שמעון להשיב.+ אמנם בקצרה כי אין הפנאי מסכים להאריך עכשיו +עיין לעיל סימן מג הערה ב'.+ אך מבואר פרק האומנין +ב"מ עו, ב וע"ש בתוס' ד"ה אין להם+, דהשוכר פועל שניהם יכולים לחזור בו כל זמן שלא הלך הפועל למלאכתו, אבל לאחר שהלך אינן יכולין לחזור. וכתב שם הרא"ש +בסימן ב וע"ש בפלפולא חריפתא אותיות ג - ה+ דהלך לאו דוקא, אלא ה"ה אם הלכו ולא שהו כ"כ שעדיין מוצאין להשכיר עצמן אין לפועלים על בעל הבית רק תרעומות בעלמא. וכן אם לא הלכו ושהו כל כך עד שאין מוצאין במקום אחר להשתכר, צריך ליתן להם כפועל בטל כיון שגרם להם הפסד. והא דנקט הלכו ולא הלכו אורחא דמילתא נקט, דמסתמא כל זמן שלא הלכו מוצאים להשתכר ומשהלכו אין מוצאים. וכתב שם: מיהו איכא נפקותא כשהלכו, אם הוא בעניין שאינו מוצא להשתכר ואף אילו לא הלך לא היה מוצא אין בעל הבית יכול לחזור אלא א"כ נותן לו שכרו כפועל בטל, ואם לא הלך חוזר בו ואפילו תרעומות אין לו עליו. אי נמי כגון ששאר פועלים נשכרים בג' והוא שכרן בד', כיון שהלכו הוי כאלו התחילו ואין יכול לחזור ואין יכול לומר השכירו עצמכם כשאר פועלים אלא צריך ליתן להם כפועל בטל כפי התנאי שפסק עמהם, או ישכירו עצמן כשאר פועלים והוא ישלים להם כתנאי שפסק עמהם כו'. אלו הדינים עולים שם במסקנת הרא"ש. וכבר ידוע שדין מלמד כדין פועל, וכן פסקו התוספות +לא מצאתי זאת בפ' האומנין ואולי כוונתו לדברי רבא קט, א דמקרי דרדקי מותרה ועומד משום דהוה פסידה דלא הדר, ועיין שם בתוספות ד"ה וספר מתא כמותרין ועומדין ובפרק האומנין עו, ב אומר הש"ס דבדבר האבוד שוכר עליהם ומטען. וכן מביא הב"י בטור ח"מ סו"ס שלך מרדכי בשם מוהר"ם דמלמד וסופר הוי דבר האבד או אפשר לומר שכוונת רבינו היא שהפוסקים האלו הסכימו עם הרא"ש בדיני פועל, אבל מה שמדמה דין מלמד לדין פועל לא נמצא בפירוש אצל כולם+ והרא"ש +סימן ג וע"ש בפלפולא חריפתא אות י ובב"י ח"מ סי' שלד מביא וכתוב בנתיב הנזכר (רבינו ירוחם במישרים, נתיב כט ח"ג) בשם הר"פ והרא"ש חזרת המלמד כמו פועל בכל דיניו+ והרי"ף +לא מצאתי ברי"ף המסומן עי' הערה ה' ועיין ג"כ בשלטי הגבורים ברי"ף מו, א אות א+ והמרדכי +הוא בהגהות המרדכי באמצע סימן תנו, בתחילת פרק האומנין, וע"ש סימנים תנז - תנט+ פרק האומנין, וא"כ מעצמך תוכל לדון בדבר זה לעניין פועל וה"ה למלמד. ועוד כתב המרדכי שם +סימן תנז+ על רבים ששכרו מלמד ורצו לחזור דאינן יכולין לחזור אפילו קודם שהתחיל במלאכה, דכל דבר הנעשה ברבים או ע"י שלשה טובי העיר לא שייך בחזרה והאריך שם בזה, הרי דאין לזה חזרה.
ומבואר ג"כ שהרב הפוסק לעם בדיני איסור והיתר והוראה יש לו דין מלמד, כדאיתא בתשובת הרמב"ן +לא מצאתי זאת במיוחסות ולא בחלק א' של הרשב"א עיין בטור סו"ס שלד דכל לומדי תורה כשאין לומדין הבטלה גורם להם שכחה דדמי לאוכלוסי דמחוזא דכי לא עבדי חלשי, והב"י שם מעיר: כ"כ הרשב"א בתשובה וכן כתב בתשובות להרמב"ן סי' א ובמישרים כט ח"ג וכוונת הב"י למה שמביא בסי' שלג, וז"ל שם: כתב הרשב"א שנשאל על בני חבורה ששכרו חכם לדרוש להם בכל שבת ועכשו חזרו בהם בני חבורה, והשיב שאינם רשאים וחייבים ליתן כל שכרו משלם - ועוד כי המתעסקים בלימוד התורה נוחים הם ואם אינם עושים מלאכתם ייעפו וייגעו והרי הם כאוכלוסי דמחוזא דאי לא עבדי חלשי וכן הוא בתשובות להרמב"ן סימן א אולי לזה מתכוון רבינו פה, אבל בתשובות המיוחסות לרמב"ן סי' א מדבר על מלמד ולא על חכם, ורבינו מביא תשובה זו בד"מ שם סי' שלד אות ג+ ובתשובת מהר"ר מאיר פדו"א סימן מ' +בד"מ ח"מ סי' שלד אות ו מסומן בטעות שו"ת מהר"ם מפאדובה סימן סז.+ מיהו בהא נראה דחלוק דין רב המורה מדין מלמד, דבמלמד אין דנין לו כפועל בטל ודמיא לאכלושי דמחוזא דאי לא עבדי חלשי +ב"מ עז, א+, דכל מלמד כשאינו לומד הבטלה גורמת לו שכחה וכמו שכתבו הפוסקים. אמנם בעניין הוראת איסור והיתר לא שייך למימר דאי לא עבדי חלשי, אך שאין חילוק רב ג"כ בין אי עביד בין אי לא עביד ואינו מנכה לו הרבה אף אי לא עביד +בתשובת הרשב"א המובאת בהערה י' מדמה את הרב הדורש לפני העם לאוכלוסי דמחוזא וחייבין ליתן לו שכרו משלם.+ זהו הנ"ל בדין זה.
אך אמנם אם היה אונס שחזרו בהן מחמת חשש אויר ל"ע +ר"ת: לא עלינו+ נראה דיכולין לחזור +כאן פסק רבנו דיכולין לחזור מחמת חשש עפוש אויר, וכן מהרי"ל בתשובותיו סימן נ כותב שבשעת עפוש האויר טוב לברוח: וכן מוכח בספר חסידי' שיסד הרוקח דטוב לברוח - וכן ראיתי גדולי' שהלכו למקום אחר. והא דאמרינן פ' הכונס כנס רגלך ויליף מקראי טובי, שמעתי מפי מה"ר שלום שי' דלאח' שהתחיל ונתחזק ואיתייהיב לי' רשותו למסגי' להדי' יש לכנוס רגליו - אבל מתחילה טוב הוא לברוח. וכן מהר"ם מפאדובה בשו"ת שלו סי' פו דן בענין תלמיד שברח מעירו וינציא בעת הקצף ב"מ (=בר מינן=) ופוסק שאביו פטור מלשלם שכר למוד, ומוסיף: ואם לחשך אדם לומר מאחר שנדון זה אינו מכת מדינה שלא ברחו כולם רק המיעוט א"כ לא יקרא אונס דלא היה לו לברוח כמו שאחרים לא ברחו. זה אינו דהירא ורך הלבב הוא מסוכן בעת הדבר ב"מ כמפורסם, ואף כי רבי' הם אשר הם אבירי לב ואינם מפחדי' מ"מ אותם המפחדים מסוכנים הם ויש להם להמלט על נפשם. לעיל בסימן יז כותב רבינו: וכ"ש שלעת עתה ספרי אינן בידי כולם נשארו בק"ק קראקא ואנכי יושב מולם. בהקדמת הפירוש מחיר יין על מגילת אסתר הוא כותב שבשנת שט"ז פרצה מגפה בקראקא: ואני משה בן כבוד אבא מרי הפרנס והמנהיג ישראל שלי"ט הנקרא משה איסרליש מקראקא הייתי בתוך הגולה אשר נתגלינו מעירינו בשנת שי"ו לפ"ק מחמת עפוש האויר ל"ע והיינו גרים בארץ לא לנו בעיר שידלו"ב. הגאון ר' אפרים זלמן מרגליות מספר בספרו מעלות היוחסין ע' כג: שמעתי מא"א המאוה"ג ז"ל ששמע בילדותו מפי אנשי אמת איך שמחמת דבר ר"ל או מחמת סיבה אחרת ישב רבינו זמן מה בכפר אחד סמוך לקראקא ומחמת הסיבה הנ"ל נשארו שם הרבה כתבים שלו והובאו לבית גנזיו של השר הנ"ל. ומאז שישב הרמ"א שם נתעלה השר מאד והיה הולך הלוך וגדול, והחזיק בכתביו אלה ולא רצה למסרם לשום אדם וציוה ליורשיו אחריו לנהוג בהם כבוד, ובכל שנה שוטחים לאויר רוח היום שלא ירקבו ויתעפשו. וכמדומה שאמר לי מפי איש שראה בעת שהוציאום ושטחום לשמש, ומי יודע אם לעת כזאת עודם קיימים שמה. אבל לעיל בסימן כ פוסק רבינו שאין בעל בית יכול למנוע לשוכר דירה בביתו מלהכנס לדור בדירתו מפני שטוען שאשת השוכר חולה במחלה המדבקת. בין יתר טעמיו אומר רבינו, שטענה זו אין בה ממש מפני שאין אנו מוצאים בשום מקום הבדל בדין בקור חולים בין אם החולה סובל ממחלה המדבקת או ממחלה שאינה מדבקת. ומכיוון שהתורה אינה מבדילה ביניהם משמע שאין לנו לחוש שמא תדבק המחלה במבקרים, ואין בטענת בעל הבית ולא כלום. ועיין ג"כ בד"מ יו"ד סי' קטז אות ה ובים של שלמה ב"ק פ"ו סי' כו. באוצר הספרות קראקא תרנ"ב נמצאת תקנת קראקא בענין שוכר בית שיש לו חולים במשפחתו. ועיין ג"כ מאמרו של פ' ה' ועטשטיין קדמוניות מפנקסאות ישנים, ובספר פינות הבית להר"ר י' מיכלזאהן עמוד י"ט הערה מס' א' ועיין במבוא חלק ב אות יא+ דהא אפילו לא חזרו בהן אפ"ה פסידא דמלמד, וכמו שכתב מהרי"ל בתשובותיו סי' מ"א ומוהר"ם פדו"א בתשובותיו סי' פ"ו +בכל ההוצאות רשום סי' פז+, דהוי אונס דלא שכיח דהוי פסידא דפועל, כדפסקו המרדכי +ב"מ פ"ו באמצע סימן תמא+ והרא"ש +שם סימן ג+ פרק האומנים. אך אמנם אם חזרו בהם קודם שנודע חשש אויר אע"ג דהוי אויר אח"כ פסידא דבעל הבית, דמיד דחזרו בו נתחייבו לפועל מאחר דלא היו יכולין, ואונס שנעשה אח"כ פסידא דבעה"ב +בכל ההוצאות נמצא פה בסוגריים ובאותיות רש"י דפועל, אבל נ"ל שצ"ל דבעה"ב, כפי שתקנתי+ הוא. כן נ"ל אלו הדינים לעת עכשיו, ואם יסתפק לך דבר מעתה או יקשה לך איזו דבר בדברי השיבני ואשיבה כבראשונה ובזה שלותך יסגא.
@שו"ת הרמ"א סימן נא
יוסף הרופא מתעשר מצבא +בכל ההוצאות חוץ מדפוס ווארשא כתוב מצוה+ רב של רבנים אשר כתבו לזכותו ואין כל, כי כתבו שלא כדת של תורה שצותה שמוע בין אחיכם והמה לא שמעו ממני טעמי ולא דרשו אותי לומר מאיזה טעם דנתי. בכן באתי להעלות על ספר כתוב יושר דברי אמת עיקרי הדרוש, להראות שלא על תהו פסקתי עליו נדוי בראשונה ואף חרם אח"כ +בדפוס ווארשא נמצא פה כוכב ולמטה ניתנת הערה זו: בתשובה הזאת ידובר במעשה שנעשה במדינת איטליא זה קרוב לארבע מאות בשנים, אבל בעתים הללו ובפרט במדינתנו אין מקום לנדוי חרם ושמתא שהכל נאסר ע"פ דינא דמלכותא, ונקוט זה הכלל בידך בכל הספר הזה וכן בכל הספרים מדורות שעברו ולא נצטרך להכפיל הדברים, וכן כל יתר הדברים בתשובה זו, הכל היה ע"פ מנהג הקהלות אז, והממשלה ידעה ולא כהתה בהם. המו"ל.+ אך בסוף נעניתי לדברי האווגדור +המלה האווגדור בסוגריים ובאותיות רש"י בד"א+ להיות בשב ואל תעשה, כי אני פי מלך אשמור. כל מי שלא ידע תחלת עניין לא יוכל להכיר אמיתתו לכן מראש אגיד אשר מאתו נתגלגל ונמשך הדרוש +בדפוס ראשון נמצא מן כל מי שלא ידע עד פה באותיות רש"י והמלה האחרונה היא הדרוש. אמנם בהוצאות אמשטרדם, סדילקאב ווארשא הגירסא היא ונמשך גירוש.+
בשנת אלף תקמ"ו בדיצימב"ר +המלה בדיצימבר נמצאת באותיות רש"י בדפוס ראשון, ובהוצאות אמשטרדם, סדילקאב ווארשא שמו אותה בסוגריים השנה למספרנו היא ה' אלפים ש"ז+ למספרם ביקש מסי' יאקום מינט"ו +מסי' יאקום מינטו באותיות רש"י בדפוס ראשון, ובדפוסים הנ"ל בסוגריים. בהוצאה ראשונה השם הוא: מנוט"י+ מן השרים להשיב משה דישאנ"ו +בענין המלה דישאנו עיין הערה ה'+ באותו הבית שדר בו עתה הרופא הנ"ל באמרו שהוא פנוי, והשרים שלחו לקרוא הממונים הר"ר קוזי סג"ל ז"ל וכמר יקותיאל ז"ל לדרוש אותם אם מרוצים. הם השיבו היותם מרוצים, ולכן הרשו השרים למסי' יאקום +בענין למסי' יאקום עיין הערה ה' /צ"ל ו'/+ להושיב כמר משה הנ"ל שם עם בני ביתו. והאמת נכר /ניכר/ מתוך המעשה, שמה שאסרו השרים להושיב שם שום אדם עם בני ביתו רק הסוחרים לווניטיני +המלה לוונטיני בסוגריים בד"א+, דהיינו עוברי ארח ימים ישבו שם דירת עראי ולא דירת קבע על ימים אחדים בלי בני בית, תנאי זה עשו לטובת יהודים של גיט"ו חדש +המלים גיטו חדש באותיות רש"י ובסוגריים בדפוס ראשון, ובהוצאות מאוחרות הן בסוגריים.+ לכן לא רצו להרשות למשה הנ"ל בלתי רשות ממונים של גיט"ו חדש +עיין הערה הקודמת.+
ואחר שנפטר כמר משה משם בא אליעזר הרופא שהיה יהודי אז ועשה גם הוא סופלי"ג +המלה סופליג בסוגריים ובאותיות רש"י בד"א+ ומסרה לשרים כ"ט אפרי"ל תקמ"ז +המלה אפריל בסוגריים ובאותיות רש"י בד"א בכל ההוצאות ציון השנה הוא תקמ"ו, אמנם משמע שהיה אחר מעשה ראשון ולכן תקנתי לתקמ"ז+ למספרם, ובקש רשות לדור שם עם בני ביתו. וגם הפעם ההוא דרשו פי הממונים אם יתרצו בו ונתרצו ו' מאיי"ס +המלים ו' מאייס בסוגריים ואותיות רש"י בד"א, וכנר' שהכוונה לחדש מאי+ בשנה ההיא. ואז ז' מאייס +המלים ז' מאייס בסוגריים ובאותיות רש"י בד"א+ הנ"ל נתנו החמשה חכמים רשות שאליעזר הנ"ל ידור בעת ההיא עם בני ביתו, והזכירו שהממונים נתרצו וכן כתוב בהדיא. מכל אלה נודע האמת, שדת זו למנוע דירת בני בית בגיט"ו וויטי +המלים בגיטו וויטי בסוגריים ואותיות רש"י בד"א+ היה בעבור יהודים של גיט"ו חדש +עיין הערה י'+ ולתועלתם, א"כ מי שיחשוב לדור שם עם בני ביתו בלתי רשות קהל גיט"ו חדש +עי' הע' הקודמת+ הוא משיג גבול וגוזל חזקתם
ואחר שיצא אליעזר הנ"ל נכנס יוסף הרופא הנ"ל ועשה שעבודים עם מסי"ר יאקו"ם מינט"ו +עי' הע' ו'+ ולא שאל שום רשות מהממונים ולא מהקהל, ולסבת קדרה דבי שותפי לא מיחו בו. ושתיקה זו אינה מחילה כי מילתא דציבורא אין שייך ביה מחילה מכח שתיקה, כ"כ בחידושי אגודה פרק חזקת הבתים +מן כ"כ עד פה באותיות רש"י ובסוגריים בד"א, והוא באגודה ב"ב פ"ג אות עו על אודות האגודה עיין לעיל סימן כז הערה י'.+ ולזה גם אחרים שראו שלא מיחו ביוסף הרופא באו גם הם ושכרו בתים שם וישבו שם עם בני ביתם, ונפרץ הגדר שלא ברשות. ונתגלגל מזה שזינטלומ"ר +המלה שזינטלומר בסוגריים ובאותיות רש"י בד"א עיין לעיל בסימן י' כותב רבינו בענין הדפסת הרמב"ם ע"י מהר"ם מפאדובה שהוא בעל התשובה הזאת: והשתתף עם אחד מאנשי ארצו ומגדוליה דהיינו יענטילומר והוא אחד מן מדפיסי הספרים+ אחד שהיה לו בתים בגיט"ו חדש +עי' הערה י'+ להשכיר התחיל לגרות מדון עם היהודים בגיט"ו וויט"י +עי' הערה ט"ז+ באומרו שלסבה זו הוזלו בתים שלו בגיט"ו חדש +עיין הערה י'+, וסבב שרבים מגיט"ו וויט"י +עיין הערה ט"ז+ נענשו מהשרים על אשר עברו דת המלך ונתגרשו מקצתם משם. ומזה נתגלגל שמסי"ר יאקום מינט"ו +המלים שמסיר יאקום מינטו בסוגריים ובאותיות רש"י בד"א ושם כתוב פה ווינטיי+ היה לאויב להיהודים של גיט"ו +בדפוס ראשון רק המלה גיטו בסוגריים ובאותיות רש"י, וביתר ההוצאו' שמו את שתי המלים בסוגריים+ חדש כי ראה נזקו שבתים שלו נשארו פנוים בלי שכר, כי אמר אם ירצו היהודים של גיט"ו חדש +עיין הע' י'+ יוכלו לסייע לו בהשתדלות רשות שיוכלו להשכיר. ובאמת הרבה מראשי הקהל הסכימו שריבוי דירות בגיט"ו ישן +בהוצאה ראשונה רק המלה בגיטו היא בסוגריים ובאותיות רש"י, וביתר ההוצאות שתי המלים בסוגריים+ היה קרוב להפסד לטעמים רבים ולא היה דעתם לסייעו לו. לכן גזם להרע להם בעת שבקשו לחדש הקיומים, והוא אחד מזינטלומ"ר +עי' הע' כ"א+ העיר ואוהביו רבים. לכן שלא ברצונם התחילו לפייסו ובאו עמו לידי פשר לעשות רצונו לשכור ממנו כל הבתים אחר שיהיה לו רשות מן המלכות, כי זה היה כל מבוקשו. כי לא היה לו דרך להשיג רשות מן המלכות להשכיר הבתים שידורו בו בני אדם עם בני ביתם רק אם יכירום לראשי הקהל של גיט"ו חדש +עי' הע' י'.+ וראשי הקהל לא רצו לשכור אותם רק ע"מ שהם ישכירו למי שירצו ולא יהיה חזקה לשום אדם רק להם כמקדם, כאשר ביררתי שלא היה יכול להשכיר עד כי נדרשו הממונים. ואם לא יהיה ככה יהיה +נ"ל שצ"ל יהיו+ בשב ואל תעשה ולא יסייע +נ"ל שצ"ל ולא יסייעו+ בדבר אשר אפשר שיהיה להם לנזק חס ושלום.
לכן הזינטלומר +עי' הע' כ"א בדפוס ראשון המלה פה הזינטלוס+ לאשר לא היה לו דרך להשיג מבוקשו כי אם על דרך זה גרש כל יתר היהודים שלא היו לווינטינ"י +המלה לוויטיני /לוינטיני/ באותיות רש"י ובסוגריים בד"א+, ומסרו המפתחות אל הבעל הבית ואל הממונים. וזה התחיל לריב גם עם הרופא הנ"ל והרופא נצח אותו במשפט הראשון, ולא הלך באפילציו"ן +המלה באפילציון באותיות רש"י ובסוגריים בדפוס ראשון+ עד קץ הדבר כמנהג העיר ורפו ידיו. ושב להתרעם על ראשי הקהל באומרו שיקשה לו להתעצם בריב עם זה. ולזה שלחו הראשים של הועד קטן +בויניציאה היה ועד רבנים שנקרא הישיבה הכללית של ויניציאה לועד זה נתקבל כל למדן מפורסם אשר בהגיעו לגיל שלושים שנה נכתר בתואר רב שבעת הזקנים מבין חברי הישיבה הכללית היוו את ועד הרבנים ממש, שהיו נוהגים לחתום על כל התעודות שיצאו מן הישיבה הכללית. כנראה שכאן הכוונה לועד המצומצם של שבעת הזקנים והם הזמינוהו לבא לפני הישיבה הכללית הנ"ל כמובא אצלנו הלאה עיין ד"ר מ א שולוואס ויניציאה בספר ערים ואמהות בישראל ח"ד ע' ע"ו+ להרופא להתרות שיבא עמהם לפני כל הרבנים שבעיר, והם האלוף מהר"ר זעלמלין סג"ל +עיין לעיל סימן יח הערה נ"ט מכוכב באבות עטרה לבנים ע' לה מביא המחבר שהר"ר זעלמלין היה ראש הרבנים בוויניציה וכשנפטר ישב על כסאו בנו של המהר"ם מפאדובה, המובא פה בין הרבנים שבעיר+ ז"ל והאלוף מהר"ר קופמאן מפדוואה י"ץ והאלוף מהר"ר קופמאן נוויורה יצ"ו ובני +בהוצאת ווארשא כתוב בטעות ובנו והוא מהרשי"ק בנו של מהר"ם מפאדובה+ מהר"ר יהודא יצ"ו. והוא מאן לעשותו רק אמר לדון בדרך זה בורר לו אחד כו', וגם אמר שהרבנים נוגעים בדבר וירצה לדון רק בפני חיצונים. ואז התריתי בו ביני לבינו ואמרתי לו שלא יעשה כן במילתא דציבורא רק לדון בפני ב"ד היותר מומחה שבעיר. ואשר אמר שהרבנים נוגעים בדבר שקר גמור הוא כי לכולם דירות בגיט"ו חדש +עיין הערה כ"ז+, ואף אם אולי לעתיד יצטרך אחד מהם לשכור מה להם אם ישכרו מן ראשי הקהל או ממנו. הלא כל המחלוקת שלו הוא בעבור קצת חדרים שדרכו להשכירן. לאשר ראשי הקהל הבטיחו לכל אשר ישבו בגיט"ו ישן +עיין הערה כ"ז+ לפנים שיתנו להם כפי צרכם רק אשר לא יצטרכו ישכירו הם הראשים, א"כ מה הנאה להם אם ינצחו הראשים או הוא. כל היודע הנהגת דבר זה ותכליתו יודע בבירור שלא היו נוגעים בדבר.
ובלעדי זה גלוי וידוע המנהג הקבוע בגליל זה, שאדרבה כל מילתא דציבורא דנים דוקא על פי אנשי העיר אשר נוגעים בדבר, הן בענייני מסים שנותנים למלכות הן בענייני עולים של כל עיר ועיר שפורעים לצורכי ב"ה ולעניים ושאר צרכיהם, וידוע שמנהג מבטל הלכה +מקור דין זה הוא בירושלמי ב"מ פ' השוכר את הפועלים הלכה א: אמר רב הושעיה זאת אומרת המנהג מבטל את ההלכה ועי' ג"כ יבמות קב ומנחות לב. אמנם מה שכתב דצריך להיות על פי ותיקין, אין זה נמצא בירושלמי. ועיין במרדכי ריש פרק השוכר את הפועלים, סימן שסו שכותב זאת בשם א"ז, וז"ל שם: שנינו עלה דמתני' בירוש' המנהג מבטל ההלכה. כ' בספר א"ז כגון שהוא מנהג קבוע ע"פ חכמי המקום, כדאמרינן במס' סופרים שאין הלכה נקבעת אלא עד שיהא מנהג וזהו שאמר מנהג מבטל ההלכה פירש מנהג ותיקין, אבל מנהג שאין לו ראיה מן התורה אינו אלא כטועה בשיקול הדעת, וכמה מנהגים גרועים דלא אזלינן בתרייהו כדמפרש ר"ת בב"ב גבי הכל כמנהג המדינה.+ ואין לומר שמנהג זה לא נעשה על פי ותיקין, ואיתא בירושלמי על מתניתין דפרק הפועלים מקום שנהגו וכו' דצריך להיות על פי ותיקין, דהא מהרי"ק בשורש נ"ד +ענף ב על אודות מהרי"ק עיין לקמן סימן פ"ט הערה מ"ד+ כתב, וז"ל: ואין לך מנהג ותיקין גדול מזה שנעשה ברבים מקדם קדמתא לפני גדולי עולם, עד כאן. גם המנהג הזה שנעשה מקדם לפני גדולי הארץ מנהג ותיקין הוא. ועוד יש להם סמך שמנהג זה מבטל הלכה, דהוי כאילו קבלו עליהם קרובים או פסולים ותנן בפרק זה בורר +סנהדרין כד, א+: נאמן עלי אבא ואביך כו', דמאחר דציבור התקינו ונהגו אין לך קבלה גדולה מזו. ואף כי איתא שם דקודם גמר דין יכול לחזור בו ואין כופין אותו, מ"מ תקנה ומנהג יכול להכשיר שיהיו כדיינים כשרים. וכדומה לזה כתב הרא"ש בכלל י"ג סימן כ' +בכל ההוצאות כתוב סימן יח+ לענין עדים מפורעי המס ונוגעים בדבר והכשירם, וכן בכלל ה' סי' ד' על שאר ענייני תקנות והסכמות הקהל אומר שמנהג פשוט הוא, וכן בתשובת רשב"א סימן תתי"א +בחלק א מתשובותיו.+ והגאון ר"י קאר"ו +בחשן משפט סו"ס לז וע"ש בד"מ אות א+ הביא תשובה אחרת דאפילו פסול קורבא כשרין בצרכי ציבור.
והנה הרופא הזה אחר שלא שמע לקולי החלטתי עליו דין סרבנות ונדוי, ואח"כ נתחרט ביום י"ב אלול שי"ט וחזר בו והעיד עדים על חזרתו ועל שחטא טרם חזרתו לשלוח ציווי מן האווגידו"ר +עיין לעיל הערה ג'+ להרבנים. כתב בכתב חזרה זה, וז"ל: ואף אמנם שחטאתי לפני כ"ת דרך האוויגדו"ר +עיין לעיל הערה ג'+ הנה גדול עוני מנשוא וכו'. אח"כ כרת ברית עם ראשי הועד ועשה להם רינונצ"י, ר"ל בלשוננו שנתן להם זכותו +מן רינונצ"י עד פה באותיות רש"י ובסוגריים בד"א ומה שאומר אח"כ וגם ביהדות הכוונה שעשה גם רינונצי של יהדות, כפי שמביא להלן בתשובה+ כמשפט ה' חכמים וגם ביהדות מכל זכיותיו וחזקתו אשר אמר, וקבל עליו בח"ח ובש"ד +ר"ת חרם חמור או חרם חכמים; ובשבועה דאורייתא+ בכל תוקף ואיך שעשה כל אלה בלי אונס והכרח כלל. ואח"כ בא לפני האנשים שנתמנו לחלק הדירות שבגיט"ו וויט"י +עיין הערה ט"ז+ ופסקו לו חלקו וקצבו השטרות ויצא וקיבל עליו ולא אמר דבר ימים רבים, עד עבר זמן רב נכנס בו רוח שטות והפיר בריתו ונתן טעם לפגם. האחד אמר, שהיה אנוס לעשות רינונציא +המלה רינונציא באותיות רש"י ובסוגריים בד"א+ מחמת סרבנות ונדוי הראשון שהיה עליו. שנית, שהממונים לא השיגו בעבור הקהל שלהם כמו שהתנה הוא ברינונצי"א +עי' הערה הקודמת+ שיהיה להם רשות לשכור בתים בגיט"ו וויט"י +עי' לעיל הערה ט"ז+ לדור שם כל זמן שישבו בו הלונוטיני' +עי' לעיל הערה ל"ה+, והם השיגו הרשות סתם ולא נכתב בו כל זמן שישבו בו הלונוטיני' +עי' הערה ל"ה.+
והנה טענה ראשונה של אנוס שקר היא כי רינונציא +עי' לעיל הערה נ"ג+ זו נעשה כ"ז +בהוצאת ווארשא כתוב בטעות כ"ו אלול+ אלול שי"ט. וכבר י"ב בו חזר וקיבל עליו לבוא לפני הרבנים ויצא מן הנדוי, ואחר ט"ו ימים לבד עשה הרינונצי"א +עי' הערה נ"ג+ עמהם כאשר הי' פטור לגמרי מהנדוי, ואשר קבל עליו לבא לפני הרבנים היה משורת הדין. זאת ועוד אחרת, שאם אמר שרינונציא +עיין הערה נ"ג+ זו אין בה ממשות לאשר היה אנוס משום נידוי הראשון, א"כ הוא עדיין בנדוי ראשון ואיך יצא ממנו. ועוד חרם שני וש"ד איך יפטר מהם, שקיבל עליו בח"ח וש"ד לקיים הרינונצי"א +עי' הערה נ"ג.+ אנה נמצא שמותר לישבע לשקר לעשות דבר מה, כדי להפטר מנידוי שהוא על עסק ממון. אם לדמות דבר זה להא דאמרינן פרק ד' נדרים +כז, ב+ שנודרין לחרמין ולהרגין ולאנסין, הלא מבואר שם שר"ל שיאמר יאסרו כל הפירות עלי אם אינן של בית המלך ויחשוב בלבו היום וכדומה לזה, שמחשבת לבו אינה סותרת הדיבור. ודבר כזה אין שייך בנדון דידן, שכתב הנני מקבל עלי בח"ח ובש"ד לאשר ולקיים כו'. ומה שאמרו שבועות פ"ג +כו, א בכל ההוצאות רשום בטעות מס' סנהדרין+ ודרשו האדם בשבועה פרט לאנוס אינו רק בענין זה או שהוא אנוס בסוף שלא יוכל לקיימו או שלבו אנסו, כהא דאמרינן שם +המלה שם באותרות /באותיות/ רש"י ובסוגריים בד"א+ האלהים כך אמר רב וכו'. וכן ביארו הרמב"ם בפרק ג' דשבועות +הלכה א, וע"ש בהגהות מיימוני אות א+, או אם מכין ומייסרין אדם כדאיתא בתשובה סוף ספר הפלאה +המסומנת להלכות שבועות פרק שלישי.+ אבל בעבור הפסד ממון לבד לא רק על דרך מחשבות לבו שאינו סותר הדבור כנ"ל לא הוי לאנסין, וכאן לא היה רק חשש הפסד ממון אם יפסקו הרבנים כנגדו.
ועתה נבא אל הטענה שלא נכתב בהשגת רשות כל זמן שהלוונטיני +עי' הערה ל"ה+ ישבו שם, כל היודע סדר ומשפט וינצי' +המלה וינצי' באותיות רש"י ובסוגריים בד"א+ ילעג לו. וכן טענה זאת היתה לו לחוכה ואטלולא לפני חכמי הערכאות אשר טען לפניהם. ולזה אח"כ עשה עיקר טענתו לפניהם טענת אונס, ובלי ספק שהרחוקים אינם יודעים ומבינים טעות זה, לכן כאשר הושת לפניהם הלשון כמו שהוא בתנאי ולא נכתב ככה ישפטו שהדין עם הרופא. לכן אבאר הדבר על בוריו איך נפל לשון זה בדרוש וכי בנדון שלנו לא מועיל כלל, ואדרבא אילו היה נכתב היה קרוב להפסד, תדעו שלשון זה היה לו בתחילה לגריעותא. וזה כי בעל הבית כאשר ביקש להשיג רשות מן השרים להשכיר בית זה לאחרים שאינם לווינטיני +עיין לעיל הערה ל"ה+ היה טענתו לפניהם בעבור שהבית היה פנוי, ולא היה יכול להשכירו לאינם ישראל +בדפוס ראשון הנוסחא לגוים+ כי לא יכון שהיהודים וא"י +בדפוס א הנוסחא וערלים+ ישבו יחד. לכן נכתב לו הרשות שיהיה לו כח זה כ"ז שהלוונטיני +עיין הערה ל"ה+ שם, כי אם אינם שם יכול להשכירו לא"י +בדפ' ראשון לערלים.+ וכאשר הרופא שכר ממנו הבית הכתיב לשון הרשות שהיה לבעל הבית, כמו שהיה כתוב שיהיה לו הרשות שהיה לבעל בית. ולזה עתה כאשר נתפשר עם הראשים של הקהל ונתן להם זכיותיו ופריוויליגי' +המלה ופריוויליגי' באותיות רש"י ובסוגרים בד"א+ שלו הכתיבה בצורתה. ולאשר אמר הרופא אולי לא יעלה בידכם ההשגה מהמלכות שתוכלו להשכיר +בדפוס ראשון לשכור+ הבתים, ואם אבטל זכותי נמצאתי קרח מכאן ומכאן, כי לכם לא יהיה כח לתת לי דירה. לזה הודו לו הראשים ואמרו שיכתבו התנאי, שאם לא יעלה בידם שיהיה להם +בדפוס ראשון: שיהיה לה רשות לשכור הבתי' וכו' ובדפוס ווארשא תקנו: שיהיה לזה רשות להשכיר אמנם בדפוס ראשון יש רווח אות אחת אצל המלה לה ונראה שצריך להיות להם כפי שתקנתי+ רשות להשכיר הבתים, שלא יהיה ממש ברינונצי"י +עיין הערה נ"ג+ ויהיה לו זכותו קיים. ולזה אגב שטפיה הזכיר הזכות שלו כאשר היה כתוב בתנאים עם הבעל הבית, והראשים לא הרגישו ולא הקפידו. ונכתב להם הרשות מן המלוכה על הכוונה האמתית לא על דרך זה, רק שיוכלו לשבת שם לאשר המקום צר להם בגיט"ו חדש +עיין הערה י'+ וזה הוא בין יהיה שם לווינטיני +המלה לווינטיני באותיות רש"י ובסוגריים בדפוס ראשון+ אל /או/ לא, כי ישיבת לווינטיני +עי' הערה הקודמת+ אינו ענין לרשות של אנשי גיט"ו חדש +עי' הערה י'+ רק לבעל בית בראשונה נפל לשון זה לגריעותא כנ"ל, וזהו האמת הברור.
ועתה הרופא מצא עלילה ונתן טעם לפגם לומר שלשון זה היה בו תועלת, כי מנהג המלכות לתת לנו קיומים על זמן קצוב וככלות הזמן מחדשים, ויש לחוש כאשר יכלה הזמן מהקיומים לא ירצו עוד לתת קיום ויגרשו היהודים אשר בארצם ח"ו. לכן אם היה נכתב שהמלכות נתן רשות כולל לראשי הקהל להשכיר בתים בגיט"ו וויטו"י +עיין הערה ט"ז+ כל זמן שהלווינטיני +עי' הערה פ'+ שם ממילא בזה היה להם קיום תמיד ולא יהיה חשש גירוש, כי לדעתו המלכות לא יגרש הלווינטיני +עי' הערה פ'+ וא"כ יהיו תלוים זה בזה. ועל טענה זו שחקו כל חכמי העיר, כי אף אילו נכתב ככה לא היה מובן רק כל זמן שיהיה להם קיום מן המלכות להשאר בארצם, כי רק על דירת הבתים לדור בהם היה הרשות הזה לאשר צר להם המקום. ולא היה מועיל לעניין קיום, כי אין לוכדין המלכות בלשונות של דברי הבאי כאלו, ושום בר שכל לא יכחיש זה. ועוד מופת ראייה על זה, כי הוא הרופא בלשונו בתנאי זה כתב כך שישיגו מן השררה או ממשפט אחר וכו'. וידוע שלשון שררה בעיר הזאת הם הדוכוס ויועציו, וגלוי לכל שאין להם כח לתת קיומים ליהודים רק עצת עשרה שהם המלכות או פריגי"י +המלה פריגיי באותיות רש"י ובסוגריים בד"א.+, שהם כל הציבור של המלכות אשר נבררים לעשות כל דברי עיקרים של המלכות, א"כ אי אפשר שלשון זה היה לתועלת הקיום שלא יגרשם ח"ו.
והרופא כאשר היה לפני בדין הוא והועד קטן ואמרתי לו דבר זה והודה שהכח אינו ביד השררה, ואמר אני כוונתי לזה כי ידעתי שזה אי אפשר ונתתי לפניהם מכשול ואם לא הבינו אינהו אטעו אנפשייהו. אז אמרתי אם היתה כוונתך כך היה מן הדין לנדותך בגלל אלה לבד שבאת להתל בראשי הקהל, ולדעתך אף הנידוי הראשון דבוק בך כי בטלת החזרה אשר חזרת ושבת לסורך. ואף דבריך לא יועילו לאשר א"כ התנאי בטל והמעשה קיים מטעם הא דתנן בפ' המגרש +גיטין פד, א+ ובסוף פרק השוכר את הפועלים +ב"מ צד, א+, דאמר יהודה בן תימא כל שאי אפשר לקיים בסופו והתנה עליו מתחילתו אינו אלא כמפליגו בדברים, וזה אחד מהלכות תנאים המפורשים בכל מקום, וכן הוא לענין ממון כאשר באר הרמב"ם בפ"ג דהלכות זכייה ומתנה +הלכה ז+ ובפרק ו' דהלכות אישות +הלכה ז.+ אמנם האמת ברור שאפילו היה כתוב לשון זה לא היה משמעותו רק על הדירות ולא היה נכלל בו קיום כלל. א"כ לא היה בו תועלת רק היזק כי אפשר שישיבת לווינטיני +עיין לעיל בהערה מספר פ'+ ישתנה ממקום למקום, כי הבעל הבית אינו מוכרח להחזיקם רק מרצונו כי כן פסקו לו החכמים כ"ד שטימ"ר +המלה שטימר באותיות רש"י ובסוגריים בדפוס ראשון+ אלף תקמ"ו למספרם. וכתבו בפסק ההוא שיצטרך רק להחזיקם עד נווימ"ר +נווימר באותיות רש"י ובסוגריים בד"א ואולי הכוונה לחודש נאוועמבער+ שאחריו כדי שהשררה יוכלו לבקש להם מקום אחר. אך אח"כ נשאר מהשוואה והשכיר להם על זמן, וכן עשה מזמן לזמן ובסוף כל זמן הוא ברשותו. וגם קביעת ליוונטיני +עיין הערה פ'+ הוא יותר מסופק משלנו כי הם כקוץ +בהוצאת ווארשא כתוב כקוף+ בעיני רבים מזינטילמר +עי' הערה כא+ אשר הם סוחרים בים, לאשר אלו היהודים מזיקים להם ולזה עומדים עליהם לגרשם. אמנם הקיומים שלנו לא נשמע מעולם שאמרו לגרשו ת"ל, רק לפעמים באיזה קיום חדש משנים איזה חק בהלואה, לכן לשון זה היה קרוב להפסד ולא לתועלת. דעו ולמדו מתוך האקורדה +האקורדה באותיות רש"י ובסוגריים בדפוס א+ שעשה הבעל הבית עמהם כ"ד נווימ"ר +עי' הערה צ"ג+ אלף תקמ"ו, ועשה להם שכירות על ז' שנים. בארו בו שאם השררה בתוך זמן זה לא ירצו להחזיקם עוד שיהיו פטורים מהפיט"ו +המלה מהפיטו באותיות רש"י ובסוגריים+, נראה שפחדו מגירוש.
ולא יטעה אדם לומר אע"פ שלא היה בלשון זה תועלת מ"מ צריך לקיים התנאים כצורתו וככתבו, ויביא ראיה מדתנן בפרק מי שאחזו +גיטין עד, א+: אמר רשב"ג מעשה בצידן באחד שאמר לאשתו הרי זה גיטך ע"מ שתתני +בכל ההוצאות כתוב פה שתתן+ לי אצטליתי ואבדה האצטלית, אמרו חכמים תתן לו את דמיה. ואמרו שם דלית הלכתא כוותיה אלא כחכמים שאמרו שאינו גט דאיצטלית דוקא בעי למיתב. הרי אע"פ שאין לו שום תועלת באצטלית דהא רצתה לתת לו דמיו, ואפילו תרצה לתת לו אלף זוז בדמיו כאשר באר הרמב"ם בפרק ח' דגירושין +הלכה כג+, אפ"ה אינו גט דצריך לקיים התנאי ממש. זו אינה ראייה כלל דמבואר שם בגמרא דגבי שאר דברים אינו כן, דגרסינן שם +/גיטין עד/ בע"ב+: ההוא גברא דאמר לאריסיה כולי עלמא דלו תלת דלוותא ואכלי ריבעא את דלי ארבע ואכול תלתא, לסוף אתא מטרא ולא דלה. אמר רב יוסף הא לא דלה רבה אמר הא לא צריך, ופסק הרי"ף +ברי"ף דף לה, ב+ כרבה. ושם בגמרא לימא רב יוסף כרבנן דסברי אין דמים במקום אצטלית ורבה כרשב"ג וכו', עד רבה קאמר אפילו כרבנן שאני התם דלצעורה קא מכוין והא לא צערה, אבל הכא להשקאה כיון והא לא צריך. ופירש"י שם סתם מגרש משום איבה מגרש הלכך יש לחוש דילמא לצעורה כיון ע"כ, כלומר שתטרח עד שתמצאהו. הנה בארתי להסיר טעות זה. אכן אינני צריך לכל זה דכאן נתקיים התנאי, דבכלל מאתים מנה דהשיגו סתם בין ישארו הלוונטיני +עיין הערה פ'+ בין לא ישארו.
גם את אלה לא אוכל שאת, שאיש הזה מתראה נגד העם כאלו הוא היה תמיד מוכן לציית דין ואנשי הועד העבירו עליו את הדרך, והדבר הוא בהפך. כי אנשי הועד התרו בו שיבא לפני האלופים אשר בעיר ויעשו ככל אשר יגזרו והוא סרב ורצה שיבואו לפני דיינים שחוץ למדינה, ועל זה נתנדה. ואח"כ חזר בפה ולא בלב לפי דבריו וגם הודה על חטאו ששלח צווי להרבנים מאוויגדור"י +עי' הערה ג'+, ואח"כ נתפשר עם אנשי הועד בקשר אמיץ וחזר לסורו להפיר הברית. והציעו לפני טענותיהם והוריתי מה שהוריתי מכח שקיבל עליו בח"ח ובש"ד, ואז הכריזו אנשי הועד עליו החרם מכח הוראתי. והלך הוא בערכאות לפני האוויגדור"י +עי' הערה ג'+ לכוף אותם לבטל החרם והשיג שעשה האוויגדור"י שושפישיו"ן +שתי המלים בסוגריים ובאותיות רש"י בדפוס א+, וזה היה מר"ץ +המלה מרץ בסוגריים ובאותיות רש"י בדפוס א+ שי"ט. ואחר כך על +המלה על נמצאת בהוצאות אמשטרדם וסדילקאב בדפוס האנוויא הוא עליו בדפוס ראשון הגירסא עלי, ובדפוס ווארשא חסרה המלה לגמרי+ הלווינטינ"י +עיין הערה פ'+ פשט טלפיו ועשה ששלחו לועד קטן להגיד איך שהרופא הוא מוכן להיות ציית דינא, וזה היה שבט שכ"ב. ומן הדין לפי התקנה שנעשה בפירר"א בועד הקהילות +המלה בפירר"א בסוגריים ובאותיות רש"י ביום א' כא תמוז (שהוא כא יוני) בשנת שי"ד נועדו בפיררא חכמי ישראל מקהילות וויניציאה, רומא, בולונייא, פיררה, מנטובה, ריגייו ומדינה, ובהרשאת קהילותיהם תקנו שבעה סייגים ותקנות לחזק את החיים הדתיים התקנה השניה היא: מי שהפר ברית תחילה והעמיד ישראל חברו בערכאות של גוים בלי רשות קהלו או הרב של עירו וישוב וינחם המפר ברית הנ"ל ויבקש אח"כ להעמיד חברו בדיני ישראל, לא יאבה לו ולא ישמע אליו שום רב או קהל להכריח את חברו הנ"ל להעמידו בדיני ישראל אברעה /ארבעה/ עשר רבנים חתמו על תקנות אלו ובראשם המהר"ם מפאדובה, כותב התשובה שלנו וז"ל חתימתו שם: נמניתי בחבורה זו אני מאיר בכמר יצחק ז"ל קאצינאילנבוגן, מורשה ממדינת ויניציאה+ לא היו צריכים להשיב רק שאינם חייבים לדון עמו בדין ישראל אחרי שכבר הלך בערכאות. מכל מקום לא השיבו ככה, רק השיבו דבר אמת שכבר באו לפני אב"ד שלהם שקבלוהו הקהלות עליהם זה שנים רבות +הכוונה על עצמו, שהיה אב"ד על מדינת ויניציאה. עיין מאמרי על המהר"ם מפאדובה בהדרום חוברת כ"ח עמוד ק"פ+, ושמע טענותיהם והורה מה שהורה כנזכר שם, ואין להם לשוב ולטעון אחר גמר דין. והוא כפר בזה ואמר שאף אם כל אחד ספר לפני זכותו היה רק דבר שפתים ולא קבלוני לדיין עליהם. ובזה אינו נאמן, דאע"פ שכתב הטור ח"מ בסי' כ"ב וכן הוא בהרא"ש בתשובה +כלל נו סי' א+ שאם כפר ואמר לא קבלתיו לדיין ישבע, זהו דוקא לענין ממון שחבירו לא יוכל להוציא ממנו כפי הפסק מהדין, כי דין הוא המוציא מחבירו עליו הראיה +ב"ק לה, א; יומא ט, א; חולין פרק י משנה ד+ והנתבע פטור בשבועה. אבל לענין איסורא כנדון דידן, שאנשי הועד קטן יודעים האמת שלהם ורצו לאפרושיה מאיסורא ולהזהיר גם אחרים שלא ימעלו בחרם, הרשות בידם ויפה עשו ויפה השיבו. גם אלי צוה האיש לפני המושל פה פדווא"ה +פדוואה בסוגריים ובאותיות רש"י בדפוס ראשון+ להכריחני לתת לו בכתב ביטול החרם מרצוני, והשבתי לפני המושל שכבר עשה האוויגדור שושפישיו"ן +עי' הערה ק"ח+ על החרם ועל כרחי אני צריך לשמור דברי אדונים שלי. והוא אמר שזה לא יספיק לו שאהיה במוכרח, רק שאכתוב לעשות כן ברצון, ולא עלה בידו כי המושל היה חכם ואיש ישר ממנו. מעתה ראו דרכיו שתמיד עם כולנו הלך בערכאות, רק לפעמים כאשר לא השיג רצונו בערכאות פשט טלפיו +המהר"ם משתמש בביטוי זה במובן הצטדקות והתחסדות, כחזיר הפושט ומתגאה בטלפיו הפרוסות אע"פ שהוא טמא+ ואמר לדון בדיני ישראל. אך תמיד בחד שטותא מסרך סריך לומר לדון לפני חיצונים.
ראו דרכיו, ראשית דרכו בג' מרץ +מרץ בסוגריים ובאותיות רש"י בדפוס א+ אלף תקנ"ט +בכל ההוצ' כתוב בטעות אלף ס"א+ למספרם צוה הראשים של הקהל לפני ה' חכמים אשר שם עשה הרינונצי"י +עי' הערה נ"ג+ לחתו' הרינונצי"י +עי' הערה נ"ג+ מכח טענותיו המזוייפים הנ"ל, וכאשר ראה שלא יעלה בידו שם סלק עצמו מהמשפט ההוא. ואח"כ הלך בדרכיו הרעים לענין אחר לצוות הראשים לפני הגוורנדור"י +הגוורנדורי באותיות רש"י ובסוגריים בדפוס א+ לטעון שיהיה פטור מהמס בהיות מושבו בין הלווינטי' +ראה לעיל הערה נ"ג+ ויחשב כמותם, וגם שם לא השיג מבוקשו כי אמרו שבכלל שאר היהודים הוא.
עוד יש לשדות נרגא בעיקר טענותיו שאמר שלא נתקיים התנאי, כי מכח דינא תנאי זה אין בו ממש דלא נעשה כהלכתו בשום דבר. דהא ברינונצי"י +לעיל הערה נ"ג+ שעשה בראשונה במשפט החכמים אין בו דבר כדינו כי שם המעשה קודם התנאי ואין בו כפל התנאי, וברינונוצי"י +לעיל הערה נ"ג+ של יהדות לא נתבאר בו התנאי רק שמזכיר הרינונצי"י שעשה במשפט החכמים. ואמר בלשון זה: הנני מקבל עלי בח"ח ובש"ד וכו' לקיים הרינונצי"י +לעיל הערה נ"ג+ שעשיתי היום במשפט החכמים, וכן עם התנאים שבתוכו כנראה במשפט הנ"ל בכלל ובפרט. ולא הזכיר שום תנאי בפירוש רק תלה הדבר במה שנזכר שם, ושם אינן כהלכתן. בשלמא כפילות התנאי אפשר לתרץ על שני דרכים, אחת שיש מחלוקת בין הפוסקים הביאם הב"י בח"ה סימן ר"ז +מן הביאם הב"י עד פה באותיות רש"י ובסוגריים בדפוס א+ אם בממון צריך כפילות או לא. שנית +בהוצאות אמשטרדם, סדילקאב ווארשא כתוב פה בטעות שנא וחברו מלה זו למה שכתוב לפני כן: או לא שנא+, דברינונצי"י +עי' הערה נ"ג+ של יהדות כתוב, וז"ל: וכל התנאים הנ"ל הותנו ונעשו כהלכתן כתנאי בני גד ובני ראובן ככל הלכותיה וכו'. ובהגהות מיימוני פ"ו דאישות +אות ב בכל ההוצאות כתוב בטעות פ"י דאישות+ איתא, וז"ל: אר"י כי שמא אם אדם אומר סתם שיהא תנאי כתנאי בני גד ובני ראובן יכולה /יכול/ להיות שמועיל בלא כפילת תנאי. אבל כאן שכתוב בפירוש ברינונצי"י +לעיל הערה נ"ג+ במשפט החכמים מעשה קודם התנאי, וביהדות תלה הדבר ברינונצי"י +לעיל הערה נ"ג+ ההיא, אין לומר שמלת כתנאי בני גד ובני ראובן יועילו לסתור מה שכתוב בפירוש ההפך. בשלמא על כפילות איכא למימר אע"פ שחסר בכתב לשון זה, שאמר כבני גד ובני ראובן רצה לומר שנכפל אע"פ שלא נכתב, אבל לומר שירמוז על מה שנכתב בהפך אי אפשר דיהיו סתרי אהדדי. וכן בהג"ה הנ"ל לא הזכיר רק על הכפילות. א"כ התנאי הזה מעשה קודם התנאי, התנאי בטל. כי אף החולקים בכפילות מודים במעשה קודם לתנאי, כדאיתא בהמגיד פרק ו' דאישות +הלכה י"ד+ ובר"ן בפרק האומר בקידושין +הר"ן הוא ברי"ף כה, ב ד"ה רבי חנינא בן גמליאל אומר וע"ש מה שמביא מתשובת הרי"ף סימן לא+, משום דסתם מתניתין היא בסוף פרק הפועלים +ב"מ צד, א.+ ואין לומר הואיל והרינונצי"י +לעיל הערה נ"ג+ נעשה בערכאות לא נצטרך לכל דקדוקי התנאים כי בדיניהם א"צ, דכתב הרמב"ן והטור ח"מ מביאו סימן ס"ח +בהוצאות אמשטרדם, סדילקאב ווארשא רשום בטעות ס"ה+, וז"ל: דלא עדיפי בערכאות מבסופרי ישראל שאין דינא של מלכותא אלא להכשיר שטרות שלהם ולעשות סופר שלהם נאמן כמאה עדים שלנו, אבל לענין דרכי הקנאה +המלה דרכי חסרה בטעות בהוצאת ווארשא+ לא עדיפי משטרות שלנו +בהוצאה ראשונה יש טעות הדפוס שמנו במקום שלנו וכן הוא בהוצאות אמשטרדם וסדילקאב, ולכן בהוצאת ווארשא הכניסו את שתי המלים שלא בצדק+ וכו'.
והנה האיש הזה הטועה מתפאר שיכול לומר אדרבה +עי' מועד קטן יז, א ר"ל הוה מנטר פרדיסא וכו' ועי' שם בתוס' שרבינו תם מפרש שהמנהג היה לאכול ואח"כ לשלם ולכן לא גנבו אמנם עיין בירושלמי שקורא להם גזלנים ואומר שר"ל התרה בהם ולא השגיחו בו, א"כ נשארת קושית התוס', וצ"ע+, וכי יש בידו הסכמה מחכם על זה. בלי ספק גחלים יחתה על ראשו כי בדין הוריתי עליו החרם, אף כי אח"כ הייתי מוכרח לנזירות האוויגדור +עי' הע' ג'+ שעשה שושפישיו"ן +שושפישיון באותיות רש"י ובסוגריים בדפוס א.+ ויקרה לאיש הזה כאשר קרה לההוא קצב הנזכר בתשובת הרא"ש +כלל טו דין ט, וכתב שם: ענשו הראוי לו שיכריזו עליו שהוא מנודה וירחיקוהו ויעמוד בנדוי ל' יום ואח"כ יבקש מחילה ברבים לש"ץ+ על שאמר אדרבא, ככה יקרה גם לו שכל חביריי ותלמידי ינהגו בו נידוי מחדש על זה שזלזל בכבודי. ועל שמתפאר שחכם הסכים לאדרבה, אין לחוש לחכם ההוא אשר ידון על פי דבריו ולא שמע טעמי ונימוקי. ועל אנשי הועד קטן לא יוכל לומר כלל אדרבה כי הם לא נדוהו רק פרסמו הוראתי. עוד הביטו רמות רוחא דההוא גברא, כי מי נתן לו מעלה זו להכניס ראשו בין ההרים הרמים הפוסקים, שחולקים אם ע"ה יכול לומר אדרבה. והגאון מהר"י קולון בשורש קס"ט +ענף א בכל ההוצאות רשום פה שורש ק"ע ואני שיניתי לפי הוצאת לעמבורג, תקנ"ח ועיין ג"כ שורש קכח ענף א ועיין על אודות המהרי"ק לקמן בסימן פט הערה מ"ד+ הביא החולקים, והגאון מהרר"י קאר"ו הביא יותר סימן של"ד ביורה דעה. א"כ לדברי מי שאומר שע"ה לא יוכל לומר אדרבא, יכוה וילקח /אולי צ"ל וילקה/ בשפתיו והחכם שהורה לו אינו כדאי כנ"ל. גם אם יאמר שב"ד יכולים לנדות אותי אף שהע"ה לא יוכל +עיין מהרי"ק הנ"ל ובית יוסף ביורה דעה סימן שלד שזאת היא דעת הרמב"ם, אמנם היינו דוקא אם אין המנודה חייב נדוי ועי' ג"כ בדרכי משה שם אות כב+, איני חושש לזה כי אם יעלה ככה על לב ב"ד בלי ספק אם ב"ד יפה הוא ידרשוני תחילה מאיזה טעם דנתי ואבאר להם טעמי הנזכר, ויותר דברים הראוים לגלות לב"ד אשר כאן לא אעלה על ספר לחששא בזה. וכ"ש לדברי הראב"ד שסובר שב"ד אין נזקקין לזה שאין לחוש לזה.
ובהיות כי לדעתי קונטרס זה יגיע לקצת תלמידי חכמים אחדש בו דבר, ואף כי אינני סומך על סברתי לחדש דין שלא נמצא +פה אנו רואים את זהירותו של זקן הפוסקים בדור של גאונים מלסמוך על סברתו לבד במקום אחר הוא מצהיר: אמנם על גמרא ועל סברא אני נשען (שו"ת שלו סי' ל)+ מ"מ להיותו משא ומתן של תורה אכתבנו. וזה כי מסברא, שנדון כזה אף אם היה ח"ו שלא כדין אין שייך בו אדרבה. כי מבטן מי יצא אדרבה, הלא ממעשה דר"ל פרק אלו מגלחין +מועד קטן יז, א+, דנטר פרדיסא דהוא היה המנדה ומפיו יצא הקללה. ואז שייך לומר אדרבה, אי מטעם דמפרש בירושלמי +עיין ירושלמי ברכות פ"ח סוף הלכה ט+ משום אורריך ארור או מטעם שזלזל אותו. ולזה הטעם סוברים קצת הגאונים שע"ה לא יוכל לומר אדרבה על ת"ח, דהא ת"ח שזלזל ע"ה אינו חייב נידוי, וכן רמ"ך +הוא רבנו משה הכהן מלוניל ועי' בשה"ג ח"א אות מ סי' קלז ר' משה הכהן מלוניל היה מחכמי צרפת הדרומית בדורו של הרמב"ם רמ"ך כתב השגות על המשנה תורה ויש אומרים שהרמב"ם השיב לו על השגותיו אע"פ שלא הגיעו תשובות אלו לידינו הב"י בכסף משנה מרבה להביא את השגות הרמ"ך החיד"א מספר שראה בכת"י השגות הרמ"ך על הרמב"ם לאלפים עוד נמצא קובץ השגות הרמ"ך בכת"י בספרית אוקספורד בשם הגדולים הנזכר לעיל כותב שהשגות הראב"ד נשלחו לרמב"ם בשם חכמי לוניל ואחריו השיג הראב"ד על הרמב"ם ואחר שהשיג הראב"ד חזר הרמ"ך להשיג על הרמב"ם והרבה להשיב בהשגותיו ומהם מביא מרן בכסף משנה+ אמר ככה מטעם זה והגאון הקאר"ו בי"ד +סימן שלד+ הביאו. אבל דבר כנדון דידן, אני לא נדיתי אותו ולא יצא התנאי מפי על דבר זה. אך הוראה לבד הוריתי לומר ששעבודו הוא קיים, ונכוה בגחלת שחתה על עצמו לפי הפסק וההוראה שלי. אנה נמצא ששייך לומר אדרבה על זה, לא מטעם אורריך ארור כי לא קללתי אותו ולא מטעם זלזול כי לא זלזלתי אותו, וכי לא היה לי לפסוק כפי שקול דעתי. ודבר זה אינו בגדר המנדה חבירו שלא כדין רק בגדר דיין שדן וטעה, שלא נמצא שקונסים אותו רק כאשר מכח פסקו נתן ראובן לשמעון מעות שלא כדין ישלם הדיין לראובן מעותיו שהזיק לו, כאשר דינו הוא קיים והוא שלא כדין. אבל בנדון כזה אף אם טעה במה שנתחייב הדיין נדוי, אין שייך תשלומי נזק אם לא ע"ד לעשות לו כאשר זמם, וזה לא נמצא בטועה. אכן האמת כבר אמרתי שבדין הוריתי. יותר ממה שכתוב כאן יש אתי לכתוב במקומו ובשעתו כאשר תנתן הרשות.
נאום מאיר בכמר יצחק ז"ל קצנאלנבוגן +בדפוס ווארשא נרשם השם קצינעלינבוגן+
@שו"ת הרמ"א סימן נב
קול שאון מעיר שמענו, חיל כיולדה ופלצות אחזונו, בדבר זה אשר בא לפנינו, על אודות רופא האליל +אין הבטוי מובן, ואולי צריך להיות האלוף+ יוסף, אשר אסף אלהים חרפתו, מקלל עצמו ותולה באחרים קללתו, מניף ידו על המקום ואסף מצרעתו. והנה על צד עילאי ידבר, ולו פנים קלקל וחיילים יגבר, רוצה לפרוץ הגדרים אשר יסדו גודרי גדר, נטעי נעמנים ושרשי תקנות ארזי לבנון רוצה לעקר ולשבר. חזקת ישוב אשר החזיקו בו קמאי דקמאי בני עליון, אשר ראו את הנולד מעם מפוזר ומפורד ואביון, בגלות בני כוש תרשיש ויון. אשר עשרה אנשים יחזיקו בכנף איש יהודי לדחותו מעליהם, ולדחות אבן אחר הנופל מחשבותיהם, וכ"ש בהחלק לב ישראל עתה יאשמו בעונותיהם. על כן שלא יהרס המצב בא מגדול לתלפיות, להחזיק בדיני חזקת ישוב שלא יהרוס המצב ויבא לידי דחיות, ושלא יוכת שער ע"י שאיות. ותקנו חרם בחזקת ישוב על כל הרוצה לבטלו, יחול עליו החרם ההוא לגמור כולו, וכל המפקפק בזה מעיד שאינו מאותן שקבלו. ואף במקום שלא התפשטו אותן תקנות וחרמות, מ"מ מהם נלמוד להורות ולדמות, נדון דידן שעליו נכתוב תשובותינו הרמות.
וזה על דבר הרופא יוסף שבא לגור בחזקת היד במדינת לועז בעיר ויניזי"א בגיט"ו +בכל ההוצ' חוץ מד' ווארשא כ' בגט+ הישן, ואמר כי ידו רמה במשפט השררה ואין מוחה בידו. עד שנתגלגל הדבר שגרם ע"י זו היזק לבני הגיט"ו +עי' הערה הקודמת+ החדש שהם הקהלה של ויניזיא"ה, שהשר מגיט"ו +עי' הע' ב'+ הישן גזר להם שיעזרו לו נגד הרופא הנ"ל. גם שבזו רצה לבטל חזקתן שהיה להם מימים קדמונים שלא ידור שם אדם בלי רשותן. והנה התרו בו שיעמוד לפני הועד שלהם ולא אבה שמוע להם כי אם לדון בזה בורר, וע"י זה הלך בערכאות כו'. וגלוי שבזו עשה שלא כהוגן ובר נידוי הוא. חדא שרצה לבטל חזקתן, וראיה מהא דאיתא פרק לא יחפור +ב"ב כא, ב+: אמר רב הונא בריה דרב יהושע בר מתא אבר מתא מעכב +שם: אבר מתא אחריתי מצי מעכב+, ואי שייך בכרגא דמתא לא מצי מעכב. וכתב שם המרדכי +סימן תקיז+ בשם אביאסף, וז"ל: ראיתי שפירש +במרדכי: ראיתי בפירוש ר"ת+ ר"ת ואי שייך בכרגא דמתא לא מצי מעכב +שם הגירסא: ואי שייך בכרגא דמתא שרוצה להיות שייך בכרגא לתת עמהן ולישא בעול כמו בני העיר מכאן ואילך לא מצי מעכב ויהיה כבני העיר וכו'+, ולהכי נהגו הקדמונים לגזור חרם של ישוב שע"י חרם כופין ולא מדינא כדפרישית ורשאין +בהוצאות אמשטרדם סדילקאב ווארשא כתוב בטעות ושראו במקום ורשאין+ להסיע על קיצתן ולעשות תקנה. נ"ל על +שם: ונ"ל; ובהגהות הב"ח אות מ מוסיף דצ"ל דעל+ עצמן רשאין לגזור על כל מי שיבא לעיר שלא מרצונם שלא ישאו ויתנו עמו, ואם יש רב בעיר יכול לגזור גם על הבא בעיר לגור וחלה עליו גזירתו אם הוא תלמידו עכ"ל. הרי דמי שבא להרוס חזקת הישוב הוא בחרם קדמונים, כ"ש במקום שיש להם תקנה שלא לגור שום אדם שם כי אם ברשותם שהוא בחרם הקדמונים. ואף במקום שלא נתפשט חזקת ישוב מ"מ רשאין להסיע על קיצתן ולגזור נידוי על הבא שלא ברשותם, כ"ש במקום דאיכא רב גדול בעיר אשר הכל אצלו כתלמידים כמו שיתבאר לקמן.
וכתב עוד מהרי"ק שורש קצא +בכל הדפוסים רשום שורש קצד ובב"י בחה"מ סי' קנ"ו רשום קנד אבל במהרי"ק דפוס לעמבורג, תקנ"ח מצאתי זאת בשורש קצ"א, ועי' לקמן הערה ט"ו אמנם ע"ש בב"י שישנה הערת ב"ה המקשה על מהרי"ק: ודבריו תמוהים בעיני היאך יופקד זה להתגבר עליו ע"י השר ושלא על פי בית דין וע"ש ג"כ בד"מ אות ט+ הובא בטור ס"ס קנ"ו +בח"מ הטור מביא את תשובת אביו הרא"ש, והב"י מצטט את המהרי"ק+, הא דכתב הרא"ש +הטור אומר שם: שאלה לא"א הרא"ש ז"ל - תשובה וכו' אבל הפרישה שם אות טו כותב: תשו' זו לא מצאתי בתשו' הנדפסו' שבידינו, ע"ש+ שאדם יכול לדור בכל מקום שירצה ואין בני העיר יכולין לעכב עליו פשיטא שר"ל שאין בני העיר יכולין לעכב ע"פ ב"ד, אבל אם תגבר יד בני העיר לסגור דלת הן ע"י שר הן ע"י שום מושל פשיטא שהרשות בידן, ולא יחלוק על זו כי אם עיקש אשר לא יבין ולא הגיע להוראה עכ"ל. הרי שכתב מהרי"ק דאף במקום שלא נתפשט שם תקנות וחרם הקדמונים, מ"מ אם יוכלו לגבור עליו למנוע אותו שלא יבטל חזקתן הרשות בידן. וה"ה בנדון דידן שהיה רשות לקהל לנדות יוסף הנ"ל שבא לגור שמה נגד חזקת הקהל, שבר נדוי הוא ובדין נדוהו. וכתב עוד מהרי"ק שורש קצ"א +בכל הדפוסים כתוב קצ"ב עי' לעיל הערה י"ב על אודות המהרי"ק עי' לקמן סי' פט הערה מ"ד+ שבזמן הזה שיש לחוש שאם יתוספו הדיורין שיבא לידי קלקול מן השרים המושלים, וא"כ כל הבא לדור אצלם הוי כרודף ולכן מצו מעכבי +המהרי"ק אומר שם שלפי סברה זו של רודף גם ר"ת והרא"ש יודו שיכולים לעכב, כי מה שהם פסקו שאין בני העיר יכולים לעכב זה הוא דוק' בימיהם שלא היה בדבר שום סכנה וחשש הריסת המעמד רק מיעוט הריוח - כאשר היה מלפני שלשי' שנה או פחות שלא היה צרות עין ופוצה פה נגד הרוחי' כעתה בעו"ה הלא דבר פשוט הוא לכל שופט צדק שיכולין בני העיר לעכב על הבא לדור שם בעל כרחם ומגרה בהם הדוב [וישבור] את שיניו בדין מדין רודף+
והנה מבואר דבדין נתנדה יוסף הנ"ל מצד ז השרצה /זה שרצה/ לבטל חזקתן, א"כ הוא כאשר שמענו שהדבר שלא היה רשות לשום אדם לדור בגיטו +עי' לעיל הערה ב'+ הישן היה לטובת בני הקהילה, שבזו הדרך הם יכולין למחות. וכמו שכתב מהרי"ק שורש קע"ב +בכל הדפוס' מסומן שורש קעג, אמנם בהוצ' הנ"ל הוא קעב+, וז"ל: ראובן שהיה לו חק מהשר שלא יוכל שום יהודי לדור שם בלי רשותו יכול לעכב על כל הבא לדור שם מאחר שהחק ההוא היה לטובת ראובן כו'. וא"ל מהא דכתב המרדכי פ' הגוזל בתרא +ב"ק פ"י סי' קעח+ בשם מוהר"ם ז"ל: ואם השר אומר מעצמו איני רוצה ששום יהודי ידור כאן כי אם ברשות ראובן, ראובן יכול לעכב על כל הבא לדור שם דדינא דמלכותא דינא כו'. ומשמע דאם לא אמרו השר מעצמו אין ראובן יכול לעכב עליו. דלאו דוקא נקט מעצמו אלא לרבותא קאמר מעצמו, וכ"ש אם ראובן טרח והוציא עליו הוצאות עד שהשתדל מן השר חזקתו דאסור לאחר להעביר עליו הדרך, וכמו שהאריך בזה מהרי"ק +שורש קלב, ובסופה כתוב: זאת התשובה שייכא למהר"ר אברהם זאכש ז"ל ושורש קעב בכל ההוצאות הציון השני הוא שורש קעג, אבל בהוצאה הנ"ל הוא קעב.+
השני, שבדין נתנדה מהאי דאמרינן פרק הגוזל בתרא +ב"ק קיד, א+: אמר רב אשי האי בר ישראל דמזבין ארעא לכותי אמצר דבר ישראל חבריה משמתינן ליה מ"ט משום דא"ל ארבעת לי אריא אמצראי, ומשמתינן ליה עד דקבל כל אונסא וכו'. ואמרינן פרק המקבל +ב"מ קח, ב+: זבין מכותי וזבין לכותי לית ביה משום דינא דבר מצרא כו', עד שמותי ודאי משמתינן ליה עד דקביל עליה כל אונסא דאתי ליה מחמתיה. וכתב נ"י פרק המקבל +הנ"י מביאו בשם בעל העטור, והוא ברי"ף סד, ב+ דה"ה לשכירות, וכן כתבו התוספות והרא"ש פ' לא יחפור +ב"ב כא, א בתוס' ד"ה ולא, וברא"ש סי' יא.+ הרי קמן דאם מזיק לחבירו ע"י כותי דבר שמותי הוא עד דמקבל עליו כל היזקות, וכ"ש בהיזקא דרבים שנקראו מוחזקים לגבי היחיד דמשמתינן ליה עד דמסלק היזקא ואח"כ ידון עמהם אם יש לו דין עליהם כמו שפסק המרדכי סוף לא יחפור +שם סימן תקכב בסוגריים ובאותיות רש"י בד"א נוסף פה שכ"כ מהרי"ק בשורש ב+:
הטענה השלישית דפשוט הוא דמשמתינן למאן דלא אתי לבי דינא כשמזמינין אותו, וכדאיתא פרק הגוזל בתרא +ב"ק קיב, ב.+ ואפילו בעל כרחו של אדם יכולין לדונו ולא יוכל לומר אני לא אדון אלא בזה בורר, כדאיתא פ"ק דסנהדרין +ח, א+ וכתבוהו הרי"ף +ברי"ף דף א ע"ב+ והרא"ש +שם סי' ב+, דדיין מומחה או בדקבלו עליהם דן אדם בעל כרחו. וכ"ש ועד של בני הקהל מיקרו קבלו עליהם, דצריך כל אדם לדון לפניהם ולא יוכל להשתמט ואי לא אתי בר שמותי הוא. וליכא למימר כאן שהיה לצרכי בני העיר אין דנין בדייני אותה העיר, וכדתניא פרק חזקת הבתים +ב"ב מג, א+: בני העיר שנגנב להם ס"ת אין דנין באותה העיר כו'. הלא כתב הרא"ש שם +לא מצאתי זאת ברא"ש שם, וצ"ע ועי' בשו"ת הרא"ש כלל נח סי' ג שפסק שבענין מס שלהן יסלקו עצמן ואז מותרין לדון ולהעיד דרק בס"ת א"א להסתלק אמנם בכלל ו סי' טו כותב: איני רואה סילוק בדבר זה שיועיל, דדבר זה של פריעת מס נוהג לעולם ואי אפשר להם להסתלק שלא יהנו לעולם מן המס שיתן, ותיכף ומיד אחר זה כותב הרא"ש שאם עשה הקהל תקנה שאלו העדים יחתמו יכולין להעיד דיכולין בני העיר להסיע על קיצתן, ע"ש+ אע"ג דלא מהני סלוק בענין המס, מ"מ אם עשו תקנה או יש מנהג בעיר שדייני העיר ידונו על ענייני מסים דיניהם דין כמו שקבלו עליהם. ועוד כתב בתשובת מיימוני +בתשו' השייכות לספר שופטים סי' יג ושם אומר בצעירותו פסק מהר"ם מרוטנבורג שאין להם מנהג ברור בזה כי לא בא דין זה מעולם לכאן זה אומר בכה וזה אומר בכה מדעת הכרס - זו תשובת רבי בילדותו. ובזקנותו פסק דעל אודות היישוב אפי' קרובים כשרים להעיד ואפי' עד מפי עד ע"פ הקבלה מטעמא דבלאו הכי כולם נוגעים בעדות ואעפ"כ מעידים דמאן ידע לסהדותא כ"א בני מתא+, דעל חזקת ישוב מבררין הדבר ע"פ עד מפי עד ומפי פסולי עדות, משום דבלאו הכי כלם פסולים הם ומאן ידע במילתא כי אם בני מתא עכ"ל. וכן הוא בתשובת הרא"ש +כלל ה סימן ד וכן גם כן בכלל ו סימנים טו וכג, וכלל יג סימן כ+, דמנהג פשוט בכל ישראל שאין מביאים עדים מחוץ לעיר על תקנת והסכמת הקהל וכו', וכן הוא בתשובת הרשב"א +ח"א סי' תתיא.+ הרי דהכשיר +נ"ל שצ"ל דהכשירו+ פסולים לעדות וה"ה לדין. וכתב הרשב"א +שם סי' תרפ+ דהמנהג בכל מקום לדון צרכי ציבור בדייני ועדי העיר, ונוהגים להכשיר פסולי קורבה וכו'. ואע"ג דכתב הרא"ש בתשובה +כלל נח סי' ז בכל ההוצ' רשום כח במקום נח+ דאין הציבור יכולין לדון ליחיד שיש לו דין עמהם בעסק הציבור, היינו דוקא מדינא דתלמודא וכדמשמע התם דמייתי ראיה מהא דבני העיר וכו'. אבל מכח מנהג פשוט דיכולין לדונו בכל השייך לציבור, וכמו שכתב הרא"ש בעצמו לענין זה דבמקום שיש מנהג הולכין אחריו +בכלל ו סימן טו כותב כן לענין עדות, וז"ל: ודאי אם הסכימו הקהל שיחתמו אף על קרוביהם יכולין להעיד אף על התנאים הללו כיון שקבלום עליהם והכשירום יכולין בני העיר להסיע על קצתם וכמו נאמן עלי אבא נאמן עלי אביך. וכן נמי אם אינן נאמנים על קרוביהם אלא שנהגו הקהל שאלו העדים חותמין ומעידין על כל ענייני הקהל בין בעסקי רבים שבין הקהל ובין בעסק שבין הקהל ליחיד כיון שנהגו כן והכשירום עליהם לדבר זה אע"פ שהן נוגעין בדבר של עסקי רבים גם בדבר הזה מועלת עדותן.+
ועוד בר נידוי הוא +בהוצאת ווארשא יש פה כוכב ולמטה נמצאת הגה זו: ידוע כי בשנות המאות שעברו ניתן הרשות לדייני ישראל לדון בין ישראל לחברו ע"פ דיני ישראל, ולהפסק שנתנו הב"ד של ישראל היה כל תוקף ועוז ע"פ חוקי המדינה, ע"כ היה נראה כעולה כשישראל אחד כופה חבירו לדון בערכאות, לא כן בזמננו ובפרט במדינתנו שחוקי המדינה כוללים גם ישראל והכל נידון בערכאות ע"פ חוקי המדינה, ולדייני ישראל אין שום כח לדון בדיני ממונות, ממילא אין מקום לכל הנאמר בזה וגם כל ענייני נדוי חרם ושמתא הכל נאסר בזמננו ע"פ דינא דמלכותא, ודינא דמלכותא דינא (המו"ל)+ מטעם שהלך בערכאות ותנינן פרק המגרש +גיטין פח, ב בהוצאות אמשטרדם, סדילקוב ווארשא נרשם בטעות פא, ב+: תניא היה רבי טרפון אומר כל מקום שאתה מוצא איגרות +שם: אגוריאות, ופירש"י אסיפות כמו אוגר בקיץ+ של כותים אע"פ שדיניהם כדיני ישראל אי אתה רשאי ליזקק להם, שנאמר ואלה המשפטים אשר תשים לפניהם +שמות כא, א ובגמרא שם דרשי לפניהם ולא לפני עובדי כוכבים+ כו'. וכתב ר' ירוחם בספר מישרים +נתיב א סוף חי"ג גם מ"ש פה וכתב רב אלפס בתשובה וכו' מדברי ר"י ועיין לעיל סי' ה הערה מ"ד על אודות רבינו ירוחם+: אחד מבעלי הדינים שרוצה לדון לפני כותים אין שומעין לו, וכתב רב אלפס בתשובה +שו"ת הרי"ף סימן רכא+ שצריך לנדותו. וכתב הריב"ש +סימן קב+ להחרים ולנדות המחזיק ביד ההולך לדון דיני כותים. וכתב מהרי"ק +שורש קנד+ בשם המרדכי, דאפילו אם אינו עושה שום מעשה רק כופהו בדין כותים שיעמוד בדין ישראל ראוי למותחו על העמוד כו'. כ"ש בזה האיש אשר הלך בשרירות לבו לפני עצת הזקנים ושרים ולא אבא /אבה/ שמוע אל השופט אשר בימיו, דראוי למותחו על העמוד או לנדותו. ואף אם עשה לו הועד שלא כדין אסור לילך לפני הערכאות שלא ברשות, כמו שכתב המרדכי פרק מרובה +סימן עד+ והרמב"ם סוף הלכות סנהדרין +פכ"ו הלכה ז וע"ש בהגהות מיימוניות אות ג.+ ואע"ג דאמרינן פרק החובל +ב"ק צב, ב+: מנא הא מילתא דאמרי אינשי קרית לחברך ולא ענך רמי גודא ושדייה עלויה דכתיב +יחזקאל כד, יג+ יען טהרתיך ולא טהרת וגו'. וכתב הרא"ש מכאן פסק רב פלטוי ז"ל, ראובן שיש לו תביעה על שמעון ומסרב לבא עמו לדין, שרשאי לבא עמו בערכאות כדי להוציא את שלו כו'. נראה דהיינו אחרי נטילת רשות מב"ד, אבל קודם נטילת רשות ודאי אסור. דהרי הטור ח"מ סימן כ"ו כתב סתמא דאסור בלי נטילת רשות, ואילו לא היה דעת הרא"ש כן לא הוה שתיק מיניה.
וא"ל מ"ש מהא דאמרינן פרק הגוזל בתרא +ב"ק קיג, ב+: מכריז רבא ואיתימא רב יוסף +אצלנו הגירסא: ואיתימא רב הונא, אבל ברא"ש הוא רב יוסף, ע"ש+, דסלקין לעילא ודנחתין לתתא האי בר ישראל דידע סהדותא אבר ישראל חבריה ואזיל ומסהיד ליה בי כותים משמתינן ליה, מאי טעמא משום דמפקי אפומא דחד סהדא. ש"מ דבלאו הכי לא משמתינן ליה, וכן כתב הרא"ש שם +סימן יד+ בהדיא: ומיירי כשהכותי תובע הישראל וישראל כופר לו, דהשתא פטור ישראל +ברא"ש: דהשתא נפטר ישראל בשבועתו+ ואינהו מפקי ממונא אפומיה. אבל ישראל שתובע מעות מן הכותי ואומר פרעתי או כופר הכל יכול להעיד, שהרי גם בדיני ישראל היה פטור כו' +ע"כ לשון הרא"ש.+ ש"מ דמותר להעיד במקום שהוא כדין. מ"מ אין למידין דינא מעדות לדבר זה דהתורה לא הקפידה אלא אדין, שנאמר ואלה המשפטים אשר תשים לפניהם ולא לפני כותים +שמות כא, א; גיטין פח, ב.+ ועוד נראה דכשהישראל דן עם הכותי אז מותר להעיד, אבל כשישראל דן עם חבירו אין הכי נמי דאסור להעיד אע"פ שהוא כדין, משום דמסייע לעוברי עבירה. ואף על גב דלית ביה משום לפני עור לא תתן מכשול +ויקרא יט, יד+ מאחר דבלאו דידיה יוכל לעשות האיסור, וכמו שכתבו התוספות והמרדכי והאשר"י פ"ק דע"ז +ו, ב ד"ה מניין בכל הדפוסים מצויין בטעות דף י' ברא"ש הוא סימן ב ובמרדכי נמצא בסימן תשצה+, מ"מ איסורא מדרבנן איכא כמו שכתב שם הר"ן +ברי"ף א, ע"ב+, וכן כתבו התוספות והאשר"י פ"ק דשבת +ג, א בתוס' ד"ה בבא דרישא בגליון הש"ס שם מציין עי' טורי אבן באבני מלואים חגיגה דף יג ע"א בד"ה אין מוסרין. ברא"ש הדין נמצא בסימן א.+ מכל הני נראה דבדין נתנדה יוסף הרופא בראשונה, וגם מרה תהיה באחרונה. וראוי עליו לקרות מקרא שנאמר בעכן, חטא ישראל וגו' וגם לקחו מן החרם וגם גנבו וגם כחשו וגם שמו בכליהם +יהושע ז, יא.+ לקח מן החרם קדמונים בחזקת הישוב שרצה לבטל, וגם גנב את לבב ישראל באמרו לדון בזה בורר ואף שלא היה מצד האמת, וגם כחש במה שהזיק לרבים והוא בכלל לא תכחשו וכדאמרינן במציעא פ' המקבל +קיא, א בהוצאת ווארשא רשום בטעות קי, א וע"ש הלשון, זהו עושק זהו גזל, והיינו גזל ועושק עי"ז שהכחיש+: זהו גוזל וזהו עושק וזהו כחש וכו', וגם שם בכליהם של הערכאות כדרך הארץ.
ומעתה נחה שקטה שאלת טענת האונס, שטען שהיה אנוס בפשרותו שהתפשר עם הקהל, כי אם כן כל עבריין שכופין אותו לעשות דין יטעון אותו. ואפילו בקרבנות וגיטין כופין אותו עד שיאמר רוצה אני וכמו שאמרו פרק חזקת הבתים +ב"ב מח, א, ועי' כתובות ג, ב+, וכ"ש בממון הקל דאין טענת אונס כזו משום פרוצים ומשום צנועים. ועוד דאף אם היה כדבריו שהיה אנוס, מ"מ מאחר שלא מסר מודעא אין בטענתו כלום. ואע"ג דאמרינן פרק חזקת הבתים +שם מז, ב בהוצאות אמשטרדם, סדילקאב ווארשא מסומן בטעות מו, ב והתוספות הוא בדף מח, א אלא (אילימא) מהא דתניא+: תליוה וזבין זביניה זביני, והוכיחו שם התוספות דדוקא מכירה אבל מתנה לא הוי מתנה אי ידעינן באונסיה או שכופים אותו, מ"מ בכאן שנתפשר עם הקהל דינו כמכירה. וכן כתב הרמב"ם פ"י מהלכות מכירה +הלכה ג+ דמחילה הוי כמתנה ופשרה כמכירה, וכן משמע בתשובת הרא"ש כלל ע"ב סימן ד' +וע"ש סי' ו.+ וכ"ש אם כן הוא שכבר הותר חרמו קודם שנעשה הפשרה ימים רבים, דלא מקרי אנוס וחייב למיקם אנפשיה מה שקיבל עליו.
והטענה השלישית, ישאהו רוח חרישית. במה שטען כי הקהל לא קיימו תנאים במה שהתנה שיהא לו רשות כל זמן שהסוחרים שוכנים שמה, ומאחר שלא נשתדל זו פשרתו בטלה. הנה אם הלשון מועיל לקהל +בהוצאות אמשטרדם, סדילקאב ווארשא כתוב להקל במקום לקהל+ כאשר כתוב בשאלה פשוט הוא דלא יוכל לבטל פשרתו משום זה, דבכלל מאתים מנה הוא ודטבא ליה עבדי ליה. וראיה ממה שכתב הר"ן פרק האיש מקדש +הוא בקידושין ברי"ף כא, א+ ובפרק המדיר +והוא בכתובות ברי"ף לג, ב+ דבדבר שבממון, כגון שאמר ע"מ שתתן לי מאתים זוז וכיוצא בו יוכל לומר הריני כאלו התקבלתי כו'. וכן כתב הרמב"ם פ"ז +הלכה כג בהוצאה ראשונה הרגל של אות ז קטועה ולכן ציינו בכל ההוצאות פרק י במקום פרק ז+ מהלכות אישות לענין קידושין, דיכול המתנה לבטל תנאו כשירצה. א"כ היה בנדון זה הועד המה יכולין לבטל תנאן מאחר שהותנה לטובתן, וא"כ אע"פ שלא נתקיימו התנאים שהוא לטובתן. ואע"ג דכתב הר"ן פ"ק דקידושין +ברי"ף דף כא, עמוד א+ דאם הנותן הוא המתנה לא יוכל המקבל לומר קבלתי אע"פ שהתנאי הוא לטובתן +נ"ל שצ"ל לטובתו+, מ"מ אם היה התנאי לטובת הקהל כאשר בא בשאלה הנ"ל א"כ מסתמא הם היו המתנים ויכולין לומר קבלנו.
אמנם אם הלשון משמע לטובת הרופא הנ"ל כאשר טוען הרופא, נ"ל לדקדק בזה כמו שיתבאר. אמנם אם ספיקא הוי אזלינן בזה לחומרא, מאחר שנשתעבד בח"ח ובש"ד והוי ספיקא דאיסורא ואזלינן לחומרא, כמו שכתבו הפוסקים בכל ספיקא דאיסורא. ואם יאמר הרופא שלדידיה ברי לו שלא נתקיים התנאי והקהל מכחישין אותו ואומרים שנתקיים התנאי ומחזיקים עליו חרם כמו ששיעבד עצמו והוא בא להוציא מהם המה נאמנים, כמו שכתב הר"ן פרק האומר +קידושין פ"ג ברי"ף כה, ב.+ ואפילו לדעת הרמב"ן שכל תנאי שהוא בקום ועשה צריך להביא ראיה שקיים תנאו, מ"מ הם נאמנים לומר שזה התנאי הוא לטובתם. +צ"ע בזה דהר"ן שם מביא דעת הרמב"ן שכל התנאין שהוא מתנה עמה שהן תנאין שלו בלבד כגון שאמר ע"מ שאדבר עליך לשלטון או על מנת שאלך למקום פלוני אם אמר עשיתי והיא אינה יודעת נאמן ואינו צריך עדים וכן אם אמר לא קיימתי התנאי נאמן אח"כ מביא הר"ן דעת החולקים על הרמב"ן בזה, וז"ל:ונחלקו עליו האחרונים ז"ל בכל תנאי שהוא בקום עשה אפילו הוא תנאי שלו בלבד כגון שאדבר עליך לשלטון, דכל היכא דלא מייתי ראיה אינו בדין שתהא מקודשת דהא מוציא מחברו הוא ועליו להביא ראיה - ונראין דבריהם.+ וכמו שכתבתי לעיל מדברי מוהר"ם והרשב"א +עיין לעיל הערות ל"ב, ל"ד+, שכל צרכי העיר מביאין ראיה ועדות מבני העיר וכן פשוט מנהג זה בכל ישראל. ותו דאף לדברי הרופא, מאחר שלא הותנה תנאי זה כהלכות התנאים התנאי בטל והמעשה קיים, כדאיתא בגיטין פרק מי שאחזו +עה, א+ ובשאר מקומות בתלמוד. ולא מיבעי לדעת הרמב"ם +פ"ו מהלכות אישות הלכה א+ והרא"ש שכתב פרק יש נוחלין +ב"ב פ"ח סימן מח ועיין ברא"ש גיטין פ"ו סימן ט ושם בקרבן נתנאל אותיות ק, ר+ דבעינן בכל התנאים כל דיני תנאי, דודאי כאן הואיל ולא כפל לתנאו תנאו בטל והמעשה קיים. אלא אפי' לדעת רשב"ם +בכל ההוצאות כתוב פה רשב"א, אבל ברא"ש הנ"ל מביא דעת הגאונים והרשב"ם וכן הוא ברשב"ם ב"ב קלז, ב, ורבינו מביאו בסמוך בתשובה זו והר"ן בקידושין פ"ג על מתניתין דכל תנאי שאינו כפול (ברי"ף כה, ב) מביא דעת הרי"ף בתשובה סי' לא דרק בגיטין וקידושין שהן איסורא בעינן אלו התנאים כולן ע"ש+ והגאונים דס"ל דלא בעינן הלכות תנאים רק בגיטין וקידושין, אפ"ה בעינן תנאי שאומר על מנת או כיוצא דמשמעותו תנאי, אבל בלאו הכי אינו אלא גילוי מילתא בעלמא ולאו דוקא הוא. וראיה מדברי רשב"ם +גם פה כתוב רשב"א בכל ההוצאות, אבל ברור שצריך להיות כפי שתקנתי דהנה להלן בסמוך כתוב בפירוש רשב"ם+ שמוכח מדבריו דלא בעינן תנאי כפול, מהא דאיתא פרק יש נוחלין +ב"ב קלז, ב+: אתרוג זה נתון לך במתנה על מנת שתחזירהו לי וכו'. והתם ע"מ קאמר, ואי הוה מועיל לדברי רשב"ם אפילו בלא ע"מ ה"ל לאשמועינן רבותא טפי דאפילו בלא ע"מ. אלא ש"מ דוקא בע"מ קאמר, וכ"ש דבעינן תנאי קודם למעשה כמו שכתב החכם מהר"ם בפסקיו +הכוונה לדברי מהר"ם מפאדובה בסימן נא, וע"ש שמביא ראיות לזה מסומנות בהערות קל"ה - קל"ז.+ ואם כן בנדון דידן שלא קאמר ע"מ בהדיא, לכ"ע לאו תנאי הוא שיתבטל המעשה בשבילו. ואין לחלק דכאן שנכתב בערכאות לא בעינן דיני תנאי, דכבר כתב הרמב"ן שאין השטרות של כותים כשרים יותר משטרות של ישראל כמו שכתב בטור ח"מ סימן ס"ח +בהוצאות האנוויא ווארשא כתוב בטעות סימן כח ועיין בתשובה הקודמת הערה קל"ט.+ ואע"פ שהרא"ש כתב בתשובה +כלל יח סימן ה בכל ההוצאות רשום כלל ח, ובהוצאה ראשונה רשום חי+: שטרות הנעשים בערכאות ועשויין בלשון שטרי כותים כמו שרגילים הם לעשותן אע"פ שאינן עשויין בלשון שטרי ישראל כשרים. י"ל דהיינו לענין להכשירן שיהא שטרותיהן כשר כי על זה מקפידין, אבל שנדון שטרותיהן בלשונן אין מקפידין. וכ"ש נכשיר השטר כאן ויתקיים הפשר שאינן מקפידין אחר כך על לשון התנאי, וכן כתב מהרי"ק שורש קפ"ז. לכן על כל פנים יתקיים מעשה זה ויתבטל טענת הרופא. כל שכן שהועד אומרים שהתנאי הוא לצורך הקהל שנתבטלו טענותיו. וכ"ש אם כתב בתנאי זה דבר שאי אפשר לקיימו דלא הוי תנאי כלל, וכמו שאמרינן פרק המגרש +בכל ההוצאות כתוב פרק מי שאחזו, אבל נראה שצ"ל כפי שתקנתי, והוא בגיטין פד, א ע"ש בתוס' ד"ה על מנת וכן מציין רבינו פ' המגרש לעיל סימן ג הערה ל"ז+: כל תנאי שאי אפשר להתקיים בסופו וכו'. ועוד דאמרינן פרק המניח את הכד +ב"ק כז ב+: עביד אינש דינא לנפשיה אפילו במקום דליכא פסידא, כמו שפסקו שם הרי"ף והרא"ש +ברי"ף הוא בדף יב, ב וברא"ש הוא סימן ג.+ ואמרינן פרק אלו מגלחין +יז, א בכל ההוצאות רשום בטעות דף קלז, ב+: אמר רב יוסף צורבא מרבנן עביד דינא לנפשיה. פירש שם הרא"ש +ברא"ש מועד קטן פ"ג סימן י אבל צ"ע דאצלנו ברש"י אין פירוש זה וגם הרא"ש אינו מזכיר את רש"י אלא מביא פירוש סתם: שברור לו הדין ומוציא מבעל חובו בעל כרחו ויכול לנדות על דינו אח"כ אומר הרא"ש וקשה הדבר לפרש כך וכו', ע"ש+ בשם רש"י דיוכל להכותו להוציא אותו ממון. והקשה על פירש"י דקשה הדבר לפרשה כך אם הדין ברור לאחרים +שם ברא"ש: אם הדין ברור לו אינו ברור לאחרים וכו'+ ואיכא חלול השם בדבר, ועוד שאין אדם דן דין של קרובו כ"ש של עצמו. ופר"ת +וע"ש בקרבן נתנאל אות ו שכותב: ה"ג והראב"ד פי', וכן הוא ברמזים ובטור+ דלענין נידוי לבד קאמר כגון שקראו עבד וכו'. וה"נ בנדון דידן דליכא חילול השם בדבר, דהא רבים היודעים ומפורסם לכל לפי דבריהם שהדין עמהם, פשיטא שיכולין לנדותו על דינן. וליכא ג"כ משום דנגעי בדבר, דהא כבר נפסק לעיל דעביד איניש דינא לנפשיה. וכן כתב הרא"ש בתשובה כלל ו' סימן כ"ו +בכל ההוצאות מסומן בטעות כלל י סימן כה+ דכל דבר שידוע לטובי העיר או לרוב העיר שאחד מחזיק בשלהם, אע"פ שאין אחד מהן יכולין להעיד, מ"מ הם בעצמן מוציאין ממנו ועבדי דינא לנפשייהו. כ"ש כאן דאיכא תרתי, דאיכא רבים וצורבא מרבנן, דעבדי דינא לנפשייהו לנדותו עד אשר יתקן להסיר היזקן.
ולכן יש לתמוה ארופא זה, על מה סמך להחזיק פניו ומעשיו לומר אדרבה על חרם של גאון הישיש והועד שלו שהסכימו בדין להחרימו. ואף אם היה ח"ו שלא כדין אין באדרבה שלו כלום, כמו שכתב מהרי"ק +קכח וקסט בכל ההוצ' מסומן שורש קע במקום קסט+ בשם המרדכי. וכן כתב הר"ן פרק אלו מגלחין +ברי"ף ט ע"ב+, וכן כתב ר' ירוחם +בספר אדם וחוה, חלק אדם נתיב יד ח"א עי' סי' ה הערה מ"ד על ר' ירוחם+ בשם הראב"ד ז"ל, דעם הארץ לא יוכל לומר אדרבה וה"ה תלמיד על רבו. ואף שכתב מהרי"ק +שורש קסט בכל ההוצאות מסומן גם שורש קכח, אבל אין זה שם+ שלדעת הרמב"ם עם הארץ יכול לומר אדרבה, דמאחר דב"ד חייבים לנדותו כ"ש אם נדהו העם הארץ בעצמו, מ"מ בנדון כזה אין אדרבה שלו כלום כמו שכתב הגאון ב"י +יו"ד סי' שלד ומביא תשו' ריב"ש סי' לד (בב"י שם מסומן סי' לג)+ בשם תשובת ריב"ש, על ראובן שרצה לומר ברכה אחת בב"ה שהיה נראה לשמעון שהיא ברכה לבטלה וגזר עליו נידוי שלא יאמרה, והשיב שאותה ברכה לא היתה לבטלה מ"מ לא מיקרי שמעון מנדה חבירו שלא כדין. דדוקא במנדה במוחלט, אבל זה לא אמר אחר מעשה שיהא בנידוי אלא קודם מעשה גזר עליו כו'. ועוד שהיה חושב לעשות מצוה למונעו מברכה שאינה צריכה, ואע"פ שלא כיון להלכה אין ב"ד מנדין השוגגין וכ"ש אם הוא ת"ח וצורבא מרבנן עכ"ל. הרי קמן דאין ב"ד מנדין לשוגגין, כ"ש במי שפוסק דרך פסק שלא חייב נידוי שאין מנדין אותו. וא"כ גם אדרבה אינו כלום, דהא בהא תליא כמו שכתב מהרי"ק בתשובה דלעיל +שורש קסט, בכל ההוצאות מסומן בטעות שורש קכח.+
וא"כ מאד הרע לעשות זה הרופא שתוקע עצמו להגיס לבו לומר אדרבה נגד גאון עולם זקן בן שמונים לגבורה +עי' סי' סט הערה י"ב וגם בסוף מאמרי מהר"ם מפאדובה בהדרום חוברת כח, תשרי תשכ"ט, עמוד קצ"ד+ שכל אדם נקראים אצלו כתלמידים. כמו שכתב הרשב"א בתשובה סימן תר"ט +בח"א מתשובותיו+, דרבו לאו דוקא בכל התלמוד אלא גדול ממנו, וכן הוא בתשובת מהר"ד כהן סימן כ"ב +צ"ע דשם אינו מדבר בזה השואל רוצה להוכיח ממועד קטן יז, א ממעשה דרשב"ל דאף ע"ה יכול לומר אדרבה. ר"ד כהן עונה שאע"פ שהדין הוא כן מ"מ יש לומר שאין ראיה ממעשה דרשב"ל דאולי השני היה גדול בחכמה ואולי כוונת רבנו למה שמביא שם בתשובה אח"כ שאין ב"ד מנדין לשוגגין, והוא ראיה למה שהביא לעיל מתשו' ריב"ש, וע"ש בית כב חדרים ד, ה ועיין על אודות ר' דוד הכהן לעיל סי' כא הערה ט.+ ולכן הרע לעשות אף אם היה כדבריו, כ"ש שכבר נתברר שכל דבריו בטלין ומבוטלין ולית בהן ממש. על כן אחת דתו של הרופא להמית תאותו, וישוב ויתודה חטאתו. ויקבל עליו כל מה שפסק עליו הגאון אב"ד של מדינות וינזיי"ה לפני כמה שנים, ולא יתלה עצמו באילנות המה הרבנים. ואם לא יקבל עליו כזה, יהא נלכד בחרמו שהחרימוהו בבא ובזה, עד שישוב מדרכיו ושב ורפא לו. נאום משה בן לא"א מורי כמר ישראל שלי"ט הנקרא משה איסרלש מקראקא.
@שו"ת הרמ"א סימן נג
ומה שכתב לי כ"ת מן השמן זית +תשובה זו היא על חלק ראשון של סי' נד; והחלק השני שם המתחיל ומעכשיו על דברי מעכ"ת יש לתמוה, הוא תשובה על סימן זה.+, על אמונתי נעלם ממני אם ספרתי הדברים באזני הגאון מהר"ש +כן הוא בדפוס קראקא, אבל ביתר ההוצאות נפלה טעות פה והוסיפו אות ל בסוף המלה. ידוע הוא שהמהרש"ל נפטר אחר הרמ"א+ ז"ל. אך האמת כן שספרתי הדברים בפני רבים, כמה בני אדם במדינה זו ובמדינה אחרת. כי קבלה גמורה יש לי מן האחד מן הגרים שהגיד לי איך שאביו היה עסק משאו ומתנו במכירת שמן זית, ובעצמו הביא השמן ממדינת איטליא. ולא היה יכול להוליכו כל כך למרחקים בחביות של עץ משום דמדייתי טובא, אם לא שעירב בתוכו שומן חזיר עד שנקפה ונתעבה ושוב עמד בתוכו ולא הוציא שום טיפה. והאמת כן שהשמן מפעפע לפלוט לחוץ יותר מן שאר משקים. ואיתא כמו כן בירושלמי דסוכה פרק לולב וערבה +המלים פרק לולב וערבה הן בסוגריים ובאותיות רש"י בד"א והוא בירושלמי סוכה פ"ד הלכה ח+: נקב שאינו מוציא מים מוציא יין ושאינו מוציא יין מוציא שמן וכו'. ועל פי הדברים הנ"ל הייתי פורש מן השמן זית במדינות הללו, ולא הייתי רגיל בו ונעשיתי טיפש +הכוונה להוריות יג, ב.+
ועכשיו כתב לי כ"ת שפשוט בעיניו להתירו אף אם האמת כן, ומביא ראיה מן היורה שמושחין אותו בשומן חזיר ומן הדם שנותנין במלח בשעה שמרתיחין אותו, כדאיתא במרדכי פרק א"מ +ע"ז פ"ב סימנים תתיט ותתכג.+ ובעיני אין הנדון דומה לראיה, דגבי שומן אומר הספר בהדיא דנותן טעם לפגם ובטל בששים +במרדכי הנ"ל, והיינו שומן בשכר אבל צ"ע מדוע צריך ששים אם נותן טעם לפגם, עיין סי' נד הערה א'+, א"כ מאן יימר דשומן בשמן נותן טעם לפגם. ואדרבה באיסור והיתר הארוך בסימן ל"ב מביא בשם המרדכי דפרק כל שעה +או"ה הארוך המיוחס לרבנו יונה גירונדי סימן לב אות טז ועיין בש"ך יו"ד סי' קג אות יד שמסיק כן להלכה דלא כרבינו ספר איסור והיתר הארוך מיוחס בטעות לרבינו יונה גירונדי הספרדי, ובאמת חברו הר"ר יונה אשכנזי שקבל ממהר"ש ומהר"י איסרלן בעל תרומת הדשן, הספר כולל ששים שערים בדינים השייכים לשו"ע יו"ד והלכות הגעלת כלים ופקוח נפש בשבת ויוכ"פ שה"ג מעיר שכפי הנראה לא השלים מחברו לסדרו בשלימות הראויה לצאת לאור ולהורות על פיו+, דשמנונית בשמן נותנת טעם לשבח. ואע"פ שאינו במרדכי הנדפס שלנו, ודאי כן האמת רק חסורי מחסרא. ועוד דגבי יורה כתב שהוא בטל בששים, אבל בנדון דידן מי יאמר שהוא בטל בששים אם נותנין אותו לתוכו כדי שיהא נקפה קצת ויתעבה. פשיטא שדבר קטן לא יועיל לזה, ולכל הדעות ספיקא דאורייתא הוא.
ומה שירצה כ"ת לחלק מאחר שהוא נמחה ביד כותי או ביד ישראל אין זה כדבר המעמיד, מה ענין זה לזה. דגבי דבר המעמיד את החלב משום שמעמידו בקיבת נבילה, שהריח והכח מהקיבה מעמיד את החלב ונדמה כממש, לכן כשממחין אותו אזיל ליה ופשיטא שבטל בששים. אבל דבר המקפה את השמן מפני רוב התערובות שמערבים בו, היאך יתבטל מפני שממחה אותו הלא עדיין טעמו וממשו קיים. וכן גבי מלח שנותנין בו דם כנ"ל, הטעם מפורש בהדיא דנעשה כזורק מים לטיט שהוא מתייבש ואין בו אלא הנאה בעלמא שיתלבן בכך. ואף אם אין בו איסור משום שומן חזיר מ"מ דבר מאוס הוא, כדאמרי אינשי מאוס כחזיר. אע"ג דבטל בששים כמו עכברא וכמו קיבת נבילה, שכתב כ"ת וז"ל: מיהו לכתחילה להעמיד גבינה בקיבת נבילה היה אוסר ר"ת זצ"ל משום מיאוס, ובדיעבד היה מתיר באכילה.
מ"מ פה קדוש כמו מר ירחיק עצמו מזה, וכדדרשינן +מסכת סוטה דף יב עמוד ב+ לגבי משה את מי יורה דעה ואת מי יבין שמועה גמולי מחלב עתיקי משדים כו' +ישעיה כח, ט+, אע"ג דלגבי תינוק חלב אדם היתר גמור מ"מ לגבי משה קראו טמא. וכדאמר הקב"ה: פה שעתיד לדבר עמי יינק דבר טמא כדאיתא בסוטה +שם /י"ב ב'/.+ ויחזקאל נמי אמר ולא בא בפי בשר פגול +יחזקאל ד, יד+ ודרשינן +חולין לז, ב בדפוס קראקא מטושטש ציון הדף, וביתר ההוצאות מסומן לח, ב+, שלא אכל מבהמה שהורה בה חכם. ובדבר הנכנס לגוף אדם נזהר ביותר, ואין הקב"ה מביא תקלה לידי צדיקים +חולין ז, א.+ ואף אם רואה כ"ת אחרים אוכלים אותו וכבודו אינו אוכל עמהם אין בזה שום חשש מחלוקת, דכמה גברי איכא בשוקא דלא אכלי שמן זית זך ונקי. ומה אדע ולא ידע מר הכל גלוי וידוע לפני כסא כבודך. בכן אשים קנצי למלין, והשם יסגא שלות כ"ת תלי תלין, בחדוה וגילין. כה עתירת נאמן אהבתך, הקטן והצעיר אהרן ב"ר גרשם +לא נודע לי מי הוא החכם הזה+ ז"ל ה"ה +ראשי תיבות: זכרונו לחיי העולם הבא.+
@שו"ת הרמ"א סימן נד
אשיב לאבי ברזית, על דבר שמן זית אשר העלה על כתבו לאסרו משום שמחליקים אותן החביות בשומן חזיר כדי להעמידו בחביות של עץ. הנה לדעתי אין לחוש לדבר זה, וראיה מהא דכתב המרדכי פרק אין מעמידין על דבר היורה שמושחין אותו בשומן חזיר דשרי מטעם דנותן טעם לפגם הוא ובטל בששים +ע"ז פ"ב סימן תתיט אמנם ק"ק אם נותן טעם לפגם אמאי בעינן ששים עיין רמב"ם הלכות מאכלות אסורות פט"ו הלכה לא ויו"ד סי' קג וסי' קלד ס"ק יב בהגהה, וצ"ע.+ א"כ ג"כ בנדון זו ליכא למיחש לזו, משום דאף אם היה אמת ודאי לפגם הוא ובטל בששים הוא. דהא אמרינן פרק השוכר את הפועל +ע"ז סח, ב+: ההוא עכברא דנפל לשיכרא אסריה רב לההוא שכרא, וקאמר שם בגמרא משום דאפשר דאשבוחי משבח לה. ואפ"ה כתב הרמב"ם פרק ט"ו מהלכות מאכלות אסורות +הלכה לא, בכל ההוצאו' רשום בטעות פ"ט+, ואם נפל ליין ושמן שרי שאלו צריכין להיות מבושמין יותר ובודאי פוגם. א"כ בשומן חזיר דהוא לפגם אפילו בשכר כ"ש שהוא לפגם בשמן. ועוד מדפשיט לראבי"ה שכתב המרדכי בשמו +סימן הנ"ל+ דביורה הוי לפגם, ש"מ דפשוט שהוא נידון כדברים המאוסים וכנבילה מוסרחת, דבלאו הכי מנ"ל לראבי"ה שהוא לפגם ואם כן אין לחלק. גם ראיה דנותן טעם לפגם, מהא דאמרינן פרק אין מעמידין +ע"ז לח, ב+: האי משחא שליקא דארמאי אסור. א"ל רב ספרא +בגמרא: אמר רב ספרא+ למאי ניחוש לה, אי משום איערובי מיסרא סרי אי משום בישולי כותים נאכל כמות שהוא חי. ואי הוה לן למיחש לבשר חזיר מאי פריך רב ספרא למאי ניחוש. אלא משמע מיניה דנותן טעם לפגם הוא, וכדברי רב ספרא פסקו הפוסקים +עי' רמב"ם הלכות מאכלות אסורות פי"ז הלכה כב, ובטור יו"ד סי' קג וקיד.+
גם נראה לי דבודאי יש בו ס' נגד החזיר, דהא אמרו רבנן בקפילא ואמרו רבנן בששים כדאיתא פרק גיד הנשה +חולין צז, א+, וכתבו שם ר"י והרא"ש +תוס' צח, א ד"ה כל איסורין ועי' ג"כ צט, א תוס' ד"ה אלא והרא"ש הוא בסימן כט+ בדאיכא קפילא לא בעינן ס'. וא"כ בנדון זה שרוב הכותים טועמין אותו ולא מרגישין בו טעם חזיר, שהרי אוכלין אותו בימי ענוייהן ולא מרגישין טעם, גם מסיחין לפי תומן כן +עיין בטור יו"ד סימן צח, וז"ל: דאיסורא כגון חלב שנתערב בבשר יטעמנו קפילא עכו"ם אם אומר שאין בו טעם חלב מותר. כתב הרשב"א ואין צריך שיהא אומן מכך אלא אפילו סתם בני אדם, שכל טעם שאינו נרגש לסתם בני אדם אינו טעם. וכתב עוד ואם הוא אומן אפילו יודע שסומכין עליו נאמן שאינו מפסיד חזקתו. ויש מי שאוסר עד שיהא אומן ומסיח לפי תומו, וכ"כ א"א הרא"ש ז"ל שצריך שלא ידע שסומכין עליו בענין איסור והיתר.+ ומעולם לא נשמע בזה פוצה פה, דודאי יש בו ששים או שאינו נותן טעם ושרי. ואפילו לדעת הרמב"ן +חידושי הרמב"ן על חולין צח, א ד"ה כל איסורין שבתורה בס' ועי' ג"כ בטור יו"ד סימן צח+ דסבירא ליה דקפילא לא מהני רק בדאיכא ששים ואפילו הכי בעינן קפילא וכן נראה דברי הר"ן +והוא ברי"ף חולין פ"ז לד, א הר"ן אומר דבעינן קפילה בשני אופנים: או שהאיסור בלוע בקדירה ובלי הקפילה בעינן ששים נגד הקדירה וכשהקפילה אומר שאינו מרגיש טעם האסור אמרינן דהוי ששים נגד מה שנפלט ממנו. אופן שני דמהני קפילא הוא בשאין אנו יודעין שיעור האיסור הנימוח+, מכל מקום ליכא למיחש לכאן דהרי כתב בספר ב"י סי' צ"ח ביורה דעה +מן סי' צ"ח עד פה באותיות רש"י ובסוגריים בד"א+, וז"ל: ונראה מדברי הר"ן שאע"פ שנתערב גוף האיסור, אם אין אנו יודעים שיעור האיסור סמכינן אקפילא לומר דלא אית ביה כל כך כל כמה דלא ידעינן +ק"ק דהרי הר"ן אומר זאת בפירוש, כמו שהבאנו דבריו בהערה י"א.+ וא"כ גם כאן נסמוך אקפילא, ומעולם לא נטעם שום טעם חזיר. ואע"ג דכתב האגור +בכל ההוצאות מסומן סי' אלף רסג, והוא בדיני אסור והיתר, לפני שמתחיל לבאר דיני שעורי ס', וכן מביאו בד"מ ביו"ד סי' צח אות א רבינו יעקב ב"ר יהודה לנדא היה פוסק אשכנזי שחי באיטליה במאה השלישית לאלף הששי, היה מגיה בבית הדפוס החדש שהקים ר' יוסף אשכנזי גונצהוזר בעיר נאפולי, ושם סדר, הגיה והשגיח על הדפסת ספרו האגור ספר זה הוא מן הראשונים שנדפס בחיי מחברו, ר' יעקב אסף את החומר הרב שנצטבר במשך הדורות וקבע בהכרעה סופית הלכה ברורה ופסוקה האגור כולל דינים פסקים ומנהגים מסודרים ע"פ סדר הטורים ומחובר לו ג"כ קונטרס בשם ספר חזון המכיל חידות והיכי תימצי ופתרוניהם בדיני הלכה, הוא היה מן הראשונים לשלב את תורת הקבלה והסוד עם ההלכה והוראת פסק דין, ומביא ראיות והכרעות לדינא מתוך הזוהר, ספר האגור זכה להוצאות רבות ושימש מעין קיצור שלחן ערוך בדורות אחדים אחרי חיבורו+, דמימיו לא ראה ולא שמע שום מדינה שסמכי אקפילא, מ"מ נראה בנדון דידן שאנו בעצמנו טעמנו אותו כמה פעמים ולא טעמנו בו כלום דליכא למיחש כלל. ואין לפקפק ולומר דילמא טעמייהו שוין דא"כ למה אמרו חולין +קט, ב+: אסר לנו חזיר והתיר לנו שיבוטא ולא אמרו שמן זית, אלא ודאי דליכא למיחש להכי. וא"כ על כרחנו אית ביה ששים או אינו נותן טעם בלא ס' וממילא שרי. וליכא למימר דהוי דבר המעמיד השמן ובאלף לא בטיל אע"ג דאינו נותן טעם, דזה אינו דמאחר דחזר ונמחה ביד כותי נתבטל חשיבותו ומותר. וכמו שאמרינן לענין בריה וחתיכה הראויה להתכבד, אם נימוח בטל חשיבותו וה"ה הכא. וכ"כ הרמב"ם פ"ג מהלכות מאכלות אסורות +הלכה טז ועי' ג"כ איסור והיתר הארוך כלל לב אות יז+ לענין חמאה של כותים.
ומעכשיו על דברי מעכ"ת יש לתמוה, שהביא ראיה מדברי איסור והיתר הארוך שכתב ששמנונית טעמו לשבח בשמן לענין נדון דידן. דשאני חזיר דדבר מאוס הוא ביותר מכל שרצים שבעולם, עד שאמרו +ספרא סוף קדושים וברש"י ויקרא כ, כו+ לא יאמר אדם אי אפשי בבשר חזיר וכו' ולא אמרו שאר שרצים, ש"מ דזה גרע טפי. ועוד, שהוכחתי לעיל מדברי הגמרא דשבמן /דבשמן/ הכל הוי לפגם מדקאמר למאי ניחוש לה כו'. א"כ לא יכריחנו הג"ה זו שמביא באיסור והיתר הארוך נגד דעת הגמ', מאחר שאינו נמצא במרדכי שלנו. אולי שום תלמיד הגיהו במרדכי ונקרא על שמו, ואין לחוש לה נגד דעת הגמרא +עיין בש"ך יו"ד סי' קג אות יד שאינו מסכים לזה ומסיק להלכה דשמנונית בשמן לעולם נטל"ש בין חי בין שלוק, דלא כמסקנת רבינו פה.+ ואע"ג דבתוס' פרק אין מעמידין +ע"ז לח, ב ד"ה אי משום בכל ההוצאות מסומן לו, א+ ובתוספות פ"ק דחולין +ח, ב ד"ה השוחט+ ובסמ"ג סוף סי' קמ"א +בחלק לא תעשה עיין על אודות הסמ"ג לעיל בסימן ל הערה מס' נ'+, הוכיחו התוספות מסוגיית הגמרא דשמן בשמן הוי לשבח וכהג"ה זו שהביא מעכ"ת, מ"מ על כרחנו צריכין לומר שגם התוס' אינן חולקין על הגמרא דקאמרה למאי ניחוש לה. אלא על כרחנו צריכים לחלק ולומר דכשהוא שלוק ונעשה כמשקה הוי לפגם, ולזה קאמר דוקא למאי ניחוש גבי משחא שלוק, אבל קודם שנשלק ונעשה כמשקה אפשר לומר דנל"ש. וכן מצינו לענין דבש שמחלק בתשובת מהרי"ל +דברי מהרי"ל אינם בקובץ השו"ת שלו, אמנם מובא שם בהגה בשערי דורא סו"ס כא בענין עכברא בדובשא: השיב מהרי"ל אפילו אם נכבש מעת לעת הלא כתב הר"י בתשובתו (במרדכי ע"ז פ"ב סימן תתלו) דאפילו אם נתבשלה שמנונית בעין בדבש הוי נטל"פ ומותר ושוב חוזר מהרי"ל ואומר אמנם אהא לא סמכינן דשמא רק בבישול הוי לפגם ולא בכבוש או שמא לא התיר ר"י אלא כשבשלו משקה הנעשה מדבש אז הוי שמנונית בו נטלפ"ג אבל בדבש עצמו אפשר דהוי נטל"ש ואסור ועיין על אודות מהרי"ל לעיל סימן כח הערה י"ז+ בין דבש שלוק ונעשה כמשקה ובין דבש עצמו, כמו שכתוב תשובה זו באיסור והיתר שלנו הנקרא שערי דורא +בהוצאת זאסלב, תקס"ז דף עב בהגהות ומכונות רש"ל, ובמבוא שערים שם דף כה ע"א אות ת שניה ר' יצחק ב"ר מאיר מדורא היה תלמידו של מהר"ם מרוטנבורג וחברו של הרא"ש. ספרו שערים באסור והיתר המפורסם בשם שערי דורא נתקבל אצל האשכנזים כספר מוסמך להוראת איסור והיתר ועל פיו נהגו דורות רבים עד הופעתו של השלחן ערוך. חכמים גדולים חיברו לו פירושים והגהות, וביניהם ר' ישראל איסרלין, המהרש"ל, רבינו הרמ"א ור' נתן שפירא בעל מבוא שערים.+ והוכיח שם שדבש הנאמר שם בגמרא דקאמר נמי אי משום איערובי מיסרא סרי כו' מיירי במשקה של דבש. וה"ה בשמן מאותה הוכחה עצמה שהוכיח מהרי"ל גבי דבש, ויעיין מעכ"ת שם. וא"כ כשנמחה ונמוק ביד כותי דנעשה כמשקה פשיטא דהוי לפגם, כמו שהוכחתי מן הגמרא. אלא דאף בשמן עצמו קודם שנעשה משקה אין לחוש לעירוב שומן, דהא מסקינן שם +עז /ע"ז/, לו, א+ דר' יהודה הנשיא התיר השמן, ועל כרחנו התיר אותו שנאסר בימי המשנה מכח חשש תערובות שומן, כמו שמוכח מדברי התוס' +לעיל הערה י"ט ועי' ג"כ לו, א ד"ה בשלמא.+ ומדהתירו ש"מ דלא חיישינן לתערובתו, ובהא נקטינן כר"י דהתיר השמן. וכ"ש בשומן חזיר דודאי מאוס ופגום, וכמו שחילק מהרי"ל בתשובה הנ"ל לענין עכברא בדובשא.
עוד נראה לי דליכא למיחש כלל בשמן לשומן חזיר, וזה שהרשב"א כתב בתשובה סי' ס"ז +בח"א של תשובותיו בכל ההוצ' מסומן סד+, דהשתא בזמן הזה אין חוששין שיחליקו הנכרים גבינותיהן בשומן חזיר מאחר שעונשין עליו למי שאוכל אותו בימי עינוייהן עכ"ל. וכ"ש בשמן זית דכל עיקר הבאתו למדינות אלו אינו אלא משום ימי עינוייהן, ואילו הוו ידעי דהוו מערבי ביה שומן חזיר ודאי לא הוו אכלי ליה. ועוד לא ניחוש לשומן חזיר כל זמן דלא ידעינן ליה, מטעם שכתב המרדכי פרק אין מעמידין +ע"ז פ"ב סימן תתכד וע"ש בחדושי אנשי שם אות ו+ בשם ר"ב +הוא רבנו ברוך ממגנצא, ועיין עליו לעיל סימן ל הערה כ"ב+, וז"ל: אפי' לדברי ר"ת דאוסר שמרי יין מכל מקום מותר לחם של כותי כי אינו יכול להיות שלא יהא כותי אחד שלא יתקן כך +היינו בשמרי שכר שמותרין+, ואמרינן בכתובות שמחבואה אחת מצלת על כולן +כז, א+, ואם כן ה"ה בנדון דידן. ואע"ג דבגמרא פרק אין מעמידין +ע"ז כט, ב בכל ההוצאות מסומן כז, ב+ אוסרין לקנות כמה דברים מן הכותים מכח חשש עירוב יין, נראה דוקא בדבר דשכיח וידוע לרבים אמרינן אי אפשר שלא יעשה אחד מהן ולזה מציל על כולן. ואם כן בנדון דידן שאינו דבר ברור שמשימים בו חזיר, כמו שכתב מעכ"ת בעצמו, פשיטא דאזלינן לקולא ולא מחזקינן איסורא לומר שנתערב בו. והנה אע"פ שיש לחלק ולדחות ראיה זו ולומר דלא אמרינן דמציל אלא באיסור סתם יינן דהוא דרבנן אבל לא באיסור דאורייתא, מכל מקום אין נ"ל כלל לחלק בהכי, דהא מצינו בכמה דברים שהחמירו לענין סתם יינן יותר מבאיסור דאורייתא.
ולכן נ"ל מכל הני טעמי דשמן זית מותר, ופוק חזי מאי עמא דבר +ברכות מה, א.+ ומ"ש מר שמשום מיאוס יש להרחיק ממנו אני אומר כבר ארז"ל +ע"ז, שם+ בקיבת עולה, כהן שדעתו יפה שורפה חיה וכל שכן שמן זית זך וכתית למאור. ואי משום שמחמיר על עצמו כאשר כתב מעכ"ת, כבר אמרו בירושלמי דנדרים +ירושלמי נדרים פרק ט הלכה א והלשון היא: לא דייך מה שאסרה לך התורה אלא שאתה מבקש לאסור עליך דברים אחרים, ע"ש+ די לך במה שאסרה תורה, ואמרו ג"כ הפטור מן הדבר וכו' +ירושלמי ברכות פ"ב סוף משנה ט: ותני חזקיה כל מי שהוא פטור מדבר ועושהו נקרא הדיוט.+ ובירושלמי גבי התרת שמן +שבת פ"א; ע"ז פ"ב הלכה ט+, שמואל קבל עליו ואכל רב לא אכל. א"ל שמואל לרב אכול או אנא אכתוב עליך זקן ממרא כו' עד אטרח עליה ואכל, כמו שהביאו התוס' פרק אין מעמידין +ע"ז לו, א תוס' ד"ה אשר.+ ומה שהביא מעכ"ת ראיה מיחזקאל שלא אכל מבהמה שהורה בה חכם אינו דומה לנדון דידן, שמנהג פשוט בכל ישראל לאכלו ולית דחש ביה וליכא ביה ספיקא כלל, דאין להחמיר בזה. ולא דמיא למשה רבינו שלא רצה לינק מנכרית, דהרי אף בדורותינו איכא קפידא בדבר כמו שכתב הר"ן סוף פרק חרש +יבמות פ' יד והוא בנמוקי יוסף על הרי"ף מב, א וקרא רבינו לפירוש על הרי"ף בשם ר"ן, ועיין ג"כ סימנים ג, כ'; יב, ס"ג; טז, נ"ח; מד, מ"ז; סח, ו'; צב, ס"ה+, וכן כתוב בהג"ה אשר"י פ"ב דע"ז +על הרא"ש שם סימן ו+ בשם א"ז, שזה גרם לאחר שיצא לתרבות רעה. ואני אשאל מעכ"ת אם אינו אוכל דגים שקורין לקסי"ן, ואני שמעתי הרבה בני אדם שהגידו שמושחין אותו לפעמים בשומן חזיר. ולכן לדעתי המחמיר בדבר זה אינו אלא מן המתמיהים.
@שו"ת הרמ"א סימן נה
ואשמע אחרי קול רעש גדול יצא מר ממתוק, נידוי דקשה ממיתה מן ב"ד של האלוף מהר"ר שכנא ש"ן +הוא ר' שכנא מלובלין רבו וחתנו הראשון של רבינו. בספר מעלות היוחסין ע' ב מעיר הגמ"ר אפרים זלמן מרגליות, וז"ל: וכן התשובה שנדפסה בתשו' הרמ"א מן סי' נה עד סי' סמך בענין הגט מפראג שהיה בשנת שיו"ד ג"כ הי' מונחים בין כתבי הרמ"א ונדפסו, כי באותו פרק עדיין היו ימי בחרותו ורחוק לומר שנשלחו אליו לתת ידו עמהם ובפרט שהם כנגד רבו הגאון מוה' שכנא ז"ל, ולקמן אכתוב עוד מזה+ על האלוף מהר"ר מן יצ"ו +לא נודעו לי פרטים עליו+ ר"מ מק"ק פראג, עד דאכלי קורצא בי מלכא +ברכות נח ע"א+ מאן מלכי אינהו רבנן +בנדרים כ, ב: מאן מלאכי השרת רבנן. גיטין סב, א: מנא לך דרבנן איקרו מלכים.+ על עסק גט אחד אשר מהר"ר מן יצ"ו הנ"ל קרא תגר על מסדרי הגט ההוא בפראג שלא בפניו, וערער על הגט ההוא בשלשה דברים. האחד, שאבי המגרש המיר דתו ולא כתבו עליו וכל שום וחניכא, והאמינו לדברי המגרש שאמר ששב להיות יהודי ולזה לא כתבו רק שם של יהדות. והשני, שהיה ערב וקרוב לחשיכה עד שבשאר בתי כנסיות שבפראג התפללו מנחה וערבית, רק באותה ב"ה שהיו הרבנים מסדרי הגט עכבו העם מלהתפלל בזמנם בעבור נתינת הגט. ומהר"ר מן הנ"ל וחבריו אמרו כי פנה היום בנתינת הגט. שלישית, אמר שהיה הגט מעושה בגוים שלא כדין. והגיעו לידי חבילות חבילות של עדיות אשר נגבו משתי הכתות. ואף כי היו בהם עדיות מוכחשות, מכל מקום אוכל לשער האמת מן אשר לקטתי מתוך העדיות, שהיה בין השמשות ואחרו יותר מן השיעור אך לא היה לילה, והתפללו מנחה אחר נתינת הגט. וע"ד העישוי לא נתברר שהיה מעושה בשעת נתינת הגט, רק נמצא לפי העדיות שתחלתו היתה באונס, שהיה תפוס בעבור זה בעיר אחרת אשר שם דירת אם המגורשת, שתקפה ידה שם עליו. אכן בפראג היה בן חורין לפי דברי העדים שהעידו שלא ראו שם שום שומר עויין עליו. ומהר"ר מן הנ"ל אמר שהיה מפחד המגרש שקרובי האשה בפראג ישובו לתופסו +בכל ההוצאות כתוב לתוכחתו, אבל בחלק ב של סימן נט הוא כפי שתיקנתי+, וכי בבואו מעיר נוימבורג לפראג הופקד ביד העגלון לשומרו ואך בפראג לא רצה העגלון +בכל ההוצאות כתוב פה העגל ובהוצאה ראשונה כתוב גם לפני כן העגל במקום העגלון אבל להלן בחלק ב של סימן נט, שהוא ציטטה של תחילת תשובה זו, כתוב עגלון, ע"ש+ להמתין ולשומרו והלך לו, וככה נמצא ג"כ בעדיות שנגבו. וכבר הגיעו הדברים לקצת מחנות של ישראל אשר שם אלופי התורה והורו מקצתם להתירה, ובראשם הזקן מהר"ר שלמה מעיר ברזל +רבינו שלמה מעיר הברזל (אייזנשטאט) הרביץ תורה בעיר פוזנן בזמנו של הגמ"ר שכנא מלובלין. הוא נזכר בספר שו"ת שארית יוסף סימן כח ובסוף סימן מו+ ומהר"ר שכנ"א מארץ פולין +הוא ר' שכנא מלובלין הנ"ל שהיה רב ראשי על פולין קטן ור"מ בלובלין. במאמרי על המהר"ם מפאדובה בהדרום כרך כח עמודים ק"ס - קצ"ה בארתי מדוע אין המהר"ם מזכיר שהיה חברו ושלמדו שניהם בישיבת הר"ר יעקב פולאק, אע"פ שרבים דייקו זאת מדברי רבינו בהגהותיו שנוספו לספר היוחסין+, וגם אנכי כבר הוריתי בו להתיר בדיעבד. ובודאי אם היו המגרש והמתגרשת לפנינו והיה נקל להשיג שיתנו גט אחר הייתי נותן גט, מאחר שעברו על הגט הראשון כבר מילתא דתיוהא. אכן לאשר ברור הוא שהמגרש הוא ריק ופוחז ורשעתו בפניו יענה, וקשה להשיג ממנו גט אחר אם לא בריצוי כסף הרבה ותהיה האשה עגונה, לכן העמדתי הדבר על קו הדין להכשיר הגט בדיעבד. ועל טענת שום וחניכא כבר גליתי דעתי ונימוקי עמי להתיר.
אכן חלילה וחס לומר שמהר"ר מן הנ"ל נכוה בגחלת ר"ת ור' משה תלמידו +עיין בעלי התוספות לפרופ' אפרים א אובך /אורבך/, עמ' קנ"ח, שמביא דעת יש אומרים כי ר' משה ב"ר שלמה הכהן, שהיה תלמיד מובהק של ר"ת וחבר הב"ד במגינצא וגם נקרא ארי שבחבורה ע"י תלמידו הראבי"ה, הוא התלמיד שעליו מסופר ענין החרם הנ"ל הוא מציין עי' דמביצר, לוית חן נא ע"א הערה לד, ומסיים אבל ייתכן שהמדובר בתלמיד אחר של רבנו תם בשם משה+ לאמר היותו בר נידוי כמוציא לעז על גיטין +במרדכי סוף גיטין סימן תנה כותב: כך החרים ר"ת והסכים רבינו משה תלמידו עמו וכל הגדולים גזרו בכנופיא של שוק טרויי"ש באלה חמורה ובגזרה חמורה שלא יקרא שום בר ישראל ערעור על שום גט אחר נתינתו, ואם לא ינתן בפניו אל יאמר אלו היה ניתן בפני כך הייתי מערער על העדים או על הגט או על כל שאר דברים. על כל אלה גזרנו והחרמנו באלה ובנידוי ובשמתא בשם מיתה ובשממה והחרמנו בשם ליפרע ממנו ומכל משפחתו ובשממה יהיה מי שעושה אלה בארור ליקום ובשמתא להוי לכל ישראל, ולא יהיה אדם רשאי להתירו עד עמוד הכהן לאורים ותומים. אך יוכלו בני אדם להתיר ביניהם להיות להם עסק עם אותו איש מזמן לזמן, אך לא לכל הימים כי על דבר זה רבתה מריבה בישראל כי הפריצים שומעים לרחק אבל לא לקרב ובזויי משפחה עושין כן להשפיל הגבוה ולשום שפלים למרום. והמערים ערום יחרם חרום לומר לולי הגזירה יש לי להשיב למען ירצה להקשיב דבורו בשתיקה לאחרים, המקום יחרים אותו וינערהו מביתו ומיגיעו בלי שורש בארץ גזעו והכל עשינו לש"ש מפני הרמאים חלקו מחמאים ימחו כמו מים ואנחנו נקיים לפני אלוקים חיים והוא למען רחמיו יעמידנו על האמת והשלום יעקב ברבי מאיר+, ועפרא לפומייהו דאויבים אשר מפיהם יצא קול זה. וכי יעלה על לב שום מורה לנעול דלת בפני ת"ח הדר בעיר ושמע שת"ח אחר סדר גט אחד שלא בפניו והגט אינו כשר בעיניו, שלא יבא כנגדו לחלוק עליו. כאשר עשה מהר"ר מן הנ"ל, שצווח ככרוכיא על מסדרי הגט לאמר נשים הדברים לפני המורים ולא תנשא האשה בגט זה עד יורו בו המורים. ר"ת ור' משה לא כוונו בזה ולכיוצא בו. ואדרבא מסדרי הגט העוו לעשות שלא הראו הגט בראשונה למה"ר מן הנ"ל יצ"ו, כי ככה מנהג כל מורה צדק ואף אם מומחה הוא לשלוח הגט לכל המורים אשר בעיר, ואם אחד מהם מגמגם בו ומטיל בו מום לא יתנוהו עד יצא לאור משפטם. ורק גוזרים נידוי על אשר נמצאו בנתינת הגט ושתקו ואחר הנתינה מוציאים לעז בדברים בלתי ברורים. לכן כל אשר יאמר על שארי האלוף מהר"ר מן יצ"ו הנ"ל שמעל בחרם הוא בכלל המנדה חבירו שלא כדין שהוא עצמו בנידוי +עי' מו"ק יז, א מעשה דרשב"ל.+ וגם אני גוזר בגזירת נח"ש +ר"ת: נדוי, חרם, שמתא+ על כל אשר ישמע דברי אלו שלא יאמר על האלוף הנ"ל שמעל בחרם ר"ת, ואשר יעבור על זה ינשכנו נח"ש בלי לחש. ובלי ספק לא סיימוהו קמי מהר"ר שכנא הנ"ל ולא ידע גופא דעובדא היכי הוה, דאילו ידע לא היה בעוכריו. ולדעתי כאשר ישמע דברי האמת כמוני יבטל הנידוי גם הוא.
עוד רעה רבה ראיתי שבר בי רב דחד יומא הנסמך היום תיכף לסמיכה יברך עצמו בקול גדול ונוטל מקל ורצועה בידו ומטפל בגיטין ואינו נושא פנים למורים אחרים אשר בעיר שהם זקנים ובעלי הוראה, כאשר גלוי לפני על אותם ר' מענדיל ור' פלק אשר לא שמשו כל צרכם. ואם הרבנות ניתנה להם במתנה לכבוד ולתפארת, לא יכון להם להרים יד ברבנים סמוכים זקנים אשר בעיר להורות ולהתעסק בגיטין שלא מרצון המורים הזקנים ההם, כאשר עשו ר' מענדיל ור' פלק להורות במקום מה"ר מן הנ"ל יצ"ו. ולאשר אלו הרובים גס לבם בהוראה מרבים מחלוקת בישראל +השוה דברי מהרש"ל ביש"ש ב"ק פ"ח סי' נח: בעו"ה הנסמכים מרובים והיודעים מועטים, ונזוחי דעת נתרבו, שאין אחד מכיר מקומו, ומיד כשהוא נסמך מתחיל להשתרר ולקבץ בחורים בהון עתיק כדרך השרים ששוכרים עבדים לרוץ לפניהם. והנה אותם נקראו שועלים קטנים שמחבלים כרם ד' צבאות כאשר כתב הרמב"ם+, לכן כל איש ירא אלהים וחרד על דברי ימחה בידם ויניחו ההוראות לזקנים הרגילים להורות. והם יראו ויבינו עד ימלאו ימיהם, ולא ירימו עוד ידיהם במהר"ר מן הנ"ל יצ"ו. ואם ישובו לכסלם אנכי אדרוש מהם ואתבע עלבון של מהר"ר מן הנ"ל יצ"ו ונקה לא אנקה, נאם הדורש טוב לאחיו ודובר שלום לכל עמו, מאיר בכמ"ר יצחק ז"ל קצנאילבוגן.
@שו"ת הרמ"א סימן נו
א. ועל דבר המעבירים קול על מהר"ר מן יצ"ו ואומרים שעבר על חרם ר"ת ותלמידיו +עיין סי' נה הערה י'+, שהוציא לעז וערער על הגט לפוסלו מטעמים הנ"ל, נראה לנו בזה שלא עבר על החרם כלל. כי ר"ת ותלמידיו לא גזרו רק על מי שראה הגט קודם המסירה ושתק מלערער עד אחר המסירה, או על מי שניתן הגט שלא בפניו ואומר אילו הייתי שם הייתי מערער על העדים או על הגט, כדאיתא במרדכי סוף גיטין +בהלכות גט סימן תנה+, כי זה שסתם דבריו ודאי ללעז קא מכוין וחל עליו החרם. אבל מי שניתן הגט שלא בפניו ומצא אח"כ פסול מה בגט ומפר' ואומר שפסול מטעם זה ומטעם זה, לא עלה על לב ר"ת ותלמידיו מעולם לסתום פיו מלומר את אשר בלבו. ואדרבא יישר כחו, כדי שהאשה לא תנשא לאיש עד שתקבל גט כשר. וכן משמע בתוספות +גיטין צ, א תוס' ד"ה והלכתא בכל ההוצאות רשום בטעות צו, א+ ובמרדכי פרק המגרש +שם סי' תמט+ וז"ל: מעשה בא לפני רבינו תם שיצא על גט אחד קול פסול ונתנו גט שני מפני הלעז, ולא הצריכה ר"ת להמתין ג' חדשים מזמן שני וכו'. ומדלא החרימם ר"ת משמע שלא עברו על החרם, והיינו ע"כ מטעמא שהיו מפרשים ואומרים שפסול מטעם הנראה בעיניהם. ולא להוציא לעז נתכוונו רק כוונתם היתה בזה לש"ש, ומ"מ חששו להפסול ההוא ונתנו גט שני.
לכן מהר"ר מן הנ"ל יצ"ו שניתן הגט שלא בפניו, גילה אח"כ את אשר בלבו שפסול מטעמים הנראים בעיניו. וצווח ככרוכיא לבוא עמהם לפני המורים והם ידונו ביניהם ואם יכשירוהו יקבל עליו ויחזור בו, ובזה יצדקו דבריו. ולכן נראה לנו שאין על מהר"ר מן הנ"ל יצ"ו שום מיחוש חרם ר"ת ותלמידיו, ולא נכוה בגחלתו כלל. וגוזרים אנו בגזירת נח"ש שלא ידברו ולא יאמרו עליו שם העברת חרם בנדון זה. הנראה בעינינו כתבנו למען האמת והשלום, כה דברי הכותבים והחותמים היום יום א' י"ט אלול ש"י לפ"ק פה ויניזיי"א הבירה. נאום מנחם בן מהר"ר יצחק הכהן +תולדות גדולי ישראל לרמ"ש גירונדי ע' רנ"ה סי' נז ועי' בשו"ת מהר"ם מפאדובה סי' כ שהיה מבית דינו+ ז"ל ה"ה. ונאום משולם בן לא"א האלוף כבוד מה"ר יעקב סג"ל ז"ל ה"ה הערלישהיים +שם סימן נח.+ הנני שוכב על ערש דוי ולא היה לי להכניס את ראשי בעומקא דדינא התולה באשלי רברבי, מ"מ עיינתי כפי מעוט שכלי וסמכתי על אלופי חבירי שלא יצא מתחת ידם דבר בלתי מתוקן, ואסכים בכל אשר הסכימו שלשה האלופים +אולי הוא מתכוון לפסקו של מהר"ם עם שני חבריו פה+ הנ"ל, נאום אברהם אהרן בר שמואל ז"ל ה"ה נורלינגאן +שם עמוד כז סימן נג+, פה ויניזיא"ה הבירה. כיהודה ועוד לקרא גם אנכי מסכים לדברי האלופים הנ"ל, נאום משה בכמ"ר זכריה כהן זצ"ל מקורפ"ו +על חכם זה לא מצאתי במקורות.+
ב. והנה שקלנו בעין שכלנו ועל כל מאזני צדק ומשפט כדי לעמוד על דעת השלשה רבנים הללו והעולה על רוחם, ולא יכולנו למצוא שום צד כשר ויפוי כח למה נתנו זה הגט המעושה, כאשר ראינו בעדיות שתפסו אותו בנוימבורג וגם אח"כ שמרו אותו עד בואו לק"ק פראג. גם בק"ק פראג מיהרו עם הגט כי בא בחצי היום ולא המתינו עד למחר, ונתנו אותו באותו היום ומשחשיכה. וזה הדין פשוט הוא בכל הפוסקים שפסול, וזיל קרי בי רב הוא +הוריות ד א+ שגט המעושה בגוים אפי' כדין פסול +גיטין סח, ב ועיין אנציקלופדיה תלמודית כרך ה עמ' תרצח גט מעושה ובעמוד תשג בגט מעושה שלא כדין+, וכ"ש שלא כדין כגון בנדון דידן שהוא פסול ואפילו ריח הגט אין בו. ואם יאמר האומר שמאחר שאחר כך נתרצה ובביטול כל המודעות משום זה יהיה כשר, תעיין בתשובת אבי זקני מהר"י קולון זצ"ל נ"ע בשורש ס"ג +ענפים א, ב+ שהוא פסול, ולמה הכניסו ראשם בין ההרים הגדולים. ומה נאריך בראיות ארוכות הלא כבר הביאם הגאון הנ"ל +מהר"ם מפאדובה+ בקונטריס שלו וגם הביאום הרבה מהם ומה נדע ולא ידע, גם הצורך אין עלינו. ואם יצטרך נמתיק דברינו בראיות ברורות.
ואפי' שני הגמגומים האחרים, דהיינו משחשיכה ושלא כתבו כל שום וחניכא, אפילו לפי דבריהם שאמרו בדיעבד כשר לא עשו כן לכתחילה. ואם יאמרו שאפי' לכתחילה א"צ לכתוב כל שום וחניכא, גם יש בו איסור, ותלו עצמם באילן גדול כדרך הרוצה כו' דהיינו בעדות ר' ישראל קוטפס, משם אין ראיה כי מי יימר לן שעשה תשובה. והלא הוא דבר שבערוה וצריך עדות ברורה, ואין הבן נאמן על אביו שעשה תשובה. ובפרט שהקול היה ברור שאביו היה מומר, ולא על פיו יצא הדבר שנאמר הפה שאסר הוא הפה שהתיר +מסכת כתובות דף כב עמ' א+, אלא כבר היה ברור שהמיר. ואיך נאמר שאם יכתוב זה בגט שיעבור על לאו דלא תונו, כיון שאין עדות בדבר שעשה תשובה. אלא ודאי יועמד על חזקתו עד שיתברר בעדים. ואפי' אם יאמרו שהכל היה דיעבד ובדיעבד כשר, זה אינו קרוי דיעבד אלא לכתחילה כיון שלא נשאת ויוכל לתקן את אשר עיותו בגט כשר. כמו שכתב המרדכי בהג"ה +בהגהת מרדכי סוף גיטין סימן תסח+: מעשה בבחור שגירש אשתו ונשאת לאחר וקודם הנישואין יצא קול על הגט שכדת משה וישראל היה כתוב ברישא +אין לזה מובן והנה במרדכי שם כתוב: שכדת משה היה כתוב ברישא ונ"ל שצ"ל ברי"ש, ר"ל שהמלה כדת נכתבה באות ריש+, וכשבא לחופה לא רצה ר"ת ליהנות מחופתו. וכפה ר"ת את הבחור לתת לה גט כשר, דכל קלא דקמי נישואין יש לחוש אפילו ידוע שלא ימצא אמת. וגם מצאנו בסדר הגט הארוך שתיקן הגאון מהר"י ז"ל מרגליות +כנראה שהוא ר' יעקב מרגליות מנירנברג רבו של ר' יעקב פולאק ועי' בד"מ סוף טור אבן העזר שכותב רבינו: סדר הגט של ר"י מרגליות אשר נוהגין במדינות אלו אחריו ושם אחר דיני הגט כותב: אסדר לך הנה סדר חליצה של מהר"י מרגליות שנוהגים בכל המקומות אחריו ועיין בשאלות ותשובות מהר"י מינץ סי' יג שמהר"י זה הסכים לחרם על ר' יעקב פולק תלמידו+, וז"ל: וכן אירע מעשה במגנצא לפני מהרי"ל ז"ל על גט שערער עמו מה"ר קופלמן ז"ל, דהוה כה"ג גט שבדיעבד כשר. וא"ל מהרי"ל ז"ל ליתן גט אחר כיון דיכול לתקן מיקרי לכתחילה. גם בנדון דידן הוא גט דיכול לתקן אפי' לפי דעתם, למה לא יתנו גט אחר כשר. ומה יש להם לדבר על הגאון הנ"ל ולהחרים בחרם ר"ת שלא כדת ושלא כדין, שלא עלה על לב ר"ת ז"ל ובית דינו להחרים על דבר כזה שיש בו כמה גמגומים וטעיות ופסולים, ולא על הכל אפילו גמגום קטן שבהם לא גזר ר"ת ז"ל +עיין שו"ת מהרי"ק שורש לז ענף ב.+
ולא זו בלבד עשו ועוד אחרת, הלא הוא מבואר בכל טופסי גיטין שמחיוב /שחיוב/ הוא על כל מסדרי גיטין לשלוח הגט לכל חשובי העיר לדקדק בו, וגם על זאת לא שתו לבם. אע"פ שת"ל גדולי אשכנז וחסידיה נמצאים בפראג, כמו הזקן והישיש אשר טעמו ונימוקו עמו ותורת השם יתברך כל ימיו לא פסק מפומיה, הוא הגאון כמה"ר משה לנדא +עיין בסו"ס נט שלבסוף הביאו את הגט לפניו לעיל בסימן ז' כתב רבינו: ושאלתי על זה לחכם אחד מופלג בחכמה ובזקנה הנמצא אצלנו מהור"ר משה לנדו, הראיתי לו טענתיה דמר ותשובתי עליהן ותמה בדברי מר. ובשו"ת שארית יוסף סי' מו כותב: עד שבא לכאן כמהר"ר משה לנדא, זקן אחד מופלג בחכמה ועמד והעיד שהגאון מהר"ר יעקב מרגליות אסר כל החתיכות בנירנבורג, וגם תלמיד אחד העיד כמו כן בשם מהר"ר שלמה ליברמנש ואז הוקבע הלכה כן פה ק"ק ק'. כשהתיישב ר' משה לנדא בקראקא נעשה לחבר בית - דינו של רבינו ומפני חשיבותו וגילו כבדוהו כל פעם לחתום ראשונה. לעיל בסימן יב הוא חותם: נאום משה בן יקותיאל ז"ל סג"ל איש לנדא. ועיין בלוחות זכרון סי' לא שמביא נוסח מצבתו, ושם בהערה ל"ז מוכיח שהוא נפטר י"ט אדר בשנת שכ"א ולא שכז, כפי שהחליטו אחרים. לכן צריכים לקרא בנוסח המצבה יקיר"א ולא ויקיר"א. אמנם קצת קשהדלקמן בסימן סז בתשובת הרש"ל לרמ"א מזכיר את הזקן מהר"ם מלנדא יצ"ו, ובתשובת הרמ"א לרש"ל מוזכר מהר"ם מפאדווה ז"ל, ובשנת שכ"א עוד היה המהר"ם חי, כי הוא נפטר בשנת שכה. לר' משה היה בן שני כנזכר בפנקס הח"ק כמר יקותיאל בן מוהר"ר משה לאנדא, ונפטר בשנת שע"ד. גם בת בשם גיטל היה לו, והיתה אשת הקצין מהו' יעקב מנג, ונפטרה בכ"ד ניסן שנ"ו בקראקא. עיין מפלת עיר הצדק עמוד י"ד ובעיר הצדק עמוד ו' בהערה ל"ז הנ"ל מוסיף בעל לוחות זכרון: ונודע לנו ג"כ שהג"מ משה לאנדא מפראג הוא הוא הנפטר בעירנו, מפני שבעל מפלת עיר הצדק מחליט (ע' ט"ו) שהם אנשים שונים+ וחד דעמיה כמהר"ר שמואל יצ"ו +הוא בנו של ר' משה לנדא, ועיין לקמן בסימן נח שכתוב: וכבוד הישיש מופלא מהר"ר משה ומהר"ר שמואל לנדא אשר בפראג ועיין בלוחות זכרון סימן לא הנ"ל שהוא נפטר בקראקא בר"ה שנת שכ"ה+, אשר היו מעולם אנשי שם ויתר רבנים אשר לשם. לא שלחו הגט אליהם לא קודם נתינתו ולא אחר נתינתו, רק שמרו אותו מן העכברים בבית גנזיהם. ומה יש להם להשיב על זה. ואף אם יאמרו שאהבת הניצוח גבר עליהם, כי הוא אחת מן הסיבות שמונעות האדם מלהשיג מה שבכחו להשיג, כאשר הוא מבואר בספר המורה +במורה נבוכים ח"ב פל"ו מדבר על תנאי השגת הנבואה ואומר שצריך האדם לפתח רצון שכלי ושיהיה נבדל מהדברים הבהמיים שימנעו ממנו להשיג מה שחפץ להשיג וכן יתחייב גם כן זה האיש שתשבות מחשבתו ותתבטל תאותו אל המורגשות שאינם אמתיות, רצוני לומר: תאותו לבקש הנצוח ולהתגבר או שיכבדוהו בני אדם או להשיג מהם תועלת והיותם נשמעים לו לדבר ההוא בלבד.+ ולכך עשו מה שעשו נגד הגאון הנ"ל ובשביל זה טעו במה שטעו, ולמה לא סדרו אותו בפני גדולי אשכנז הנ"ל ובביתם. או לכל הפחות למה לא שלחו הגט להם כדי לעיין בתוכו אם יש בו טעות או לאו, אלא סדרו אותו בצינעא בלי ידיעת שום מורה, ונפלו בבור הטעות כאשר הוא מבואר בקונטריסים ובעדיות של הגאון הנ"ל. ואין אנו יודעין מה מחשבות חשבו, כי איך אפשר שלא יצאו מזה נדח, אלא לפי שלא חשו לכבוד החכמים והזקנים לעשות בסתר והש"י נתבע מהם בגלוי. גם נתקיים בהם מאמר חז"ל כדגרסינן בפ' אע"פ +כתובות ס, ב+: אמר אביי האי מילתא דאמרו רבנן אפילו ביעתא בכותחא לא לישרי אינש במקום רביה, לאו משום דמחזי כאפקירותא ותו לא אלא משום דלא מסתייעא מילתא למימר. /דהא/ אנא דוא /הוה/ גמירנא להא מילתא דרב ושמואל ואפ"ה דלא /אפ"ה לא/ מסתייע לי מילתא למימר.
ובודאי אם ראו העדות והראיות אותם המתנגדים אשר כתבו כנגדם להכשיר הגט לא הכשירו אותו, כי לא אמר להם רבי מענדיל מגט המעושה דבר רק מהגמגום של שום וחניכה. ואפילו בגמגום זה כמדומה לנו שטעו ולא כתבו כדין וכשורה, כי ר"ת ז"ל לא גזר על זה ועל כיוצא בזה. ובודאי כשיראו העדיות והראיות של הגאון הנ"ל יחזרו בהן על מה שנידו והחרימו האלופים נותני הגט וסיעתם את האלוף מהר"ר מן, שנפל לפי דבריהם כתוא מכמר תוך רשת תקנת הקדמונים ר"ת ותלמידיו ובני ישיבתו, כמוציא לעז על גיטין. ימחול +צ"ל ימחלו+ לי כבודם, כי לא מצאו ידיהם ורגליהם וראשיהם בבהמ"ד, ולדעתי הקלושה הם טעו בדבר הלכה. כי כוונת ר"ת ודאי לא היה בזה, כי ז"ל של ר"ת ורבי משה תלמידו עמו וכל גדולי הדור עמו גזרו בכנופיא, שלא יקרא שום בר ישראל ערעור על שום גט אחר נתינתו, ואם לא ניתן לפניו אל יאמר אילו היה נתון לפני הייתי מערער על העדים או על הגט או על שאר דברים עכ"ל +עיין לעיל סימן נה הערות ט', י'.+ הנה כי לערעור כזה בלי יסוד רק גמגום בעלמא, גזרו והחרימו בכל תוקף שלא להוציא לעז על גיטין. אמנם מי הוא הבר דעת יעלה בדעתו שאם מורה הצדק יראה או ישמע בבירור גט אחד שניתן שלא כהלכות ותקון רז"ל, שכוונו ר"ת וישיבתו שישתוק ויניח להתיר א"א לעלמא, ח"ו לא נהיה כזאת בישראל +עיין שו"ת מהרי"ק שורש לז.+ אדרבא איפכא מסתברא, כי המעלים עיניו ונותן יד לפושעים שיצא דבר בלתי מתוקן מתחת ידם ובפרט באיסור חמור כזה, גדול עונו מנשוא ועתיד ליתן את הדין כי המכשלה הזאת תהיה תחת ידו.
לכן האלופים נותני הגט הנ"ל יש מאוד להם לחוש על עצמם, על האדרבא שאמר להם מהר"ר מן בהיותו נקי מה' ומישראל ולא מעל כלל ועיקר בחרם הנ"ל. והפוצה פה נגד האלוף הנ"ל חוטא בנכבד וחייב נידוי. ועל כל יודעי דת ודין מוטל ללבוש בגדי נקם ולתבוע עלבון מה"ר מן, וכבודו במקומו יהא מונח עד שיבא אליהו עם משיח צדקנו, יאיר עינינו, ויוציא לאור משפטנו. נאום המתפלל בשלמא דרבנן ותלמידיהון, הצעיר והנבזה אליהו מנחם חלפן +עי' דברי פי חכם חן בתולדות גדולי ישראל לרמ"ש גירונדי ע' י"ט סימן לו+ בן לא"א האלוף כמה"ר אבא מרי זללה"ה, שמתעסק בחכמת הרפואה וויניזי"א, יום ד' כ"ב אלול ש"י לפ"ק.
ג. ועל דבר שקראו תגר על הגאון מהר"ר מן יצ"ו, באמרם שעבר על חרם ר"ת ומסכימיו שהוציא לעז על הגט, נראה לי שכל האומר דבר זה נקרא טועה בדבר משנה, מאחר דאיתא בתשובת מהרי"ק בסימן ל"ז +ענף ב+, וז"ל: ומ"ש דבר פשוט הוא בעיני דבענין החרם שלא להוציא לעז על הגט שכבר תקנו ר"ת והסכימו עמו גדולי הדור וכו', עד ואמנם לפי הנלע"ד לא תיקן הגאון הנ"ל אלא בדרך הוצאת לעז במילתא דלא פסיקא או שבא לקנטר ולפגום ואומר שהגט הוא פסול. אבל ת"ח שרואה בגט אחד פסול פשיטא ופשיטא דבזה לא דיבר ר"ת, דאדרבא מחוייב הוא לשאול על זה מפי הגדולים כדי לאפרושי מאיסורא, וזה דבר פשוט עד כי אין צריך להאריך כלל עכ"ל. ול"נ לפי מיעוט שכלי להוכיח מהלשון דהדין עמו, דלשון מוציא לעז משמע דבר שהוא שקר או לכל הפחות מילתא דלא פסיקא כמו שכתב מהרי"ק ז"ל. וראיה ממה שאמרו רז"ל פרק כל היד +נדה יג, א+ ומביאו הטור אורח חיים סי' ג', ולא ישתין מעומד כדי שלא יתזו ניצוצות על רגליו ויראה ככרות שפכה ונמצא מו ציא /מוציא/ לעז על בניו וכו'. א"כ משמע בהדיא דלשון מוציא לעז משמע דבר שאינו. עוד ראיה שכתב ג"כ מהרי"ק סימן פ"ד +ע"ש ענפים א וב שהוא בשינוי לשון+, וז"ל: חרם רבינו גרשון ותקנות אינם יכולים להפקיע קידושין, ואם עבר על התקנות וחרמים וקדשה מקודשת. א"כ שמע מיניה דרבינו גרשון לא גזר במקום שיש איסור א"א, ולפי דברי הגאון מהר"ר מן הנ"ל לפי העדיות שהביא יש איסור א"א. לפיכך נ"ל שאותם אנשים שמוציאים הקול שהגאון הנ"ל עבר חרם דר"ת נקראים מוציאים ש"ר, וראוי לנהוג בם דין מוציא ש"ר שקר. ומי שמחזיק אותו או שמוציא מפיו שהוא בחרם יוכל הגאון לומר אדרבא, כי ידוע ומפורסם הדין מי שמחרים אחד מישראל שלא כדין שהוא עצמו בנידוי +מו"ק יז ע"א במעשה דריש לקיש+, וק"ו בן בנו של ק"ו אם הוא ת"ח. ומחוייב יהיה מי שיהיה לפייסו, שאין לך ביוש יותר מזה.
גם אני מסכים עם הגאון מה"ר מאיר יצ"ו, שר' מענדיל ור' פלק לא יטפלו בעסקי גיטין וחליצה וקידושין כל זמן שמהר"ר מן ומהר"ר יהושע יצ"ו הם בחיים ויושבים בק"ק פראג, משני טעמים. חדא, שהם לפי הנשמע יותר גדולים מהם בשנים ובחכמה. השנית, מאחר שהם היו דרים שמה כמה שנים מקודם בואם הם לשם, נקרא הסגת גבול ויורדין עמהם עד לחיים כמו שכתב מהרי"ק ומהר"י זצ"ל +עי' בפסקים וכתבים של מהר"י בעל תרומת הדשן סימן קכו, והיא תשובת הקטן יעקב ווייל"א ונמצאת גם בשו"ת מהר"י ווייל סי' קנא. ושם מתיר לתלמידו ומחותנו מהר"ר ישראל ברונ"א להתיישב ברגנסבורג אע"פ שמהר"ר אנשיל ס"ל מקולוניא מחה והתנגד לזה. עי' במבוא לשו"ת מהר"י ברונא מאת הר"ר משה הרשלר, ירושלים תש"ך. וכן ע"ש סימנים קכז וקכח. באחרון כותב מהרא"י: ואי משום דיש פ"פ בדבר מחמת הפרס שתפול לכיס המנהיגים מגיטין וחליצה והשבעת נשים ושכר ברכ' ארוסין ונשואין וכה"ג כמה טצדקי על קיבול פרס זה אנו בושים ובטורח למצ' היתר לרובן והאיך נחזיק אותו כ"ה להחשיבו פרנסה ומחי' לבלתי ישיג אחר בהם. בסוף הוא מסכים לפסקו של מהרי"ו הנ"ל. ועיין בשו"ת מהר"י ברונא סימן רנד, וגם בד"מ בטור ח"מ סימן קנו אות יט. אמנם לפי מה שמבואר בסימן נז שהר"ר מן החזיק ישיבה שם שנים רבות ושום מורה לא הרים ידו להורות לפניו, יכול להיות שכותב תשובה זו מדמה את הדין למה שמובא בשו"ת מהר"י ברונא סימנים רעח ורפג, ע"ש. ובשו"ת מהרי"ק שורש קסט ענף ב נמצא: ודכתב מר להודיעך דעתי הקצרה בענין התלמידים שעושין שררה ומורים הוראה אצל הרבנים הישישים, הלא ידעתי כי לא לגמרי ולא לסברי צריך מר, ומ"מ כאשר אמרו רבותינו זכרונם לברכה דאין מסרבין לגדול אגלה דעתי הקצרה והיא דודאי פשיטא אם הם התלמידים מובהקים דלאו שפיר עבדי ואפילו לקבוע מדרש אסור כדכתב רבינו משה בהלכות תלמוד תורה וכ"ש להורות הלכה למעשה דאפילו חיוב מיתה איכא. וע"ש ג"כ בסוף התשובה. על אודות מהרא"י עיין לעיל סימן יב הערה מ"ב; על אודות מהר"י ווייל עיין סי' פד הערה כ"ט; ועל אודות המהרי"ק עיין סי' פט הערה מ"ד.+ ובסבת היום ערב ר"ה קצרתי. נאום הקטן שבתלמידים יעקב קלונימוס בן הגאון מהר"ר אליעזר ז"ל ממונטיינא +בשם ושארית לר' יוסף כהן צדק פ"ב אות ט כתוב שהשם יעקב נוסף לו כשחלה. בשו"ת מהר"ם מפאדובה חתום קלונימוס בן מהר"ר אלעזר ז"ל ממונטיאנו והיא מאנטובה כדמוכח להלן בסימן נז. ועי' ג"כ בתולדות גדולי ישראל לרמ"ש גירונדי עמ' קס"ה סי' נט.+
@שו"ת הרמ"א סימן נז
ידעתי בעצמי שדרך עצב בי ואלפי הדל, לסבה כי אין בביתי לחם ושמלה לא בהלכתא ולא בטעמי. מנעתי את עצמי מחוות דעי אף אני דהא לית ביה צרוך +צ"ל צורך+, וביחוד בעסק שכבר דשו ביה רבים זה להתיר וזה לאסור, ומי יכניס ראשו בסלע המחלוקת. ואיתא נמי במרדכי +אין זה נמצא במרדכי שלנו וגם אין זה מובא בטור ונושא כליו בח"מ סי' יז וכח. עיין במרדכי בפרק בתרא דב"ק סי' קמז ועי' טור א"ח סי' יז בד"מ אות ד שמביא מרדכי זה. ושם מביא שו"ת רד"ך שמצטט את המרדכי אבל בטעות מסומן סי' כו וצ"ל בית כב חדר ה+, וז"ל: תקנות קהלות שתיקן מהר"ר חיים מווי"ן זצ"ל +הוא ר' חיים ב"ר יצחק אור זרוע תלמידו של מהר"ם מרוטנברג ובעמח"ס אור זרוע הקצר, שהוא תמצית וקיצור מספרו הגדול של אביו.חלק משו"ת שלו נדפסו, וגם חיבר ספר דרשות בענייני המועדים, שהיה בידי המהרי"ל, ולא הגיע לידינו. ועי' בעלי התוספות לפרופ' א אורבאך עמ' שס"ה - שס"ז+ עם גדולי הארץ, כל רב שיפסוק דין בלי שמיעת שני בעלי דינים אלא כשיבוא אחד אצלו ויאמר תשמע דברי וכתוב הנראה בעיניך וכתב לו הדיין ההוא, לא ידון עוד שום דין עכ"ל. ומשום הני טעמי מסתפינא שלא אשגה הרבה מאוד. אמנם בראותי כל גדולי איטליא יצ"ו נכנסו בעובי הקורה לתבוע עלבון הגאון כמהר"ר מן יצ"ו, ולית דמשגח בהני תלתא מטילי מו"ם בקוד"ש, מו"ם ר"ת מ'ענדל ו'לק מ'רדכי, בקודש הוא הגאון הנזכר דהוא בן הקדוש זצ"ל, עם שיש בידו חבילות עדות. גם אני אבחרה דרכם ואלך בעקביהם בראיות נכוחות.
ראשונה, ע"ד הגט שסדרו הנהו תלתא הנזכרים בק"ק פראג בחודש שבט ש"י לפ"ק באתרא דמרא תלי זיינא +ב"מ פד, ב+ ה"ה הגאון כמה"ר מן יצ"ו ושלא במעמדו, לא חשו לקמחייהו בזה, דהא ליה קיימא שעתא שהרי בלעדיו לא הרים שום מורה את ידו להורות לפניו שום הוראה, להיות שתפס ישיבה שם הוא ובנו זה כמה שנים רצופות. והמה הנזכרים חלפו חקם בסדרם הגט שלא בפניו כדי להתריס כנגדו ולהמרות עיני כבודו, או בשביל הנאת ממון או בשביל להגדיל שמם. או בשביל להגדיל השנאה והמחלוקת שבין המשפחות המתגרות זו בזו, ומתנשאים לאמר הלא גם בנו דבר +בכל ההוצאות נוספה פה המלה רק ומפני שאין לה מובן שמוה בהוצאת ווארשא בסוגריים לכן השמטנוה+ רוח ההוראה, למען ספות הרוה את הצמאה +דברים כט, יח.+ נראה לע"ד שאין לך אפקירותא גדולה מזו, והיתה יכולת ביד הגאון מה"ר מן הנ"ל למיעבד דינא לנפשיה ולמגזר שקייהו בפרזלא. כההוא דפרק מרובה +ב"ק פא, ב+ רבי ור' חייא הוי שקלי ואזלי באורחא אסתלקו לצידי דרכים, הוה קא מפסע ואזיל ר' יהודה בן קנוסא קמייהו. א"ל רבי לר' חייא מי הוא זה שמראה גדולה בפנינו, א"ל ר' חייא שמא יהודה בן קנוסא +שם: תלמידי+ הוא שכל מעשיו לשם שמים. כי מטו התם חזייה, א"ל אי לאו יהודה בן קנוסא את גזרתינהו לשקך בנרגא +שם: בגיזרא דפרזלא+ דפרזלא +המלים פירש"י נידוי נמצאות באותיות רש"י ובסוגריים בדפוס ראשון+ ע"כ. א"כ כל שכן לכדחזי הגאון הנ"ל תיוהא בגט, שניתן בלילה דכתיב לילה כסהו כלילה +עיין מו"ק יז, א בענין ת"ח שסרח.+ שנית שהיה גט מעושה. שלישית שלא כתבו וכל שום וחניכה בשם אבי המגרש. ועוד דברים אחרים רעים שברמיה. ואין לומר הואיל שלא נתמנה הגאון הנ"ל יצ"ו להיות אב"ד א"כ הוי דבר ההפקר וכל הקודם זכה, זה אינו דהא איתא פרק השותפין +ב"ב יב, ב+: אמר ר' יוחנן מיום שחרב בהמ"ק ניטלה נבואה וניתנה לשוטים, מאי היא כי הא דמר בריה דרב אשי דהוה קאי ברסתקא דמחוזא, שמע לההוא שטיא דאמר ריש מתיבתא דמתא מחסיא +שם: דמליך במתא מחסיא+ טביומי חתים. אמר מאן חתים טביומי אנא, ש"מ לדידי קיימא לי שעתא. קם אתא, אדאתא אימנו רבנן לאותובי לרב אחא מדפתי ברישא, כיון דשמעי דאתא שדור זוגא דרבנן לגביה לאימלוכי ביה עכביה, הדר שדור דרבנן אחרינא עכביה גביה עד דמלו בי עשרה, כיון דמלו בי עשרה פתח הוא ודרש. ש"מ שכיון שלא היה באותו פרק מאן דיתיב ברישא והוא החזיק מכח דרשתו ומעצמו נעשה ראש ישיבה, קרי רב אחא עליה +שם: אנפשיה+ כל המריעים לו וכו' +ב"ק פ, ב וסוף המאמר הוא: וכל המטיבים לו לא במהרה מריעים לו+ ואע"פ שהיה לו להרים בו יד. כ"ש הני תלתא דלא הוה להו להרים ראש באתרא דמר, ונידוי הגאונים לא חל עליה ואדרבא שלו חל.
וע"ד הגט אומר אני הואיל ונפל ביה איצלא +כתובות ק, ב; שבת קמד, ב+ תעמוד האשה בחזקת איסור עד יגמר הדבר, כאשר כתבו חכמי איטליא והגאון מהר"ר קלמן דמטובא יצ"ו. האף כי בתשובת מהרי"ק ז"ל בסימן כ"ו +ענף א בכל הדפוסים חוץ מדפוס ווארשא כתוב סימן פ, ובאחרון סימן ט+ וסוף דבריו שיש להקל משום עיגונא, אף כי נמצא עליו איזה גמגום. אמנם יכולני להעיד נאמנה על מה שראיתי בימי חורפי שמהר"ר הירץ מפרישפורג +תולדות גדולי ישראל לרמ"ש גירונדי ע' רנ"ז סימן ס+ זצ"ל סידר גט ושלח אותו לק"ק אובן +אובן היא העיר אויפן שהיתה בירת אונגריה. לאחר גירוש היהודים מאונגריה התישבו רבים בארצות הגר והיו להם קהילות מיוחדות שנקראו ק"ק בודון או ק"ק אובן. עיין לקמן סימן פ"ב הערה מס' ג'+, מקום שהכל יודעים ששייך חירום מעיר לעיר במדינות הגר. והיה נכתב דונאו, שהיה או מרוחק מדונ כמלא נימא יותר מן השיעור והחזיר מהר"ר יוסף זלמוני ז"ל הגט והצריך ליתן גט אחר. +בהג' רבינו על מאמר ד' מספר יסוד עולם, שנספח אל ס' היוחסין (דף קסה ע"א) כותב: ובימיו (של מהר"ם מפאדובה) היה ר' יוסף זלמוני אב"ד בק"ק אובן. בשו"ת זרע אנשים שנדפס מכת"י של הגאון חיד"א (סי' מו) מביא תשובה מכת"י של בעל ברכת אברהם וכתוב שם בזה"ל: בא מפולניא והגיד לי ר' יהונתן אשכנזי איך בעיר בודנא (היא אובן בירת הונגריא) כשרצה לגרש את אשתו הראשונה והיו מסופקים אם לכתוב בגט יהונתן או יונתן - ואחר ימים רבים סוף סוף גירשה בבודנא, וסדר הגט הזקן ר' יוסף זלמוני וגם הוא צוה לכתוב בהגט יונתן כבכתובה אע"פ שהעולם קראוהו ר' יהונתן. הוא היה ש"ב של הגמ"ר נתן שפירא בעל מבוא שערים, והוא מזכירו בספרו בהלכות מליחה סימן ב, וז"ל: וראיתי כתיבת ידו של שאר בשרי הרב הגדול מ' יוסף זלמוני ז"ל שתירץ קושי' זו+ ועוד היה מעשה בגט שסדר מהר"ר גרשון לטעף +לא מצאתי שום דבר עליו במקורות+ והכתיב שם המגורשת ניסל, ובא מעשה לפני מהר"ר יוסף זלמוני והחזיר הגט והצריך ליתן גט אחר והכתיב נוסיל. הרי קמן דבשביל טענה קלה הוחזר גט כ"ש בנדון דידן ומעשה רב.
ובהא סליקנא דהא ניכר מחשבה דהני תלתא רבנן מחשבתן /תיבת מחשבתן מיותרת/ מתוך מעשיהן, שחתרו להטיל הגאון הנ"ל במכמורת נח"ש דר"ת ותלמידיו ולא חשו לדקדק להשיב על טענות מומי הגט הנ"ל כדי להחזיקו בתורת כשרות, אלא כחץ שחו"ד לשונ"ם +מליצה יפה ע"פ הפסוק חץ שחוט לשונם ירמיהו ט, ז.+ נראה בעניותי דלית דין צריך לפנים שנדו את הגאון הנ"ל שלא כדין, ומשפט זה חרוץ המנדה את חבירו שלא כדין הוא עצמו בנידוי עד שיפייסהו כראוי. והס כי לא להזכיר עוד להוציא עתק מפיהם ואל ישובו לכסלה, כי הנני בעניותי מסכים עם מהר"ר מאיר דפדווא י"ץ במה שכתב מענין חרם דר"ת ועם שאר חכמי איטליא י"ץ. ומחמת שררות דמתא הלא הוכחתי למעלה, ועליהם נאמר היה יהודה כמסיגי גבול +הושע ה, י ושם הנוסחא: היו שרי יהודה כמסיגי גבול+ אם ינהגו שום שררה בחיי הגאון כמה"ר מן יצ"ו, בכל אופן שכתב כמהר"ר מאיר דפדוואה וכמהר"ר קלמן דמנטובא יצ"ו ואנכי נגרר בתרייהו. ושלום על דייני ישראל קאמינא. איש רש ונקלה משמא גברא מנוח בכמ"ר אשר +עי' הערה י"ח+ ז"ל ש"ץ. נכתב יום א' בצום גדליה שנת שי"א לפ"ק כי לא ינוח שבט הרשע בגורל הצדיקים.
@שו"ת הרמ"א סימן נח
א. גרסינן בפרק כל כתבי +שבת קיח, ב+: אמר ר' יוסי +שם: מעולם לא עברתי על דברי חברי וכו'+ יודע אני שאיני כהן, ואם יאמרו לי חבירי עלה לדוכן הייתי עולה. וכן יודע אני שאיני כדאי, ולבקשת משחרי יותר מדאי הוכרחתי ביום הזה להכניס ראשי בין הרים גדולים, האמנם יראתי פן ירוצו גלגלתי. נכנסתי לפנים ממחיצתי לשם שמים, אמרתי ברוב סרעפי ה' אתי אל תיראם. ועל קול שאון מעיר פראג יעיר לי אוזן לשמוע מהרבנים מעוררים מדנים, וטוענים על אודות גט אחד אשר נתן אברהם בר אליעזר לאשתו בחודש שבט ש"י לפ"ק בק"ק פראג ע"י שלשה רועים נקראים רבנים עדר עדר לבדם. ולא דרשו אביר הרועים הגאון ריש מתיבתא, רבא דעמיה ומדברנא דאומתיה +כתובות יז, א; סנהדרין יד, א+ השוכן בגליל ההוא כבוד מהר"ר מן יצ"ו, ופגמו טעמו וממשו וכבוד תורתו חש בראשו. ולא נתיישבה דעתו על נתינת הגט ההוא, ונראה בעיניו לפסול אותו מכמה טעמים. כי נפסל בלינה ונתנו אותו משחשיכה. עוד שנית שהיה גט מעושה ע"י נכרים, ומאותם שאין כופין להוציא. ולא כתבו בו וכל שום וחניכא דאית ליה, כי אבי המגרש היה מומר. ותרב משאת המריבה והקטטה לא שקטה בין כתות הרבנים והמחזיקים ידיהם של נותני הגט. ומליזים ומטיחים דברים חדים כנגד הישיש הגאון ר"מ הנ"ל, והופכים לראש משפט וצדקה ללענה +ע"פ עמוס ו, יב+, כי הוא ענה שקר בהם ונכוה בגחלת ר"ת ח"ו והוציא לעז על גיטם. וקורא אני בעיתם משרבו מושכי הרוק רבו המחלוקת וכו', כמה דאיתא בסוטה +מז, ב אולם הלשון שם: משרבו מושכי הרוק רבו היהירים ונתמעטו התלמידים והתורה חוזרת על לומדיה, ע"ש+: משרבו זחוחי הלב רבו מחלוקת בישראל, משרבו תלמידי שמאי והלל אשר לא שמשו כל צרכם רבו המחלוקת בישראל ונעשית התורה ח"ו כשתי תורות. ואוי לעינים שכך רואות, ואוי לאזנים שכך שומעות, זיקין וזועות, וקטיגוריא בין ת"ח תרועות ויבבות, ועדין אין בן דוד בא. והאלוף הרב הנ"ל הנעלב הביא נימוקו עמו תכריך שטרות של הדיוטות של עדיות מב' הכתות, לשון אשכנזי שפת לא ידעתי ולא נתקיימו בחותמיהן ואיני בקי בהם ובשמותיהם. ולכן לא אוכל להכריע ביניהם ולא בעיקרא דדינא, דאיכא פירכא אפסוק כלו' על אודות הגמגומים שנפלו על הגט. ודבר גדול הביא המרדכי בפרק המגרש +גיטין פ"ט סימן תמו+ תשובת ריצב"א, על הגט המובא מארץ הגר נמצאו בו כמה שינוים, ועגמה נפשו על עגון הבת וחשו להוציא לעז על גטיהם ומשכו ידיהם מלפסול הגט. +רבינו יצחק ב"ר אברהם נודע בספרות התלמודית בכינוי ריצב"א וגם נקרא ר"י הבחור, כדי להבחין בינו ובין רבו ר"י הזקן. הוא גם נקרא ר"י מדנפיר או ריב"א. אחרי מותו של הר"י הזקן עמד הריצב"א בראש ישיבת דנפיר ונתפרסם כפוסק מובהק בדורו ובדורות שלאחריו. הריצב"א היה אחיו של ר' שמשון משאנץ, והם היו נכדים לר' שמשון הזקן מפלייז. רק חלק מתשובותיו הרבות הגיעו אלינו, וכן רק חלק מתוספותיו נשמרו בתוספות שלנו. ביחוד נזכר שמו פעמים רבות בתוספות למסכתות עירובין ויומא. הריצב"א חיבר סדר ליל פסח, וגם עסק בענייני עיבור החודש. פסקיו ותשובותיו מובאים באור זרוע ובתשו' מהר"מ, במרדכי והג"מ ועוד. הריצב"א נפטר קרוב לשנת תתק"ע ונקבר בטלית מצוייצת כפי שהביע דעתו בחייו על זה (עיין הגהות הר"ף לסמ"ק סי' לא ותשב"ץ סי' תמא).+
אך ראיתי אלהים עולים מן הארץ מראים כתביהם כלפידים, שנים אחים צרפתים סוכתים תרעתים סוכים ביפיה של תורה, מתיזים נחילים נחילים דברים חלולים על המטפלים בגט הנ"ל. ואינם נושאים פנים למורים אחרים אשר בעיר זקנים ובעלי הוראה מימים קדמונים, כמו האלוף ה"ה מה"ר מן יצ"ו הנ"ל. ולא נכון להרים ראש בטיב גיטין וקידושין לפני אב"ד הגדול מהם, כאשר הציעו בשיטת ראיותיהם וצחות לשונם דבש וחמאת ההלצה בפיהם, עם מכתב שאר הרבנים וגאונים מבתרייהו נוסעים אחריהם. על פי הדברים האלה אנכי כורת ברית וחורט בחרט אנוש, כי לא יאות לרבנים הרחוקים לשפוט ביניהם. ואין לו לדיין אלא מה שעיניו רואות ומבין בממשות הטענות, כדאיתא בסנהדרין +ד, ב+: אסור לדיין שישמע וכו' שנאמר שמוע בין אחיכם +דברים א, ט.+ ולכן הדבר זה מסור לחכמים ובתי דינים הסמוכים בגלילותיהם לחקור ולדרוש, שתי הכתות יתנו עדיהן ולדון במישרים, כמו הרב המופלא אב"ד מוורנקוורט כבוד מה"ר אליעזר איש טריו"ש יצ"ו +הוא היה זקן הרבנים דמדינת אשכנז ור"מ ואב"ד דק"ק פרנקפורט דמיין. בשנת שי"ח נתמנה עם המהר"ם מפאדובה, שהיה זקן הרבנים דמדינת איטליה, והר"ר יעקב מוורמייזא, הרב הכולל דקהלות אשכנז, ע"י המלך פרדיננד הראשון כוועד חכמים מומחים להכניס סדרים ולקבוע חוקי בחירה בעד קהילות פראג, ועי"ז ימנעו גזירת גירוש מקהילה עתיקה זו. עיין ג"כ כלילת יופי ג, ב הערה ב+ וכבוד הישיש המופלא מהר"ר משה ומהר"ר שמואל לנדא +עיין לעיל סי' נו הערות י"ח, י"ט+ אשר בפראג וכיוצא בהם. יצאו ויבואו ויבררו ללבן הדברים כהווייתן אם הוכשר הגט או פסול, ובין כך העמד האשה בחזקת אסורה, כאשר ישפטו מעלתם או להתירה או להצריכה גט אחר. ויעברו בין כך כל חלודה ושמץ דבה מהגאון כבוד מה"ר מן יצ"ו, כי לשם שמים נתכוין להעמיד דברי תורה על תלה ולהרחיק אדם מן העבירה וספק ממזרות ח"ו. ויזהרו מגחלתו המורים לפי תומן פן יהיה נכוין בלטותא דרבנן, וכל המנדה חבירו שלא כדין הוא עצמו יהיה בנידוי. ולא יסור שבט מעלתו מחזקתו וברכה ושלום על כל ישראל אמן. נאם הטרוד בא בימים יוחנן בן כמה"ר יוסף איש טריוויש ז"ל ה"ה +עיין בספר תולדות גדולי ישראל לרמ"ש גירונדי עמוד קע"ח סימן קטז ובספר שו"ת מהרי"ק סימן סג+ כ"ב אלול ש"י לפ"ק פה ווינזייא"ה הבירה.
+נראה לי לומר דחלק שני של סימן נט, שמתחיל במלים לעצור במלין מי יוכל שייך פה לפני אבל וכו'. דשם היא ציטטה מדברי מהר"ם מפאדובה שבתחילת סימן נה, והציטטה מגיעה עד דברי מהר"ם בענין חרם דר"ת.+ אבל בחרם ר"ת שאין כ"כ בדינו אין לי בו אלא פירוש מהרי"ק סי' ל"ז +ענף ב.+ ואי הנך תלתא לא שמיע להו או לא סבירא להו, אפי' אי הוה דינא הכי דבכל אופן גזר ר"ת עם דלא מסתבר כלל, מ"מ מהר"ר מן עשה חיובו לדברי מהרי"ק. הא תורה וזו שכרה לא יגרע מהא דרמב"ם פי"ב דהלכות שבועות +הלכה י, והוא בענין נושא שם ד' לשוא שחייבים לנדותו, אומר הרמב"ם שם: במה דברים אמורים בשהיה הנשבע הזה או המברך לבטלה במזיד, אבל אם היה שוגג ולא ידע שזה אסור אינו חייב לנדותו. ואני אומר שאסור לנדותו שלא ענש הכתוב שוגג, אלא מזהירו ומתרה בו שלא יחזור+, וז"ל: ולא ידע שזה אסור +בכל ההוצאות כתוב כמה במקום שזה ובהוצאות אמשטרדם וארשא חסרה המלה אסור+ אינו חייב לנדותו, ואני אומר שאסור לנדותו כו' עכ"ל. ואחרי שהוכחתי מהרמב"ם דלעיל שאפי' לפי שטותייהו היה אסור לנדותו למה"ר מן יצ"ו, זו אין צריך לומר שלהבא יזהרו בגזירת אבותינו הנ"ל ובגזירת הרבנים אחרים על זה. ועל שעבר יעתירו לה' יתעל' וגם אליו, שיכפר בעד מה שעשו. וכן לא יעשו עוד לבל יהו הם עצמם בנידוי ח"ו כמנדה שלא כדין, ומצוה לשמוע דברי חכמים +יבמות כ, א; ב"ב מח, א.+ ובענין שררות דמתא מסתמא מה"ר משה חכים כרב אדא בר אהבה פרק עשרה יוחסין +קידושין עו, ב+ בעובדא דרב ביבי ואושפיזיכנא. ואל נא ימשוך ידיו מכל הנ"ל לאשר ראיתי סוף כתבי מהר"י ווייל, בסי' קכ"ו מכתבי מה"ר ישראל ז"ל +בכל ההוצאות רשום פה סימן קנו, בהוצאות אמשטרדם, סדילקוב ווארשא הוציאו את הקטע מכתבי מה"ר ישראל ז"ל, מפני שהמו"לים לא הבינו את כוונתו, אמנם תשובה זו של מהר"י ווייל נמצאת בפסקים וכתבים של מהרא"י בעל תרומת הדשן סימן קכו, ולזה כוון כותב התשובה שלנו, וכן הוא אומר שם בסוף התשובה מה שמובא פה: וכבר ראינו קהילות שנחרבו מתוך מחלוקות, תשובה זו נמצאת גם בשו"ת מהר"י ווייל סימן קנא, אבל נראה שכותב התשובה שלנו היו ברשותו פסקי מהרא"י ולא שו"ת מהר"י ווייל+: וכבר ראינו קהלות שנהפכו מתוך מחלוקת עכ"ל. לכן אל תדמה בנפשך להמלט בשב ואל תעשה, ושמעית בתרי קל זיע סגי דהיה בק"ק הדין, וצריכין שיזהרו מנקוף שני ח"ו לכן בקש שלום ורדפהו. כ"ד הטרוד קטן התלמידים שלמה בכמ"ר מנחם כ"ץ רפא זלה"ה. +בהוצאת ווארשא חסרה המלה רפ"א. ועיין עליו בתולדות גדולי ישראל לרמ"ש גירונדי ע' שמ"ג סימן נון; בדעת קדושים ע' קל"ז: ובתולדות ישראל וחכמיו בפולין לה' ה' וועטשטיין עמוד ד'+
@שו"ת הרמ"א סימן נט
א. משום דאין מסרבין לגדול נדרשתי לאשר נשאלתי לצאת בעקבי הצאן צאן קדשים, להגביה שביב אישי עם אורם כאור שבעתים. ואם אהיה כשרגא בטיהרא +חולין ס, ב; שבת סג, א+ אחוה דעי על קצת הדברים אשר שם, ואבוא בקצרה להיות האיש כמהר"ר מן יצ"ו הלז נחפז ללכת לפי דבריו.
ואומר אני כי על מה שראה וידע בגט הנזכר ענין או ענינים אשר למראה עיניו ישפוט שהגט נפסל מחמתו, ואמרו לפני גדולים וגם צוה שהאשה לא תנשא והכל כדי להפריש מן /מלך זו מיותרת/ מן האיסור, יפה עשה ויישר כחו אצלי. ואין צריך לומר שלא נלכד בחרם של ר"ת +עי' לעיל סי' נה הערה י'+, שבודאי לא כיון הוא ולא הנמנים עמו להכשיר גט פסול אחר שניתן. אלא שראו פרצה ממוציאים לעז ומטילים פגם בכשרים, לעקלקלות ולא לעקל +עיין לעיל סימן יא הערה ט"ז+, וגדרו בה גדר כנראה מתוך הדברים שבאו שם במרדכי בספור החרם, ז"ל: כי דבר כזה ריבתה מריבה בישראל. ואם למעט מריבות כוונו להרבות ממזרים ח"ו לא כוונו. ויפה כיון בעיני מהרי"ק בשורש ל"ז +בהוצאת לעמבורג, תקנ"ח הוא שורש לז ענף ב, וכן לעיל בסימן נח רשום סימן לז אולם פה נרשם בכל ההוצאות סי /סימן/ לו+, שהעלה בפשיטות כפול שלא דבר ר"ת בת"ח שראה פסול בגט. ועתה במה ששאל כמהר"ר מן יצ"ו הנ"ל פי הגאונים על ענינים פסולים שהוא ראה או ידע להפריש מן האיסור כנ"ל, הנה יצא בזה ידי חובתו המוטלת עליו מאת מהרי"ק שם, והאריכות בזה אצלי מותר +צ"ל למותר.+ גם משבח אני מה שבחרו הגאונים שם ואתיוה קמי דמהר"ר משה לנדא הנ"ל לדון בדבר ע"פ האמת, יחמול על טרחו ויבטל רצונו מפני השלום. ובעזר הגוזר על שימחה שמו כדי להטיל שלום, יבוא עד האמת והשלום. כה מעתיר הצעיר משה בכמ"ר אברהם פרובינצא ז"ל +הוא היה מגדולי חכמי איטליה במאה הרביעית לאלף הששי אחיו+ ביום צום נדחה ד' תשרי שי"א פה מנטובא.
ב +קטע זה מבוסס על תחילת תשובת מהר"ם מפאדובה בסימן נה. כנראה שחסר פה סוף התשובה של החכם שצטט את דברי המהר"ם מפאדובה ואח"כ המשיך לתת את חוות דעתו. כן נראים המלים בסוף קטע זה וכדאי הוא לסמוך עליו. ולכן נ"ל מה שכתבתי לעיל בסימן נח הערה י"ג, שסוף תשובה זו היא חלק שני של סי' נח שמתחיל אבל בחרם ר"ת, ע"ש.+ לעצור במלין מי יוכל, אחר שבא לפני האלוף כמה"ר מן יצ"ו וצעק במר נפשו על נדוי שגזר עליו בית דינו של האלוף מה"ר שכנ"א, על עסק גט אחד אשר האלוף מה"ר מן יצ"ו קרא תגר על מסדרי הגט ההוא בג' דברים. האחד, שאבי המגרש המיר דתו ולא כתבו עליו וכל שום וחניכה, והאמינו לדברי המגרש שאמר ששב להיות יהודי ובעבור זה לא כתבו רק שם של יהדות. והשני, שהיה ערב קרוב לחשיכה עד שבשאר כנסיות בפראג התפללו מנחה וערבית, רק באותו בית הכנסת שהיו הרבנים מסדרי הגט עכבו העם מלהתפלל בזמנם בעבור נתינת הגט. ומה"ר מן וחביריו אמרו כי פנה היום בנתינת הגט. שלישית, שאמר שהיה הגט מעושה בנכרים שלא כדין. ואני לא ראיתי כל העדיות כדי הצורך, אך ראיתי מכתב הגאון מה"ר מאיר מפדוואה, שכתב איך הגיע לידו חבילות חבילות של עדויות +בכל ההוצאות כתוב עדות+ אשר נגבו משתי הכתות. ולפי האמת היה בין השמשות ואחרו יותר מן השיעור, אך לא היה לילה והתפללו מנחה אחר נתינת הגט. וע"ד העישוי לא נתברר שהיה מעושה בשעת נתינת הגט, רק נמצא לפי העדיות שתחילתו היה באונס, שהיה תפוס בעבור זה בעיר אחרת אשר שם דירת אם המגורשת, שתקפה ידה שם עליו. אכן בפראג היה בן חורין לפי דברי העדים, שהעידו שלא ראו +בדפו' ווארשא כתוב ראה+ שם שום שומר עויין עליו. ומהר"ר מן אמר שהיה מפחד המגרש שקרובי האשה בפראג ישובו לתפשו, וכי בדרך בבואו מעיר נוימבורג לפראג הופקד ביד העגלון +בהוצאה ראשונה כתוב העגל במקום העגלון, כמו בסימן נה בדברי מהר"ם מפאדובה+ לשומרו אך בפראג לא רצה להמתין העגלון +בהוצאה ראשונה כתוב העגל במקום העגלון, כמו בסימן נה בדברי מהר"ם מפאדובה+ ולשמרו והלך לו +בהוצאת ווארשא: וחזר לו+, וככה נמצא בעדיות ג"כ שנגבו. עכ"ד הגאון מה"ר מאיר מפדוואה וכדאי הוא לסמוך עליו.
@שו"ת הרמ"א סימן ס
+בכל ההוצאות חוץ מדפוס ווארשא נמצאת פה הערה זו: צוואת שכיב מרע שתדור בתו בביתו ואינה רוצ' ליתן צרכי הבית גם רוצה להשכיר דירתה לאחרי', כבר נדפסה בתשו' מהרש"ל בסי' י"ז. בהוצאת ווארשא יש כוכב ולמטה נתנת הערה דלקמן: נעתקה מתשובת מהרש"ל סימן טז, ובתשובות רמ"א הראשונים לא נדפסה. אמנם חצי הסימן שלנו עד החתימה נאום משה בן לא"א ישראל שלי"ט הנקרא משה איסרלז מקראקא הם דברי רבינו, מה ששאלו ממנו ומה שענה. החלק השני המתחיל מה שאדוני שאל את שארו הם דברי הרש"ל+ שאלה זו שלח לידי שארי הגאון יניק וחכים מהר"ר משה איסרל"ס +בתשובת רש"ל לעמבערג תרי"ט הנ"ל: איסרל"ז+ יצ"ו לחוות דעתי ולהשיב מה שנאות בעיני.
נשאלתי +שם: ששאלת, והוא בטעות, שהרי זה כותב רבינו עד אמצע סימן זה שחותם שמו שם, ואחר דבריו באה תשובת הרש"ל+: ראובן נתן במתנת שכ"מ לבתו חזקה לדור בביתו אחריו כל ימיה עם בעלה כמו שהיו דרים בחייו, כך הוא לשון הצוואה. ונתקיימה בכל אופן המועיל דתקון רבנן למהוי כמתנת שכיב מרע, ונפטר ראובן והניח חיים לכל ישראל. עכשיו נתגלגלו ב' חילוקים בין היורשים ובין הבת הזו. הא', שהבת טוענת שא"צ לתת להוצאת צרכי הבית, כגון קניית עצים להחם הדירה כדרך הארץ וכן שאר הדברים שהם צרכי הדירה. כי כן צוה לה אביה ז"ל, שתהא דירתה כמו שהיתה בחייו ואז היתה פטורה מכל דבר. השנית, טוענת הבת שמאחר שאינה צריכה דירה זו כי יש לה מקום לדור בלא זו, רצונה להשכיר דירתה לאחרים שהן כיוצא בה, ובזו היא נהנית ואין היורשים חסרים וכופין על מדת סדום +ב"ב יב, ב; כתובות קג, א+, עכ"ל השאלה.
א. תשובה: תחלה נבאר השאלה האחרונה ואחר כך הראשונה, ובמאי דסליק נפתח בעזרת הש"י. גרסינן בכתובות +קא, ב+ הנושא את האשה ופסקה עמו כדי שיזון את בתה חמש שנים חייב לזונה חמש שנים. נשאת לאחר ופסקה עמו כדי שיזון את בתה חמש שנים חייב לזונה חמש שנים. לא יאמר הראשון כשתבא אצלי אזונה אלא מוליך לה מזונות למקום שאמה, וכן לא יאמרו שניהם הרי אנו זנין אותה כאחד אלא אחד זנה ואחד נותן לה דמי מזונות כו'. הרי קמן דאף על גב דאיכא אומדנא גדולה שלא כתב לה אלא ע"מ שתהיה אצלו ולא אחר שתתגרש אמה, ועוד דלא כתב לה אלא לזונה כפי ברכת הבית +טור אה"ע סי' צד, וע"ש בד"מ אות א+, אפ"ה מאחר שכתב לה סתמא ולא התנה כלום אמרינן דחייב לתת לה דמי מזונות משלם כמו שפסקו הפוסקים +רמב"ם פכ"ג מהלכות אישות הלכה יז טור אה"ע סי' קיד. והטור מדגיש שם ולא לפי ברכת הבית והבית - יוסף אומר: כ"כ שם הר"ן בשם הרשב"א וכ"כ בשם רבי' ברוך ונתן טעם לדבר ודחה דברי האומר דאינו נותן אלא לפי ברכת הבית. וע"ש ג"כ בד"מ אות ד.+ וה"ה בנדון דידן חייבין היורשין ליתן לבת דמי דירתה אם יש לה לדור במקום אחר. ואין לומר דדוקא מזונות דמה לי הן ומה לי דמיהן, דהרי גם כשלנה אצלו צריך לתת מעות בעד מזונותיה. אבל דירה דאינן חסירין כלום כשדרה אצלן, ולכן כשאינה רוצה לדור אצלן אין צריכין לתת לה מעות הדירה אלא יכולין לומר הא ביתא קמך. אמינא, דודאי היורשין אינן צריכין להוציא מעות כדי לתת לה דמי דירה, מאחר שהן חסרים מזו. אבל מכל מקום הדירה עצמה צריכין ליתן לה, דהיינו שתוכל הבת להשכיר דירתה לאחרים שהן כיוצא בה, דזה נהנה וזה אינו חסר +ב"ק כ, ב; ועי' רש"י כתובות קג, א.+ ולא אמרינן דלא נתן לבת אלא כל זמן שהיא צריכה לזו, דומיא דמזונות דבת כמו שכתבתי.
ולא דמי להא שכתב הר"ן פרק הנושא +הוא ברי"ף סא, ב+, שאין אלמנה יכולה להשכיר דירתה, דשאני התם דכתב לה את תהא יתבא בביתי דמשמע את דוקא. וכעין זו כתב שם הר"ן ריש הנושא אהא דפוסק לזון את בתו צריך לתת לה מזונות משלם ולא כפי ברכת הבית, וכתב שם הר"ן +שם ס, ב+ ולא דמי לאלמנה דנותן לה כפי ברכת הבית, דשאני התם דכתב לה את תהא יתבא בביתי ומתזני מנכסיי כו', וה"ה דיש לחלק לענין השכרת בית. ולא גרע דבר זה ממה שכתב הרמב"ם פ"ה דהלכות שכירות +הלכה ה+: המשכיר בית לחבירו לזמן קצוב ורצה השוכר להשכירו לאחרים עד סוף הזמן הרשות בידו להשכירו אם יש בני בית כמנין בני ביתו +מן אם יש עד פה חסר בתשובה שלפנינו וכן בקובץ הרש"ל. במקום זה כתוב שהם במנין כיתו. שיניתי לפי לשון הרמב"ם, כי אחרת אין הקטע מובן. אולם לשון זו היא מתשובת מהר"ם במרדכי סוף האומנין המובאה בהערה הבאה, שמביא את ספר המצות הפוסק בשם המיימוני דאינו יכול להשכירו אלא לאחרים שהם כמנין ביתו+, וכן הוא תשובת מוהר"ם במרדכי סוף פרק האומנין +ב"מ פ"ו סימן שנז מוהר"ם פוסק שם דמותר אפילו אם בני השוכר השני מרובים משל ראשון, ואח"כ מביא גם דעת הרמב"ם כפי שהבאנו בהערה הקודמת.+ ואע"ג דבמרדכי פרק חזקת הבתים +ב"ב סימן תקכט+ משמע דאין השוכר יכול להשכיר כלל, אלא זה המשכיר אומר לו תן לי שכרי דהא ביתי קמך. נראה דיותר יש לסמוך אדברי מהר"ם ורמב"ם שכתבו דכח בידו להשכיר, מעל סתם דברי מרדכי בפרק ח"ה, שלא ידוע שם אומרה. ותו דהא מהרי"ו פסק סי' י' כדברי מהר"ם +הוא שו"ת מהר"י ווייל, וע"ש שמדייק מדברי מוהר"ם במרדכי בפרק האומנין הנ"ל שדעתו דיכול השוכר להושיב במקומו אפילו איש אחר שיש לו בני בית מרובים משלו. ומהרי"ו נוטה להסכים לפסק זה+, וכן כתב הרשב"א בתשובה שאכתוב לקמן אי"ה. ועוד נ"ל דדברי מרדכי שכתב שאין יכול להשכיר הם כדברי הר"ם +הוא הר"ר מאיר ב"ר טודרוס הלוי אבולעפיע מטולטילא הנודע בכנוי הרמ"ה, ומביאו רבינו להלן. הוא היה מגדולי חכמי התורה בספרד בסוף האלף החמישי ובעמח"ס יד רמ"ה על הש"ס, מסורת סיג לתורה על ענייני המסורה, שו"ת, פיוטים וגינת ביתן על קבלה+ שכתב הטור סי' ש"ח, דס"ל דאין השוכר רשאי להשכיר כלל אע"ג דידוע דאין למשכיר היזק בזו, ולכך אף בבית אסור להשכיר לאחרים. אבל הרא"ש ושאר מפרשים חולקים אדברי הרמ"ה וס"ל דבמקום שאין היזק יוכל השוכר להשכיר, ואם כן בכי ה"ג יכול להשכיר לכ"ע.
אך צריך עיון בדברי תשובת הרא"ש כלל א' וכלל צ"ב +לא מצאתי זאת לא בכלל צב ולא במקום אחר בתשובות הרא"ש. ואולי צ"ל כלל א דין ב, ונראה למו"ל כצ"ב, גם לשון תשובת הרא"ש בלשון יחיד משמע קצת שאין עוד תשובה בענין זה+, על שנים ששכרו בית לדור בו בשותפות ביחד אין אחד מן השותפין יכול להושיב אחר במקומו אפי' יש לו דיורין פחותין ממנו, כי יכול לומר אותך יכול אני לקבל אבל אחר איני יכול לקבל. כי ידוע שאין לקבל כל אדם בשוה, יש מפני חשיבותו שאדם בוש מפניו ויש מפני גריעותו +שם: ויש מפני גריעותו שאדם בוש לדור עמו+, ויש שהוא בעל קטטה ויש מי שאינו נאמן. הלכך אדם הרוצה לדור בשותפות מדקדק תחלה עם מי הוא חפץ לדור, ולא יכול אותו שקבל לדור עמו להושיב אחר במקומו. וגם אינו יכול לכופו לחלוק עמו שהבית אינו שלהם אלא שכור להם לזמן עכ"ל. ואם כן איכא למימר לפי דברי הרא"ש דה"ה כאן אין יכול להשכיר לאחרים, משום דהיורשים יכולין למימר דאינן יכולין לקבל אדם אחר. ואפשר דאף הרמב"ם ומוהר"ם מודים בזו, דהם לא קאמרי אלא במקום שיש לשוכר דירה בפני עצמו, ולכך אמרו דיכול להשכיר לאחרים. אבל בכה"ג שהיו דרים ביחד בבית אחד מודים לדברי הרא"ש דיכול האחד למימר אותך הייתי יכול לקבל אבל לא לחבירך.
מ"מ נראה לי דאף הרא"ש לא קאמר אלא בב' שותפים ששכרו בתחילה בית ביחד ולכן בדעתן תליא מילתא, כמו שדקדק בלשונו במה שכתב הלכך אדם הרוצה לדור בשותפות מדקדק תחילה וכו'. כלומר שמתחלה בירר לדור עמו, ולכך אינו יכול לכופו לדור עם אחר. אבל בנדון דידן שאין הדבר תלוי בדעת היורשין אלא בדעת הנותן, בכה"ג ודאי לא מצו למימר אותך יכולין לקבל ולא אחר, כי מה לי ולדעתם. והרי נדון זו כב' אחים שירשו בית, שפשיטא שכל אחד יכול למכור חלקו למי שירצה, ואין השני יכול למימר אותך הייתי יכול לקבל ולא חברך, כמו שכתב ח"ה סי' קע"א +בשו"ת רש"ל ואצלנו כתוב ת"ה לפי הסימן התכוין לחושן המשפט ולא נמצא בפנינו ועיין בשו"ת מהר"ח א"ז סימן קכא שפסק שאחים שמכרו חלק ירושתם קודם חלוקה מהני+ בהדיא דכל אחד מן האחים יכול למכור חלקו למי שירצה. וכעין חלוק זה כתב הרא"ש פ"ק דב"ב +סימן נא ועיין ג"כ שו"ת הרשב"א ח"א סי' תתקיג+ והביאו ח"ה +הוא בטור חשן משפט ובשו"ת רש"ל ואצלנו כתוב בטעות ת"ה+ סוף סי' קע"א לענין גוד או איגוד, שכתב: וז"ל הר"ר יוסף הלוי +כנראה שהוא רבנו יוסף הלוי אבן מיגאש המובא בסימן עג הערות ל"ד, ל"ז עיין בפרישה ובהגהות וחידושי מהרל"ח אות יא שבטורים מדוייקים הגירסא היא ר' יונה, אבל ברא"ש בב"ב הנ"ל כתוב בפירוש הר"ר יוסף הלוי ז"ל ועיין עליו לקמן סי' עג הערה ל"ד+, דדינא דגוד או איגוד לא שייך אלא ביורשין או מקבלי מתנה. אבל אם לקחו שנים בית שאין בו כדי לזה וכדי לזה אין אחד מהן יכול לומר גוד או איגוד, שהרי לדעת שיהא שותפות לקחוה מתחלה ולא למכרו איש אל אחיו. ש"מ מזו דדוקא שותפים שקנו מתחלה ביחד יכולין למימר אדעתא דהכי קנאוהו מתחלה, אבל לא יורשין ומקבלי מתנה דלאו בדעתא דידהו תליא מלתא, וה"ה דלא יכלי למימר אותך אני יכול לקבל. וכן מוכרח מדברי הרמ"ה לעניין דינא דבר מצרא, דאם שייך בבתים דינא דבר מצרא. וכתב שם דדוקא ב' בתים הפתוחים ביחד דהוה כבית אחד כמו שנתבאר סוף סימן קע"ה, דמשמע שם דשני אחים שיש להם בית ביחד כל אחד יוכל למכור חלקו ולא יכלי למימר אותך הייתי יוכל /יכול/ לקבל. וראיה עוד מתשובת הרשב"א סי' א' קמ"ה +בחלק ראשון מתשובותיו, ועיין גם כן שם סי' אלף נג בשו"ת רש"ל חסרה המלה אלף ורשום רק סי' קמה+, ששאלת ראובן נתן מחצית ביתו לבנו ושייר במתנתו בלשון זו: ושיירתי לי ולמי שישמשני כל ימי דירה בזה המחצית הבתים שאני נותן עתה, והעמדתי כלי בו והצנעתי כלי היין שלי באוצר כמנהג קודם זאת המתנה. ואחר כך נתן ראובן אותו שיור לאחר, והבן טוען דלא שייר אלא לעצמו ולכליו בעוד שהן שלו אבל לא להכניס אחר וכליו. תשובה, הדין עם האב שהמשייר דירה לעצמו לא לעצמו +שם: לא לעצמו דוקא שייר+ שייר, אלא לכל ימי חייו שייר בין להשאיל לאחר בין למכור עד שימות. ואפילו שאמר שיירתי לי לא בא לומר אלא שאינו משייר בה כלום לאחרים, ואפילו השוכר +שם: ואפילו השוכר בית מחבירו וכו'+ יכול להשכיר כו'. ומהשתא שמעינן דאף על גב דהתם שייר לעצמו מחצית הבתים דמשמע שיהא דר עם הבן בבית, ואפילו הכי כתב דיוכל להשכיר לאחרים מאחר דלא יוכל הבן למימר אדעתא דהכי שתפתי עמך מתחלה. וה"ה בנדון דידן שתוכל הבת להשכיר חלקה. דאין לומר דדוקא משייר לעצמו שייר לו שיוכל להשכיר אבל מה שנתן לבתו אין לה כח כ"כ, דזה אינו דכ"ש הוא. דהא אמרינן פרק המוכר בית +ב"ב סד, א+ לעניין בור ודות, דאם משייר לעצמו בור ודות צריך ליקח לו דרך אבל אם מכר בור ודות אין המוכר צריך ליקח לו דרך דמוכר בעין יפה מוכר, וכ"ש הנותן מתנה דבעין יפה נותן כדמוכח התם +שם /ב"ב/ סה, א.+ וא"כ אם נאמר במשייר חלקו בבית יכול לשכרו לאחרים, כל שכן בנותן לאחרים דיכול המקבל מתנה להשכיר לאחרים.
ואחר שבררנו דבר זה נשוב לשאלה קמייתא. מה ששאלת צרכי הבית בקניית עצים וכיוצא בו, נראה לי דגם בזו זכתה הבת. וראיה ממנהג הארץ שהמשיא בתו כותב לה דירה שנים ידועות ואז היא פטורה מכל הצרכים הנ"ל, אם כן שמעינן דסתם דירה משמעות כך דפטור מכל דבר. כ"ש בנדון זה שדירת הבת היתה כמה שנים אצל אביה בעניין זה, שלא היתה צריכה להוציא שום דבר. א"כ כשאמר לה שתדור כבתחלה ודאי משמע שתדור בכל דבר כדירתה בתחלה, ופטורה מכל דבר שהיתה פטורה בחייו. ואין לומר דהיכי נביא ראיה ממנהג שאינו מבורר שהוא מנהג ותיקין +עיין תוס' ב"ב ב, א ד"ה בגויל ומהרי"ק שורש ח ענף ב+ דזה אינו כלום, דכה"ג דורשין לשון הדיוט לילך אחריו כמו שהוא מבואר פרק המקבל +ב"מ קד, א. וע"ש בתוספות ד"ה היה דורש.+ ועוד ראיה ממדור אלמנה, דאמרי' פרק הנושא +כתובות קג, א+ דנותנין לה מדור לפי כבודה כו'. ואמרי' התם, ת"ר משתמשת במדור כדרך שמשתמשת בחיי בעלה, בכרים וכסתות כדרך שמשמשת /שמשתמשת/ בחיי בעלה, בכלי כסף וכלי זהב כדרך שמשתמשת בחיי בעלה, שכך כתב לה ואת תהא יתבא בביתי /ומתזנא מנכסי/ כל ימי מיגר כו'. שמעינן מזו דמה שכתב לה את תהא יתבא בביתי דכולל כל צרכי המדור, דאל"כ מנא לן ליתן לאלמנה שאר צרכי מדור דהא לא כתב לה אלא את תהא יתבא בביתי. אלא ש"מ דהכל בכלל, ולכן תנא במתניתא ונותנים לה מדור לפי כבודה דכולל הכל. ועוד יש להביא ראיה מהא דכתב הר"ן פ' הנושא +אצלנו מובא בר"ן פרק נערה שנתפתתה, ברי"ף כ, ב+ והמ"מ פי"ח דאישות +הלכה ב+ בשם הרשב"א, נראה דאלמנה אינה משתמשת בכל הבתים עם היורשין ביחד אלא מיחדים לה מדור לפי כבודה בבית בעלה, דאל"כ מאי קאמר לפי כבודה הלא בכולן משתמשת. והא דתניא משתמשת כדרך שמשתמשת בחיי בעלה, לאפוקי שאין יכולין לדחותה מן המדור ולשכור לה אחר. שמעינן מזו דאי לא תנא התנא מדור לפי כבודה ה"א דהיתה משתמשת בכל המדור, מאחר דדינא הוא להשתמש בו כדרך שהיתה משתמשת בחיי בעלה. ואם כן ה"ה בנדון זה, דאמרינן שיש לבת להשתמש בזו כדרך שהשתמשה בו בחיי אביה בלי נתינת צרכי הבית. וזה נראה לי בדינים אלו. נאום הכותב בקצרה וסומך על רבותיו וחבריו שהם יוסיפו עוד ראיות כהנה וכהנה, ואף כי הדבר פשוט הוא בעיני שאינו צריך לראיה. נאום משה בן לא"א ישראל שלי"ט הנקרא משה איסרלז מקראקא.
ב. מה שאדוני שאל מאת שארו להורות דעתו במכוון דברי מר שיהיו נחתמים לעשות הלכה למעשה, הרימותי ידי לאל שדי, ומי שאמר לעולמו די יאמר די לצרותי מתלמידים הפושעים בי +כן מדגיש רש"ל הלאה בתשובתו, ועיין לקמן הערות מ"א, מ"ב+, שחפשתי לצדד זכות לצד כושר מפעלי מר, מאחר שהעניין נוגע בו וראוי להפך בזכותו כת"ח ותיק כמותו. אבל מה אעשה האלהים אני ירא, ודעתי אחוה למר עד מקום ששכלי ישיג ויגיע. כי נראה בעיני פשוט שאין הבת עם בעלה יכולין להשכיר כלל הדירה לאחר. כי ידוע שעיקרי צוואת שכיב מרע בנוי על יסוד האומדנא, ומש"ה במקצת בעי קנין ובכללו לא בעי קנין. וכן כל דיני מתנות, כגון הכותב כל נכסיו לאשתו או לאחד מבניו שלא עשאם אלא אפוטרופוס מכח אומדנא. וכן כל הכותב נכסיו לאחר מחמת ששמע שמת בנו כו' +עיין ב"ב קלא, ב; קלב, א וברמב"ם הלכות זכיה ומתנה פ"ו הלכות א - ד.+ וא"כ בודאי בנדון דידן נמי אומדנא דמלתא שלא נתן לבתו אלא שיהא לה דירה כל ימי חייה, ולא צריכא לטלטל ולשכור בית דירה. ואינו דומה להפוסק לזון בת אשתו כו', דהתם לאו בדעתיה לחוד תליא מלתא אלא אף בדידה תליא. שהרי פסקה עמו שיזון ונתחייב לזה שביעבודו /שיעבודו/ שנשתעבד לה וא"כ אין שייך אומדנא כ"כ, דאדרבא אומדנא דידה מוכח שיזון אותה על כל פנים בדמיו.
ומה שכתבת בסוף שאין הדבר תלוי בדעת היורשין אלא בדעת הנותן כו', יפה כתבת. אכן אף בדעת הנותן אמינא אומדנא שבודאי לא נתן אדעתא דהכי שתשכיר לאחרים, דשמא לא יהו מקובלין זה לזה כדעת הרא"ש גבי שני שותפין +לעיה /לעיל/ הערה י"ט+ ואין אדם רוצה שיהיה מריבה בתוך ביתו לאחר מותו כדמקשינן בבבא בתרא +לא עלה בידי למצוא זה.+ ואין לך מריבה וקטטה גדולה מזו דשמא תשכיר לאדם שאינו מקובל להם, בפרט שהיורשים עשירים ומעונגים ואין מורגלים בהשכרת הבתים לאחרים הם ואבותיהם. ואמינא אפי' מאן דס"ל דהשוכר יכול להשכיר, בכה"ג מודה. ועוד אפי' בלא אומדנא אין לה זכות שתוכל להשכיר, שהרי אפילו אשה שיש לה מזונות בתנאי ב"ד וכן פסק לה אפ"ה אין לה אלא פיסוקו, ומאחר שפסק לה ואת תהא יתבא בביתי ומתזנא מנכסי כו' לא נתן לה אלא כפי ברכת הבית. כ"ש לגבי צוואה שאין לה אלא כפי דבריו, שאומר לה להדיא שנתן לה חזקה לדור כמו שהיו דרים בחייו דהיינו הם בעצמם. אף י"ל דלא אמר זה אלא לטפויי הוצאת העצים ושאר דברים שלא תצטרך להוציא כמו בחייו, מנין לך דלטפויי אתא דלמא למעוטי אתא שלא תשכיר לאחרים, ויד בעל השטר על התחתונה +ב"ב קסז, א.+ או נימא דלתרוייהו קא מכוון שיהא ממש כמו שהיה בחייו בלי חילוק בין לטפויי בין למעוטי, וזו העיקר.
ואם תאמר הבת שאדרבא לישנא דצוואה מוכחא שתוכל להשכיר, שהרי אמר בזה הלשון שנתן לה חזקה לדור כו' ולא אמר שתדור כו', אלא כלומר חזקת הבית לדירה יהא לה וא"כ תוכל לעשות בחזקתה מה שתרצה. והשתא בע"כ מה שאמר כמו שהיו דרים בחייו לטפויי אתא, שלא תהא צריכה להוציא הוצאות עצים והדומה לו. זה אינו, דמה שאמר חזקה לדור הוא לשון הצורך עצמו דאל"כ לא הוי צוואה כלל, כדאמרינן להדיא בב"ב +קמז, ב+: אמר רב נחמן שכ"מ שאמר ידור פלוני בבית זה יאכל פלוני פירות דקל זה לא אמר כלום לפי שלא הקנה להם דבר שיש בו ממש, אם לא שיאמר תנו בית לפלוני כדי שידור בו עד זמן פלוני או דקל זה כדי שיאכל פירותיהם כו'. וא"כ ה"נ אי לאו דקאמר חזקה לדור דהיינו חזקת הבית כדי שידור כו' לא הוי דבריו כדברי שכ"מ לקיים אותם, דהא אפילו בכתיבה ומסירה נמי לא מועילין אם לא בעניין יש בו ממש.
ומה שיש לדמות לתשובה +כוונתו לתשו' הרשב"א שהביא רבנו לעיל עיין הערה כ"ב+ באחד שנתן מחצית ביתו לבנו ושייר ביה מקום דירה לעצמו ולמי שישמשנו ואח"כ נתן אותו שיור לאחר, וטען הבן שלא שייר אלא לעצמו ואין לו רשות וכח ליתן שיורו לאחרים. ופסק הוא שהדין עם האב, כל היכא ששייר דירה לעצמו לא לעצמו שייר אלא לכל ימי חייו שייר בין להשאיל בין להכשיר /להשכיר/ כו'. והשתא לכאורה יש קצת לדמות לנדון דידן, דהא ידוע שעדיף כח הלוקח והמקבל מתנה מכח המוכר ומכח הנותן. דהא היכא שמכר בית או נתן ושייר בור ודות לעצמו שצריך ליקח לו דרך לפי שמוכר בעין יפה מוכר וכן נותן, ואם מכר בור ודות או נתן בור ודות כו' אין הלוקח צריך ליקח לו דרך וכן המקבל מתנה +עי' לעיל הערות כ"ה, כ"ו.+ אלמא שהמשייר לעצמו לא עדיף כמו המקבל מתנה, ואפ"ה אמרינן לגבי המשייר דלאו דוקא לעצמו לבד כו' כ"ש לגבי המקבל. אכן אי מעינית חזית ביה מילתא פריכא. פשיטא לפי מה שכתבתי דמן הלשון של צוואה שאמר כמו שהיו דרים בחייו מורה דוקא לעצמם ולא לזולתן, שאין ראיה לדמיון זה לפי שבכאן אין שום לשון מורה שיהיה דוקא לעצמו ולא לזולתו מש"ה יכול להשאיל ולהשכיר. ואף לפי מה שכתבתי שהאומדנא מוכח שלא כיון אלא לה לעצמה ולא לזולתה לפי שאינו רוצה שיהא מריבה בתוך ביתו לאחר מותו, הכא ליכא האי אומדנא. שהרי הוא בחיים ויודע בעצמו לשער ולכוון שלא יהיה רעה לבנו, אלא רוצה להשאיל או להשכיר לאדם אחר שיהא כשר בעיניו וממוצעת לבנו. גם אם ירגיש בו אח"כ דבר שאינו נאה בעיניו יכול להוציאו. מה שאין כן בנדון זה שהדבר יהא תלוי בדעתה, ותעשה מה שלבה חפץ להשאיל או להשכיר למי שיהיה אפי' לא יהא הגון בעיני היורשין. וגם הכא חזינן למפרע דלא קפיד בכך שהרי רוצה להשאיל ולהשכיר, ומאחר שאין כאן אומדנא דמוכח אוקמינן אחזקתיה. אבל הכא שמת אמרינן בודאי אם היה חי והיה בידו למחות היה מוחה.
ושבקינן לכל הני טענות ונימא דנהי דליכא שום הוכחה בלישנא וליכא שום אומדנא, אפ"ה ליכא ראיה מיניה כלל. דבודאי מה שאמרי' שאם שייר בור ודות לעצמו שצריך ליקח לו דרך, משום דאמרינן כל מה שנתן או מכר בעין יפה מכר ונמצא שלא שייר לעצמו אלא בור ודות לבד ולא יותר. וכן איפכא, אם מכר בור ודות בעין יפה מכר ומכר כל מה ששייך לבור ודות. אבל דבר שאינו תלוי באותה הנתינה ומכירה, אלא שבא עליו הלוקח או מקבל מתנה למחות במשייר שלא יהא כח להשאיל או להשכיר לאחרים, זה לא יכול לעשות. דכל מה ששייר לעצמו לא ממנו קבל אלא שהניח לעצמו ולא רצה ליתן לאחרים, א"כ פשיטא שהוא ככחו הראשון ויכול לעשות עמו מה שירצה. אבל המקבל מתנה שבא מכחו ומרצון הטוב של הנותן ולא היה בו כח מעולם, א"כ אמרינן דלא יהיב ליה האי כח אלא לעצמו ולא לזולתו. ונהי דהלוקח יכול להשאיל או להשכיר כמו השוכר כו' לפי שתלוי נמי בדעתו, אכן המקבל מתנה שבא מכח הנותן תלוי הכל בדעת הנותן ולא יכול להשאיל ולהשכיר כלל, כ"ש בצירופי טעמים שכתבתי. חי ה' שכך נראה בעיני פשוט, ואם שגיתי לא יהא עולה זדון כי אין שכלי משיג חוץ לגדר ההשגה.
אכן השאלה השניה נראה פשוט שאינה צריכה לשלם שום הוצאה לעצים, כמו שהיתה דרה בחייו לפי ברכת הבית מרובה. אכן לא יצטרכו היורשים לשלם לכיסה כפי מה שנהגו בדירתה, שהרי לא צוה לזון אותה או להשכיר לה בית דירה, אלא יניחו לה חזקתה הראשונה בכדי בלא הוצאותיה. והאלהים אפילו אם ישיב לי מר בליקוטים האחרונים מעשה בזה לא אשגיח ביה, כי חשוב מר בעיני בשכלו הזך ככל אחד מן הגדולים האחרונים, אם לא שימצא הדבר בתלמוד או בפסקי הגאונים אז אודה ולא אבוש +עיין לעיל בסימן ו הערה מס' נ"ה.+ כי בעו"ה ממרידת תלמידיי המורדים ופושעים בי וסומכין ובוטחין על גבורת הזק"ן ובנו הגאון יצ"ו +הכוונה פה אל ר' שלום שכנא מלובלין ובנו הר"ר ישראל עיין במאמרי הרמ"א - ספריו בתלפיות שנה ה' חוברת א - ב, עמ' מ"ו, מ"ז, ובמבוא חלק ב אות ד+, הם המוציאים אותי חוץ למחיצתי ומחסרים גופי ובריאותי. ומאן דלא שהייה לאוניתא למלכא דאדום לא לישהייה לאוניתא דידי, או יהפך לבם לב האבן והאכזר ללב בשר או יתן לי חיל ואומץ כח להציל את נפשי ונפש התלמידים הכשרים מידיהם. ואף בהיותי בארץ אויבי וכפוי תחת ידם +מזה שמדגיש הרש"ל שהוא כפוי תחת ידם מוכח שהכוונה אל ר' שכנא ובנו שהיו ראשי ישיבה בלובלין, ור' שכנא היה הרב הראשי לכל פולין קטן עיין במבוא ח"ב אות ד+ לא מאס וגעל הי"ת להפר בריתי אתי והרבה גבולי בתלמידים הגונים מכל ד' קצוי ארץ, והם הקוצים בעיניהם. ורחמנא ליחוס וליפרק מר ממרעין בישין כאלו. חי ה' שלא היה עומד מר בנסיונות כאלו אפי' חדש ימים כי לא ניסה, וזכה לשני עולמות בחייו כו /כו'/ +בקובץ תשובות רש"ל מסיים פה: כן יהא לעד ויגדל כסאו עד הכסא+, דברי שארך שלמה לורי"א.
@שו"ת הרמ"א סימן סא
+בהוצאה ראשונה נמצאת פה הערה דלקמן: שתוקית אי כשרה לכהונה ושם (צ"ל וגם) אם אורח אוס' בשבת קודם ל' יום, גם זה נדפס בתשובת מהרש"ל בסי' יח ויט. בהוצאת ווארשא יש כוכב ע"י מספר התשובה ולמטה רשום: נעתקה מתשובת מהרש"ל סימן יז, ובתשובות רמ"א הקודמים לא נדפסה. לפנינו בשו"ת רש"ל ישנן שתי תשובות, כפי שמודגש בהוצאה ראשונה והן בהוצ' לעמבערג תרי"ט סי' יז ויח. ועי' לעיל סימנים כג, כד וכו, ולקמן סי' סט העוסקים בענין זה+ א. השאלה לענין שתוקית אם כשרה לכהונה כו', אין זה אלא מחלוקת ישנה. לדעת הרמב"ם +פי"ח מהלכות איסורי ביאה הלכות יג, יד ועי' ג"כ שם פט"ו הלכות יא ויב ובמ"מ+ לא תמצא לעולם שכשרה לכהונה אם לא בפרשת דרכים, אבל כל הפנויות שנתעברו בעיר אסורה היא והבת לכהן, אבל דעת הטור +אה"ע סימן ו, וע"ש בב"י+ להיתר. והכרעתי בחיבורי +יש"ש כתובות פ"א סי' מד ועי"ש ג"כ סי' מא+ כדעת הטור להכשירה לכהונה אפי' בחד רובא, ודוקא בבדקוה ואומרת לכשר נבעלתי אבל לא כשאינה בדוקה. כי שמביישות /אולי צ"ל כשמתביישות/ מקצת מהן לגלות וגם העולם אינם רגילין לחקור אחריהן כ"כ אזי אינה כשירה בחד רובא, אבל מ"מ כשרה בתרי רובי. אכן דוקא במקומות שרובן ישראלים ורובם כשרים לגבה, אבל במקומות שלנו רוב העיר נכרים וא"כ אינו רוב כשרים לגבה, ופשיטא שהיא לכתחילה לא תנשא שהרי הנכרי פוסל אותה בביאתה. אלא אפילו הבת לא תנשא לכתחלה, שהרי דעת רוב הפוסקים נהי שנכרי ועבד הבא על בת ישראל אין עושה הולד ממזר מ"מ עושה אותה פגום, שאם היא בת אסורה לכהונה. והיכא דלא בדקוה ואמרה לכשר נבעלתי אפי' נשאת תצא. אכן לפי מה שהוכחתי בראיות ברורות בפ' החולץ +יבמות פד סי' לח+ דבת נכרי ועבד מן ישראלית אינה פגומה אלא לכתחילה אבל נשאת לא תצא, א"כ השתוקית שלנו ברוב נכרים לא תצא. ואהובי יבאר השאלה באיזה עניין ובאיזה זמן ובאיזה מקום אז אשיב כפי אשר יראוני מן השמים.
ב +עיין לקמן סימן פה וסימן קכ העוסקים באותו ענין.+ ואל דבר האורח שכתבת בפשיטות שאינו אוסר בשבת עד אחר ל' יום וכאשר כתב בית יוסף +בטור א"ח סו"ס שפב וע"ש בד"מ אות ב+, ומזה באת להתיר בלובלין לישא ולהוציא בכל העיר /ההערה מתייחסת לתיבת בלובלין/ +הרמז פה הוא לשאלה בסי' קכ עי' סי' סג ועג שמזכיר את יריד לובלין הרבה פעמים בשנה היו יהודי פולין נוסעים לירידים, מתחילה לשם משא ומתן, ולבסוף נהפכו ירידים אלו למקומות ועד של אלפי ראשי ישיבות, ת"ח ותלמידים. הירידים החשובים היו בלובלין (עיין סי' פ הערה ב' שבלובלין היו ארבעה ירידים), ובגניזין, שבהם היו בתי דינים מכריעים בין סוחרים יריבים, ואבות עשירים היו בוחרים חתנים מלומדים ומעולים בעד בנותיהם הירידים האלו היו מעין הקדמה לועד ארבע ארצות על דבר היריד בלובלין עיין סימנים סג, עג וקכ; שו"ת שארית יוסף סי' מב; שו"ת מהר"מ מלובלין סי' פח, עט, וקכה; ובהקדמת שו"ת יד אליהו ועי' ג"כ לקמן סי' עג הערה ד וסימן פ' הערה ב'.+ אמת שמדעת מהררא"י בת"ה +סימן עו+ יראה שאין האורח אוסר עד אחר ל', ובסוף התשובה נוטה להחמיר דוקא באורח שנכנס לבית הנכרי דשמא מכח ישראל הקבוע נאסר עליו, אבל אין האורח אוסר על ב"ה דהאורח בטל לגביה. אכן בשני אורחים מחולקים שמא כל אחד אוסר על חבירו מיד, וכן מסתבר. וכן משמע להדיא מסוגיא דפ' הדר +עירובין סה, ב+, גבי ר"ל ותלמידי דרב חנינא איקלעו לההוא פונדק כו'. ופירש רש"י פונדק יש בו חדרים פתוחין לחצר ואכסנאים נכנסים בהן ואוסרין זה על זה בשבת. ועוד, בירושלמי +וז"ל הירושלמי בעירובין פ"ו: תנא הקוסטור (פי' חיל ומחנה או שר ושוטר) אוסר מיד ואכסנייא לאחר שלשים אית תני הקוסטור אוסר לאחר שלשים ואכסנייא אינה אוסרת לעולם מאן דאמר הקוסטור אוסר מיד ברגיל, ואכסנייא לאחר ל' בשאינו רגיל+ מחלק בין רגיל ובין אינו רגיל והביאו התוס' והרא"ש +בתוספות עירובין סט, ב ד"ה ושלהם, וברא"ש שם פ"ו סימן טו+, אלמא לרגיל לבא באכסנאי אוסר מיד. ואולי שבלובלין רגילין לקבוע לבא בכל יריד ויריד. ואף שהר"א והטור +א"ח סי' שפד+ כתבו דאיירי בנכרי, נראה דכ"ש ישראל דלא גרע מנכרי לעניין שיאסור על ישראל. וע"ש לדברי ר"י קולון +שו"ת מהרי"ק שורש מח, מובא בב"י בטור א"ח סי' ש"ע ד"ה כתב מהרי"ק ועיין על אודות המהרי"ק לקמן בסימן פט הערה מ"ד+ דאין מחלק כלל בין בעל בית לאורח, היכא שמחולק בפיתא ומחולק באפייה ובישול. וכ"ש האורחים בלובלין שהם מחולקים זה מזה שאוסרים זה על זה, וה"ה לבעל בית שדר שם. כתבתי במרוצה, ואדוני יראה לי מקומו כאשר כתבת ואז אדע איך להשיב, כי קבלתי מכל זקנים לאיסור בנדון דידן. ואני מוסיף לא די שאסור להם לטלטל בכל העיר אלא אפי' בחצר אסור לטלטל היכא ששני ישראלים מתאכסנים לשם, וצריכה עירובי חצירות היכא ששניהן פתוחין לחצר לכל /ולכל/ אחד פתח בפני עצמו. דברי שלמה לורי"א, עכ"ל +אין שום מובן למלים אלו אחר החתימה, ואולי הן דברי המעתיק, כי את גוף הכתב היו מעכבים באוצרם ושולחים העתקת סופר. עיין לעיל סי' ז שכותב רבינו לרש"ל: כי כשמצאתי בדעתי שגגה בדברי מר תליתי השגגה במעתיק לשונו ודנתי מר לכף זכות, ובאמת שהיא חכמה עמוקה ליתן להעתיק ולא ידעתי עד כה.+
@שו"ת הרמ"א סימן סב
עי' בהערה למטה על אודות סי' זה +סימן זה דן בענין בן מומרים שקידש בת מומרים כדת משה וישראל ולפני שני יהודים, אי חוששין לקידושין. כבר עמדו חכמים אחדים על זה שלפי הנראה תשובה זו שאין עליה חתימה אינה שייכת לרבינו אלא לתלמידו ר' דוד דרשן, ומסיבה בלתי ידועה הוכנסה בקובץ זה בכל הדפוסים הקודמים.+ שאלה רב שקה שהמיר ולקח לו אשה תמרורית שהמירה גם היא ולקחה בגיותן וקדשה בדיניהם וילדה בת ממנו והולידה והצמיחה בגיותן עד שגדלה ביניהן והשיאה אותה לעכרן מומר גם הוא והולידו בן ונתגדל ביניהם מפתם אכל ומכוסם שתה. ויהי כאשר הגדיל הבן במראה אליו נתודע כי מזרע ישראל הוא וישת אל לבו לשוב אל אחזת אבותיו ככה אמר לחבירו אך לא נימול ולא הניח עדיין דרכיו רק לבו אמר טוב, ויהי היום נתן עיניו בבת גילו בת מומר ומומרת אשר גם המה פוסחים על שתי הסעיפים ויאמרו לשוב ליראת ה' אלהי אבותם ויהי המה מתלחשים ויום יום ידברו יחדיו מעסק זה קול דברים המה שומעים ולא יצא שום פועל מהם נשתוו יחדיו להשיא בת המומר הלזה לבן עכרן הנ"ל אשר נדבה רוחו לשוב ליראה את ה' והתנו ביניהם בדברי התנאים ועמדו מתוך הדברים ושלחו לקרות שני יהודים יהיו עדים לקידושין ועמד בן עכרן הנ"ל וקדש את הבתולה הנ"ל בפני העדים בטבעת כדת משה וישראל. ועתה יורנו רבינו אם קידושין אלו תופסין אם לא מאחר שלא נתגייר עדיין אחד מהם רק אחר זמן נתגיירה הבת המאורסת כהלכתה והמארס עדיין לא נתגייר והלך למרחקים במקום שאין דרים שם יהודים.
תשובה יראה דבר ברור דחיישינן לקידושין הואיל וידעינן בודאי דתרוייהו המקדש והמקודשת מזרעא דישראל קאתו. דגרסינן סוף פרק קמא דיבמות (דף י"ו ע"ב) אמר רב יהודה אמר רב אסי נכרי שקידש בזמן הזה חוששין לקידושין חיישינן שמא מעשרת השבטים הוא והא כל דפריש מרובא קא פריש בדוכתא דקביעי והיכן קביעי כדכתיב וינחם בחלח ובחבור נהר גוזן וערי מדי וכו' כי אמריתה קמיה דשמואל אמר לי בנך הבא מישראלית קרוי בנך ואין בנך הבא מן הכותית קרוי בנך אלא בנה. ופירש"י חיישינן שמא מעשרת השבטים הוא בא שנשאו נכריות וקסבר נכרית שילדה מישראל הולד ממזר וחוששין לקידושי ממזר. בדוכתא דקביעי בני עשרת השבטים וכל קבוע כמחצה על מחצה דמי. בנך הבא מישראלית קרוי בנך ואין בנך הבא מן הכותית קרוי בנך אלא בנה כדנפקא לן מכי יסיר את בנך ולא כתיב כי תסיר את בנך אלמא לאו אבתו לא תקח קאי דא"כ יולדת בן לע"א לאו בנך מקרי ולא קרינן ביה כי תסיר את בנך מאחרי דכותים גמורים הם דאין קרוי בנך אלא בנה עכ"ל. מהכא משמע דלא משגחינן במארס אם נתגייר אם לאו דהא כותי סתמא נקט ולא אית לספוקי אלא אם הוא מעשרת השבטים דהיינו מזרעא דישראל והדין בן עכרן המארס ידעינן בודאי דמזרעא דישראל הוא ומאי דאמרינן בנך מישראלית קרוי בנך ואין בנך הבא מן הכותית קרוי בנך אלא בנה. והדין בן עכרן המארס נמי ידעי בודאי דאמו מזרעא דישראל קאתיא מצד אבוה ואמה. ותו גרסינן התם /יבמות/ (דף י"ז ע"א) והאיכא בנות ואמר רבינא בן בתך הבא מן הכותי קרוי בנך גמירי דבנתא דההוא דרא אצטרויי אצטרו. פירש"י והא איכא בנות ישראל שנשבו בין הכותים ונשאום כותים והולידו מהם. ואמר רבינא בן בתך הבא מן הכותי קרוי בנך דכתיב כי יסיר את בנך מאחרי ומדלא כתיב כי תסיר מכלל דאבתך לא תתן לבנו קאי וה"ק שמא תלד לו בן ויסירנו האב מאחרי וקא קרוי בנך וליחוש לקידושין. דההוא דרא דעשרת השבטים. אצטרויי אצטרו נתבקע רחמן מלקלוט את הזרע ונעשו עקרות עכ"ל. משמע נמי בהדיא דאי לאו דאיעקרו היינו חוששין לקידושין אף על גב דאביו בודאי כותי הוה. וכל שכן בן עכרן דבודאי אביו ואמו מישראל קאתו. ואף על גב דאמרינן (שם) התם איכא דאמרי כי אמריתה קמיה דשמואל אמר לי לא זזו משם עד שעשאום כותים גמורים שנאמר בה' בגדו כי בנים זרים ילדו, הא נמי לא אמרינן אלא לבר ישראל הבא על הכותית דולד זר הוה ולא קרוי בנך כדפירש הר"ן בפרק האומר בקידושין אבל כותי הבא על בת ישראל ליכא מאן דפליג דקרוי בנך. מכל הדא משמע דבן עכרן המארס קידושיו קידושין. מדידיה נשמע לדידה המאורסת בת מומר ומומרת דקידושין תפסי בה. והואיל וגמירא לן דהלכתא כלישנא בתרא נימא ביה מלתא. לדקדק מאי בינייהו ללשון ראשון ולאיכא דאמרי לפי פי' הר"ן, וחזינן לברורי ברישא דליכא מאן דפליג על והא איכא בנות דהלכתא פסיקתא היא דבן בתך הבא מן הכותי קרוי בנך דאשכחן בכמה דוכתי דתלמודא מייתי לה בפשיטותא כדגרסינן בפרק כיצד אשת אחיו (דף כ"ג ע"א) ובפרק האומר בקידושין (דף ס"ח ע"ב) גבי נכרית דולדה כמוה מנלן א"ר יוחנן משום רשב"י אמר קרא כי יסיר את בנך מאחרי בנך הבא מבתך קרוי בנך וכו' כך היא גירסת רב אלפס בפרק כיצד ואע"ג דאיתא בנוסחת הגמר' בנך הבא מישראלית גמורה קרוי בנך עכ"ז דעת המפרשים שם כולן בנך הבא מבתך קרוי בנך ואפילו בבא עליה כותי וכבר איפסיקא הילכתא כותי ועבד הבא על בת ישראל הולד כשר כדאיתא פ' החולץ (דף מ"ה ע"ב) ולפי דעת הרי"ף שם כשר ואפילו לכהונה ומלישנא דמגיד משנה פ"ד דהלכות אישות חזינן נמי דסמך על והא איכא בנות דבת גבי ישראל מומר וכו' וז"ל ומן הסוגיא שבפ"ק דיבמות נ"ל שאפילו זרעו שהוליד משהמיר אם קדש אותו זרע ישראלית קידושיו קידושין ודוקא שהולידו מישראלית ואפילו מומרת אבל הולידו מן הכותית אין חוששין לה שהרי אפילו ישראל גמור הבא על הכותית והוליד ממנה בן אין קרוי בנו אלא בנה וזה ברור עכ"ל. ומה שכתב ודוקא שהולידו מישראלית והלא אפילו כותי הבא על בת ישראל הולד כשר לא הוצרך לאשמועינן אלא בשביל אבל הולידו מן הכותית וכו' וה"נ איתא במרדכי סוף פרק החולץ וז"ל ונ"ל כיון דפסקינן פרק החולץ (שם /מ"ה ע"ב/) הלכתא כותי ועבד הבא על בת ישראל הולד כשר אפילו לא מל ולא טבל אי קדש קידושיו קידושין אבל ישראל הבא על הנכרית הולד כמוה וכ"ש מומר דהוליד מן הנכרית כיון דפסקינן כותי ועבד הבא על בת ישראל הולד כשר ל"ש פנויה ול"ש אשת איש כי המירה וילדה מכותי הולד כשר וקידושיו קידושין ואסור להלוות לו בריבית אביאסף עכ"ל. ודכותה איתא בתשובות המיוחסות להרמב"ן סי' קמ"ב שאלה מומר לע"ז שקידש בת ישראל שקידושיו קידושין ואפילו כותי שנתגייר וחזר לסורו כדאיתא ביבמות מה ראו חכמים שלא חשו לעגון וכו' והשיב בסוף דבריו ומיהו כשקידש קידושיו קידושין וישראל נמי שקידש מומרת תופסין בה קידושין ואם חזרה בתשובה אסורה בקרוביו והוא אסור בקרובותיה וצריכה ממנו גט ואם ילדה בן אפילו מכותי ישראל כשר הוא ומיוחס הוא כדאמרינן בשילהי פ"ק דיבמות והא איכא בנות כלומר בנות שהמירו וילדו לכותים ואמר רבינא בן בתך הבא מן הכותי קרוי בנך וכ"ש אם ילדה מישראל עכ"ל. ומכל הדא נמי משמע דליכא למימר דאיכא דאמרי פליג על והא איכא בנות כיון דחזינן דגדולי המורים נסבו להו עיקר לוהאיכא בנות ולפי זה קשה לחלק בין לישנא קמא לאיכא דאמרי. ומאי דחזי לן לחלק דלישנא קמא אע"ג דקאמר בנך [וכו'] קרוי בנך ואין בנך הבא מן הנכרית קרוי בנך אלא בנם מ"מ יכילנא למימר דרב אסי לא חש בהא משום חומרא דקידושין כדגרסינן בפרק החולץ (דף מ"ז ע"ב) גבי גר טבל ועלה הרי הוא כישראל לכל דבריו למאי הילכתא א"ר יוסי בר' חנינא דאי הדר ביה כישראל מומר הוא ואי קדיש בת ישראל קידושיו קידושין ועל כרחין אית לן למימר הכי לא חש רב אסי דאי לאו הכי דוחק לומר דרב אסי לא הוה ידע כמה מתנייתא דתנן בפ"ב דיבמות (דף כ"ב ע"א) מי שיש לו בן מכל מקום פוטר את אשת אביו מן היבום ובנו הוא לכל דבר חוץ ממי שיש לו מן השפחה ומן הנכרית, וכה"ג איתא בפ' האומר בקידושין (דף ס"ח) הולד נכרי אינו מתייחס אלא אחריה ולענין קידושין ישראל מקרי והכי משמע מדברי הר"ר אליעזר ממי"ץ דמייתי ליה בסמ"ג עשין סי' קס"ב וז"ל אומר הר"ר אליעזר ממי"ץ שאם היה עבריין במזיד באחת מכל המצות האמורות בתורה ולא עשה תשובה אינו חייב להחיותו ולא להלוותו דכתיב וחי אחיך עמך וכתיב מאחד אחיך וכיון שעבר במזיד יצא מכלל האחוה עד שילקה דתני בפ' אלו הן הלוקין (דף כ"ג ע"א) ונקלה אחיך לעיניך כיון שלקה הרי הוא כאחיך אבל קודם לכן אינו אחיך ואע"ג דתניא בפ"ב דע"ז (דף כ"ג ע"ב) לכל אבידת אחיך לרבות את המומר דוקא לענין אבידה נתרבה להחזיר לו את אשר לו ואין ללמוד ליתן לו משל אחרים ומה שמשמע בפרק השולח (דף מ"ז ע"א) שרב אמי היה רוצה לפדות מומר אוכל נבילות לתיאבון לפנים משורת הדין היה עושה וגם בריבית נמי היה אסור להלוותו אבל המומר להכעיס מותר להלוותו בריבית שהרי גבי ריבית כתיב אחוה כי ימוך אחיך וגו' אל תקח מאתו נשך ותרבית. והא דאמרינן בסנהדרין (דף מ"ד ע"א) אף על פי שחטא ישראל הוא דוקא לענין דברים דלא כתיב בהון אחוה כגון לענין קידושין וגיטין כדאיתא ביבמות פ"ק נכרי שקידש בזמן הזה חוששין לקידושיו שמא מעשרת השבטים הוא בא עכ"ל, ומשום דתלמודא מסתפי דלמא רב אסי כדקאי קאי אע"ג דהוה שמיע ליה להא דשמואל לא הוה סבירא ליה משום דקרא לא אפקיה בהדיא וראוי להחמיר לענין קידושין משום הכי מבעי ליה לאתויי איכא דאמרי כי אמריתה קמיה דשמואל אמר לי לא זזו משם עד שעשאום נכרים גמורים שנאמר בה' בגדו כי בנים זרים ילדו. ובודאי אי הוה שמיע ליה לרב אסי הא מילתא לא הוה פליג עליה, חדא דגזירת הכתוב הוא בהדיא ועוד דלישנא דלא זזו משם הלכתא פסיקתא היא כדגרסינן בפרק יש נוחלין (דף ק"ל ע"ב) ת"ר אין לומדין הלכה לא מפי תלמוד ולא מפי מעשה עד שיאמרו לו הלכה למעשה וכו' וכתב שם הר"ן ומיהו באומר במתני' לא זזו משם עד דקבעו הלכה כמותו אין לך פסק גדול ממנו כדאיתא פ"ק דפסחים עכ"ל. ומאי דלא סיימוה נמי באיכא דאמרי והא איכא בנות אפשר לומר משום דלא נתחדש בו דבר לא חש התלמוד להביאו. ואית לדקדק אמאי השמיטו גדולי הפוסקים דין המקדש את המומרת. ונראה דהוא מילתא דפשיטות גבי מומר שקידש שקידושיו קידושין אע"ג דגרע במקום אחר דלא שדינן זרעיה אבתריה מכ"ש היא דקידושין תפסי בה דיפה כחה אפילו לגבי כותי דשדינן זרעיה אבתריה, ואי לאו דמסתפינא ממה שפירש הר"ן כי בנים זרים ילדו אלמא בן ישראל הבא על הנכרית זר הוא הוה מוקימנא סוגיא דתלמודא באיכא דאמרי שפיר בלא קושיא כלל. וקצת נראה כן דעת התוס' דהקשו לפי פירש"י דפי' כותי שקידש בזמן הזה חוששין לקידושיו וכו' קסבר נכרית שילדה מישראל הולד ממזר וחוששין לקידושי ממזר ותימה דבכמה משניות מוכח דאינו מתייחס אלא אחריה וכו' ותירצו נראה דטעמא דרב אסי משום בנות ולית ליה בנתא דההוא דרא אצטרויי אצטרו וכו' ולפי דבריהם צריך לומר דשמואל לא הבין דברי רב אסי שהשיב בנך מישראלית קרוי בנך ואין בנך הבא מן הכותית קרוי בנך אלא בנה וזה תימה כמו שהעלו התוס' בתימה אע"ג דתירצו ודברי שמואל דחקו לרש"י לפרש מה שפירש משום הכי לפי דבריהם הוצרך להביא איכא דאמרי לא זזו משם עד שעשאום כותים גמורים אפילו מהבנות. והשיב שמואל כהוגן ותלמודא נמי לא מבעיא להקשות והאיכא בנות. ומאי דאמרינן עד שעשאום כותים גמורים וכו' אפילו מהבנות זהו דוקא לבני עשרת השבטים דקרא דבה' בגדו עלייהו כתיב וליכא למימר והא גבי יהודה נמי כתיב בגדה יהודה. שאני התם דלא כתיב בה' בגדו וכו', ודומיא להא אשכחן בפרק האומר (דף ס"ח ע"ב) ובפרק אין מעמידין (דף ל"ו ע"ב) דפריך תלמודא גבי כי יסיר ההוא בשבעה אומות הוא דכתיב שאר אומות מנלן וטעמא התם משום דז' אומות אסורין טפי מאומות אחריני ה"נ גבי עשרת השבטים משום דבגידתם הוי טפי מאחריני גזר הכתוב על בניהם אפי' מהבנות מה שאין כן בדורות הללו דהא אמרינן אפילו כותים בזמן הזה לאו עובדי ע"ג הם אלא מנהג אבותיהם בידיהם. הכי משמע נמי בהגה' מרדכי פ"ק דיבמות וז"ל עוד גרסינן שם אמר רב אסי כותי שקידש בזמן הזה חוששין לקידושין דילמא מעשרת השבטים הוא דקאתי ומוקי לה בדוכתא דקביעי כגון בחלח וחבור וכו' כי אמריתה קמיה דשמואל אמר לא זזו משם עד שעשאום נכרים גמורים פסק ר"ח דליתא לדרב אסי ואפי' בדוכתא דקביעי אבל מומר שקידש הוה קידושין דאורייתא כדתניא פ' החולץ וכו' עכ"ל. מתוך פסק ר"ח דכתב דליתא לדרב אסי ואפילו בדוכתא דקביעי משמע קצת דלא זזו משם עד שעשאום נכרים גמורים דוקא לעשרת השבטים ודכוותה אשכחן בפרק חלק (דף ק"י ע"ב) עשרת השבטים אין עתידין לחזור דברי ר' עקיבא ר' אליעזר אומר מה היום מאפיל ומאיר אף אפילה שלהם עתידה להאיר להם ולכל ישראל אמן.
@שו"ת הרמ"א סימן סג
ב. הנה לא טובה השמועה אשר שמענו כי ממרום נשלח אש המחלוקת בעצמכם עד כי ההרים רקדו כאילים גבעות כבני צאן +תהילים קיד, ד+, כדברי קנטוריא ולצון. וקרא זה אל זה ואמר +ישעיה ו, ג+, אני בן אדם ואתה החמור. כל אחד ירה חצי שכלתו נגד השני, אני אמלוך ואין שני. עד כי ע"י זה היו שניהם לשמצה בקמיהם, פרשו רשת ליד מעגל בחרמיהם. ומי יבוא אחר המלכים אשר כבר עשוהו +ע"פ קהלת ב, יב.+ ובפרט בדבר אשר עינינו לא ראו, אך שמענו קול ענות וקול צווחה, אוי לדור שהגיע לו ככה. ששופטיהם צריכים שופטים ביניהם, לומר שיטלו קורה מבין עיניהם +ב"ב טו, ב.+ ואיזה גבור הכובש את יצרו +אבות פ"ד, א+, ולהיות מן הנעלבים לא שמו נגד פניהם, ונתחלל שם שמים על ידיהם, לשמצה בקמיהם. ולמשנאי אהבו מות לא בא בנכליהם והחכמים אינן רוצין לראות את הנולד שעבר, במדינת פיהם שהאויב גבר. בדבר זו שחלק לבם האשימם, והמחלוקת החרימם +היהודים גורשו ממדינת פיהם בשנות ש"ב ושי"ט - שכ"א. להלן בסימן עח בענין פשרה שנעשתה בק"ק קעלן כתוב: וכן עשינו אז כאשר ראינו צרות אחינו בני פיהם שהיו עומדים בכל יום ויום לברוח על נפשם בענין הגירוש אשר היה אז לחוש ח"ו. בעל הלבושים בהקדמה לחלק א מזכיר את הגירוש האחרון: גזירת גירוש בארץ מולדתי מדינת פיהם וכו' בשנת שכ"א. עיין צמח דוד ח"א והרכבי בהיסטוריה לד"ר גרץ ח"ז ע' ט.+ ולולי כי השאיר ה' לנו בארץ הזאת פליטה, ח"ו היה ישראל לאלה ולשבועה כסוטה. אך בעזר אורהעוטה, אשר לב המלך ושריו אחרינו נוטה, שחפץ בנו ת"ל כל זמן שאין מגידי בעלטה כמדקרות חרב בוטה +באופן יחסי היה מצב יהודי פולין הרבה יותר טוב ובטוח מיהודי אשכנז. זיגמונדר אוגוסט ומלכים אחדים אחריו אשרו וקיימו את זכויות היהודים שע"י ישבו לבטח ואף פתחו את מסחרם והצליחו במעשי ידיהם. להלן בסימן צה כתוב: במדינות אלו אשר אין שנאתן גברה עלינו כמו במדינות אשכנז מי יתן והיה עד ביאת משיחנו. גם הש"ך מאשר זאת בכתבו: המלך ולאדיסלאוו מלך כשר ראוי למנותו בין צדיקים, כי מעולם הטיב חסדו עם היהודים ואת בריתו אתם הקים. (מגילת עיפה, נדפסה בקצה סדר הסליחות אמ"ד תי"א ובכתר כהנה דראהביטש תרנ"ה). ביון מצולה כותב ר' נתן נטע האנובר: והיה המלך ולאדיסלאוו מלך חסד וכשר ואוהב ישראל ואך שלום היה בימיו. עי' בתולדות ישראל לר' זאב יעבץ חלק יג עמ' נ"א שזיגגיסמונד אוגוסט היה מלך חסד והגן על ישראל בפני אויביהם. ועי' ג"כ עיר תהלה עמ' י"ג - י"ז וגם עמודים פ"א - פ"ה. ועי' ג"כ לעיל סי' יא הערה ס"ד.+ ואם הוא יצא אשכם ואכל גדיש ומצא קוצים +עי' שמות כב, ה+, המה בני אדם הרצים להפיל חומת התורה ולהרוס המצב, ע"י בורות המחצב. בקום איש אדמוני עם יפה עינים, קרא במקום בית אל מחנים. וצוה בקנס גדול על אחד מבעלי המריבה, לבלתי החרים והוציא דבה. והיה זה כי יחם לבבו לא שת לבו לדבריו, עשה אשר זמם וגלה מסתוריו. וכאשר ראה אשר על ריב לא לו מתעורר, לא שככה חמתו מלהשתרר. ואמר לפריץ א' שהיה במקהלות, שדברים אלו עליו להתגלות. ונתן פמטצ"א +המלה פמטצא בסוגריים ובאותיות רש"י בד"א+ לעדות ולזכרון, לא שת אלהים לנגד עיניו ביום חרון. אוי לאזנים שכך שומעות, כי לאוילים חכמות ראמות. שלא יחוסו על כבוד קוניהם, ולא יחפו על מה שבקרביהם, לגרום שאויבינו יהיו פלילים +ע"פ דברים לב, לב.+ וכבר ארז"ל יומא +פד, א הרעיון נמצא שם אבל לא המאמר+ איזה מחלל השם זה ת"ח שאינו נזהר במעשיו, כ"ש לגרום הקול קול יעקב והידים ידי עשו +בראשית כז, כב.+
על זאת נלביש בגבורה כלי מלחמתנו, ונאזור בגבורה חלצינו. להפר עצת ערומים, וליתן קולנו במרומים. לגזור בתוקף גזירתנו על המגזים ליתן הדבר בפלילים, ולסלק יד הכותים אשר עשה בזדון, מאיש המדון. ומה לו להכניס עצמו בין ההרים, אם ינצחו הגוליירים +בערוך ערך גליור פירש אנשי צבא החלשים ביותר, ועי' ברכות נג, ב ונזיר דף סו ע"ב.+ פן ירוצו גולגלתו ברעה שאולה כדין המורידין אותו ולא עולה. והנה עכשיו חסנו להקדים בדברי שלום ואמת, לבלתי לגלות האיש בחותמת. אבל האיש יחוש לעצמו, אף אם היה דוד המלך בעצמו. כי כה יעשה אלהים וככה יוסיף, כי כל חכמי הדור עליו נאסוף. ברועים ובמקלות, להכריז עליו בכל הקהלות. אם לא ישוב ממה שהתחיל, ויתקן מה שעוות בחיל. כי לא שוה לנו בנזק המלך, כי אפשר ח"ו המכה תלך, ממדינה למדינה ומעיר לעיר, על כל הרעה הזאת תחלה נבעיר. ואח"כ כשיהיה יד כותים מסולק, אז הדין שבין החכמים על פי חכמי ישראל ושופטיהם יהיה מבולק. ונכתב גם בזו דעתנו, וניעץ להם שישמעו ג"כ לקולנו. וזה כי לנו צייתי יניחו כל הדברים עד יריד לובלין הבע"ל +ראשי תיבות הבא עלינו לטובה. ועיין בסי' סא הערה ח'; עג, ד'; פ, ב'.+ וישבות מביניהם אש המדהבה. ואף כל גידופיהם וחרמיהם יתירו, לבלתי אחרים בהם יאסרו. ועל יריד לובלין קרוב ירדו לדין ביחד, הן לפני זה בורר או מורה שוה שיבררו כאחד. ויוציא דינו לאורה, ובזה מהן תצא תורה, ולכל ישראל שילמדו מהן לבל יחזיקו במחלוקת. ומאן דלישקל ליה בבי דינא גלימא ליזל ולזמר במשפט וחקות. ובזה לא יפסיד אחד מן הצדדים, רק אריכת אפים עם ענוה יהיו נצמדים. להיות מתונים בדין עד היריד, ואולי יתקיים בהם דברי בן ידיד +הוא שלמה המלך, עי' ש"ב יב, כה: והפסוק הוא במשלי יז, יד, על פי מנחות נג, א ע"ש+, שאמר פוטר מים ראשית מדון, ובאמת כל צד העובר על זה נראה שעושה בזדון. ואף כי אין בידינו לכופו עתה, באשר עכשיו אין עתה. שהרי עדיין הדברים מסורים ללב שנאמר בהן ויראת מאלהיך +ספרא ויקרא יט, יד וע"ש ברש"י.+ ואי אפשר לקיים שמוע בין אחיך +דברים א, טז ושם: שמוע בין אחיכם ושפטתם צדק, ומפני החרוז פה שינה הלשון+, ובפרט גדולי חבל נחלתך. על כן לא באנו עכשיו רק תחילה ברצון אף כי אפשר שסוף יהיה באונס, לדבר עכשיו בדרך בקשה כבחכימי דבי אתינס +בכורות ח, ב.+ ולבקש על נפשנו, שיונעמו להם דברינו. לשום שלום בפמליא שלהם, ואשרי לגדולים ששומעים למדברים בהם. והיה אם לא תשמעו למה שאנו מבקשים אתכם, נראה מה יהיה באחריתכם. כי אין דבר טוב יוצא מתוך מריבה, ומ"מ לא נרבה עכשיו על אחד מן הצדדים חובה, עד נדע בשל מי הרעה. ואין אדם שאין לו השעה.
וזאת הבשורה נבשר לשניכם שכל צד שהדין יהיה עמו, נבקש להש"י ממרומו. שיהיה בעוזריו מן קמיו, וגם אנחנו נמלא אחריו. הן בגופנו, הן במאודנו, לא יכבד המשא עלינו. כל זאת נגיד ולא נשכחהו, והמסרב בנו נראהו. ונקבץ עליו כל הארצות, כל חכמי אשכנז ולועז מקובצות. ומי שעושה במרומיו שלום, ישים שלום בין החכמים. עוד נזכיר על כל בחורים הן גדול הן קטן, אנו גוזרים עליו שבל יהא מבני פלג ויקטן +בראשית י, כה: פלג כי בימיו נפלגה הארץ.+ וילמד ולא ישגיח בענייני המריבה, הן בזלזולים או בהוצאת דבה. וכל מי שידיעו בו שמרה בדברינו, לבלתי שמוע אלינו, נחרימהו בהכרזת כנסיות ובתי מדרשותינו.
@שו"ת הרמ"א סימן סד
גרסינן פ' חזקת הבתים +ב"ב לא, א+ האי אייתי סהדי דאבהתיה היא ואכלה שני חזקה והאי אייתי סהדי דאכלה שני חזקה א"ר נחמן אוקי אכילה בהדי אכילה ואוקי ארעא בחזקת אבהתא. הדר אייתי סהדי דאבהתיה היא, אמר ר"נ אנן אחתינא ואנן מסקינן ולזילותא דבי דינא לא חיישינן. כ"ש וק"ו שלא ניחוש לשגגה זאת שיצא מלפני השליטים דייני הארץ, על דברי העד שנפלו בין היקר כמר זיסקינד ובין אחד נקרא כמר שלמה עוטה על עדרי חביריו, ויתן עלינו בבעלי כיסין להתגולל עליהן במינים ממינים שונים. וזה, כי בתחילה הכה מכה רבה את כמר זיסקינד, ולא חש אל מה שנאמר ויאמר לרשע למה תכה רעך +שמות ב, יג.+ והנה וירא כי לא יכול לו +בראשית לב, כו+, כי אחד שמו אברהם בן משה זצ"ל הציל המוכה מפי הארי. אז בצע באמרתו אשר זמם לעשות, והלך והלשין על כמר זיסקינד ונתן לכתוב בפנקס דמתא דלבוב איך שכמר זיסקינד התחיל עמו. והנה הוסיף רעה על רעתו למען ספות הרוה את הצמאה +דברים כט, יח+ ולמשמע אוזן דאבה נפשנו +ע"פ הוספה לעבודה ביוהכ"פ אמיץ כח לר' משולם ב"ר קלונימוס.+ אבל לא נוכל לשפטו על כך, כי עדיין הבירור בעדים לא ידענו. והנה על כל זאת הפך הקערה על פיה +המלים על פיה אינן בדפוס ראשון במקומן ישנה המלה היה+ והלך להביא טרפו ממרחקים, וממרחקים יביא לחמו +ע"פ משלי לא, יד.+ וקבל לפני דייני הארץ על כמר זיסקינד איך שהוא העביר עליו הדרך, והטעים להם דבריו במה שהראה להם עדיות מקצתן, אפשר מזוייפות. והטובים שבהם נגבו שלא בפני בעל דין, וכן לא יעשה +ע"פ בראשית לד, ז ובדין גביות עדות שלא בפני בעל דין בעניינו, עיין פחד יצחק בערך עדות שלא בפני בע"ד.+ והנה אז בנה שלמה במה לכמוש +מלכים א, יא, ז+ והושיט טלפיו +מליצה יפה בדמוי לחזיר המושיט טלפיו להראות שיש לו סימן טהרה+ להראות רצונו שרוצה לדון בדיני ישראל. והנה באמת האשה החומרית הטתה את לבבו ולא היה תוכו כברו, וכל כוונתו לא היתה רק לעורר העם על כמר זיסקינד ולבזותו ברבים. והנה מגורת הרשע היא תבואנו +משלי י, כד+ לכמר זיסקינד, שדייני הארץ שמעו לקול אשתו ושמו דברי אותותיו אותות להיות צדיק הראשון בריבו, והאמינו לו וכתבו מגילת ספר על כמר זיסקינד אשר לא ניתן לכתוב לפי הראוי, וגמול ידי שלמה עשו לו.
והנה לא עליהם תלונותינו כי כבר ראו מאמר ר' אליעזר +סנהדרין מו, א בכל ההוצאות רשום מז, א ועי' ג"כ יבמות צ, ב+ שב"ד מכין ועונשין שלא מן הדין, ולא לעבור על דברי תורה אלא לעשות סייג לתורה. אבל המירו הרע בטוב, ע"ד שנאמר ויעש שלמה הרע +מל"א יא, ו.+ ובכמר זיסקינד לא מצאו שום בקעה להתגדר בה, כי כבר ידוע לרבים שבתוך עמו הוא יושב כא' מנכבדי הארץ ומשמועה רעה לא יירא. רק בזה לא ידענו מה היה לו, ואפשר כי האלהים מצא את עונו ושלם לו בזאת העון אשר חטא, ע"ד שנאמר הוי אשור שבט אפי וגו' +ישעיה י, ה.+ והנה בזה לא יצא דבר שאינו מתוקן מתחת ידי דייני הארץ, גודרי גדר ועומדים בפרץ. כי היטיבו את אשר דברו לנו שני דייני עירנו ואמרו כי לא סיימו להם הדברים בהיותם בלובלין, ולא ידעו שה"ה הגאון הישיש מהר"ר קלמן +הוא הר"ר קלמן מווירמשא ר"מ בלבוב עיין עליו לעיל סי' טו הערה י"ג+ הוא המתנגד בעל דבבא דההוא גברא, ולכן כתבו מה שכתבו להיות כמר זיסקינד ציית דין לפני הגאון הנ"ל. והנה אחרי שמעם שכמר זיסקינד צווח ככרוכיא להיות צ"ד לפני כל אחד מישראל חוץ ממי שפסול לדון אותו דהיינו שונאיו, הדרו בהו והודו ולא יתבוששו לומר שהדין עם כמר זיסקינד. וכ"ש במה שטוען לפני ב"ד הגדול קא אזילנא, דהיינו הדיינים המבוררים בדינים וזהו הב"ד הגדול, שנאמר אל השופט אשר יהיה בימים ההם וגו' +דברים יז, ט.+ וכן כתב הטור ח"ה סי' י"ד, דכל ב"ד הממונה בדורו הוא הב"ד הגדול +ועי' ג"כ במרדכי סנהדרין פ"ג סו"ס תש"ט שמביא בשם או"ז וז"ל: וכתב בספר א"ז כל היכא שיש בעיר מומחה ויודע דין תורה לאמיתו הרי זה דן בעירו בע"כ ל"ש תובע ל"ש נתבע לא מצי למימר נלך לבית הועד או לב"ד הגדול אלא דן בעירו. מפני הרמאין שלא ידחו עצמן מן הדין ותו דלית לן מקום הועד מקום קיבוץ חכמים שיתבייש מהן. ועי' ג"כ בשו"ת מהרי"ק שורש כא ענף א וצ' ענפים א, ב.+ וכ"ש במה שרוצה ללכת לפני ב"ד הגדול האמתי דהיינו נ"י הגאון מרנא ורבנא מהר"ר שכנא ש"ן +הוא ר' שכנא מלובלן /מלובלין/ רבו וחותנו של הרמ"א מסיבה בלתי ידועה מזכיר רבינו רק פעם אחת שר' שכנא היה חותנו בד"מ יו"ד סימן קי אות ד עיין בספרי הרמ"א עמוד כ"ב בדפוס האנוויא ת"ע כתוב בטעות ז"ל אחר המלה ש"ן, ועיין בסי' סז הערה מ"א שכתוב מוהר"ם ז"ל, וע"ש מה שכתבתי בזה+ אזי בודאי הדין עמו, כמו שפי' התוס' +ב"ק קיב, ב תוס' ד"ה מצי טעין בדפוס ראשון רשום פה מראה מקום בסוגריים ובאותיות רש"י סוף זה בורר, וכנראה שזהו למרדכי ואשר"י המובאים פה אמנם גם מהרי"ק בשורש כא מציין את התוספות בפרק זה בורר, וצריך עיון+ והביאו המרדכי +מסכת סנהדרין פרק ג סימן תשט+ והאשר"י +שם סימן מא+ לפסק הלכה, וז"ל: ונראה לר"י דטענת ב"ד הגדול נתבע יכול למימר ולא תובע וכו', ואף ר"ת דפי' אף תובע מכל מקום כ"ש בנתבע. ואף כי לשם סוף הפ' כתב המרדכי וז"ל: ע"ד לב"ד הגדול קא אזילנא בעירנו יש חרם שלא לטעון כך וכו' +וז"ל המרדכי שם: וכבר שאל הרב רבינו יעקב לרבינו שמשון משנץ והשיב מנהג חרם של ב"ד שבעירנו אודיעך כי אחד מבני עירנו המזמין חבירו לדין ע"כ ידון כאן ואין יכול לדחותו ולומר נלך לבית הועד או לב"ד הגדול קאזילנא+, מכל מקום במקום שאין מנהג חזר הדין לסיני +עיין בד"מ ח"ה סי' יד אות ג, וז"ל: ומהרי"ק שורש כא כתב דבזמן הזה אין התובע יכול לומר לב"ד הגדול קא אזילנא כו'.+
ולכן גם אנחנו הלא אחרי רואנו שהדין עם כמר זיסקינד ראינו לאשר החמוץ ולהציל עשוק מיד עושקו, ובאנו למלאות דברי הדיינים המבוררים מעירנו לאמר דדינא הכי הוא שיבאו ב' הצדדין, דהיינו כמר זיסקינד הכרבא הלקוי בהדי הוצא שלמה הנ"ל ליריד לובלין הסמוך, לדון לפני איזה ב"ד הגדול שיתרצו ב' הצדדים ושם יאירו דבריהם. ובזה סליקנא, שאנחנו ח"מ גוזרים בתוקף גזירתנו בחרם בית דין העליון ובחרם ב"ד התחתון +בהוצאת ווארשא יש פה כוכב ולמטה נמצאת הערה זו: בזמנינו אסור לתת חרם ע"פ דינא דמלכותא ודיני דמלכותא דינא+ על שני הצדדים הנ"ל לבוא על יריד הסמוך לק"ק לובלין, להיות אחד באחד נגשו לדון שם להוציא לאור תעלומותיו. וכל צד אשר ימרה את פינו יוחרם מן השמים, להיות נלקה בכפלים, בעוה"ז ובעוה"ב וסופו יפול כאיש הביניים +גלית הפלשתי ש"א יז, כג.+ ובזה שלום על דייני ישראל עד בוא גואל לירושלים.
@שו"ת הרמ"א סימן סה
הרי ישראל פרים יתנו, ואת תורת ה' יתנו, להרים מכשול מדרך עמנו, לבער הרע מקרבנו, במעשה אשר הגיע לידינו. שמועה שמענו, ואותותיו לא ראינו, במעשה אשר יצא הקול במדינת מעהרין על אשה אחת זקוקה ליבם, עדיין קשורה בו חרשה און ונולד ממנה שקר, דהיינו שנשדכה /שנשתדכה/ לאחר קודם שחלצה. והנה בזה הפרה חק הדבקות שבין אשה לבעלה, שהיה לה לשמור חקת קשר למו. ואע"פ שהנפשות רחוקות מ"מ הלבבות דבוקות, ובאות נפשה שאפה רוח +עיין ירמיה ב, כד וסוד היבום הכונה לזוהר עי' רבנו בחיי וש"ך פרשת כי תצא+ בסוד היבום. וכל זאת לא שתה על לבה ונתנה פירוד בין הדבקים, ונרגן מפריד אלוף נעוריה. והנה חדשות ישמיעונו העוברים והולכים ושבים, באמרם איך שהמשודך היה ירא לנפשו שתעשה לו כמו שעשתה לבעלה הראשון. וחשב מחשבות לבלתי ידח ממנו נדח +שמואל ב' יד, יד+, והוציא קול איך שקידשה קודם שנחלצה. והנה ארז"ל פסחים +מט, ב+ עם הארץ אסור לאכול בשר, בסבת שאינו יודע הלכות שחיטה. וכן לאיש הזה שאם קרא לא שנה ואם שנה לא שימש ת"ח +ע"פ ברכות יח, א; מו"ק יז, ב+, שנלכד ברשתו אשר טמן לרגליו. וזה כי התקנה שחשב היא קלקלתו כאשר ידוע ומפורסם שהמקדש אשה בעודה זקוקה ליבם שאסורה לו עולמית כדברי בעל ה"ג. ואף כי לפי דברי ר"ת +דעות בה"ג ור"ת מובאות ברא"ש יבמות פ"י סימן ג+ שמתירה היינו דוקא בשוגג אבל לא במזיד, כמו בנדון דידן שהוא ידוע ומפורסם לכל עובר ושב שהיא זקוקה ליבם. והנה פשוט הוא שאם אמת נעשתה התועבה בישראל שקדשה, תהיה אשת המת חוצה לו ולא יכניסה לעולם. ואף אם עמד וכנסה צריכה לצאת, כמבואר בדברי הרא"ש פרק האשה רבה. אמנם באשר עיקר הדברים לא ידענו ולא שמענו, כי אם תמונת קול שהוציא המשודך עצמו, ואף הקול בעצמו לא ידענו אם הוא קול שיש בו ממשות או קול ושוברו עמו. אמרנו וגזרנו על המשודך והמשודכת שאל יוסיפו סרה ולא יעשו דבר מעתה עד שיציעו דבריהם לפני חכמי מדינה שלהם אם הם מותרים לישא זה את זו או לא, ולא יסורו מדבריהם ימין ושמאל.
והנה ראינו שהב"ד הקרוב אל החלו"ל הזה הם קציני ורוזני אלופי ק"ק לייפניק הניכרים בשערים, ובראשם הגאון מהר"ר יצחק שטערנבורג והאלופים הר"ר חיים גנ"ש והר"ר פסח. לכן המה הראוים לדון בדבר זה, המה ידינו יתירו יאסרו כפי דעתן הרחבה, ואל יפילו אחד מן הצדדים מכל דבריהם ארצה. וכדי להגדיל כח הב"ד הנ"ל נוסיף להם דיינים, דהיינו שיקחו אצלם האלוף כמהר"ר אברהם מפריר"א ואם אפשר להביא דרך קרוב מהר"ר ליב מאויסטרליץ יהיה ג"כ נמנה עמהם. והנה כאשר שמענו כי אין איש במדינת מעהרין שמשים דברים הנ"ל על לבו, על כן אמרנו כדי לגדור פרץ ולהודיע כי יש אלהים ת"ל עדיין בארץ, וקמנו לגזור בגזירת נח"ש +עיין בסימן סד הערה כ"ד+ על כל בר ישראל שלא יעסוק בקידושין אלו המשודכים הנ"ל עד שיהיו ניתרים ע"פ ב"ד. וכל מי שימרה את פינו ידיע ליהוי ליה שדמיהו מידיו נבקש, מלבד העונשין שישימו על עקב בשתם של המשודכים הנ"ל שיעכבו דברינו. ואפשר שהדין יתן להפרישן אף לאחר הנישואין, אם יעברו וישאו זה את זו אחר ההתראה בלתי היתר חכמים. ובזו שלום על דייני ישראל, נאום משה איסרלש.
@שו"ת הרמ"א סימן סו
ועל אשר שאלת בענין החמאה, שראובן תיקן החמאה לשמעון ושמעון מכר החמאה בחזקת כשרות ואמר שראובן תיקן חמאה זו, וראובן מכחישו ואמר שמעולם לא תקנה. נראה ששמעון נאמן. חדא, דנאמן במיגו שיכול לומר שהוא בעצמו תקנה והיה נאמן על שלו באיסורים. ומגו דאורייתא כמו שפירשו בתוס' +ב"ק קז, א ד"ה עירוב פרשיות+, לגבי הא דאמרי' מפני מה אמרה תורה מודה מקצת הטענה ישבע. ועוד, דלא גרע מהא דאמרינן פרק הניזקין +גיטין נד, ב+ דהיכא שהבעלים מכחישים שהבעלים נאמנים, וע"ש. ואע"ג דפירשו שם התוספות +ד"ה אמר אביי+ דאם אמר לו בפעם הראשונה שמצאו השומר שהשומר נאמן, נ"ל דהיינו מטעם שפירשו שם דהואיל וא"ל בפעם ראשונה והיה עדיין תחת ידו והוי כבעליו ונאמן עליו. אבל אחר שאינו שומר אין חילוק בין פעם ראשונה לפעם שניה, וזהו פשוט בכל הפוסקים ועיין שם.
וא"כ בהכחשה שהוא אומר לא תקנתיה והבעלים אומרים תקנת ונתת אותה לי בחזקת כשרות, ודאי הבעלים נאמנים. דלא שייך בזו למימר הואיל וא"ל בפעם ראשונה, דהרי הבעלים מכחישין אותו ואומרים שלא אמר בראשונה אלא שנתנו בחזקת כשרות בראשונה, דודאי הבעלים נאמנים. ותו, דאף אם הבעלים מודים שא"ל מיד שמצאו אלא שהבעלים מכחישים אותו ואומרים שהחמאה כשירה, הבעלים נאמנים. דהא לדברי ראובן שאמר לא תקנתיה לא היה שומר חמאה זו מעולם ולדבריו כאחר דמי, ואחר אינו נאמן כשהבעלים מכחישים. ודמיא להא דאיתא פרק החולץ +יבמות מז, א+: ההוא דאתא לקמיה דר' יהודה ואמר נתגיירתי ביני לבין עצמי וכו', עד א"ל לדבריך כותי אתה ואין אתה נאמן לפסול את בניך. הרי קמן אע"פ שאין לבנים חזקת כשרות כלל אלא מצד אביהן ולדברי אביהן הם פסולים, אפ"ה הואיל ולדבריו כותי הוא אינו נאמן לפסול את בניו. ה"ה בחמאה זו, אע"ג דשמעון גופיה אמר דחמאה אינה כשרה אלא מכח ראובן וראובן אומר לא תקנתיה, אפ"ה הואיל ולדבריו אינו אלא כאחר ולא שומר חמאה זו, א"כ אינו נאמן לאסור החמאה כשומר אלא כאחר דמי, והואיל ובעלים מכחישין אותו הבעלים נאמנים. ואין לחלק ולומר דלא דמי להאי דפרק החולץ, דהתם אבי הבנים היה בחזקת ישראל ולכן הבנים נשארו בחזקתן, אבל גבי חמאה זו אין לה חזקה טובה כלל. דזה אינו, דגם התם לא היה חזקה לאב כמו שפירש בנימוקי יוסף +ברי"ף טז, א הנ"י מקשה איך היה נאמן לפסול עצמו הא אין אדם משים עצמו רשע, ומתרץ דזהו בישראל ברור אבל זה לא היה ברור.+
ואין להקשות מהא דאיתא פ' המדיר +כתובות עב, א+: כיצד מורדת על דת, אמרה פלוני תקן לי הכרי ושאלו ואמר שאינו אמת. ופסק שם הרא"ש +שם פ"ז סימן ט+ דוקא שאין האשה מכחישתו, אבל מכחישתו היא נאמנת. ומשמע התם דוקא לענין כתובה נאמנת שלא תפסיד כתובתה, אבל לא לענין הכרי. וכן משמע קצת באשר"י פרק הניזקין +גיטין פ"ה סי' ט+ והביאו המרדכי ריש פרק האשה רבה +יבמות פ"י סי' עג אות ו וע"ש בחי' אנ"ש אות א ועי' לעיל סי' ל הע' ח', ט'.+ די"ל דלא דמי כלל, דהתם הכרי בחזקת איסור טבל ולכן אינן נאמנין, אבל היכא דלא איתחזק איסורא מהימנא, וחילוק זה איתא ריש גיטין +כ, ב+ וע"ש. ותו, דהתם הכרי אינה של אשה ולכן לא מהימנא עליו יותר מן החכם. דאף ע"ג דהכרי של בעלה אינה שלה הרי הוה גזל, כדמשמע בשמעתא דאשת חבר טוחנת עם אשת עם הארץ +חולין ו, ב.+ אבל כאן שהחמאה של בעלים ודאי מהימני טפי, מאחר דנאמן אדם על שלו. ותו, דאפשר דאף בכרי היא נאמנת אף על הכרי, וצ"ע שם בדברי הרא"ש והר"ן +בכתובות ברא"ש פ"ז סי' ט ובר"ן הוא ברי"ף לב, ב.+ אמנם הר"ן פרק שבועת העדות +שבועות פ"ד ברי"ף טו, א ד"ה וגרסינן, ושם אין זה בשם הרמב"ן אלא בסתמא+ ופרק המדיר +כתובות פ"ז ברי"ף לב, ב ושם בר"ן ד"ה וגרסינן בשם הרמב"ן+ כתב בשם הרמב"ן דאם העד הראשון בא והכחיש השני הראשון נאמן +עיין לעיל סי' מד הערה כ"ה שמביא את רבינו ירוחם הסובר כן.+ מ"מ נראה דבדבר שהוא שלו ועד אחד בא אח"כ לאוסרו אינו נאמן אח"כ לומר שנתנו לו בתורת איסור, דא"כ השומר לעולם יהיה נאמן במיגו דאי הוי בעי הוה אמר הכי. אלא ש"מ אינו נאמן על של אחרים בשאינו בידו, אע"פ שהיה בידו בתחילה +מן אמנם הר"ן עד פה בסוגריים בדפוס ראשון.+ וכל שכן דהחמאה של כותים הוי איסורא דרבנן ונתבאר דברי הר"ן הנ"ל דיש חולקים על הרמב"ן בזו וס"ל דהשני נאמן. וכן כתב בתשובת מהרי"ל סי' ע"ד, וכן כתבו הגהות אלפסי דף ת"ן +ברי"ף ויניציאה שי"ב דפוס אלויזי בראגדין דף ת"ן ע"ב (יבמות פט"ו האשה שהלכה) בדברי עולא דכל מקום שהאמינה תורה ע"א הרי הוא כשנים ע"א אומר מת והתירוה להנשא ובא אחר ואמר לא מת לא תצא מהיתרא הראשון ובשולי הגליון: לשון ריא"ז (ר' ישעיה אחרון). בא העד שאוסרה קודם שהותרה על פי הראשון הרי זו לא תנשא ואם נשאת לא תצא, באו שניהם בבת אחת אפילו אם נשאת תצא כב"ק ובהוצ' סביוניטה שי"ד דף ת"ן ע"ב באותו פרק ביבמות כדלעיל נמצאת אותה הגהה ומסומן שם למעלה שלטי הגבורים. בשתי ההוצאות מסומן בדף תנא ע"א פרק שמיני ולא ט"ו+ דיש חולקים וס"ל דהשני נאמן. וא"כ יש לומר דבאיסור דרבנן הולכים להקל וכ"ש בחמאה +מן ונתבאר דברי הר"ן הנ"ל עד פה בסוגריים בדפוס ראשון.+ ואפשר דאף איסור דרבנן ליתא, דהרי רבים נוהגים בה היתר ואמרי' בספיקא דרבנן הולכים להקל, כ"ש בחמאת נכרים שיש להתירה ולא לאוסרה.
@שו"ת הרמ"א סימן סז
+תשובה זו מובאת בשולי הגליון ביו"ד סי' קעט סעיף טו+ והאיש משה גדול מאוד, נערמו מימיו נצבו כמו נאד, אהובי שארי האלוף יניק וחכימא דדרא מהר"ר משה יצ"ו וכל דילך שלום. קבלתי כתבך ע"י פלוני אלמוני מטושטש ופתוח כאלו ישן נושן, עד שיצא תאותך אל הפועל שחרשו ושוטטו בו כל עיני הקוראים עד שידעו שנתביישתי בעיני המלך כמותך. תחילת מכתבך, וז"ל: עוקר הרים בפלפולו וטוחנן זו בזו +מסכת סנהדרין דף כד, א+ עד שנתהוו דק לעפר, כחלק שאינו מתחלק לדעת המדברים. וראוי לומר על מעלתו מה שאמרו על ר"מ ז"ל: גלוי וידוע לפני הקב"ה שאין בדורו כמותו +עירובין יג, ב+ וכו'. כל אותן הדברים הם כאליה וקוץ בה.
היוצא ממנו לדעתך שאין הלכה כמותי, והוא הביא מהיקש בפאה אחת לא בהיקש מוחלט, כי מי גדול ממר שהלכה למשה מסיני, דעתה ראוי לומר עליך ממשה ועד משה לא קם כמשה +עיין רבי משה בן מימון מאת הרב י' א' הכהן מימון ע' רצג בענין המימרא הזאת. הג"מ ר' משה אבי הש"ך שר לכבודו של מוהר"ר משה בעל חלקת מחוקק: ממשה עד משה לא קם כמשה. רש"י פין בספרו קריה נאמנה עמ' ע"א מעיר שכוונתו בודאי אל רבינו משה איסרליש. גם על מצבת רבינו נחרת הביטוי הזה המביע את יחסם האוהד של קהילות קראקא אליו. הר"ר שמואל יהודה קאצינאלינבויג, בנו של המהר"ם מפאדובה, אומר בהספדו על רבינו שלא הניח בגלילות ההם כמותו+, ואף לך הממלכה מעטרת מלכם +ע"פ ש"ב יב, ל. עיין לעיל סי' ו הערות נ"ה, נ"ז+ ואשים מחסום לפי כי ברוב דברים לא יחדל פשע, רק מאל יתברך אני שואל שיראה עמלי ויגיע כפי להיותי משכיל בכל דרכי, להיות ה' עמדי לקבוע לי הלכה כמותי בכל מקום. והתלמידים יבינו ויעמדו על דברי כמו שעמדו עד עתה. ואף שקללת חכם אפי' על תנאי באה +מכות יא, א+ יראה שאינה אלא מהשפה ולחוץ כי ברית כרותה לשפתים +במדבר רבה על פרק טז פסוק יב לא נעלה+ אבל לא בהבחנה ורעיון. אף שתאוות עינים שמעת היינו בדרך הבחירי שלא תפיל בו רעה בשום צד, אבל לא בתורת עולה ויורד כלל.
ועוד כתב מר וז"ל, ולא זו בלבד עשה לי מר אלא התפאר בי וכו'. וקבלת לשון הרע שלא כדת משה וישראל. ואותו רא"ש הרכיל שכתבת לי מסתמא היה אצלו גם התפארות בשא"ר דבר אשר מורגש ממנו דבר וחילופו, ע"כ הוציא מה שהוציא כדי לעשות קטיגוריא. וחד דעימיה אשר הזכרתיו, הוא אשר בו שער בתוך הנגע הפך לבן מצרעת נושנת. וחי ה' אשר פדה את נפשי מכל צרה, מיום ראיתי כתבי דמר הייתי מתכבד בו ושמתי דבריו ענק לגרגרותי, ואמרתי בדברנו על מר שהוא שיש טהור לבו כלב ארי +ע"פ שמו"ב יז, י אשר לבו כלב האריה. עי' ג"כ סי' ו', ט'; כד, י'; עא, י"ז מכוכב.+ ומר לא די לו שהאמין לרוכלים וקבל מה שקיבל, אלא שאף עקב בעקבי המנאפים וכתב וחקק בתוך כתבו להראות לרבים שלא עליו לבד עוותתי אלא אף על הזקן מהר"מ מלנדא יצ"ו +הוא הר"ר משה לנדא שבא לקראקא בסוף ימיו והיה חבר הב"ד של הרמ"א ביחד עם הגמ"ר יוסף כ"ץ. ועי' בסי' נו הערה י"ח+ וכדי שיבואו הדברים לאזניו ע"י ארחי ופרחי. ע"כ גליתי בכתב להעתיק ע"י אחד ושלחתי לידו ע"י אחר שלא ע"י גיסך כדי שיתפרסם הדבר, כמו שנתפרסם פה טרם בא כתבך לידי ונעשה העיר הומיה. ומה אעשה הלא אין החי יכול להכחיש את החי +ברכות כז, ב, בשינוי לשון קצת+, אבל האמונה שלא כתבתי עליו שום דבר קשה אלא כאיש אשר מעתיק אל אחיו תמצית רעיוניו, ודאגת לבו ישיחנה +ע"פ משלי יב, כה.+ ואמרתי מסתפינא מה גבר מגוברין +בהוצאות אמשטרדם סדילקוב ווארשא תקנו פה לקרא: ואמרתי מסתפינא מהגבר בגוברין+, כי ראיתי שלא אזכה לאיש אשר בידו כלי תושיה לפתור כל המבוכות וכל הספקות, והלואי שטעיתי בהרהורי עליו. ואם יודע לי מהות גודל תפארתו, חי ה' שאלך אליו במקלי ובתרמילי ואשב לפניו בקרקע כתלמיד לפני רבו, אבל מסתפינא דעונותי ועונות הדור יגרמו שלא אזכה לזה +בזה יש לראות את אהבתו ומסירותו של הרש"ל אל האמת, וגם את מדת ענוותנותו. כותבי דברי ימי חייו מספרים שבכל יום היה יושב מעוטף בטלית מעל ראשו ושופך דמעות בשעה שמגיד ידוע היה מוכיחו על חטאיו.+
ומה שכתבת שנסיתו וכו', והנה הוא קטן בעיניו וכו'. וחי ה' אשר נתן לי חיל לעשות כל אלה שלא עבר +בדפוסי אמשטרדם, סדילקוב ווארשא: עמד+ בנסיון, ואף שמר הסכים עמו +הכוונה לר"מ לנדא עיין ביו"ד סימן קעט ס"ק טו ושם בהערה בשולי הגליון מובא זה בקיצור+ כי תמצית דעתו שיש חילוק בין אחיזת עינים שלא ע"י כישוף לאחיזת עינים בכישוף, לא אוכל להבין הלא לא נביא ובן נביא הוא +ע"פ עמוס ז, יד+ שגילה לו סוד הפעולות האלו, כי כל אחיזת עינים היא ע"י כישוף רק מחמת שלא עשה מעשה פטור. ומש"ה משני הסמ"ג +חלק ל"ת סי' נג+ והגהות מיימוניות +בפי"א מהלכות עבודה זרה אות ה, וע"ש הלכה ט בלחם משנה+, הא דתנן +סנהדרין סז, א+ האוחז עינים פטור היינו ממיתת ב"ד של מכשף אלמא דסתם אחיזת עינים כשוף הוא, דהא מתניתין סתמא קתני פרק ד' מיתות +שם+: האוחז את העינים וכו'.
וגם מה שסבר מר לחלק דהגה"ת מיימוני וסמ"ג חולקין על הרמב"ם לא זו הדרך ולא זו העיר, כי כבר נודע שהסמ"ג הוסד כולו על פי הרמב"ם. וברוב מקומות הוא כמעתיק ממש ואינו חולק עליו זולת במקום שבעלי התוס' חולקין עליו, ובלעדם אינו מרים ידו ורגלו נגדו. גם לישנא דהג"ה מיימוני אינו מובן לי כלל שחולק עליו. גם מה שסבר מר לחלק, דאחיזת עינים בלא כישוף לוקה ובכישוף אינו לוקה מאחר שאינו חייב מיתה כו'. תמה אני, מאחר דלוקה לדעת הרמב"ם אפילו בלא מעשה ממש אלא שעושה תמהון וכו', למה לא יתחייב נמי מיתה כה"ג. ואם לא יתחייב מיתה אלא במעשה ממש, א"כ אף מלקות לא יתחייב. הלא מאמר רחב בתלמוד דילפי' חייבי מלקות מחייבי מיתות ב"ד, והוא היקש מוחלט בפ' אלו נערות +כתובות לה, א+ ובסנהדרין +בכל ההוצאות כתוב פה בטעות ובקידושין, אבל בהעתק התשובה ביו"ד הנ"ל שינו זה לסנהדרין והוא שם י, א וכן לג, ב ובמכות ה, א.+ ואף בלא היקש אלא במה הצד נדמה להדדי, ומאין לנו לחלק ביניהם. ועוד וכי בעבור שמוסיף ומכשף וחייב עונש מיתה נהי דפטור ממב"ד מחמת שלא עשה מעשה מ"מ לא גרע מסתם מעונן ולילקו +בהוצאת ווארשא כתוב ולא לקו+ עליה. ועוד וכי אשתכח רמז בתלמוד בין אחיזת עינים לאחיזת עינים. עיין בפירש"י שפי' על אחיזת עינים דברייתא +סנהדרין סה, ב בכל ההוצ' מסומן דף סד+ ועל אחיזת עינים דמתניתין +שם סז, א+, אם השמיע שום רמז לחלק ביניהם כפי דבריכם. ואם הרגיש מה שפירש הרשב"ם +אולי צ"ל הרמב"ם וכוונתו פה דהגמרא שם אומרת דאוחז עינים פטור אבל אסור והרמב"ם בפי"א מע"א הלכה ט פוסק דחייב מלקות, ועי' הג"מ שם; ועי' בב"י יו"ד סי' קעט ד"ה ומ"ש+ בסוף פ' ד' מיתות +שם סז, ב+, האוחז עינים דמכשף דאמרו פטור הוא פטור אבל אסור כגון פטורי שבת וחיוב מלקות ע"כ לא נכנס לדבר קשות כאלה, ואותן הדברים אי אפשר להעתיקם כי אם פה אל פה אם נזכה.
עוד כתבת דיש להקשות בסמ"ג +ל"ת נה בהוצ' ווארשא רשום בטעות צה+ למה אמר משום שניתן לאזהרת מיתת ב"ד דמכשף כו', תיפוק ליה דמולך שהוא מוקדם בקרא וכו'. צללת במים אדירים והעלית חרס בידך +ב"ק צא, א+, דא"כ לפי דבריך איך מיושב הסמ"ג שכתב וצריך להתיישב במקרא זה אם לוקין על אזהרתו מפני שניתן לאזהרת מיתת ב"ד דמכשף כו', עד ור"מ כתב שלוקין על אזהרתו ע"כ. והתם איירי בכל לאוין המנויין במקרא ולא איירי כלל באחיזת עינים, שהרי כתב ור"מ כתב וכו' וא"כ למה לא הזכיר מולך. אלא לא כמו שעלה על דעתכם כי נאול"ת על הבדי"ם +עי' ירמיהו פ"נ פסוק לו+, וכך העלו הבחורים בביאורם מימים קדמונים, דמולך יש לו לאו בפני עצמו לא תתן ולא תעביר +ויקרא יח, כא: ומזרעך לא - תתן להעביר למלך.+ ואף אם חזר ונשנה בתוך המנויין אינו פוטר את האחרים שתאמר שהוא ניתן לאזהרת מב"ד דמולך שהרי יש לאו זולתם משא"כ במכשף שאין לאו זולתו, וא"כ נפל כרסא בבירא +חולין נ, ב.+ אבל מבלעדי הדעת שלך יודע אני שהמעונן הוא מכשף, אבל לא כדעתך שיש מעונן אחר בלא מכשף אלא כולן קרויין כישוף. אלא לחכמים +סנהדרין סה, ב+ הוא בכלל מעונן ונכלל בלאו דלא תעוננו, ולר' עקיבא דסבר כמתניתין סבר אחיזת עינים פטור לגמרי אבל אסור, והדברים עמוקים הם.
ועיקר טעות דמר מאחר שחילק הרמב"ם והפסיק ביניהם בודאי שני עניינים הם ואיננו כן, וכאלו רבות ימצאו בספרו שחוזר על הראשונות. גם מה שכתבת שהדברים נאותים לדעת דשוב לא צריך לאדחוקי כמו הסמ"ג והגה"ת מיימוני לאוקמי מתניתין דהאוחז את עינים פטור ממיתת ב"ד קאמר או ממלקות /במקור נכתב למ"ד כפול/ למ"ד למ"ד דלאו שאין בו מעשה אין לוקין עליו, אלא הוא כפשוטו מתניתין דפוטר איירי בכישוף כו'. ותימה הלא בע"כ צריך לומר כך שהוא פטור כה"ג, דמה חילוק יש בין לאו שאין בו מעשה או ניתן לאזהרת מיתת ב"ד, בשניהם יש חיוב לאוין אלא שאין לוקין. ואם זהו הדוחק שנוקי מתניתין כמאן דסבר אין לוקין על לאו שאין בו מעשה, הלא כך הלכה. ואף אידך מ"ד יתרץ ממיתה קאמר. ואם הדוחק על הברייתא דת"כ +ספרא ויקרא עב+ דתניא אחיזת עינים וכו', מה קושיא בדבר כי התנא נקט דבריו אליבא דחכמים דמפרשי המקרא של לא תעוננו באחיזת עינים, ומה בכך שאינו לוקה והלא כמה לאוין בתורה בסגנון זה. ומה שלא שאלת ממני לבאר דעתי בענין זה הוא לפי תוקף דעתך, ומכל מקום תוכל להרגיש קצת המכוון מתוך כתבי. אפס קצהו תראה וכולו לא תראה, מאחר שלא בקשת זאת מידי למה לי רמוס חצירך ואהלך בכדי.
וכדי שלא אפרוש ממר מתוך הקנטור, אשיאך לדעת כי בהיותי מגיה המרדכי שלחתי אחר המרדכי של גיסך האלוף ה"ה הר"ר אליהו שהוגה מתוך כתיבת ידך. +בהאשכול כז ע' קנ"ב הע' כ"א כ' פ' ה' וועטשטיין שלר' איסרל לאזרש, אבי הרמ"א היו ד' בנות. הר"ר אליהו הנז' פה הוא אחד מחתניו. ובחוב' לתולדות ישראל וחכמיו בפולין ח"ב עמ' ח' הוא נותן את שמות אחיות הרמ"א: מרת מרים (בילה) אשת הר"ר פנחס הלוי, נפטרה בשנת שע"ז; מרת מינדל שנפטרה בשנת ש"ל; מרת קענדל, נפטרה בשל"ב; מרת הינדה, נפטרה בשמ"ו. גיסי רבינו הידועים לנו הם: הר"ר פנחס הלוי הורוביץ, פרנס ומנהיג בקראקא, ונזכר בשו"ת רמ"א סי' מט; הר"ר משולם, נזכר שם בסו"ס ז; הר"ר אליהו, נזכר שם בסי' סז. פ' ה' וועטשטיין מציין בחוברת הנ"ל שהגיס הרביעי היה הר"ר ליב הנזכר בסימן ק. אמנם שם לא נאמר שהיה גיסו אלא תלמידו, וצ"ע+ ומצאתי כמה דברים שאינם נאותים, ונלאיתי להביא במשא רק אחת אשאל תמצית דעתך. כתוב בפרק האשה שנפלו +במרדכי הנדפס הוא בכתובות פ"ח סי' רח ובמרדכי דפוס ריווא די טרינטא שי"ט כתוב: וגובה האשה ממקבל מתנה ובהגהות הרמ"א כ"י מוסיף וב"ח א"כ לזה מתכוין הרש"ל פה באמרו שהוסיף ב"ח להיות נטול אף אשה. אמנם בהערה המיוחסת לרבינו שם מוסיף: ואינם, וגובה המקבל מתנה מ"י א"כ אין מקום להערת רש"ל+ בענין מברחתא כמעשה שבא לפני ר"ת כו' וכתוב שם וגובה המקבל מתנה, ומר הגיה האשה וב"ח. ואני אומר שאף אשה טעות הוא אלא הכי הוא גובה ממקבל מתנה +נ"ל שצ"ל להיות גובה המקבל מתנה וכן מוכח להלן בדברי רש"ל ובסוף תשובת רבינו אליו בסמוך+ כאשר מוכח בהדיא בתוספות ר"י. וע"כ אומר שמר כיון לכל יתר כנטול דמי, והגיה ב"ח כדי להיות נטול אף אשה דוק ותשכח. ודע שבדפוס שלך כתוב ותשובה זו של ר"ת הולך על מה שכתוב בפרק מי שמת בשם הר"מ +הגירסא במרדכי היא: ותשובה זו של ר"ת פליג לתשובת מהר"ם שכתבתי פרק מי שמת עכ"ל ר"ב+, ובמרדכי דפוס שלי אינו ובכל הנוסחאות שראיתי אינה +במרדכי דפוס ריווא די טרינטא הנ"ל הנוסחא כפי שאומר הרש"ל. ומזה ג"כ ראיה למה שהוכחתי באריכות במקום אחר, שההגהות בכ"י הנמצאות שם אינן לרבינו הרמ"א. עי' סימן מ הע' י"ז; צה, ל"ג קיג, כ"ז.+ וע"כ אינו מנוסח הפנים שהרי ר"ב היה זמן רב קודם מהר"ם, אלא הוא מדברי המגיה שהגיה מבחוץ ולא הבין כל הפשט. דהתם בפרק מי שמת איירי במתנה של מטלטלים דכתובה אינה נגבית ממתנת בריא, והכא איירי לענין קרקעות דלעולם כתובת אשה קודמת, דאם טורפת מלקוחות קל וחומר ממתנה. וכ"ש לפי מה שהגהתי דאשה הכתוב כאן טעות דהכל לבעל מתנה, שטעה המגיה ודלג אותן. וגם התחכם בסוף ההגהות מרדכי בסוף כתובות סוף ע"ג, וז"ל: וא"ת מאי נפקא מיניה בין למר ובין למר וכו' עד תשלום הענין כי עמוק הוא מאוד, ונסכים בהלכה אם נזכה להתראות. ולא שאלו הפרטים לבד הם צריכים תלמוד אלא אף הרבה כמותם חי ה' צבאות, אלא שעתה באו לידי בעת קבלת מכתבך.
ומן הדין אי שומא הדרא בכתובת אשה הכתובה לשארנו מהר"ם, הלא אתך הקולמוס לבסס הדבר ולהטעימו אחר דעתך. ואם לא יראני אותם החכם להדיא היפך דברי אז לא אזוז ממקומי ואחזקה כארי וכלביא שלא להקימני. דברי אהובך בלב ונפש שלמה בן מהר"ר יחיאל לוריא ז"ל ה"ה.
וזאת אשר השבתי על דבריו אלה. כבר הארכתי בדברי הראשונים לחלק בין אחיזת עינים לאחיזת עינים, והוא האמת והנכון. ומה שכתב מכתו"ר מי הוא הנביא וכו', סוד ה' ליראיו +תהילים כה, יד.+ צא וראה בדברי תשובת מהרי"ק סי' ע"ו +ענף ב+ ובהגה"ת מיימוני החדשים שהגיהן מוהר"ם פדווא"ה ז"ל. +בפרק יא מהלכות ע"א אות ה. אמנם צ"ע מה שכתוב פה מוהר"ם פדווא"ה ז"ל. עיין במאמרי על המהר"ם בהדרום כרך כח עמוד קצ"ד, שהוא נפטר בשנת שכ"ה, ובתשובת מהרש"ל פה נזכר הזקן מהר"מ מלנדא יצ"ו, ועיין לעיל סימן נו הערה י"ח שהוא נפטר בשנת שכא. עי' לעיל סי' סד הערה י"ח. וכנראה שהמדפיסים הוסיפו ז"ל מפני שכאשר הדפיסו את הספר כבר לא היה החכם בחיים. ועי' בהקדמה לתו"ח של הרמ"א דפוס לבוב תרי"ח שכתוב: ואין אנו נוהגים כמסקנת הרב הגדול מהו' יוסף קארו זצ"ל. ובעיר הצדק ע' ו' בהערה מתקן ואומר שצ"ל יצ"ו במקום זצ"ל, וכן מצא בדפוס פיורדא+ וכן בספר בית יוסף סימן קע"ט +ביו"ד והוא בד"ה ומ"ש+, שכל אחד חלק בזו וכתבו דתרי אחיזת עינים הם. ומה שמכתו"ר כתב שהעלה דעתו בביאוריו, ראיתי אותן הדברים ואינם נראים כלל. אך הם מין שלישי באחיזת עינים, נגד התלמידים שאינן מבחינים בין טוב לרע ואינן יודעין לברר האמת מן השקר. ומה שכתב מכתו"ר שהסמ"ג לא יחלוק על הרמב"ם כו', כבר קדמוני מהרי"ק בתשובה +הע' מ'+ וכתב שהסמ"ג יחלוק בזה עם הרמב"ם. ומה שהרחיק מכתו"ר מה שהגהתי במרדכי בכתובות יפה הגהתי, אלא שהיה חסר מן ההעתק עדיין אין האשה וב"ח גובה ממקבל מתנה +נמצא שלמעשה מסכימים שניהם שהמתנה טובה ואין האשה ובע"ח מוציאים ממקבל מתנה. והמחלוקת ביניהם היא בלשון המרדכי+ וכן הוא בספר שלי +עיין לעיל הערות לה, ל"ז+, דוק מעלתך ותשכח שכן הוא. והגה"ת מעכתו"ר איני מבין, כי איזה גבייה שייכא כשקיבל מתנה הלא כבר היא תחת ידו וק"ל.
@שו"ת הרמ"א סימן סח
+בדפוס ראשון נמצאת פה הערה זו, מבלי להביא את גוף התשובה: מענין השומא בכתובת אשה אי הדרא, נדפס בתשובת מהרש"ל סי' נ+ מענין השומא בכתובת אשה אי הדרא, היא בתשובת מהרש"ל סי' נ' ונדפסה לעיל סי' ט' עד ותו לא מידי עכ"ל. וסוף תשובת מהרש"ל נדפס בכאן +אמנם לעיל בסי' ט' נוסף עוד קטע אחר ותו לא מידי שלא נמצא בתשובת מהרש"ל הנ"ל, ע"ש. וכל התשובה בסימן ט הם דברי רבינו, והרש"ל עונה פה על דבריו. ובקטע האחרון שם המתחיל ומההיא דפרק אלמנה ניזונית היא תשובת רבינו לדברי הרש"ל פה.+
ואשיב +בדפוס ווארשא כתוב: ואשוב+ ואומר הדין שכתבתי דלא הדרא שומא גבי כתובת אשה, ואזרת כגבור חלציך להראות פלאות לומר הפך נגדי, והחלטת הדבר לעצמך עד שלא בקשתני אפילו להראות דעתי אלא כאילו נפסק בבי דינא דבי נשיאה. חי ה' לולי אהבתך לא הייתי מגלה דעתי מאחר שלא בקשתני, אבל תורה היא ולא אמנע מלאומרה אם תקבל תקבל.
דע שכל הראיות שהבאת כבר ידעתי ראיותיהם ודחיותיהם וגם שאין להשוות לדינא דב"מ, אלא דאית ליה סברא רבה דלא עשו תקנה אלא גבי ב"ח משום ועשית הישר והטוב +דברים ו, יח+, כמו שפירש"י דלא נחית אלא אדעתא דמעות. משא"כ באשה דאדרבה עיקר שיעבודה על הקרקע כו', וגם בתחילה היה קרקע ברשותה וק"ל. ומש"ה כתב הטור +ח"מ סי' קג+ אהא דשמו לאשה בפרק המפקיד +ב"מ לה, א+, ושינה הלשון וכתב שמו לאשה בחובה משמע אבל לא בכתובתה. וכן יראה מלשון הר"ן +הכוונה היא לנמוקי - יוסף, והוא ברי"ף שם יט, ב. ועיין לעיל סי' ג, הערה כ'; יב, ס"ג; טז, נ"ח; מד, מ"ז; נד, ל"ז; צב, ס"ה ועי' ג"כ בדפוסי הש"ס סביוניטה שי"ד, הוצאת בראגדין שי"ב וריווא די טרינטא שי"ח שבמסכתות ב"ק וב"ב נדפס הר"ן ובב"מ נדפס הנמוקי יוסף+, שכתב שמו לה לפרוע לה מה שמחוייב לה והיא פנויה ואח"כ אינסיבה כו'. כל אלו הדברים מורים דוקא בחובה ולא בכתובתה. וכל זה יש לדחות, בפרט בדורות הללו שאינם מודים על האמת.
אבל הא לך ראיה ברורה, מדפסקינן בפרק אלמנה ניזונית +כתובות צח, א+ אלמנה ששמה לעצמה +שם: לא עשתה ולא כלום+ ולא כלום משום דאמרינן מאן שם לך, ותיפוק ליה דשומא הדרה לעולם בפרט מאחר שלא מכרה. ודוחק לומר דשמא איירי בהשביחה או נתייקרה דלא אמרינן שומא הדרה, דסתמא קאמר תלמודא. כך פסקתי והעליתי בחידושי +לדאבוננו לא נדפס ים של שלמה על בבא מציעא+, אבל בודאי הייתי יודע שלא תודה ותאמר שאין ראיה דשמא איירי בהשביחה או בנתייקרה. אלא שדרך מקרה מצאתי ת"ל שמהררא"י כתב בספר ת"ה סי' של"ט על ענין אחר, שדוחק לאוקמי סתמא דתלמודא בהשביחה או בנתייקרה ובנה על זה יסודו. א"כ הדין שלי יש לו יסוד ועיקר, השומע ישמע והחדל יחדל. אהובי בלב ונפש, אם לא יכנסו דברי באזניך יהי לך אשר לך, ואל תטריחני להעלות יותר בדברי הראשונים כ"א בדבר מחדש. ובדרך קצרה נעלה מהיום והלאה, כי הדברים ילאו ויבטלו הזמן. ואתה שלום וכסאך שלום. דברי שלמה לוריא.
@שו"ת הרמ"א סימן סט
+בכל ההוצאות נמצאת בראש התשובה הערה זו: תשובה זו יש לה שייכות (בהוצאת ווארשא: היא מסקנת) לתשובה כד לעיל המדברת מענין זה+ שלכ"ת +ר"ת: שלום לכבוד תורתו, בכל ההוצאות חוץ מהוצאת ווארשא כתוב פה שלש במקום הר"ת+, להיות הימים האלה יומי דטרידי בהו אינשי, אבא בקצרה ואשיב על קונטרס מעלתו ואפס קצהו המצטרך בעיני. כ"ת השיב עלי ממחלוקת ר' יוחנן ור' אליעזר דפליגי אם המכשיר בה מכשיר גם בבתה, אך להכשיר הבת לכהונה יותר מאמה לא עלה על דעתם. כבר העירותי זה הספק בעצמו בכתבי השני אשר כתבתי למעלתך. ובא התירוץ מבואר בדברי הראשונים כי המכשיר הבת לכהונה מכשרה מ"מ, דמאחר שהתירוה לבא בקהל לא חלקו בהכשרה. והגע עצמך, כשרוב פסולים אצלה מכח שהיא ארוסה איך נתיר הולד לקהל ולא נתירהו לכהונה משום חשש ממזרות, ויהיה הולד ממזר לזה וכשר לזה. אין בעיני כ"א חוכא ואטלולא. אלא ע"כ לומר דמאחר שהתירו הולד לקהל ואפילו לכתחילה ברוב פסולים הכשירוה ג"כ לכהונה, אע"ג דאמה לא תנשא עד דאיכא תרי רובי. והוספתי מדילי דבכל מקום שהתירו הולד לקהל התירוה ג"כ לכהונה אפילו כשהרוב פסולים מכח דרוב העיר אין משיאין לכהונה והיה אפשר להתירו לקהל ולאוסרו לכהונה, אפ"ה הכשירו הולד גם לכהונה ולא חלקו בהכשרו, מאחר שהאמינו לה על הולד מעוות לא יוכל לתקון האמינוה על כל דבר הנוגע בכשרותו.
שוב בא אלי מכ"ת בחורפיה מהא דאמרינן בגמרא +קידושין עד, א+: אבא שאול היה קורא לשתוקי בדוקי וכו' עד כמאן כר"ג, עד וא"ר יהודה הלכה כר"ג חדא להכשיר בה וחדא בבתה. הניחא למ"ד שלדברי המכשיר בה פוסל בבתה, אלא לדברי המכשיר בה מכשיר בבתה אבא שאול מאי אתא לאשמועינן. אי מהתם ה"א דוקא ברוב כשרים אבל ברוב פסולים לא קמ"ל. ודקדק מעלתו מדלא קאמר אלא, משמע דלא חזר בו מתירוץ הא בה והא בבתה ותרווייהו צריכי. והוכיח מזה מעלתו מה שהוכיח. דע אחי הגדול שפלפול זה קראתי מן, כי לא ידעתי מה הוא +ע"פ שמות טז, טו.+ כי איך יאמר אלא והתירוץ הראשון בתקפו עומד לדעת הפוסל בבתה, והרי זה כמי שאומר ר' אליעזר יתרץ הכי ור' יוחנן יתרץ הכי ואין כאן מקום לאלא. ורבו כמו רבו בתלמוד כאלה, ובעו"ה אין לי תלמוד כעת לראות בו וגם בסוגיא זאת אני כותב כחולם חלום +הר"ר יוסף כ"ץ כותב בסוף סימן א' של קובץ שו"ת שארית יוסף: זה כתבתי שנית להגאון מהר"ר מאיר מפדוא אחרי ששלחתי לו פסק הנ"ל המתחיל הובררנו לדון - והשיב לי הגאון הנ"ל אחר כך שאין לסמוך על דעתו לעת עתה כי מעיין התלמוד אינו בידו בעוונותינו הרבים ר"ל שהיה בעת שנשרפו הספרים על ידי שגזרו במדינות לועז בעונש גוף שלא ילמדו התלמוד וספר שמצאו שרפו בעו"ה. עיין מאמרי על המהר"ם מפאדובה בהדרום כרך כח עמודים קפ"ג, קפ"ד והערה קי"ד.+ והא דפירש"י רוב פסולים כגון ארוסה וכו' ולא פירש כשאין רוב העיר משיאין לכהונה, י"ל דחדא מינייהו נקט לכן בעשרה יוחסין נקט תרווייהו עיין מעל' שם.
שוב הקשה מעלתו אי אמרי' מגו דנאמנת לקהל נאמנת לשאר דברים למה פירש"י על פלוני וכהן הוא מיוחס הוא, למה לא פירשו כפשוטו ונאמנת לשווייה כהן. כבר נשמרתי מקושיא זו ומכיוצא בה. לא האמינוה אלא בדבר הנוגע לכשרות הולד, אבל לא לשווייה כהן או /תיבת או כפולה במקור/ או לפטור אשת הבעל מיבום וליורשו. ועוד דאפי' בעשרה כהנים ופירש אחד מהן ובעל ולא ידעינן מי הוא קאמר שמואל +יבמות דף ק עמוד ב+ דהולד אינו כהן מדכתיב והיתה לו ולזרעו אחריו +במדבר כה, יג+ דבעינן זרעו מיוחס אחריו, כ"ש הכא דלא ידעינן שהוא כהן אלא מפיה. ויש לפקפק על זה לומר כי מבלעדי זה א"א לפרש כהן ממש, דהא ר"ג דאמר נאמנת לא אמר לענין הכשר הולד. דע"כ לא קאמר ר' יוחנן אלא המכשיר בה מכשיר גם בבתה ממילא אבל דאיירי בבתה לא קאמר, דא"כ היה לו לר' יוחנן לפרש נאמנת עליה ועל בתה. אלא ע"כ מתני' לא איירי אלא בה, וא"כ ע"כ פירוש כהן מיוחס. והא דלא פירש ר' יוחנן נאמנת עליה ועל בתה, הוא לדעתי מדאמר רבי יהושע הרי היא בחזקת מעוברת מנתין וממזר עד וכו'. וע"כ לא קאמר אלא שפסולה לכהונה, אבל לא לאסור הולד לקהל דודאי ממזר אמר רחמנא וכו'. וא"כ בטוענת סברא היא דנאמנת מאחר דאין כאן אלא ספק איסור דדבריהם, ומר' יהושע שמעינן ליה לר"ג.
על התירוצים אשר השיב מעלתו על הג' ספיקות שעוררתי לא אשיב כי שערי התירוצים לא ננעלו +עי' סי' ו הערה ח' שהרש"ל משתמש בביטוי זה. גם מהר"ם מפאדובה, אבי המהרשי"ק, משתמש בו בשו"ת שלו סי' לב. ועי' במו"נ ח"ב פ' כה שכותב: ולא שערי הפירוש סתומים בפנינו, וכוונתו שיכול לבאר את הפסוק שלא יתנגד להנחתו+, אך בעיני הם רחוקים קצת. אמת מה שהשיב מעלתו על הספק הד', אחר המחילה דבריו רחוקים משכלי. ולא זו אלא אף זו, כי כמדומה מלשון מעלתו שגם הוא הרגיש בחולשת התירוץ שלו. ועל אשר הוסיף מעלתו להקשות למה השמיט הרמב"ם +פרק טו הלכה ג+ דין כותי ועבד הבא על בת ישראל דהולד פגום לכהונה, אשיב ואומר כי אפשר שהוא סובר דהולד כשר לכהונה, ולזה אמר כפשוטו באיסורי ביאה הולד כשר בסתם. וכן דעת הרי"ף כאשר הבין הר"ן מדבריו וכן הביא בשם רש"י +סוף פרק קמא דכתובות.+ ועם כל אלה יש לי ראיה להכשיר הולד לחליצה מדהכשירוהו לכהונה, ולא חיישינן לרוב הפוסלים אותו לכהונה על דעתי מטעם דלא חלקו בהכשר הולד, ממילא דהוא כשר ג"כ לחליצה ולא חיישינן לכותי מטעם דלא חלקו בהכשרו.
ואשר כתב לי מעלתו בשם הגאון מהר"י בצלאלש כי הסכים שלא לקרותו בשם רב להיותו בזיון לתורה כי נקל בעיני הבריות, כבר כתבתי למעלתו כי כמוני כמוך אם בעיניכם אין כתר זה הולמתו, כאשר לדעת האמת בעצמו כן הוא. אך אם כיוון לומר שהוא בזיון לתורה להסמיך פגום כמוהו, לדעתי לא גרע שתוקי מגר. וכמה גרים מצאנו בתנאים ואמוראים, וכן אמרו ז"ל +הוריות יג, א+: ממזר ת"ח קודם לכ"ג ע"ה. וידעתי שנוכל לומר דגר כקטן שנולד דמי ועדיף משתוקי, וממזר ת"ח הוא קודם לכ"ג עם הארץ אבל אין קורין אותו לס"ת בשם רבי. אך האמת מציץ מכל צד, והנה רבא אכשריה לרב מרי בר רחל ומנייה בפורסי דבבל +יבמות מה, ב ועי' תוס' שבת קנד, א ד"ה ואמרי לה+, ואף על זה יש להשיב. ויהי מה, זה דרכי כסל לדבר נגד מלכים ולא אבוש. ובפרט כי נדרש נדרשתי ממכ"ת לחוות דעתי באלה, ומענותנותיה דמר דברתי דברי. אך חלילה לי להרהר אחר המוסכם בבית דינכם הצדק. וכבר קבלתי זה ח' ימים מגילה עפה ומועפה מבעל הדין בעצמו מלאה סיג וחלאה. והסכמתי שלא להשיב לו אחרי רואי הסכמתכם. ועדיין לא הרציתי הדברים לפני מעלת א"א הגאון מכל הנכתב בינינו כי הוא זקן בא בימים ה' יוסיף ימים על ימיו, ופורק ממנו עול הכתיבה. +המהר"ם נפטר כשהיה זקן ושבע ימים. יש משערים שהוא חי בערך צ"ב שנים ומביאים ראיה מזה שבשנת שי"ג, כשנדפס קובץ השו"ת שלו, כתב עליו הג"מ ר' משה ב"ר זכריה כהן מקורפו הלא חייו נעימים הם עדנה ויעדיף על גבורות השמונים. נמצא לפי זה שבשעת פטירתו בפאדובה, בעשירי בשבט שנת שכ"ה, היה בן תשעים ושתים. מהר"ם שטראשון ברחובות קריה, בסוף ספר קריה נאמנה, כותב שהמהר"ם חי בערך תשעים שנה. אמנם בשו"ת רמ"א סי' נא ונב משמע שבשנת שכ"ב היה כבן שמונים, שכן בסימן נא ניתן התאריך שבט שכ"ב ובסימן נב כותב הרמ"א: וא"כ מאד הרע לעשות זה הרופא שתוקע עצמו להגיס לבו לומר אדרבה נגד גאון עולם זקן בן שמונים לגבורה שכל אדם נקראים אצלו כתלמידים. יתר על כן, יש לומר שדברי הרמ"א נכתבו שנים אחדות אחר שכ"ב, שהרי הוא ממשיך שם: על כן אחת דתו של הרופא להמית תאותו וישוב ויתודה חטאתו, ויקבל עליו כל מה שפסק עליו הגאון אב"ד של מדינות ויניזיי"ה לפני כמה שנים, וצ"ע+ ובבוא כתב מעלתו הראשון הצעתי לפניו שאילת מעלתו, והיתה תשובתו אלי כי אכתוב הנראה לעיני. ואולי בימי החג הבע"ל אשלח לו דברי מעלתו ודברי ודבר מה יראני אודיע למעלתך. +מזה משמע שהמהרשי"ק לא היה בפאדובה, ואולי שהה אז בויניציה במקום שהיה חבר הישיבה הכללית משנת ש"ו (אלף חמש מאות ארבעים ושש) ואילך עד פטירתו, ו' ניסן שנ"ז (אלף חמש מאות תשעים ושבע) בגיל ע"ח שנה. שבעת הזקנים מבין חברי הישיבה הכללית היוו את ועד הרבנים ממש. הם היו נוהגים לחתום על כל תעודה שיצאה מן הישיבה הכללית, ועל הסכמות לספרים הרבים שנדפסו בויניציה, והיו משמיעים קולם המוסמך בעניני הקהילה והחיים הדתיים. הזקן מבין שבעת חברי הרבנות היה מכהן כיושב ראש שלה - האישיות המפורסמת הראשונה בין רבני ויניציה הוא ר' שמואל יהודה קאצינילינבוגן (שי"ק), בנו של המהר"ם מפאדובה - רשתו של אביו, המהר"ם, היתה פרושה על כל מדינות ויניציה וכשנפטר בשנת שכ"ה, היה ר' שמואל יהודה למעשה לממלא מקומו בעמדה זו (ד"ר מ' א' שולוואס במאמרו על ויניציה בערים ואמהות בישראל, כרך ד עמ' ע"ו, ע"ז). בשו"ת מהר"ם מפאדובה סי' סח כותב: והנה כעת נמצאתי פה ויניציה עמוס התלאות מעסקי צרכי הגליל וקשה עלי להשיב בדברי תור' אם לא באהלי בבית מנוחתי שהוא כעת בפדווא"ה אשר שמה מקום קבוע לי בין העמודי' שלי לעסוק בדברי תורה בבית מדרשי אשר הספרים והחבירים שלי נכונים לי שמה, בכן בקשתי משלוחכם שימתין לי עד אשוב לביתי ואז אענה אשר בלבבי, ולא נתקרר רוחו באמרו שדרכו לפניו וכי האניה מוכנת להפרד ולא יוכל להמתין, מעתה שלא להשיב אותו ריקם אכתוב שורותי לבד תמצית כוונתי והסכמתי בקצור מאד. וע"ש סימן כ+
הנה נא אתנו יהודי אחד אשר קנה כל הרי"ף הנדפסים בסביוניטה +הרי"ף נדפס בסביוניטה בשנות שיד - טו+ והם יפים מאד והוא יתנם לי פה לדעתי בארבע שקוד"י וחצי משלנו האחד +משלנו האחד בסוגריים בד"א.+ ייעצני אדוני אם אקח אותם ואשלח עדיכם, ובעד כמה ימכרנו שם אם אשלח שם נ', ועצת מעלתו תנחני +המהר"ם ובנו הרשי"ק הצליחו במסחר הספרים והתעשרו מהגהת ספרים, הדפסתם ומכירתם. לעיל בסי' י דן רבינו בענין סכסוך שיצא מזה שהמהר"ם הדפיס את ספר יד החזקה עם הגהותיו בשותפות עם מדפיס אינו יהודי, ועי' שם סוף הע' א'. מרן הב"י השתמש בהוצ' זו של הרמב"ם (עי' הרב יקותיאל י' גרינוואלד בספרו הרב ר' יוסף קארו וזמנו ע' קפ"ב). המהר"ם לקח על שכמו להגיה את הספר ב"י, שהופיע על או"ח בשנת ש"י בויניציה. הב"י על או"ח נדפס בבית הדפוס של האדון מארק אנטוניא יושטיניאן, שהיה המתחרה של המהר"ם בהדפסת הרמב"ם הנ"ל. גם חלק יו"ד הופיע בשי"א, ופעם שניה שבכ"ד /בשכ"ד/. בהוצאה שניה כתוב: אז הראינוהו למופת הדור מ"ו ר"מ הגאון כמוהר"ר מאיר מפדואה ועל פי חכמתו שקלנו, לא סרנו ימין ושמאל. באותה שנה, שכ"ד, נדפס ב"י על או"ח שנית והוגה על ידי הר"ר שמואל יהודה קאצינלנבויגן, בנו של המהר"ם. בשו"ת מהר"ם מפאדובה סי' עז כותב: והאלוקים אנה לידי שהובא אלי עתה ספר שלא ראיתי מימי והוא ספר ארחות חיים נשלח לי מעיר קנדיא"ה להשתדל להדפיסו ויש בו חידושים רבים. כמו כן שלח הב"י כתבים אל המהרשי"ק ובודאי היתה כוונתו להדפיסם באיטליה שהיו בה בתי דפוס עבריים. כה דברי מהרשי"ק בהספדו על הב"י: כי מלבד ספריו הנדפסים עוד אזן ותקן ועשה ספרים הרבה, קצתם שלח אלי על האניה קונטרינ"ה על ידי ר' ברוך אשר ישנו פה אתנו והשקוקי' שללו אותם בתוך שלל האניה, ובכתב אשר השיב אלי הודיעני מחדושים רבים אשר חדש על בית יוסף כולו, ותשובות ושאלות כמות גדול וכתב כי ישלחם אלי. (בספר שנים עשר דרשות למהר"י מינץ שהוא המהרשי"ק ונקרא מינץ ע"ש משפחת אמו, דרוש עשירי).+, וש"ש +ר"ת: ושא שלום+ שארך ונרצע לאהבת מעלתו שמואל יהודה בן הגאון כמה"ר מאיר י"ץ קאצינלבוגן. יום ב' י"ב ניסן שי"ט לפ"ק. אם באולי שגיתי ידינני מעלתו לכף זכות, כי חי נפשי כתבתי על רגל אחת וטרדות רבות סבבוני מבית ומחוץ, שלום למע"כ.
@שו"ת הרמ"א סימן ע
+בהוצאה ראשונה נמצאת הערה זו: כבר נדפס בתשובת מהרש"ל סימן נ עד ומההיא דפ' אלמנה ניזונית. בהוצאת ווארשא נחלקה תשובת הרש"ל לסי' ט וסח, וזו היא ההערה שלהמו"ל פה למעלה.+ כבר נדפסה לעיל בסימן ט', וסופה מתשובת רש"ל לעיל בסימן ס"ח, ואין להכפיל הדברים.
@שו"ת הרמ"א סימן עא
+בכל ההוצאות פרט לדפוס ווארשא כתוב פה, הערה קצרה וז"ל: נדפס בתשובת מהרש"ל סי' מט וע"ל בסי' א. ואולי צ"ל עיין לעיל סי' ד, אבל גם היא אינה אלא חלק ראשון של תשובת מהרש"ל סימן מט. ועיין לעיל סימן ד הערה א' בנוגע לסדר התשובות העוסקות בענינינו.+ מה שנשאל הרמ"א והשיב ונדפס לעיל בסי' ג', וע"ז השיב מהרש"ל ונדפסה לעיל סימן ד', שוב השיב הרמ"א ע"ד מהרש"ל לעיל בתשו' סימן ח'. וע"ז השיב שוב המהרש"ל.
יסגא שלותך, וירומם דלותך, ויפוצו מעינותיך +בתשובת רש"ל כתוב: ויפוצו מלותיך+ אהו' שאירי המרומם משה י"ץ. מה שראית לחלוק על דברי שכתבתי שכ"ע מודים בטעמא שפירש הרשב"ם +ב"ב קנח, ב+ לפי שהראוי אינו נמכר, כלומר מאחר שלא באו הנכסים מעולם ליד אבי הבן וכתבת, וז"ל: וצ"ע דבר זה כי הטור כתב בהדיא סי' רי"א +בחו"מ+ דאף במקום דמכירתו מכירה, כגון במקום שאמר מה שאירש היום מכור לך אפ"ה יכולין לומר מכח אבוה דאבא קאתינן כו'. והרחבת בענין שהטעם שלא יוכל למוכרן כו' והטעם שלא באו הנכסים מעולם ליד האב תרי מילי נינהו, ודברי רשב"ם הוא בכלל דברי הטור אבל לא להיפך כו'. אשתומם על המראה, דאם כדבריך שהטור סבר דאפילו בנמכר ממש חוזר ומוציא א"כ אמאי לא כתב בנמכר ממש, כגון לרבינו תם שאומר שדה זו שאירש מאבא דהוי מכר +כתובות צא, ב תוס' ד"ה דזבנה לכתובתה דאמיה+, כמו שכתב הטור משמו בלי מחלוקת, ולא הוה צריך למידחק נפשיה ולומר במי שאמר מה שאירש מאבא היום, דאיירי דוקא במוכר מעט לצורך קבורת אביו והוא מילתא דלא שכיחא. אלא בודאי היכא דהוה מכר גמור פשיטא שאין הבן מוציא אפילו בטעמא דמכח אבי אבא קאתינא, אלא דוקא כה"ג שמכר לו מה שאירש מאבא היום שאינו מכר כלל לפי שאין אדם מקנה דבר שלב"ל, אלא שחכמים תיקנו הדבר משום כבוד אביו ומשום כדי חייו כדאיתא בפרק קמא דמציעא +טז, א.+ ואם כן דוקא היכא שהבן קיים הוי מכירה מדרבנן וכשיבא לידו לא יוכל לחזור, אבל היכא שמת בודאי אזלא המכירה, שהרי לא בא מעולם לידו כמו שכתב הטור. דאל"כ מה מועיל טעמא מאחר שלא בא לידו מאחר שקנאה ממש בקניין גמור. ויש נפקותא בדין זה, כי לפי דבריך אף היכא שאמר שדה זו כו' מוציא הבן מיד הלקוחות וליתא.
ומה שכתבת שהרי התוספות נמי לא ס"ל כדברי הרשב"ם שהטעם משום שאינו נמכר אלא עיקר הטעם משום דמכח אבוה דאבא קאתינא, דאל"כ מאי הקשו התוס' בתחלה הלא אין אדם מקנה דבר שלא בא לעולם כו', אדרבא היא הנותנת משום דאין אדם מקנה דשלב"ל יכול לומר מכח אבוה דאבא קאתינא. כך היא תמצית שאילתך כי שניתי הלשון שלך. כי באלף מחילות הרגשתי שלא הבנת אותו הדבור יפה, שכתבת וז"ל: שהרי ע"כ צריך להודות כשהוא גוסס כו', מה בא הודאת גוסס לכאן. אלא שהתוס' +ב"ב קנט, א ד"ה ולימרו+ מוכיח מגוסס שאין אדם מקנה דשלב"ל היכא שמת הבן קודם שנפל לו בירושה, אבל אין זה תועלת לדברינו. ע"כ אניח מזה ואומר לא אוכל להתאפק בודאי כי ניים מר אמר להא מילתא +יבמות כד, ב; בבא קמא מז, ב; נדה ס, א+, דבודאי לפי סיום קושט דברי התוס' שמפרשים שהבן מוציא בלא דמים סוברים כמו שפי' רשב"ם, אלא מקודם שהוכיחו שהבן מוציא בלא דמים היו מבינים התלמוד כפשוטו דאיירי לענין חזרת המקח, ואז בע"כ היינו מוכרחים לפרש שהמכר היה קיים לולא שהבן בא ומוציא מיד הלקוחות. וע"כ תמהו התוס' מה ששאל התלמוד ולימרו ליה אבוך זבין ואת מפיק, כלומר וזו היא שקשה בד"מ הלא אין אדם מקנה דשלב"ל ומש"ה מוציא ומבטל המקח. עד שהוכרחו לומר דמפיק בלא דמים קאמר, וזה נגד הסברא אם לא שנאמר שאינו נמכר ממש, דאי נמכר ממש נהי שבא היורש לבטל המקח מ"מ צריך לסלקו בדמיו שהרי קנה בקנין ממש. ועוד מאחר שלא נצטרך לאדחוקי ולומר דאיירי לענין בטול מקח אלא לענין דמי, למה לא נפרש דאיירי דוקא בכה"ג במה שאינו נמכר, אבל בדבר שנמכר אין הבן מוציא כלל מיד הלקוחות אפי' אתא מכח אבוה דאבא, שהרי קדמה מכירתו כדפי' לעיל בפסק הארוך +בסימן ד.+ ותדע שכן הוא, שהרי ר"י +בסוף התוס' שבהערה ז'+ מפרש בסוף הדבור דאיירי בנכסים שכתב האב לבן וכו' וס"ל לשלחו מתם כר' יוחנן דאמר לא קנה כו', מכלל לריש לקיש דאמר קנה לוקח לא אמרינן שהבן מוציא אף שבא מכח אבי אבא. ולפי דבריך שפי' יתכן לומר דאפילו כה"ג מוציא הבן אף שהוא נמכר ממש, ס"ס מאחר שלא באו מעולם הנכסים לידו שהרי היה לאב הזקן בהן קנין פירות כל ימי חייו, ונהי דלא הוי כקניין גוף מ"מ קרויין כנכסים שלא באו מעולם לידו. וע"ק לפי דבריך איך מבין הטור הסוגיא דיש נוחלין דקי"ל כר"ל +ב"ב דף קלו ע"א+ דאמר קנה לוקח, ואמאי אינו מוציא בנו מיד הלקוחות מכח אבי אבא, ואף אם תאמר שאין כאן בן כ"ש שיוציאו יורשי האב. אלא בודאי כל היכא שנמכר במכירה גמורה שוב לא יכול להוציא בכח ירושה אפי' אתא מכח אבי אבא, אם לא שתדחוק ותאמר מאחר שאביו הקנה לו גופו מחיים קרוי כאילו באו הנכסים לידו, אבל אין טעם לדבר. ועוד לפי דבריך שהתוספות ג"כ ס"ל כדברי הטור ואף היכא שנמכר מ"מ יכול הבן להוציא כו', א"כ אמאי הקשו בתחילת הדיבור הלא אין אדם מקנה דשלב"ל כו', אמאי לא תירצו דאיירי במכר לו מה שאירש מאבא היום כו' כדברי הטור. אלא בודאי אף כהאי גוונא אינו מכר לכשימות הבן מקודם, ואם כן מה זו היא שקשה בד"מ דלימרו ליה אבוך זבין כו' כדפרי'. וא"ל אמאי לא תירצו התוס' דאיירי במכר לו שדה זו וכפי דברי ר"ת, אפשר דלא ס"ל בפשיטות דברי רבינו תם, שהרי בפ"ק דמציעא +טז, א+ לא הזכירוהו אלא בפרק מי שהיה נשוי חילק ר"ת הכי מכח קושיא, ושם כתבו התוס' דאין ראיה לדבריו לפירש"י +עי' לעיל הערה ה'.+ גם מה שהביא ראיה לשם מהא דהכא ואוקי בשדה זו פשיטא שאינה ראיה, שהרי פירשו כל המפרשים דלא איירי הכא לענין מכירת המכר אלא לענין חזרת מעות שמוציא בלא דמים ממלוה, ועוד אפשר דס"ל /במקור נתחלפו כאן השורות, ומהמלים לפי האמת עד אין הבן דלהלן שייך לכאן/ מוציא מיד הלקוחות, ומש"ה לא ניחא להו /כאן צריך לבא המלים לאוקמי עד סוף הפיסקה והמלים לפי עד אין הבן שייך לעיל/ לפי האמת היכא דהוה נמכר ממש אין הבן לאוקמי בהכי כדפרישית לעיל.
ומה שהקשית על דברי שכתבתי שאף הטור בע"כ ס"ל ב"ח גובה בראוי מדקא פסיק שהבן מוציא בלא דמים, וכתבת כ"ש כשאינו גובה מן הראוי והרחבת המליצה ובסוף כתבת, וז"ל: ואין להקשות על דברי מניין לטור שהבן מוציא בלא דמים שהרי התוספות לא הוכרחו לזה אלא מכח קושיית כו', עד די"ל דמסתבר לטור דהא בהא תליא כו' וכשם שאין מכירתה מכירה ה"ה שמוציא בלא דמים כו' ע"כ. כך דרכך בכל מכתב שעשית עצמך כאילו אינך מרגיש. פשיטא שזו היא עיקר ראייתי ויסודי שהרי התוס' לא הוכרחו לזה אלא מכח קושיא, הא לאו הכי היו מפרשין כפשוטו לענין ביטול מקח וכ"כ הרשב"א להדיא. +מובא במגיד משנה פ' כב מהלכות מכירה הלכה ז. אבל תמוה שהרי שם אומר בפירוש שהבן מוציא מיד הלקוחות בלא כלום אבל הוא עצמו חייב לשלם דמי המכר שקבל מהם, וע"ש. ואולי צריך להיות פה הרשב"ם במקום הרשב"א, שכן הוא מדגיש בסוגיא הטעם שהבן מוציא מפני שמכירת האב לאו כלום היא, ואינו מזכיר שהבן מוציא בלא דמים. וכן משמע ממה שאומר הרש"ל אח"כ וכמו שפירש הרשב"א.+ ומנין לו להטור לפסוק שיוצא בלא דמים. ומה שלא הזכירו הרמב"ם והרשב"א +עי' הערה הקודמת+ בדבריהם דמוציא בלא דמים כו', אדרבא זהו סיוע לדברי שהכל תלוי במה שאינו נמכר שהזכירו בדבריהם דאז מוכרחים אנו לפרש דאיירי שהבן מוציא בלא דמים מכח קושית התוס', וכמו שפירש הרשב"א. אבל לפי דבריך שכתבת שהטור מיישב השאלה בע"א ומוקי תלמודא דאיירי בכה"ג שמכר לו מה שאירש מאבא היום ששפיר נמכר, א"כ מניין לו שהבן מוציא בלא דמים אם לא כדפי', שאף הטור סבר כדעת התוס' אלא שרבותא קמ"ל, דאף בכה"ג שמכר לו מה שאירש מאבא היום אפ"ה הבן מוציא לפי שאינו מכר כלל כשמת הבן בחייו, וכדפרישית לעיל. ועוד שדבריך סותרים זה את זה, שכתבת דהא בהא תליא בלא ראיה ואדברי הרא"ש דקדקת בפסק שלך מניין לו שהבן מוציא בלא דמים א"ל שקשה להרא"ש קושית התוס' כו', אלמא דבלא ראיה וקושיא א"ל +ר"ת אין לומר+ שהבן מוציא בלא דמים. אף שבאותה ראיה שכתבת בפסק שלך שהרא"ש בודאי קשה לו קושית התוס', וז"ל ויש להקשות דמנ"ל להרא"ש דאפי' הדמים שקיבלו אין צריך להחזיר אלא ודאי גם לו קשה הקושיא של התוס' למה הוא קשה בד"מ דילמא היינו טעמא משום דאינו נוטל בראוי, ולכך פירש דלזו הוא הקשה דאפילו הדמים שקיבל אינו צריך להחזיר ובזו אינו מספיק טעם דראוי, וכן כתב הר"ן להדיא כו' עכ"ל.
חי ה' לא אדע מה אשיב חורפי דבר, כי מרגיש אני שלא ירדת כלל לשורש של דברי התוס' עד שעוררתי אותך בעינן /שמא צ"ל: בענין/. אדרבה כשאנו מפרשים שאיירי שהבן מוציא מיד הלקוחות אז קשה תיפוק ליה שב"ח אינו נוטל בראוי, ואכתי מה קשה בד"מ שהבן מוציא מיד הלקוחות בלא דמים. אבל כשאנו מפרשים דאיירי בביטול מקח איך בא לכאן קושיא דב"ח אינו נוטל בראוי, הלא מדבר העניין בביטול מקח. וכן דברי התנא מקושרים מאחר שאיירי שמוציא בלא דמים כו' תיפוק ליה דב"ח אינו נוטל בראוי, וכן כתבתי בפסק שלי. ובטוח אני במעלתך שעכשיו ירדת לשורש של הענין אבל לא מקודם. וכן מה שכתבת דמוכח שפיר מדברי הר"ן אף היכא דלא מהני טעמא דראוי אינו משתעבד כפי מה שתירצתי דברי התוס', דאף אם הב"ח אינו נוטל בראוי מ"מ הוא קשה בד"מ שיוציא בלי דמים ויהיה עדיף יותר ממורישו כו'. ומר הבין ממה שב"ח אינו גובה בראוי ומה שראוי אינו משתעבד הכל אחד, וטעית טעות גדול. דבודאי התוס' סברי להו אף לפי תירוצם דראוי משתעבד דהיינו דשלב"ל, דאל"כ אף האב היה מוציא בלא דמים שהרי לא היה לו עליו שיעבוד כלל אלא שהיה מחוייב לשלם הממון שקבל ממנו. ומ"מ יש נפקותא בדין, שאם היה מוכר אח"כ לאחרים היה מכר אפילו אין לו לשלם דמיו ללוקח ראשון ודוק. ואתה תמהת עלי במה שכתבתי שאף רשב"ם ס"ל דראוי משתעבד מאחר דהבן מוציא בלא דמים, וכתבת מי יתן ואדע דברי מר כ"ש אם אינו יכול לשעבד דהבן מוציא בלא דמים כו' ע"כ. האלהים בושני מדבריך, כי לבך לב ארי +ע"פ שמו"ב יז, י, ועי' סי' ו ט'; כד, י'; סד, ח'+ ואיך נכשלת בזה. דאם יסבור רשב"ם דראוי אינו משתעבד לא יכול לפרש כלל דשמעתא איירי שהבן מוציא בלא דמים ומכח דקאמר מכח אבי אבא קאתינא וזו היא שקשה בד"מ, דס"ס הדר קושיא לדוכתא מאי קשה בדיני ממונות הלא לא משתעבד מעיקרא ולא חל עליו שיעבוד ופשיטא שמוציא בלא דמים. ותמה אני איך הבנת דבור התוס' +ב"ב קנט, א ד"ה ולימרו ליה+ שכותבים ופירש ריב"ם דאיירי שמוציא בלא דמים כו' ולפי זה צ"ל דס"ל דאדם משתעבד בדשלב"ל כו', איך מקושר זה לזה א"ל כדפרישית. אבל מה שפירשו התוס' אח"כ דב"ח נוטל בראוי כו', על זה כתבתי שאינו תירוץ מוחלט כו' כמו שפירשתי, דאפילו אינו גובה מן הראוי מן היתומים מ"מ קשה הוא בדיני ממונות שיוציא בלא דמים, אבל אי לא הוי אפילו משתעבד כלל פשיטא שמוציא בלא דמים. פקח עיניך בדברי התוס' וראה שזה שיכול לשעבד דשלב"ל כו' וב"ח גובה בראוי תרי ענייני הם מכל וכל. ועוד איך הבנת בפסקי שכתבתי שהתירוץ של תוס' אינו מוחלט ויכילנא לומר שב"ח אינו גובה בראוי, וא"כ איך כתבתי בסוף דאם יסבור רשב"ם כתוס' דס"ל דראוי משתעבד כו' א"ל כדפרישית, אלא שלא דקדקת יפה.
ועתה כל מה שהקשית על דברי אין בו מתום, ודבריך בפסק הארוך אשר קבלתי הכל מוסתר ונפרך מיניה וביה אם תעיין בכתבי היטב בלבך ותודה על האמת, וא"ל יהא כמוס אצלך ולא תצטרך להשיב עוד. ומה שכתבת ותמהת עלי לפי טעמך שמלוה נקרא מוחזק לגבי ב"ח וכתובה לפי שהם קדמו למלוה ואז היה מוחזק, והקשיתי א"כ לא יגבו ממלוה שקודם להן כו', ודחית אותה בקנה רצוץ דמשום לא פלוג כו'. אטו משום לא פלוג יוציאו ממון היתומים שלא כדין, שהרי אין כאן תקנה שיפול עליהם לומר לא פלוג כי לפי דבריך מכח דינא גובה מן הראוי. בשלמא לפי פירושי שכתבתי דאלמוה רבנן לכתובה ועשאוה מלוה לגבי מוחזק כדי שלא יפקיע כל אדם כתובת אשתו באשראי, לפי זה שייך לומר לא פלוג דמאחר שאלמוה לכתובה א"כ גביא מכל הלואה דלא אלמוה למחצית. ומה שהקשית אתוס' דפרק מי שמת +שם /ב"ב קנ"ט/+ שכותבין שאין להוכיח שב"ח גובה בראוי ממה שגובה ממלוה דהיינו משום דר' נתן כו', תיפוק להו משום טעמא דכתובה. שזה לק"מ, דלמה להו לאדחוקי משום טעמא דאלמוה מאחר שגובה מן הדין משום דר' נתן. ועוד הא דכתובת אשה גובה ממלוה לא כך ברירא להו להוכיח טעמא מינה אלא (שהוכיח) [שהוכיחו] דין זה מפרק הכותב +הכונה לתוס' ב"ב קכה, ב ד"ה ואין ע"ש+ אבל לא נאמר להדיא בשום מקום. לאפוקי ב"ח לכ"ע גובה ממלוה כדאיתא להדיא ביש נוחלין +קכה א.+ וכן יראה להדיא מאשרי דפרק יש בכור +בכורות פרק שמיני סימן יא, וז"ל הרא"ש: והשתא דתקון רבותינו הגאונים ז"ל שיגבו האשה וב"ח ממטלטלי דיתמי גובה אשה כתובתה ממלוה דיתמי אפי' גבו מעות דכיון שעשו מטלטלי כמקרקעי הוו להו כמו יתומים שגבו קרקע בחוב אביהם דב"ח גובה מהן מדרבי נתן, וכן עמא דבר להגבות לנשים כתובתן ממלוה בעליהן ואפילו מלוה דעובד כוכבים ועיין ג"כ בבבא בתרא קכה, א תוס' ד"ה לטעמייהו+, שכתב שב"ח גובה מדר' נתן וגבי כתובה כתב דעמא דבר להגבות כו' משמע דשניהם כחדא גובין, שהרי לא חילק אלא שזה מכח הדין וזה מכח המנהג שאלמוה לכתובת אשה. ובמחילה מר פסק הדין לפי תומו שלא כשורה, שכתובת אשה אינה נגבית אלא ממלוה שלוה אח"כ כי לא אישתמיט בשום פוסק שבעולם אלא סתמא כתבו שב"ח וכתובה גובה ממלוה, ועוד שהתוספות פרק יש בכור +בכורות נא, ב ד"ה ולא בראוי+ השוו לגמרי כתובת אשה לב"ח אף בטעמא דר' נתן, וכתבו שבין ב"ח בין כתובת אשה גובה ממלוה מדר' נתן אלמא דדין אחד להן. רק שלא מלאני לבי לומר שטעמא דר' נתן מספיק בכתובת אשה מאחר שלא ניתנה כתובה לגבות מחיים כאשר כתבו התוס' בכמה מקומות בגיטין ובב"מ +אולי כוונתו לתוס' גיטין יג, ב ד"ה תנהו דלא תקינו מעמד שלשתן בכתובה דאפשר שלא תבא לידי גבייה לעולם וכן כתבו בב"מ כ, א ד"ה ש"מ, א"כ כוונתו שכמו שלא תקנו מעמד ג' כן אין דין דר"נ+, והעליתי אותם הדברים בחיבורי.
ותמה אני עליך לפסוק במהירות שכתובת אשה אינה נגבית ממלוה הקודם לה. ומה שהקשית לפי טעמי שלא יפקיע כו' הלא בימי חכמי התלמוד כו' לא היתה כתובה נגבית ממטלטלי דיתמי, אלא דלא חשו חכמים להפסד כתובה אצל מטלטלי משום דלא היה שכיח כו'. אמת מה יפה הקשית, אבל מ"מ אומר אני נהי דעיקר סמיכתה אמקרקעי איכא למיחש להפקעה, דאי אפשר לאדם או שלא יהא בעל קרקעות או בעל היקפות ואשראי ואם היית אומר שאין הכתובה נגבית ממלוה אלא מקרקעותיו, רוב בני אדם לא יהיו בעלי קרקעות אלא בעלי היקפות ואשראי כדי שמפקע כתובה. אבל מאחר שהיא נגבית אפילו ממלוה בשום פנים לא מפקע כתובתה, שהרי אף המלוה נגבית ממקרקעי ותמצא שתגבה ממקרקעי בכתובה. ועוד אפשר בלא הפקעה אלמוה לכתובה שתהא נגבית אף ממלוה הנגבה ממקרקעי, דשכיחי יותר ממטלטלין בימי חכמי התלמוד +עיין לעיל סימן ח הערה כ"ב.+ דברי שלמה לוריא.
@שו"ת הרמ"א סימן עב
שאלה: ראובן שהיה חייב לשמעון סך מה ולוי אחי ראובן נשתעבד עמו נגד שמעון בעד החוב ההוא, ואחר כלות זמן הפרעון בא שמעון לגבות מעותיו והרויחו הזמן ביחד ולא נשתעבד ראובן נגד שמעון. רק לוי דבר עם בן ראובן שנכנס עמו לשעבוד נגד שמעון, ונתנו על זה כתב ידן ערבים קבלנים זה כנגד זה כדרך הארץ. לאחר ימים נפלה מחלוקת בין ראובן ללוי אחיו וחשבו יחד, ואמר לוי לראובן הלא אני מחוייב לפרוע בעדך במקומות שנשתעבדתי בעבורך, וחשב גם חוב זה של שמעון עם שאר חובות. ואחר כך השוו עצמן האחים הנ"ל שלוי יפרע כלל החובות שנשתעבד בעד ראובן אחיו, ונגד זה עשה לו ראובן פטור על מה שבידו משל ראובן. ואחר כך בא שמעון לגבות חובו מלוי, ובן ראובן טען הלא אתה ידעת שאין לי פרוטה בזה החוב אלא שאני נכנסתי ערב בעד לוי דודי, וערב שלא בשעת מתן מעות לא משתעבד בלא קנין +ב"ב קעו, ב+, ושמעון מודה בדבר שבן ראובן נתערב בעד לוי. זאת ועוד אחרת נפל בזה, כי בן ראובן טען על לוי מאחר שנתערב בעדו לשמעון שיפטרנו, ולוי כופר ואומר שלא נתערב בעדו ושיש לו חלק בערבות בעד ראובן כמו שהוא נתערב בעד ראובן, ולא שנתערב בן ראובן בעדו רק בעד אביו ראובן. והלה בן ראובן תופס משל לוי ואומר, מאחר שאני מוחזק משלך ואין כאן רואה אני נאמן לטעון כנגדך שערבתי בעדך נגד מה שבידי במיגו דאי איבעיא איכפר בשלך במה שבידי, ולוי טוען שלא אמרינן מגו נגד השטר, עכ"ל השאלה.
תשובה, ברור הוא דערב שלא בשעת מתן מעות לא נשתעבד וכדפסקינן בהדיא בגמרא סוף ב"ב +שם /ב"ב קע"ו ב/.+ ואין חילוק בזה בין קבלן לשאר ערב, מדקאמר התם הא דאמר ר' יוחנן הלכתא כר' ישמעאל, דאמר ערב היוצא לאחר חתום שטרות גובה מבני חורין פליג ארב נחמן, דאמר ערב שלא בשעת מתן מעות בעי קנין. ואם היה לחלק מנ"ל דפליגי, דלמא ר' יוחנן בקבלן קאמר ורב נחמן מיירי בלא קבלן, אלא ש"מ דאין לחלק. וכן כתב בח"מ סימן קכ"ט +בטור חושן משפט+ בהדיא, דבכל מקום דבערב לא משתעבד גם קבלן לא משתעבד ושאין לחלק ביניהם אלא לענין שיעבוד כתובה. וכן נראה שם דעת הרא"ש והתוס' +ברא"ש סוף ב"ב סי' נ, והתוס' קעו, א ד"ה והלכה+ דקבלן ג"כ בעי קנין, והוא דגריס שם והלכתא ערב דב"ד לא בעי קנין ואידך כולהו בעו קנין ואפילו ערב קבלן בכלל, כדמשמע במרדכי שם +סוף ב"ב סימן תרנ"א.+ וגירסת הרא"ש הוא גירסת הרי"ף והרמב"ם פכ"ה מהלכות מלוה ולוה +הלכה ב, ועיין בתשו' השייכות לס' משפטים סימן טז.+ ואף ע"ג דרשב"ם לא גריס ואידך כולהו בעו קנין, לאו משום דאית ליה דקבלן לא בעי קנין אלא משום דלא צריך למגרס הכא, כמו שכתבו שם התוס' טעם גירסת הרשב"ם +בכל ההוצאות כתוב בטעות הרשב"א.+ ומאחר דכל הני רבוותא ס"ל דקבלן בעי קנין פשיטא דפסקינן כוותייהו, ודלא כר"ת שכתב המרדכי בשמו +וכן מביא בהגהות מיימוני בפכ"ה מהלכות מלוה ולוה אות ג+ דקבלן לא בעי קנין +מן אלא משום דלא צריך למגרס הכא עד פה בסוגריים בדפוס א'.+ גם אין לחלק בין נתן לו שטר על הערבות בין ערב לו בעל פה, דבכל ענין לא משתעבד בלא קנין כמו שכתב הטור בהדיא סי' הנ"ל וכן כתבו התוס' שם בהדיא בשם ר"ח.
ולכן נראה דאם בעל השטר מודה שבן ראובן אינו אלא ערב בעד לוי ושלא היה בשעת מתן מעות פשוט הוא דבן ראובן פטור, ואם יש כפירה ביניהם צריך בעל השטר לישבע. ואע"ג דכתב המרדכי סוף גט פשוט +ב"ב פ"י סימן תרנב+, דאם החזיר לו שטרו או משכונו הוי כערב בשעת מתן מעות וכאן החזיר לו שטרו שהיה משועבד בו +בכל ההוצאות כתוב פה בן+ ראובן, וא"כ נכנס בנו במקומו והוי כערב בשעת מתן מעות. נראה דשאני כאן, דלא ידע הערב מחזרת השטר על פיו ובזה לא נתחייב הערב, דלא נתחייב הערב אלא במה שיודע והוא פשוט. ועוד, דכאן לא החזיר כל השטר אלא שחילק עצמו מראובן ועדיין שיעבודו של לוי קיים ולאו מידי עבד על פי בן ראובן, כי ידוע שאף אם היה ראובן משועבד אי אפשר לגבות ממנו אלא מלוי שהוא עתיר נכסי, מיהו צ"ע. אך נראה לזכותו מטעם שני, דנאמן לטעון שנתערב בעד לוי ושהוא החייב, במיגו דאי בעי כפר מה שתחת ידו. דאמרינן מיגו במקום שטר כדאמרינן בסוף המוכר בית +ב"ב דף ע, ע"א+, דהמפקיד אצל חבירו בשטר יכול למימר ליה החזרתי ולא יוכל למימר שטרך בידי מאי בעי במגו דנאנסו. וכן פסקו שם הרי"ף +הרי"ף אינו שם בב"ב אלא במסכת ב"מ סוף פרק המפקיד מביא דין זה, ע"ש ותמוה שהמפרשים אינם מסמנים בב"ב שפסק הרי"ף נמצא בב"מ+ והרא"ש +ברא"ש שם סימן יג+ וכן פסק הרמב"ם פ"ב דהלכות שכירות +בכל ההוצאות רשום פ"ג, אבל הוא בפ"ב הלכה יב+, וכן אמרי' פ"ב דכתובות +יט, ב+, דאמר מר בר רב אשי עדים שאמרו מודעא היו דברינו נאמנין במגו דאי בעו אמרי אין זה כתב ידינו. ואע"ג דרב נחמן פליג התם וס"ל דאין נאמנין, דמאחר דמודים בשטר לא אתי בעל פה ומרע לשטרא, הלא פסקו כל הפוסקים כמר בר רב אשי דנאמנים. ועוד דמוכח התם מדברי התוספות +שם /כתובות/ יח, ב תוס' ד"ה אין נאמנים+ דאמרינן מגו במקום השטר, דהא מקשו התם אהא דאמרינן התם במתני' עדים שאמרו אנוסים היינו קטנים היינו אם כתב ידם יוצא ממקום אחד /אחר/ אינן נאמנין, ומקשו התם ואמאי לא מהימני במגו דאי בעו אמרו פרוע הוא, ומשני דמאחר דמקויים הוא ואנן סהדי דלא היו פסולים ואנוסים הוי כמגו במקום עדים וכו'. והשתא איכא למידק דהוי כמגו במקום השטר, אלא ש"מ דאמרינן מגו במקום שטר אם לא במקום דאנן סהדי דמשקר בטענתו דהוה מגו במקום עדים. אבל במקום דליכא למיקם עלה דמילתא פשיטא דאמרינן מגו במקום שטר.
וכ"ש בנדון דידן דליכא כאן שטר כלל, דהא בן ראובן לא נשתעבד רק נגד שמעון ולא נגד לוי ומאי מהני שטרו של שמעון ללוי דלא נאמר מגו בזה. ופשיטא דאם כבר פרע לוי לשמעון הוה מצי בן ראובן למטען נגד לוי פרעתי לך, כמו דאמרינן פרק גט פשוט +ב"ב קעד, ב+ לגבי ערב שיצא שטר חוב מתחת ידו אינו יכול לגבות באותו שטר אלא א"כ כתב לו המלוה קבלתי דהוי שלוחו של מלוה וכמו שפסק הטור סי' ק"ל +בח"מ+, א"כ שמעינן דאין זה השטר שייך לגבי הערב כלל. וה"ה בכאן אין זה השטר שייך ללוי כלל ואם כן אמאי לא נאמר מגו כנגדו, דלא יוכל למימר שטרך בידי מאי בעי דהא לית ליה שטר מיניה כלל. וכן כתב הטור בהדיא סוף סי' ע"ז +בכל ההוצאות רשום פה סימן ע"ד והוא בטור ח"מ סו"ס עז+ וז"ל: איש ואשה שלוו מאחד היא חייבת לפרוע החצי מכתובתה, שהיא לענין חצי החוב כאילו לותה בפני עצמה. ואם הבעל או יתומים פרעו כל החוב חוזרין ונפרעין ממנה החצי, ואם הבעל קיים והיא טוענת אתה לקחת כל המעות אלא שאני נכנסתי עמך בשטר אינה נאמנת אלא במגו דפרעתיך החצי, עכ"ל. הרי קמן נדון דידן בעצמו, דפסקו דבמקום דאית ליה מגו דפרעתיך יוכל למימר אתה לקחת כל המעות אלא שאני נכנסתי עמך בשטר. וה"ה כאן במיגו זה דיוכל למימר אתה לקחת הכל במגו דאי בעי כפר ליה מה שתחת ידו, והוא פשוט לדעתי. ועוד נראה כאן לזכות בן ראובן נגד לוי, מאחר שהוא כתב לראובן שהוא יפרע כל חובותיו שנשתעבד בעדו א"כ צריך לפרוע גם זה החוב דזהו ג"כ מה שנשתעבד בעדו, דהא אם ירצה שמעון יוכל לתבוע מכל +נ"ל שצ"ל לתבוע ממנו כל החוב+ החוב א"כ זהו מקרי ג"כ בכלל חובותיו +בהוצאה ראשונה כתוב פה ע"כ נמצא בהעתק ובהוצאות מאוחרות הכניסו את זה בסוגריים.+
@שו"ת הרמ"א סימן עג
שאלה בני עיר אחת שנשאו ונתנו זה כמה שנים בעיר אחרת באשר היא שייכא לב"ד שלהם והיא שייכא לפרוורא דידה, ולא מיחו בני העיר בהן משום קדירא דבי שותפי +עירובין ג, ב; ב"ב כד, ב.+ ואף כי לפעמים גברה ידן של הנושאים והנותנים שלא מיחו בהן, אבל כל פעם צווחו בני העיר על הנושאים ונותנין במקומן בלי רשותן ולית דאשגח בהו. ולבסוף נתגלגל הדבר עד שתקפה ידן של בני העיר, והכריחו הנושאים והנותנין לדין. וישבו דיינים על זו ומצאו פשר דבר בין בני העיר ובין הנושאים והנותנים, שכל זמן שיהא להם שותפין בעיר הגדולה שנושאין ונותנין שמה יתנו סך מה לעזר המס של בני העיר, ואז לא יוכלו למחות מלישא וליתן עמהם. ועמד כך זמן ארוך, ותוך כך נשתרבב מריבה בין בני העיר ובין מקצת הנושאין והנותנין, באמרם שפגעו בכבודן וזלזלו את בני העיר. ונתקבצו כתרנגולים של בית בוקיא +יבמות פד, א+, ועמדו ראשי וטובי העיר ותקנו שלא ליתן עוד לבני עיר אחרת לישא וליתן בעירם. וגזרו על בני עירם בגזירת הקהל לבלתי השתתף עוד עם בני העיר אחרת. ועל זו מתרעמים בני עיר אחרת, באמרם האיש אחד יחטא ועל כל בני עיר אחרת תקצופו +במד' טז, כב.+ ועוד, שאין כח לכם למחות בנו מלעסוק בעירכם, מאחר שכבר נתפשר הדבר בינינו. ועוד, שבגזירותיכם אתם מזיקים לרבים מבני עירכם שחפצים בנו מאחר שאנו מוזלים סחורותינו גבייהו, ואף שמקצת בני העיר רוצים להשתתף עמנו. ובני העיר אומרים אף אם נתפשר הדבר תחילה יש לנו כח לגזור ולתקן מה שנרצה בפרט על בני עירנו, שלא להשתתף עמכם. ואף כי הפשרה אינה נצחית, רק יש כח לבני העיר לתקן מה שירצו ואין מוחה בידם. עכ"ל השאלה הראשונה.
עוד שנית נשאלה שאלה, כי אלו בני העיר רוצים לכוף אלו הנושאים והנותנין בעירם שיעמדו עמהם לדין בעירן בעבור קצת תביעת מסים שיש להם עליהם, מאחר ששייכין לב"ד שלהם ואב ב"ד אחד לכולהם /לכולם/. ואלו אומרים שאין מדינם להיות נתפסים בעון כל עירם, אך רוצים לציית להם בעד חלקם. ועוד נוסף שיש להם שטר חירות לפי דבריהם, שזה זמן מה עמדו ב' ראשי העיר עם בני עירן ביריד לובלין לפני פרנסי המדינה, ומיצעו ביניהם שבני העיר הגדולה לא יהיה להם כח להשתדל על בני העיר הקטנה להזמינם לדון לפניהם ולא בשום השתררות, מבלעדי אם יתרגש ח"ו שום בלבול כללי לצורך מס או לצורך עלילות שקר ח"ו, שיהיו בני ג' המדינות יחד בפירוש. אזי על אותן חילוקים יכולין בני העיר הגדולה להזמין בני העיר הקטנה לדון בעיר הגדולה +הקטע שיהיו בני ג' המדינות יחד מהווה התחלת ההתאחדות לעניינים כוללים, שאח"כ התפתח מזה ועד ארבע ארצות. וכן נמצא זה בשו"ת שארית יוסף סי' מב: ובזה אסיים כי מ"כ הראה לי הראיו' שכתבה לדייני דג' ארצות ולא הועיל למ"כ ופסקו מה שפסקו. עיין בפנקס ועד ארבע ארצות לישראל היילפרין ע' יח שמביא ציטטה מפנקס קדום של ועד מנידת /מדינת/ ליטא, וז"ל: ביררנו תשעה ראשי מדינה ושלשה רבנים ובכל יריד ויריד דלובלין ישבו שלושה ראשים ורב א' עמהם לראות בטובת הכלל שלא תבא ח"ו פרץ וצוחה ברחובותינו, הן מצדנו הן ח"ו מצד המלכות - ועוד תקננו שבכל יריד ויריד שבלובלין יבררו ראשים הנ"ל שלשה דיינים להיותם מוכנים לישב בדין שמוע בין אחיהם כגדול כקטן ישמעו ועל פיהם יהיה ויקום כל דבר - ואשר יעשה בזדון לבלתי שמוע אליהם יהיה מוחרם ומנודה ונלכד בכל העונשין הנ"ל. ויהיה כח ביד הדייני' להכריזו בבתי הכנסת ולענשו כפי ראות עיניהם ולתפסו בידי גויים ככל הישר בעיניהם יעשו.+ ובני העיר הגדולה +המלים ובני העיר הגדולה באותיות רש"י ובסוגריים בדפוס ראשון+ משיבים שאלו התביעות הם כללים, ועוד נוסף כי אינן מזמינין אותן לדון לפניהם רק לפני אב"ד שלהם. ומאחר שבלאו הכי נמצאים בעירם מכח עסקיהן יש להם לעכבן עד שיצא דינם לאורה. אלה הדברים הנשאלים.
א. תשובה על ראשון ראשון ועל אחרון אחרון. דבר פשוט שאין כח לטובי העיר לתקן דבר כי אם על פי הדין והמשפט ולא לילך בחזקה עם היחידים, ואין לרבים כח לגזול היחיד כמו שכתב מהרי"ק שורש א' על מעשה כזה. וכזה כתב הרשב"א בתשובה +שו"ת הרשב"א ח"א סי' תשפח+ והביאו בר ששת בתשובה סי' תע"ז: ועל קהל א' שרצו לעשות תקנה שיפרעו מס מכל נכסים שיש להם בעיר זו או בעיר אחרת, והיו עושין זה כדי לחייב יחיד אחד שדר ביניהם. +שם בריב"ש: שהיו לו נכסים מחוץ לעיר. ועיין על אודות הריב"ש לעיל סימן ו הערה כ"א.+ והשיב, וז"ל: מה שאמרת שיש לקהל לעשות דינים וחוקים בדבר זה נ"ל שאין זה אלא גזל ואינן יכולין להתנות על הגזילות וכו', והאריך שם הרב בזה. ולכן פשוט הוא שאין כח ביד בני העיר לתקן תקנות רק מה שבידן מכח הדין ולא מה שתעלה על רוחם, וזה לא היה ולא יהיה. ולכן נצרך בזו לירד לעומקא דדינא.
גרסינן ב"ב +ח, ב+: רשאין בני העיר להסיע על קיצתן וכו'. וכתב שם המרדכי +שם סי' תפב+ בשם תשובת אבי העזרי, דיש כח ביד טובי העיר לתקן מה שירצו דמאחר שהובררו לתקן בעירן הנראה בעיניהם הפקר ב"ד הפקר, ויש כח בידן לענוש על זה. אמנם ר"ת ור"י ממי"ץ ושאר הגאונים חולקים כמו שכתב שם המרדכי, וס"ל דאין כח ביד טובי העיר לתקן דבר שהוא מזיק לאיזה יחיד בלא דעתו. והא דאמרינן רשאין להסיע על קיצתן, היינו אם נעשה מתחילה מדעתו ועבר עליו אבל בלאו הכי לא, וכן נראה שם מסקנת המרדכי. וכן הוא דעת הרשב"א והריב"ש בתשובה דלעיל, וכן נראה דעת מהרי"ק שורש א' וי"ד. אם כן לפום ריהטא היה נראה דאין כח ביד בני העיר לתקן דבר דאיכא רווחא להאי ופסידא להאי בלא דעת כולם, וכל שכן שאין לתקן דבר על בני העיר אחרת שאינן תחת ממשלתם. מכל מקום כי דייקינן בהך מילתא נראה דבנדון דידן מצו מעכבי מכמה טעמים, הן שיכולים לגזור על בני עירן שלא ישאו ויתנו עמהן הן על בני עיר אחרת שלא יעסקו אצלן. חדא, דהא מנהג קדום בעיר הגדולה שכל דיניה נעשים ע"י הקהל המבוררים, ומתקנין בעירן כל מילי. וכל תקנותיהן שמתקנין שנראה בעיניהם שהוא לטובת הקהל תקנתן קיימת, אף אם היה בזה פסידא לרבים כ"ש ליחידים. אם כן הוי טובי העיר ומבוררים בענין זה כאילו קבלו עליהם, דכל מקום הולכים בזה אחר מנהג בני המדינה אם לא היה מנהג גרוע שאין לילך אחריו, כמו שכתב ר"ת פ"ק דב"ב גבי הא דאמרינן התם לאתויי אתרא דנהיגי בהוצא ודפנא וכו' +/ב"ב/ ב, א תוס' ד"ה בגויל.+ וכ"ש בעניני הקהל דכולן נידונין ע"פ המנהג, כמו שכתב מוהר"ם +בתשובות השייכות להלכות עדות, ברמב"ם סוף ספר שופטים סי' יג+ שנוהגין להביא עידיה מתוך בני העיר אעפ"י שנוגעין בדבר מצד המנהג. וכן פסקו האחרונים ז"ל לילך בכל עניני הקהל אחר המנהג וכמו שהאריך בזה בת"ה ריש סי' שמ"ב. +באותיות רש"י ובסוגריים כתוב פה: עיין ב"י בח"מ סי' ז וסי' לז. ובסו"ס ז פסק הטור בשם הרא"ש: ואם עשו תקנה או שיש מנהג שדייני העיר ידונו אף על ענייני המסים דיניהם דין כמו מי שקבל עליו פסול או קרוב לדון שדיניו דין. והד"מ שם אות ז מוסיף: וכ"כ הרשב"א בתשו' סימן תר"ף דהמנהג בכ"מ לדון צרכי צבור בדייני ועידי העיר ונוהגים להכשיר פסולי קורבה בדברים אלו כו'. ובסו"ס לז מביא הב"י תשובת הרא"ש כלל ה' סי' ד, וז"ל: מנהג פשוט בכל ישראל שאין מביאין עדים מחוץ לעיר להעיד על תקנתם והסכמתם אלא מקבלים עליהם עדי העיר על כל ענייניהם וכשרים אפי' לקרוביהם כיון שקבלום עליהם אנשי העיר. וכן מביא שם מרבינו ירוחם ותשובות הרשב"א שאין מביאין עדים ממדינה למדינה - וכל כיוצא בזה אמרינן בירו' כל הלכה שהיא רופפת בידך צא וראה מה הציבור נוהג ונהוג כן, ע"כ מדברי הרשב"א.+ והוא פשוט דהולכין אחר המנהג בזה מאחר שיש להם על מה שיסמוכו, והם רבותינו האומרים שיש ביד טובי העיר כח לתקן מה שירצו, וכמו שכתבתי לעיל דבריהם. וכן משמע בתשובת מהרי"ק סימן א' ובמקום דנהוג לרדות ולכוף היחידם /היחידים/ שבבני עירם הרשות בידם לעשות כמנהגן.
ועוד, די"ל הא דאין רשות ביד הקהל לעשות תקנה להסיע על קיצתן במקום דאיכא רווחא להאי ופסידא להאי, נראה דהיינו דוקא במקום שעושין תקנה נגד דברי תורה ושלא כדין תורה, כדמשמע לשון להסיע על קיצתן ר"ל שמסיעין הדין מד"ת, כמו שפירש"י בגמרא. אך אמנם במקום שמתקנין דבר ואינו נגד ד"ת הרשות בידן. ותדע דהא בתשובת בר ששת סי' תע"ז פסק דאין כח לתקן דבר נגד היחיד מומחה בדבר אם לא שקבלו מדעתו כדעת ר"ת דלעיל. +קשה להבין את המלים נגד היחיד מומחה בדבר, וגם הריב"ש שם אומר: אין הקהל יכולין להתנות לגזול אחרים. ואולי מתכוון רבנו בזה לשאלה בריב"ש הדנה בחזן הבא לעיר אם אפשר להטיל עליו המסים והחובות ופרותיהם /שמא צ"ל ופרעונותיהם/, וקורא לחזן יחיד מומחה בדבר. הריב"ש מסיים שם: הא בודאי הבא מחוץ לעיר בשכירות הקהל דעתו וכוונתו שאחרי עבור זמן שכירותו יוכל לשוב אל ארצו ולגור שם ולא שישאלו לו הקהל שיפרע בחובותיהם הקודמים ויצא שכרו בהפסדו.+ ובתשובה סי' שצ"ט משמע שם דאפילו במקום פסידא הרשות בידן. דכתב שם על בני העיר שרצו לתקן שלא יהא רשות לשום אדם לקדש אשה בלי נאמני הקהלה, וכתב דהרשות בידן. והשיב שם, וז"ל: רשות ביד בני העיר לעשות ביניהם גדרים ותקנות ולקנוס העובר עליהם מדין תורה, דגרסינן בב"ב +ח, ב+: רשאין בני העיר להתנות על המדות ועל השערים ועל שכר הפועלים ולהסיע על קיצתן. ולא זו בלבד אמרו אלא בכל ענין שראו בעיניהם לתקן ולקנוס העובר הרשות בידם, אלא לרבותא נקט הכי דאע"ג דאינן דברים כוללים לכל בני המדינה, אבל הם כנגד מוכרי פירות לבד או נגד הפועלים לבד ואית להו פסידא בהכי אף על פי כן הרשות בידן. דה"ג עלה בתוספתא +ב"מ פי"א הלכה יב+: רשאין בני העיר לומר כל מי שיראה אצל פלוני כך וכך יתן אצל המלכות כך וכך, וכן כל מי שתראה פרתו של פלוני בין הזרעים יהא נותן כך וכך, עכ"ל. הרי קמן דפסק דרשות לתקן אע"ג דאיכא פסידא ליחידים בדבר, וכן משמע שם באותה התשובה מדברי הרמב"ן, וא"כ סותרין זו את זו. אלא דעל כרחין אנו צריכין למימר דדבר שמתקנין על פי הדת כמו בענין המדות והשערים ושכר פועלים שמדינא יש לו קצבה, וכמו שדרז"ל +ב"ב פט, א+ שב"ד מצווים להעמיד אגרדמים על המדות וכו', אלא שהחק לישראל הוא לחקקו בכל עיר ועיר לפי הענין, זהו רשות לקהל לתקנו כפי חפצן ורצונם אע"ג דאיכא פסידא ליחידים בדבר. וכן לעשות דבר שהוא מגדר מילתא בעניני הפקר ממון המקדש שלא ברשות, דהתורה נתנה רשות לב"ד להפקיר ממון מכח מגדר מילתא ולא פירשה באיזה ענין, והרשות ביד ישראל לתקן הדבר כפי ראות עיניהם ולפי צורך השעה, וכמו שאמרו ב"ד מכין ועונשין וכו' +סנהדרין מו, א.+ אבל שיתקנו תקנה חדשה שיהא נגד ד"ת כגון ליתן מס מדבר שאין חייבין בו כמו שמוזכר בתשובה הנ"ל, לזה אין כח ביד הקהל לעשותו אם לא מדעת כולם. ולכן כתב המרדכי כל החלוקים ההם אפיסקא דרשאין בני העיר להסיע על קיצתן ולא אדינא שב"ד מתנין על המדות וכו'.
ומעכשיו בנדון דידן שבני העיר הגדולה אומרים לתקן שאין בני עיר אחרת ישאו ויתנו בעירן שלא כדת, אע"ג דהוי פסידא למקצת יחידים בדבר, הרשות ביד הקהל לתקן להכריח היחידים ולהפסידן כדי להעמידן על החק שחקקו להם +בדפוס ראשון: שחזקו להם+ הרשות בידן. ואם כן נראה דיכולין הקהל למחות ולתקן בקהלה שאין להשתתף עוד עם אלו הנושאים והנותנים, כההיא דתוספתא שכתבתי רשאין בני העיר לומר כל מי שיראה אצל פלוני יתן כך וכך, דודאי מיירי בכה"ג שענין ראייתו אצל פלוני מזיק לבני העיר ולכן הכח בידן לתקן היזקם כאשר יחפוצו. ודומיא דסיפא, כל מי שיראה פרתו של פלוני בין הזרעים יתן כך וכך, דהא ג"כ מטעם זה דחוקקין קנס להעמיד דין תורה שלא יזיק אחד לחבירו. וה"ה בראייתו אצל פלוני שמזיק לבני העיר, ולכן הרשות בידן לקצוב קנס כפי רצונן ולא מיקרי זה מסיע על קיצתן במקום דאיכא רווחא להאי וכו'. ולכן אם בני העיר מוחין במקצת בני עירן מלהשתתף עמהם מכח שאומרים שגורמין להם היזק בדבר זה, נראה דיכולין לתקן דבר זה כפי רצונן לבל ישתפפו /ישתתפו/ עמהם אף דאיתא למקצתן פסידא בהאי.
ומ"מ נראה דבנדון דידן, מאחר שכבר עבר עליו דין ופסק כמו שמראים הנושאים והנותנים אינן יכולין למחות +המלים אינן יכולין למחות באותיות רש"י ובסוגריים בדפוס ראשון.+ וז"ל השטר: עשינו פשר בין ב' הצדדים עכ"ל. הרי שנתפשר הדבר בין בני העיר הגדולה לבני העיר הקטנה, ונעשית הפשרה ברצון שניהם ועמד כך הרבה שנים, וחקקו הנושאים והנותנים ונתנו זמן רב הסך שחקקו להם בפשרה הראשונה. הרי קיימו וקבלו עליהם בני העיר הגדולה ושוב אין בידם למחות. וכ"ש שכבר החזיקו הנושאים והנותנין בדבר זה וחזקתן קיימת, כמו שכתב המרדכי פרק חזקת הבתים +מסכת בבא בתרא פרק א סימן תקלו, בשם הר"ר יהודה כהן+ לענין חזקת ישוב. ואע"ג דכתב שם בשם מוהר"ם דלא מהני חזקה לישוב, מאחר דגם הבעלים היו דרים שם ה"ל דומיא דהא דאמרינן התם +שם /ב"ב/ כט, ב+ אנא בשכונה גואי הוה דיירנא. י"ל דשאני התם דיוכל למימר לא חשתי למחות מהאי טעמא כמו שפירשו התוספות. +שם בתוס' ד"ה בשכוני גוואי הואי עי' הגהות הב"ח שם. אמנם בפירוש רשב"ם אומר זה, וז"ל: בחדרים הפנימים היתה עיקר דירתי והייתי עובר דרך עליך ומשתמש עמך בבית החיצון שדרת בו ברשותי ולכך לא מחיתי.+ אבל במקום דידענו דנתפשר הדבר והיה קיים כך ג' שנים פשיטא דהוי חזקה כאילו מכרו להם החזקה. ואפילו בלא חזקת ג' שנים הויא חזקה מיד ונקנו הדברים בכל הפשרה שאין לאחר קנין כלום, וחזקה הוא מאחד מדרכי הקנאה והוי כקנין +המלים והוי כקנין באותיות רש"י ובסוגריים בדפוס ראשון.+ וכן כתב הרשב"א בהדיא בתשובה +שו"ת הרשב"א ח"ג סי' ר"ב+ והובא בב"י סי' י"ב +ח"מ סי' יב ב"י ד"ה וכתב עוד וע"ש בהגהות וחדושי מהרל"ח אות ח+, דחזקה מהני לגבי פשרה כמו קנין. גם נראה דאין בני העיר יכולין לומר שיתנו סך יותר ממה שנתנו בראשונה, כי מאחר שקצבו להם דבר קצוב מכל ק' סברו וקבלו עלייהו, מידי דהוה אכל שכירות דעלמא שאינו יכול להוסיף על שכרו תוך הזמן שקצבו, והוא פשוט ואינו צריך לראיה.
אך אמנם באלו שפקרו נגד הקהל והתריסו נגדם נראה דיכולין למחות שלא להשתתף עמהם, דלא יהא אלא נידוי דהקהל יכולין לנדות אחד שפקר נגדן +בהוצאת ווארשא יש פה כוכב ולמטה בשולי הגליון נמצאת הערה זו: בזמנים האלה אסור לנדות ולהחרים ע"פ דינא דמלכותא, ודינא דמלכותא דינא+, וכדאמרינן פרק אלו מגלחין +מועד קטן טז, א+: מנודה לעירו מנודה לעיר אחרת מנודה לעיר אחרת אינו מנודה לעירו. ומיירי שם שנידוהו לכבודם שפקר נגדם ולא משום צורך מצוה, דומיא דהא דאמרינן התם: מנודה לרב מנודה לתלמיד מנודה לתלמיד אינו מנודה לרב, דאמרינן התם דמיירי שנידוהו לכבודו, אבל לצורך מצוה מנודה לכל העולם. וכן משמע בתשובת הרא"ש כלל כ"ח +סימן ד.+ וא"כ שבני העיר יכולין לנדות לכבודן לא יהא דבר זה אלא נידוי מנודה לכל בני העיר, דהא הוכחתי לעיל דיש כח ביד קהל לתקן מילתא שהוא בדבר תורה אף במקום דאיכא פסידא לאחד מהן. ואפילו שלא נידוהו יכולין לתקן שלא לישא וליתן עמו כמו שכתב המרדכי פ' המדיר +כתובות פ"ז סי' רד, הר"ם הכהן אומרו בשם ר"ת+ בשם ר"ת לענין כפיית הגט. וכן כתב הראב"ד +הטור ביו"ד סי' שלד מביאו, וכתב ב"י שהרא"ש כ"כ בשמו+ בדין הנידוי, שהמנודה לעיר אחרת אין לו דין אבילות שאין אבילות לחצאין, אלא שבני אדם מרחיקים אותו כדי לביישו וכו'. וכ"ש במקום שפירשו המנדים לאיזה דבר מנדים אותו דהרשות בידן, וכן הוא במרדכי פ' לא יחפור בשם ר"ת +ב"ב סי' תקיז+ דיכולין להחרים שלא לישא וליתן עמו וה"ה בכאן. ומעתה נתבאר נדון דידן שביד הקהל למחות מלהשתתף עם אותן שפקרו נגדם, דעבדי בזה דינא לנפשייהו. אבל מי שלא פקר נגדן אין להם כח לבטל פשרה הראשונה, אלא היא בתקפה ובגבורתה. ודוקא לאותן שנתפשרו עמהם אבל לאחרים יכולין למחות מטעמים הנ"ל.
ומעתה נשאר עלינו לבאר אם יכולין למחות באותן הנושאים והנותנים לעסוק בסחורתן בעיר, לבד בלא שותפות. גרסינן פ' לא יחפור +שם כא, ב+: אמר רב הונא בריה דרב יהושע בר מתא אבר מתא אחריתי מצי מעכב ואי שייך בכרגא דמתא לא מצי מעכב, עכ"ל הגמ'. ופירש"י שנותן מס גלגלתו למושל העיר הזאת. וכתב ב"י +ח"מ סי' קנו בהחלק השני+, משמע מפירש"י שאפי' שילם מס לשר העיר הזאת כיון שאינו משלם גלגלתו למושל העיר הזאת מצו מעכבי, עכ"ל. א"כ בנדון דידן שבני העיר הקטנה אין להם שייכות כלל לענין מסי העיר, שהרי לכל עיר מס בפני עצמה ומושל בפני עצמה ואפי' המלך אינו שולט עליהם רק שהשר שלהם כפוף לו, פשיטא דזה מקרי לא שייכי בכרגא דמתא ויכולין למחות בהן מלעסוק בעירן. ואעפ"י שה"ר יהוסף הלוי כתב +הוא ר' יוסף הלוי אבן מיגש, ועיין לקמן הערה ל"ז הר"י אבן מיגש היה גדול חכמי התורה בספרד בסוף המאה התשיעית לאלף החמישי היה תלמיד מובהק של הרי"ף, שציוה לפני מותו שר' יוסף ימלא את מקומו ויעמוד בראש ישיבתו, ישב על כסאו זה בישיבתו באליסאנה במשך ל"ח שנים, עד פטירתו באייר שנת תתק"א, בתשובותיו ובחיבוריו על מסכתות התלמוד האיר עיני בני דורו בתורה, הרמב"ם בהקדמתו לפירוש המשנה מפליג בשבחו, וכמה פעמים מוסר דברי תורה משמו וקורא לו רבי, הוא היה גם בעל מדות תרומיות וענוותן, רק חלק מספריו זכה לראות אור, ואף מתשובותיו נדפס רק חלק קטן, ספרו מגילת סתרים, שבו השיג על הלכות הרי"ף רבו, שהיה בידי בעל המאור, לא הגיע אלינו+ דה"מ דיכולין למחות +המלים דיכולין למחות בסוגריים ובאותיות רש"י בדפוס א+ שאינו מזיל ללוקחים אבל אם מזיל ללוקחים אינן יכולין למחות בידן להזיק ללוקחין, כמו שכתבו שם הרא"ש +ב"ב פ"ב סו"ס יב וע"ש בפלפולא חריפתא אות צ+ ונ"י +בפ' לא יחפור ברי"ף יא,א הנ"י אומר פה שהוא הר"י בן מג"ש ז"ל, והוא מוסיף: ונראה דעת הרב ז"ל בזול גדול אבל להוזיל מעט יותר ממוכרי העיר ודאי מצו מעכבי דאם לא כן לעולם לא מצו מעכבי שאי אפשר שכשיש הרבה מבני אומנות שלא יוזל השער, ובשביל דבר מועט כזה לאו כל כמיניה לבר מתא אחריתי דליפסד להאי וליתקן להאי, דאי בעו בני מתא דלוזיל גבייהו או יתנו על השערים או יושיבו אחר מעירן כן נראה דעת הרמב"ן ז"ל+ והמרדכי +שם סי' תקיג, והמרדכי מסיים: ול"נ דהא אין להם דין [אלא] על אלו המביאים ובסוף פ' הזהב פליגי ר"י ורבנן אם א' מן החנונים יכול לפחות את השער+ ושאר פוסקים +עיין בטור ח"מ סי' קנו ובב"י שם בהחלק השלישי ד"ה גרסינן, מביא את כל דעות החולקים בזה+ בשמו. מ"מ הרי המרדכי כתב דאין דבריו נראין, וכן כתב הרמב"ן דאין דבריו נראין, וכן כתב נ"י דאין דבריו נראין, אם לא שהמביאים נותנים בזול גדול שהוא פסידא גדולה ללוקחים. ואם כן אפשר לומר דאף הרא"ש והטור דלא חלקו אדברי ר"י וכתבו דבריו סתמא, לא מיירו אלא בכרגא שמזילין בזול גדול. אבל בכמו נדון דידן שאין הזול גדול רק שמזילין השער כ"ע מודו דיכולין למחות, וכ"ש לאלו שפקרו נגדם שיכולין למחות שלא לקנות מהם מצד קנסא בדרך נידוי, וכמו שנתבאר. ואף אם היו רשאין למכור דבר שמזילין ללוקחים, יראה דוקא באותו דבר שמזילים להם אבל אינן יכולים למכור שאר סחורות אגב זה והוא פשוט. וכתב רבינו ירוחם +בספר מישרים נתיב לא ח"ו על אודות רבינו ירוחם עיין לעיל סימן ה הערה מ"ד+ ומ"מ פ"ו דשכנים +הלכה י, בשם מהר"י אבן מיגש+ דדוקא אם הלקוחות ישראלים, אבל אם הלקוחות כותים יכולין למחות בהן. א"כ אף אם לא היו יכולין למחות היינו דוקא למכור ללוקחים ישראלים ודוקא אותה סחורה עצמה, אבל לא סחורה אחרת וכ"ש שאין למכור לכותי כלל.
ולא יכולין למימר דמהשתא יהיו בכרגא דמתא דאין שומעין להם בזו, כמו שכתב ב"י +בטור ח"מ סי' קנו, וע"ש בד"מ אות ח.+ וכן נראה לדקדק מתשובת הרא"ש +וע"ש בד"מ אות ט שמאריך בדינים אלו+ שהביא הטור סוף סי' קנ"ו, דכתב דאינן יכולין למחות אלא באדם שדר בעיר אחרת ואינו שייך במס שלהם, אבל דבר פשוט שאדם יכול לגור בכל מקום שירצה ואין בני העיר יכולין למחות בו. ובודאי שאם היה בא לגור שמה צריך להיות בכרגא דמתא, ואפ"ה כתב דיכולין למחות אם בא לסחור שם לולא שבא להשתקע. וכן הוא בהגה"ת אשר"י פרק לא יחפור בשם רש"י ור"ת דמצו מעכבי. +ב"ב פ"ב בהגהה על סי' יב. אבל צ"ע בדברי רבינו, דזה לשונו של הגהת אשר"י שם: צ"ע אי מיירי דלא יהב כרגא עם בני מתא, אבל אם רוצה לבוא לעיר וליתן כרגא שמא אז יחשב כבני מתא או שמא מצו מעכבי שלא יהיה כבני מתא, מהרי"ח. ובא"ז כתב דרש"י ור"ת פליגי בהכי ופסק כרש"י דמצו מעכבין שלא יהא כבני מתא וכן המרדכי בסי' תקיז מביא א"ז בשם ר"ת דמן הדין לא מצי מעכבי ומוסיף ולכן נהגו לגזור חרם על ישוב שע"י חרם כופין ולא מן הדין כדפרישית+ וכן כתב א"ז. ואע"ג דהמרדכי כתב שם +מרדכי הנ"ל בשם ר"ת+ דאם רוצה לישא בעול עם הקהל לא מצו מעכבי עליו, לא דחינן כל דברי הני רבוותא משום דעת המרדכי. ועוד דהמרדכי לא קאמר אלא אם רוצה לישא בעול עם הקהל, דהיינו כל צרכי הקהל אבל בלאו הכי לא. ותדע דאל"כ דברי המרדכי היו סותרין זה את זה, דהרי כתב לבסוף +שם סי' תקיט+ דאם בורחים ליישוב מחמת סכנה אין בני היישוב יכולים לעכב בידן להרויח כפי מעוט צרכם וכפי מעוט עסקם ישאו בעול, ואי שייך +שם: כדאמרינן ואי שייך בכרגא דמתא וכו'+ בכרגא דמתא אין יכולין למחות כו'. הרי דלא התיר שם אלא לבורחים מכח סכנה ועוסקים מעט אבל בלאו הכי לא, כדמוכח שמה מדברי המרדכי ואע"ג דנושאין בעול עם הקהל, וא"כ קשיין דבריו זה על זה. אלא ע"כ צריכין למימר וליישב דודאי אם לא ירצו ליתן רק מעט לפי ערך משאן אז צריכין להיות מסוכנים ועוסקים מעט, אבל אם ירצו לשאת לגמרי בעול הרשות בידן. כן נראין דברי המרדכי מוכרחין, וכן מוכח בדברי מהרא"י סי' שמ"ב +בתרומת הדשן. על אודות בעל תרומת הדשן עיין לעיל סי' יב הערה מ"ב.+ אבל אלו הנושאים והנותנים אינן חפצים בזו, להיות כי העול כבד עליהם ויותר יפסידו במס ממה שירויחו שמה. ועוד נראה דהמרדכי לא קאמר אלא מדינא דתלמודא, אבל לפי מה דנהיגי עכשיו חזקת יישוב למחות למי שבא לגור בעיר, כ"ש שיכולין למגזר על ככה שלא ישאו ויתנו בעירן +עי' לעיל סוף הערה מ"ד.+ וכ"ש הוא, דהרי הרא"ש ס"ל +לעיל הביא תשובת הרא"ש שמצטט הטור בח"מ סי' קנו+ דאין יכולין למחות בהן לגור בעירן אפ"ה ס"ל דבמקום שאינן דרים שם יכולין למחות בהם, כ"ש במקום דנהיגי בחזקת ישוב למחות לגור שם דיכולין למחות שלא יסחרו בה ולא ידורו שם. ואע"ג דכתב המרדכי פ' לא יחפור +סי' תקיז+ דאין יכולין לגזור על הבא לגור אלא א"כ יש רב בעיר והבא לגור +מן אלא א"כ עד פה בסוגריים ובאותיות רש"י בדפוס א+ הוא תלמידו, וא"כ חרם של בני העיר אינו כלום. מ"מ נראה דכאן שהרב הסכים לחרם היישוב ולחזקתן שיש להם בעיר הגדולה, אח"כ יכולין בני העיר להתיר ולקשור ולהוסיף בחרם הראשון כל מה שירצו, מאחר שכל דברי בני העיר נדון על פיהם וה"ל כאלו הסכים החכם בפירוש. סוף דבר לדעתי יכולין למחות בם מאחר שנתבטלה הפשרה הראשונה, מצד שיכולין למחות בבני עירן לבלתי השתתף עמהם.
ועל דבר השאלה השנייה נ"ל ג"כ שהדין עם הקהל. אף על גב דתנן פ' חזקת הבתים +ב"ב מג, א+: בני העיר שנגנב להם ס"ת אין דנין בדייני אותה העיר וכו', מיהו הרי כתב הרא"ש בתשובה +בשו"ת הרא"ש, ווילנא תרמ"א הוא כלל יג סימן כ והרא"ש מדבר שם על אודות עדים מהעיר, וז"ל: ועל מה שטען שהעדים הם מפורעי המס והשיבו הקהל שמנהג פשוט הוא שלא להביא עדים מחוץ לעיר בענין המס אלא חותמין עדי העיר הרגילין לכתוב בכל השטרות, ועוד שתקנת הקהלות והרבנים היא שכל שטר וזכות וראיה שיתחמו בעדים אחרים חוץ מאותן העדים הברורים בכל עיר ועיר לחתום שיפסול ושיקרעו טענות טובות הם וכן הוא בכלל ו' סי' טו וכג ועיין לעיל הערה י"ב וי"ל דהוא ע"פ הכלל בפ' בא סימן דכל הכשר לדון כשר להעיד+ דבמקום שנהגו לדון ענייני המס בדייני העיר דנין אותה שם כמו שהנהיגו. וכן כתב הרשב"א בתשובה סי' תר"ף +בח"א מתשובותיו גם פה מדבר בענין הכשר עדים ועיין לעיל הערה י"ב+ דנוהגים לדון כל צרכי ציבור בדייני העיר, ונוהגים להכשיר פסולי קורבה בדברים אלו. וכן כתב המרדכי פ' לא יחפור ופרק חזקת הבתים +מן פ' לא יחפור עד פה בסוגריים ובאותיות רש"י בדפוס ראשון+ בשם מוהר"ם לענין חזקת יישוב +סימן תפב, תקטז, ותקלט עיין לעיל הערה י"א.+ א"כ בנדון דידן נמי, דנהגו לדון בעיר הגדולה כל מילי דציבורא דאית להו עם סביבותיה השייכים לב"ד שלהם, ה"ה דיכולין לדין /לדון/ דבר זה. בפרט מאחר שתובעים אותן לפני הב"ד שלהם, דהמנהג לדון לפניו כל מילי וכמו שמוכח משטר חירות שלהם שהביאו לראייה, שלכל מילי שיתחייבו בו כגון בלבול ח"ו או דבר כללי ידונו אותן בני העיר הגדולה. א"כ ש"מ מלשון השטר שהם שייכים לבני העיר הגדולה לדון שמה בדבר כללי, אף שנוגעים בו בני העיר הגדולה. א"כ אם נפלה מחלוקת ביניהם, שאלו אומרים שהוא דבר כללי ואלו אומרים שאינו דבר כללי גם כן ידונו לפני אב"ד שלהם תוך העיר, מאחר ששייכים לענין בני העיר לענין המשפט כמו שנתבאר. ואף כי האב"ד נוגע בדבר מצד שנותן מס בעיר, מאחר שכבר היה המנהג כן לדון לפניו כל ענייני המסים +מן ואף כי האב"ד עד פה באותיות רש"י ובסוגריים בדפוס ראשון.+
וא"ל מאחר שכבר כתוב בשטרן שאין לגבי העיר רשות לכופן ולהזמינם לשום דבר לולי בדבר כללי, א"כ המוציא מחבירו עליו הראיה +ב"ק לה, א; יומא ט, א; חולין פ"י מ"ד+, ובני העיר הקטנה יכולין למימר שאין זה דבר כללי ולא ידונו תוך בני העיר. נראה דאדרבא נאמר יד בעל השטר על התחתונה +כתובות פג, ב+, ומאחר שהם שייכים לבני העיר בכל מילי מלבד בדבר שאינו כללי, הם צריכים לראיה שזהו דבר שאינו כללי. כי אוקי הדבר על חזקתו, שהיו נדונים תחילה קודם שטר הסלוק תוך העיר הגדולה. ועוד שבני העיר הגדולה יכולין למיעבד דינא לנפשייהו ולהחרימן +עיין לעיל הערה כ"ו+ בעירן, באמרם קים לן דזה דבר כללי ולא גריעי מיחיד דעבד דינא לנפשיה +ב"ק כז, ב.+ ואם בני העיר הקטנה אומרים שאין זה דבר כללי, עליהם להביא הראיה להציל עצמן מיד בני העיר הגדולה. וכזה כתב הרא"ש בהדיא בתשובה כלל ו' סי' כ"ה +בדפוס ווילנא תרמ"א הוא סי' כו מן נראה דאדרבה נאמר יד בעל השטר על התחתונה עד פה בסוגריים בדפוס ראשון ובהוצאת ווארשא מתחילים הסוגריים מן ועוד שבני העיר הגדולה.+
ועוד שמ"מ יכולין לתבוע אותן בכל דבר לפני אב"ד שלהם, כי לא כתוב בשטר רק שאין לבני העיר כח להזמינן אבל אב"ד שלהם שקבלו עליהם בני העיר הקטנה +המלים בני העיר הקטנה בסוגריים ובאותיות רש"י בדפוס ראשון+ בודאי רשות להזמינם. דמי גרעו בני העיר הגדולה +נ"ל שצ"ל בני העיר הקטנה+ משאר כל אדם שיכולין להזמינם לפני אב"ד שלהם. ועוד, דנהי דאין להם רשות להזמינם מ"מ אם מוצאין אותן בעירן למה לא יכופו אותן לידון שמה, דמי גרע מהא דהתובע צריך לילך אחר הנתבע מ"מ אם מוצא הנתבע בעירו יכול לכופו לדין, והוא מנהג פשוט בכל מקום וכן כתב מהרי"ק שורש י"ד +ענף ב.+ ולכן פשוט מאחר שבני העיר הגדולה מצאו מקצת בני העיר הקטנה בעירן, שהצריכום לשפוט שמה לפני +המלה לפני באותיות רש"י ובסוגריים בד"א+ אב"ד שלהם. גם הם נתפסים בעון כל העיר ר"ל שיכולין בני העיר הגדולה לתבוע ממקצת המובאים שמה בעד כל בני עירן כי הם כשותפים להדדי, כמו שכתב הרא"ש בתשובה כלל ה' +סי' ט+ והביאו בח"מ סי' קכ"ח בלא מחלוקת +בטור ח"מ סו"ס קכח וע"ש בב"י ד"ה ראובן תבע.+ וכן כתב המרדכי פרק הגוזל +ב"ק פ"י סי' קעז, והמרדכי מסיים שם: וה"מ למסים דוקא הם שותפין אבל עלילות וארנוניות אינם שותפין בזה וכו'+ לענין מסים. ולהיות הדבר פשוט בעיני לא אאריך בזו, והיה זה שלום על דייני ישראל החפצים לעשות צדקה ומשפט בכל עת. נאום משה איסרלש מקראקא +בכל ההוצאות נמצאת אחר החתימה הערה דלקמן בסוגריים: ועיין לקמן מה שהשיב הגאון מהר"ם פדוואה על תשובה זו בסי' ע"ה.+
@שו"ת הרמ"א סימן עד
על דבר הפשרה הנעשית בין כמר יונה ובין היתומים בני אשתו, ועכשיו חוזר בדבורו באמרו שהפשרה נעשית בטעות מאחר שהראו לו שטר, שהיה כתוב בו שנשתעבד נגד היתומים בעד ב' מאות. והנה הוא אומר שהשטר מזוייף ולא היה חייב ליתומים רק מאה, וא"כ הפשרה נעשית בטעות ואינה כלום לפי דבריו. והנה היה בכאן האלוף מוה"ר נפתלי אב"ד של כמר יונה, והוא היה מן עושי פשרה זאת והטעים לנו דברי כמר יונה והתנצלותו עד מאוד. והגיד לנו שכמר יונה הזכיר ג"כ טענה זו קודם שעשה הפשרה, אך לא היה יכול לברר דבריו ועל כן עשה פשרה. אך אמנם עכשיו אומר כמר יונה שיוכל לברר שהשטר מזויף מכח שנגרד ונתקן מלשון הנ"ל מאה זהו' שתי מאות זהו'.
והנה אומר שאין בדברי כמר יונה ממש מכמה טעמים. חדא, שלא ניכר שום גרד וטשטוש בשטר כאשר ראינו פה השטר ביד האלוף הנ"ל, שרצה לעזור בזו לכמר יונה הנ"ל. והנה הוא בעוכריו, באשר שאינו ניכר שום דבר בשטר לגריעותא. ועוד, דמאחר דהיה השטר ביד כמר יונה אחר הפשרה כמה ימים, מי יודע מי גרדו אף אם היה בין האותיות גרד, כאשר הוא דמיון לעיני כמר יונה. כי האותיות עצמן של שתי מאות הם שרירין וקיימין כשאר דברי השטר ואין שום טשטוש או גרד המזיק ניכר כאן +המלים המזיק ניכר כאן באותיות רש"י ובסוגריים בדפוס ראשון.+ ועוד דקשה לברר דבר זה שהשטר מזוייף, אף אם היה שם גרד ושינוי בשטר. ואע"ג דאמרינן פרק גט פשוט +ב"ב קסז, א+: ההוא שטרא דהוה כתיב ביה תילתא בפרדיסא אזל מחקיה לגגיה דבי"ת וכרעיה ושווייה ופרדיסא, אתא לקמיה דאביי א"ל מ"ט רווח ליה עלמא להאי וי"ו כפתיה ואודי וכו'. נראה דבכאן לא מהני הודאה מאחר שהשטר הוא של יתומים אין זה האפוטרופוס מהימן לומר זייפתי, מאחר דאין לו ממון היתומים או שטרותיהן בידו דנאמין ליה במגו. ועוד, דאף אם אנו רואים שום שינוי בשטר לא מיפסל השטר בהכי אלא שאנו כופין לבעל השטר להודות, אבל אם אינו מודה השטר כשר. וכן כתב שם נ"י +ברי"ף עז, א+ אמעשה זו, דאם לא מודה דכשר. ואף על גב דכתב שם ומיירי שלא היה המחק ניכר דאל"כ כל מה שנוכל לתלות בגרד או מחק תלינן ביה, הרי במעשה דידן ג"כ אין הגרד ניכר. ולכן אף אם היה בו שום שינוי לא מיפסל ליתומים.
ועוד דאף אם יברר בעדים שהשטר מזוייף נראה דאין אחר פשרה זו וקנין כלום, אע"ג דקנין בטעות חוזר +גיטין יד, א+ שאני הכא דהיו ליתומים הרבה תביעות וטענות על כמר יונה והפשרה נעשה על כל הטענות ביחד. ומי יימר דדעתו היה שהשטר ב' מאות ושבלתי זה לא עשה הפשרה, דהרי טענה זו היתה גלויה קודם עשיית הפשרה. אע"ג דאומר שלא היה ברור לו אז כמו עתה, מ"מ הוי דברים שבלב ואינן דברים +קידושין מט, ב+, מאחר שלא התנה בזה בשעת הפשרה. ולא דמי לשאר פשרה בטעות דאיכא אומדן דאדעתא דהכי נתפשר, אבל בכאן שהיה להם הרבה ערעורים ביחד מי יוכל לעמוד על דעתו שלא נתפשר בלא זה עם היתומים בסך כזה. ולכן נראה דמחוייב כמר יונה לפרוע ליתומים בלא שום טענה ופקפוק, ואם לא יעשה כאלה אזי אבי יתומים יתעלה יתבע עלבונם ויקבע קובעיהם נפש +משלי כב, כג.+ גם אנחנו נחלץ חלצינו כגבורים לצאת לקראת מלחמתה של תורה, להוציא של היתומים מכמ"ר יונה הנ"ל ומן הערבים אשר תקעו כפם לפרוע, והשומע יונעם לו.
@שו"ת הרמ"א סימן עה
וזאת אשר השיב הגאון הזקן מוהר"ם פדווא"ה +בהוצאה ראשונה: פדו+ על התשובה הנ"ל בענין בני העיר הגדולה אשר לה הריב עם בני העיר הקטנה הנושאים והנותנים אצלן, כמבואר בתשובה דלעיל ע"ג.
וז"ל הגאון: מה שמעלתו ירד להכריע בין ראבי"ה לר"ת דבמרדכי פ"ק דב"ב +סי' תפב+, אם יכולין בני העיר לתקן דבר חדש במלתא דאיכא רווחא להאי ופסידא וכו', לא תצטרך לזה. כי בנדון שלכם אף אם יש לאותו מקצת שנשתתפו עם קצת אנשי העיר הקטנה קצת ריוח אינו דומה כלל הא דראבי"ה, דסובב על שרצו לשנות מס על הקרקע מה שלא נהגו כבר, שבזה נהנו +בכל ההוצאות פרט לדפוס האנוויא כתוב בטעות נהגו+ העניים שאין להם קרקע ומפסידים אותן שיש להם קרקע. אבל נדון שלכם לגזור ביניכם שלא יתעסקו עם אחרים שאינם מהעיר הוא דבר כללי לתקנת כל בני העיר, הלא כמו שעכשיו יש למקצתן שותפות עם הנכרים גם בכח האחרים להשתתף. וסוף סוף לכל בני העיר יש נזק שאחרים יקפחו במחיה שלהם, לכן לכ"ע יוכלו לגדור ביניהם עכ"ל.
ועל דבר הטענה השנייה שטענו בני העיר הגדולה, שתביעתן הוא דבר כללי ובני הקטנה אומרים שאינו כללי, מאחר שיש לבני העיר הקטנה שטר סילוק שאין להשתרר לבני העיר הגדולה עליהם בדבר שאינו כללי, א"כ בהכרח צריך אחר לדון ביניהם אם זה מיקרי כללי או לא. גם האב"ד שבתוך העיר הגדולה בכלל העיר יחשב, אם לא שגם בני העיר הקטנה קבלו אותו לאב"ד עליהם עכ"ל. עוד כתב אמנם בקצה אחד אחליט להצדיק מעלתו, שאותן אשר נמצאו בעיר הגדולה דרך עראי ונתעכבו שם לדון עמהם מחייבים לדון שם כמו שאר בני אדם מכח המנהג, כאשר נמצא אחד בב"ד כאשר כתב מהרי"ק שורש י"ד +ענף ב+, ומקורו הוא מן המרדכי סוף זה בורר +סנהדרין פ"ג סו"ס תשט.+ אכן אשר כתב מעלתך שעמן יהיו נתפסים אף אותן אשר לא נמצאו שם ולא נתעכבו לדון שם מכח שהם שותפים, איני רואה לזה שום דבר של טעם. והתשובה של הרא"ש +כלל ה סימן ט+ אינה ענין לזה, ומעלתך אגב ריהטא לא עיין בה. גם המרדכי דפרק הגוזל בתרא +עיין סי' עג הערה ע'+ מעניין המסים אינו עניין לזה, כי שם שניהם חייבים ודאי המס, ואיתא בירושלמי פ' הגוזל בתרא +המלים פ' הגוזל בתרא באותיות רש"י ובסוגריים בדפוס א והוא שם הלכה ו, וכ"ה בכתובות פי"ג הלכה ב ועיין ברא"ש כתובות פי"ג סימן ח+ אין אדם נתפס בשביל חבירו וחייב לשלם כ"א ארנוניות וגלגולת. אבל בנדון זה שאם אתרע מזלו של אחד מהם שבא דרך עראי לעירך ונתפס שצריך לעמוד שם לדין, תאמר שגם חבירו יצטרך לדון שם, רחוק הדבר מאד. עכ"ל תשובת החכם הנ"ל.
על הראשון שהשיב וחלק בין דברי ראבי"ה ור"ת ונדון דידן לא אבין לו, כי גם אצל הקרקעות יוכל להיות שהעניים יתעשרו ויהיה להם נזק בתקנה זו, כמו שחשש וראה למרחוק בכאן שגם אחרים ישתתפו ויהיה להם נזק. כי אף הקב"ה אינו דן האדם אלא באשר הוא שם +ר"ה טז, ב, ועי' רש"י בראשית כא, יז+, ואיך חכם יראה את הנולד +ע"פ תמיד לב, א.+ ואין לנו לדון אלא לפי הזמן והמקום +עי' לקמן סי' קג /הערה/ י"ב וקטז /הערה/ כ"ו שכו' /שכ'/: אין לדיין אלא מה שעיניו רואות+, וכאשר בשעת התקנות איכא פסידא למשתתפים עמהם ולא לאחרים נראה דהוי דומיא דברי ראבי"ה ור"ת. ומה לי לדקדק בזה מאחר +מן ומה לי לדקדק עד פה בסוגריים בדפוס א+ כי יש להשיב על דבריו בזה ג"כ בצדדים אחרים, לא אחקרנו כי מצד הדין לא חלק עלי מעלתו בזה. גם בענין השני אשר הסכים עליו, מאחר שבני העיר הקטנה קבלו עליהם האב"ד צריכים לדון לפניו. גם השלישי, אם נמצאו בעיר צריכין לדון בעיר אף שאין רשות להזמין, אין חלוק ביניהם ועל כן אניח דבריו כאשר נמצאו.
אמנם הרביעית עליו לא אחשה, באשר כתב שלפום ריהטא לא עיינתי ולא כתב מהו קשה. ואציע הנה תשו' הרא"ש ודברי המרדכי וממנו נלמוד להורות ולעשות. כתב הרא"ש בתשובה, וז"ל סוף כלל ה' +עי' לעיל הערה ו'+: ראובן שאל משמעון מנה שאתה חייב לי על פה. השיב שמעון כן הוא אני חייב לך, אבל אירע שפרש נכנס לביתי למשכן בשביל מסי הקהל, ואני איני חייב לפרוע כי אני איני מפורעי המס. והקהל חייבים לפרוע לי כמה שמשכן הפרש מביתי ואתה מפורעי המס מן הקהל, אני רוצה לגבות מנה שיש לי בידי בשביל אלו. תשובה, הדין עם שמעון כיון שהפרש משכן אותו בשביל כל הקהל, אם הוא תופס מאחד מהקהל יתפוס אותו בחובו. כי אינו מחוייב לגבות על פי הפנקס מכל אחד ואחד, כי שותפין בחובו הן ואחראין זה על זה, ושלום כנפש חפצך אשר בן הר"ר יחיאל ז"ל. עכ"ל התשובה, וכן הביאו הטור ח"מ סי' קכ"ח. הנה נתברר מזה דברינו בפסק הקודם, כי מאחר שבני הגדולה יכולין לכוף כשקבלוהו עליהם, כמו שהורה מעלת הרב הנ"ל לבני העיר הקטנה לדון לפני האב"ד שלהם בתשובתו +מן כמו שהורה עד פה בסוגריים בדפוס ראשון+, הנה הם מחוייבים ליתן המס אשר ישית עליהם אב"ד שלהם. ומה שחייב ליתן אזי מקצתן הנמצאים נתפסים בשביל כולן, וצריכים לשלם כל המס ששייך לכל בני עירן כתשובת הרא"ש הנ"ל. כי אין בני העיר הגדולה מחוייבים לגבות לפי הפנקס א"ל +אולי צ"ל א"ג ר"ת אלא גם+ מאחד מהן, מאחר שכולן אחראין זה בזה.
ואולי כי רוח אחרת בדעת הרב הנ"ל. והבין דברי הפסק הראשון שכתבתי שאחד נתפס על כולן, דהיינו לדון בכאן מאחר שנמצאו מקצתן כאן ואינם צריכין להזמינן כמבואר בפסק הקודם. ולכן כתב שאין ענין תשובת הרא"ש לכאן מטעם שכתב אחר כך על דברי המרדכי, כי לא דבר רק ממס המחוייב אבל לא לענין לדון וכו'. הנה אעפ"י שלא עלה זה על לבי בפסק הקודם רק בדרך שנתבאר, שהם מחוייבים לשלם בעד חבריהם המס המוטל עליהם ע"פ אב"ד שלהם, מ"מ אף כי אתן לרב הנ"ל הבנתו בדברי לא אוכל להבין דעתו שכתב שלא עיינתי בדברי הרא"ש, אם אינו רק מטעם זה שהרי לבסוף כתב על דברי המרדכי שחלוק זה רחוק הוא, אבל לא כתב כאלה שלא עיינתי בדברי המרדכי, ומאי גריעותא דאשר"י מן המרדכי. ולא מסתבר לומר משום דהרא"ש איירי אם תפס ונדון דידן מיירי בלא תפס, כי אין לחלק בזו לפי טעם שנתן הרא"ש +מן ולא מסתבר לומר עד פה בסוגריים בד"א.+ ועכ"פ לא אוכל לדעת מנין לו לחלק באלה בין דברי מסים לשאר דברים, כי דברי הירושלמי שהביא אין אדם נתפס על חבירו וכו' אינו שייך לכאן כלל. כי התם מדבר בבני אדם שאינן שייכים במס ביחד ואינן אחראין זה לזה ומש"ה אין אחד נתפס על חבירו, כדברי הירושלמי שהביא הרי"ף סוף כתובות +ברי"ף סג, ב וע"ש בשלטי הגבורים אות ב+, דומיא דעמד אחד ופרנס אשת חבירו דהניח מעותיו על קרן הצבי +כתובות קז, ב+, וכן נראה מדברי הרמב"ם +פכ"ו מהלכות מלוה ולוה הלכ' ו; וע"ש הגהות מיימוניות אותיות ג, ד ובהלכות חובל ומזיק פ"ח הלכה ו, וע"ש במ"מ+ והטור +ח"מ סי' קכח וע"ש בב"י ד"ה ומשמע לרבינו ובד"מ אות א.+ והתם מיירי בארנוניות וגלגולת המונח אקרקפתא דאינשי ואינן שותפין ואחראין וכו' +מן והתם מיירי עד פה בסוגריים בד"א.+ אמנם בדבר שבני אדם שותפין ואחראין, כמס כללי המונח על כל בני העיר ביחד +מן כמס כללי עד פה בסוגריים בד"א+, ה"ל כשנים שלוו שאחראין זה לזה כדברי תשובת הרא"ש. לא ידעתי לחלק בין מס בין דברים אחרים, שבכל מקום שותף נתפס על חבירו, וכ"ש בנדון דידן שצורך מס הוא. ואם הדין נותן שהנמצא בכאן צריך לדון בכאן על חלקו צריך לדון גם כן כאן בעד חבירו, מאחר שהוא שותף שלהם בדבר זה הרי הוא כמחוייב בכל. מידי דהוה אנשים שלוו שיוכל לגבות הכל מאיזה שירצה ובא אחד לעירו דודאי יוכל לעכבו משום הכל, וה"ה בנדון זה. וכן מדמה המרדכי פרק מי שהיה נשוי ע"ד בני העיר לענין מסים לשאר שותפים ע"ש +כתובות פ"י סי' רלח ורלט.+ וכן כתב מוהר"ם בהדיא בתשובה והיא במרדכי פ' הגוזל בתרא +ב"ק פ"י סי' קעז+, דבני העיר יש להם דין שותפין בענין מס שלהם ושאינן יכולין לחלוק כמו ששותף אינו חולק בלא דעת חבירו, וזהו מבואר בדברי הראשונים +מן וכן מדמה המרדכי עד פה בסוגריים בד"א.+ זה הנ"ל שנית.
@שו"ת הרמ"א סימן עו
על מה שבדקני מכתו"ר אם מותרים ב' מוהלים למול תינוק אחד בשבת, כגון א' יעשה החיתוך והשני הפריעה +עי' בשו"ת שאג"א סימן נט שדן באותה שאלה ופוסק שלא כרבינו. הוא מצטט קטעים רבים מתשובה זו, מתפלפל בדברי רבינו, משתמש בביטויים דוקרים כדרבנות ולבסוף מסיק להלכה שלא כפסקו.+
הנה בבואי לביתי +עי' לעיל סי' מ הערה א'+ נתתי לבי לחקור בזה ומצאתי און לי בספר בית יוסף בטור י"ד סוף סי' רס"ו. ובאולי שאין הספר ההוא ביד מכתו"ר אעתיק לשונו הנה וממנו נבין להורות. כתב שם וז"ל: גרסינן בפרק ר' אליעזר דמילה +שבת קלג, ב+ מהלקטין את המילה ואם לא הלקיט ענוש כרת, מני אמר רב כהנא אומן. מתקיף לה רב פפא לימא להו אנא עבדי פלגא דמצוה אתון עבדו פלגא דמצוה, ואסיק רב אשי הכא במאי עסקינן כגון דאתא בין השמשות דשבת וא"ל לא מספקת ואמר להו מספיקנא ועבר ולא אספיק, ואשתכח דחבורה הוא דעבד וענוש כרת. ופירש"י, מהלקטין בציצין המעכבין. ונימא אנא עבדי פלגא, כלומר הואיל וכשהתחיל ברשות התחיל וחבורה שעשה ברשות עשה אמאי חייב, נימא להו לכו אתם וסיימו המלאכה עכ"ל. ויש לדקדק מדבריו דנהי דחיובא דכרת ליכא איסורא מיהא איכא, הואיל ולא גמר המצוה. ולפי זה יש ליזהר שלא ימולו ב' מוהלים מילה אחת לכתחילה בשבת, כגון שיתנו ביניהם שזה ימול וזה יפרע, אלא המל הוא יפרע עכ"ל ב"י +שם בסוף נמצאת הגהה זו: (ב"ה) ובא"ח כתוב בשם בעל התרומות ב' מוהלים בשבת א' יכול למול וא' יעשה פריעה ואין שום חיוב בראשון על החבורה כיון שהשני גומר המצוה כדאמר רב פפא אנא עבדית פלגא דמצוה אתון עבדו אידך פלגא (שבת קלג, ב) עכ"ל.+ והנה אף שמצוה לשמוע אל הרב אף אם היה מיקל ואני מחמיר כ"ש במקום שהוא מחמיר ואני מיקל, מ"מ לא אמנע לכתוב מה שדעתי נוטה, דאדרבא משמעתא זו יש להוכיח דשרי. ובתחילה אסיר מעלינו דקדוקו של הרב מלשון רש"י, שנקט אמאי חייב דר"ל הא איסורא איכא. ולי נראה דאין זה דקדוק, דרש"י נקט לשון המימרא שקאמר חייב כרת, ולכן נקט בלשונו לשון אמאי חייב להטעים הקושיא. ועוד, דאף אם נאמר דהתם איכא איסורא, דהיינו משום דלא ידע האומן שפסק דאחרים ילקיטו אחריו אלא שפסק מלמול ואפשר דגם האחרים לא ילקיטו אחריו, ולכן איכא איסורא הואיל ולא נגמר המצוה. ומש"ה פריך אמאי חייב, לימא לאחרים אתון עבדו פלגא דמצוה וכו'. ולכן הוצרך רש"י לפרש הואיל והתחיל ברשות אינו חייב, אעפ"י שלא נגמר המצוה. אבל במקום שהאומן הראשון פוסק כדי שיגמור האחר מותר לכתחילה +כן באר שם הד"מ באות ג, ומסיים וכן מצאתי בסוף סה"ת ישן שכתב בהדיא דשרי+, וכמו שיתבאר לקמן אי"ה.
והנה אחר שהוסר המונע והוא ב"י, אביא ראיה משמעתתא זו להתיר. ולא מיבעיא האומן השני דמותר לכתחילה, שזה פשוט דהוא עיקר המוהל, דמל ולא פרע כאלו לא מל +שבת קלז, א+ ואין המצוה נקראת אלא על מי שגומרה +ע"פ סוטה יג, ב ועי' רד"ק יהושע כד, לב.+ ולכן יכול למימר להו בשמעתין אתון עבדו פלגא דמצוה, ואי אינהו עבדו איסורא בהא מי יכול למימר להו אתון עבדיתו איסורא, אלא ודאי דאינהו פשיטא מותרין לכתחלה. אלא נראה דאף הראשון מותר לכתחילה, דאי לאו הכי מנא ליה לאתקפתא זו לחלק בין איסורא לחיובא, דלמא חייב הואיל ולא גמר המצוה. ואף על פי שפירש"י מאחר שהתחיל ברשות אמאי חייב כו', דילמא מיירי דלא התחיל ברשות וכגון דלא היה יודע לגמור המילה ואמרו ליה לא תספיק ואמר מספיקנא ועבר ולא אספיק כו', כדמשני אבין השמשות. ועל כרחך מיירי התם דאינו יודע לגמור המילה, דאי יודע לגמור אמאי פריך ולימא להו אנא עבדי פלגא דמצוה אתון עבדו פלגא, בלאו הכי נמי התחיל ברשות דהא היה דעתו לגמור המצוה. וליכא למימר הואיל ולא גמרה מתחייב למפרע, דהואיל והתחיל ברשות ודאי לא יתחייב למפרע. דאל"כ אף כשאומר להם אתון עבדו פלגא דמצוה מ"מ כי לא עבדי ולא אמר להם יתחייב למפרע, וא"כ הדרא קושיא לדוכתה. אלא ע"כ מיירי בדלא ידע לגמור, ואפ"ה פריך שהתחיל ברשות מאחר דאיכא התם מוהלים אחרים, כדמשמע שאמר להם אתון עבדו פלגא דמצוה מיקרי התחיל ברשות, דיוכל לסמוך עצמו אמוהלים אחרים ושרי להתחיל, ולכן פריך אמאי חייב.
ועוד אני אומר דשרי וראיה מקרבן תמיד ומוספין של שבת, דלא משתמיט שום תנא דלא היה מעשהו בשבת כמו מעשהו בחול. וכן לענין פסח אמרינן פרק תמיד נשחט +פסחים סד, א+: כמעשהו בחול כך מעשהו בשבת, שהיה נשחט ונפשט כמו בחול. והיו הרבה כהנים וישראלים מתעסקין בו ומחללין שבת, אף על פי שהיה אפשר בכהן אחד. ואין לחלק בין מילה לעבודה, דהא פרק ר' אליעזר דמילה +שבת קלב סוף ע"א+ בעי למילף דמילה תדחה שבת מעבודה דדחיא שבת בק"ו מצרעת, שנדחה מפני מילה ודוחה עבודה שמע מינה דמילה חמירא. ואף על גב דלא קאי האי קל וחומר התם היינו משום פרכא אחרינא, אבל הא לא פריך דעבודה מותרת בשבת בשנים מה שאין כן במילה. ואף על גב דיש לדחות ולומר דס"ל לבעל ב"י דאין אסור אלא מדרבנן, ואם כן לא שייך למפרך ממנו לענין קל וחומר דאורייתא, מכל מקום נראה דאין לחלק בין מילה לעבודה דתרווייהו דוחין שבת. ואף על גב דיש לחלק בין עבודה למילה, דגבי עבודה לא רצו לשנות הסדר שבחול מה שאין כן גבי מילה דאחד הוא מל על הרוב וכמו שיתבאר לקמן, מכל מקום האוסר עלינו צריך להביא ראיה כדי לחלק בכך +מן ואף על גב עד פה בסוגריים בד"א.+
ועוד ראיה מענין פיקוח נפש, דכתבו הרמב"ם פרק ב' מהלכו' שבת +הל' א - ג וכו'+ והטור +א"ח סימן שכח+, דשבת הוא אצלו כחול גמור. ולכן כתב הטור דשוחטין לחולה ולא מאכילין אותו נבילה, משום שהוא אצלו כחול גמור לכל הצורך לו, וכן כתב הרא"ש סוף יומא +פ"ח סי' יד, וכן פסק בתשובותיו כלל כו סי' ה ועיין בשו"ת הרשב"א ח"א סי' תרפט שאומר שהדבר תלוי אם נאמר ששבת הותרה או דחויה אצל חולה, ומסיק וכמדומה שהלכה כמאן דאמר שבת דחויה היא ולא הותרה, ולפי זה טוב להאכילו נבילה ולא לשחוט לו בשבת+ בשם מוהר"ם. אם כן אנו רואין דאין מדקדקים באיסור פיקוח נפש לעשות האיסור הקל מאחר שהוא כחול, והוא הדין דבב' +בהוצאת ווארשא כתוב בטעות בשבת+ יכולין לעשות מלאכה אחת כמו בחול. ואם כן במילה נמי, דהא ילפינן דפקוח נפש דוחה שבת ממילה, כדאמרינן פרק ר' אליעזר דמילה +שבת קלב, א+: ומה מילה שהיא אבר אחד דוחה שבת כל שכן פיקוח נפש. וא"כ במקום דאסור במילה אסור ג"כ בפיקוח נפש דמהיכא תיתי אם לא ממילה, אלא ש"מ דאין לחלק. ועוד נ"ל להביא ראיה דאין לחלק, דאמרינן פרק האורג +שם /שבת/ קו, א+ דלר' שמעון מקלקל בחבורה חייב. ואמרינן התם מ"ט דר"ש, מדאיצטריך קרא למשרי מילה הא חובל בעלמא חייב. ור' יהודה, התם מתקן הוא כדרב אשי דאמר מה לי מתקן מילה מה לי מתקן כלי. והשתא יש לדקדק מנ"ל לר"ש +בכל ההוצאות כתוב פה לרש"י+ דמקלקל בחבורה חייב דילמא לעולם פטור, דהא ודאי סברת רב אשי סברא מעולה היא דגבי מילה הוי תיקון גברא, ומנ"ל לר"ש למידק לענין מקלקל בחבורה. אבל אם נאמר דב' מוהלים מותרים למול אתי שפיר, דס"ל לר"ש דקרא למשרי מוהל ראשון נמי קאתי, דכתיב ימול בשר ערלתו +ויקרא יב, ג+ והוא החיתוך, ואע"ג דמוהל ראשון אינו אלא מקלקל אם לא פרע. ומדאיצטריך להתיר גבי מילה ש"מ דשאר מקלקלין חייבין. ורבי יהודה ס"ל דמ"מ צורך תקון הוא ואין למדין ממנו שאר מקלקלין. ואין להקשות לפי זה, א"כ לר"ש מנלן דמותר לעשות הפריעה בשבת, דילמא קרא לא שרי רק החיתוך שהוא מקלקל. די"ל מאחר דס"ל מקלקל בחבורה חייב ואפ"ה שרו גבי מילה א"כ ה"ה פריעה, דמהשתא אין חילוק בין מקלקל למתקן. ועוד דפריעה ג"כ בכלל ימול בשר ערלתו הוא, דמל ולא פרע כאילו לא מל, וא"כ הכל שרי רחמנא. מיהו יש לדחות דמדרבנן אסור.
ואי לא מסתפינא אמינא דיותר טוב לעשותו ע"י שני מוהלים כדי שלא יעשה שום אחד מהם מלאכה שלימה. והוי כשנים שעשו מלאכה ביחד דפטורים +עיין הערה ראשונה שבעל השאגת אריה חולק בזה על פסק רבינו, וכן מסיק בתשובתו: הילכך נ"ל ברור דאסור למול ע"י ב' מוהלין בשבת - משום כיון דאיפשר לעשות ע"י חילול א' אסור לעשות ע"י ב' חילולין לפיכך אסור לסלק ידיו כשהתחיל למול עד שיגמור הפריעה, אבל אם אירע שסילק ידיו תו אין חילוק בין א' לב' ומותר לאחר לגומרה דכיון דאם יגמור נמי מי שהתחיל למול א"א בלתי ב' חילולין תו לית לן בה אם נעשו ע"י א' או ע"י שנים, ובכ"ז שבת ויו"ט שוין הן, ואבי מורי שיחי', שגודל וחונך בירושלים סיפר לי, שע"פ הוראת גדולי הרבנים בא"י היו נוהגים כפסק רבינו ולא כשאגת אריה, ולברית שחל בשבת הלכו שני מוהלים, אחד עשה את החיתוך והשני את הפריעה, ועיין בשו"ת נו"ב תניינא א"ח סי' כב שכותב דבכל מדינת פולין תמיד הולכים ב' מוהלים בין בחול בין בשבת+, כמו זה עוקר וזה מניחו, כדאיתא במסכת שבת בכמה מקומות. אלא שבאמת בכל ענין שרי, דמאחר שמילה דוחה שבת א"כ הוי אצלו כחול לכל דבריו, וכמו שמבואר לענין פיקוח נפש. ויש לדקדק במנחות ריש פרק ר' ישמעאל +סג, ב+, דגרסינן התם לענין עומר: ר' ישמעאל אומר בשבת היה בא מג' סאין ובחול מחמש, וחכמים אומרים אחד שבת ואחד חול מג' סאין. ר' חנינא סגן הכהנים אומר בשבת היה נקצר ביחיד ובמגל אחד ובקופה אחת ובחול בשלשה וכו'. ואמרינן בגמרא +סד, א+: אמר רבה ר' ישמעאל ור' חנינא אמרו דבר אחד, מי לא אמר ר' חנינא התם כיון דאפשר לא טרחינן הכא נמי כיון דאפשר לא טרחינן. אמאי +בגמרא: ממאי+ דלמא ע"כ לא קאמר ר' ישמעאל הכא אלא דליכא פרסומי מילתא, אבל התם דאיכא פרסומי מילתא כו'. שמעינן מכאן דריבוי במלאכה ולרבויי בגברי שוה לענין חילול השבת, ומוכח התם דאין חילוק בין עבודה לשאר חילול שבת. דגרסינן התם: בעי רבא חולה שאמדוהו לשתי גרוגרות ויש ב' גרוגרות בשני עוקצין ושלש בעוקץ אחד הי מינייהו מייתי, שתים מייתי דחזי ליה או דילמא ג' מייתי דקא ממעט בקצירה. פשיטא דג' מייתי, דעד כאן לא קאמר רבי ישמעאל אלא דכי ממעט באכילה קא ממעט קצירה, אבל הכא דכי קא ממעט באכילה קא מפיש קצירה ודאי שלש מייתינן. והשתא יש לדקדק דדוקא שלש בעוקץ אחד, אבל ג' בב' עוקצין משמע דאסור הואיל ולא ממעט בקצירה, דאל"כ הוה ליה לאשמועינן רבותא טפי. וה"ה בתרי גברי במקום דיש לעשות בחד גברא, דהוא דומה לזה כמו שנתבאר. וכן משמע התם בתוס' +ד"ה שתים מייתינן+, דכתבו על הא בעיא הנזכרת וז"ל: לא מצי למפשט מהא דתניא פ"ב דביצה +יז, א+: ממלאת אשה קדירה בשר אע"פ שאינה צריכה אלא לחתיכה אחת וכו' דביו"ט דקיל לא חיישינן, ולא דמי לשבת דלא ניתן לדחות. מיהו יש לדחות דהתוס' לא קאמרי אלא דלא מצי למפשט מהתם, אבל לפי המסקנא אפשר דאף בשבת שרי. והכי מוכח מסוף דברי התוס' דכתבו וז"ל: והא אמרינן גבי ינוקא דאשתפוך חמימיה להחם אגב אימיה, בעירובין +סח, א+ עד דהא ליכא אלא איסורא דרבנן, ובמקום מילה דהיא גופיה דחיא שבת לא גזרו עכ"ל. והשתא לפי זה מאחר דשרי להרבות במילה במלאכה, ה"ה בתרי גברי נמי. ואע"ג דמפרשי התוס' שם בענין אחר, מ"מ לענין דינא משמע דאית להו האי תירוצא. ואפשר דה"ה לענין חולה נמי שרי ג' גרוגרות בב' עוקצין, והא דנקט ג' בחד עוקץ לרבותא דבעיא קאמר דה"א דאפי' בכי ה"ג אסור. והא דקאמר דקא מפיש קצירה ולכן אינו מביא שתים, היינו דוקא אליבא דר' ישמעאל דחייש לרבוי מלאכה אבל לחכמים בכל ענין שרי. ודוק בסוגיא זו, והשם יתעלה ברחמיו יאיר עינינו בתורתו. והרבה שנים אחר שכתבתי זה מצאתי בסוף ספר התרומה ישן מקלף, שהיה כתוב בהדיא בסוף ה' שבת דשרי +עי' לעיל הערות ד', ה'.+ והביא ראיה מהא דא"ר פפא אנא עבדי פלגא דמצוה וכו' ומסדר תמיד כמו שכתבתי +למרות זאת שמסיים רבינו דשרי כותב בהגהה בשו"ע סו"ס רסה, וז"ל: וע"כ טוב להחמיר לכתחלה אע"פ שמדינא נראה לי מה שכתבתי.+
@שו"ת הרמ"א סימן עז
ומה ששאלת על ראובן שמכר עלייה על גבי ביתו לשמעון, ועל עלייה היה גג כדרך הבנינים שבארץ. ואח"כ ראובן מכר ביתו ללוי, ובא לוי ותובע את שמעון שיתקן הגג, כי אמר שהגג הוא נשבר וע"י זה מזלפין הגשמים על ביתו. ושמעון טוען כי אין עליו לתקנו מאחר שאינו דר עכשיו בעלייה ואין הגשמים מזיקין לו, וכשיבא לדור בעיילתו /בעלייתו/ יתקננו.
נראה דעל שמעון לתקן עלייתו, ותיקון הגג הוא בכלל תיקון העלייה. כדתנן ריש פ' הבית והעלייה +ב"מ קטז, ב+: נפחתה העלייה וכו' עד ר' יוסי אומר התחתון נותן התקרה והעליון המעזיבה, ופירש"י דבשוכר ומשכיר קאי משום דבאחין שחלקו אין על התחתון לבנות התקרה. וכן נראה מדברי התוס /התוס'/ +ד"ה הבית והעלייה ובתוס' כתוב בפירוש הטעם משום דבאחין שחלקו אין על התחתון לבנות התקרה, ולא ברש"י כדמשמע מדברי רבנו פה+, ופירש הרא"ש שם +סימן ב, ועיין שם בפלפולא חריפתא אות א+ דבריהם וז"ל: פירש"י דבשוכר ומשכיר מיירי, וההיא דבית הבד פירש"י בשותפים משום דמשנה דבית ועלייה פשיטא לא מצי מיירי בשותפים, דפשיטא דבשותפים אין בעל הבית חייב לתקן התקרה לדירת בעל העלייה. כי מה הוא צריך לה כיון שהגג של מעלה קיים, אדרבה יותר הוא חפץ בפחיתותה מבתקונה כדי שלא ידור בעל העלייה על גביו. אבל גבי בית הבד התחתון צריך לתקרה שלא יתקלקל בית הבד שלו, ואי בעי לסלוקי בעל העלייה את הגג כדי שיצטרך בעל הבית לתקן את התקרה מחינן בידיה, דהגג משועבד לבעל הבית אף כשיש שם תקרה, כי הדבר ידוע אם ירדו גשמים על התקרה יעברו לבית. ואדעתא דהכי חלקו מעיקרא שיתקן בעל העלייה את גגו שלא יזיקו מי הגשמים לתחתון, אבל התחתון אינו מחוייב כלל לתקן גגו לעליון עכ"ל. הרי לך בהדיא שבעל עלייה מחוייב לתקן את גגו שלא יזיקו מי הגשמים לתחתון. והא דכתב ואי בעי לסלוקי בעל העלייה את הגג וכו' לאו דוקא, אלא ה"ה אי ליכא כאן גג מחוייב בעל העלייה לבנותו, דאדעתא דהכי קנה העלייה לתקן הגג. דאי לאו הכי מנ"ל לרש"י לאוקמי מתניתין דבית ועלייה בשוכר ומשכיר לוקמיה בשותפין +ק"ק דהא בגמרא משמע דאיירי בשוכר ומשכיר דקאמר דא"ל זו שעל גבי בית זה אני משכיר לך וכן הקשה בפלפולא חריפתא הנ"ל+ ובשאין שם גג, דאז צריך התחתון למעזיבה ולכן צריך להעמיד התקרה. אלא ש"מ דבעל העלייה חייב לתקן הגג על כל פנים ולכן אין התחתון צריך למעזיבה, ולכן הוצרך להעמיד בשוכר ומשכיר. וכן משמע בתשובת בר ששת סוף סי' תקי"ז, דצריך בעל העלייה לתקן הגג כמנהג המדינה. וא"ל מדברי הרמב"ם פ"ד מהלכות שכנים +בכל ההוצאות רשום פה פ"ב מהלכות שכנים, והוא בפ"ד הלכה א+: מי שהיתה לו עלייה למעלה מביתו של חבירו ונפל כותל מכותלי הבית אין בעל העלייה נותן לו כלום ביציאותיו וכופה את בעל הבית לבנותו כשהיה, אבל אין בעל הבית כופה לבעל העלייה לבנות כותל עלייה שנפל, עכ"ל. וכן כתב הטור ריש סי' קס"ד בח"ה, וז"ל: הבית והעלייה שהוא +בטור: שהן+ של שנים, כל הקלקול שיארע בכתלים מן התקרה ולמטה חייב בעל הבית לתקנו, ואם אינו רוצה לתקנו בעל העלייה כופהו. ומן התקרה ולמעלה יתקננו בעל העלייה אם ירצה עכ"ל. משמע דוקא אם ירצה אבל אין כופהו על כך. י"ל היינו דוקא הכתלים משום טעמא דכתב המ"מ בדברי הרמב"ם, וז"ל: ולמה יכריחנו והלא הבית שוה יותר כשאין עלייה על גביו עכ"ל. וא"כ דוקא בכתלים שייך האי טעמא דאין מועיל לתחתון, אבל בנין הגג שמועיל לתחתון ולהצילו מזרם וממטר פשיטא דמחוייב העליון לתקנו כדברי הרא"ש.
ונראה דאם אין בעל העלייה רוצה לבנות יכול לכופו לכך שיבנה אע"פ שאינו דר עכשיו בעלייה, דומיא דהא דאמרינן פרק הבית והעלייה +ב"מ קיז, א, בכל ההוצאות מסומן קיד, א+: הבית והעלייה שנפלו אמר בעל העלייה לבעל הבית לבנות והוא אינו רוצה לבנות, הרי בעל העלייה בונה את הבית ודר בתוכו עד שיתן לו יציאותיו וכו'. וכתב המ"מ פ"ד מהלכות שכנים +הלכה ג+ דמתני' מיירי כשאין בעל העליה רוצה לכוף את בן הבית או שברח למדינת הים אבל אם ירצה יוכל לכפותו, וכתב שכן דעת הירושלמי והרמב"ם והרמב"ן. והרשב"א חולק וס"ל דלא יוכל לכפותו אלא בונה ודר בבית עד שיתן לו יציאותיו. הרי קמן דיוכל לכפותו שיבנה הבית, ה"ה בן הבית יוכל לכוף בן העלייה לתקן מה שעליו לתקן. ואע"ג דהרשב"א חולק וס"ל דאין כופין, לא שבקינן כל הני רבוותא לילך אחרי דברי הרשב"א, כ"ש שדעת בעל הטור כן, שכתב כדברי הרמב"ם שהוכיח מהן המ"מ שדעתו לכוף. א"כ גם דעת הטור כן, ולכן אין לזוז מדבריהם לכוף בעל העלייה לתקן גגו דאדעתא דהכי קנאו מתחילה. וא"ל דא"כ אמאי לא אשמעינן כן תנא ג"כ, שאם בעל העלייה אין רוצה לתקן בעל הבית בונה ומשמש בעלייתו עד שיתן לו יציאותיו. דנראה דזהו כ"ש ותנא רבותא קמ"ל, דמותר לדור בבית אע"פ שנהנה במה שמלוה לו שדר בבית אפ"ה שרי. ולאפוקי מדברי ר' יהודה דחולק התם, ומ"מ אף זה דר בחצר חבירו שלא מדעתו וצריך להעלות לו שכר, אלא בעל העלייה בונה את הבית ואת העלייה ומקרה העלייה ויושב בבית עד שיתן לו יציאותיו עכ"ל, ות"ק מתיר לישב בבית אף בלא עלייה. ולכן לא יכול לאשמועינן איפכא, דאי אפשר לבנות העלייה בלא בית. ונראה דלא פליגי ר' יהודה ות"ק אלא בדלא אפשר לכופו ובהני אנפי דכתב המ"מ, אבל לכוף דברי הכל מודו דכופין. ולכן פשיטא דנכוף כאן בעל העלייה לתקן גגו, ואם אי אפשר לכופו בונה בעל הבית הגג ודר בעלייה אפילו לדברי ר' יהודה. דהרי כאן זה לא נהנה וזה אינו חסר דהרי יוכל להשתמש בביתו, וכ"ש לדברי הפוסקים דפסקו כת"ק דר' יהודה.
אך עדיין קצת צ"ע בנדון דידן, דמאחר דאפשר דבעל העלייה קנה מראובן העלייה, לא קנאו אדעתא דהכי שיתקנו יותר ממה שהיה בראשונה קודם שקנאו. ונראה לדקדק מהא דכתב נימוקי יוסף סוף פרק לא יחפור +מסכת בבא בתרא פרק ב ברי"ף דף יג עמוד א+, וז"ל: הלוקח בית ובו פתוח חלון לחצירו של מוכר, שיש לו לסתום החלון משום היזק ראיה דהוי כגירי דיליה ואע"פ שנעשה החלון ברשות. אע"ג דקי"ל דמוכר בעין יפה מוכר +שם /ב"ב/ סה, א+ שאני הכא דנזקא לא מזבן ליה. אבל לוקח כל הני נזקין דמתני' שסמכן המוכר לכותל אין הלוקח חייב להרחיק שהוא לא סמכן ולא נחשב מזיק, אבל הלוקח חלון כל שעה מזיק בראייתו. וה"מ כשיש היזק בחלון בשעת המכר, אבל אם מכר לו בית שיש בו חלון על חורבה שלו אע"פ שעשויה לבנות, כיון שנפתח זה החלון ברשות ולא נתחייב לסלקו מתחילה, אף כשיבנה זה את החורבה אין לו לסתמו. כן כתב הר"ר יונה, עכ"ל. וכן כתב ב"י בשם תשובת הרשב"א +ח"מ סי' קנד בב"י ד"ה כתב הרשב"א ח"ג סי' קס"א וע"ש ג"כ בד"ה ואם מכר החצר ושייר הבית ובד"מ אותיות כו וכז+ ור' ירוחם כתב נתיב ל"א ח"ו +בספר מישרים, ועי' טור ח"מ סו"ס קנד, ועיין על אודות ר' ירוחם לעיל סימן ה הערה מ"ד+, דאפילו גבי חלון אמרינן מוכר בעין יפה מוכר.
ומהשתא נראה דודאי אם כשקנה שמעון היה הגג שבור אין צריך לתקנו אע"ג דמזיק לביתו של ראובן המוכר, מ"מ לא גרע מנזקין שסמך ומכרן דאין הקונה חייב להרחיקן דמוכר בעין יפה מוכר. ולא דמי לחלון כלל דהתם בשעת המכר לא היה היזק בא אלא +המלה אלא חסרה בדפוס ראשון, ולפי דפוס א צריך לקרא: ובא אח"כ וכו'+ אח"כ בשעת הראיה וזה לא מכר לו. אבל נזקין דהוי בשעת מכירה, כמו בנדון דידן אם היה הגג שבור מתחילה ואח"כ בא הנזק ממילא, אין הקונה צריך להרחיק נזקין דומיא דנזקין שסמכי לכותל. כל שכן לדברי ר' ירוחם דס"ל בחלון אין צריך להרחיק, וכ"ש בנדון דידן. אמנם אם לא היה הגג שבור בשעת מכירה ונשבר אח"כ, נראה דעל בעל העלייה לתקנו דמעתה תקון גגו עליו ואדעתא דהכי קנאו, מידי דהוה אם רוצה לתקן אח"כ חלונות. ואם אינו ידוע המוציא מחבירו עליו הראיה +ב"ק לה, א; חולין פ"י מ"ד.+ זה הנראה לי משה איסרלש מקראקא.
@שו"ת הרמ"א סימן עח
א. ואשמע אחרי קול רעש, כעץ לבנון אשר ירעש, ואמרו על דברי נואש, כאילו היה בגד אשר אכלו עש. בענין המעשה אשר נעשה בזמן ארוך בדבר הפשרה בק"ק קעלין +ק"ק קעלין במדינת פיהם, שהיא מדינת צ'כוסלובקיה היום+, בין אחד נקרא שמו אשר בר יעקב ובין כמר משה בר מנחם, על דבר יתומה שהיתה קרובה לשניהם לא' בת אחיו ולאחד בת אחותו. והיו חלוקים ביניהם בענין נכסי היתומים, עד שנטפלו להם ראשי הקהלה ועשו פשר ביניהם על כל החלוקים. ויבא בתוכה שכמר אשר יפרנס היתומה אצלו וכו', וכתבו לבסוף ואם תמות היתומה קודם שתנשא לאיש אזי כמר אשר וכמר משה הנ"ל יחלקו נכסי עזבונה שוה בשוה, הן בכסף הן בשוה כסף הן וכו'. וקיימו וקבלו עליהם ב' הצדדים בק"ס ובשאר חזוק שטרות כדרך תקון חכמים, שכל אחד מהצדדים הנ"ל מחוייב לסלק ולפצות את חבירו בפיצוי גמור ומוחלט מכל הערעורים והקטטות שיפלו ויבואו על אחד מהם מצד קרוביו. דהיינו כמר אשר מחוייב לפצות ולסלק את כמר משה הנ"ל אם יערערו עליו קרובי אשר הנ"ל מחמת היתומה הנ"ל ומחמת הפרשה /הפשרה/ הנ"ל, וכמר משה הנ"ל מחוייב לסלק ולפצות את כמר אשר הנ"ל מכל קטטות וערעורים שיגיעו ויבואו עליו מקרובי משה הנ"ל מחמת היתומה הנ"ל ומחמת הפרשה /הפשרה/ הנעשית ביניהם כנ"ל. וכל זה קבלו עליהם הצדדים הנ"ל בק"ס.
ואח"כ לבש משה הנ"ל רוח אחרת ובקש לפטור את עצמו מן הפשרה והפיצוי הנ"ל, ולא ידענו אז מה היה לו. ובא הנה ק"ק קראקא כמר אשר או שלוחו לפני ב' או ג' שנים, והראה לנו השטר פשר הנעשה ביניהם ובקש ממנו בכאן שנחזק ידיו ולכתוב לדייני מדינת פיהם שיכופו את כמר משה שיקיים את אשר נדר ואשר קיבל עליו. וכן עשינו אז, כאשר ראינו צרת אחינו בני פיהם שהיו עומדים בכל יום ויום לברוח על נפשם בענין הגירוש אשר היה אז לחוש ח"ו +בענין גירוש פיהם עיין לעיל סימן סג הערה ו'.+ ולכן היה נראה לנו אז לעשות הטוב והישר עם כמר אשר הנ"ל. וכתבנו אז אל דייני מדינת פיהם שיחזיקו ידיו לכוף לכמר משה הנ"ל שיקיים ק"ס שלו, ויפצה כמר אשר כאשר קיבל עליו לפני ראשי הקהלה שלו, גם לפני האלוף מהר"ר יעקב מקרומנו"י קיבל עליו פשרה הנ"ל בענין חילוק נכסי היתומה אם תפטר. והנה כמר משה הלך בדרך אחרת ותלה את עצמו באחרים שאין צריך לקבל הפשרה, כי אמר שאין כח בפשרנים לבטל ירושה דאורייתא מן הראוי לירש ולהוריש לאחר. והביא פסקים ממקצת חכמים על דבר זה שהדין עמו מאחר שאין אדם יכול למכור ירושתו, כמו שאעתיק לשון החכמים לקמן +כוונתו למובא להלן באותיות ב וג, ועיין הערה הבאה+, ובזה רצה לפטור עצמו מן הדין. וסוף נתגלגל הדבר ובא לפני דייני ק"ק פראג, כל אחד מן הצדדים הביא שטרו בידו. כמר אשר הביא כתב שלנו שכתבנו שכמר משה מחוייב לקיים הפשרה, וכמר משה הביא פסק מהחכמים אחרים שפטור מן הפשרה מטעם הנ"ל. והיה תמוה בעיני דייני ק"ק פראג שדברינו יהיו סותרים זה את זה בדבר מושכל ראשון, וע"י זה באו ב' השטרות לידי, דברינו הראשונים עם מה שכתבו אחרים. ואמת שהדבר היה נשכח ממני עד שראיתי חתימתי וקמתי מרעיד, ואמרתי אסורה נא ואראה את המראה הגדול הזה מדוע כתבתי כן בראשונה +להלן באותיות ב וג נותן רבינו את השאלה והתשובות של החכמים שפסקו שהפשרה בטלה כנ"ל באות ד' באים דברי רבינו לבטל את פסקיהם. ועיין בהוצאה ראשונה שציינו המו"לים מן אות ג שלנו כתשובה חדשה ובסימן עח שני, וכן הוא בדפוס האנוויא ת"ע. נמצא שישנן שם שתי תשובות מסומנות בציון עח. ביתר ההוצאות סימנו מן אות ג שלנו בציון עט ובהן ישנן שתי תשובות בציון עט. אמנם מתוך החומר יש לראות שהסדר שלנו הוא הנכון ושתי התשובות הן לאמיתו של דבר תשובה אחת בקובץ רבינו. עיין בהערות, הוספות ותיקונים שבסו"ס עיר הצדק ליחיאל מתתיהו צונץ הערה כ"א.+ ואף כי דייני ק"ק פראג כבר פשרו הדברים בין הצדדים, מ"מ תורה היא וללמוד הוא צריך. גם יאמרו עלינו שיצא דבר שאינו מתוקן מתחת ידינו ושידי המתנגדים רמה. לכן עתה באתי להשיב על הדברים הראשונים שכדין נכתבו ואילו לא נכתבו ראויים הם ליכתב, ואילו לא ראיתי לא האמנתיו ששום אדם יפקפק בזה. ואעתיק לך הנה דברי החכמים שכתבו לבטל הפשר וטעמם ואח"כ נבסם עמהם בהלכה.
ב. וז"ל השאלה והתשובה. נשאלתי, ראובן ושמעון בררו להם ב' פשרנים וקבלו עליהם בק"ס לקיים כל דבר שיפשרו ביניהם, אודות החלוקה שביניהם עבור יתומה אחת שהיתה קרובה לראובן מצד אביה שהוא אחי אביה ז"ל, וקרובה לשמעון מצד אמה שהוא אחי אמה ז"ל. ובכן פשרו ביניהם איזה חלוקים והעלו הדברים על ספר. ולבסוף כתבו ואם תמות היתומה קודם שתנשא לאיש, אזי ראובן ושמעון הנ"ל יחלקו נכסי עזבונה שוה בשוה, הן כסף הן שוה כסף מלבד הקרקעות. ולראובן הנ"ל יש לו עוד אח ובני אח הראויים לירש עמו. והנה היתומה הלכה לעולמה בעוד היא פנויה, ובכן באין היורשין וגם ראובן בעצמו ורוצין לבטל הפשרה ולהוציא משמעון מה שבידו, באמרם שלא היה כח ביד הפשרנים לבטל הירושה דאורייתא מן הראוי לירש ולהורישה לאחר. ושמעון השיב לראובן הנה הפשרנים הטילו עליך לסלק ולפצות מעלי על הוצאתך כל חולק על הפשרה הנ"ל לבטל אותה, בפרט הקרובים מצד אביה. עכ"ל השאלה.
תשובה, הגם כי תניא בפ"ק דמציעא +טז, א+: מה שאירש מאבא מכור לך, דלא מפקינן מיניה בדתפיס ליה כמו שהעלוהו המפרשים +טור ח"מ סי' סט וע"ש בב"י ובדרישה אותיות ג וד+ מהא דאמר רב נחמן +ב"מ סו, ב+, ומודינא דאי שמיט ואכיל לא מפקינן מיניה, ונדון דידן בדתפיס ליה שמעון. הנה מ"מ נלע"ד דהפשרנים לא עשו כלום, ואין כח בידם להתנות על מה שכתוב בתורה. ולא עדיפי הפשרנים מהיתומה בעצמה, שאילו כתבה היתומה לשמעון שיירש נכסיה הן כולה הן מקצתה לא עשתה כלום, אם לא שכתבה לו לשון מתנה בין בתחילה בין באמצע בין בסוף. כדאיתא בפ' יש נוחלין +ב"ב קל, א+ בפלוגתא דחכמים ור' יוחנן בן ברוקה, דכולהו מודו דאין לשון ירושה מועיל אלא לראוי לירש. וכן אם ראובן בעצמו אמר לשמעון מה שאירש מהיתומה תירש עמי החצי וקיבל עליו בק"ס, בודאי לא זכה כלום בלשון ירושה, ועיין במרדכי בתשובת מהר"ם בתחילת פרק מי שמת +שם פ"ט סי' תרג.+ ולשון יחלוקו הכתוב בפשרה נלע"ד שהוא ג"כ לשון ירושה, כמו האחים שחלקו או אחרים שבאו לחלוק, שפירשו האחים שבאו לירש או שירשו. ובפרט בנדון דידן שכתבו, וז"ל: ח"ו +ר"ת: חס ושלום+ אוב דאש יתום שרה בת בועז ז"ל אב גינג דא האבן מיר אזו גימאכט דז דאש חלק בית של היתום הנ"ל זאל ראובן ירשן פון יתום הנ"ל וכו' +מן אוב דאש עד פה באותיות רש"י ובסוגריים בדפוס א+ עד אונ דאז איבריג זאלן זיא גלייך מיט אננדר טיילין דיא ב' הצדדים הנ"ל /ואת השאר יחלקו שני הצדדים בשוה עם אחרים/ וכו' +מן אונ דאז איבריג עד פה באותיות רש"י ובסוגריים בדפוס א.+ הא קמן שכוונתן לירושה, כמו שחלק ראובן הוא משום ירושה ה"ה חלק שמעון וק"ל. ומאחר שהפשרנים לא עשו כלום ודברים בטלים הן מעיקרא בלתי שום חילוק, א"כ מה שביד שמעון בתורת פקדון הוא אצלו ולא זכה בה מעולם ויוצא בדיינים, ואף ראובן יכול לגבות ממנו את חלקו. והפשרנים שבקשו להעביר נחלה אין רוח חכמים נוחה מהם ואינם בכלל בני אדם החשובים, כמו שכתוב בטור ח"מ סי' רפ"ב. אם לא שכוונתם היתה לשם שמים להטעות את שמעון בלשון ירושה הנ"ל כדי להביאו לידי פשרה, מחמת שהוגד לי ע"פ +ר"ת על פה+ שבכח ובאלמות ביקש שמעון להחזיק כל נכסי היתומה על לא דבר, ומכח הפשרה הוציאו מידו מה שהוציאו. ונאמר לי איך מהר"ר הושע ומהר"ר מן יודעים מזה. ושלום על דייני ישראל ושומעיהם, והשם יתעלה יצילני משגיאות ויראני מתורתו נפלאות.
ג +עיין לעיל הע' ג'.+ גם הלום אחרי ראינו פסק הלכה שפסק האב"ד שלנו י"ץ בתשובת שאלה כנ"ל ועל זה לדעתנו כלכל דבריו במשפט, שבפשר ההוא אין בו ממש בטעמים מספיקים. ולית דין צריך בשש +ברכות מ, א+ וזיל קרי בי רב הוא +הוריות ד, א+ מטעם שכתב גם הוא, שבדבר שלא בא לידו ולא זכה עדיין לא יועיל לו ק"ס, ובפרט בלשון ירושה שהוא נגד דת תורתנו הקדושה. ועל זה אין צורך בהוספות ראיות על דבריו, ואפילו לאפושי גברא בעלמא לא בעי. גם בלא"ה כדי +נ"ל שצ"ל כדאי+ הוא לילך על משענתו על בוריו ולסמוך על דבריו. אך דברינו מרוב היות הדבר תמוה בעיני המוני עמנו, כמרגלא בפומא דאינשי בבואם לידי פשר מילין, אין אומר ואין דברים +תהילים יט, ד+ רק נקבל קניין ותו ליכא. ואין משימין על לבם באיזה אופן חל ויועיל או לא, ודבר זה נתפשט בפשיטות. זאת ועוד סברות, דעת הכל כאשר לכל מקיימים ק"ס מה שהוא נעשה בטעות גמור, לא יחל ולא יחלל דברו +ע"פ במדבר ל, ג+, ובפרט כששני הצדדין שותקין זמן מה, ואין שום אחד מהן יכול לחזור בו ע"ד סברת וקבלת. והנה אע"פ שכל אלו הטעיות אין בהן לא שורש ולא ענף ולא מקום למטעי, מ"מ לרוב פשיטותן בעיני כל באנו על הרשום לדעת ולהודיע ולהוודע ולהוציא מלבם שאינם של צדוקים. הלא בעובדא דיוה"כ +יומא נג, א בכל ההוצאות כתוב בטעות כג, א+ הוצרך ג"כ כ"ג למעבד מילתא להוציא מלבן של צדוקים, אע"ג דטעו בטעות גמור.
בראש בראשון שום ק"ס לא יועיל ולא יחול על דבר שלא בא לידו ולא זכה בה עדיין, כמבואר בפסקי האב"ד יצ"ו, אבל לא בדברים פרטים כמו אם חייב את עצמו וכה"ג היודעים ויודעי דת ודין, ובפרט בדבר שהוא עקירת דת תורתנו ח"ו לא יזכר ולא יפקד. ועל טעות הבל פיהם בסברות טעותם, שאפילו בטעות חל ובפרט בשתיקה זה אינו, דהא לענין מחאה מהרי"ק ז"ל אשר מימיו אנו שותין פסק בפומבי +שורש כ ענף ג+, מי ששתק ולא מיחה בדבר שאפשר לו לומר שטעה בדין במידי דרגילין בהם למיטעי ביה, וכ"ש אם גם התובע טעה בו +אמרינן דטעה ולא אמרינן דמחל, ע"ש.+ וא"כ בפשיטות דבנדון דידן איכא למימר הכי מרוב הרגילות והתפשטות בהמוני עמנו, ובדלית ספיקא שגם הפשרנים עצמם טעו בזה, דהא קא מסהיד עלייהו דבני תורה הוו ואולי על זה מאמר החכם ע"ה מי כהחכם יודע פשר דבר +קהלת ח, א.+ גם לפי הנראה י"ל בודאי שתיקת ראובן זמן מה כדי להוציא משמעון דברים הנעלמים ממנו. ס"ד +ראשי תיבות: סוף דבר+ דברינו בפומבי, דברי הפשר ההוא דהיינו אותה חילוקי נכסי היתומה לשאינו ראוי לו בטלה ומבוטלת לא שרירא ולא קיימא, רק מי שמשולחן גבוה קא זקי /זכי/ בההוא שנה הוא ולא אחר, ובזה לידיעתנו +אולי צ"ל: לדעתנו+ נאמר די ושלום.
ד. הנה לא אזכיר שם החכמים המתנגדים ובל אשא את שמותם על שפתי +תהלים טז, ד פה מתחילה תשו' רבינו+ כי לדעתי המתנגדים להם לא יהיה להם לכבוד, ועל כן אפסיק בדבריהם להשיב להם. מה שכתב החכם בראשונה, הגם כי תניא בבא מציעא פ"ק מה שאירש מאבא דלא מפקינן מיניה בדתפיס וכו'. אני אומר לא זו הדרך ולא זה המקום לבא על זו מכח טענת תפיסה, אלא משום דיוכל למכור ולהתנות על זו בדרך שאבאר. וזה, כי כתב ר' ירוחם בס' מישרים נתיב י"ז, אל תטעה בין מחייב עצמו בחוב למקנה. כי המחייב עצמו יוכל לשעבד עצמו אע"פ שאינו ברשותו, אבל מקנה שמוכר או נותן לזה אינו יכול להקנות דבר שאינו ברשותו עכ"ל. וכן כתבו התוס' בהדיא ריש אע"פ +כתובות נד, ב ד"ה אף על פי+ דיוכל לשעבד גופו לדשלב"ל ולהתחייב עצמו בדבר שאין לו, ולכשיהיו לו נכסים חל שעבודו עליהם מעתה, ואין זה קנין דברים וכו'. וכן כתב הרא"ש +שם סי' א+ וכן כתבו התוס' פרק מי שמת +ב"ב קנז, א ד"ה דאיקני, ועי' ג"כ קנט, א ד"ה ולימרו.+ ולכן ג"כ בנדון דידן ודאי יוכל כמר משה לשעבד עצמו לפצות את כמר אשר מכל עירעורים, כי אין זה כמוכר דבשלב"ל רק משעבד עצמו בדבשלב"ל דמהני כמו שכתבתי. וכן כתב מוהר"ם בתשובה והיא במרדכי פ"ק דמציעא +סי' רמז+, לענין שמעון שקיבל עליו שבנו ישא בת ראובן כו'. וזהו פשוט מידי דהוה אכל שידוכין דעלמא, שב' הצדדים מקבלים עליהם שהזוג ישא זה את זו, דכל אחד מחוייב לקיים עליו מה שקיבל. ולא הוי בזה משום קנין דברים ולא משום מקנה דבר שלבל"ע, הואיל והשיעבוד חל +בדפוס ווארשא כתוב חד+ על גופו והחיוב אקרקפתא דגברא מונח. והחולק על זו אינו אלא טועה, כמו שכתב ר' ירוחם הנ"ל. ותו דבנדון דידן הקנין חל עליהם מטעם אחר, וזה דכתוב בהג"ה מרדכי +פ"ג סי' תרסג+ דכתב תשובה לר' משולם בר קלונימוס, על שלשה אחים שהתנו יחד בקנין על נכסי אחותם שנתן לה בעלה, שכל מי שמקבל מתנה מאחותם שיחלקו בשוה שלשתם, ולימים נתנה מתנה לאחד. והשיב אע"פ שאין אדם מקנה דבשלב"ל, בההיא הנאה דסמכי אהדדי גמרי ומקנו להדדי וכו'. והאריך שם בראיות לבאר דיוכל אדם להקנות בכה"ג אף בדבר שאינו מועיל קנין. א"כ בנדון דידן שעשו פשרה בין הצדדים הנ"ל ושני הצדדים הקנו זה לזה בפשרותיהם, ודאי גמרי ומקנו אהדדי אף בדבר שאינו מועיל קנין +ושם נמצאת הגהה המיוחסת לרבינו וז"ל: מתשובת ר' קלונימוס למדנו שגם בלא קנין מהני תנאי השותפין - וגם מסיים דכל תנאה מהני בין בשתוף בין במציאה בין בדורון, ולא תפס לשון קנין כלל אלא תנאה סתם קאמר דמשמע אפילו בלא קנין והיינו כדעת מהר"ם דסוף מהרי"ק שורש כ ענף ה (בהגהה שם כתוב בטעות שורש קכא).+ וכמו שכתבו התוספות והמרדכי פרק זה בורר +סנהדרין כה, א תוס' ד"ה כל כי האי גוונא, ובמרדכי הוא שם סי' תרצא, וז"ל: ואותן שדוכין רגילין לעשות בהם קנין אי נמי אפילו בלא קנין לא חשיב אסמכתא שהחוזר מבייש את חבירו ומשום דמתבייש בו גמרי ומקנו אהדדי+, דמטעם זה גובים הקנסות שבשדוכין אע"ג דהוי כמו אסמכתא כו'. ועוד מטעם אחר חייב לקיים מה שקבל עליו, דהא כל שטר הנעשה כתקון חכמים דכתוב בו שמקבל עליו בק"ס ובשבועה דאורייתא, וכל שכתב בשטר כך הוי כאילו קיבל עליו שבועה בפירוש, כמו שכתב מוהר"ם בהגה"ת מיימוני סוף ספר קנין +לא מצאתי זה שם, ואולי כוונתו לסי' לד שכתב שאם נמצא בשטר מתנה בסוף ואחריות שטר מתנתא וכו' - שפיר חשיבא מתנה דאית בה אחריות אע"פ שלא כתב בה ועלי לפצות וכו'. וע"ש ג"כ סי' ד שכותב: הילכך כי אמר להו סתמא נמי בדעתו כמו שכותבין בשטרות - ואיהו אמר להו לסהדי לכתוב שטר כדרך שרגילין לכתוב הויא ליה כאילו הודה בפניהן שהקנה לו בב"ד חשוב והודאת בעל דין כמאה עדים דמיה.+ ומאחר שקיבל עליו בשבועה צריך לקיים שבועתו, כמו שכתב המרדכי פרק שור שנגח +ב"ק פ"ד סי' מה+ לענין אסמכתא, וה"ה לדבר שלא בא לעולם. וכן כתב ר"י בר ששת סי' של"ה, וכתב שם דאפילו למ"ד בשבועה אסמכתא לא קניא מ"מ צריך לקיים שבועתו, ומ"מ אם מת אין בנו חייב לקיים כו'.
הרי קמן מכח ג' טעמים הנ"ל, שכמר משה מחוייב לקיים שעבודו לפצות כמר אשר. ולא אאריך בזו מאחר שגם בעל הריב הודה מטעם תפיסה, שזכה כמר אשר בזו. אך אמנם בא במחתרת להמציא תרופה לכמר משה מצד שכתב בשטר לשון יחלוקו, וכתב שלדעתו הוא לשון ירושה ועל זה בנה בנינו. והנה הך הכפתור וירעשו הספים +עמוס ט, א+, כי לפי דעתי בנה בניינו על יסוד רעוע אשר רוח חכמים יעקרהו מעיקרו. וזה, כי מה שהביא ראיה מלשון האחים שחלקו או האחים שבאים לחלוק שפי' האחים שבאים לירש כו', אתמהא אם חכם בישראל כזה ידבר כי לשון חלוקה הנאמר שם הוא פירוש הבאים לירש. כי אינו אלא דרך שותפים שבאים לחלוק, וירושתם כבר נסתלקה ממות אביהם. ולשון יחלוקו נאמר בכל דבר שיחלק בין איש לרעהו, ריש ב"מ שנים אוחזין בטלית וכו' יחלוקו, ופ"ק דסוכה +ג, ב בכל ההוצאות מסומן ה, ב+ בית שאין בו ד' על ד' אין האחים והשותפים חולקים בו, וכל דיני חלוקה המוזכרים בב"ב לענין שותפות חצר ובתים כולן אינן לשון ירושה. ועוד אני אומר כי ניים ושכיב אמר להא מילתא +ב"ק מז, ב; יבמות כד, ב; נדה ס, א+, דהא גרסינן בהדיא פרק המוכר את הבית +ב"ב סג, א+: פשיטא אמר יחלוק פלוני בנכסי פלגא תנו חלק לפלוני כו'. ש"מ שלשון יחלוק הוא לשון מתנה, דאי הוי לשון ירושה לא היה נוטל כלום כדאיתא משנה שלימה פרק יש נוחלין +שם קל, א+ וכמו שכתב החכם בעצמו. וכן כתב הרא"ש בתשובה בהדיא בתשובותיו כלל פ"ג +סימן ה+, דיחלוקו הוא לשון מתנה, וכמ"ש ג"כ בשמו הטור ח"ה סימן רפ"א. והנה נראה בהדיא דנסתלק מכאן לשון ירושה, והוא לשון מתנה והיא קיימת.
ומ"ש בפרט בנדון דידן כו', עד הא קמן שכוונתם לירושה כמו שחלק ראובן הוא משום ירושה ה"ה חלק שמעון וכו'. גם זה הבל, דהא אנן איפכא תנן פרק יש נוחלין +שם דף קכו עמוד ב+: האומר משום ירושה לא אמר ולא כלום, כתב בין בתחילה ובין באמצע בין בסוף משום מתנה דבריו קיימים. ובגמ' אמרינן +שם /ב"ב/ דף קכט, ע"א+: היכי דמי מתנה בתחילה היכי דמי באמצע ה"ד בסוף, כי אתא רב דימי אמר רבי יוחנן תנתן שדה פלונית לפלוני וירשה זו היא מתנה בתחילה וכו'. ומסקינן התם דאפילו בשני בני אדם שכתב לאחד מתנה ולשני לשון ירושה קנו שניהם, ש"מ שלשון מתנה מהני ללשון ירושה. והחכם זה הפך הקערה, שלשון ירושה יעשה דלשון מתנה לא יועיל. ואין לחלק ולומר דדוקא בלשון שהוא ודאי לשון מתנה אזלינן בתריה, אבל בלשון שיש בו לספק קצת אזלינן בתר לשון ירושה. דזה אינו, דהא כבר ביררתי לעיל דלשון יחלוקו אין בו ספק כלל דהוא לשון מתנה. ועוד דאף אם הוא לשון מסופק קצת, לא גרע ממה שכתב הרא"ש בתשובה +כלל פד סי' ו+ על זה והובא ח"ה סימן רפ"א: שאלה ראובן היה מצוה ואמר אם אפטר אני קודם לאשתי עשיתי אותה יורשת גמורה בכל נכסי והנחתי ליורשי אחרי חמשה זהובים וכו'. תשובה מה שנתן לאשתו בלשון ירושה אינו כלום אמנם רואה אני לקיים צוואה זו מתוך תיבה אחת, שכתוב בה ותחזיק בנכסי בכל מה שיש לי כו' שהוא לשון מתנה, והרי לשון מתנה, לבסוף וכו'. הרי דאנו למידין מתיבה אחת להפך לשון ירושה הכתוב בפירוש ללשון מתנה, כ"ש שלא נהפך לשון המפורש בהדיא שהוא לשון מתנה מכח שכתוב בתחילה לשון ירושה. ועוד נוכל ללמוד מתשובה זו דאע"ג דכתוב באותו שטר ירושת הבנים שהוא לשון ירושה ממש, מ"מ דרשינן שאר הלשונות לטובת המקבל מתנה. שהרי כתב באותה צוואה והנחתי ליורשי אחרי חמשה זהובים וכו' והוא לשון ירושה מדכתב אחרי אפ"ה אצל האשה הוא לשון מתנה, הוא הדין בנדון דידן. ועוד ראיה מהא דכתבתי לעיל, ואמר פלוני יחלוק בנכסי דודאי בחלק הנשאר יירשו בניו, אפ"ה אמרינן דיחלוק הוא לשון מתנה אצל האחר +עי' לעיל סמוך להערה ל"ז.+ ועוד ראיה דאין לחלק בחלוקים אלו מסוגיא דפרק יש נוחלין +שם קכט, א+, דאמרינן התם: כי אתא רב דימי אמר ר' יוחנן ודוקא באדם אחד ושדה אחת, אבל באדם אחד ושתי שדות שדה אחת ושני בני אדם לא וכו'. עד כי אתא רבין אמר תנתן שדה פלונית לפלוני ויירש פלוני שדה פלונית, רבי יוחנן אמר קנה וכו'. עד אלא דרבי יוחנן אדר' יוחנן קשיא, אמוראי נינהו אליבא דרבי יוחנן. ואי איכא לפלוגי בהכי ה"ל לשנויי הכי, הא בשני בני אדם לא מהני היינו כשאחד (היא) [היה] ראוי לירש דאז לשון ירושה דוקא, אלא ש"מ דאין לחלק בהכי.
סוף דבר איני רואה שום יסוד לבנינו של החכם הנ"ל במה שטען לבטל הפשרה מכח זו הטענה. ומדראש דבריו אינן כלום גם סוף דבריו בטלים במה שכתב מאחר שהפשרה בטילה וכו', כי אני אומר הפשרה קיימת ונתקיים אם כמר משה רוצה להיות יהודי ולעמוד בדבורו שקבל עליו בק"ס ובתוקף שטרות. גם מה שכתב שהפשרנים שרצו לבטל ירושה דאורייתא אין רוח חכמים נוחה מהם כו', אם לא שכוונתם לש"ש להטעות את וכו'. אני רואה זה החכם רודף אחר הדיינים להטעותם על לא עול בכפיהם, וכן אין רוח חכמים נוחה במי שגורם שיורש יפשר עם אחרים או מוחל לגמרי על ירושתו. ובאמת שזה החכם אין רוחי נוחה הימנו במה שנתחלף לו בין יורש למוריש, כי אמרו פ' יש נוחלין +שם קלג, ב+: הכותב נכסיו לאחרים והניח את בניו, מה שעשה עשוי אלא אין רוח חכמים נוחה הימנו. וכן אמרינן התם דאמר ליה שמואל לרב יהודה, שיננא לא תהוי בעבורי אחסנתא כו'. הרי כל זה במוריש אמרו שאסור להעביר נחלה, אבל יורש עצמו שרוצה למחול על ירושתו שלא יהא בזה רוח חכמים נוחה הימנו בזה לא שמענו. והנה מצינו ליעקב אבינו שפתה לעשו שימחול לו חלק ירושתו. +אולי הכוונה לסוטה יג, א שבשעה שבאו בני יעקב למערת המכפלה לקבור את אביהם בא עשו ועכב הקבורה, בטענו שיעקב קבר את רבקה /לאה/ בחלקו ולפי"ז שייך המקום הפנוי לו. ענו לו בני יעקב שהוא מכר לאביהם לא רק את הבכורה אלא גם את חלק ירושתו הפשוט ושלחו את נפתלי למצרים להביא את שטר המכירה. ושם בגמרא אר"י משם רבי שמעון בן יהוצדק, בקברי אשר כריתי לי אין כירה אלא לשון מכירה, שכן בכרכי הים קורין למכירה כירה. עי"ז רומזים חז"ל שיעקב הדגיש לבניו שקנה את קברו מעשו. ועיין בתורה תמימה בראשית נ, ה אות ג שכותב: אמנם בכלל צריך ביאור מה מועלת המכירה בזה לפי מאי דקי"ל בב"ב ק, ב ובפוסקים, המוכר קברו באים בני המשפחה וקוברים אותו [את המוכר] בעל כרחו של לוקח, מפני שאי אפשר למכור דבר עסק משפחה, ולכן אמרו רבנן שישקול המוכר את הדמים ותבטל המכירה, וא"כ הלא אין כל יסוד לטענת מכירה שהשיבו לעשו. ויש לפרש הענין ע"פ מדרשים ובפירש"י כאן בפסוק זה עוד דרשא על הלשון בקברי אשר כריתי לי, שעשה יעקב כרי אחד מכל הכסף והזהב שהביא מבית לבן ונתן לעשו עבור חלקו במערת המכפלה - לכן במכוון הרבה לו כסף וזהב כדי שיחוס להשיבם וממילא היה המקח קיים.+ וחלילה לנו לומר שאין רוח חכמים נוחה הימנו. ויש לנו אב זקן לחוס על כבודו ולומר, יפה שתיקת זה המדמה בחכם מדיבורו.
והנה מאחר שנסתלקו מעלינו דברי החכם הראשון כ"ש שנתבטלו האחרונים שיצאו בעקביו +כוונתו למה שמובא לעיל באות ג+, ובתר רישא גופא גריר +עירובין מא, א+ ואין צורך להשיב על דבריהם כי לא דברו על צד גמרא רק בסברות כרסיות +בביטוי זה משתמשים עד היום בישיבות, ועיין לקמן סי' קכט הערה ב' מכוכב. ולעיל סי' י /הערה/ כ"ה, ג"כ נמצא ביטוי ישיבתי ידוע+, וכדרך הדרשנים המוכיחים את העם ויישר כחם. ומי יתן כל עם ה' כמוהם החרש יחרישון ויהיה להם לחכמה. ובזה שלום על דייני ישראל העושים צדקה ומשפט לכל עמיהם. נאום משה איסרלש מקראקא.
@שו"ת הרמ"א סימן עט
על דבר המראת האווזות בשבת נראה לי דשרי ע"י נכרי. אע"ג דגרסינן פרק מי שהחשיך +שבת קנה, ב+: אין ממרים את העגלים אבל מלעיטין ומהלקטין לתרנגולים וכו', ומפרש בגמרא איזו המראה ואיזו הלעטה אמר רב יהודה המראה למקום שאינה יכולה לחזור +שם: להחזיר+ הלעטה למקום שיכולה לחזור +שם: להחזיר.+ רב חסדא אומר אידי ואידי למקום שאינה יכולה לחזור +שם: להחזיר+, והמראה בכלי והלעטה ביד. ואמרינן התם תניא כוותיה דרב יהודה כו', וכן הרי"ף והרא"ש +ברי"ף סז, א וברא"ש פכ"ד סי' ג+ לא הביאו רק דברי רב יהודה. וא"כ שמע מינה דאם מכניס המאכל למקום שאינה יכולה לחזור מקרי המראה דאסירא. ופירש"י התם, דמה דשרי בתרנגולים שרי בעגלים אלא דגבי עגלים מקרי הלעטה וגבי תרנגולים מקרי הלקוט. ואין להקשות על פירוש רש"י אמאי קתני אין ממרים העגלים ולא קתני גבי תרנגולים, דיש לומר דבזמניהם לא היו רגילים להמרות העופות ולכן דבר בהווה והוא הדין תרנגולים. ומכל מקום שמע מניה דאם מכניס המאכל כ"כ לתוך גרונה שאינה יכולה להחזיר מקרי המראה ואסורה, וכן כתב הרמב"ם סוף פרק כ"א דהלכות שבת. +הלכה לה. מן וכן כתב עד פה בסוגריים בדפוס א+
מכל מקום נראה דשרי ע"י נכרי. חדא, דאמרינן בסוף אותה שמעתתא +שם /שבת/ קנו, א+ לוי אשכח לגבל דבי נשא +עיין תוס' שבת כג, ב ד"ה דבי נשא בהוצאה א כתוב נשיא ובהוצ' ווארשא נשיאה+ דקא גביל לתורא +שם: דקא גביל וספי ליה לתוריה+ בטש ביה, אתא אבוה אשכחיה א"ל הכי אמר אבוה דאמך משמיה דרב, ומנו רבי ירמיה בר אבא, גובלין ולא מספין, ודלא לקיט בלישניה מלקיטין ליה וכו'. ופירש"י דלא לקיט בלישניה עגל קטן שאינו למוד לאכול. ונראה דזה דקאמר ודלא לקיט בלישניה מלקיטין ליה, דר"ל אף הלקטה דבעגל אחר אסורה דהיינו שאינה יכולה לחזור. דאי לאו הכי אפי' לקיט בלישניה נמי שרי הלעטה במתני', דהיינו שיכול לחזור. דאין לומר דמתני' מיירי נמי דוקא בעגלים דלא לקטי בלישנייהו, דהא דומיא דסיפא קתני נותנים מים לפני אווזים ותרנגולים ויוני הרדסיאות. ועוד דקתני בגמרא מהלקטין לתרנגולים וא"צ לומר שמלקיטין, ואין מלקיטין ליוני שובך ויוני עלייה. ומפרש בגמרא אליבא דרב יהודה דהלכתא כוותיה, מהלקטין דספי ליה בידים מלקיטין דשדי ליה קמיה. ויוני שובך ויוני עלייה משדי קמייהו נמי לא משום דאין מזונותן עליך, אבל אווזים ותרנגולים מזונותן עליך. וא"כ מיירי בדיכולים לאכול דומיא דיוני שובך ויוני עלייה דיכולין לאכול, ומשום הכי אין נותנין לפניהם מזונות דיכולין לפרנס עצמן. וא"כ ש"מ דיכולין לאכול נמי שרי הלקטה בעופות וה"ה הלעטה בעגלים, וא"כ אמאי נקט דלא לקיט בלישניה. אלא ש"מ דבלא לקיט בלישניה שרי אפילו המראה שאסורה במקום אחר, והיינו שמכניסו למקום שאינה יכולה לאכול +צ"ל להחזיר.+ ואע"ג דנקט מלקיטין ולא נקט מהלקיטין +אצלנו בגמ' הגירסא מהלקיטין ליה, כגירסת הרי"ף שמביא רבינו בסמוך+ לאו דוקא קאמר, דהא על כרחך צריך ליתן לו המאכל לתוך פיו דהא לא רגיל לאכול. וא"כ אמאי נקט מלקיטין דפירושו דשדי קמיה כמו שמפורש לעיל וה"ל למנקט מהלקיטין, ובספר הרי"ף כתוב מהלקיטין. וא"כ קשה דהא הלעטה שהיא דומיא דהלקטה בכל עגלים שריא, אלא ש"מ דלאו דוקא קאמר מלקיטין אלא ר"ל דמאכילין אותו באיזה דרך שאפשר, ואם אוכל דרך שמכניסו לתוך פיו עושה ואם אינו אוכל בדרך זו מאכילו בדרך המראה, כן נ"ל על פי סוגיית הגמרא.
וא"כ בנדון דידן שאומרות הנשים שהאווזות שהורגלו כבר בהמראה אינן אוכלות בדרך אחר, ואף אם יתנו אוכל לפניהם אינן אוכלות רק בהמראה כמה שלמדו כבר, נראה דשרי דומיא דעגל דלא לקיט בלישניה. אמנם לפי זה צריך דקדוק, אמאי לא חילק בטור או"ח סי' שכ"ד ולא הרמב"ם פרק כ"א מהלכות שבת +הלכה לה+, בין לקיט בלישניה או לא לקיט בלישניה. דכתב סתמא אין ממרים העגלים אבל מלעיטין, ולפי מה שכתבתי היה לו לחלק. ואפילו אם נחמיר לאוסרו על ידי ישראל ע"י נכרי מיהא שרי משום צער ב"ח +ב"מ לב, ב+, דלא גרע מחליבת הבהמות בשבת ע"י נכרי שהתירו הפוסקים מכח צער ב"ח אע"ג דהתם הוא איסור דאורייתא. +טור א"ח סי' שה. ועיין במג"א בשו"ע א"ח סי' שה (סעיף כ) אות יב שכתב: וה"ה דמותר לומר לעו*בד כוכבים להמרות האווזות פעם אחת ביום משום צער ב"ח דאין יכולין לאכול (תשובת רמ"א סי' עט). ומשמע שם דאי ליכא עו' כוכבים שרי ע"י ישראל משום צער ב"ח, וטוב לעשות ע"י קטן.+ כל שכן בענין המראה שאין בה שום מלאכה רק עובדא דחול. אמנם נראה דאין להמרות בשבת רק פעם אחת ע"י נכרי, דבזו נסתלק ממנה צער של רעבון ובהכי סגי.
@שו"ת הרמ"א סימן פ
שאלה, שותפים שקבלו מראובן מעות בעיסקא, וז"ל שטר השותפות: אנחנו ח"מ המשותפים מודים ומעידים לכל רואי ח"מ +ר"ת: חתימתנו מטה+, איך שקבלנו מידו של ראובן שמונה מאות זהובים מזומנים על חלק ד' של פונדק מעיר פלונית ומעיר פלונית שיש כבר בידינו +מתוך מה שכותב אח"כ בשאלה משמע שהכוונה פה שהיה לשותפים לכל הפחות פונדק אחד בכל עיר+, בין לריוח בין להפסד ח"ו. רק שהותנה שאם אנו רוצים יכולין לסלקו בריוח כ"ה זהובים מכל מאה, ונהיה מחוייבין להשיב לו סך הנ"ל עם ריוח הנ"ל בסוף כלות השנה דהיינו יריד גראמניץ שכ"ג כו'. +הוא אחד מארבעה ירידי לובלין, ונפתח באיד הנוצרי הנקרא גראמניץ שחל בשני בפברואר ונמשך ששה עשר יום. על שם זמנו נקרא לפעמים גם יריד אדר. כאמור, היו עוד ג' ירידים בלובלין. השני נקרא יריד שוואנטקי או שוואנקי, ונפתח ביום א השביעי שלאחר הפסחא למשך ששה עשר יום. נקרא לפעמים על שום זמנו גם יריד סיון או יריד תמוז. השלישי היה יריד ש"י או ז"י או ס"י, ר"ת משימן יודא או זימן יודא או סימן יודא - חג שחל בעשרים ושמונה באוקטובר. היריד נפתח ארבעה ימים לאחר החג למשך שמונה ימים. עי' בשו"ת רש"ל סי' עט שתלמיד כותב אליו: וביחוד בעת הזאת שימי השווקים היותר טובים ויפי' חלים במועד בשנה הזאת - אף כן כי פה אתנו יריד חל במועד הסוכות והרבה חכמים מחכמי המדינ' נעדי' הנה. היריד הרביעי שנפתח בחמשה עשר באבגוסט נתבטל במאה הי"ז. ועי' לקמן בסימן קכ שהיו ג' ירידים בלובלין. עיין בשו"ת שארית יוסף סי' מב שכותב, וז"ל: וגם בהיותי בלובלין מקרוב גראמניץ של"ו לפ"ק שלחת אלי הש"ץ בהתראה שאינו נאה. יריד לובלין נזכר בקובץ שלנו בסימנים כד, מב, סא, סג, סד, עג. ועיין לעיל סי' סא הערה ח' וסי' עג הערה ד'+ עד עוד קבלנו עלינו שיקח מן חברותה שלנו כל שבוע זהוב פולניש על הפיזור, ובסוף השנה כשנבא לחשבון ינכה לנו מן הריוח אותו הסך כו'. ואם לא נחלק עמו הריוח אלא שנסלק את ראובן בעשרים וחמשה מכל מאה כו', עד נמצא שהסך בכללו הוא אלף זהובים. עוד הוספנו לו בעד חודש העבור שויב של מרטינה במלאכה שהיא ראויה וטובה לו כו'. וכל זמן שהשטר ביד ראובן או באי כחו אז יהא יד בעל השטר על העליונה, גם יהא נאמן בדבור הקל על ההיזק כו'. שעבדנו לו בק"ס כו' עד אפילו ביטול כיסו כעיקר החוב. וכל זאת קבלנו עלינו הן על הקרן הן על הריוח, גם קבלנו עלינו על אמונת יהדותנו באמונת שמים, לקיים כל דברי אגרת הלז אפילו מגלימא דעל כתפנא מיומא דנן ולעלם כו'. עד ואם יבא ח"ו לנו איזה היזק או איזו פגיעה לא יוזק ראובן הנ"ל בשום דבר, כי עלינו מוטל להשתדל הסך מעות הנ"ל בין קרן בין ריוח כנ"ל לידו בלי היזק ופגיעה, או ליד הבא מכחו כל זאת קבלנו עלינו כו'. והנה ג' משותפים שקבלועליהם עסק זה ביחד, ותוך זמן כבש כרכום של מלכות אחרת אחת הערים שבתוכן הפונדקאות הנ"ל, ונשבה שם אחד מן השותפין עם ממון רב שקבל משכר הפונדק שם. גם היה בידו ממון רב מלבד זה, ונאבד השותף עם כל אשר בידו לא ידענו מה היה לו. ועכשיו נפלה מחלוקת בין שני השותפים הנשארים ובין ראובן, שאומרים שגם ראובן הפסיד אשר לו בחלקו שהיה לו על הפונדק. ובאתה השאלה הזאת לפני לחוות בה דעתי, ולכן אקומה נא ואראה כי הדין עם ראובן לפי הנ"ל, מתרי ותלתא טעמי.
הנה נראה מלשון שטר זה כי היה הלואה גמורה, ולא לקחו השותפין הברירה באופן הנ"ל רק להנצל מאיסור ריבית, כמו שמוכיח מתוכו למדקדק בו. ולכן אם היינו באים לדון הדברים ע"פ אומדנות וידים המוכיחות פשיטא שהיו חייבין לשלם לראובן מעותיו, דודאי לא היה בדעתן מעולם ליתן לו חלק בפונדק. רק שכתבו כן כדי להנצל מאיסור ריבית, ומיד נתרצו בהלואה. לכן כתבו בסוף השטר שהסך בכללו הוא אלף זהובים, עוד הוספנו לו בעד חודש העבור שויב כו', עד ואם יבא ח"ו שום היזק כו'. כל זה מוכח שמיד נתרצו בהלואה מיום כתיבת השטר, ולכן הם חייבים בכל האונסין. אע"ג דמתחילת הקבלה היה בו תנאי שהיו יכולין ליתן לו חלק בפונדק ובזו יצאו מידי איסור ריבית, מידי דהוה אתשובת ר"י מאורליינש +רבינו יעקב מאורליינש היה תלמידו של רבינו תם וגם נקרא רבינו תם מאורליינש ורבינו יעקב הקדוש הוא עזב את צרפת ועבר לאנגליה, וידוע שנהרג על קידוש השם בשנת ד' אלפים תתק"ג בלונדון ביום הכתרתו של המלך ריצ'רד לב - האריה+ שהביאו הגהות מרדכי דאיזהו נשך +בהוצאת ריווא דיטרינטא נמצא דין זה בדף קעג ע"ב ובדפוס מסורה במס' ב"מ סי' תנה+, וז"ל: טופס שטר זה העתקתי מכתיבת יד ר"י מאורליינש והתיר ללוות בריבית ע"י שטר זה, וז"ל: הנני החותם מודה שאני חייב לפלוני כו', והנני מחוייב לפרוע לו לזמן ט"ו ימים להזמנתו. וכל זמן שאעכבם ולא אפרעם לו עלי לתת לו +במרדכי הנוסחא: עלי לתת לו במתנה וכו'+ כל שבוע ושבוע שאעכבם כך וכך פשיטים כו'. +מפה ראיה נוספת למה שהוכחתי באריכות במקום אחר שההגהות על המרדכי המיוחסות לרבינו אינן אלא לאחד מתלמידיו. דהנה פה מביא ראיה מנוסח השטר של מהר"י מאורליינש, ושם במרדכי ישנה הגהה על דברי מהר"י, וז"ל: אין להשגיח בהגה"ה זו כלל כי בודאי לא יצאו הדברים האלו אשר נוגעים באיסור דאורייתא מפי הרב הגדול הנזכר כאן וכו'. עיין בב"י יו"ד סי' קעז ד"ה ודע שאע"פ שהרשב"א דעתו לאסור בזה שכותב, וז"ל: ומ"מ מ"ש בהגהות דמרדכי דמציעא טופס שטר בשם הר"י דאורלינאש /דאורליאנש/ נ"ל דלכ"ע אסור דכיון שחייב עצמו ליתן לו כך בכל שבוע בעוד שמעכב ממונו אין לך הערמת רבית גדולה מזו, שהרי מעלה לו שכר מעותיו הבטלות אצלו מידי שבת בשבתו ולא דמי לאומר אם לא אפרענה נתחייבתי מעכשיו בכך דינרים דלא מיחזי כולי האי. והרשב"א כתב על תנאי כיוצא בזה הרי הוא רבית גמורה ולא תהא כזאת בישראל. וכן רבינו מביא דעתו להלן.+ הרי קמן דאע"ג דמתחילת ההלואה היתה כוונתן ללוות בריבית, מ"מ שרי מאחר שבתחילת ההלואה היה תנאי בדבר. וה"ה בנדון דידן, שאע"פ שנתרצו בשעת כתיבת השטר להיות הלואה כדמשמע מלשון השטר, אפילו הכי לא מקרי ריבית בכהאי גוונא מאחר שבשעת קבלת המעות לא היה בו ריבית. ואע"ג דמלשון השטר ג"כ מוכח דהתנאי היה עדיין תלוי ועומד עד שעת חלוקה, שכתבו בו ינכה מן הריוח כו' עד ואם לא נחלק הריוח כו'. מכל מקום הדר חזרו והחליטו הדבר עליהם בהלואה גמורה, כמו שכתבו שסך בכללו הוא אלף ושיתנו לו בעד חודש העבור כו' ושהם חייבין בהיזקות כו', דכל זה לא שייך בדבר שהוא בעיסקא. ומאחר שסוף השטר מוכיח שהוא הלואה אזלינן בתריה. וכמו שיתבאר לעתיד אי"ה.
ואע"ג דרבים החולקים על סברת ר"י מאורליינש, כמבואר בתשובת הרשב"א סימן תרנ"א +בח"א מתשובותיו+ והרמב"ן סי' רכ"א +בשו"ת הרשב"א המיוחסות לרמב"ן והיא אותה התשובה סי' תרנה /תרנ"א/ הנ"ל בכל ההוצאות מסומן פה בטעות סי' קעה+ וכתבו ר' ירוחם בספרו תולדות אדם וחוה נתי' י"ז +בספר מישרים סוף נתיב טז, וז"ל: המלוה לחבירו מנה וא"ל אם לא אפרע מכאן ועד יום פלוני הריני מחייב עצמי מעכשיו לתת לך ג' זהובים אחרים, לפי שורת הדין מותר, ואסור לעשות כן מפני הערמת רבית. ותמוה שמסומן פה ספר תולדות אדם וחוה שאינו דן בדיני ממונות. ועי' בב"י יו"ד סי' קעז ד"ה האומר לחבירו, שמביא את כל הפוסקים האלו, ומציין רבנו ירוחם מבלי לתת את שם הספר. על אודות רבינו ירוחם עיין לעיל סימן ה הערה מ"ד+, והביא הרב ב"י דבריהם בארוכה +טור יו"ד סי' קעז. ועיין לעיל סוף הערה ו'.+ והוסיף עוד להחמיר דבענין זה של הר"י אורליינש שמוזכר בו ריבית כל שבוע ושבוע פשיטא דאסור לכ"ע, דהוי בהדיא אגר נטר. וא"כ ה"ה בנדון דידן נמי איסור ריבית אם לא היה התנאי עומד לעולם, ולכן ודאי נאמר לא שביק אינש היתרא ועביד איסורא +תמורה כז, א+, וכמו שכתב המרדכי פרק השולח +גיטין פ"ד סי' שעט+ ולמדו מענין פרוזבול. וכל שכן אי המלוה גברא רבא דלא הוה ספי איסורא לאינשי, כדאמרינן גבי רב עילש פרק איזהו נשך +ב"מ סח, ב+ וכמו שאכתוב לקמן אי"ה. מ"מ נראה דבנדון זה הוה איזה היתר למלוה זה, דאל"כ אפילו הוי התנאי תלוי ועומד הוי ביה אסור ריבית. דהא בהלואה צד א' בריבית אסור, כרבנן דפליגי אר' יהודה פרק איזהו נשך +שם סג, א+ ואסרי צד אחד בריבית. ואפילו ריבית דאורייתא הוי, כמו שמשמע בתוס' דאיזהו נשך בד"ה ריבית ע"מ להחזיר +ע"ש בגליון הש"ס על תוס' זה.+ אפי' בריבית דרבנן יש לאסור לפי דעת תשובת בר ששת סי' ש"ה ותס"ד, וכמו שהאריך שם בזה. ואף אם נודה לדברי המרדכי דלא קיי"ל כרבנן רק בדרך הלואה, אבל דרך מכירה צד אחד בריבית מותר דקי"ל בזו כר' יהודה, מ"מ בנדון זה שהלוה לו מעות אלו הוי הלואה גמורה הוה אסורה בכל ענין אע"ג דהתנאי הוי תלוי ועומד. דמ"מ הוי צד אחד בריבית כדאיתא התם בפלוגתא דר' יהודה ורבנן, דתני התם: היה נושה בחבירו מנה ועשה לו שדהו מכר, בזמן שהמוכר אוכל פירות מותר לוקח אוכל פירות אסור, ר' יהודה אומר אף בזמן שהלוקח אוכל פירות מותר. א"ל ר"י מעשה בבייתוס בן זונין שעשה שדהו מכר ע"פ ר' אליעזר בן עזריה ולוקח אוכל פירות היה, אמרו לו משם ראיה מוכר אוכל פירות היה ולא לוקח. מאי בינייהו, אמר אביי צד אחד בריבית איכא בינייהו. ופירש"י צד אחד כי האי גוונא שמא יבא לידי ריבית שמא לא יבא, צד הפדייה יבא לידי ריבית צד המכירה אינו בא לידי ריבית. הרי קמן אע"ג דהתנאי היה עומד ותלוי עד שעת זמן הפדייה, שהיתה לשלש שנים כמוזכר שם במשנה במעשה דבייתוס בן זונין, ואפ"ה קי"ל כרבנן דצד אחד בריבית הוי, וא"כ על כל פנים הוי בכאן איסור ריבית.
רק שהאמת דבנדון דידן מאחר דהקבלה הוי בעיסקא לגמרי להיות לו חלק בפונדק ולא היה שום הלואה כלל, רק שהברירה ביד הלוה ליתן לו מן הרווחים שיקבל מן הפונדק ריוח כ"ה ממאה ושאר הריוח יקבל לעצמו, הוי כנותן מעות לחנוני למחצית שכר פלגא באגר תרי תילתי בהפסד או פלגא בהפסד ותילתא באגר, דשרי לכ"ע אפילו לקח לו הברירה הלוה מיד שרי. כמו שכתבו התוספות בהדיא פרק איזהו נשך, גבי עובדא דרב עילש +שם /ב"מ/ סח, ב ד"ה אי פלגא באגר.+ ואל תקשה לך הא דכתב הטור סימן קע"ז +בטור יו"ד וע"ש בב"י ובד"מ אות ה+ בשם הר"ר ישעיה +ר' ישעיה ב"ר מאלי דטראני (רי"ד) מכונה גם ר' ישעיה ראשון (רי"ר), או ר' ישעיה הזקן, להבדילו מנכדו ר' ישעיה ב"ר אליהו מטראני (ראה סי' פט הערה מ"ג), היה גדול החכמים באיטליה בסוף המאה האחרונה לאלף החמישי ותחילת האלף הששי, עמד בחליפת שו"ת עם בעל אור זרוע ועם ר' שמואל משפירא, היה מן המחדשים הפוריים ביותר, וחידושיו על רוב מסכתות הש"ס נקראים תוספות רי"ד, תוספות רי"ד נדפסו בהרבה מסכתות, חיבר גם פסקים לרוב מסכתות התלמוד, ונדפסו רק למסכתות בודדות, ברובם גנוזים עדיין פסקיו בכ"י בכמה ספריות, נדפס גם ספרו המכריע, בספריו שנדפסו מזכיר כמה חיבורים שלא הגיעו לידינו, כן השאיר שו"ת רבות בכ"י, חיבר פירושים על התורה ופיוטים+ שלא התירו מחצית שכר אלא בלא קציצה, אבל אם קצץ בדבר ידוע אפילו כל האחריות על הנותן אסור משום דמיחזי כמלוה בריבית ואתי לאחלופי עכ"ל. וא"כ בנדון דידן דקצץ עמו כ"ה ממאה לשנה הוי אסור. די"ל דכאן שאני מאחר שתלה הברירה על המקבלים בתחילה, וא"כ לא הוי אלא צד אחד באיסור דאתי לאחלופי בריבית וזהו לכ"ע שרי.
ואף אם היה חשש צד ריבית, מ"מ לא יפסיד משום זה מעות הקרן אשר עליהם אנו דנין. דהא בשטר שיש בו ריבית גמור אם הריבית מפורש בשטר לא קנסינן ליה, כמו שכתבו התוס' והרא"ש פרק איזהו נשך +ב"מ עב, א תוס' ד"ה שטר וברא"ש פ"ה סי' נח+ ופרק המניח +ב"ק ל, ב ד"ה וחכמים אומרים+ והרמב"ם פ"ד מהלכות לוה ומלוה +הלכה ו+, כ"ש בריבית דרבנן. ולכן מאחר שנסתלק מכאן איסור ריבית עכ"פ, ואיכא אומדנות המוכיחות מתוך לשון השטר שכוונת השותפים היתה להלואה גמורה, דהא בכל השטר לא כתוב שום עיסקא רק בעינן /בענין/ הקבלה, גם כי לשון השטר מוכח דנתרצו מיד בהלואה, א"כ פשיטא שחייבים בכל אונסין וצריכין לשלם לראובן מעותיו שקבלו ממנו.
ועוד אני אומר שיש לזכות לראובן מכח לשונות השטר שסותרין זה את זה, כמו שנתבאר לעיל. ועוד דבתחילה כתב כן שקבל עליו אחריות הן לריוח הן להפסד, ולבסוף כתב שהם קבלו עליהם כל היזקות. ובתחלה צריכין אנו לדון בדין זה, ומתוכן ותלבן /יתלבן/ זכותו של ראובן. תנן במשנה פרק גט פשוט +ב"ב קסה, ב+: כתוב בו מלמעלה מנה מלמטה מאתים מלמעלה מאתים מלמטה מנה הכל הולך אחר התחתון, א"כ למה כותבין את העליון שאם תמחק אות אחת מן התחתון ילמד מן העליון. וכן כתבו הרי"ף והרא"ש +ברי"ף שם פ"י, עו, ב; וברא"ש פ"י סי' יא+ משנה זו בלא מחלוקת, וכן כתבו הרמב"ם וה"ה +פכ"ז מהלכות מלוה ולוה הלכה יד בהוצאות קודמות מצויין בסוגריים סי' מ"ב.+ והנה בנדון דידן מאחר שהלשונות סותרין זה את זה, דבתחילה כתבו שקבלו המעות על חלק רביעי מן הפונדק הן לשכר הן להפסד ולבסוף כתבו ואם ח"ו יגיע איזה היזק או פגיעה לא יזיק לראובן כו', הרי שקבלו עליהם כל האחריות ועליהן לשלם. ואף לדברי תשובת מהר"ם, שהביא בתשובת מיימוני סי' ס"ט בתשובות השייכות להלכות מלוה פרק כז +בתשובות השייכות לספר משפטים ברמב"ם+, דלא אמרינן דילמד מן התחתון אלא דוקא בלשונות שאי אפשר ליישבן וסותרין זה את זה, אבל אם אפשר ליישבן הולכים אחר ב' הלשונות וכמו שהאריך שם בזה, וכן כתב מהרי"ק בתשובה שורש י' +ענפים א, ב על אודות המהרי"ק עיין לקמן בסימן פט הערה מ"ד.+ ובנדון דידן גם כן יש ליישב הלשונות בריוח ולא בדוחק באחד מב' פנים. או שנאמר דדוקא ריוח או הפסד שבא להם מן הפונדק עצמו כגון יוקרא וזולא וכדומה לזו קיבל עליו הנותן, אבל היזקות דאתו להו מעלמא לא קיבל עליו הנותן כלל. והכי דייק לשון השטר בסוף, שום היזק או פגיעה, היזק דומיא דפגיעה. ובהכי מתיישב לשון השטר שפיר. ולא דמיא לשאר עיסקא דהוי פלגא מלוה ופלגא פקדון כדאיתא פרק איזהו נשך +משנה ב"מ ס"ח, א, וע"ש ברש"י ובתוס' קד, ב ד"ה האי עיסקא+, דכאן לא הוי שום הלואה כלל לפי לשון השטר. שקבלו מראובן סך הנ"ל על רביע חלק הפונדק ועסקו בו לצורך ראובן, רק שקבלו עליהם אחריות היזק או פגיעה, כדתנן +צ"ל כדתניא, כי אין זה במשנה אלא בברייתא שם+ מתנה שומר חנם להיות כשואל כדאיתא סוף פרק השוכר את הפועלים. +ב"מ צד, א, ושם הגירסא: תנא, ומתנה שומר שכר להיות כשואל. וע"ש בגליון הש"ס שכתב: בתוס' לעיל נח, א ד"ה אר"י היה להם הגירסא פה ש"ח וכן הוא בהגהת אשר"י כאן.+ כ"ש שלכל הפחות שומרי שכר הוו בההיא הנאה דהוי להו הברירה ליתן לו כ"ה ממאה והמותר היה להם בשכר טרחו, דאין לך שומר שכר גדול מזה. וכמו שאמרו פרק המפקיד +שם מג, א+ דהואיל ונהנה מהני, בההיא הנאה דאי מתרמי ליה זבינא דאית ביה רווחא זבין בהו הוי עלייהו ש"ש. ועוד דאפילו אם הוי עיסקא פלגא מלוה, מ"מ אפשר דהתנו ביחד איזה אחריות יקבל המקבל ואיזה אחריות יקבל הנותן ועשה הדבר דרך היתר. וכמו שכתבו התוס' פרק הגוזל קמא +ב"ק קב, א ד"ה הנותן מעות+ דיכולין ליתן עיסקא למחצה שכר ולהתנות שלא יתעסק רק בדבר ידוע ואם ישנה יהיה כל האחריות על המקבל, ואולי בדרך זו נעשה שטר זה.
או שיכולין לתרץ לשון השטר בדרך אחר והוא הנראה אמת, כי סוף השטר כולו קאי על מה שבררו להם השותפין להיות הלואה, ותחילת השטר היה על ענין הקבלה. שאם היו רוצין בדרך קבלה הראשונה היה אחריות על הנותן, ואם רצו בהלואה היה אחריות עליהם. וכה"ג אמרינן פרק איזהו נשך +ב"מ סח, ב+: בני רב עילש נפק עלייהו ההוא שטרא דהוה כתיב ביה פלגא באגר פלגא בהפסד, אמר רבא רב עילש גברא רבא הוא ואיסורא לאינשי לא הוה ספי, מה נפשך אי פלגא באגר תרי תילתי בהפסד אי פלגא בהפסד תרי תילתי באגר. וה"ה בנדון זה דיש ליישב לשון השטר, מה נפשך אי להוי בדרך פקדון קבלת אחריות על הנותן ואי להוי בדרך הלואה שהם יתנו לו כ"ה ממאה אחריות על המקבלים.
מ"מ ראובן זכה בדינו, ולא מבעיא לפי יישוב הראשון דפשיטא דזכה בו ראובן, דהא עיקר ההיזק בא מעלמא שכרכום בא לעיר וכבשה ונשבה השותף האחד עם כל רכושו אשר רכש שם. ולא נשאר לראובן לקבל רק קצת היזק, שהיה להם לשמור הפונדק עד כלות הזמן שהיה המדובר ביניהם. ואף לפי' השני, מ"מ מאחר דסוף השטר סליק בהלואה ולא נזכר בו שום תנאי דקבלה, חזר להיות לו דין הלואה גמורה וכמו שנתבאר למעלה.
ועוד אני אומר, דאף אם היו כל האחריות על ראובן מ"מ כאן השותפים מחוייבים לשלם מאחר שקבלת שכר הפונדק היא מעות, ומיד בקבלת המעות נסתלק אחריות ראובן ונשתעבדו השותפין בכל האחריות. דהא תנן פרק המפקיד +ב"מ מג, א+: המפקיד מעות אצל שולחני אם צרורים לא ישתמש בהן לפיכך אם אבדו אינו חייב באחריותן כו'. וכתב שם המרדכי +שם פ"ג סי' רצה+: ובזמן הזה שאין לנו שדות ורוב עסקינו במעות +שם: להלוותם ברבית ולעשות בסחורות ולקנות וכו'+ אין דין הנפקד כבעל בית אלא כחנוני, ודוקא במפקיד מעות ממש אבל המפקיד נסכא כסף אין דרך להוציא כ"כ. מיהו י"ל דהכל לפי הענין. וכתב מהרי"ק שורש קנ"ה +ענף א+ דאין חילוק בין מקום שהתגרים מצויים לאינן מצויים, וכן אין חלוק בין עשיר שאינו צריך לאלו המעות לעני. הרי בכל פנים נתחייבו השותפים באחריות מעות אלו, מאחר שקבל השותף חלקו של ראובן מיד עמד ברשותן ונתחייבו באחריותן. מיהו בזו י"ל דאבדו דוקא קתני ולא נאנסו כדאמר התם רב נחמן, ופסקו התם הרי"ף והרא"ש +ברי"ף כד, ב; וברא"ש שם פ"ג סי' כו+ כוותיה. מכל מקום נ"ל דבנדון דידן נתחייבו השותפים בכל האונסין, דטעמא דלא נתחייבו כאן באונסין הוא מטעם שכתב הרא"ש, וז"ל שם: והלכתא כר"נ בדיני, ואע"ג דלעיל פסק ז"ל בדמי אבידה כרב יוסף דהוי שואל עלייהו, איכא למימר שאני התם דבלא הנאת שמוש הוי עלייהו שומר שכר. אבל הכא דש"ח, אסקיה +ברא"ש: אסקוהו+ חד דרגא בהנאת שמוש והוי ש"ש. ואינו טעם נכון, דשכר הנאת שמוש שוה בכל מקום, ואם נתוסף בדמי אבידה פרוטה דרב יוסף אטו בשביל שהשכר מרובה יחשב שואל, אין חילוק בין ש"ש ששכרו מרובה או שכרו מועט +זאת היא קושית התוס' כט, א ד"ה והוי שואל עלייהו והנמוקי יוסף מביא תרוץ זה, ובהגה שם רשום שהוא תירוצו של רבינו אפרים.+ והראב"ד תירץ דהנאת שמוש דהכא גריע מהנאת שמוש של דמי אבידה, לפי שירא לשלוח בהן יד לקנות בהן סחורה שמא יבא המפקיד לתבוע פקדונו, אבל בדמי אבידה יודע שישהה אצלו ימים רבים עכ"ל. א"כ בנדון דידן דלא היה ירא מלשמש /מלהשתמש/ בהו, דהרי היה יודע שאין צריך לפרוע לראובן עד זמן הפרעון והיה לו רשות להשתמש במעות, א"כ פשיטא דהוי כמו מעות אבידה ועדיף והוי שואל עלייהו. ואפילו לפי החלוק הראשון שכתב הרא"ש, דהרי גם כאן בלא הנאת שמוש היה ש"ש עלייהו כדפרי', אפ"ה הנאה /הנאת/ שמוש עשאו שואל.
זה הנ"ל בשאילתא דמעלתו, ואם טובים דברי בעיני מעלתו יבא אחרי למלאות דברי ושלום. נאם משה בן לא"א מורי הקצין כמר ישראל שלי"ט, הנקרא משה איסרלש מקראקא.
@שו"ת הרמ"א סימן פא
ילמדנו רבינו, נסתפקנו אם צריך ליתן השמש סמוך לנרות כדי שאם ישתמש ישתמש לאור אותו הנר, כמו שכתב הטור סי' תרע"א +חלק או"ח.+ או נוכל לומר זהו דוקא כשנותן הנרות על השולחן, כמו שכתב הר"ן פרק במה מדליקין +שבת פ"ב וברי"ף ט, ב+, וז"ל: אמר רבא וצריך נר אחרת להשתמש לאורה +שם: נראה לי דנהי דרבא מודה דאסור להשתמש לאורה וכו'+ וכיון שכן פשיטא דצריך נר אחרת, הכא הכי קאמר דאע"ג דבשעת הסכנה כיון שכן דמניחו על שולחנו על כרחו משתמש לאורה, אפ"ה צריך נר אחרת לעשות היכר בדבר. א"כ לפי פירושו משמע שאין צריך להניח השמש אצל הנרות אם אינן נתונין על השולחן, כמו שאנו נוהגין אפי' בפנים סמוך לפתח. ואפילו לדעת הר"א מפראג +בדפוס ווארשא כתוב בטעות הרא"ש מפראג ועי' בד"מ א"ח סי' תרעא אות א שמצטטו וכן בסדר גיטין בד"מ בסוף אה"ע בענין כתיבת השמות באות א שמצטטו שכתב אליה בגט וכו' ועי' לקמן הערה ז' וחכם זה הוא ר' אברהם מפראג, ורבינו והמהרש"ל התיחסו בכבוד אליו ומצטטים בשם ה"ר אליה מפראג ומוזכר בשו"ת מהר"ם מפאדובה סימן לה ועיין צמח דוד חלק א שנה ש"ג לאלף הששי+ שכתב בשם התוס' שיכול להדליק אפילו אינו סמוך לפתח וכו', מ"מ משמע לפירוש הר"ן שאין צריך להניח השמש סמוך לנרות. ואם תמצי לומר שצריך להניחו סמוך לנרות, אם רבים הדליקו סמוך לפתח אם כל אחד צריך להניח שמשו שם או די כשיניח שם רק שמש אחד לבד. והכי משמע במרדכי פרק במה מדליקין +שם סימן רסג+, וז"ל: אומר מהר"ם ז"ל ששמע רק שיש במקום אחד נר כשר דע"י זה יזכור ולא יטה שאר נרות שבבית ושבחצר, א"כ די להיכר נר אחד אפילו יהיו נרות רבים. ולפום ריהטא כתבתי בקיצור, ומר יעמידני על האמת ויהא בעזרו ה' אמת. כה מעתיר תלמידך הקטן דוד דרשן בהסכמת החברים. +מביטוי זה יש ללמוד שהיו עם ר' דוד עוד חכמים שנסתפקו בדבר. בהקדמת ספרו שיר המעלות לדוד מספר לנו שכל ימיו עסק בקנית ספרים עד שאסף כחמש מאות ספרים יקרים. הוא מציע לסדר ספריה בביתו כדי לאפשר לתלמידים ולבעלי בתים להשתמש בספריו, וגם מתנדב להיות הספרן ולענות על שאלות וקשיים שבהם יתקלו הלומדים. אם יתבייש אחד לשאול יוכל לכתוב שאלתו על פתק, בעילום שם, ור' דוד יענה על השאלה בכתב באופן שלא יביא בושה לשום אדם. לבסוף מסיק, שאם יהיה הענין קשה לו לבארו יביאו לפני רבו הרמ"א ויתר הלומדים בעיר לפענחו. יכול להיות ששאלה זו שלפנינו היא תוצאה ממפעל זה ששאף ליסד בקראקא, וזאת היא כוונתו בביטוי בהסכמת החברים. ועיין מה שכתבתי לעיל בתחילת סימן סב+
אלה דברי דוד האחרונים יש להסתפק בהן כי לפי הנראה די בשמש אחד אצל כל הנרות, דאותו נר מתיר התשמיש לכל הנרות. דהא מועיל שמש אחד לח' נרות ביום אחרון כמו שמועיל ביום ראשון לנר אחד, וה"ה אם רבים הדולקים. אמנם כי דייקינן אף בזו יש להחמיר קצת מטעם דמאחר שנוהגין עכשיו שכל א' מבני הבית מדליק, א"כ אין היכר ללילות היוצאים אם לא שכל אחד מדליק נרותיו במקום מיוחד, וכמו שכתב מהר"א מפראג בהגהותיו +רבינו מביאו בד"מ א"ח סי' תרעא אות א, ותרנא אות ב ולעיל סי' יז; ובב"ח א"ח סי' ריז סעי' ג כ': וכך הקשה גם מהר"א מפראג ותירץ מהרש"ל ז"ל.+ א"כ כל מקום צריך שמש אחד לנרותיו ופוק חזי מאי עמא דבר +ברכות מה, א+, דכן נוהגין דכל מקום שמש שלו עומד עליו ומשמשו. ואין ראיה מהא דכתב שם מוהר"ם לענין איסור שבת +בדפוס ווארשא כתוב בטעות שכתב במקום שבת+ דהתם אינו אלא משום גזרה שמא יטה וזכרון אחד עולה לכאן ולכאן, משא"כ בנרות של חנוכה דאסור להשתמש אצלן ולכן צריך היתר אצל כל איסור. זהו הנ"ל בדברים האחרונים.
אמנם הראשונים אינו נראה לחלק כלל בין מדליק על השולחן או לא. וראיה מכל דברי הפוסקים האחרונים גם דברי הטור +דמה שכתב הטור בא"ח סי' תרעא וצריך נר אחד להשתמש לאורו כוונתו על כל מה שאמר לפני כן, דהיינו אם הדליק הנרות בפתח, בחלון הסמוך לר"ה או על שלחנו+, שנהגו להדליק השמש אף כשמדליק בפתח. ומ"מ אם היה רוצה שלא להשתמש אצל הנרות בודאי לא היה צריך לשמש, אלא דחוששין שמא ישתמש שם מאחר דמדליקין בפנים, ולכן נוהגים בשמש ואין לשנות. ודברי הר"ן פי' דברי הגמרא דמנהגן היה להדליק בחוץ לכן לא נהגו בשמש אם לא כשהיה מדליק בשלחן, שאז אי אפשר שלא להשתמש לאורו ואז צריכים להדליק נר אחד. אבל גם הר"ן מודה לפי המנהג שמדליקין בפנים ונוהגין בהדלקת השמש שאין לשנות +עיין במג"א א"ח סי' תרעא אות ה ובמחצית השקל ס"ק ה+, כי מנהגן של ישראל תורה היא +תוס' מנחות כ, ב ד"ה נפסל, בשינוי לשון קצת.+ ובזו שלוותך יסגא כחשק דורש שלום, משה איסרלש מקראקא. ואהובי לאחר שתקרא כתבי חזור לשלחו אלי, כי כן מנהגי ליתן להעתיק כל הדברים הנוגעים בדין מן הדינים כדי שיהא שמור אצלי לעת זקנתי אשר אקוה מהשם ית"ש וש"ש. +מן ואהובי עד פה בסוגריים בדפוס ווארשא. ושם כתוב אהובי בלי וואו החיבור. ר"ת האחרון הוא ושא שלום. מה שמבקש רבינו שיחזיר לו ר' דוד את התשובה נראה שמכיון שהיא קצרה שלח את גוף כתב היד ולא היתה לו העתקה. עיין לעיל בסו"ס מ שרבינו מדגיש: ולכן אני מניח גוף הכתב באוצרותי ואני מניח להעתיק הדברים לשלחם למעלתך או לאחרים השואלים ממני. ובריש סימן ח כותב רבינו: והיה בדעתי לחברו בקונטרס בפני עצמו, אך שהסופר מעל בי וחברו יחד והוי לאחדים בידו.+
@שו"ת הרמ"א סימן פב
יפה פרי תואר קרא ה' שמו, יושב על רום המעלות וה' עמו, יעמוד ביחוסו בצדקו ובתומו, דגול מרבבה במעשהו ובנואמו, יושב על כסא עם זקני עמו, המה נדיבי עם משיבי טעמו. עיניו יחזו חכמה ודעת, איש מושכל ונפש יודעת. כל קבל דרוח יתירא השתכחת ביה, עפיה +בדפוס ווארשא כתוב פה עפ"ה במקום עפיה שנמצא בדפוס ראשון וזו טעות עי' דניאל ד, ט+ שפיר וסגיא עינביה. קצור לשוני תאריך מעלה, לך דומיה תהלה, לכל טוב ידו נטויה. הלא הוא הגאון האלוף כמהר"ר משה איסרלש יצ"ו.
בהיות דנהיגו תמן דלא שאל זעירא בשלמא דרבה, נוסף לזה למרחק הדרך לא זכיתי לשלוח לפני מכתו"ר מנבכי ים לבקי בהלכה, והמה מברכות הניחו לי ברכה. ולאורך הלכתי חושך והעלותך נרותי, ואם מעט שמן אשר בצפחת. אך היום הזה ממחיצתי יצאתי, כי הציקתני רוח בטני לבא להתחנן לפני הודו והדר תורתו תורת ה' תמימה, לבל יהא לך אדוני למשא שאלתי ובקשתי, את פניך פני אלהים אבקש להטות אזנך אל שאלתי. כי תורה היא וללמוד אני צריך. ולמען ספר את כל הקורות, אגיד מראשית עד אחרית.
הן אמת כי זה ימים רבים נתקשרו קהלה קדושה אשכנזים וקהלה קדושה הגריים אשר פה פליבנ"א. +עי' בהערה הבאה. פליבנא היתה סמוכה לניקופול. קהלת האשכנזים בפליבנא היתה הגדולה והחשובה בין העדות בגליל ההוא וממנה יצאה תורה ליתר הקהלות. פעמים רבות היו להם חילוקי דעות עם הספרדים בעיר שלא רצו לקבל מנהגיהם. קרוב לשנת רפ"ח נשאל ר' יוסף קארו, שהיה אז מו"צ בעיר הסמוכה ניקופול, מר' טודרוס הישיש ונבון שהיה רב האשכנזים בפליבנה, על דבר ריאה הסרוכה במקום חיתוך האונות לבשר שבין הצלעות במקום רביתא דאוני. ובין דבריו כותב הב"י בשו"ת אבקת רוכל סי' ריב: ובנידון שלפנינו עדיפא מינה, שבתחלה באו ספרדים ואשכנזים לדור בפליבנא, והספרדים היו מרובים על האשכנזים, והיה לאשכנזים לנהוג כמנהג הספרדים בין להקל בין להחמיר, וכמו שהוכחתי וכן עשו. הגם כי אחר כך באו עוד אשכנזים אחרים ונתוספו על הראשונים, לעולם הספרדים מרובים. ואפילו אם היו מתרבים האשכנזים על הספרדים ההם היו צריכים האשכנזים לנהוג כמנהג הספרדים, לפי שהאשכנזים הראשונים שבאו בטלו לגבי הספרדים ההם והיו צריכים לנהוג כמנהגם כמו שהוכחתי. אם כן הו"ל כולם כספרדים, וכל האשכנזים הבאים אחריהם בטלים לגבייהו - וגם עוד היום הספרדים מרובים הם מהאשכנזים, שדבר פשוט הוא שצריך לנהוג כמנהג הספרדים ואין לשנות - שהאשכנזים הדרים בפליבנא מותרים לאכול מבדיקת הספרדים, ולא עוד אלא שאם באו להחמיר על עצמם אינם רשאים מפני הלעז ומפני המחלוקת, כי גדול השלום שעליו העולם עומד. וע"ע בשו"ת אבקת רוכל סי' ע, עא ובספר תמת ישרים פ' ע"ב. קרוב לשנת ש' התאחדו קהלות ההונגרים והאשכנזים, אך האחוד לא היה דבר של קיימה. תשובתנו המראה על הפרוד נכתבה בערך בשנת ש"ל.+ וז"ל הכתב: נחנו ח"מ יחידים מקהלה קדושה אשכנזים ויחידים מק"ק בודון יצ"ו. +היא העיר אויפן בירת הונגריה, ונזכרה לעיל סי' נז הערה י"ט. כשנצח השולטן סוליימן את הונגריה בשנת רפ"ו הגלה את יהודי עיר הבירה וגם רבים מיתר הערים לטורקיה וארצות אחרות תחת ממשלתו יהודי הונגריה התישבו בסאפיע, אדריאנופאל, פלייענא (פליבנא) וקושטנדינא. שם המשיכו מנהגי ארצם, ולפעמים פרצו מריבות ביניהם ובין יהודי טורקיה בעניני מנהגים. בד"מ בטור א"ח סי' תרצו אות ה כותב: ומצאתי כתוב שמהר"ר טעבל ומהר"ר פינחס ומהרי"ף עשו הלכה למעשה ועשו חתונה בשושן פורים ומהרי"ק לא הסכים, גם ראיתי חתונה בשושן פורים באובן עכ"ל שמצאתי. ובשו"ת מהרשד"ם א"ע סי' טו כותב: ואותם האונגרים עמדו בעיר ג' או ד' שנים ובעמדם שם באו הספרדים ונגררו אחריהם. הג"מ הב"י ישב על כסא ההוראה בניקופול הסמוכה לפליבנה בין שנות רפ"ג - רצ"ה. וז"ל באו"ח סימן קלד: וראיתי בני בודון נוהגים שלא לישא וליתן כלל משנכנס אב, ונראה שאין להם על מה שיסמוכו - זה כתבתי למצוא להם על מה שיסמוכו, אבל חומרא יתירה היא+ הבאים על החתום נתקבצנו יחד ונתקשרנו בקשר אמיץ וחזק בשבועה דאורייתא, כל אחד לדעת חבירו וכולנו לדעת אחת, להיותנו יחד באגודה אחת באהבה ואחוה ושלום ורעות, ועשינו חברה אחת שנינו הנקראים חברה של גמילות חסדים לגמול חסד עם החיים ועם המתים וכו'. וכעת נראה לב' הקהלות שיותר טוב להיות כל קהל וקהל לבדו, ורוצים להתיר השבועה. ועתה ילמדנו רבינו האם נאמר ששבועה זו הוי על דעת רבים ואין לה התרה כ"א לדבר מצוה. מי אמרינן הואיל והנשבעין הם רבים הוי ע"ד רבים, דמסתמא כל אחד על דעת חבירו נשבע כאשר כתב מהר"י קולון בשורש קפ"ב +בדפוס לעמבערג תקנ"ח הוא שורש קפא ענף ג על אודות מהרי"ק עיין לקמן סי' פט הערה מ"ד+, וז"ל: ועוד חוששני לזה משום נשבע ע"ד רבים, דפשיטא דאין לו התרה אם לא לדבר מצוה שהרי כל אחד ואחד מארבעתן ע"ד חביריו +שם: חביריו שהיו שלשה נשבע+ נשבע וכו'. עד אלא שמעט אני חוכך בדבר ממ"ש הרמב"ן בחרמי צבור שלו נדפס בסוף ספר כלבו +המלים נדפס בסוף ספר כל בו בסוגריים ואותיות רש"י בדפוס א אמנם עיין בשו"ת הרשב"א המיוחסות לרמב"ן סי' רפח המתחיל דין חרמי צבור לרמב"ן ז"ל, ושם מביא כשני שלישים ממה שנדפס בסוף הכל - בו+, שהאריך בתחילה בענין מה שנוהגין שהקהל עושין התקנות בחרם +אע"פ שהקטע פה הוא ציטטה מלשונו של מהרי"ק, מ"מ הוסיפו המו"לים של הוצאת ווארשא כוכב פה ולמטה נמצאת הערה זו: ועתה בזמן הזה בטלו דיני חרם ונדוי ע"פ דינא דמלכותא, ודינא דמלכותא דינא+ וכשנמלכין להתיר עומד ש"ץ ואומר הותר החרם וכו'. וכתב שוב, וז"ל: ותמה על עצמך אפילו הלכו אצל חכם וכו', הרי נהגו עכשיו להחרים ולהשביע על דעת המקום ועל דעת הקהל והוה ליה על דעת רבים, וקי"ל נדר שהודר על דעת רבים אין לו הפרה לעולם לדבר הרשות +גיטין לו, א+ עכ"ל. ולפי סברא שאמרנו יקשה, למה להרמב"ן לתלות קושייתו במה שנהגו עכשיו להשביע עד"ר, תיפוק ליה דכל מה שמחרימים הקהל לצורך הקהל ולתיקונו וכל אחד מהם מסכים לחבירו וצייתי לו ונכנס בחרם דחשיב עד"ר, דכל אחד מהם ע"ד חבירו קבל החרם והשבועה. ומ"מ קצת יש לתרץ דלרווחא דמילתא נקט הרמב"ן דעכשיו נהגו כן ומשל לדייג ששולה דגים מן הים +ב"ק מא, ב+ וכו', עכ"ל מהר"י קולון ז"ל. הרי שחושש מהר"י קולון שבהיות הנשבעים זה לזה רבים הוי השבועה עד"ר, שמסתמא ע"ד חבירו נשבע.
או דלמא הכא שאני שכתב בהדיא כל אחד ע"ד חבירו שהוא מורה ליחיד, ואם איתא דעל דעת רבים נשבעו היה להם לכתוב ע"ד חביריו דהוה משמע רבים כפשוטו. ומדנקטו ע"ד חבירו, משמע שכל כוונתם לא היה אלא שלא יהיה עד"ר ויהיה לה הפרה. ואנכי הצעיר בהורמנא דמר אדון לפניך בקרקע דרך משא ומתן, כתלמיד הנושא ונותן לפני רבו. אמינא דאם לא דמסתפינא ממהר"י קולון פן ירוץ את גולגלתי ח"ו, ה"א דכל היכא דמחרימים הקהל לצורך הקהל ולתיקונו לא הוי עד"ר, היפך מה שאמר מהר"י קולון. וראיה מהרמב"ן שהביא מהר"י קולון עצמו, מחרמי ציבור שלו והבאתיו לעיל. ואע"פ שכתב מהר"י קולון שיש לתרץ קצת שדומה לדייג כו' לא נהירא לי, שהרי כתב הרמב"ן בתשובה והביאו הבית יוסף טור יו"ד סי' רכ"ח +בכל ההוצ' מסומן רנח+, וז"ל: וכתב בתשובה להרמב"ן +עשו"ת הריב"ש סי' קעח שמאריך בזה+ על ציבור שהסכימו יחד על ענין אחד ונשבע כל איש מהם עליו ואח"כ רצו להתיר, אין להם תקנה עד שיתחרטו כולם וימצאו פתח לשבועתם כשאר שבועה דעלמא, ויתירו להם ג' אנשים וכו' וע"ש. ואם איתא דס"ל להרמב"ן דכל היכא שמחרימין ומשביעין הקהל לצורך הקהל ולתיקונו הוי עד"ר, איך יתירו להם אנשים הרי אין לו הפרה כ"א לדבר מצוה. ואין לומר דהכא לא היה לצורך הקהל ולתיקונו הילכך לא הוי עד"ר ויש לו הפרה, דא"כ למה נשבעו אם לא היה לצורכם ולתיקונם. וכי תימא מה שכתב הרמב"ן בתשובה שיתירו להם ג' אנשים היינו לדבר מצוה, זה לא יתכן מתרי טעמי. חדא שהיה לו לפרש, כי אין דרך הפוסקים לסתום כי אם לפרש. שנית, שכתב אין להם תקנה עד שיתחרטו כולם וימצאו פתח לשבועתם וכו', והלא אין לך פתח וחרטה גדולה מדבר מצוה דמסתמא ניחא להו. ועוד, הרי פירש"י בהדיא +גיטין לו, א+ דלא מקרי עד"ר אלא כשיאמרו לו הרי אנו מדירין אותך עד"ר +אצלנו הגירסא: כך יאמרו לו הרי אנו מדירין אותך על דעתינו.+ והמרדכי כתב +שם פ"ד סי' שעז ולפנינו נגמר הקטע במרדכי שאמר על דעת פלוני ופלוני אבל המלים דהיינו ג' אינן שם+: והיינו עד"ר כשאומר לרבים על דעתכם אני נודר, או אפי' שלא בפניהם כשאומר ע"ד פלוני ופלוני דהיינו ג'. וכתב הטור ביורה דעת /דעה/ +סי' רכח+ שבספר מצות בשם ר"ת, שאם נדר בפני ג' אנשים אפילו לא פרט אותם אלא אמר סתם על דעת רבים אין לו הפרה, דמסתמא על דעת אותם רבים שהם בפניהם נדר. הרי לך שכשלא אמר על דעת רבים או על דעתנו +עיין לעיל הערה י"ג ופה משמע ששם צריכים לתקן את הגירסא כפי שהיא אצלנו+ או יאמר לפניהם על דעת רבים, לא הוי על דעת רבים. וכן פסק הרמב"ם פ"ו מהלכות שבועה +הלכה ח+, וז"ל: אחד הנשבע בינו לבין עצמו או הנשבע לרבים +אצלנו הגירסא: ברבים+ וניחם, הרי זה נשאל ומתירים לו. וכן פסק הסמ"ג +לאוין רמא בכל ההוצאות רשום פה רמב+ והטור יורה דעה +סי' רכח.+
ואין נראה לחלק בין נשבע לרבים שלשם הרבים לא נשבעו ולכך לא הוי על דעת רבים עד שיפרוט, אמנם כשנשבעים רבים להדדי מסתמא על דעתם נשבעים, דמאי שנא יחיד הנשבע לרבים נימא דמסתמא לדעתם נשבע. ועוד, הלא כתב הריב"ש בתשובת שאלה סי' ש"ע, וז"ל: על ששאלוהו חכם שנשבע לקהל לעמוד שם ועתה מתחרט, אם ב"ד מתירין וכו' יעוין שם. והאריך ריב"ש בתשובה, וסוף דבריו: ואפי' לדברי רבינו תם ז"ל הנה אתה מקבל טובה +שם: מקובל טובה מהם+, שהרי כשנשבעת להם לא נשבעת להם בחנם אלא שהיו תנאים בין כבודך ובינם, וגם הם נתחייבו לך באיזה דבר וכו' יעויין שם. ומסתמא נשבע הקהל ג"כ לו על מה שנתחייבו לו, ואם איתא שכשרבים נשבעים להדדי הוי ע"ד רבים למה לו לריב"ש להאריך ולומר דהם עשו לו טובה תיפוק ליה דהוי על דעת רבים, או לפחות יאמר שאין להתירו משום דהם עשו לו טובה וגם שהוא על דעת רבים. וגם השואל נראה מתוך דברי ריב"ש שלא היה קטיל קני באגמא +עיין לעיל סימן יח הערה י"ב וסימן יד הערה י"ב+, ולמה שאל אם ב"ד מתירין שלא בפניהם תיפוק ליה דהוי על דעת רבים.
ובר מן דין, הלא כתב הריב"ש בסי' קע"ח +בכל ההוצאות רשום פה סי' קעה+, וז"ל: ומתשובת הרשב"א ז"ל נראה שאפילו אמרו על דעת רבים שמן הדין אין לו הפרה אלא לדבר מצוה, בחרמי צבור מתירין הם עצמן אפילו לדבר הרשות. ואם איתא לסברת מהר"י קולון הנ"ל, מאי אפי' אמרו על דעת רבים והלא כל חרמי צבור הם על דעת רבים, ודוחק לתרץ שכולם היו דיינים. ובר מן דין ובר מן דין, נראה לע"ד להביא ראיה מן הגמרא היפך סברת מהר"י קולון, דגרסינן בגמרא +גיטין לו, א+: אמר אמימר הילכתא אפילו למאן דאמר נדר שהודר ברבים יש לו הפרה עד"ר אין לו הפרה. ועתה קשה לי לסברת מהר"י קולון אמאי נקט אמימר על דעת רבים אין לו הפרה לפלוג וליתני בדידיה, אפילו למאן דאמר נדר שהודר ברבים יש לו הפרה נדר שנדרו רבים להדדי אין לו הפרה משום דהוי על דעת רבים וכ"ש על דעת רבים, דהשתא ליכא למיטעי מידי ולמימר שהייתי אומר כל נדר שנדרו רבים [להדדי יש] (אין) לו הפרה. ואע"פ שהיה מאריך יותר בלשונו, מכל מקום יותר טוב שיאריך בלשונו משנטעה בדבריו ונאמר שדוקא כשאומר על דעת רבים אין לו הפרה אבל אם רבים נשבעו להדדי לא הוי על דעת רבים, שהרי אמימר אמורא הוה וצריך לפרש דבריו. וא"כ בנדון דידן שלא פירשו על דעת רבים, לא הוי עד"ר ויש לו הפרה לסברת כל הני רבוותא הנ"ל.
ועוד נלע"ד לומר דבנדון דידן אפילו מהר"י קולון מודה שיש לו הפרה, מדפירשו בהדיא ע"ד חבירו דהיינו יחיד ש"מ שכוונתם היתה שיוכלו להתירו כשירצו. דאי לא תימא הכי לימרו על דעת חבריו דהוי עד"ר ודאי, אלא ודאי ע"ד יחיד נשבעו. וכי תימא אדרבא להיפך, בנדון דידן כ"ע מודו דהוי עד"ר, שהרי אמר על דעת חבירו וקאי על כל חבר וחבר כדאשכחן טובא בקראי כה"ג. וגם שהוא איסור דאורייתא ולא יהיה [אלא] ספק אם יהיה עד"ר או לא ואזלינן לחומרא. מ"מ אני אומר, כיון שיש חברים מהנשבעים שאומרים בבירור שלא היתה השבועה עד"ר ושלא נשבעו מעולם, וגם ראיה שבהיות כל הנשבעים בחיים פטרו אחד מן הנשבעים שלא לדבר מצוה, ושכחתי לכתוב בשאלה ושאר החברים אינם אומרים בודאי שעד"ר היה, יש לסמוך על החברים האומרים שלא נשבעו על דעת רבים. ואיכא ידים מוכיחות שהאמת אתם, מדלא כתב על דעת חבריו וגם פטרו לאחד מן הנשבעים שלא לדבר מצוה וגם הם ציבור, וכתבו הפוסקים שנהגו להתיר אפי' כשאמרו על דעת רבים דהוי כמתנים.
ולכן נלע"ד דבר פשוט שמתירין, אלא שרצוני להשתעשע בידידי ולהתלמד ממעכ"ת איך סובר ברבים שנשבעו להדדי סתם, אי הוי על דעת רבים כסברת ר"י קולון או לא. ואת"ל דבסתם לא הוי על דעת רבים, אם כתב על דעת חבירו הוי על דעת רבים או לא. וכל זה יודיעני מורי ורבי בראיות ברורות שרירות וקיימות, מן התלמוד בבלי וירושלמי ספרא וספרי ותוספתא. כי ידעתי הלא איש אתה, ומי כמוך בישראל להורות להם את הדרך אשר ילכו בה ואת המעשה אשר יעשון +שמות יח, כ.+ ושלום למר ולתורתו ולכל שואבי מימיו. כה עתירת הצעיר זעירא דמן חבריא גרשון בר יהודה +לא מצאתי במקורות מי היה חכם זה+ ז"ל ה"ה.
@שו"ת הרמ"א סימן פג
אשר לא ינום ולא יישן, ינצור כאישון, החכם הכולל נבון לחשון, גדול בדורו כבן עמינדב הוא נחשון +ע"פ חז"ל: היה נחשון מלך (ספרי נשא מ"ז)+, לכל דבר וקדושה נמנה ראשון. הוא האלוף מוהר"ר גרשון ש"ן ולכל דיליה שלום רב. ענות מעלתך תרבני +תהילים יח, לו+ דפק על דלתותי, לאמר פתחי לי אחותי רעיתי +שה"ש ה, ב+ אמר לחכמתי אחותי את ואם לבינתי תקרא +משלי ז, ד.+ ואם אין בי חכמה ובינה מ"מ לא אוכל להמרות פני גדול כמעלתך, ואין טעם לרצון. וכבר אמרו +פרקי אבות פ"ד משנה א+ איזהו חכם הלומד מכל אדם, אף כי קטן הוא. ובזו נודע לי גדולת מעלתו ורוב חשקו לבקש אחר החכמה לחפשה בחורין ובסדקין לאור הנר לא לאור החמה ולא לאור האבוקה +ע"פ פסחים ז סוף ע"ב+, ואף כי הדרך רחוקה +המלים ואף כי הדרך רחוקה באותיות רש"י ובסוגריים בדפוס א.+ ולכן ברך לקחתי וברך אשיב למעלתך +ע"פ במדבר כג, כ+, ובזה אתמיד ובאהבתו אשגה תמיד. מצורף לזה, שכפי הנראה לי אחר התבונני מתוך כתב מעלתך נדמה לי, כי באמת משל היה ולא בא מר אלא לבדקני בהלכות, והתלמוד גדול מן המעשה. ולכן על כרחי אני מוכרח להשיב שואלי דבר ולראות וליראות +וליראות באותיות רש"י ובסוגריים בדפוס א+ פני האדון, כמאמרם ז"ל ריש מסכת חגיגה +ב, א כדרך שבא לראות כך בא ליראות.+ ואף כי מעלת כ"ת הקשה לשאול ממני במה שכתב שאשיב לו מן התלמוד בבלי וירושלמי ספרא וספרי ותוספתא, ומי כמוני יערכנה ויגידה. ובאמת ששאלה זו נאותה לגדול בישראל כמעלתך הבקי בכל אלה, ויודע שיש להשיב מהן בנדון שלפנינו. ומכל מקום דברי מעלתך לא יבהלוני ואשיב כפי השגת ידי, ומשחרי ימצאונני /ימצאוני/ לומר הנני להשיב לשולח אלי דבר. אך בריב לא לי לא אתגבר, לפסוק על מעשה כל זמן שלא אשמע שני הצדדים לא אתחבר +עיין לעיל סי' נז מרדכי המסומן בהערה ב'.+ ולכן דברי להלכה לא למעשה אחבר. והנה שמעתי כי מעלתו מרכיב דבריו אתרי ריכשי, וכתב דבריו ג"כ לשארי הגאון מהר"ר שלמה. והנה אריה אבי תרי לא נפל +שבת קנא, ב+ אם לא שנדמה לו כו'. על כן עתה אקום אומר להשיב על שאלתו.
פתח דבריך יאיר בכתיבתו, וז"ל: זה ימים רבים נתקשרו קהלה קדושה אשכנזים וקהלה קדושה הגריים כו', עד ונתקשרו בקשר אמיץ ובש"ד כל אחד על דעת חבירו וכולנו לדעת אחת להיותנו כולנו באגודה אחת כו', עד ועכשיו נראה לב' הקהלות שיותר טוב להיות כל קהל לבדו ורוצים להתיר השבועה וכו'. ושאל מעלתך אם שבועה זו מקרי על דעת רבים שאין לה התרה רק לדבר מצוה מאחר שרבים נשבעו ביחד, או אם נאמר מאחר שכתבו כל אחד ע"ד חבירו דוקא חבירו שהוא יחיד קאמר. והאריך מעלתו בהראות כל חלקי הסותר, ולקח חרב פיפיות בידו להלחם עם דברי מהרי"ק שורש קפ"ב אשר עליו בנה יסוד מלחמתו ופלפולו להראות, כי רבים הנשבעים ביחד לא מקרי שבועה על דעת רבים. והאריך מעלתך בראיות מדברי הגמרא והפוסקים, כיד ה' הטובה עליו לסתור דברי מהרי"ק. וכתב לבסוף, וז"ל: ונראה דבנדון דידן אפילו מהרי"ק מודה, מדפירשו בהדיא על דעת חבירו מורה על היחיד, ש"מ שכוונתן היה שיוכלו להתירו כשירצו. וכי תימא אדרבה להיפך בנדון דידן כ"ע מודו דהוי עד"ר, שהרי אמרו ע"ד חבירו וקאי אכל חבר וחבר כדאשכחן טובא בקראי, וגם שהוא איסור דאורייתא לא יהא אלא ספק אזלינן לחומרא. מ"מ אני אומר כיון שיש חברים מהנשבעים שאומרים בבירור שלא היתה השבועה עד"ר ושלא נשבעו מעולם, וגם ראיה שבהיות כל הנשבעים בחיים פטרו אחד מן הנשבעין שלא לדבר מצוה, ושאר החברים אינם אומרים בודאי שעד"ר היה, יש לסמוך על החברים האומרים שלא נשבעו עד"ר. ואיכא ידים מוכיחות שהאמת אתם מדלא כתב ע"ד חבריו וגם פטרו לאחד מן הנשבעין שלא לדבר מצוה, וגם הם ציבור וכתבו הפוסקים שנהגו להתיר אפילו כשאמרו עד"ר דהוי כמתנים, עכ"ל מעלתו הצריך לנדון דידן.
והנה לפי ענ"ד אחרון אחרון חביב והוא היתד שהכל תלוי בו, ודברים אחרים שקדמו לו אינן כדאים להתיר בשבילן קשר אמיץ וש"ד. והנה אמרו במסכת שבת +לא נמצא מאמר זה במס' שבת וצ"ל בקידושין לא, א+: מאי דכתיב ראש דברך אמת וכו', אלא מסוף דברך ניכר שראש דברך אמת. ומאחר שהאחרון הוא אמת השריותא שהתיר מעלתו הוא אמת. אלא שדברי מעלתו כפטיש יפוצץ סלע, מתחלקים לכמה טעמים שאינם נראין בעיני. הראשון, במה ששקל מעלתו במאזני שכלו אם רבים הנשבעים להדדי מקרי ע"ד רבים והראה פלאות פלפולו לחלוק על דברי מהרי"ק, נראה דצריכין אנו למיקם אטעמא דנדר על דעת רבים שאין לו התרה. דאין לומר מאחר שנדר על דעתן אין לו התרה בלא דעתן, דא"כ ע"ד יחיד נמי. ואין לומר ג"כ דקנסו אותו מאחר שפרוץ בנדרים כ"כ, כמו שפירש"י סוף השולח +גיטין מה, ב+ גבי מחלוקת דר' יהודה ורבנן לענין נדר שהודר ברבים, גבי המוציא את אשתו משום ש"ר כו'. דזה אינו, דלא שייך קנס אלא אם נדרו ברבים, אבל עד"ר לא הוי פריצות אם נדר בינו לבין עצמו. ועוד, דהא אמר אמימר הלכתא +הלכתא בסוגריים ובאותיות רש"י בדפוס א והוא בגיטין לו, א+ אפי' למ"ד נדר שהודר ברבים יש לו הפרה על דעת רבים אין לו הפרה, א"כ שמע מינה אפי' למאן דלית ליה טעמא דפריצות אפילו הכי מודה בעל דעת רבים אין לו הפרה. ולכן ע"כ אנו צריכים להודות לדברי התוס' דפירשו הטעם סוף השולח ד"ה רב נחמן בר יצחק אמר כו' +/דף/ מו סוף ע"א וע"ב+, משום דמבטל דעתו אצל רבים ואינו מבטל דעתו אצל יחיד. ומהשתא לפום ריהטא נראה דרבים שנשבעו להדדי לעשות איזו תקנה הוי כעל דעת רבים, דכל אחד מבטל דעתו לגבי חבירו כדי שיבטלו ג"כ דעתן אצלו, וכדאמרינן לענין ממון אגב דקני גמר ומקני +אולי על פי ב"מ מג, א; פא, א: הואיל ונהנה מהנה או על פי עירובין פב, א.+
והנה מעתה דברי מהרי"ק מנוקים מפסולת במה שכתב שחברים שנשבעים להדדי הוי כעל דעת רבים, אם הוא שהשבועה היא לטובת כולם כמו המעשה שכתב עליו מהרי"ק כמבואר בתשובתו שם. ומה שהקשה מהרי"ק מדברי הרמב"ן ותירץ משל לדייג וכו' באמת כי בנפשו דבר כאלה, כי הקושיא מדברי הרמב"ן מעיקרא אינה כלום הא דהוצרך לתלות בדעת רבים וכו'. משום דהרמב"ן רצה להקשות דאפי' אם נתחרט וכל הנודרים אין להם היתר כמו שכתב שם אפילו אם הלכו אצל חכם ומתחרטים וכו', ולכן הוצרך לתלות הקושיא במה שכותבין על דעת המקום ועל דעת רבים וכו', דאותן רבים הם אחרים שאינן בכלל הנשבעים ולכן לא מהני חרטות המתקנים והנשבעים, מאחר שתלו שבועתן באחרים ובדעת המקום. אבל אין להקשות מכח שהם נשבעים להדדי, דהא אפילו אם נשבעו כל אחד ע"ד אחרים הנשבעין מ"מ אם מתחרטים כולן אח"כ ומסכימין להתיר היה לו התרה. כמו מי שמפרש ע"ד רבים ומפרש מי הם הרבים אם אותן האחרים מסכימים להתיר יש לו התרה, כמו שכתבו התוס' פרק השולח ד"ה אבל נשאת אין מדירין אותה +שם לה, ב.+
ואין להקשות על דברי דאם אלו הרבים אינן אותן הנשבעים א"כ הנדר אינו כלום כמ"ש התוס' +שם /גיטין/ לו, א ד"ה אבל לדבר מצוה+ והרא"ש +שם פ"ד סי' יא+ בשם ר"ת, דאם אמר ע"ד רבים סתם ולא פירש לא מקרי נדר ע"ד רבים. אבל אם נאמר דדעת רבים הם הנשבעים ניחא, דהא מודה ר"ת בכה"ג כמו שכתב הר"ף בשמו. +בכל ההוצאות כתוב בטעות הרי"ף והוא רבנו פרץ, ומובא בטור יו"ד סי' רכח בשם הסמ"ק ועיין בסמ"ק דפוס צלום, בהוצאת חברת מפיצי אור תשי"ט, שהדין נמצא בסמ"ק עצמו ולא בהג' רבנו פרץ ומהרי"ק בסימן נב כותב: דהא פשיטא דלר"ת מהני כאלו אמר על דעתכ' כיון שעומד בפניה' כמו שכתב רבינו פרץ בהגה סמ"ק וז"ל ואם היה בפני רבים והם ג' אפילו אומר על דעת רבים סתמא אין לו התרה דמסתמא על דעת אותו /אותם/ רבי' שעומד בפניה' קאמר. וכן היה מעשה בר"ת שנדר עד"ר סתמא ולא רצה שיתירו לו מהאי טעמא. כך נמצא בכתב ידו של הר"ר יעקב מקינון, עכ"ל רבינו פרץ. המהרי"ק ממשיך שם: וכן כתבו תוספות שיטה פרק השולח וזה לשונו, אבל אם אמר על דעת רבי' סתמא יש לו הפרה ואף על פי שפעם אחת נדר אדם אחד בפני רבינו תם בבית הכנסת עד"ר ולא הזכיר שום אדם, ולא רצה רבינו תם שיתירו לו היינו כיון דרבי' הוי שם הוי כאילו פירש שמות האנשי' דודאי אדעתם נדר, אבל בעלמא לא עכ"ל התוספות. והנה בגירסת מהרי"ק מסיים כך נמצא בכתב ידו של הר"ר יעקב מקינון והוא אחד מבעלי התוספות ורבו של רבנו פרץ. עיין בעלי התוספות לד"ר אפרים א' אורבך עמוד תנ"א הערה כ"ו. אבל בהוצאת הסמ"ק דפוס צלום הנ"ל כתוב: כך נמצא בכתב ידו של ר"ת מקינון בתוספ' דגיטין, ואולי ר' יעקב זה נקרא ג"כ בכינוי ר"ת. עי' על רבינו פרץ לעיל סי' מז הערה י"ב.+ נראה דלא קשה מידי, חדא דדילמא הרמב"ן סבירא ליה כרמב"ם פ"ו דה"ש +פ"ו דהלכות שבועות הלכה ח+, דס"ל דע"ד רבים סתם מקרי נדר עד"ר וכן דעת הר"ן פרק השולח +ברי"ף יח, ב.+ ועוד, דאף אם נאמר דס"ל כר"ת מ"מ אם אומר ע"ד הקהל הוי כאילו פירש בהדיא, וכמ"ש הריב"ש בתשובה +סי' קעח+ הביאו הבית יוסף בספרו סי' רכ"ח +ביו"ד.+ ולכן אם טובי העיר תקנו איזה דבר ואמרו ע"ד הקהל אין לו התרה אלא מדעת כל הקהל שלהם, משא"כ אלו נשבעו הטובים זה לזה לחוד או החרימו לחוד בתקנתן. ואין לומר דמאחר שבידן לתקן קהלם א"כ שבועתן עולה במקום כולם והוי כאילו נשבעו כולן, כמו שמצינו בגבעונים שלא המיתום כל ישראל בעבור שנשבעו להם נשיאי העדה. זה אינו כלום, דאם היה בהן כח להשביען יהיה להם כח ג"כ להתחרט ולהתיר שבועתן, משא"כ אם אומרים ע"ד הקהל שאינו מועיל עוד חרטתן אם לא שיסכימו עליהם כל הקהל אנשים ונשים וטף, וכולם מקרי קהל והוא מבואר.
ובזה סרה תלונת מעלתו ממהרי"ק בראייתו מדברי הריב"ש בתשובותיו סי' ש"ע, בענין החכם הנשבע לקהל כו'. שדקדק מעלתו למה לא תלה הריב"ש חומר השבועה במה שהיא עד"ר, כמו שבא בכתב מעלתו. דבודאי שם כל הנשבעים מתחרטים והיה לדבר היתר אע"פ שנשבעו להדדי, ולכן הוצרך לתלות שם בדבר אחר. ומבלעדי זו אין אותה ראיה כלום כמו שיתבאר לפנינו. ומעכשיו נראה דמהרי"ק דתירץ קושיתו שהקשה על הרמב"ן משל לדייג וכו' על עצמו דבר, דבלאו הכי לא קשיא מידי. גם ראיה שניה שהביא מעלתו בכתבו מדברי הרמב"ן שהביא ב"י בטור סי' רכ"ח +בכל ההוצאות מסומן רנ"ח+, על צבור שהסכימו יחד על ענין אחד ונשבע כל אחד מהם עליו ואח"כ רוצים להתחרט, אין להם תקנה עד שיתירו להם ג' וכו'. ודקדק מעלתו, ואם איתא דס"ל לרמב"ן דכל היכא שמחרימים ומשביעים הקהל לצורך הקהל מקרי עד"ר איך יתירו להם אנשים, הרי אין לו התרה אלא לדבר מצוה. ועוקר מעלתו הרים בפלפולו לומר ואין לומר דכאן מיירי +בכל ההוצאות כתוב בטעות לא מיירי+ לדבר מצוה דא"כ היה לו לפרש. ועוד מאחר שכתב עד שיתחרטו וימצאו פתח וכו', והלא אין לך פתח וחרטה גדולה מדבר מצוה דמסתמא ניחא להו, עכ"ל מעלתו. ולפי דעתי לא קשה מידי אף אם אודה למעלתו דלא מיירי לדבר מצוה ואפ"ה יש לו התרה, מאחר דמתחרטים כולם א"כ אותם הרבים מסכימין להתיר ואז יש לו התרה כמו שנתבאר. גם מה שדקדק מעלתו אם מיירי לדבר מצוה היה לו לפרש נראה לי דיש לדחותו, דודאי מיירי לדבר מצוה כי כל צרכי צבור הם דבר מצוה, על דרך שאמרו בירושלמי +ברכות פ"ד הלכה א: רב ירמיה אמר לא יעמוד אדם ויתפלל אלא מתוך דין של הלכה רב ירמיה אמר העוסק בצורכי ציבור כעוסק בד"ת+ לענין תפלה: העוסק בצרכי ציבור כעוסק בתורה שהיא גדולה מכל המצוות, כמו שאמרו: נמנו וגמרו תלמוד קודם למעשה וכו', כמוזכר פ"ק דקידושין +מ, ב, ושם: נענו כולם ואמרו תלמוד גדול שהתלמוד מביא לידי מעשה+ ופ"ק דמגילה +ג, ב; טז, ב+ גדול תלמוד תורה מהקרבת תמידין ומהצלת נפשות ומבנין בהמ"ק וכבוד אב ואם. ואפ"ה צרכי ציבור שקול נגדו, ואין לך מצוה גדולה מזו. +נ"ל דכוונת רבנו במה שאמר לפני כן שהיא גדולה מכל המצוות וכן פה ואין לך מצוה גדולה מזו, היינו ת"ת ולכן הוא מדגיש שבירושלמי הנ"ל שוקל צרכי ציבור כנגד ת"ת.+ ובודאי סתם תקנת הציבור או התרתם הוא לצורך הציבור, והוא פשוט בעיני ולא הוצרך הרמב"ן לפרשה. גם הוצרך לומר עד שימצאו פתח וכו', והוא שידוע שיש בהתרה זו צרכי ציבור והוא מבואר. ותדע דהרי כתב בר ששת סי' קע"ח בשם הרשב"א: אם היתה ההסכמה גדר לרבים או סייג לדבר תורה או לדבר מצוה אין רשאי להתיר אפילו יסכימו כולן, ואין לומר בזה כיון שעל דעתן נשבעו יתירו לעצמן אפילו לדבר איסור שאין דעת הקהל למשרי איסורא וכו'. וכן פסק תס"ז +בכל ההוצאות מסומן פה סי' תסד וגם בד"מ בטור יו"ד סי' רצח אות כה מסומן כן, אמנם בהוצאת לעמבערג תקסה הוא סימן תסז כפי שציינתי+, ובודאי לא פליג הרמב"ן בזה דהא מסתבר טעמא. והוא טעמא דקי"ל דצריך לפרוט הנדר, כדמשמע בההיא דירוש' +נדרים פ"ה הלכה ד אבל שם החכם הוא רבי יודן בר שלום, וכל הענין בשינוי לשון וגם אין שם סוף המאמר דאי לא דפריטת התרתיו לך וכן בשו"ת ריב"ש סי' קעח מביא שו"ת הרשב"א שמצטט את הירושלמי שלא כנוסחא של רבינו אמנם בתוספות גיטין לה, ב ד"ה קסבר מביא את הירושלמי כנוסחתו של רבינו פה+ ההוא דאתא לקמיה דר' בון א"ל התיר לי נדרי א"ל מאי נדרת א"ל נדרתי דלא מרווחנא א"ל ועבדין כדין א"ל לצחק בקוביא קאמינא +בדפוס ראשון חסרות המלים א"ל לצחק בקוביא קאמינא, ומפני החסרון הוסיפו המו"לים בהוצאת ווארשא את המלים דלמא בקוביוסטיסא ותקנתי כפי הנוסחא בתוספות גיטין המובאים בהערה הקודמת+, א"ל ברוך שבחר בחכמים ובדבריהם, שאמרו צריך לפרוט הנדר דאי לאו דפריטת התרתיו לך. א"כ ש"מ דאין להתיר נדר שיש בו מגדר מילתא ליחיד כל שכן לרבים, וא"כ היה לו לרמב"ן לפרש דהקהל יתירו הנדר אם אינו לדבר איסור. אלא ש"מ דלא פירש הרמב"ן משום דסתמא דמלתא אינן לדבר איסור, כי ישראל אינן חשודין בכך לתקן תקנה כי אם לדבר צרכי ותקון הקהל שיתקדש בהן ש"ש, וא"כ אין לך מצוה גדולה מזו כמו שנתבאר. ולכן אין ראיה מכאן ומדקדוקים כאילו לדחות דברי מהרי"ק המפורשים.
וכן מה שהאריך מעלת כ"ת להביא דעת הפוסקים שס"ל דלא מקרי עד"ר רק כשפרט אותן או שאמר על דעתכם אני נשבע, וכתב לבסוף ואין נראה לחלק בין נשבע לרבים או כשרבים נשבעים להדדי דמאי שנא הא מהא כו'. לפי מה שכתבתי החלוק מבואר, דכשנשבעים רבים להדדי כל אחד מבטל דעתו אצל חבריו כדי שגם הם יבטלו דעתן נגדו, וכל אחד חשקו להחזיק הדבר בכל מה שאפשר מאחר שנעשה לו טובה בזו, איידי דקני גמר ומקני כדפרישית. וכמו שמשמע בתשובות מהרי"ק שתלה סברתו בזה, משא"כ בנשבע לרבים. וכל זה מבואר לעיני, רק שמעלתך העלים עיניו מזה לסבה שיתבאר. ועוד, דהרי כבר כתבתי שיש מחלוקת בדבר, כי הר"ן והרמב"ם ס"ל כי לדעת רבים סתם מהני, א"כ לדעתן ה"ה אפשר דמהני אם רבים נשבעו להדדי ג"כ.
גם מה שהביא ראיה מדברי הריב"ש סי' ש"ע כו', אע"פ שכבר נדחה אותה ראיה מ"מ אחזור עליה שנית כי היא ראיה היקשית לא מופתית, כאשר כתב מעלתו: ומסתמא נשבעו הקהל ג"כ לו על מה שנתחייבו לו, ואם איתא דכשרבים נשבעין כו' למה לריב"ש להאריך כו'. ותמיהני כי לפי סברת מעלתו לומר מסתמא זו, לא הוצרך להביא ראיה מדברי ריב"ש אלא מתלמוד ערוך סוף השולח +גיטין מה, ב+ מפלוגתא דר' יהודה וחכמים: המוציא את אשתו משום שם רע לא יחזיר משום נדר לא יחזיר, ר' יהודה אומר כל נדר שידעו בו רבים לא יחזיר ושלא ידעו בו רבים יחזיר. ובגמרא +שם /גיטין/ מו, א+: אמר ריב"ל מ"ט דר' יהודה, דכתיב לא הכום בני ישראל כי נשבעו להם נשיאי העדה +יהושע ט, יח.+ ורבנן, התם מיחלה שבועה כו'. והשתא לפי דקדוק דברי מעלתך יש לומר ג"כ בכאן מסתמא נשבעו להם הגבעונים ג"כ להיות להם שלום עם ישראל, וא"כ מאי מוכח ר' יהודה דלמא עד"ר שאני. אלא על כרחנו אנו צריכים להכחיש במסתמא זו, כי לפעמים אדם נשבע לרבים ואין הרבים נשבעין אליו, כאשר חזקת רבים עדיפי או לשאר סבות הרבות בזה.
ומה שדקדק מעלת כ"ת מן הגמרא, שלא חילק אמימר מיניה וביה במה שאמר והלכתא אפילו למאן דאמר נדר שהודר ברבים יש לו התרה ע"ד רבים אין לו התרה, וה"ל לפלוגי בלא דעת רבים בין רבים שנשבעו ביחד או אם אחד נשבע לרבים, נראה דליכא למידק בזו. חדא, דלפי מה שכתבתי ע"ד רבים הוי רבותא טפי דאע"ג דהנשבע לא מקבל טובה מן הרבים אפ"ה מבטל דעתיה לגבייהו, כל שכן כי נשבעו להדדי דכל אחד מקבל טובה מחבירו דמבטל דעתו לחבירו. ועוד דאמימר לא בא להורות לנו הדין בלבד, דא"כ לא הוצרך להזכיר המ"ד +ר"ת: המאן דאמר+ אלא הו"ל למימר והלכתא נדר של רבים יש לו התרה ועל ד"ר אין לו התרה, דהא בעי למיפסק הלכתא בשתיהן כמו שפירשו התוס' פרק השולח +שם לו, א ד"ה אמר אמימר בכל ההוצ' מסומן מה, ב+ ובבכורות סוף פ' אלו מומין +מו, א ד"ה אמר אמימר.+ ומדהזכיר המ"ד נראה דבא להורות לנו דאף למ"ד שס"ל דנדר שהודר ברבים יש לו התרה מ"מ על ד"ר אין לו התרה, א"כ הוצרך לחלק בעד"ר דומיא דנדר +בהוצ' ווארשא חסרה המלה דנדר+ ברבים דאחד נשבע לרבים. דהא אותו מ"ד הוא ר' יהודה דלעיל +נ"ל שצ"ל רבנן דר' יהודה, ועי' גיטין לה, ב תוד"ה אבל וכן להלן צ"ל רבנן דר"י מודים+ גבי המוציא אשתו משום ש"ר כמו שפירש"י פרק השולח +שם מה, ב+, והתם האשה נשבעת לחודה ודומה לזה קאמר דבעל דעת רבים ר' יהודה מודה. ואפשר דאמימר אמר ג"כ לשנויי איזה קושיא שהביא אותו התלמוד עליו פרק השולח +שם לו, א+ או במכות פרק אלו הן הלוקין +מכות טז, א+ או בבכורות ס"פ אלו מומין +מו, א+, והתרוץ +בדפוסי קראקא, אמשטרדם וסדילקוב כתוב בקיצור והתו', ונשתבש בהוצאת ווארשא לקיצור המלה והתוס' ע"י הוספת אות סמך ואולי הוא קיצור בעד והתרוץ, כפי שתקנתי+ לא מיירי כלל ברבים שנשבעו ביחד אלא ביחיד הנשבע, ועל כן הוצרך לומר דמיירי בעל דעת רבים. דוק מעלתו בסוגיית התלמוד שהביאו עליו דברי אמימר וימצאנו כדברי. ואע"ג דאמר בלשון הילכתא אפשר דקאי לשנויי קושיית התלמוד ונקט ג"כ הלכתא, כדאמרינן בב"מ +ט, ב וכעין זה בערכין ז, א+ ובגיטין +עח, א+ והילכתא בכפות, ובס"פ בן סורר ומורה +סנהדרין עב, א+ והלכתא דשדינהו בנהרא, והוא מבואר. זהו הנ"ל לדקדק בדברי מעלתך.
אמנם לעיקר דינא יש להביא ראיה ממקום אחר, דהיינו תשובת בר ששת סימן תס"א, שכתב בהדיא על י"ב מנהיגים שתקנו ליתן הודאה ונשבעו כולם על תקנתם. ומסיק שם דלא מקרי שבועה עד"ר, ויכולין להתחרט מקצתן ולהתיר להם שבועתן אע"פ שאחרים אינן מתחרטים. א"כ ש"מ דרבים שנשבעו להדדי לא מקרי עד"ר, וכן מוכח בדברי הרא"ש כלל ז' סי' ה'. מ"מ נראה דדברי מהרי"ק נכונים כאשר כתבתי בראשונה, וזה דלא קאמר הריב"ש והרא"ש אלא כשהמתקנים רבים ומתקנים הדבר לקהל, אז אין לאחד טובה בשבועת חבירו רק שמתקנין איזה דבר שנראה להם, ולכן אין מבטלין דעתן זה לזה. אבל כשרבים נשבעים זה נגד זה וכל אחד מקבל טובה בשבועת חבירו כנדון שדן עליו מהרי"ק, נראה ודאי דכל אחד מבטל דעתו נגד חבירו ואין לו התרה בלא דעת חבירו, וכן משמע מתשובת הריב"ש בעצמו סי' תס"א. ונראה לי שזה מוכרח, דהא לא גרע מהא דאמרינן בנדרים פ' ר"א +סה, א+: המודר הנאה מחבירו אין מתירין לו אלא בפניו דכתיב ויאמר ה' אל משה וגו /וגו'/ +שמות ד, יט על פי נדרים סה, א+ א"ל במדין נדרת וכו'. וכתבו שם התוס' +שם ד"ה דתנן+ והרא"ש +שם פ"ט סי' ב+ בשם הר"ר אליעזר ממי"ץ, אין מתירין לו אלא בפניו פירוש מדעתו כמו אין חבין לאדם אלא בפניו וכו'. וכתבו עוד בשם ר"ת דדוקא כשנשבעים לו ע"פ טובה שעשו לו דומיא דיתרו שעשה טובה למשה וכו', וכן הסכמת האחרונים. א"כ רבים שנשבעו זה לזה ויש לכל אחד הטבה בשבועת חבירו פשיטא דאין יכולין להתיר בלא דעתו, כמ"ש הריב"ש בתשובה שהביא מעלתו סי' ש"ע דבזה כ"ע מודו, וכן כתב מהרי"ק שורש נב +ענף ב.+ ולא דמי אלא לשנים שכורתים ברית ביחד, בודאי אין אחד מהם יכול לחלל את בריתו בלא דעת חבירו, כי זהו הטבה שחבירו נשבע לו ג"כ לטובתו ונכנס עמו בברית יחד. וכמו שכתב הריב"ש בתשובותיו סי' ש"ע, דכל שאחד אומר תעשה לי כך ואני אשבע לך כך מקרי הטבה. אמנם שאר תקנות שמתקנים הקהל ביחד ולא מגיע להם זה מזה טובה נראה מדברי הריב"ש והרא"ש דיש לו התרה לכל אחד אף בלא דעת חבריהם. זהו הנ"ל ע"פ הדין להלכה.
אמנם בנדון של מעלתו שכל אחד פירש שנשבע ע"ד חבירו, נראה דודאי הוי שבועה עד"ר ואין לו התרה אם לא שיתחרטו כולם, או במקום שנוהגים להתיר חרמות ותקנות הקהל בלא שום חרטה ולא דיינינן ליה כשאר דין נדרים. ומה שכתב מעלתו מאחר שכתב ע"ד חבירו עדיף טפי ואפילו מהרי"ק מודה בכאן, איברא איפכא מסתברא. ויש להוכיח זה מדברי מהרי"ק עצמו, דהא כתב שם מהרי"ק וז"ל: הרי כל אחד מארבעתן נשבע ע"ד חבירו שהיו ג' נשבעים וכו'. הרי דמשמע דדעת חבירו דקאמר הוי על דעת כולם, אע"ג דקאמר בלשון יחיד. ופליאה בעיני איך לא ראה מעלתו דברי מהרי"ק בזה שהוא ממש כנדון דידן, ואולי בכיון עשה מעלתו זה כדי לחדדני בהלכות. ועוד נראה להביא ראיה מהא דאמרינן פרק זה בורר +סנהדרין כז, ב+: וכשלו איש באחיו +ויקרא כו, לז+ איש בעון אחיו, מלמד שכל ישראל ערבים זה בזה. ואמרי' פרק אלו נאמרין +סוטה לז, ב+ שכל אחד ערב בעד כל ישראל, עד שאמרו שם נמצא לכל אחד מישראל שש מאות אלף ושלשת אלפים וחמש מאות וחמשים. א"כ שמע מינה דמלשון זה בזה משמע בעד כל ישראל, ואפילו ערבא דערבא כדאמרינן התם. והוא הדין בעל דעת חבירו, וכמו שנאמר ואהבת לרעך כמוך +ויקרא יט, יח+ דלאו דוקא ואמרו +שבת לא, א+ מה דסני לך לחברך לא תעביד, והוא לאו דוקא. ואמרינן במכות פרק אלו הן הלוקין +מכות כג, ב+ דכל ישראל נקראים בלשון יחיד, ישראל נושע בה' +ישעיה מה, יז.+
ולא יהא אלא ספק הרי אמרו במשנה דנדרים +יח, ב+: סתם נדרים להחמיר ופירושן להקל. ומכח זה יש לזכות דברי מעלתו במה שכתב כי מקצת הנשבעין אומרים שלא היה הנדר על דעת רבים, שנאמנים דפירושן להקל. ועוד דהרי כתב מהרי"ק שורש נ"ב +ענף ג+ דמתירין נדר שהודר ע"ד רבים אם אומר שכך היה דעתו, וכן כתב הריב"ש בתשובותיו סי' תנ"ז ורס"ב, דנאמנים מתקני הקהל לומר ולפרש מה היתה כוונתן בתקנתן. ולכן בודאי אלו נאמנים על עצמם לומר שכך היתה כוונתן. אמנם שיועיל זה לאחרים מצד עדותן אינו נראה, דדילמא מקצתן היתה כוונתן על דעת רבים ואין אחד יודע מה שבלב חבירו. אכן נראה למידק דמהני התרת קצתן להתרת כולן דאזלינן בזה אחר כוונת הנודרים, דבודאי לא היה בדעתן לקיים שבועתם עליהם מבלעדי חבריהן, ומאחר שהותרו קצתן הותרו כולן. ולא גרע מהא דאמרינן פ' הנודר מן הירק +נדרים נה, ב+ היה טעון צמר ופשתים וכו'. וכבר כתב מהר"ר דוד כהן בתשובותיו +בהוצאת קוסטנדינה רצ"ז ושאלוניקי תקס"ג הוא סוף בית ל"ב, כפי שמציין רבינו בד"מ יו"ד סי' רכח אות כה, בהוצאת אסטרהא תקצ"ד נמצא זה בבית כח סוף חדר ו, בהוצאה זו ישנם רק שלשים בתים ובסוף לוח הסימנים כתוב: להוי ידוע שהיו עוד שלשה בתים רק שנאבדו, אמנם בשתי הוצאות הנ"ל ישנם ל"ג בתים, וזו לשונו של הרד"ך: כללא דמילתא דבהסכמות ובתקנות אמדינא דעת מתקני תקנתא בין להוציא ממש מעות ההסכמה והתקנה מה שיראה לנו בין להכניס ולהוסיף בכלל התקנה מה שלא פירש בה, והרי הוא כמותנה ועומד שם וכשם שהחרם חל על דבר הנכתב והמפור' בהדיא גם על הנוסף מאומד הדע' חל, על אודות ר' דוד כהן עיין לעיל סי' כא הערה ט'+ דדנין התקנה לפי מה שנראה שהיתה כוונת המתקנים בשעת התקנה כמו בשאר נדרים, ופשוט הוא.
ואין להשיב בזה ממה שכתבתי לעיל מתשובת הרא"ש והריב"ש, דאם קצת המתקנים מתחרטים מתירים להם והאחרים האינן מתחרטים אותן נשארים באיסורן. די"ל דהיינו דוקא שאומרים שאינן מתחרטים א"כ גלי דעתייהו דלא תלו עצמן בדעת חבריהן, אבל בלאו הכי בודאי אזלינן בתר כוונת הנודרים. וכמו שמצינו בשמשון שהרג הפלשתים +סוטה ט סוף ע"ב ואצלנו הגירסא אמר רבי חמא ברבי חנינא+: א"ר חייא בר אבא הוחלה שבועתו של אבימלך, דכתיב אם תשקור לי ולניני +בראשית כא, כג+ וכו', ופירש רש"י לפי שפלשתים עברו השבועה תחלה. וכתבו הגהת מרדכי בשבועות +סי' תשפג+ דמזה יש לדקדק דשני אנשים שנשבעו זה לזה ועבר אחד מהן על שבועתו השני נפטר מאותה שבועה, וכן כתב ר' שמשון משנ"ץ לענין שידוכין. +במרדכי הנ"ל מביא תשובת הרב משאנץ זו ע"ש. וישנה שם הגהה המיוחסת לרבינו שמוסיף מאותה תשובה, שזה שייך רק בדברים הנוגעים לשניהם אבל אם קבלו שנים או יותר שלא לעשות דבר פלוני אע"פ שאחד עבר אין השני רשאי לעבור דאל"כ יתבטל כל התקנות וחרמות אשר יקלבו /יקבלו/ עליהם קהל ועדה אשר יעבור אחד מהם חלילה וע"ש. ועל אודות הר"ש משאנץ עיין לעיל סימן לא הערה כ'.+ וכ"כ ר' ירוחם סוף ח"ז נתיב י"ד +בחלק אדם מספר תולדות אדם וחוה+, וז"ל: שנים שנשבעו לעשות דבר אחד והאחד מהן עבר על השבועה, השני פטור וא"צ היתר מן השבועה. כן כתבו המפרשים, וראיה מדוד שהלך להלחם עם הארמיים אמרו לו הסנהדרין הם עברו ברית תחילה וכו', כדאיתא במדרש תהלים +פרק ס, וז"ל: מיד הושיב דוד סנהדרין - אמר להם יואב ולא הם עברו תחלה - כיון שלמדוהו מסנהדרין אמר למנצח על שושן עדות וכו'.+ א"כ שמעינן דאזלינן בזה בתר כוונת הנודר, אם כן ה"ה בנדון של מעלתו מאחר דמקצתן אומרים שלא כוונו על דעת חבריהן ושאלו על נדרן והותרו כולן מותרין.
אמנם נראה דזה אינו מועיל אלא בענין הקהלות להדדי, דהיינו אם כל קהלה אחת שאלה על נדרה השנית מותרת ג"כ, דהו"ל כשנים שנודרים זה כנגד זה. אבל אם מקצת קהלה אחת מתחרטים ואפילו משני הצדדים נשאר הקשר בין האחרים, וכמו שכתב הריב"ש סי' תנ"ג ושארי מהר"םפדווא"ה שיחי' בתשובותיו סימן ס"ו +בכל ההוצאות כתוב פה סי' כו.+ אמנם הראיות והאומדנות שהביא מעלתו מאחר שהתירו לאחד מהן נראה דלא נדרו עד"ר זה אינה אומדנא המוכחת, מאחר שהתירו לאחד מהן הרי נתרצו כולן ואפילו נשבע על כולם מהני. ומ"ש מעלתו שמקצתן אומרים שלא נשבעו כלל רק שנכתב כך בשטר, הלא הריב"ש בתשובותיו והביאו ב"י בספרו +טור י"ד סי' רכח+, כתב דשטר שהיה כתוב בו עד"ר שדנינן ליה כדעת רבים המוזכר בגמרא, ואינו מוכרח עכ"ל ב"י. ומ"מ כתב מהר"ר ישראל אשכנז +הוא הר"ר ישראל איסרלן בעל תרומת הדשן, והתשובה היא סימן שכו רבנו הזכירו פעמים רבות בתשובותיו, אבל זאת היא הפעם היחידה שמכנהו אשכנז ע"ש שהיה חכם אשכנזי ועיין על אודות פעולותיו לעיל סימן יב הערה מ"ב+ בספרו ת"ה דאם נותן אמתלאות למה שכתב בשטר כך נאמן לענין השבועה, וע"פ זו יש לדון בנדון של מעלתו. אע"פ שיש לדקדק ולהאריך בזו אם נאמנים אח"כ על האחרים, אקצר הפעם בסבת כי קצר לי המצע מהשתרע באשר הוא בערב החג לפנות ערב והוצרכתי לתקן התשובה קודם החג כדי שלא אעכב, וע"כ קצרתי שלא להשיב רק בדברים שנשאלתי ונבדקתי עליהם.
זה הנ"ל להלכה בדברי מעלתו, אמנם למעשה מעלתו אינו צריך לא לגמרא דידי ולא לסברא דידי, מאחר שכתב מעלתו ששתי הקהלות מתחרטים ונראה להן טובתן לחלק, א"כ אפילו נשבעו כל אחד מהן על דעת חבירו כולן יכולין להתיר מאחר שכולן מסכימים להתיר והוי צרכי צבור, כמו לדבר מצוה דמתירין אפי' אין אנו יודעים דעתן בפירוש. דודאי מסכימים לדבר מצוה שהם תיקוני הקהל, כמו שכתב הריב"ש בתשובה הנ"ל. וכל שכן במקום שהם מתחרטים ואומרים דלא ניחא להו דמתירין להם, וכל שכן במקום שהמנהג להתיר חרמי צבור ושבועתן דמתירין בכל ענין, כמו שכתב הרא"ש פ' שבועת שתים +בכל ההוצאות כתוב פרק שבועת הדיינים, ולא מצאתי זאת שם אלא בפרק שבועת שתים סי' כג ונמצא גם בר"ן בפרק זה (ברי"ף יב, ב) ובתשובת הרא"ש נמצא בכלל ה' אות ד; כלל ז אות ט ובכלל י אות ג ועיין ג"כ שו"ת הריב"ש סי' סב, קעח ורמט+ ובתשובותיו בכמה מקומות.
זאת ראיתי להשיב למעלתו בענין שאלתו, אך ג"כ אחת או שתים אבקש ממעלתו ואם ישיבני מעלתו עליו אדע כי מצאתי חן בעיני מעלתו. וזה, כי גרסינן בירושלמי פ"ק דתענית +באמצע הלכה א בשינוי לשון+, המתפלל ואינו יודע אם הזכיר אם לא, קודם שלשים יום חזקה מה שהוא רגיל מזכיר מכאן ואילך מה שהוא צריך מזכיר והביאו הפוסקים לענין הזכרה ושאלה, וכתבו עליו בשם מוהר"ם שהיה רגיל לומר בשמיני עצרת ברכת אתה גבור תשעים פעמים, זהו גירסת הטור והסמ"ק. +טור א"ח סי' קיד ובסמ"ק הוא הגהת רבנו פרץ על הסמ"ק ומפני שבדפוסים ישנים ערבבו את הסמ"ק עם ההגהות מוצאים לעתים תכופות שהגהות רבנו פרץ נקראות הסמ"ק עיין זה בהקדמה שבהוצאת צלום מפיצי אור תשי"ט. הדין שלנו הוא שם בסי' יא בהגהת רבנו פרץ אות יג.+ ועכשיו יש להקשות הלא בשלשים יום הם יותר מצ' תפלות, דהרי המוספים של שבתות הם בכלל הל' יום ואיך יספיק צ' פעמים לשלשים יום.
א"ה +ר"ת: אמר המגיה ציטטה זו מהד"מ נוספה ע"י המגיה+ בספרו ד"מ מצאתי תירוץ לקושיא זו, וז"ל הד"מ טור או"ח סי' קי"ד: +אות ב בכל ההוצאות רשום פה סימן קיז+ ויש להקשות בכאן היאך למד מהר"ם דתשעים פעמים יועיל כמו שלשים יום שאמר בירושלמי, דהרי בשלשים יום איכא יותר מצ' תפלות דבשבתות שביניהם מתפללים מוספין. ואם נאמר דבירושלמי לאו דוקא לענין הזכרה קאי אלא קאי לענין שאלה, א"כ שלשים יום אינן עולין צ' פעמים דהא בשבתות אין מתפללים רק שבע. ואפשר ליישב ולומר דבירושלמי קאי על שתיהן ולכך למד מהר"ם דשלשים יום לאו דוקא קאמר, דא"כ בהזכרה הוי יותר מתשעים ובשאלה הוי פחות מצ'. ולכן סובר מהר"ם דנקט שלשים יום להורות על ענין התפלות שמתפללין בכל יום שאין בהן מוסף דהיינו צ' תפלות בשתיהן, וכן נ"ל.
ועוד יש להקשות בטור יו"ד +סימן כ בכל ההוצאות רשום פה סימן ב גם בד"מ שם אות ד מקשה קושיה זו+ על דברי ב"י הוא הרב הגדול, שכתב בדיני הגרמה דביונה שיעור תורבץ הושט מבלעתא. נראה שהבין מה שאמרו בגמרא +חולין מג, ב+: יונה אמר ר' זירא מבלעתא, שיונה הוא שם עוף. ולא ידעתי זה מנין לו כי נראה לפי מה שקבלתי מרבותי שיונה הוא שם חכם, אמר משום ר' זירא ששיעור התורבץ הוא מבלעתא. ופ"ו דשקלים מוזכר שם אמורא זה, וכן משמע בערוך בערך תרבץ. +במסכת שקלים הנדפס בש"ס בבלי נמצאת בפ"ו באמצע הלכה א (דף טז, ע"א) הגירסא כך: אמר רבי (יונה אמר ר' אבי) יודה ובירושלמי מסכת שקלים פ"ו הגירסא: א"ר יודן.+
ועתה יודיעני מעלתו דעתו באלו השתי בקשות, ואף כי הרבה ספיקות עמדי כספיקות ששלח שמואל לר' יוחנן +חולין צה, ב+, מ"מ אפסיק עכשיו באלו השתים שלא אטריח מעלתו בשאלותי שלא יהא עליו דומות למרובות והנם למשא, ובהן אראה ענותנותו דמעלתו. נאום הדורש שלותך משה בן לא"א מורי הקצין כמר ישראל שלי"ט הנקרא משה איסרלש מקראקא.
@שו"ת הרמ"א סימן פד
יורנו רבינו על הלכה למעשה הבא לידינו באחד שבא לגרש והיה נקרא שם אביו ישעיה, הוא היה שמו הרגיל בו בפי כל ואין מכירין אותו אלא בשם ההוא, רק בעלותו לס"ת קורין אותו אהרן סעדיה. והנה נפלה מחלוקת בין החכמים איך לכתוב שם אבי המגרש בגט. ובאשר לא אטריח רבינו לדקדק הרבה בדינו, אכתוב כל חלקי הסותר בדין זה וכל הדעות שנפלו בזה.
הנה אין לספק בשם אהרן סעדיה, שכותבין אהרן דמתקרי סעדיה מאחר שנשתנה שם סעדיה מחמת חולי לשם אהרן. ולכן כותבין שם השני קודם ועל השני כותבין ומתקרי, כמו שכתבו המרדכי בהשולח +גיטין פ"ד באמצע סי' שסח המלה בהשולח בסוגריים ובאותיות רש"י בדפוס א+ וסמ"ק +מצוה קפד, וע"ש בהגהת ר"פ אות ו ולעיל סי' פג הערה ע"ד+ ושאר רבוותא שדברו מזה, ובזו לא נסתפק אדם. אך נסתפקו איך יש לכתוב סעדיה עם שם ישעיה, כי יש בזו ד' דעות לפי הנראה ולכל אחד פנים בהלכה. וזה כי יש אומרים לכתוב סעדיה דמתקרי ישעיה מאחר שהוא לשון עברי, וכמו שכתב הסמ"ק +שם+ והג"ה מיימוני +בפ"ג מהלכות גירושין אות ז, בשם ס' התרומה בהגהת מיימוני כתוב שיכתוב שם של מקום הנתינה שהוא עיקר ושם של מקום הכתיבה טפל, דהיינו אני פלוני עיקר דמיתקרי פלוני ובכל בו כותב מה שמביא פה, וז"ל שם: רגילין לכתוב דמתקרי כששם השני בלשון עברי, וכששם השני בלשון לעז כותבין המכונה, וכן בהגהת ר"פ בסמ"ק המובאה בהערה ב' כתוב כן+ וכלבו +סי' עו, ובהוצאות האנוויא ווארשא רשום סי' עז+ דנהיגי לכתוב מתקרי כששם השני לשון עברי ומכונה כששם השני לשון לעז. וי"א שיש לכתוב המכונה מאחר שלא נשתנה השם ע"פ חולי או שלא קראו לו ב' השמות ביחד רק שנשתנה שמו אח"כ, אינו אלא כינוי בעלמא ושייך לכתוב מכונה. ומביא ראיה לדבריו ממה שכתב בטור א"ע הארוך +בב"י סי' קכט ועיין לעיל סימנים א הערה ו', לא הערה י"ז, ומו הערה ט' שרבנו קורא לב"י טור הארוך בהשואה לטור בלי פירוש ב"י שהיה קצר וקטן בהרבה וכן עי' לקמן הערה ט"ו+ בחלוקה השלישית, שכתב וז"ל: היכא שהשם השני יוצא ממשמעות שמו העברי אלא שנקרא כן על שם משפחתו, כתב מהרי"ק +שורש קו+ שיש לכתוב המכונה וכו'. עד ואע"פ שמתשובה זו שבמהרי"ק משמע דוקא כששם השני בלשון לעז כותבין המכונה כו', עד ולאו דוקא אלא אורחא דמלתא נקט כו', עד אלא ודאי כל חניכה כותבין המכונה בין שהוא בלשון עברי בין שהוא בלשון לעז, ומש"ה לא משכח שיכתוב דמתקרי אלא כשנשתנה שמו. והא דנקט גבי חניכה לשון לעז אורחא דמילתא נקט כדפרישית, דסתם חניכה היא בלשון לעז עכ"ל שם. ודקדקו מזה דאין לכתוב מתקרי אלא כשנשתנה שמו ע"פ חולי כדמשמע התם מלשון הסמ"ק +היא הגהת רבנו פרץ לסמ"ק סי' קפד אות ו ועיין בשו"ת מהרי"ק סי' צח שמצטט הגהה זו, וגם מביא דין זה מתוספות רבנו פרץ, והב"י מביא זה בטור א"ה סי' קכט ד"ה מי שיש לו ב' שמות, ועיין לעיל בסי' פג הערה ע"ד+ שמייתי, אבל כשלא נשתנה שמו אלא שקראו לו שם שני מתחילתו יש לכתוב המכונה. והבינו שם הפשט שזהו אורחא דמילתא דנקט ב"י ר"ל דלכשנשתנה ע"י חולי רגיל להשתנות לעברי, וע"כ כותבין מתקרי אף אם נשתנה ללעז. וכשלא נשתנה ע"י חולי רגיל להשתנות ללעז, ולכן כותבין המכונה אע"פ שהוא עברי. וכינוי משפחה דנקט התם לאו דוקא, אלא שאינו רגיל להשתנות בלא חולי כי אם מצד משפחה. שהראשון היה נקרא בב' שמות ע"י חולי ולכן משנים גם שמות בניו אחריו אע"פ שהם אינם חולים, זהו דעת בעל הסברא הזאת. ועוד נסתפקו אם שם ישעיה יוצא משם סעדיה, כי בלשון הגרי הלשון בשי"ן שמאלית וקורין לישעיה סעדיה או להיפך, או נאמר דאין שייכות לשם סעדיה לישעיה. כי בזה תלוי ג"כ הדין אם יש לכתוב מתקרי או המכונה, כפי דעת בית יוסף. עוד נסתפקו בלשון ב"י כי אפשר כי זהו נקרא שם משפחה, שכל ישעיה שבמשפחה זו שממנה המגרש כולם עולים לס"ת סעדיה ונקראים ישעיה, וא"כ הוא שהוא שם משפחה כותבין לפי דעת ב"י.
+נראה שמכאן מתחילה תשובת רבינו+ ומטיבותיה דמר אמינא שאין כן דעת ב"י בכל זה, דלא נקרא שם משפחה רק כשכל המשפחה נקראת על שם ההוא, כגון משפחת הפואה שכתב עלה מהרי"ק שהביא שם, שכל בני המשפחה נקראים פואה אין חילוק בין בני המשפחה. כמו שנמצא מדפיסים חותמין עצמן טוביה פואה, ובתשובת מהרי"ק כותב רפאל פואה וכתב שהוא על שם משפחתו, או משפחת אברבנאל. וה"ה בלשון עברי כגון משפחת אבן עזרא או קמחי, דכולן נקראו בשם ההוא אין חילוק בהן ובשמותיהן. אבל בכהאי גוונא דדוקא סעדיה של אותה משפחה נקראים ישעיה ולא שאר שמות של משפחתן, אין זה כינוי משפחה רק כינוי התולה בשם סעדיה. ונקרא חניכת עצמו ולא חניכת המשפחה, כמ"ש ב"י עצמו +שם ד"ה וכן בחניכת שם המשפחה סגי+ גבי חניכתן וחניכת משפחתן יעויין שם. גם נראה דלא עלה על דעת ב"י לחלק בין אם נשתנה שמו ע"י חולי או לא, אלא דס"ל דאם הכינוי תלוי במשפחה כותבין מכונה אבל אם תלוי בשם אחד דנשתנה שמו כותבין מתקרי. וזהו אורחא דמילתא דקאמר, ר"ל כי על שם משפחה הוא על הרוב לשון לעז ולכן כותבין מכונה, וה"ה על שם עברי אם הוא כינוי משפחה לדעתו. כי מכונה שייך לומר בדבר שאינו נקרא בו כל כך עיקר השם, והיינו כינוי משפחה שכל בני משפחה נקראים כן. אבל בשינוי של א' הן לעז או עברי כותבין מתקרי, מאחר שנודע היטב בשם ההוא. זהו הנראה בדעת ב"י, אבל אין חילוק בין נשתנה ע"י חולי או ע"י דבר אחר. וא"כ מאחר שזה השם אינו כינוי משפחה כמו שנתבאר, יש לכתוב מתקרי. וראיה ממה שנמצא בגמרא +גיטין לד, ב+, שרה דמיתקריא מרים. ואע"ג דיש לחלק דגם שם נשתנה שמה ע"י חולי מ"מ לא נראה, דהא בתיקון גיטין +בד"מ א"ה סי' קכט אות כד כ' שזה מובא בסדר גיטין ואולי הכוונה לסדר גיטין של הרר"י מרגליות, שהרי בסוף אה"ע מביא הדרכי משה סדר הגט של ר"י מרגליות אשר נוהגין במדינות אלו אחריו, וכל דבר שלקטתי משאר הפוסקים אכתוב על שמם וכן שם באמצע סדר נתינת הגט מיד השליח ליד האשה כתוב: עכ"ל מהר"י מרגליות בסדר גיטין שחיבר וכן נוהגים אחריו בכל המקומות שראיתי מסדרי גיטין+ מדמי ליה ההוא מעשה דאסתר וע"י צחוק נשתרבב שמה מלכה דכותבין מלכה דמתקריא אסתר. ואף כי בעל סברא זו דחק למצוא חילוק בין שמות אנשים לנשים, אינו נראה כלל. וכן מבואר בתשובת מהרי"ק שורש צ"ח, דאין חילוק בין נשתנה ע"י חולי או ע"י דבר אחר. +/בתשובת מהרי"ק/ ענף ב. וז"ל בין יתר דבריו: ומאחר שכן הוא פשוט דלא שנא נשתנה שמו מחמת חולי לא שנה /שנא/ נשתנה שמו מחמת דבר אחר דיש לחוש ללעז מקום הנתינה שהוא עיקר ויש להקדים שם הנתינה שהוא שם הראשון לשם הכתיבה שהוא שם השינוי - אלא פשיטא ופשיטא מדלא חלקו שבכל ענין פסקו ואמרו שמקדימין שם מקום הנתינה לא שנא נשתנה שמו מחמת חולי ושם מקום הנתינה אינו שם השינוי ולא שנא נשתנה שמו מחמת דבר אחר, דבכל ענין שם מקום הנתינה עיקר וכותבין אותו קודם והשני בלשון דמתקרי. אגב יש להעיר שכתוב בתשובה זו הגהת רבנו פרץ בסמ"ג וצ"ל בסמ"ק, כמו שאומר אח"כ שהגהה היא על דברי המחבר הר"י מקורבייל אבי הספר.+ ואדרבא נראה שם מדבריו דיותר יש לכתוב מתקריא כשנשתנה בלא חולי מכשנשתנה ע"י חולי, כמו שנראה משם מבואר בדבריו, אין רצוני להאריך בהם. ועוד, דכאן ביום מילתו קראו לו סעדיה כמו שעולה לס"ת, והכל קראו לו ישעיה בשם ראש המשפחה שהיה נקרא ישעיה רק שעולה לס"ת סעדיה. וא"כ הוי כאלו נתנו לו ב' השמות ביחד, ויש לכתוב בהן מתקרי כמו בשמות ראש המשפחה שממנו יצאו שמות אלו. ולכן נראה לכתוב כאן דמתקרי על כל פנים מאחר שאינו כינוי משפחה כמו שנתבאר, הן לדעת ב"י שכתב שכל שינוי שמו כותבין מתקרי בין שהוא לעז או עברי בין לדעת האחרונים שלא חלקו בהא וכתבו סתמא, דכל שהוא לעז כותבין מכונה ושם עברי כותבין מתקרי, מ"מ כותבין כאן מתקרי מאחר דשם עברי הוא. כל שכן שחותם עצמו בשטרות לפעמים בשם ישעיה, שהוא שם עיקרי כמו שם סעדיה.
ואף אם נודה לדעת החולק דדעת ב"י לומר דכל שנשתנה שמו שלא מחמת חולי כותבין מכונה, נראה דלא נהיגי בהא כוותיה. חדא דפירושו דחוק מאוד לומר דכל הפוסקים שחלקו בין לשון עברי ללעז, לאו דוקא נקטו וכולהו אורחא דמילתא נקטו. ואין זה מדרך פוסקים ראשונים ואחרונים לדבר בסתימות רק לפרש דבריהם היטב. והכרחתו שם על זה אינו כלום, דדייק ליה מיתור לשון וזהו אורחא דמילתא בדברי פוסקים לצייר דבריהם בדרך כיצד, והוא מבואר לכל מעיין בדבריו. ועוד, דהרי אנו לא נהיגינן כוותיה בכל דבריו שם, דמ"ש בחלוקה השנית דיהודה הנקרא ליאו"ן כותבין מתקרי הוא פשוט המנהג דלא כוותיה, דכתבינן כל פעם יהודה המכונה ליב או ליבא והוא ליאו"ן בלשון לעז, והוא מבואר בדברי האחרונים. וכן מ"ש לכתוב על כינוי משפחה מכונה לא נהיגי כוותיה, דהא בסדר גיטין +נ"ל שצ"ל: דהא כתב בסדר גיטין+ דלא כותבין שם כינוי משפחה כלל +בסדר גיטין וחליצה של הר"ר מיכל מקראקא אות יב כתוב וכל כינוי משפחה אין לכתוב כלל בין לשון עברי או לעז, ולא נקרא שם משפחה רק כשכל המשפחה נקראת על שם ההוא כגון משפחה הפוא"ה - או משפחת אברבנאל, וה"ה בלשון עברי כגון משפחת אבן עזרא או קמחי דכולם נקראים בשם ההוא.+ ובת"ה כתב סי' רל"ה לכתוב כל שום וחניכה +ר"ל במקום שם המשפחה יכתבו וכל שום וחניכה, וז"ל תרומת הדשן שם: לכך נראה דבכל כה"ג או חניכת המשפח' כגו' שטוי"ס גאנ"ז אפי' במקומו' שלא נהגו לכתוב וכל שום וחניכ' בכה"ג יכתבו וכל שום וחניכ'+, ומדהא ליתא הא נמי ליתא. ולכן נראה דבכל מקום יש לכתוב בשם עברי מתקרי ובשם לעז מכונה והוא פשט הפוסקים, ולא לחלק בין כינוי לכינוי. וכינוי משפחה לא לכתוב כלל מאחר שנסתפקו בו בתראי איך לכתוב, ולכן כתב בעל מסדר תיקון גיטין שלא לכתבו כלל.
ועוד הביא לזה החילוק קצת ראיה לכתוב מכונה, כי מצא בטור הארוך +עי' לעיל הערה ו' ופה הציטטה מדברי ב"י בסימן קכ"ט בד"ה מי שנשתנה שמו והוקבע לו שם שני, ע"ש+ שיש לכתוב שלמה המכונה שלמן, ואומר ששלמן הוא שם עברי כמו שלמון הוליד את בועז +רות ד, כא.+ וכן מצינו פרק כיצד מברכין +ברכות לט, ב+: א"ל רב נחמן לההוא תנא מאי שמך א"ל שלמן, א"ל שלום שמך ושלמה משנתך ששמת שלום בין התלמידים. ואע"ג דמקרא מלא דבר הכתוב שלמון כו' ובגמרא אמרינן בלא ו', מ"מ הכל שם א' הוא כמו יעקב יעקוב וכיוצא בהן רבים. אך אמנם נראה דלא כיון כאן גבי שלמה המכונה שלמן לזו כלל. חדא, דהתם לא ירד למידק בלישנא דמתקרי או מכונה, רק לדקדק אם לכתוב השם כינוי קודם כהן או לכתוב קודם הכינוי כהן, כדאיתא התם. לכן איכא למימר דלאו דוקא קאמר מכונה אלא ר"ל מתקרי, אלא דהרגל לשון מכונה נקט. ותו, דאף אם נאמר דדוקא נקט מכונה מכל מקום ההוא כינוי אינו השם שלמן הנמצא, אלא ר"ל השי"ן שמאלית והוא סלמן, כי כן דרך הגוים לקרוא לשלמה סלמן. והוא כינוי ממש, כמ"ש הרא"ש +גיטין פ"ד סי' ז ושם מסיים וז"ל: לכך נהגו לכתוב וכל שום וחניכה דאית ליה שמלה זאת כוללת הכל ועי' לקמן סמוך להערה כ"א שמצטט את לשון הרא"ש+ על שמות שקורין הגוים קרוב ללשון עברי והוי כינוי ממש, ולכן כתב לכתוב המכונה. ולכן נראה דאין לסתור משום זה כללא דיש לכתוב בשם עברי מתקרי, או לדעת ב"י על כינוי עצמו מתקרי. כי פשוט בעיני שכוונת ב"י כאשר כתבתי, שאין מחלק רק בין כינוי משפחה לכנוי שם עצמו ולא כאשר הבין החילוק ממנו, שעיקר חלוקו הוא בין אם נשתנה ע"י חולי או נשתנה בלא זה, ודוק מעלתו התם.
ועוד נראה דאפילו אי הוי ספק אי יש לכתוב מתקרי או מכונה יש לכתוב מתקרי והוא כולל ג"כ כינוי, כי לשון קריאה כולל הכל להיות נקרא בשם ההוא. אבל לא יתהפך לומר דהכל נקרא כינוי, דזה אינו ששם העיקר אינו נקרא כינוי וזה פשוט בעיני. וראיה דבמגיד משנה פ"ג דגירושין +הלכה יג+ כתב דיש לכתוב על שם הלועזים שהם כינויים, פלוני דמתקרי פלוני. וכן אמרינן בגמרא +גיטין לה, א ושם: אחא בר הידיא דמתקרי איה מרי+: אדא בר הדיא דמתקרי איי מרי אע"ג דאיי מרי אינו שם עברי, אלא ש"מ דשם מתקרי כולל הכל. ואין להקשות מהא דכתב הרא"ש פרק השולח +עיין הערה י"ח ועיין בר"ן גיטין פ"ד (ברי"ף יח, א) שמביא דעת הרשב"א כר"ת, וז"ל: וכתב הרשב"א ז"ל שאנו שיש לנו ב' שמות האחד בשם ישראל ושם אחר שהלועזות קורין צריך לכתוב שם הישראל והשם האחר ויאמר אנא פלוני דמתקרי פלוני ועי' ד"מ א"ה סי' קכט אות טו+, דנהיגי באשכנז לכתוב בכל גט כל שום וחניכה כדעת בעל ה"ג, ולא פלוני דמתקרי פלוני כדעת רבינו תם. לפי שנהגו הגוים באשכנז שקורים ליהודים חניכה הקרובה ללשון עברי, ואין ראוי לכתוב על אותה חניכה דמתקרי, לכך נהגו לכתוב וכל שום וחניכה דאית ליה שמלה זו כוללת הכל עכ"ל. וא"כ הוה לדקדק דאין לכתוב מתקרי על שום כנוי. דזה אינו, דטעם הרא"ש אינו משום זה דא"כ לכתוב מכונה, וא"כ כל שום וחניכה למה לי. אלא משום דר"ל דאותן כינויים אינן עיקרים לפרשן בגט ולכן כוללין אותם בלשון שום וחניכה, אבל לא משום חילוק דמתקרי או מכונה. ואדרבא מדברי הרא"ש יש להוכיח דיוכל לכתוב על כולן מתקרי, דהרי כתב לפי דעת ר"ת דכותבין פלוני דמתקרי פלוני ולא חילק בין הוא שם לעז או לא. ועוד, מדכתב שלא לכתוב על שמות העמים מתקרי אלא כל שום וחניכה, ממילא לדידן דלא נהיגי בכל שום וחניכה כותבין מתקרי על הכינויים, דוגמת השמות שמדבר עליהם הרא"ש. ועוד, דאמאי כתב דנהגי לכתוב כל שום וחניכה מכח חשש כנוים של כותים, תיפוק ליה דלא ידעינן לכתוב הכינויים אם לכתוב מתקרי או מכונה ולכן נהגו לכתוב שום וחניכה. אלא ש"מ דאין להקפיד לכתוב מתקרי בכל מקום. אבל איפכא ליכא למימר, דהא כתב ב"י ומהרי"ק דהכותב מכונה במקום מתקרי אינו אלא טועה, אלא ש"מ כדפרישית. ועוד נ"ל להביא ראיה ממוצא הדבר, וזה כי עיקר לשון איתקרי הוא מן התרגום שפי' ונקרא שמו בישראל +דברים כה, י+ מתקרי, ונקראה בשם +אסתר ב, יד+ מתקריא. והנה מצינו, ויקרא פרעה את שם יוסף צפנת פענח +בראשית מא, מה+, ותרגום וקרא פרעה שם יוסף גברא דטמירין ליה גליין. והתם כינוי הוי ולא תרגם וכינה פרעה וכו', ש"מ דשם קרא כולל הכל. ואע"ג דכתבו הפוסקים דנוהגין לכתוב בעברי מתקריא ובלעז מכונה, היינו לסימנא בעלמא שלא נטעה לכתוב מכונה בעברי שזהו טעות כמו שכתבתי, אבל לא להיפך דמתקרי כולל הכל. ולכן נ"ל ברור דיש לכתוב סעדיה דמתקרי ישעיה.
ואין לפקפק ולומר דלמה לא ניתן ב' גיטין לאפוקי נפשין מספיקא. דזה אינו, חדא דאין לכתוב ב' גיטין רק במקום דוחק גדול שאי אפשר לעמוד על הדין בשום פנים, כמו שהאריכו בזו הבתראים בתשובותיהם, ונימוקיהם הובא הכל בסדר גיטין +עי' לעיל הערה י"א+ לכן לא אאריך בו. גם לי שני טעמים דאין ליתן שני גיטין, נוספים על טעמים הנזכרים בסדר גיטין +עי' ד"מ בטור אה"ע סי' קכט אות כב.+ חדא, דקי"ל אין ברירה בדאורייתא +גיטין כד, ב במשנה: יתר מיכן אמר ללבלר כתוב לאיזו שארצה אגרש פסול לגרש בו, וע"ש בתוס' ד"ה לאיזו שארצה ודעת רוב הפוסקים שבין בתולה בדעת עצמו ובין בתולה בדעת אחרים, כל שהדבר הוא של תורה אין ברירה וכשהוא של דרבנן יש ברירה, כדעת רבי אושעיה בביצה לח, א והגמרא אומרת שם: דרש מר זוטרא הלכה כרבי אושעיא עיין רמב"ם הלכות יו"ט פ"ה הלכה כ+ ומאחר דלא הוברר בשעת הגט באיזה מגרש יש לפקפק בו, כמ"ש המרדכי בהגהות דגיטין +סימן תסה.+ ותו, דהתוס' מפרשים בסוטה בפרק היה מביא +יח, א תוס' ד"ה כתבה על שני דפין פסולה ועי' ג"כ גיטין כ, ב+, דהמגרש בב' גיטין הגט פסול משום דספר אחד אמר רחמנא ולא ב' ספרים וכו'. ואע"פ שלכל זה אין לחוש רק בנותן ב' גיטין בפעם אחת אבל לא בנותן זה אחר זה, ולא אאריך בזה כי אינו מן הנדון, מ"מ חזינן דחששו הרבה בנתינת ב' גיטין כמבואר בסדר גט. וכן יש לפקפק בו ממה שכתבתי, והוא יותר חששא ממה שיש בחילוף מתקרי או מכונה לדעתי. ועוד, דאם נחוש לכל הספיקות נצטרך ד' גיטין, כי יש אומרים שלא לכתוב שם ישעיה כלל מאחר שיש לספק בו שהוא כינוי שם משפחה, א"כ לפי מה שנוהגין שאין כותבין כינוי משפחה א"כ אין לכותבו כלל. ועוד דעת רביעית לכתוב סעדיה ישעיה בלא מתקרי ובלא מכונה, וזה כי כתוב בסדר גיטין +בד"מ א"ה סי' קכט אות כב מביא זה, וז"ל: ובסדר גיטין שלנו סימן לד כתב מעשה באשה אחת וכו'+ וז"ל: אשה אחת המירה ושמה אסתר ואח"כ חזרה וכדי להתנסבא קראת שמה פעסלין, ומהרי"ו +ר' יעקב ב"ר יהודה ווייל, מהרי"ו, היה תלמידו של מהרי"ל ושימש ברבנות בנירנברג, אויגסבורג וערפורט היה עמוד ההוראה בדורו וחכמי הדור פנו אליו בשאלותיהם, וביניהם היה בעל תרומת הדשן תשובותיו מצטיינות בקיצורן ובבהירותן והכרעותיו בהלכה נתקבלו ע"י הפוסקים ביחוד זכו לפרסום רב הלכות שחיטה ובדיקה שלו, שנתקבלו להלכה ולמעשה אצל האשכנזים המהרש"ל כותב עליו שהיה ראש בין האחרונים ומימיו שתו כל הבאים אחריו הוא גם חיבר הגהות על הלכות שחיטה ובדיקה של מהרי"ו בין תלמידיו הרבים היה הר"ר ישראל ברונא הנודע בכינוי מהרי"ב+ כתב לה גט וכתב אסתר פעסלין וכן כתב מהר"ר שלום בתשובה. +עי' בשו"ת מהרי"ל סי' נ, וז"ל: שמעתי מפי מה"ר שלום שי' בשה"ג מע' גדולים אות י סי' רלח כו': מהרי"ל תלמיד ממהר"ר שלום מוינא, וכתב מהרש"ל בתשובה סימן עט דמהר"ר שלום היה גדול מאד ולא היה חושש לדעת הטור וז"ל הרש"ל שם: גם מהרי"ל ז"ל נתחבט בדבר ולא רצה להקל משום שכך הורה מהרר"ש מווינא. ושמעתי מזקן בעל הוראה שקבל מן הגדולים אשר באשכנז שאמרו על אותו מהרר"ש כשהיה מורה איזה דבר היפך הטור אמר גברא אגברא קרמית, וכן היה בעיני התלמידים אשר ישבו לפניו. עיין בהקדמת הספר ר' יום טוב ליפמן מיהלהויזן ליהודה קופמן, ע' ד' שכותב: ובניישטיט של ווינא היה אז ר' שלום ב"ר יצחק זעקל, המכונה שר שלום, רב וראש ישיבה - הוא העמיד תלמידים הרבה, וביניהם המהרי"ל ור' אייזיק טירנא, ר' אנשל מרפורק ור' מיישטרליין. אף הוא עסק בקביעת מנהגים, ואחדים מאלה נתקבלו ונזכרו בספר מנהגי מהרי"ל. תלמידו ר' אייזיק טירנא מעיד עליו שהיה מקובל, ואמנם ידוע לנו שחבר ספר סוד ארחי כנראה על דרך הקבלה. וע"ש עוד פרטים עליו ועל תלמידיו.+ וכן קראו כולם אותה פעסלין, ובאה להתגרש לפני מהר"א שליצשטאט. +אולי צ"ל מהר"ש שלצשטאט /שליצשטאט/. עיין בס' העונשין אחרי חתימת התלמוד לפרופ' שמחה אסף שהר"ר שמואל שליצשטאט היה רב בשטרסבורג וחבר ספר מרדכי קטן. ועיין בסיני כרך יד עמ' לח והלאה. ובהגהה המיוחסת לרבינו על המרדכי בחולין סימן תרס"ד כתוב: ובמ"י מצאתי - הועתק ממ"י וכמדומה שהמחבר היה מהרר"ש שליטשטט ז"ל. בטופס המרדכי שברשותי נמצאת ההגהה בדף קלו ע"א ושם כתוב מהרי"א שליטשטט ז"ל, והוא ע"פ הגירסא שבתשובה שלנו.+ וכתב בגיטין פעסלין ואסתר בלא מתקרי ובלא מכונה, מאחר דלא נשתנה שמה מחמת חולי אלא לקחה לעצמה שם אחר והורגלה בפי כל. לכן הקדימו ג"כ אף כי הוא אשכנז, וכתב שם שכן עשה מהר"י מולין בגט כה"ג חוה רייצל עכ"ל. הנה אם נחוש לכל הספיקות היה לחוש ג"כ לזו. ובאמת שהיא ספיקא קרובה יותר מענין מכונה, שהיא דעת רחוקה לדעתי באשר לא נמצא חלוק זה בשום מקום שישתנה מענין מתקרי ללשון מכונה ע"י שהשם לא נשתנה מחמת חולי, אם לא לפי דעתו בפי' דברי ב"י והוא רחוק מכוונתו שם לדעתי.
מ"מ נראה דלשון מתקרי עדיף מן הכל. חדא, דאיכא למימר דשאני התם דלא נשתנה שמה מעולם אלא היא לקחה לעצמה שם אחר. אבל כאן שעיקר שמו הוא ישעיה כמו סעדיה, דהא כל אותן סעדיה שבמשפחה קורין אותו ישעיה ומיום מילתו ואילך נקרא ישעיה, א"כ הוי כמי שיש לו ב' שמות ממש דכותבין מתקרי. ועוד, דכאן לא נקרא בב' שמות ביחד לעולם, דבעלייתו לס"ת עולה בשם אהרן סעדיה ונקרא בפי כל ישעיה, ואין נכללים ביחד. לאפוקי התם, דאפשר דכל העולם קראו אותה אסתר פעסלין ביחד להודיע שאותה פעסלין היא אסתר הראשונה, אף כי קראו אותה בפניה פעסלין לחוד כדי שלא לביישה. אבל כאן אין לכוללם ביחד כלל, מאחר שלא נקרא בשניהם כאחד בשום פנים. ועוד נראה, דאף הם שכתבו אסתר פעסלין מודים שעדיף טפי מתקרי אלא שרצו להראות כחן שלא הוצרכו לכך, וכדרך שאמרו +ירושלמי ברכות פ"ב סוף משנה ט עי' לעיל סי' נד הערה ל"ד+ כל הפטור מן הדבר ועושהו נקרא הדיוט. אבל במקום דאיכא לספוקי דלמא אינה דומה לההיא מעשה ממש, פשיטא דיש לכתוב מתקרי שהוא לשון הפשוט ולא להכניס ראשו בספיקות התלויים כהררים בשערה. ותדע, דהא מהרי"ק שורש צ"ח קורא תגר על מי שכתב בגט לוי יהודה בלא מתקרי, אע"ג דהתם לא נשתנה ע"י חולי רק שלא יכירו אותו, כההיא מעשה דאסתר פעסלין. וכן משמע באשר"י פרק השולח +ריש סי' ז+, דבני אדם הגולים ובורחים לנפשם למדינות אחרות ומשנים שמם שלא יכירו אותן, יכתבו פלוני דמתקרי פלוני ולא פלוני ופלוני. ומהשתא בין אם נאמר דהנהו רבוותא פליגי אהדדי או יש חילוק בין המעשים, כל זמן שאין החילוק ברור לנו לא נכנס לספיקות רק נכתוב פלוני דמתקרי שעדיף מכל דבר. וראיה מהא דכתבו רבוותא על שם שנשתנה מחמת חולי, דיש כותבין פלוני ופלוני בלא מתקרי ויש כותבין פלוני דמתקרי פלוני. וכתב ב"י +אה"ע סי' קכט, וע"ש בד"מ אות כ וע"י /ועי'/ ג"כ תרומת הדשן סי' רלד ומהרי"ק שורש לח+ דמצא בתשובות אשכנזים דאם כתב בלא מתקרי יש פוסלין ויש שאינן פוסלין, אבל לא נמצא להפך דמאן דכתב בלא מתקרי פוסל אי כתב מתקרי, א"כ ש"מ דזהו דבר המחוור בכל.
ולא נאמר ג"כ מאחר דהדבר מפוקפק לא נכתוב אלא שם אחד הרגיל בו ובו הגט כשר, דלא גרע מחניכתו שרגיל בו שכותבין אותה לחודה לפי דעת התוס' והרא"ש +גיטין לד, ב תוס' ד"ה והוא דאתחזק: וברא"ש שם סי' ז, וע"ש בקרבן נתנאל אותיות ה, ו+ והטור +א"ה סי' קכט.+ הנראה, מאחר שדבר זה תלוי באשלי רברבי, דהרמב"ם +פ"ג מהלכות גירושין הלכה יג+ ורש"י +גיטין פח, א וכן מביאם רבנו בד"מ א"ה סי' קכט אות ג+ אינן מכשירין רק בדיעבד כמבואר בדבריהם, לכן נחוש לדבריהם לכתחילה על כל פנים. כי אין חילוק זה בין מיתקרי למכונה כדאי ליכנס בספק זה. ואין לשנות המנהג שלא לכתוב שום כינוי אבי המגרש שאין צריכים לכתבו אפילו לכתחילה לדעת קצת רבוותא, מאחר דרבים חולקים וס"ל דיש לכתבו לכתחילה וכן המנהג פשוט ואין לשנות. לכן הדעת המחוורת לכתוב אהרן דמתקרי ישעיה. כן נ"ל, ומעלת כ"ת יעמידנו על הברור להורות הלכה למעשה וממנו תצא תורה. נאום דורש שלוות מעלתו, משה בן לא"א מורי הקצין כמר ישראל שלי"ט הנקרא שמו משה איסרלש מקראקא.
@שו"ת הרמ"א סימן פה
+עיין לעיל חלק ב של סימן סא ולקמן סימן קכ+ אשר שאלת וז"ל: ילמדנו רבינו על אורח הבא לעיר שישראל אחד דר בין הכותים אם אוסר על ישראל הדר שם, שהוא מותר לטלטל בלתו מאחר שכבר נפסק הלכתא ריש פרק הדר +עירובין סב, א+ כר' אליעזר בן יעקב, דסובר דאין הכותי אוסר על הישראל עד שיהיו שני ישראלים שרויים בחצר. ועכשיו יש להסתפק אם אורח שבא שם ללון אוסר על הישראל הדר שם. עכ"ל שאלתך.
תשובה, הנה בודאי לא נעלמו ממך דברי הפוסקים בזה, וזה כי המרדכי כתב ר"פ הדר +שם פ"ו סי' תקז+ בשם רש"י: חצירו של כותי הרי הוא כדיר של בהמה, פי' ומותר לישראל המתאכסן שם להכניס ולהוציא. ואם יש שם ישראל אחד אוסר, פי' אוסר לאורח להוציא מבית הכותי, אבל אותו ישראל מותר להוציא מביתו לחצר דאין ישראל האורח אוסר עליו עכ"ל. וכן כתב הטור סוף סי' שע"א +בטור א"ח+ בהדיא, דאין אורח אוסר. אמנם מהרי"ק שורש מ"ו +ענף ג+ כתב בפשיטות דאורח אוסר גם על בעל הבית, וכן נראה מדברי שבולי לקט +הר"ר צדקיה הרופא, בעמח"ס שבלי הלקט, חי במחצית הראשונה של המאה הראשונה לאלף הששי הוא בא בכתובים עם גאוני דורו כר' אביגדור כהן צדק ומהר"ם מרוטנברג, ומצטט את תשובותיהם אליו בספרו הספר הוא בעיקרו אוסף דינים ומנהגים מגאונים וקדמונים, ובהרבה מקומות חיוה את דעתו והכריע בין הפוסקים ר' צדקיה גודל וחונך ברומא ורבו היה בן דודו ר' יהודה ב"ר בנימין+ הלכות שבת +בכל ההוצאות רשום פה בסוגריים סי' כד ובהוצאת סורא, תשכ"ו הוא בסו"ס ק בעל שבלי הלקט מביא דין זה בשם רבינו ישעיה שכתב זאת בתשובותיו כ"י עמ' ע' - ע"ג בסופה+ שהביא האגור סי' תקנב +בהוצאת סדילקוב הוא בדיני עירובין מ"ד ע"א בשם ר' ישעיה ועיין על בעל האגור לעיל סימן נד הערה ט"ו.+ ואע"ג דיש ליישב מהרי"ק שמיירי באורח שנשתהה שלשים יום, וכמ"ש ב"י סי' ש"ע +בטור א"ח סו"ס ש"ע+ על דברי שבולי לקט. אמנם אני רואה שספיקא הוא שדברי ב"י בדין זה צ"ע, וזה כי בס"ס שפ"ב הביא דברי תרומת הדשן סי' ע"ו שכתב על דברי המרדכי כי במרדכי דבני אוסטרייך לא נמצא פסק זה כלל. +הרב ד"ר שמואל כהן במאמרו ר' מרדכי בן הלל האשכנזי בסיני כרך יג ע' רצו כותב: יש להדגיש את העובדה שכבר נזכרה למעלה (סיני סט - ע עמ' קג ואילך), כי ר' מרדכי לא סיים את ספרו בחייו רק לאחר פטירתו סדרו תלמידיו את החומר המלוקט של רבם וחברוהו לספר. לכן אנו מוצאים כמה נוסחאות לאותו ספר. ביחוד עשויה העובדה הנ"ל להסביר לנו את התופעה, שאין כדוגמתה בספרות הישראלית, והיא שמספר אחד יצאו ונשמרו שני עבודים שונים ונבדלים זה מזה, כמו המרדכי נוסח אושטרייך והמרדכי נוסח בני רינוס. עיין בשו"ת מהרי"ק סי' סג: וגם מדומ' אנכי שראיתי במרדכי הגדול מאושטרייך אשר יש בו כמה דברים אשר אין מצויים במרדכי שלפנינו ושם כתוב שנכתב לו משפייר' על כך. ועי' ג"כ בפסקים וכתבים של מהר"י בעל תרומת הדשן, סי' קצב שכותב: אינו במרדכי שלנו כל עיקר ומרדכי דבני רינוס אין לנו פה אך מרדכי קצר ושם מצאתי פסק זה. במאמר הנ"ל ע' רצט מדגיש המחבר: יוצא אפוא, ביסוד המרדכי שנדפס הונח הנוסח דרינוס; אולם הנוסח דאושטרייך נשמר בכתבי היד של בודפשט, וינה - ובחלקו גם בכ"י מינכן של הנדיב מרצבכר. המרדכי דרינוס, שהופץ אח"כ הודות להדפסתו, ושדחה לבסוף את מנהג אושטרייך - אותו מרדכי רווח לא רק באשכנז המערבית ובצרפת, אלא גם באיטליה; בשעה שהמרדכי נוסח אושטרייך היה רווח באשכנז המזרחית ובמדינות שנפלו לאוסטריה בירושה. ושם בעמ' ש הוא כותב: במרדכי עריכת רינוס נכרת הנטיה לצמצם ולקצר. וכך קטון הקף המרדכי ותכנו שבדפוסים שבידינו בשני שלישים בערך מזה שבכתבי יד בודפשט ווינה, כלומר מן המרדכי עריכת אושטרייך - במרדכי דאושטרייך מרבים להזכיר את החכמים ובני הסמך של אושטרייך, ביחוד את ר' יצחק אור זרוע, ר' אביגדור הכהן וחותנו ר' חיים בן משה - לעומת זה מרבה המרדכי דרינוס להביא פסקים ודעות מאת רבני רינוס, צרפת ואף מאנגליה - החסרים במרדכי נוסח אושטרייך.+ ואי לאו דמסתפינא אמינא דפסק תמוה הוא כו', אמנם קשה לסתור פסק ערוך הנמצא בחבור מדקדוק הגאונים. אך מ"מ האיסור תמוה מאוד הוא, ואין להורות להתיר וגם אין למחות ביד הנוהגים היתר באין ולאו ורפיא בידיה ע"כ +פי', ע"כ דברי מהרא"י בעל תרומת הדשן שמביא הב"י. על אודות מהרא"י עיין בסימן יב הערה מ"ב.+ ודעת בעל ת"ה דאף האורח מותר להוציא כמבואר בדבריו, אף שדברי המרדכי העלו ספק בלבו. וכתב ב"י על זה, ותמיהני עליו איך רפו ידיו ולא סתר פסק זה בזרוע נטויה מפני שדברים הללו לאו לדברי ראב"י במתני' קמייתא דפרק הדר +המלים דפרק הדר בסוגריים בד"א+ דקי"ל כוותיה אתמר, אלא לדברי ר' מאיר דלא קי"ל כוותיה. דהא אמאי דגרסינן ריש פרק הדר, גופא חצירו של כותי הרי הוא כדיר של בהמה ומותר להוציא מן הבתים כו' ואם יש שם ישראל אחר אוסר דברי ר"מ, כתב רש"י כן: וכיון דלא קי"ל כר"מ ממילא לא קי"ל כאותן דברים. ולפיכך לא נכתב במרדכי דבני אוסטרייך, ובמרדכי דבני ריינוס (אלא) שום +בהוצאת ווארשא כתוב פה בטעות אלא שום+ תלמיד טועה כתבו דרך פי' ולא פסק. +במאמר הנ"ל ממשיך: בקהלות ישראל שעל - יד נהר רינוס נוצרו עוד לפני המאה האחת עשרה, בכמה ענינים מנהגי דת מיוחדים. המנהגים הסתמכו על רבני רינוס וחדרו הרחק למזרחה של אשכנז; אולם לא נתקבלו בשום פנים במדינות אושטרייך. באושטרייך, מעהרין, ביהם, שטייערמארק והגר; אבל גם במחוזות אשכנז הסמוכים, ביחוד בזכשן וכנראה גם בפולין - במדינות אלו נתהוו מנהגי דת אחרים. מהם מבוססים על פסקים או תקנות של רבנים בני סמך מאושטרייך ומהם יסודם בתנאי מקום מיוחדים, שקבלו במשך הזמן דפוס וצורה קבועים. כבר בשנת אלף שלש מאות שמונים חבר ר' אברהם קלויזנר מווינא חבור קצר על מנהגי אושטרייך, במקום שבכל פעם נזכר מנהג אושטרייך בנגוד למנהג רינוס. ועיין בשו"ת תרומת הדשן סי' פד: וכן העתיק אחד מהגדולים בשם מרדכי דבניקור בשר לא שייך ברירה, וכמדומה דבמרדכי דבני רינוס העתיקו בשמרדכי /שבמרדכי/ דבני אושטרייך ליתא. ושם בסימן עו: אחד מהגדולים העתיק - כמדומה לי שהוא במרדכי דבני ריינוס, ובהמשך העניין כותב: אבל במרדכי דבני אושטרייך לא נמצא פסק זה כלל.+ וא"כ נקטינן דשניהם מותרים, דאין בעה"ב אוסר על האורח ולא אורח על בעה"ב וכמו שהוכיח בדברי ת"ה עכ"ל +עכ"ל של הב"י.+
והשתא יש לדקדק הלא תלמוד ערוך הוא דאורח אוסר, דגרסינן פרק הדר +עירובין סה, ב+: ריש לקיש ותלמידי דרבי חנינא אקלעו לההוא פונדק ולא הוה שוכר והוה משכיר, אמרו מהו למיגר מיניה כל היכא דלא מצי מסלק ליה כו'. ופירש"י איקלעו להאי פונדק דהוו דיירי ביה בההוא חצר תרי ישראל וחד כותי ששכר את דירתו מחבירו כותי, ואותו שבת לא הוי שם אותו כותי השוכר אלא כותי המשכיר והיו יראים שמא יבא הכותי בשבת. פונדק יש בו חדרים פתוחים לחצר והאכסנאים נכנסין בהן ואוסרין זה על זה בשבת עכ"ל. הרי דפירש"י דאלו אכסנאין הנכנסין בפונדק אוסרין זה על זה ש"מ דאורח אוסר. +ועי' ד"מ בטור א"ח סי' שפב אות ב שמתרץ זה, וז"ל: וצ"ל דאינן אוסרין אלא כשאין בעל הבית קבוע דאין שייך לומר דה"ל אורחין גבי אחד אלא כשאחד קבוע שם. אבל כשהבעל הבית קבוע אפשר דאורחי בטלים לגביה ואפי' האורחין רבים וכמ"ש מהרא"י בת"ה סי' עו בהדיא. וכן לקמן בסימן קכ מחלק בכך, ע"ש.+ ושוב אמרינן התם: ור' חנינא בר יוסף ור' חייא בר אבא ור' אסי אקלעו להאי פונדק דאתא כותי מריה דפונדק כו' +בהוצאת ווארשא רשום פה בסוגריים ע"כ נמצא בהעתק, ובהוצאות הקודמות כתוב עוד נמצא בהעתק.+ (ע"כ נמצא בהעתק).
@שו"ת הרמ"א סימן פו
על דבר הריב שבין כמר שמעיה ומרת מירל וגביות העדיות אשר להם, כל אחד מבקש הזיקו והוצאותיו מחבירו ומבקש על חבירו דין מסור, כאשר האריכו למעניתם בתשובותיהן וטענותיהן זה על זה חבילות חבילות. קצתן בדברים שאין בהם ממש דומות למרובות והנם למשא. ועיקר הריב נטמן בטענותיהן ותשובותיהן בדברי חדודים זה על זה, כמרגלית הטמונה בחול. וע"כ לטורח ולמשא להאריך בכל טענותיהן ותשובותיהן להשיב על הוכחותיהן שהביאו בדבריהם, גם בעדיות שנראין לנו שאין בהן ממש. ולכן לא העליתי על ספר רק האוכל מתוך הפסולת, והרע נפסד מעצמו. וכל הצריך לדין לדון עליו אכללו כאן בכללות קצרות כדי להשיב תשובתנו עליו. והנה ראיתי ד' אבות נזיקין הנמצאים במחלוקתם, ולהם תולדות כיוצא בהן. אך על ארבע להם אשיב, ואחר העיקרים נמשכים השרשים והענפים.
בראשון, תובע כמר שמעיה את מרת מירל איך שבא לידו כתב שטר חוב שעל המרקרוב +המרקרוב באותיות רש"י ובסוגריים בדפוס ראשון+ ממאיר פידלר בתורת משכון. והוא לקח סחורה על זה מסוחר בעד ארבע מאות טאליר +טאליר היה מטבע של כסף אשר מחירה עלה משלשים וחמשה גדו' בשנות השמונים של המאה הט"ז עד שמונה זהובים במאה הי"ח+ ויותר, והוצרך להיות ערב בעד זה אצל הכתב, ואומר שזה נעשה ברצונה. ואח"כ הוצרך להלוות לה יותר, מכח גיזומיה שאמרה ליתן פטורים על הכתב. גם שאר גיזומים בתפיסות, גם שקבל עליו בערכאות שגנב לה הכתב. גם שבעלה הביא כתבים מן הדוכוס לדוכוס ממייסן +המלה ממייסן באותיות רש"י ובסוגריים בדפוס א+ לעקל הכתב ושאר דברים שעשתה לו, עד שהוצרך ללוות ולהקיף לה מסוחרים יותר. עד שלבסוף הוצרך להתפשר עמה, ועשו שטר חוב ביניהם ונתפשר אז הכל ביניהם, כאשר מפורש בטענותיהן ראשונה. ושלישית שהודה בפירוש שאז נתפשר הכל ונתנה לו כתב על אלף טאליר, ובאותו זמן בא הכתב לידו בתורת משכון. ולכן תובע כל חובו גם כל היזקותיו שהוצרך להוציא על זה ולשלם לסוחרים.
ומרת מירל השיבה על זה לא היו דברים מעולם, שלא היה הכתב ממושכן ביד מאיר פידלער. גם מה שעשה שלא ברצונה נעשה, ולא היה כחה אצל זה. גם מה שהלוה לה אח"כ לא היה באונס, גם שהקיף לה אח"כ והצריכה לעשות ואינה מגדת שום אונס. גם קובלת עליו שהקיף לה סחורה שלא היה שוה החציה. גם אומרת שמה שבעלה מביא כתבים עשה להציל ממונה, כי שמעיה רצה להפסיד כתבה והלך עמה בערמומיות. וטוענת שלקח ממנה ריבית ושאר דברים, סוף שנתפשרה עמו מדעתו. ובזה שניהם אינם כופרים כי ההשואה כתובה לפני המשפט בלייפס"ק +בלייפס"ק באותיות רש"י ובסוגריים בדפוס א+ כנ"ל. זהו החילוק הראשון.
השנית, עוד טוען שמעיה שאח"כ לא שלמה לו לזמן שהיתה מחוייבת לשלם לו והוצרך לעשות עוד היזקות אחרות על הראשונות, לשלם לסוחרים שהקיף מהם גם להוציא ולפזר בדבר משפטם, ושהכתב היה מעוקל מבנה ליב והמרקרו"ב +עיין הערה א'+ הקטן עד שלזה לא היה ביכולתו למשכן הכתב. וכל זה גרם לו היזקות רבות והוצרך להגיד הדבר להדוכוס ממייסן וכו'. והדוכוס יעץ לו שיתרה בה שתפדה משכונה, ואם לא שיוכל למכור הכתב להדוכוס שהיה חייב לו. והוא לא עשה כן רק שהגיד לה הדבר, אז בקשה ממנו בבכי ובתחנונים שלא לעשות כזאת והיא תסע לבנה ליב לפדות הכתב. וטוענת שגם היה לה משפט ויום שהגביל הדוכוס ממייסן לשפוט מחמת הכתב עם מי שעקלה עליו, גם עם שאר דברים שהיתה צריכה לשפוט בהן. והיא נתנה לו כח קודם נסיעתה לבנה, שאם לא תבא לזמן שהגבילה תאבד זכיותיה מן הכתב, דהיינו שיהא לשמעיה הנ"ל עם בעלה לשפוט הדבר. וכאשר נסעה ולא באה גם בעלה היה חולה לא יכול לעמוד למשפט, הוצרך הוא להוציא הוצאות וליסע ממקום למקום בדבר המשפט ולבטל מחייתו וכו'. עוד טוען, שמשה שטענדיל כתב לו הרבה פעמים לפשר הדבר וצוהו לבוא ללייפסק +עיין הערה ד'+ לפשר הדבר, ובא שמה ולא נמצא שם אדם. ואח"כ שמע שעקלה מעות בנה ליב והוא עשה עקול וכו'. עד שע"י זה נתפשר הדבר ביניהם שיתנו לו שמונה מאות מזומנים, דהיינו ג' מאות משה שטענדיל +המלים משה שטענדיל בסוגריים ובאותיות רש"י בדפוס ראשון+ וה' מאות סוחר א' ויניחו הכתב ביד שליש לכח שלשתן ושגם הוא היה יכול ליקח עוד סחורה על הכתב וכו'. וכאשר פתח העקול לא קיים הסוחר הפשרה והניח למשפט רק ב' מאות והשאר לא הניח, והשופט צוהו ליקח השתי מאות וא"ל כשיבוא הכתב להשלישו יתקן לו הפשרה כאשר עשו ביניהם בראשונה, והוצרך לעשות זה בהכרח מכח רוב אונס. וכאשר בא אל ביתו נתפס מן הדוכוס ולא היה יכול להביא שם הכתב להשלישו, ומכח אונס התפיסה לא היה יכול לגמור הפשרה. אך שלח בנו ושליח למקום הפשר שיביאו לו המעות למקום תפיסתו, ושם יקיים הפשרה להשליש הכתב ולא באו. ולכן מאחר שמצדו לא נבצרה הפשרה וברצונו היה לקיימה והם לא קיימוה ולא באו אליו רק כתבו לו לשלוח הכתב שמה, ועשו זה כדי ליקח הכתב בחזקה מיד שולחיו, מבקש כל היזקותיו והוצאותיו שעברו עליו מזמן פשר הראשון שנכתבו לו אלף טאליר בשטר. והנה היא משיבה על קצת דברים אלו להד"מ. ואדרבא היא קובלת עליו שמסרה לדוכוס וביקש לאבד כתבה והלך עמה בערכאות וביקש מן הדוכוס לתפסה, וגם עיקל על מעות בנה ליב שלא כדת. לכן מבקשת כל היזקות ממנו, וטוענת שהיו לה מליצים תמיד שעמדו על המשמר של המשפט. ומה שהיא לא באה ליום שהגבילה היתה אנוסה וכו', ושלחה נחמן בעל כחה. ואדרבה הוא לא קיים הפשרה שביניהם, ועי"ז באתה לידי היזקות גדולות ומבקשת ממנו כל היזקותיה.
השלישית, טוען שכאשר היה תפוס בתפיסה קשה נתנה כחה למליץ א' והמליץ הלך עמו בקושי, פתח כל חדריו ובתי גנזיו ובקש הכתב ורצתה לקחתו בחזקה ממנו, וגזמה לו בעינויים ובשאר דברים. גם אשתו ובניו הקטנים הבעית בדברים אשר כן לא יעשה, וכל זה היה בכחה. גם בעלה אביגדור מסרו כמה פעמים על גוף וממון, וכל זה היה ברצונה וברשותה. גם מחוייבת לפצות את בעלה. גם היא הביאה צוויים אל הדוכוס לכופו שיתן הכתב או יענו אותו, ושאר הדברים הקובל עליה בדבר זה. גם כי היה נפטר מתפיסת הדוכוס, רק היא עשתה שישב ב' שנים בתפיסה קשה כזאת ע"י שחדים. ועיקלה אותו בתפיסתו והלכה בערכאות ש"נ +ר"ת: של נכרים+ ימים ושנים והרעה לו לעשות. ולא שאלה שום מורה או ב"ד, אדרבה התרה בה אב"ד של ק"ק פראג ולא השגיחה. גם עברו הימים שהגביל להם הדוכוס ביחד כדי להמשיכו בתפיסה, גם התרה בה להיות לה צ"ד +ר"ת: ציית דינא+ ולא רצתה שמוע. לכן מבקש ממנה היזקיו וצערו ובושתו ושבתו גם ליתן עליה דין מסור.
והיא משיבה להד"מ על כל דברים אלו, רק כי הוא היה תפוס מן הדוכוס בעד חובותיו והיא לא החזיקה אותו מעולם בתפיסה. ומה שעשה המליץ גם בעלה עשו שלא ברשותה, כי לא היה להם כח על זה. ומה שעברו הימים המוגבלים היה באונס, גם כי שלחה נחמן עם כחה. גם מה שעשתה בעש"נ לכופו ליתן כתבה הוצרכה לעשות כדי להציל את שלה, כי לא היה ב"ד באותה מדינה ועביד אינש דינא לנפשיה +ב"ק כז, ב+ וכו'. ואדרבה, היא קובלת עליו שהביאה לידי היזקות גדולות, שלא רצה להראות הכתב שלה למשפט ובזו היה תלוי כל משפטיה. וע"י זה הצריכה לפשר ולהפסיד ז' אלפים, ומבקשת ממנו היזקותיה. גם טוענת שהוא הלשין עליה פעמים רבים ע"י זופלצי"ר +המלה זופלציר באותיות רש"י ובסוגריים בדפוס א+ שלו ומבקשת עליו דין.
הרביעית, הוא טוען שאחר כל זה נתפשר עם הדוכוס בעד ה' מאות ריינש +עי' יו"ד שה, א+ והמותר עד י"ב טאליר שהיה חייב לדוכוס כל שנה מאה דאז היה לו לפרוע תוך ח' שנים. והוא התפשר עמה ע"י מהר"ז בעד י"ז מאות וחצי טאליר. ואף שלא נתרצה הוא כ"כ לידי פשרה זה כי הוא רצה י"ז מאות, מ"מ מהר"ז רצה ליתן משכונות בעד חמשים ולהבטיחו על הפשר. והיא לא אבתה שמוע וכתבה זופליצי"ר +עיין הערה י"א+ לדוכוס איך ששמעיה רוצה ליקח י"ז מאות וחצי ממנה בעד הכתב שלה שבידו, ולכן יקח הדוכוס מתחילה י"ב מאות טאליר והשאר תניח לפני יועציו לשפוט עמו בפניהם. ובזה עשתה לו היזק גדול שהרגיזה הדוכוס עליו, ורצה שיתנו לו כל מעותיו בפעם אחת. ובקושי גדול השיג ע"י בקשות היועצים שלקח הדוכוס ז' מאות טאליר בתחילה, והשאר ישלם לו על ב' שנים. ואומר שכל זה עשתה להכעיס ולהפסידו, כי אנשים כשרים מיחו בה שלא לגלות לדוכוס והיא עברה על דבריהם. ובזה עשתה לו היזקות גדולות מלבד ההיזק הנגלה לכל שקלקלה לו הפשרה הראשונה שהיה לו עם הדוכוס על שמנה שנים, ועכשיו הוצרך לפרוע בשתי שנים. ובתחילה היה לו ליתן רק ה' מאות ריינש ועכשיו שבע מאות טאליר.
והיא טוענת על זה אדרבא מה שעשתה זופלציר +עיין הערה י"א+ עשתה ברצון הר"ז ואברהם שוואלינג, גם כי עשתה לטובתו שיפטור מן התפיסה. ומה שאומר שנתקלקלה פשרה שלו אומרת שלא ידעה מזה, ומי יודע אם היה לו פשרה עם הדוכוס. גם אומרת שמה שעשתה עשתה להציל כתבה ולהציל ממונה, כי היתה מתייראה שלא ימכרו מאחר שלא נגמרה פשרה ביניהם.
הנה אלו הם ד' יסודות המחלוקת אשר להם הריב, וכל אחד הביא עדות וראיות המספיקות לדעתו כאשר נתבאר לפנים. גם האריכו באומדנות המוכיחות ושאינן מוכיחות רבות מלכתוב. עוד נמשך לזה טענה חמישית שנפלה ביניהם, ששמעיה הנ"ל טוען בטענתו השלישית שאחר שעשו הפשרה האחרונה ביניהם, דהיינו שקיבל י"ב מאות טאליר וה' מאות וחצי מונחים על ד"י +ר"ת: דייני ישראל+, וקבלו עליהם הפשר בק"ס בח"ח +ר"ת: בקנין סודר ובחרם חזק או חמור+ ובכתיבת ידן באיבוד זכיות, עברה הפשרה כמה פעמים וחזרה והלכה בערכאות והתרו בה ולא השגיחה. ולכן מבקש המעות המונחים עם כל היזקותיו בלא דין ודת, מאחר שאבדה זכיותיה. והיא אומרת שלא אבדה זכיותיה שלא עשתה כלום, גם מה שעשתה עשתה בהתרת בני פוזנא. עוד נפלה מחלוקת קטנה בערך אל הראשונות, שמירל תובעת משמעיה משכונות שבידו שהן שלה, ואומרת שהן בכלל פשרה שעשתה עמו. והוא אומר להד"מ אלא משכונות אלו סטראי נינהו, שהרי לא נכתבו בשטר פשר. עד הנה הגיע דברי מחלוקותן וריבותם אשר בשעריהם. והנה אענה על ראשון ראשון ואחרון אחרון, בעזר הש"י.
תשובה דבר פשוט וברור הוא דאע"ג דאין אותיות נקנות אלא בכתיבה ומסירה, מ"מ יוכל האדם לתפסן בידו למשכון עד שיפרע לו מה שחייב לו בעל השטר. וכדאיתא בהדיא בתוספות פרק הכותב +כתובות פה, א תוס' ד"ה אית לך סהדי+ גבי ההיא איתתא דהוו מפקדי גבה מלוגא דשטרי אתו יורשים קא תבעי ליה מינה וכו'. וכתבו התוס', אע"ג דתפיס שט"ח לא מהני לגבות החוב דלא עדיפי ממסירה, אלא דע"י כך יוכל לתפסו שיפרע לו דהוי כמו משכון, וכן כתב שם הרא"ש והרי"ף +ברא"ש שם סי' ה, וברי"ף מג, ב.+ וכן כתב הרא"ש בתשובה כלל ק"ה +בכל ההוצאות מסומן סי' קיו+ סימן ח', לענין יתומים שמצאו שט"ח בידם, וז"ל: ולא אמרינן אם היה אביהם קיים היה אומר מעות הלויתי עליו למלוה אע"פ שאינו יכול לגבות זה השטר מן הלוה +כן כתוב ברא"ש שם בכל ההוצאות כתוב פה המלוה+ כיון שאין בידו מסירה וכתיבה +שם: כיון שאין לו עידי מסירה וכתיבה+, מ"מ אדם עשוי להלוות מעות לחבירו על שטרות שלו +שם: כי הוא מעכב אותן למשכון וכו'+ כי לא יוכל האחר לגבות מעותיו בלא שטרותיו, כההיא דפרק הכותב +כתובות פה, א+ גבי ההיא אתתא וכו', עד דאם +שם: דנהי דאם+ היה אביהם קיים הוה מצי למיטען הכי +שם: מעות הלויתיך עליו+, מכל מקום טענה זו לא טענינן ליתומים דמילתא דלא שכיחא היא כו'. שמעינן דיוכל אדם לומר הלויתי על שטר שהוא תחת ידו ויוכל לתפסו למשכון, וכן הוא בטור ח"מ סי' ס"ה בהדיא. ואע"ג דבתשובת הרשב"א שהביא ב"י סי' ס"ד בטור ח"מ, משמע דלא יוכל למימר דבמשכון בא לידו כמו שלא יוכל למימר לקוחין הם בידי. ומוכח לה ממעשה דההיא איתתא, דאי לאו הכי הוה מהימנא במיגו זו דמחיים תפסה. התוס' והרא"ש +לעיל הע' ט"ז, יז+ לית להו דברי הרשב"א, שהרי תירצו התם טעם הא דלא אמרינן מיגו זה +וכ"כ רבנו בד"מ ח"מ סי' סד אות ב. ושם מסומן בטע' תשו' הרא"ש כלל קא סי' א, וצריך לתקן כמו אצלנו וע"ש בפרישה אות ב ובדרישה אות א.+ ולכן אין לחוש לדברי הרשב"א במקום התוס' והרא"ש והטור, דפסקו בהדיא דיוכל לומר למשכון תפסתיו. כ"ש דטעמן ונמוקן עמהן, שחלקו בין טוען משכון הוא בידי לטוען לקוח הוא בידי והרשב"א כתב סתמא דמ"ש. והוכחות הרשב"א כבר תירצו התוס' שפיר דלא אמרינן מיגו למפרע כדאיתא התם בתוספות, וההיא סברא אמרינן בכל מקום. לכן אין לזוז מדבריהם כ"ש דאין מוציאין השטר מיד המחזיק כו', דהמוציא מחבירו עליו הראיה +ב"ק לה, א+ ויכול לומר קים לי כתוס' והרא"ש והטור.
ומעתה פשוט הוא דשמעיה נאמן לומר דהשטר הוא משכון בידו על כך וכך שהקפתי לה והלויתי לה על השטר, כל שכן במה שטוען שהיה לו כח אצל זה בתחילה. גם בסוף שנתפשר עמה שהיה כח למשכונות והיינו כתיבה ומסירה. ונאמן הוא בזה לדעת ר"י בן מג"ש +מובא ברא"ש ב"ב פ"י סי /סי'/ לז ועיין בחידושי הרשב"א לב"ב דף קעג, א שמביא דעת הר"י אבן מיגש וכותב: ואף הראב"ד ז"ל נראה שסבור כן הרשב"א משתדל לבאר דבריו אבל אינו מסכים עמו לדינא, ומסיים וסוף דבר, כל הצריך כתיבה או אגב מודה רבא שצריך להביא ראיה, וזה עיקר ועיין על הר"י אבן מיגש לעיל סי' עג הערה ל"ד+ והרמב"ם פ"ו מהלכות מכירה +הלכה יא+ ופרק י"ו מהלכות מלוה +הלכה ז+ ופ"ט מהלכות נחלות +הלכה י+, וכתב ב"י סי' ס"ו בח"מ +המלים סי' סו בח"מ בסוגריים ובאותיות רש"י בד"א+ דהכי נקטינן. ואע"ג דאין נראין דברי ב"י בזה, דהא קמאי ובתראי חולקים אר"י בן מג"ש ורמב"ם בזה. דהרי ר"י בעל תוס' והרמב"ן והרא"ש פרק גט פשוט +המלים פרק גט פשוט בסוגריים ואותיות רש"י בד"א והרא"ש שם סי' הנ"ל מביא דעות הר"י והרמב"ן+ ונ"י סוף בתרא +ברי"ף פ, א+ והר"ן +בדפוס חידושי הר"ן על ב"ב, ירושלים תשכ"ג ע' תקי"ח ד"ה ורבא אמר וצ"ע אם היה לרבינו כ"י מחידושי הר"ן לב"ב, מכיון שאין מזכירים אותו הפוסקים פה+ והמ"מ +פט"ז מהלכות מלוה ולוה הלכה ז+, כולהו ס"ל דאינו נאמן. מ"מ בנדון דידן נראה דנאמן +מן מ"מ עד פה בסוגריים ואותיות רש"י בד"א+, דהרי איכא עד אחד דמסייעו ומעיד דהיה כחה אצל הכתב. ולכן נראה דלכ"ע נאמן בנדון דידן, כ"ש במקום שהיא מודית שהשטר ממושכן בידו רק שאומרת שתחילתו באונס וסופו ברצון. וידוע שאף אם היה כולו באונס אינו כלום מאחר שלא מסרה מודעא, כדאמרינן פרק חזקת הבתים +ב"ב מז, ב+: תליוהו וזבין זביניה זביני כו'. וכן מוכח התם בההוא דמשכן פרדיסא +שם /ב"ב/ מ, ב+, דבעינן מסירת מודעא. וכמו שכתבו הרי"ף +ברי"ף דף כו ע"ב דשמעית מינה דאע"ג דאניס בזביניה צריך מודעה לבטוליה וכן הילכתא+ והרמב"ם פ"י מהלכות מכירה +הלכה א המלים פ"י מהלכות מכירה בסוגריים ובאותיות רש"י בד"א+ והרא"ש +שם פ"ג סי' לב+ ושאר הפוסקים, ודלא כהרמב"ן +בחידושיו לב"ב מ, א ד"ה לא כתבינן מודעא ומובא בב"י ח"מ סי' רה+ דס"ל דהתם לא בעינן מסירת מודעא, אלא בכל מילי צריכין מסירת מודעא. ואע"ג דכתב הריב"ש בתשובה +מובא בב"י ח"מ סי' רה ד"ה כ' מהרי"ק וגם בב"ח סי' רה סוס"ק ד, ובאמת לא מצאתי זאת בשו"ת ריב"ש+ דאף למ"ד דבעינן מסירת מודעא גבי פרדיסא היינו דוקא שבא הפרדס לידו בהיתר ועביד אינש דגזים ולא עביד +שבועות מו, א+, אבל מי שתוקף במקח בזרוע ואח"כ קונה אותו הא קא חזינן דגזים ועביד עכ"ל. הא בנדון דידן אתא השטר בידו בהיתר, דהא אף לדבריה שמאיר היה בידו בתורת פקדון, מ"מ שמעיה לא לקחו באונס אלא מאיר נתנו בידו וביקש ממנו שיקיף לו סחורה. ולא יהא אלא גנב שמשכן דבר צריך בעל הגניבה לפדותו משום תקנת השוק, כדאיתא פרק הגוזל ומאכיל +ב"ק קטו, א בכל הדפוסים רשום פה קיג, ב.+ ואף שהראתה מסירת מודעא היינו שמסרה מודעא על מאיר פידליר, אבל לא עשתה שום מודעא על מה שעשתה אח"כ עם שמעיה, כאשר מבואר במודעא שלה. ואף על מאיר לא היתה מודעא כתקנה. ואין להאריך בזה מאחר שאין נפקותא בדבר כאן, מאחר שאח"כ נתפשרו ביניהם ונתנו הכתב לידו בתורת משכון. והאונסין שטוענת אינן אונסין, שטוענת שהוצרכה לעשות מפני שהיתה דחוקה למעות וזה אינו אונס כדאיתא פרק חזקת הבתים, דכל אונס דאתא מחמת עצמו לא מקרי אונס +בסוגריים ובאותיות רש"י נמצאת פה הערה זו ליתא בפירוש רק שבעל העיטור מפרש כן מעשה דפרדיסא, והוא בב"ב מ, ב. ועי' בטור ח"מ סי' רה שמביא דעה זו, וז"ל שם: ודוקא באונס דאתי ליה מאחריני אותו מבטל המקח אבל אונס דאתי ליה מנפשיה כגון מי שמוכר מפני שהוא דחוק למעות לא. וע"ש בב"י שמפרש דין העיטור ומסיים אלא דלעיטור סברא זו כתובה בתלמוד ולשאר מפרשים אינה כתובה לרוב פשיטותה.+ ק"ו במקום שהוא אומר שברצונו בא הכתב לידו מתחילה ועד סוף ובהיתר אתא לידו, דנאמן לומר כך וכך הלויתי עליו והקפתי עליו. דנאמן אף אם לא היו עדים כלל בדבר, כ"ש במקום דאיכא עדים ואומדנות המוכיחות שנאמן אצל שטרו אף אם היתה אנוסה, מאחר שלא מסרה מודעא על זה. דאין לומר דכאן יש לו דין מתנה, דאם ידעינן באונסה המתנה בטילה כדאי' פרק חזקת הבתים +ב"ב מ, ב+, דזה אינו דכאן הואיל ונהנים הוי כמכירה. וכן פסק מהרי"ק בהדיא שורש קפ"ה +בכל ההוצאות רשום פה סי' קפו+ ושורש קי"ח +סוף ענף י+, כ"ש שהיא אינה מבררת אונסה שאינה נאמנת.
ולכן נראה פשוט דשמעיה נאמן לומר כמה הקיף לה וכמה הלוה לה, ויש לו הכתב למשכון על זו. מיהו נראה דצריך לישבע כטוען על שאר משכון שתחת ידו דנשבע ונוטל, דאין לומר דעכשיו דידעינן שהשטר היה בידו אינו נאמן לומר משכון היה. חדא דזה אינו, אע"פ שראו בידו נאמן לומר דבתורת משכון אתא לידיה כל זמן דלא ידעינן היאך בא לידו. מדכתב הרא"ש +כלל קה סי' ח+ דאנן לא טענינן ליתמי משום דהוי מילתא דלא שכיחא +כתובות פה, ב; ב"ב ע, ב וע"ש תוס' ד"ה מ"ד+, אע"ג דב"ד לא יוכל לטעון אם לא ידעו מן השטר אפ"ה הוי טענה אי הוי מילתא דשכיחא, מידי דהוה אכל משכון בדברים שאינן עשויים להשאיל ולהשכיר דטענינן לקוח הוא בידו, אע"ג דראוהו בידו כל זמן דלא ידעינן היאך בא לידו. כדמוכח בשמעתא דאומן אין לו חזקה +ב"ב מו, א; וע"ש ברש"י ד"ה והשתא שמעינן מהכא+ וכמו שהעלה הרא"ש פרק כל הנשבעין ופרק חזקת הבתים +שבועות פ"ז סי' ה; ב"ב פ"ג סי' מו.+ ובזה מובנים מכל הפוסקים דיוכל לטעון על מה שתחת ידו עד כדי דמיו אם לא ידעי עדים היאך אתא לידו, וה"ה כאן דיוכל לומר דבמשכון בא לידו כדברי הרא"ש דלעיל. וכ"ש כאן דלא מקרי ראה, שהרי בשטר פשר שביניהם כתוב שהיה ממושכן בידו ושלכך נתנו לו השתים עשרה מאות והניחו ביד שליש ה' מאות וחצי לדון עליהם. הוה אלו המעות מונחים בידו במקום כתבו, וכל זכות שהיה לו על הכתב הם לו על אלו המעות שנתנו לו חלף כתבו. ובשעה שמסר הכתב מידו אמר שהיה בידו בתורת משכון ומשום זה קבל המעות, והיה נאמן באותה שעה דלא הוי ראה באותו זמן. והוי כאלו באו אז לפני ב"ד וטענו לפניהם ופסקו (לה) [לו] הב"ד ליקח אלו המעות ולהוציא השטר מתחת ידו וא"כ נאמן, כדמוכח בתשובת הרא"ש כלל ק"ו סימן ב' +זה מוכח מדברי הרא"ש שם דהואיל והראה לעדים החפצים קודם שתבעוהו לדין אזל ליה מגו דידיה ועיין לקמן סמוך להערה ס"ד בהוצאות הקודמות חוץ מהוצאה ראשונה מסומן פה כלל קי סי' ב+ דכל שהראה המשכון ע"פ טענת התובע וכשהראהו טען עליו טענתו והיה לו אז המיגו שלו דנאמן. ואף אי הוה ידעינן בכאן כיצד בא השטר לידו אפ"ה היה נאמן מאחר דלא מקרי ראה עכשיו, דהרי הרמב"ם פ"ט דהלכות טוען ונטען +הלכה א' וע"ש ה"ד במ"מ בשם הרמב"ן+ פסק דבעינן ראה אף אם העדים ידעו היאך בא לידו וכתב המ"מ שם שכן עיקר, וכן כתב הרא"ש בפ' חזקת הבתים +ב"ב פ"ג סי' מו, וכן בתשובותיו כלל קו סי' ג וכלל קז סי' ב+ ואפילו לדברי הרי"ף ור"ת +הרי"ף ב"ב בהלכותיו כה, ב דברי ר"ת מובאים בטור ח"מ סימן קלד, ועיין ב"ב מו, א תוס' ד"ה אי דאיכא+ דחולקים שם וס"ל דאע"ג דלא ראו אינו נאמן לומר לקוחים הם בידי אם ידעו עדים היאך אתא לידיה, י"ל דוקא באומן אבל באדם אחר לכ"ע בעינן תרווייהו, וכן כתב שם המרדכי בהדיא חלוק זה. +ב"ב פ"ג סי' תקמב. אמנם ע"ש שכותב: שוב מצאתי כללא דמילתא באומן פסק הרשב"ם דיש לו חזקה אם לא ראה והאלפסי ור"ת פוסקים דאומן אין לו חזקה אע"ג דליכא עדים ולא ראה. אבל באחר יש שלשה מחלוקות, רשב"ם פוסק דלעולם יש לו חזקה עד דאיכא תרתי עדים וראה, ור"ת פסק אפילו בדאיכא תרתי עדים וראה יש לו חזקה, והאלפסי דפסק אין לו חזקה היכא דאיכא עדים לחוד, וכן פסק המיימון פ"ו דשאלה ור"מ פסק כרשב"ם וע"ש בחדושי אנשי שם אות ל.+ וכן משמע מדברי הטור ח"מ סי' קל"ד הביא דברי הרי"ף ור"ת לענין אומן ובסי' ע"ב וקל"ג לא הביאן, ש"מ דס"ל דלא חלקו אלא דוקא לענין אומן. וכן כתב הרי"ף בהדיא פרק חזקת הבתים דאחר נאמן בדלא ראה בידו. מיהו במרדכי משמע שם דרי"ף הדר ביה +עיין הערה הקודמת+ ומ"מ נראה דעת המרדכי כן, וכן הביא הרא"ש שם דברי הגאונים.
ומאחר ששמעיה היה נאמן על השטר, פשוט דעל המעות שבידו ג"כ נאמן לומר מכח משכון בא הכתב לידו וכפי משמעות שטר הפשרה. דאטו מי שטען בב"ד על איזה דבר שהוא ממושכן בידו והיה נאמן עליו ולקח אח"כ משכון אחר מי לא מהימן, דודאי אין משכון הראשון גורם אלא התפיסה גורמת. וכ"כ המרדכי בשם ראבי"ה פרק המקבל +ב"מ פ"ט סי' תג+ בהדיא, דאם לקח משכון תחת דבר הראשון הוי כתפיסה קמייתא. גם המעות המונחים בחזקת שניהם נראה דלכל הפחות נקרא מוחזק בחציין, דהא הניח אותן במקום שטרו וכל מה שהיה טוען על השטר חל על אותן המעות, דלא גרע מאילו הניחו השטר עצמו ביד שליש דנראה דנאמן לטעון עליו. אע"פ שב"ד הכריחוהו ליתנו ביד שליש מ"מ לא אבד מיגו שלו, מידי דהוה אהא שכתב המרדכי ס"פ המקבל +שם סי' תו+ לענין תקנות העקול שהשיב ר"ת, אע"פ שצריך להחזירו מכח התקנה מ"מ לא הפסיד מיגו שלו ויכול לטעון עליו כל מה שהיה יכול לטעון בעודו תחת ידו, והאריך שם בזה בתשובת מוהר"ם. שמעינן דאע"ג דצריך ליתנו ליד שליש לא הפסיד המיגו מאחר דבשעה שמסרו מידו ליד ב"ד טען דבריו. וכ"ש בנדון זה דהניחו ליד שליש מכח פשר ובזמן שהוציאו מידו טען זכותו עליו, דנאמן כאשר טען. וראיה ממ"ש הרמב"ן לענין שליש שהוציא שלישותו מידו דאינו נאמן אח"כ, מ"מ אם בשעה שהוציא מידו השלישות אמר באיזה דרך הושלש השטר נאמן, כמ"ש הטור ס"ס נ"ו +בטור ח"מ. בדפוס ווארשא רשום סי' נז. ושם אומר הב"י שהם דברי בעל התרומה בשער נב שכן השיב לו הרמב"ן.+ וה"ה בכאן דלא דמי לתשובת הרא"ש כלל ק"ו סי' ב', דכתב דאם הראה לעדים הפסיד המגו שלו וכן הוא בגמרא פ' חזקת הבתים +ב"ב מו, ב+ גבי רמאי דפומבדיתא, דשאני התם דהראה בלא תביעת התובע לדין, ודוק שם.
ולכן נראה דזה לא אבד חזקתו מכל מעות המונח', דאלו המעות שהניחו ביד שליש מונחים באופן שידונו ביניהם כאשר כתוב בשטר הפשר, ולא כתוב בשטר המונחים בחזקת שניהם א"כ נראה שמונחים במקום השטר. וכן לשון השטר פשר, שמירל תתן י"ב מאות ליד שמעיה ותקח את השטר אבל תניח ה' מאות וחצי ליד נאמן כנ"ל. וכבר הוזכר בשטר שנעשה פשר על דבר הכתוב שהיה ממושכן ביד שמעיה בעד סך מעות, ומירל תתן י"ב מאות לשמעיה ועוד ה' מאות וחצי תשליש ביד נאמן הממוצע להן. ואח"כ ידונו ביניהם בדיני ישראל לפני דיין הממוצע להם, וכל מה שיזכה אחד מהם בדין יתן להנאמן בלי חילוקים. גם אם שירויח איזה צד על חבירו יפרע לו צד שכנגדו מכיסו, עכ"ל הפשרה. נראה מזה שאלו המעות המונחים ביד שליש הם במקום השטר כמו אלו הי"ב מאות, רק שאלו נתנו לידה ואלו הושלשו באם תזכה שדין שהנאמן יתן לה מיד, אבל לא משום שיהיו בחזקתה לענין הדין. ועוד, דהרי העידו העדים שבראשונה נעשה הפשרה על י"ז מאות טאלר וחצי, רק מחמת הזופלצי"ר +הזופלציר בסוגריים ובאותיות רש"י בדפוס א+ שעשתה באחרונה, שכתבה להניח ביד הדוכוס י"ב מאות והשאר להניח לפני המשפט, נעשתה הפשרה שתעשה באופן זה לדון בדין ישראל. והנה זו הפשרה נעשית ע"ד פשרה ראשונה, ולכן נראה דאלו המעות כולן מונחים במקום השטר רק שהם כמעוקלים ביד השליש על דין ישראל, ויוכל שמעיה לטעון עליהם כמו על השטר עצמו. אך בטענתו השלישית טען, וז"ל: בראשון אלו המעות המונחים בחזקת שנינו מעכשיו הם לחזקתי לחוד מאחר שעברה וכו', א"כ נראה שהודה שהמעות מונחים בחזקת שניהם ואינו מוחזק רק בחציין. ואע"ג דאח"כ חוזר מטענה זו ואומר שמונחים במקום הכתב, מ"מ נראה דלא יוכל לחזור ולטעון בזה. אך אמנם נראה דאלו שתי מאות שבאו לידו בתורת הלואה בחזקתן הם, מאחר שהיא צריכה להוציאן מידו עליה הראיה והוא מוחזק בהן כמו בי"ב מאות שקיבל כבר. ובאותן המונחים עדיין מונחים בחזקת שניהם, ונאמן לטעון על מעות אלו כל הקרן שאומר שהלוה לה. וכתב הרשב"א בתשובותיו דאע"ג דאיכא עדי ראיה וגם איכא עד דבא לידו בתורת משכון אפילו הכי נאמן לומר כמה הלוה עליו, כמו שהאריך שם סי' תתקצ"ח וסימן אלף מ' +והן בח"א מתשובותיו בדפוס ווארשא רשום סימן אלף ט.+ ואף ע"ג דבתשובת הרמב"ן סי' פ"ד +הן שו"ת הרשב"א המיוחסות לרמב"ן+ לא משמע כן, מכל מקום אין להוציא נגד דברי הרשב"א.
אמנם לענין היזקות נראה דמקצת פטורה ובמקצתן חייבת. דאותן היזקות שהגיעו לו מחמת שערב בעדה נגד כותי חייבת, כדאיתא בתשובת מוהר"ם במרדכי פ' הגוזל +ב"ק פ' הגוזל בתרא סי' קס וקסא ועיין בד"מ ח"מ סי' קלא אות ג+ ובתשובת הרא"ש +כלל יח סי' ו וז+ הביאה הטור ח"מ סי' קל"א, וכן כתוב בטור יו"ד סי' ק"ע. מיהו מוכח שם דצריך לברר ע"פ עדים כמה הוצרך להוציא מחמת הערבות. ואם לא העמיד עדים איהו דאפסיד אנפשיה כמ"ש מוהר"ם בתשובה דלעיל, דלא גרע ממוסר חבירו לאנס דאין הנמסר נשבע ונוטל וכו' כדאיתא התם. אך בכאן יש לדון אם שמעיה נאמן בשבועה לומר כמה הוצרך להוציא על היזקות הערבות, מאחר שתפס ומוחזק במעות. ויתבאר זה לקמן בדין נמסר שתפס, דהרי מהר"ם מדמה דין ערב לדין נמסר. אמנם מה שיוכל לברר בעדות שהוצרך להוציא יטול כמו עיקר הקרן, אמנם שאר היזקות שהגיעו לו ממה שהלוה לה אינה חייבת לשלם לו. ואיני צריך לירד בזה לעומקא דדינא להורות בדיני אסמכתא, מאחר שלא כתבה לו בשום מקום להתחייב בהיזקות פשיטא דפטורה ואינה משלמת אלא מה שהלוה לה, והשאר הוא גרמא בנזקין דפטור לכ"ע +ב"ק ס, א. עי' לקמן הערה קט"ז.+
והנה כתבתי כל זה לפום עיקר דינא, אך אמנם נראה דאין אנו צריכין לכל זה בנדון זה. מאחר שעשו פשרה ביניהם ונתחייבה לו אלף טאליר כמו שהניחו שתיהן בטענותיהן אותה הפשרה, א"כ יש לדקדק דאותה הפשרה תתקיים ובזה נתפשרו כל היזקות והוצאות שקדמו לפני זה, כמו שטען הוא בעצמו פעם ושתים בטענותיו. ובודאי שיש להכשיר שטר זה, אע"ג דכתב הרמב"ם +פכ"ז מהלכות מלוה ולוה הלכה א+ דשטרי הודאה ופשרות ומחילות הנעשים בערכאות הם כחספא בעלמא, מ"מ נראה להכשיר בנדון דידן. ולא מבעיא לדברי הרשב"א שכתב בשם רבותיו להכשיר בשטרי הודאה כמו בשטרי הלואה כמ"ש ב"י בשמו +בח"מ סימן סח+ דפשיטא דכשר, אלא אפילו למאן דפסל הכא כשר. חדא, דהא נעשה שטר זה במקום שאין שם ב"ד של ישראל רק משפט של כותים, וכל הנעשה שם צריכים לכתוב לפני העש"כ. ודאי שם דינא דמלכותא דינא +גיטין י, ב; בבא קמא קיג, א; בבא בתרא נד, ב; נדרים כח, א+ וכמו שכתב הרא"ש +שם פ"א סי' י+ והמ"מ +בפכ"ז מהלכות מלוה ולוה הלכה א ומביא שיטה זו בשם בעל העיטור, הרמב"ן והרשב"א ועי' בד"מ ח"מ סי' סח אות ד+ כתב הרמב"ן דנהיגי להכשיר כל השטרות הנעשים בעש"כ מכח דינא דמלכותא. ואף לדברי הרא"ש דכתב דוקא במקום שהמלכות מקפדת שלא לכתוב שטר רק במקום הערכאות כו', נראה דבמקום זה נמי מקרי מלכות מקפדת שאין שם רק משפט הערכאות ואין ישראל נמצאים שם. ועוד, דמ"מ מה שמחל לה הוא והשוה עמה על אלף טאליר מהני, דמחילה אינה צריכה קנין. ואין השטר +בהוצאת ווארשא כתוב השקר+ אלא לראיה בעלמא ושם כשרים עש"כ, כמ"ש בר ששת בתשובותיו סימן תצ"ג דשטרות מחילות והודאות פרעון לכ"ע כשרים ולא חיישינן בזה לדברי הרמב"ם וכו' וכן כתב בסימן קמ"ב +בדפוסי לעמבערג ווילנא הוא סי' קמב כפי שרשמתי, אבל בהוצאת קובץ השו"ת שלנו רשום סי' קמג.+ כ"ש שהוא מודה על מחילה זו, ואף שטוען שהיה אנוס אינו כלום מאחר שלא מסר מודעא כמו שנתבאר.
ונראה מה ששיעבדה מרת מירל בעד אלף טאליר קיים לכ"ע, דהא שטר זה הנעשה בפניהם הוי כמו משכון שכתבה לו שחייבת לו אלף טאליר ועל זה נותנת לו השטר למשכון, והוי כשטרי מקח וממכר דכשרים לכ"ע. ועוד, דהרי מעיד הערכאי בשטרות שקבלו עליהם זה הפשר עם אמונתן הישראלית לחזק ולקיים כל מה שקבלו עליהם, הוי כאילו העיד שקנו זה מזה שהערכאי נאמן על זו, כמ"ש הטור ח"מ סי' ס"ח דלא מרע נפשיה להעיד שקרא. וכתב שם דמחלו להם זה לזה כל הכתבים והשטרות שהיו להם לפני השטר שכולן יהיו פטורים ומחולים, א"כ נראה לקיים השטר ההוא. ואע"ג דכתיב בו שנשתעבד הבעל ואח"כ האשה, אין לומר נחת רוח עשתה לבעלה +כתובות צה, א; גיטין נה, ב; ב"ב מט, ב+ משום דזה הכתב הוא נכסי מלוג שלה, ולא יכולה למימר נחת רוח עשתה לבעלה כדאיתא פרק חזקת הבתים +ב"ב נ, א.+ ג"כ ליכא למיחש בכאן אם מקבלים שוחדא או לא ולדון בזה כמחלוקת הרמב"ם והרא"ש בזה +עי' ח"מ סי' סח ובהג' וחדו' מהרל"ח שם אות ה+, שהרי שניהם מודים שהפשרה אמתית שנעשית לפניהם בלא קבלת שוחד וא"כ ליכא למיחש למידי.
אמנם אני רואה חשש ריבית באותו שטר, שכתוב בו שנתחייבו לו אלף טאליר ועל זה משכנו לו השטר, אך באופן זה שיקיף להם סחורה בעד ב' מאות טאליר. וכתוב אח"כ בסוף השטר, שבאם שיפרע לו שש מאות ושמונים ושנים טאליר באותו היריד יקח הסחורה ג"כ שמקיף להם ויחזיר להם שטרות, וההיזקות יעמדו על הערכאי וישוה אותן. וא"כ נראה דהמותר הוא ריבית. אמנם כי דייקינן לא חיישינן לזה, רק אנו אומרים שהמותר היה היזקות שהוצרך להוציא על הערבות שערב בעדה, שזה הוצרכה לשלם לו כמה שנתבאר לעיל. ולכן כתב שהיזקות ישוה הערכאי, ולא חיישינן לריבית. ואפי' היא אומרת שיש ריבית בשטר אינה נאמנת אלא הוא נאמן, כמ"ש המרדכי פרק השולח +גיטין פ"ד סי' שעט+ מעשה באחד שתבע מחבירו שתי מאות זקוקים והלה השיב איני חייב לך אלא מאה זקוקים, כי מאה הלויתני במאתים בריבית קצוצה. והשיב הר"י מפרי"ש +בהוצאת ווארשא כתוב בטעות מפורש+ דהמלוה נאמן בלא שבועה דהלוה לו בהיתר משום דלא שבק אינש היתרא ואכל איסורא +חולין ד, א; גיטין לז, ב; ע"ז לט, ב.+ וכן פסק בסמ"ג +ל"ת קצא - קצג, וז"ל: מצאתי בשם רבינו יעקב וכו'+ דאפילו במקום מיגו שיכול לטעון פרעתיה ולא לויתי אינו נאמן, דאין אדם משים עצמו רשע +יבמות כה, ב; כתובות דף יח, עמוד ב; סנהדרין דף ט, עמוד ב.+ וכן נראה מדברי הרא"ש סי' תתע"א +בחלק א מתשובותיו+ ובטור יו"ד סי' קס"ט. ואע"ג בתשובה כלל ק"ח סי' ט' ובתשובת הרשב"א דבתשובת הרא"ש סי' ז' +בכלל קח; ועיין שם גם כן סי' טו+ משמע דהלוה נאמן, היינו כשאין המלוה מוחזק וכן הוא בטור ס"ס קס"ב +ביו"ד+ ואף ע"ג דבסמ"ג משמע דאפילו אין המלוה מוחזק מ"מ אע"ג דהטור ותשובת הרא"ש לא ס"ל בהא כוותיה, מ"מ אם המלוה מוחזק ליכא מאן דפליג דנאמן. וה"ה בנדון דידן שכבר נתבאר שהמלוה נקרא מוחזק, דנאמן לומר דאלו המאה וי"ח טאליר הנותרים בשטר הם בהיתר מכח היזקות או שאר דברים שהיתה חייבת לו. ואפילו אם לא היה מוחזק מאחר שיש לו שטר נאמן, וכ"כ ב"י בטור יו"ד ס"ס קס"ט. מיהו נראה דשבועה בעי, ואע"ג דכבר כתבתי דנאמן בלא שבועה מ"מ כאן שבועה בעי. חדא, דבתשובת הרא"ש כלל ק"ח סימן י"ג +בכל הדפוסים רשום פה תשובת הרא"ש כלל סג+ כתב דמלוה בעי שבועה אע"ג דמשכון בידיה. וא"כ קשה תשובותיו אהדדי, אלא על כרחך אנו צריכין לחלק בין הלוה מכחישו וטוען ברי דאז צריך שבועה ובין אין הלוה מכחישו. וכן מחלק שם עוד בזה לענין משכון של כותי ביד ישראל +שם סו"ס כג, ועי' ג"כ סי' א. וכן כתב רבינו בד"מ טור יו"ד סי' קסט אות יג.+ ולכן כאן שהלוה מכחיש למלוה לכן בעי שבועה, וכן מסקנת ב"י דצריך שבועה +עיין ש"ע יו"ד סי' קסט סעיף כה ובט"ז אות לו וש"ך אות פא.+
סוף דבר אני רואה שהשטר שהוא על אלף טאליר יתקיים ביניהם וישבע שמעיה שלא היה בו ריבית, ואז פטורה היא מכל היזקות שהוצרך ליתן לכותים, גם היזקות שהיה לו מאותן אלף +נ"ל דצ"ל מאה כמו שכתוב לעיל דנאמן לומר דאלו המאה וי"ח טאליר הנותרים בשטר הם בהיתר מכח היזקות או שאר דברים שהיתה חייבת לו+ טאליר ושמונה עשר טאליר. כי מעתה היה החיוב כולו שלו ולא נתחייבה לו היזקותיו, וכמ"ש הרא"ש פרק זה בורר +סנהדרין פ"ג סי' מ+ דאפילו יציאותיו שאומר לו לילך לב"ד הגדול אינו חייב לשלם לו כל זמן שלא נעשה סרבן. ומאחר שאין שמעיה מברר עליה שנעשתה סרבנית בפרעון חובה ושתבעה לדון לשלם לו, אינה חייבת בהוצאותיו והיזקותיו. כ"ש שעיקר אלו אלף זהובים גם מאה טאליר שאח"כ כולן הלוה לה על כתב והרי היה לו משכון, ולכן אינה מחוייבת לו היזקיו שגרמה לו מכאן ואילך.
אמנם מה שהגבילה עמו ימים ולא באתה, אם הוצרך להוציא איזה דבר על זה לשלם למהר"ז ולבונם כאשר הוא טוען +/המלים/ כאשר הוא טוען בסוגריים בדפוס א+, והיא לא שלחה שם ולא באתה כאשר העיד בונם ור"ז, צריכה לשלם כמו שפסק מהר"ם והוא במרדכי פרק זה בורר +שם סי' תשז וע"ש בחידושי אנשי שם אות ב+, וז"ל: אמנם אם ראובן אמר לשמעון נלך לב"ד הגדול ואמר שמעון ואני אבוא אחריך לאותו ב"ד הגדול, אם יחזור ראובן ויטעון על שמעון ויאמר אני פזרתי מעותי על שהלכתי לב"ד נגדך ולא באת, ר"מ +ר"ת: רבינו מאיר, והוא מהר"ם מרוטנברג ועי' עליו לעיל סי' ל הערה צ"ב+ מחייב לשלם לראובן כל יציאותיו אע"פ שלא נדר לו. ולא שייך למימר שמעון לראובן +בכל ההוצאות כתוב פה ראובן לשמעון אע"פ שבמרדכי ישנה פה הגהה המיוחסת לרבינו ההופכת את השמות כפי שתקנתי ומזה ג"כ ראיה למה שהדגשתי פעמים רבות בקובץ זה והוכחתי באריכות במאמר ממצה, שההגהות על המרדכי אינן לרבינו אלא לאחד מתלמידיו ועיין לעיל סימן י, נ'; לח, כ"ו; מ י"ז; צה כ"ט; קיג, כ"ז+ משטה אני בך בדבר הזה, וכמה דברים יש שאין צריכין קנין עכ"ל. וא"כ נראה דה"ה כאן (צריך) [צריכה] לשלם לו ההוצאות שהגיע לו על זה. ונראה דנשבע ונוטל בזה כל מה שישבע שהוציא ברשות כמו שיתבאר לקמן, כ"ש אם ר"ז ובונם יטענו מה שהוציאו ברשות. ושהיא טוענת שהיתה אנוסה צריכה לבאר, מאחר שעדים מעידים שלא באתה לימים מוגבלים. אמנם מה שהוציא שהלוה לה ולבעלה אח"כ יתבאר לקמן.
ומה שטוען שמעיה +בהוצאת ווארשא כתוב בטעות שמעון, ונראה שבא להם הטעות מפני שבהוצאת אמשטרדם כתוב בקיצור שמעי /שמעי'/ אבל במקום היוד נמצא שם וואו+ שהיה אונס בפשרה ומחילה זו מכח שהתחיל ליתן פטורין ולהפסיד המשפט, נראה דבאותו ענין לא מקרי אונס מאחר שלא מסר מודעה. כ"ש שכל האונסין שטוען לא היה מוכח, אלא שהוכרח ליתן פטורים לדוכוס ושרצתה להביאו בערכאות וגיזמה לו בזה, וזה לא מיקרי אונס כמו שהאריך מהרי"ק בזה שורש קפ"ה +בדפוס לעמבערג תקנ"ח הוא סי' קפה ולא כמו שרשום בקובץ שלנו בכל ההוצאות סי' קפו+, במי שטוען שנתן לחבירו מפני שגיזמו להביאו בערכאות של כותים אין בטענתו ממש, ולא מקרי אונס אף ע"פ שהפחידו בדבר שהיה בידו לעשות כו'. גם מה שקובל עליה איך שמליץ שלה הבעית אותו ואת בני ביתו נראה דפטורה, דאע"ג דהרביעה לו אריהעליו ומשמתינן ליה עד דמסלק ליה כדאמרינן פרק המקבל +ב"מ קח, ב+ גבי המוכר לכותי אמיצר חבירו כו', מ"מ לאחר שהזיקו פטורה כמו שכתבו הרמב"ן +וז"ל הרמב"ן בחידושיו לב"מ: שמותי ודאי משמתינן ליה, שמעי' מיהא כל היכא דלא קביל עליה אע"ג דאתי ליה אונסא לא מחייב בה עד דמקבל עליה, הראב"ד ז"ל+ והרשב"א +והמ"מ בפי"ב מהלכות שכנים הלכה ו מביא דעת הראב"ד הנ"ל ומסיים וכן הסכימו הרמב"ן והרשב"א+ ושאר הפוסקים +עיין בב"י ח"מ סי' קעה שמצטט את הר"ן והנ"י שמביאים את הראב"ד, ומסיים וכן כתב המרדכי בהגוזל קמא גבי הזורק מטבע של חברו לים הגדול וכו' ולענין הלכה כיון דכל הני רבוותא מסכימים לדעת אחת הכי נקטי'.+ כ"ש שלא גרם לו היזק רק שהבעיתו וגזמו, ולא גרע מהבעית חבירו דפטור כדאיתא פרק החובל +ב"ק צא, א; ושם נו, א; קדושין כד, ב: המבעית את חברו פטור מדיני אדם וחייב בדיני שמים.+ וכן מה שקובל על בעלה אביגדור ונחמן שמסרו היא פטורה בזה דיכולה לומר לתקוני שדרתיך כו' +כתובות צט, ב; קידושין מב, ב.+ ואף לפי דבריו שאומר שמחוייבת לפצות בעלה, מ"מ הוא אינו בעל דברים דידה ואף אם היה הוא מוחזק למסור. וכתב ב"י בשם תשובת ר"ש בר צמח דהשולח המוחזק למסור חייב שולחו +בח"מ סו"ס שפח וז"ל שם: ולא תימא אין שליח לדבר עבירה דלא מיפטר בהאי טעמא אלא בישראל, אבל אם הוחזק במסור ובאנס לאו ישראל הוא, וכמו שכתב הרמב"ם בהלכות עדות המוסרים הם פחותים מהעכו"ם. וכיון שכן אין למשלח לפטור משום דברי הרב וכו'. שזה מפורסם הוא שאינו שומע דברי הרב+, וכן נראה מדברי הר"ם מירזבורק שכתב כותי שמסר לשופט בשם שמעון ושמעון שמע ולא הכחישו חייב לשלם +עיין נימוקי מהר"ר מנחם מריזבור"ק שנדפסו בסו"ס שו"ת מהר"י ווייל, ירושלים תשי"ט, ע' קעד. ועיין על אודות מהר"ם מירזבורג לעיל בסימן מד הערה נ"ו.+ מ"מ לא עשה לו רק גזומים להראות הכתב ולא הזיקו בידים.
אמנם ב' תביעות אחרונות צריכין דקדוק. וזה כי אף אם האמת עמו שהזיק אותו בתפיסה, מאחר שהיה תפוס כבר מי יודע שמא בלאו הכי נמי היה נשאר בתפיסה. וכן בענין הזופלצי"ר +המלה הזופלציר בסוגריים ובאותיות רש"י בדפוס ראשון+ שעשתה עליו וגרמה לו היזק, מי יודע דילמא בלאו הכי נמי היה חוזר הדוכוס מפשרותו והוצרך לשלם. וקודם שנרד לדין זה אומר כי זהו ברור כי התביעה שהיא תובעת אותו שגרם לה היזק שלא הראה כתבה למשפט וע"י זו גרם לה היזקות רבות, שכל זה אינו כלום ואינו חייב לשלם לה היזקות אף אם האמת אתה. חדא, דמי יכריחנו להוציא משכון שתחת ידו ושאין לו שום זכות אחר רק שיוכל לכבשו תחת ידו עד שיפרעו לו כמו שנתבאר לעיל, שיראנו ויפסיד זכיותיו. כי אם היה מראהו לא הוה מהני תפיסתו אח"כ לכלום, שאז שוייה ראה ולא היה אח"כ נאמן לומר ממושכן הוא בידי. ועוד, כי היתה יכולה לפטור אח"כ הלוה וא"כ היה מפסיד עצמו בהראות הכתב, וזהו מושכל ראשון שאין מחוייב להזיק בשביל חבירו כדאיתא פרק אלו מציאות +ב"מ לג, א+ בענין כי לא יהיה בך אביון +דברים טו, ד+ שלך קודם לכל אדם +מן בענין עד כאן בסוגריים ובאותיות רש"י בדפוס א+ וה"ה כאן. ובלא זה מי יכריח האדם להוציא משכון מתחת ידו ולהראות למקום עש"כ +ערכאות של כותים+ אשר פיהם דיבר שוא ויש לחוש לקלקול, ואמרינן בירושלמי דכתובות פרק אלמנה ניזונית +סוף הלכה ב המלים פרק אלמנה ניזונית בסוגריים ובאותיות רש"י בד"א+, גבי אלמנה שתפסה לא אמרינן לה חוי מה שתחת ידך וכו' אע"פ שהוא לפני דייני ישראל, כ"ש לפני עש"נ אשר יש לחוש לאנסים. וראיה דאין אדם חייב להכניס עצמו בסכנה קטנה בשביל חבירו מהא דאמרינן +ב"ק קיח, א+ לוה ממנו בישוב ורצה לפרעו במדבר כו'. וכל הלכות שכנים תלויים בזה שאין אדם צריך להזיק לעצמו מעט כדי שישתכר חבירו הרבה, וה"ה בכאן. ועוד דכתב הרא"ש בתשובה כלל ס"ח סי' כ"ה +כן הוא בשו"ת הרא"ש דפוס ווילנא תרמ"א בכל ההוצאות של הקובץ שלנו רשום סי' כא; ועי' בב"י סו"ס טז שרשום סי /סי'/ כו וע"ש ג"כ בדרישה אות ג: וכן עי' בטור ח"מ סו"ס ס מ"ש בשם הרמב"ם ובב"י שם ובפרישה אות כ+ הביאה הטור ח"מ סי' י"ו +מן בתשובה עד פה בסוגריים ובאותיות רש"י בד"א+, שאין מכריחים לאדם להראות שטרו לבעל דינו אפילו בפני ב"ד ישראל, כ"ש שאין להכריח לאדם להוציא משכונו מתחת ידו. ועוד דנראה דלא הוי אלא גרמא בנזקין +וגרמא בנזקין פטור לכ"ע עיין ב"ק כו, ב; מז, ב+, ולא דמי לשורף /שטרותיו/ שרותיו של חבירו כו' בין לפירוש התוס' שכתבו פרק הגוזל +ב"ק ק, א תוס' ד"ה טיהר את הטמא+ החילוק שבין דינא דגרמא לגרמי בנזקין, שבדיני דגרמי +בהוצאות הקודמות כתוב פה דגרמא+ הוא עצמו עושה ההיזק בידים או משום דבדינא דגרמי נעשה ההיזק מיד בשעת מעשה +כן אומר רבינו לקמן בסימן פח, ע"ש בהערה מ"ד+ וכמ"ש שם הרא"ש ג"כ +שם סי' יג הרא"ש פוסק כר"מ דמחייב בדינא דגרמי ומסיים והיכא דהוא בעצמו עושה היזק לממון חבירו וברי היזקא הוא הנקרא דינא דגרמי וע"ש בפלפולא חריפתא אות ע+, בין לפי' הריצב"א שפי' התוס' פרק לא יחפור +ב"ב כב, ב ד"ה זאת אומרת+ דדינא דגרמי הוא חייב מטעם קנס ובכל דבר המצוי והרגיל לבא קנסו חכמים. בנדון דידן נראה דפטור דהוי גרמא בנזקין, דודאי לא עשה ההיזק בידים או מיד גם אינו רגיל לבוא, ותדע מדנקט שורף שטר חבירו ולא נקט הכובשו תחת ידו. ועוד דלא גרע ממבטל מעות חבירו אצלו שפטור מכח דינא דגרמא בנזקין כדאיתא במרדכי +ב"ק פ"ט סי' קיד וע"ש בחדושי אנשי שם אות ע+, כ"ש הכובש שטרו. ועוד, דלא גרע משומר שטר חבירו ונאבד דפטור משום דשטרות אין לו דין שומרים כ"ש בכה"ג, ופשוט הוא אין צריכים לראיות הרבה. מכל הלין נראה דלא פשע בזה שלא רצה להראות שטרו, כ"ש לפי מה שאמר שהיה לה העתקה מקויימת, וכמו שהעיד ע"ז ג"כ מרדכי כהן כמבואר בעדותו.
וכן בענין שקובלת עליו שלא קיים הפשרה שעשו בראשונה על ה' מאות ושלקח ב' מאות והלך לדרכו, הנה מאחר שהיה נתפס היה אנוס ולא היה יכול לקיימה. גם העיד נחמן שהפשרה היתה שיביא הכתב תוך י"ד יום ואח"כ יקח השלש מאות הנותרים, א"כ בדין נטל הב' מאות הראשונים. ואח"כ נאנס מכח התפיסה ולא עבר בזה על שום דבר, ולא היה מחוייב להוציא הכתב מתחת ידו לשלחו עם בנו. גם הם לא פשעו במה שלא הביאו המעות אצלו כמו שכתבתי לעיל, מהא דהלוה ממנו בישוב וכו'. ולכן נראה דשום אחד מהם לא פשע בזה, גם אם פשעו בזה לא הפסיד שום אחד דבר מאחר שלא קבלו עליהם בקנין חזק, וכל פשרה יוכל לחזור בו כל זמן שלא קיבל עליו קנין. ואי משום שקיבל ב' מאות על הפשרה, הנה השופט פשע בזה שנתן לו. ואף כי לא נאה לבר ישראל שאינו עומד בדיבורו, מ"מ לא הפסיד בזה שום אחד מהן זכותו. גם היא במה שלא באתה לימים המוגבלים, מאחר שלא נשתעבדו זה לזה באבוד זכיות ושלא כאסמכתא, וכמו שיתבאר לקמן. ואין לומר שזו הפשרה ביטלה הכתב שהיה לו על אלף טאליר, דזה אינו. חדא, דהא לא היתה פשרה רק ליטול חמש מאות ולהשליש אח"כ השטר בכח השלשה הנקובים בשאלה, אבל מעולם לא מחל על המותר. ועוד, מאחר דנאנס ולא היה יכול לקיים הפשרה, א"כ נתבטלה הפשרה מעיקרא.
ולכן אין לדון רק בענין שקובלים זה על זה שאחד מסר חבירו. והנה נראה דיש לדון דין זה מתשובת מוהר"ם והיא במרדכי פרק שור שנגח +שם פ"ה סי' נה; ועיין הערה צ"ה+: אחד עשה סעודה והזמין את ראובן ובני ביתו, דהיינו משרתו נפתלי וכו'. עד והכו בעל הסעודה ורץ לפני השופט וקבל על ראובן ובני ביתו, והשופט היה חייב לראובן ו' ליטרות. ויצא ראובן בפעם ההיא מלפני השופט +שם ישנה הוספת הגהה המיוחסת לרבינו: מלפני השופט נקי ומפה ג"כ ראיה למה שהדגשתי במקומות רבים שאין הגהות אלו לרמ"א אלא לאחד מתלמידיו ועיין לעיל הערה צ"ו+ כי אמרו עליו שלא פשע אלא בני ביתו פשעו ועליהם נעשה ראובן ערב לתקן עוותתם. ושוב בא שמעון +שם: ושוב בא שמעון עם קרובו בעל הסעודה ואמר וכו' המלה לשופט אינה נמצאת שם+ לשופט ואמר שגם ראובן פשע ובא שמעון עם קרובו בעל הסעודה, וגרמו שהעליל השופט את +שם: על ראובן+ ראובן ונפסד החוב. וראובן טען עליהם והיה לו עדים, וגם שמעון טוען שנכרי אחד העיד שגם לוי מסר את ראובן ואין עד +שם: ואין עד אחר+ בדבר. והשיב ר"ם +רבינו מאיר+, נראה בעיני אם ידוע שכבר מסר בעל הסעודה את ראובן ואת נפתלי אוכל לחמו ומשרתו טרם יבוא שמעון לשופט, ושוב בא שמעון ומסר גם הוא כעוקף אחר המנאף דשמעון פטור. מידי דהוה אמרבה בחבילות +ב"ק י, א+ וכמו כופף קמתו של חבירו כו' +שם /ב"ק/ נה, ב.+ עד ה"נ כבר ברי היזקו כתוא מכמר מכיון דנפל למכמר +שם קיז, א+, התפול פח על ארץ ולכוד לא ילכוד +עמוס ג, ה בשנוי לשון.+ וכ"ש הכא בנדון דידן זה ברור הוא שהחוב שהיה לראובן על השופט מופסד היה ושמעון קימחא טחינא טחן +סנהד' צו, ב+, דמקלא קלייה כבר המוסר הראשון ואוקמינהו עלויה +ב"ק קיז, א+, ושמעון לאו מידי עבד לענין ממונא שהפסיד +שם: שהפסיד ראובן עי' לעיל הערה קכ"ד.+ דנהי דכבר יצא ראובן +שם: נקי. עי' הערה קכ"ד+ מלפני השופט ושמעון גרם שהחזירוהו מי יוכל לידע כמה הפסיד בכך, שכבר מחוייב לשופט והוצרך להיות ערב עבור בני ביתו. וידוע שבזה היה מוכתב לתקן ולמצא חסדו של שופט עבור העוות שעוותו בני ביתו, ומי יודע שמא בלא מסירת שמעון היה מעכב לו השופט החוב בעלילת בני ביתו. אפי' לא היה מעכב את כולו אלא מקצתו מי יוכל לידע כמה, ומספיקא לא מפקינן ממונא משמעון. אמנם לפטור שמעון בלא כלום אי אפשר כי הגדיל לעשות חוטא ולא לו, סניגור לקטיגור סרסור +שם: ונעשה סרסור לעבירה+ לעבירה, עונש יענש בתעניות ובמלקיות או בנידוי אם בר הכי הוא +שם בחדושי אנשי שם אות ס: אבל צורבא מרבנן לא החמירו אלא ילקה+ וכו'. עד ואת החוב שהפסיד שמעון +שם: שהפסיד שמעון לראובן+ יש לאמדו כמה היה שוה כו'. עד כדתניא פ"ק דמכות +ג, א+: מעידים אנו באיש פלוני שגירש אשתו ונתן לה כתובה וכו', עד ונמצאו זוממין אין אומרים ישלמו כל הכתובה אלא טובת הנאת כתובתה וכו'.
ומכאן נראה דה"ה בנדון דידן מאחר שלא נתפס בראשונה מחמת מירל, אף שהחזיקה אותו אח"כ בתפיסה והרעה לעשות וראויה לעונשין כדפסק מהר"ם בתשובה דלעיל, מ"מ אינה חייבת בתשלומי נזקו מאחר דכבר היה נתפס כבר, נפל לפח יוקשים. ומי יודע אימת היה יכול להמלט מאחר שכבר היה חייב לדוכוס. אף שלא נתפס משום כך מ"מ י"ל שלבסוף תפסו עליו גם משום זה, והוי דומיא דעובדא דמהר"ם דכתב ומי יודע כמה הפסיד לו וכו'. ולא שייך למימר כאן נמסר נשבע ונוטל, מאחר דהנמסר בעצמו לא יוכל לידע מה הפסידו המוסר ולא לישבע על זה, כ"ש שכבר מוסכם מכל הפוסקים שאין הנמסר נשבע ונוטל +עיין ב"ק סב, א; רמב"ם פ"ח מהלכות חובל ומזיק הלכה ז; טור ח"מ סימן שפח ובד"מ שם אות ז.+ ואף אם נאמין לדבריו האמצעיים שטען שהדוכוס צוהו לפטור מן התפיסה ובאותו יום עצמו באתה מירל ועשתה עיקול עליו שלא היה יכול לצאת משם, מ"מ כל זמן שלא נפטר משם לגמרי איכא למימר דלמא הדרי בהו. והכי דייק לשון תשובה זו דתלה הדבר ביצא מלפני השופט כו', משמע דוקא יצא אבל בלאו הכי לא. וכ"ש שאין לו שום עדות בזו שהיא החזיקה אותו בתפיסה, רק שבונם ורבי זעליקמאן העידו ששמעו מן היועצים שאמרו שלא יוכל ליפטר מן התפיסה אם לא שיתפשר עם מירל. אבל לא אמרו שאם יתפשר עם מירל שאח"כ יפטר מן התפיסה, א"כ לא העיד שום עד שהיה תפוס שלה לחוד מעולם. ומאחר שמתחילה היה תפוס של דוכוס לחוד, נראה דדומה ממש לתשובת מוהר"ם שהבאתי שנפטר שמעון שמסרו. ולא דמי לתשובת מוהר"ם האחרונים, שכתב שם בסוף אותה תשובה שאם שנים מסרו לאחד ואין לאחד לשלם שחייב השני לשלם הכל, וכן בכאן שתפסו הדוכוס שצריכה היא לשלם כל הזיקות. +דברי רבינו צ"ע דמוהר"ם כתב שם בפירוש שאם אין לאחד לשלם אין חברו חייב לשלם הכל. וז"ל שם: והאי משתלם פלגא והאי משתלם פלגא. ואם בעל הסעודה עני ואין לו מה לשלם בזה לא יפסיד שמעון לשלם הכל ולא אמרינן כל היכא דליכא לאישתלומי מהאי משתלם מהאי - אלא היכא דשותפין לאו בר תשלומי כלל - אבל בשביל עניות של מסור חבירו של שמעון לא יפסיד שמעון לשלם הכל יותר מדינא. ואולי דברי רבינו מכוונים למה שממשיך שם מוהר"ם, וז"ל: אמנם אם אתם רגילים לפטור את בעל הסעודה לפי שהיה מוכה ואין אדם נתפש על צערו, אז יראה לי ששמעון לבדו חייב כל ההיזק אם יש שם עדים שמסרום שניהם ביחד כרבי נתן. אבל מזה שמדגיש רבינו שאין לאחד מה לשלם לא משמע כן וצ"ע. ועי' ג"כ בחדושי אנשי שם על תשובת מוהר"ם זו אות ע. ובהגהות מיימוניות בפי"ב מהלכות נזקי ממון אות ג מביא שתי תשובות מוהר"ם. בתשובה אחת כותב דה"ה לשנים שמסרו ממון חבריהם או פטרי בעלי חובין וערבין שמשלמין לו היזקם ואי ליכא לאשתלומי וכו' - וה"נ בנדון זה כל חד וחד כוליה היזקא עבד - ובתשובה אחרת משלו מצאתי דאפילו רבי נתן לא אמר היכא דלית לאשתלומי מהאי משתלם מהאי אלא היכא דהאי לאו בר תשלומין הוא כלל - אבל אם שניהם בני תשלומין אלא שאחד עני ואין לו מה לשלם לא ישלם חבירו יותר מדינו בשביל עניותו. והנה התשו' שהביא רבינו פה מהמרדכי היא הראשונה שהביא הגהות מיימוני.+ דודאי זה אינו כלום, מאחר שתפסו הדוכוס בראשונה לחוד א"כ כבר הוי מקלי קלי ביד הדוכוס, וקמחא טחינא טחנה אף לפי דבריו כ"ש במה שהיא כופרת שלא עשתה כלום בתפיסתו ואין שום עד שמעיד על ככה, שפטורה היא מתביעה זו בדיני אדם. ועוד, דכתב הרשב"א בתשובה והביאה ב"י +בח"מ סי' שפח וע"ש בד"מ אות יא+, על אחד שגרם תפיסה לחבירו והוציא ממון על זה לפטור מן התפיסה, ופטרו מאחר שבעיקר העלילה שמסרו יצא נקי ואף מן התפיסה יצא אילו המתין, אין זה אלא גרמא בנזקין כו'. ואף ע"ג דלא משמע כן מדברי מוהר"ם במרדכי וכדמשמע מדברי מהרי"ו +בהוצאות הקודמות כתוב בטעות מהרי"ק ואין זה שם אלא בשו"ת מהרי"ו ועיין בד"מ הנ"ל שמציין ג"כ שו"ת מהרי"ו וכן מציין הד"מ לעיין בשו"ת מהרי"ו סי' כח, ע"ש+ סי' קי"א, ואדרבא במהרי"ל סי' פ"ו בתשובותיו כתב דאי גרם לו תפיסה מקרי מזיק בידים ונמסר נשבע ונוטל +מן במהרי"ל עד פה באותיות רש"י ובסוגריים בד"א.+ מ"מ אין יכול להוציא ממנה נגד דברי הרשב"א, מאחר שיש קצת הוכחות שעיקר תפיסתו לא היה ממנה. וכן נראה מדברי העדות וכן מדברי התראה שכתב לה מוהר"ר יעקב אקש ז"ל, שלא כתב לה רק לפדות הכתב כו' אבל לא כתב בהתראה שהיא עשתה שנתפס אלא שע"י שלא פדתה הכתב נמשך תפיסתו. לכן לכ"ע פטורה מהיזק זה, וכן פסק מהרי"ל בתשובותיו סי' פ"ו על כיוצא בזה וע"ש. ואם חבתה בתפיסתו עתידה היא ליתן את הדין.
אמנם מה שקלקלה פשרותו שהיה לו עם הדוכוס ליתן לו ה' מאות ריינש ואח"כ כל שנה מאה, והיא גרמה לו שע"י הזופלצי"ר +הזופלציר בסוגריים בד"א+ שעשתה, שהוצרך לשלם ז' מאות טאליר ואח"כ גמר התשלומין תוך ב' שנים. וזה עשתה לאחר שהתרה בה הר"ר זעליקמאן כמבואר בעדותו. והנה היא אינה מכחשת שלא עשתה כזה, רק טוענת שלא נתכוונה להזיקו אלא עשתה כדי להציל את שלה, דהיינו הכתב שהיה תחת ידו. גם טוענת מי יימר דנתפשר עם הדוכוס תחילה. בזה צריך דקדוק, וזה כי נראה ברור שמי שהזיק לחבירו והפסידו צריך לשלם לו הפסדו אע"ג דלא נתכוין להזיקו, דאדם מועד לעולם ואין חילוק בין מזיד לאונס כדאיתא בב"ק +כו, א.+ ואע"ג דנתכוין להציל את שלו אם מפסידו ע"י כותים ולא היה נתבע סרבן, כמ"ש מהר"ם בהדיא בתשובה והיא במרדכי פרק הגוזל +ב"ק פ"ט סי' קיח ועי' ג"כ סי' קיז+ וכן נראה מתשובת הרא"ש +כלל יז סי' ה+ שהביא הטור סי' שפ"ח בענין רחל ולאה +השאלה היא באשה הטוענת שאיש מסרה ביד אנסין ועי"ז הפסידה הרבה, אלא שבתשובת הרא"ש הנ"ל נמצא השם לאה והטור נוקט את השם רחל וזה כוונת רבינו בענין רחל ולאה+, וכן פסק מהרי"ו בהדיא סי' קי"א, וכ"כ בתשובת מיימוני סוף ספר נזיקין +סי' טו, והיא אותה התשובה שהביא המרדכי המסומנת בהערה+, דמי שנאנס מחמת ממון למסור חבירו חייב לשלם לו. ואע"ג דכתב המרדכי פרק הגוזל +ב"ק פ"י סי' קצג+ בשם ר' אליעזר מטול"א +ר' אליעזר מטול שבצרפת היה מבעלי התוספות במאה העשירית לאלף החמישי הוא היה תלמידו של ר' יצחק הלבן מפראג, וחיבר תוספות למסכת ביצה פסקיו וחידושיו נזכרים על ידי כמה פוסקים לימד תורה בבית הנגיד ר' חזקיה בבוברט וכשעיכב הלה דמי שכירותו זמן רב תבעו לדין לפני ראבי"ה גם על מה שהיה יכול להרויח באותן המעות עד אותו זמן ועשה ביניהם פשרה רבינו יואל הלוי זצ"ל+, שמי שתקף את שלו מיד חבירו אין לו דין מסור אע"פ שהפסידו הרבה, היינו דוקא לענין מסור אבל לא לענין תשלומין מה שהזיקו דודאי חייב לשלומי. ואע"ג דבמרדכי פרק המניח +ב"ק פ"ג סי' לז+ משמע דאם אי אפשר להציל את שלו רק ע"י כותים והזיקו פטור, נראה דדוקא שאי אפשר דומיא דהיה לו לשמט ולא שמטו +ב"ק כח, א+ שמביא שם ראיה ממנו, דאז אי אפשר להמתין כלל. ואי אפשר ליטול רשות מב"ד לאו כל כמיניה וצריך לשלם לזה הפסדו. ותדע דבאותה תשובה לא כתב דאם אי אפשר פטור, רק כתב מעשה באחד שהפקיד אצל חבירו לימים כפר לו ולקח המפקיד את שלו בידי כותים, ומתוך כך העלילו את הנפקד והפסיד הרבה. ופסק הרב דאם אפשר +שם: דאם היה אפשר+ למפקיד להציל את שלו בענין אחר חייב, כמו שהיה לו לשמטו ולא שמטו כו'. הרי דלא כתב צד הפטור רק צד החיוב, להורות שזה מקרי אפשר דהיה לו ליטול רשות מב"ד, וכל זמן שלא נטל רשות אפשר להציל בענין אחר מקרי. וכן משמע במרדכי סוף פ' הגוזל +ב"ק פ"י סי' קצה+ במעשה דרבי אפרים ור' יואל, שהלך ר' אפרים בעש"כ לקבול על ר' יואל להכריחו שיציית לו דין ישראל. ופסק מאחר דלא נטל רשות מקהלות חייב לו הפסדו כדמשמע התם, וכמו שהוא בתשובת הרא"ש +כלל שמונה עשר סי' ה; ועי' ג"כ מהרי"ק שורש קנד+ והביאו הטור סימן כ"ו +בח"מ+, שמחייב על מי שקובל על חבירו לפני דייני כותים אע"פ שעושה כדי להציל את שלו.
ועוד דאפי' למ"ד דאין לו דין מסור בהולך בעש"כ היינו דוקא מטעם דלא מתכוין להזיק, ולא עשה אלא להציל את שלו אלא שהשר העליל עליו אח"כ. אבל במקום שהישראל עצמו הפסידו פשיטא שחייב לשלם לו, וכמעט נראה דיש לו דין מסור דהא כוונתו להזיק. כמו בנדון זה שכתבה בזופלציר +בזולפציר בסוגריים ובאותיות רש"י בדפוס ראשון+ להניח המעות לפני המשפט, גם שיקח הדוכוס את שלו בראשונה. ובזו לא היתה מצלת את שלה וכוונתה להזיק, ופשיטא דחייבת לשלם מאחר שהיתה יכולה להציל את שלה בענין אחר. ועוד דפשיטא הוא אף ע"ג דפטורה היא ממה שגרמה לו היזק, מ"מ אותו דבר שהביאה בעש"ג צריכה להחזיר. וראיה מהא דאיתא גבי ההיא שותא דהוו מנצו עליה בי תרי קם חד מינייהו ומסריה כו'. אמר אביי יכול לומר אנא כי מסרי דידי מסרי, א"ל רבא וכל כמיניה. אלא אמר רבא משמתינן ליה עד דמייתי ליה וקאי בדיני, כדאיתא פרק הגוזל +מסכת בבא קמא דף קיז עמוד א.+ הנה מבואר דלאו כל כמיניה לומר דידי מסרי, ה"ה כאן שמסרה מעותיו ביד הדוכוס ע"י זופליציר +עיין הערה ק"ס+ שלה, ופשיטא דלא /תיבת כל כפולה/ כל כל כמינה לומר, ומשמתינן לה עד דמייתי אלו המעות שהוצרך ליתן לדוכוס וקיימי עלה בדיני. וכמו שכתב ר' אליעזר מטול"א בעצמו בתשובה +עיין לעיל הערה קנ"ב+ דאע"ג דאין לו דין מסור מ"מ אם יש עדים שתקף ע"י כותים לאו כל כמיניה וצריך להשיב הדבר מן הכותי, ה"ה כאן צריכה להחזיר אלו המעות שהוצרך לתת לדוכוס ולמיקם עליה בדיני.
ולכן פשיטא צריכה /שצריכה/ להחזיר אלו המעות ולשלם לכמר שמעיה מה שהיתה חייבת לו, וזה ההיזק עליה תהדר ולא יכולה למטען שנתכוונה להציל את שלה. אף אם האמת אתה שעשתה משום זה אפי' הכי צריכה לשלם לו הפסידו כמו שנתבאר דאין כאן מיגו לומר שדידה מסרה, שהרי כבר נתבאר לעיל שחייבת לו אלף טאליר הנעשה לפני העש"כ גם מאה טאליר לפני שמשים דק"ק פראג. א"כ אין כאן שום מגו לטעון נגד המעות, ולכן צריכה לשלם נזק זה לכמר שמעיה אפי' לדברי ר' אליעזר מטול"א ומכל שכן לחולקים עליו. ומ"ש מוהר"ם מירזבורק +עי' לעיל הע' ק"ו+, אם דרך באותה העיר שהיהודים מעכבין חבריהם ע"י כותים כי אין שם ב"ד פטור, נראה דהיינו עיכוב ועיקול בעלמא אבל להזיקו בידי כותים ללא צורך לאו כל כמיניה. ואינו נאמן לומר להציל שלי כוונתי דאל"כ לא שבקת חיי לכל בריה, וכל העולם יטעון הכי. ומה שטוענת שהר"ר זעליקמאן צוה לה לזופלציר +עי' הע' ק"ס+ אין זו טענה. חדא דהוא מכחיש בדבר, אדרבא מעיד בעדותו שמיחה בה. ועוד, דלאו כל כמיניה כמ"ש מהרי"ק שורש א' +ענף ב+ דאף ב"ד אין יכול לומר לילך בעש"כ כל זמן שאין הנתבע סרבן, כ"ש שאין היכולת ביד ב"ד לצוות לאחד למסור חבירו. והנה אף מרת מירל אינה טוענת ששמעיה היה סרבן לדון עמה בדין ישראל, כי כל טענותיה אינו רק שהיא לא סרבה בד"י אבל אינה אומרת שהוא סרב בד"י אחר שהתרתה בו. כ"ש שהר"ר זעליקמאן אינו ב"ד, ולא היה לו כח זה להרשות לדון בדיני עש"כ.
ומעתה נראה דמחוייבת לשלם לשמעיה היזק זה. ומה שטענה מי יודע אם היה לו פשרה עם הדוכוס, נראה מאחר דר' זעליקמאן מעיד בזו אע"ג דאינו אלא עד אחד מ"מ מהני, כמ"ש מוהר"ם בתשובות פרק הגוזל +ב"ק פ"י סי' קסא+ דאם היה לנמסר +מן אע"ג עד פה בסוגריים ובאותיות רש"י בדפוס ראשון+ עד אחד שהוצרך להתפשר עם המושל חייב לשלומי, מידי דהוה אנסכא דר' אבא +ב"ב לג, ב+ דאמר אין חטפי כו'. וה"ה בכאן דהוי ליה מחוייב שבועה ואינו יכול לישבע להכחיש בעד העד נאמן עליה שנתפשר, וכ"ש שגם בונם מעיד כאן ששמע מן היועצים שאמרו שע"י הזופלצי"ר +עי' הערה ק"ס+ חזר הדוכוס מפשרתו. מיהו דוקא לענין ממונא דדינא הוא מאחר שאינו יכול לישבע משלם, אבל לא לשוויה מסור דאין עד אחד נאמן בזה. ותדע דהא כתב המרדכי פרק החובל +ב"ק פ"ח סי' צז+, ראובן שתבע את שמעון שמסר אותו ויש לו עד אחד והכותים מעידים עליו ישבע שמעון להכחיש העד כו', ש"מ דאין עד אחד נאמן לפסלו לשבועה. ועדות דבונם אינו מעיד עליה שעשתה זופליצי"ר +עי' הערה ק"ס+, ואי משום שהודית שהיא עשתה הזופלצי"ר +עי' הערה ק"ס+, מ"מ אין אדם משים עצמו רשע +עיין לעיל הערה פ"ה+ ואין אדם נאמן על עצמו שמסר, וכמ"ש המרדכי בהדיא פרק הגוזל +ב"ק פ"י סי' קפ.+ כ"ש כאן שהיא אומרת שלא מסרה כלום אלא שכוונה לטובתה, וא"כ הוי לה כמזיק בשוגג וצריך לשלם ואינו נפסל.
וג"כ אין למירל לטעון בזה מי יודע מפשרה זו ודלמא השר היה חוזר בלאו הכי, מ"מ נראה דאין טענתה טענה דודאי היועצים נאמנים בזה. וכמ"ש מוהר"ם סוף שור שנגח +ב"ק סוף פ"ה במרדכי סי' נה+, שאם שמעו מפי השופט או מפי אחרים כמה היה חייב לו השר נאמנים, דבעדיות כל דהו מגבינן. ותדע דאי לא תימא הכי איך יכולין העדים לעולם לידע כמה הפסיד, אלא מפי כותים כו'. ה"ה בנדון זה הכותים נאמנים שנתפשרו עמו בסך הנ"ל ושחזר בו הדוכוס מכח זופליצי"ר +עי' הערה ק"ס+, שלה. ולא חיישינן דלמא הדוכוס היה חוזר בו מפשרותו דזה לא חיישינן, כמו שהתם לא חיישינן דלמא בלאו הכי לא היה השר משלם לו. ואע"ג דהתם פסק מוהר"ם לשום החוב כמה היה שוה ואם אין יודעים הנמסר ישבע ויטול, מ"מ בנדון זו אם הוא בענין +אם הוא בענין בסוגריים ואותיות רש"י בד"א+ שאין אנו יכולין לשום הפשרה של השר א"כ שמעיה ישבע כמה שם הפשרה ההיא, ומה שהזיקה אותו יותר מזה ישבע ויטול כדברי מוהר"ם. ואם בענין שאנו יכולים לשומו יש לומר +מן ואם עד פה בסוגריים ואותיות רש"י בד"א+ דדוקא בתשובות הר"ם הוצרך הנמסר לישבע דאחרים לא ידעו שוויו של חוב, אבל בנדון זה דאחרים יכולין לידע ההיזק כמו שמעיה נראה דב"ד ישומו היזקו זה. וכמו שדרשו אין רואה שבועת ה' תהיה בין שניהם +שמות כב ט, י+ הא במקום רואה אין שבועה, וישומו הדיינים דהיינו כמהר"ר אייזיק והר"ר זעליקמאן היזק זה וכזה תשלם לו. +עי' ב"מ פג, א: איסי בן יהודה אומר אין רואה שבועת ד' תהיה בין שניהם, הא יש רואה יביא ראיה ויפטר. הרי"ף ושאר מפרשים מבארים את הדין שאם אירע הדבר במקום שאין רבים מצויים אז ישבע ויפטר, אבל אם אירע במקום שעדים מצויים יביא עדים דוקא ואם אינו יכול להביא עדים חייב לשלם ואינו נפטר בשבועה. אבל הבה"ג מפרש כפשוטו שאם אינו יכול למצא עדים אפילו במקום שרבים מצויים ישבע ויפטר. והרי"ף מקשה על באור זה א"כ מה משמיענו איסי. ועיין בתורה תמימה שמות כב, ח אות קכח שמיישב דעת בה"ג ע"פ מה שהקשו התוס' בב"מ ו, א ד"ה שבועה, דאע"פ שפטור כאן משבועת אונסין מ"מ יהא חייב לישבע שלא שלח בה יד דאז נעשה גזלן וחייב אף אם נאנסה אח"כ. וזה קמ"ל איסי דאם יש עדים פטור מכל שבועה, דהשבועה שלא שלח בה יד היא רק ע"י גלגול שבועה שלא פשע, וכיון שפטור מעיקר שבועה פטור גם מגלגול, כדכתבו התוספות הנ"ל.+ ולא נאמר שמה שהוצרך לשלם המעות מיד הוי כמבטל כיסו של חבירו, דהא לא הזיקן רק שהוצרך לשלם מה שהיה חייב, ואין חילוק רק מה שבין זמן פשרה ראשונה לשנייה. דזה אינו +מן דהא לא הזיקן עד פה בסוגריים ובאותיות רש"י בדפוס א+, אלא ב"ד שמין ההיזק וחייבת לשלם לו, כדאיתא פ"ק דמכות +ג, א+ לענין עדים זוממין.
ועוד נראה דלא חיישינן כלל דיחזור מפשרותו, וראיה מהא דכתב המרדכי פרק הגוזל +ב"ק פ"י סי' קעז+ לענין מסים, על ראובן הבא אצל השר לאחר שנתפשרו הקהל מן המס ובקש למחול לו חלקו כו', עד ונראה דאם כבר פשרו הקהל עם השר ושוב ביקש אחד לפטרו מחלקו הציל לעצמו ופטור, אבל אם קודם פשרה ביקש אחד לפטרו ופטרו חייב לתת מס וכו'. הרי קמן דלא חיישינן שיחזור השר מפשרותו. עוד ראיה מהא דאמרינן פרק הגוזל +ב"ק קיג, ב+: אמר רבא בר מתא אבר מתא מיעבט וה"מ בכרגא דהאי שתא אבל חליף שתא כיון דאיפייס מלכא לא. ש"מ מאחר דנתפייס המלך פעם אחת שוב לא אמרינן דלמא הדר ביה. ואין לומר דשאני דוכוס זה שהוא פסלן גדול וכמו שטען שמעיה בעצמו, דילמא הוה הדר ביה. דלזה אין לחוש דסתם כותים אנסים ופסלנים הם, כדאמרינן פרק חזקת הבתים +ב"ב מה, א+ לענין מוכר מטלטלין והוציאו ממנו הכותים אפילו בעש"כ אינו חייב באחריותן, ואפ"ה לא חיישינן בהו שמא יחזרו מפשרותן כמו שנתבאר +מן ואפ"ה עד פה בסוגריים ובאותיות רש"י בד"א+ וה"ה כאן. ועוד דלמא לא חיישינן שיחזור דוכוס עם יועציו הבטחת דבריו, דמלתא דלא שכיחא היא ודמיא להא דאמרינן בב"ק +נו, א+: הכופף קמתו של חבירו לגבי דליקה דאם לא היה מגיע שם אלא ברוח שאינה מצויה דפטור +בכל ההוצאות כתוב פה דחייב וצ"ע דהגמרא אומרת שם דמפני שכפף הקמה והגיעה האש ברוח שאינה מצוייה פטור מדיני אדם וחייב בדיני שמים+, וכן אמרי' לענין המרבה בחבילות +ב"ק י, א ועי' במ"מ פ"ו מהלכות חובל ומזיק הלכה יד אמנם צ"ע דשם גם לפירוש רש"י שמדבר באש אין השאלה שהוא דבר דלא שכיח כמו בהכופף קמתו+, וה"ה כאן. כ"ש שהיא טוענת דהדוכוס הוא אמתיי ואילו עשה עמו פשרה לא היה חוזר בדבורו, ומאחר שנמצא שעשה עמו פשרה א"כ חזר מכח דבריה וצריכה לשלם, דומיא דאומר לא לויתי שלא יוכל לומר אחר כך פרעתי +בכל ההוצאות כתוב בטעות לא פרעתי.+ סוף דבר אני רואה שמחוייבת לשלם מה שהזיקה אותו בזה. ומה שטוענת שגם שמעיה כתב עליה זופליצי"ר +עיין הערה ק"ס+ ומסרה לדוכוס, הלא אף אם האמת אתה אין בזו כלום מאחר שלא הזיקה במסירתו ולא גרם לה היזק והיא גרמה לו היזק לאחר שנפטרה ממסירתו, פשיטא שחייבת כמ"ש מוהר"ם בהדיא בתשובות דר' אפרים ור' יואל והיא במרדכי סוף הגוזל ובתשובות מיימוני סוף ספר נזיקין +ב"ק פ"ט סי' קצה; ובתשובות סו"ס נזיקין סי' טו.+ כ"ש שאין לשום אחד על חבירו רק שכל אחד טוען על חבירו שמסרו ושהלך בעש"כ, ולכן אין לדון רק על ההיזקות שנתבררו בעדים.
גם מה שטוענת שר' זעליקמאן ובונם נוגעים בעדות עליה והביאה ראיה, ואי מביאה ראייה פטורה מהיזקות אלו של הזופלצי"ר +עי' הערה ק"ס.+ אמנם צריכה להביא ראיה שעדיין נוגעים בעדותן, כי אין אנו צריכים בעדות ממון תחילתו וסופו בכשרות כדאיתא פרק חזקת הבתים +ב"ב מג, א; וע"ש תוס' ד"ה וליסלקו.+ ואף ע"פ שהעיד בונם שהוא והר"ר זעלקמאן נעשים ערבים בשביל שמעיה והוא אינו כופר רק אומר שמסולקים מן הערבות, נראה דצריך לברר זה שהם מסולקים מאחר שאין לו מיגו לומר דלא נתערבו מאחר דאיכא עד אחד כמו שנתבאר. מכל מקום נראה דאם לא יוכל לברר ויש לו נכסים כ"כ שהערבים בטוחים שישלם כשרים להעיד כדאיתא בהדיא פרק חזקת הבתים +שם מו, ב+, דאם אית מקום לערב ולמלוה לגבות נאמנים להעיד ללוה. אפילו אם הוי ערבים קבלנים שאין נאמן להעיד, מ"מ כתב נימוקי יוסף +ברי"ף כו, א הנ"י מביא זאת בשם הריטב"א בד"א+ דאם יש לו נכסים עדיות /עידית/ ובינונית וזיבורית נאמן. וה"ה כאן דעיקר החיובא הוי מעות, אם הערבים המה בטוחים שישתלמו בזמנן נאמנים. ונראה דאף אם +מן נאמן עד פה בסוגריים ובאותיות רש"י בד"א+ עכשיו אינם בטוחים, אם יוכל להבטיחן בבטחון גמור עדותן קיימת, וכמ"ש הר"ר יונה לענין שוכר דנאמנין להעיד למשכיר מהאי טעמא כמ"ש בשמו הטור סי' ל"ז +בטור ח"מ.+ ומה שטענה שהר"ז נוגע בעדות מאחר שקיבל שכר משמעיה על הפשרה, נראה דאינו כלום דמשום זה אינו נפסל, שכבר נעשתה הפשרה ביניהם ונסתלק שכרו. ועוד דלא גרע ממורשה בשכר קצוב כמבואר בדברי מהרא"י ורמב"ן +תשובת הרמב"ן בזה מובאה בטור ח"מ סי' קכג. וע"ש בד"מ אות ח שמביא את דברי מהרא"י שהם בתרומת הדשן סימן שנד.+ ונראה דאף אם לא היה כאן עדות כלל על הזופלצי"ר +עי' הערה ק"ס+ ועל שנתפשר עם הדוכוס, מ"מ היה שמעיה נאמן על כל מה שמוחזק בו שהפסידתו מאחר שהודית לו שעשתה הזופלצי"ר. ואע"ג דלדברי ר"י והרא"ש ומוהר"ם בתשובת המרדכי +עי' ב"ק סב, א תוס' ד"ה עשו; ברא"ש שם סי' טו; ובמרדכי שם סימן סג+ ס"ל דאפילו אם המוסר מודה שמסרו אין הנמסר נשבע ונוטל, מ"מ נראה מאחר דשמעיה הוא מוחזק נשבע ונוטל, כמו שכתב הרמב"ם פ"ח מהלכות חובל ומזיק +הלכה ז. בהוצאות קודמות רשום פה פ"ה במקום פ"ח.+ ואע"ג דהרא"ש כתב +בהוצאות קודמות רשום פה בסוגריים סוף פרק הכונס אבל המעיין שם לא ימצא דבר זה, אלא ברא"ש פ' כיצד הרגל סימן ב' בענין תיקו דצרורות, וז"ל: ומיהו תימא כיון דספיקא דדינא הוא מאי מהניא תפיסה כיון דלא איפשיט הבעיא אוקי ממונא בחזקת מריה ושלא כדין תפס, וכן נוטה דעת רבינו יצחק בעל התוס' ז"ל בפ"ב דכתובות+ דכל ספיקא דדינא לא מהני ביה תפיסה וכאן ג"כ הוא ספיקא דדינא דנשאר בתיקו אם עשו תקנת נגזל במסור וכמו שכתב הטור סי' שפ"ח +בח"מ+, מ"מ נראה דכאן אין מוציאין נגד דעת הרמב"ם. דהא הנ"י פ"ק דמציעא כתב כדברי הרמב"ם. +ברי"ף ג, א, ושם מאריך בדיני ספיקא דממונא ובעמוד ב' מסיים: אמר המחבר כללא דספיקא דממונא. בספיקא דממונא יש ב' מינין וכו'. ואז מפרט הנ"י תנאים מתי מהניא תפיסה ומתי לא מהני, וז"ל: ובכל הני גווני דאמרינן דלא מהניא תפיסה ה"מ בספיקא דממונא שדינן לנתבע לקולא דאיכא למימר אוקי ממונא אחזקת מריה, אבל תיקו שדינו שיחלוקו שאין א' מהם מוחזק יותר מחבירו אם תפס אחד מהם אין מוציאין מידו.+ וכן המרדכי פרק ב' דכתובות +סי' קמד+ והגהות מרדכי דב"ק +סוף סימן רח בהוצאות הקודמות מסומן בטעות דב"מ+, וכן נראה מסקנת מהרא"י בת"ה סי' שכ"א ומהרי"ק שורש קס"א +ענפים א, ב.+ גם מה שקובלת עליו שהזיק את בנה שעיקל מעותיו אינה בעל דברים דידיה, אם הזיק את בנה יקבול עליו. אף שאינו נראה היזק כ"כ שעיקל מעותיו ח' ימים, גם שהוא מתרץ יפה שעשה זה לירד לדין ישראל. אף כי רחמנא לבא בעי +מסכת סנהדרין דף קו, ע"ב+ יודע אם לעקל אם לעקלקלות +עי' סי' יא הע' ט"ז+, מ"מ אינו מתחייב בדין זה כי זהו מעשים בכל יום שמעקלים מעות על דין ישראל.
ועל הטענה האחרונה שעברה חוק בטיפליץ והלכה בעש"כ ועברה ההתראות, נראה דהרעה לעשות מאוד וראויה לעונש שעברה על מה ששיעבדה את עצמה בח"ח ובש"ד +ר"ת: בחרם חמור ובשבועה דאורייתא.+ אמנם לענין דינא נגד שמעיה נראה דלא אבדה משום זה זכותה, ואע"ג דהתראה שהביאה מק"ק פוזנא אינה כלום, ואדרבא היא (נגדו) [נגדה] דהרי פרט התראה שהראתה לפנינו היא אחר הפרט שעברה על מה שנתקשרה. ואדרבא מזה נראה שפשעה בזופלצי"ר +עי' הערה ק"ס+ שעשתה והזיקה בו שמעיה הנ"ל כאשר לקחה התראה באחרונה ולא עשתה כן בראשונה. מ"מ לענין דינא נראה דלא אבדה משום זה זכיותיה, חדא דהא לאחר ההתראה השלישית שעשה לה הר"ר זעליקמאן חזרה בה והתירה מה שאסרה ע"י עש"כ. ואע"ג דעברה ב' התראות הראשונות, מדעשה לה השלישית והשגיחה בה נראה דויתר לה הר"ז על הראשונות, והוא היה לו כח באלה כמו שמשמע משטר פשרותו. ועוד ששיעבוד זה הוא דין אסמכתא, ואין להאריך בדבר מאחר שאין נפקותא בדבר. וזהו גם הטעם שלא אבדה זכיותיה בפראג על מה שעכבה טענותיה יום או יומים, דודאי לא היתה כוונתה על כך מתחילה לאבד משום זה זכיותיה, והוי אסמכתא גמורה דלא קניא וזה פשוט. ותו, כי איני רואה בשום כתב ששעבדה עצמה באיבוד זכיותיה, כי בשטר הראשון שעשו ביניהם הר"ז והירץ לא שעבדה עצמה רק על דברים המוזכרים באותו שטר, ואותן הדברים כבר נתקיימו כולן. ובשטר שעשה ביניהם ר"ז לא שעבדה עצמה איבוד זכיות כלל רק בקנס חמשים טאליר לצדקה ובח"ח ובש"ד, ואם עברה יתבעו הגבאים דק"ק פראג הקנס והדיינים יתבעו הנידוי, ואין לנו עסק בזה.
וע"ד המשכונות ששמעיה נאמן לישבע על מה שתחת ידו ולומר שהפשר לא נעשה על זה. ועוד, דהרי אנו לא חייבנו מרת מירל מחמת שום פשרה רק מה שנתחייבה לו בברור, דהיינו אותן אלף טאליר שהודית היא עם בעלה לפני המשפט, גם כי לא נזכרו המשכונות בשטר פשרה. ולכן שמעיה אין צריך לפשרה מן הכ"ה טאליר של מרדכי צמח, מאחר שלא נזכרו בפשרה. גם מטעמים הנ"ל שהודית לו באלף טאליר +שהודית לו באלף טאליר בסוגריים ובאותיות רש"י בדפוס א+ ועוד מ"א טאליר לפני השמשים, ועוד דהיזקות שעשתה לו ע"י הזופלצי"ר +עי' הערה ק"ס+ האחרונה ע"פ שומת דייני ק"ק פראג, הרי כל אלו החיובות הם בלא המשכונות ולכן צריכה לפדות משכונותיה. אמנם בדין ההוצאות ושכירות שטוען שמעיה מה שטוען שהלוה לה אח"כ, הוא נאמן בשבועתו כל זמן שהוא מוחזק. וכבר נתבאר לעיל עד היכן הוא מוחזק לדעתי, דהיינו עד כל המעות המונחים בידו גם חצי המעות המונחים ביד שליש. ועל מה שאין זה מספיק היא נאמנת בשבועתה.
אמנם ההוצאות ושכר טרחו יש לבררו מהא דאמרי' פרק חזקת הבתים +ב"ב מב, ב+: שותף כיורד ברשות דמי ונוטל בשדה שאינה עשויה ליטע כעשויה ליטע וכו'. וכן כתב הרמב"ם פ"י מהלכות גזילה ואבידה +הלכה ז+ דידו על העליונה, אם השבח יתר על ההוצאה וכו'. וכן כתב הטור +ח"מ סי' קעח+ וזה לשונו: שותף שנכנס לשדה המשותפת ועבדה חשוב כיורד ברשות ונוטל כדין אריסי העיר אפילו בקמה העומדת לקצור, אפילו בשדה שאינה עשויה ליטע. ונראה דה"ה אם משתדל בלא רשות בדבר המטלטל המשותף עכ"ל. וא"כ בנדון זה, שהיה לשמעיה חלק בשטר שהיה ממושכן בידו והוציא עליו הוצאות, א"כ היה שותף בדבר שמין לו כשאר אריסי העיר. ואפי' לפי דברי נמוקי יוסף +ברי"ף כג ריש ע"א בשם הרא"ה והרנב"ר ז"ל+, שכתב פרק חזקת הבתים דלא הוי כיורד ברשות לגמרי, דאינו נוטל הוצאה אלא כשיעור שבחא, וכן נראה מדברי מוהר"ם פרק הגוזל בתרא +ב"ק פ"י סי' קסז+ בתשובה שהיה ראובן ושמעון שותפים במשכון וכו'. מ"מ הכא נוטל הוצאותיו שהוציא על המשפט, לפי דבריו שטען שאילו לא הוציא היה המשפט נפסד, וכל אותן הוצאות שהוציא שלא להפסיד המשפט צריכה לשלם. ואפי' לא היה שותף בזה והוציא הוצאות על נכסי חבירו חייב לשלם מה שהוציא, כמו בשדה העומדת ליטע דשמין כמה אדם רוצה ליתן וכו', וכמ"ש המגיד משנה +פ"י מהלכות גזילה ואבדה הלכה ה+ שכן דעת הרמב"ם והרשב"א והרמב"ן ושכן עיקר. ואפילו לדברי הרא"ש +ב"מ פ"ח סי' כב וכג וע"ש בפלפולא חריפתא אות ב+ ונ"י והאחרונים דלא ס"ל הכי. +כן מביא רבינו דעת הנ"י בד"מ טור ח"מ סי' שעה אות א. אמנם בהגהות וחדושי מהרל"ח אות א הקשה עליו שאין הדבר כן, וז"ל: לא מצאתי כן בנ"י וז"ל שם ומיהו בשדה העשויה ליטע אין שומעין לו דמסתמא ה"ל כמאן דגדר ומנטר לה כן דעת הרמב"ן והסכימו עמו האחרונים עכ"ל. הרי להדיא דכתב בשם האחרונים היפך דעת הרא"ש. אמנם כתב כן גבי חורבה העשויה לבנות וכתב שזהו החילוק שיש בין בית לשדה דבשדה העשויה ליטע אין שומעין לו ע"ש וצ"ע וע"ש ברי"ף נח ע"א שבסוף דברי הנ"י יש כוכב ולמטה הגהה זו: והאשר"י כתב דאפי' בעשוי ליטע שומעין לו וכ"כ בחו"מ שע"ה גם בשם הרמ"ה כן. מהר"ם. ודברי רבינו בד' הנ"י צ"ע.+ מ"מ בנדון דידן דודאי הוה ניחא לה במה שעשה שלא אבדה המשפט שמין לה ומשלמת מה שנהנית. וכ"כ בתשובת בר ששת סי' תקט"ו, דדוקא שדה דיש שזורעין אותה ולכן יוכל למימר לא ניחא ליה, אבל בדבר שניחא ליה כמו כרם ודאי שמין וכו'. +וז"ל הריב"ש: אבל בעובד כרמו של חברו כגון עובד וזומר ומנכש ויתר עבודות הצריכות לה אין לך כרם שאינה עשוי לזה והוה ליה כשדה העשויה ליטע ושמין לו כשאר שתלי העיר, והרי זה כאותה שכתב הרמב"ם ז"ל בשם הגאונים ז"ל פרק עשירי מהלכות גזלה ואבדה. הריב"ש מביא את דברי הרמב"ם שהם שם הלכה ו.+ ועוד יש להביא ראיה מהא דאמרינן פ' הגוזל ומאכיל +ב"ק קטו ע"ב במשנה דין זה דאם לא היו הבעלים שם אינו בפירוש בגמרא, אלא מובא במפרשים עיין רא"ש ב"מ פ"ב סי' כח, מרדכי ב"ק פ"ו סי' נז, טור ח"מ סי' רסד ובד"מ אות ג+ לענין שטף הנהר את חמורו ושל חבירו והניח את שלו והציל את [של] חבירו, אם לא היו הבעלים שם דלא הי' יכול להתנות שצריך לשלם לו את שלו. וה"ה כאן דצריך לשלם לו כל מה שהוציא או הפסיד לפי שומת ב"ד, בשעה שנסע לויטנבורג מחמת המשפט, גם מה שלקח אביגדור בעלה על סוסיו לצורך המשפט. וכ"ש לפי מ"ש הר"ן פרק שני דייני גזירות +כתובות פי"ג, ברי"ף סג, א+, דהעושה טובה לחבירו אין אומרים שבמתנה עשה לו אלא צריך לשלם לו שכרו.
מיהו דוקא אותן הוצאות שהועיל לה בהן שאם לא הוציאם היה המשפט נפסד, כגון ההוצאה שהוצרך להוציא כשנסע לויטנברג וכן שהוליך בעלה שהיה לו הכח למקום המשפט. אבל מה שנסע הוא בראשונה והוצרך לחזור לאחוריו מזה פטורה, דהו"ל כירד להציל ולא הציל דאין לו רק שכרו הראוי לו. ואין להקשות מהא דנמצא בשם ר"י מפריש +בכל ההוצאות כתוב פה בשם ר"י מפורש, ועיין בהגהה הבאה+ בהג"ה אלפס, על מי שרוצה להציל ספריו והציל ג"כ ספרי חבירו וצריך להוציא ממון מפני ההצלה שמא אין צריך ליתן אפילו שכר טרחו, דהא הכא נתכוין להציל את שלו ומשמיא הוא דרחימו על חבירו כו'. +רבינו מביא דין זה בד"מ טור ח"מ סי' רסד אות ב בשם הגהת מרדכי החדשים פרק הגוזל דף נ ע"ב - עכ"ל ר"י מפרי"ש. חפשתי בהגהות מרדכי ובמרדכי שם ולא מצאתי דין זה. אמנם בשלטי הגבורים אות ב על המרדכי ב"ק פ"י סי' קסב מביא תשובה זו. ואולי מפני שס' שלטי הגבורים נדפס בעיקרו על הרי"ף כתב רבנו פה שהגהתו היא על האלפס. ועי' לקמן בסי' פח הערה מ"ב וגם סי' פט הערה מ"ב וגם ממה שכתב רבינו בד"מ הגהת מרדכי החדשים משמע שכוונתו לשלטי הגבורים שנוסף אח"כ כהגהות על המרדכי. ועיין בספר ברכי יוסף לחיד"א או"ח סי' תרעו: וק"ק על ארחות חיים והביאו השה"ג סביב המרדכי.+ נראה דהיינו דוקא דלא הוצרך להרבות הוצאות בשביל חבירו, אבל אם הוצרך להרבות ודאי נוטל מה שהוציא, וכן משמע מתשובת מהר"ם פדו"א סי' ס"ג. והכא הוצרך להרבות שכר, דהא ודאי היה יכול למשכן הכתב בעד מה שהלוה עליו או הבעל דבר עצמו היה נותן לו את שלו, א"כ ההוצאה היתה ג"כ בשבילה. ועוד דכבר נתבאר דשותף הוי כיורד ברשות ואית ליה שיעור שבחא. ועוד, דהתם לא קאמר אלא במקום דאיכא למימר משמיא הוא דרחימו עליה, דהיינו דלא נתכוין מעיקרא רק על שלו וניצל חבירו עמו +בד"מ הנ"ל נותן גם תירוץ זה, וז"ל שם: ועוד נ"ל דוקא שירד תחלה להציל שלו אלא שהציל גם של חברו עמו אבל אם ירד תחלה על דעת שניהם חייב ליתן שכרו דמאי חזית דאזיל בתר דידיה ולא בתר חבריה ומאחר שהציל הוי כאילו הציל חמור חבירו דחייב לתת לו שכרו כנ"ל.+ אבל בנדון דידן דאי אפשר להציל זה בלא זה ודאי ההוצאה לאמצע, כדאמרינן +ב"ק קטז, ב+: שיירא שהולכת במדבר ועמד עליה גייס והציל הציל לאמצע, ובודאי נוטל הוצאתו בראשונה. וכן שומר שכר שהציל ברועים ובמקלות דנוטל ההוצאה מבעלים כמו שפסק הרא"ש במציעא +פ"ז סי' טו ובהגה שם מוסיף שגם ש"ח אם הקדים בשכר חוזר וגובה מבעל הבית+ אע"ג דהציל את שלו, דאל"כ נלקה מד"ה שהוא יתן ההוצאה ויציל את של חבירו וכל זה פשוט. כ"ש לפי מה שטוען הוא שנתנה לו כח בלייפסק שאם לא תבא יהא לו כח לשפוט המשפט, אז הוי שלוחה בדבר המשפט ונשבע ונוטל מה שהוציא כמ"ש מהרי"ק בתשובותיו סי' יו"ד +ענף יב.+ ולכן אם נראה מן העש"כ שנתנה לו כח לפניהם אז הוא ודאי כשלוחה ונשבע כמה הוציא ונוטל, וכ"ש אם יש לו עד על זה מר' זעליקמאן.
אמנם צריך דקדוק שהיא טוענת שלא הוצרכה לזה מאחר שנחמן היה שם עם כחה, גם היו לה מליצים ששמרו המשפט ושלא הועיל לה בזה שום דבר. ופשיטא שעל מה שהוא מוחזק הוא נאמן בשבועה, ומה שאינו מוחזק צריכה היא לישבע על כל פנים שנתנה כח לנחמן ושלא הועיל לה בהוצאותיו כלום. וזו אינה יכולה לישבע כי לא היתה שם, ואולי נחמן לא עשה שליחותה וכן המליצים. ולכן היורד נשבע כמה הוציא ונוטל, דמאחר שירד ברשות נשבע ונוטל כמו שפסק הרמב"ם פ"י דהלכות גזילה ואבידה +הלכה י וע' ג"כ הלכות שכירות פ"ג הלכה ז+ לענין היורד לתוך שדה חבירו ברשות, וכמ"ש רבי חננאל והוא במרדכי פרק האשה שנפלו +כתובות פ"ח סי' רט+ דכל האי ידע והאי לא ידע נשבע האי דידע ושקיל, וה"מ בעושה ברשות. ואם נחמן מעיד שהיה שם בכחה ושלא הוצרך שמעיה להוציא כלום לצרכה נראה דפטורה היא אף מן השבועה, דהרי יש לה עד אחר הפוטרה מן השבועה. מיהו נראה דכל זה לא איירי אלא בדידעינן שהועיל לחבירו כגון ששבח קרקע שלו, אבל אם לא ידוע שהועיל אינו נאמן לומר שירד ברשות או שהועיל לו דדילמא משקר בכולו. דאל"כ לא שבקת חיי לכל בריה דכל אחד יאמר שירד ברשות ושהוציא הוצאות וכו'. וכן כתב המרדכי בהדיא פרק האשה שנפלו +הנ"ל, ועי' ג"כ שם דף פ ע"א תוס' ד"ה ישבע+, שאמרו שם המוציא הוצאות על נכסי אשתו נשבע ונוטל, ומשמע שם דאם האשה מכחשתו אינו נשבע ונוטל. כ"ש במקום שאומרת דלמא לא הוציא כלום ומשקר בכולו, והוי דומיא דאמר איני יודע אם אני חייב לך דפטור מלשלם. על כן נראה דעל שמעיה להביא ראיה על זה דהוציא הוצאות עליה ועל משפטה, ובלא זה נראה דאינו נאמן כלל. ומיהו אם מברר זה ע"י עש"כ נ"ל דסגי בהכי, מאחר דכבר נתבאר לעיל דלא חיישינן דיעידו שקר. כ"ש אם יברר זה ע"י עדים אז נשבע כמה הוציא ונוטל. ואם לא יוכל לברר צריכה היא לקבל עליה בשבועה עם גלגול דברים אחרים שתשבע עליהם, שאינה יודעת שום דבר שהוציא לצרכה.
ומה שטוען עליה שנדרה לו מאה זהובים אדומים שישתדל לה הקומיסיא"ן, נראה דין זה פשוט מהא דאמרינן פרק הגוזל +ב"ק קטז, א+: טול דינר והעבירני אין לו אלא שכרו, היה צייד ואמר לו בטל ממצודתך והעבירני צריך ליתן לו כל שכרו. ולא מבעיא לדברי הרא"ש פ' מצות חליצה +יבמות פי"ב סי' טז+, דפירש הא דאין לו אלא שכרו היינו דוקא היכא ששואל דבר גדול במה שאין רגילים ליתן לו הרבה, אבל אם שואל בדבר שרגילים ליתן בו דבר גדול אינו יכול לומר משטה הייתי בך. וכך כתבו שם התוס' +שם /יבמות/ קו, א תוס' ד"ה אין לו אלא שכרו+ וכן הוא במרדכי פרק הגוזל +ב"ק פ"י סי' קעב וקעד+ ובהגה"ת מיימוני פי"ד דהלכות גזילה +באות ז שם מציין לתשובות בסוף סדר נזיקין סימן כב, עיין שם ועיין גם כן בפרק ט מהלכות שכירות אות ל+, דפשיטא שחייבת לשלם לו הכל מאחר שרגילים ליתן להשתדל הרבה, וכמו שפסק מטעם זה רבינו שמחה +מרדכי למסכת בבא קמא פ"י סי' קעב+ לשלם לענין שכר שדכנות כל מה שנדר לו. כ"ש לענין שתדלנות שהוא חמור יותר ורגילות ליתן בו יותר משדכנות, דאין הכל קרובים למלכות להשתדל. ולכן פשיטא חייבת אם נדרה לו אפילו לדברי מוהר"ם +שם /מרדכי למסכת ב"ק פ"י סי' קע"ב/+ דחולק לענין שכר שדכנות, וכוותיה כתב הרא"ש בתשובותיו כלל ק"ה סי' א'. מ"מ בנדון דידן צריכה לשלם לו מידי דהוה אצייד שבטל ממצודתו וכו' +ב"ק קטז, א+, דהא מי שנוסע והולך למרחקים מביתו אין לך מפסיד גדול מזה. וכ"ש למה שכתב הרשב"א בתשובותיו +עי' חלק ד סימן כ וחלק א סימן אלף נב והמיוחסות סימן ר"מ+ דאם הקדים לו שכרו אינו יכול להוציאו מידו, וכן הוא במרדכי פרק החולץ +מסכת יבמות פרק ה סימן כה.+ אבל בנדון דידן שהיה לו משכון בידו כהקדים לו שכרו דמי, וחייבת לו אם נדרה לו. ולכן דינו הוא בזה כמו בענין ההוצאה, שאם הוא עדיין מוחזק הוא ישבע שנדרה לו ונוטל, ואם לא יהיה מוחזק צריכה היא לישבע שלא נדרה לו בזה ופטורה בשבועתה.
ומה שטען שהלוה לבעלה כל מה שלא היה לצורך המשפט פשיטא שהיא פטורה, כ"ש במה שפרנס בעלה י"ח שבועות, דהא קי"ל כחנן +כתובות קז, ב; וכן פסק הרי"ף שם (ברי"ף סג, א), וע"ש בשלטי הגבורים אותיות א וב+ בעמד אחד ופירנס את האשה דהניח מעותיו על קרן הצבי. ואפי' אם לותה ואכלה שחייב לדעת הרא"ש פרק שני דייני גזירות +שם פי"ב סי' ה+, מ"מ אם בא הבעל נאמן לומר הנחתי לה מזונות, כ"ש שאין האשה חייבת לשלם בשביל בעלה. ואע"פ שהוא טוען שהיא מחוייבת לפצות את בעלה כבר נתבאר שאין אותה טענה כלום, דמ"מ הוא לאו בעל דברים דידה. אמנם אם ענין המשפט תלה בכך משום שהבעל היה לו הכח ולולי כך היה המשפט נפסד, דינו כדין ההוצאות כאשר נתבאר לעיל.
ומה שטוען שהוצרך לשלם בעדה שכירות הבית ושחדים שנדרה, נראה דפטורה אם לא צותה לו לשלם. דהוי כפורע חוב של חבירו דפטור כמ"ש הרי"ף פרק בתרא דכתובות +ברי"ף סג, ב+ ובנדרים פרק אין בין המודר +נדרים ברי"ף יא, ב מביא בסתמא דין המשנה דהמודר הנאה מחברו פורע לו חובו וע"ש בריטב"א שמביא דברי הירושלמי המובאים ברי"ף בכתובות הנ"ל+, וכן מסקנת המרדכי פרק הכונס +ב"ק פ"ו סי' נט+ ופרק הגוזל בתרא +שם פ"י סי' קנו.+ וכן דעת רש"י +בכתובות קח, א ד"ה חנן היא+ והרמב"ם פרק כ"ו מהלכות מלוה ולוה +הלכה ו וע"ש בהגהות מיימוניות אות ג ובתשובות סו"ס נזיקין סי' יז.+ ונראה דהכי קי"ל להלכתא, ולא כר"ת +בכתובות הנ"ל תוס' ד"ה הא מני ועי' בטור ח"מ סי' קכח שמביא שהרא"ש מסכים לר"ת אמנם ב"י שם מקשה עליו ומוכיח שאינו כן אבל הב"ח מקיים דברי הטור ומתרץ קושית הב"י+ דס"ל דחייב ודלא כמהרי"ו בתשובתו +סי' קסו+ דמשמע דס"ל כר"ת. אמנם אם שמעיה טוען שהוצרך לשלם בעדה משום שהיה בידו הכתב שלה ואדעתא דכתב אתא עליה ומשום זה הוצרך לפשר ולשלם לשופט מה שנדרה לו משום שחדים, נראה דחייבת, דזה לא מקרי פורע חוב של חבירו כמ"ש מהרי"ו +שם /סי' קס"ו/+ על אחד שפרע משום חבירו משום שהי' של חבירו בידו. וכזה כתב המרדכי בהגהות דב"ב +פ"ק סי' תרס+ על ראובן שבאו אנסים עליו ליקח משכונו של שמעון ולקחו משכון של ראובן, דיוכל לעכב משכון של שמעון בעד משכון שלו מאחר דאדעתא דידיה קאתו. ואפילו לדברי בית יוסף שכתב בחושן משפט סוף סימן קכ"ו +כן מביאו רבנו בד"מ בסי' קכו סוף אות ז אבל לא מצאתי דברי ב"י שם ואולי מתכוון רבנו שהוא מביא שם את דברי ב"י הנמצאים במקום אחר, אע"פ שהלשון אצלנו לא משמע כן ונ"ל שיש לתקן הלשון שכתבתי בחושן משפט+ תשובה זו דאין דברי תשובה זו נראים, י"ל היינו דוקא שלקחו משכון ראובן אבל אם נתן להם משכון שמעון פשיטא דפטור מאחר דמעיקרא אדעתא דשמעון אתו, כמו שכתבו המרדכי +ב"ק פ"י סי' קצג+ ואשר"י +ב"ק פ"י סי' כח+ ונ"י +ב"ק פ"י ברי"ף מד ריש ע"א+ בהדיא פרק הגוזל, כ"ש אם היתה חייבת לשופט מחמת שחדים והוצרך לשלם שחייבת. ולכן כל זמן ששמעיה מוחזק נאמן בשבועתו, ואם אינו מוחזק ויכול להראות שהוצרך לפרוע בעדה מכח שעכבוהו מחמת הכתב שלה שהיה בידו חייבת לשלם. ואם לא יוכל להביא ראיה על זו אינו נשבע ונוטל בזה מאחר שלא שלם ברשותה אף אם שילם בשבילה, מידי דהוה אכל פורע חוב של חבירו.
ומעתה אין להאריך בענין הכתבים ועדות שהניחו והאריכו מאחר שאין נפקותא בהן, אלא באותן שהעליתי על ספר כנ"ל. ובפרט בכתבי גלחות שהניחו זה על זה, דמי יודע מי כתבן מאחר שאין אחד מהן מקויים בהנפק, ואף כי אין נפקותא כ"כ בהן אלא כדרך שנתבאר לעיל. ומה שהיא טוענת על שמעיה שהגיד עדות על קהל פראג אין נפסל משום זה כדאמרינן פ' הגוזל +ב"ק קיג, ב בהוצאת ווארשא מסומן דף קסו ע"ב+: האי מאן דידע סהדותא על חבירו וכו' עד משמתינן ליה. וכתב שם המרדכי +שם פט סי' קיז ובהגהות מרדכי לפרק הגוזל קמא סי' ריב ועי' ב"י טור ח"מ סי' כח מביא הגהת מרדכי זו, ורבינו בד"מ אות ה מוסיף: וכ"כ שם דמ"ח ע"ב דאין עד חייב לשלם דיכול לומר אמת העדתי+ דוקא משמתינן אבל אינו חייב לשלם דיוכל לומר אמת העדתי, וכ"ש שאינו נפסל משום כך אף אם היה אמת, כ"ש שלא הראתה עדות על זה. ואף כי היא ראויה לעונש אם דברה עליו דברים שאינה יכולה לברר בזה ובשאר דברים, וכן במה שדיבר הוא עליה. מ"מ כבר כתבתי שאין דעתי לדון אלא בדברים הנוגעים בדיני ממונות, אבל העונשים שנתחייבו זה נגד זה אטיל על ב"ד שלהם שיענשו כל אחד לפי מה שעיוות +בהוצאת ווארשא כתוב פה: שיאות+ ביניהם. וכן שהלכו בערכאות ומסרו זה את זה לתפסו ושאר דברים שעשו זה לזה שלא כדת, מאחר שאינן נוגעים בדברי ריבות הממון גם אין עדות ברור עליהם בדבר זה, ולכן יניח דברים אלו על הב"ד שבק"ק פראג הממוצע לשניהם, דהיינו מהר"ר אייזיק ור"ז אשר קבלו טענותיהם, א"כ נראה דממוצעים הם לשניהם. וכן מצינו בתשובת מוהר"ם שהבאתי לעיל בענין בעל הסעודה שמסר את חבירו שהכו אותו, שלא פסק על העונשין. וכן במעשה רבי יואל ורבי אפרים פרק הגוזל, וכן מצינו בתשובת מהרי"ל סי' פ"ו. ואני אמשיך עצמי בזו אחר רבותינו ז"ל והוא מן הראוי, כי על העונשין אי אפשר לדון כ"כ כי אם בראות עיניו. אמנם נראה דמ"מ מרת מירל תבקש מחילה משמעיה כאשר פסק מהרי"ל בתשובותיו סי' פ"ו על כיוצא בזה, ואח"כ יבקש שמעיה מחילה מן מירל ג"כ, כדי שאחר שיקבלו עליהם הדין יהיה שלום מתווך ביניהם.
הכלל העולה מכל דבריהם הארוכים ומן הפסק הנראה לי ע"ז, כי שמעיה מוחזק בב' מאות שקבל בלייפני"ק, עוד י"ב מאות טאלי"ר, עוד ב' מאות שהלוו לו מן ה' מאות וחצי, עד שלא נשאר מונח רק ג' מאות וחצי. ואותו המונח ג"כ בחזקתו של שמעיה, והחצי השני הוא בחזקתה. גם כל המשכנות אשר הם ביד שמעיה הוא מוחזק בהן, ועל כל מה שבחזקתו הוא נאמן במה שטוען בשבועתו. ועל מה שהוא בחזקתה היא נאמנת בשבועתה. והנה שמעיה ישבע שבאותו אלף טאליר שכתבה לו בעש"כ אין בהן ריבית, רק היזקות שהוצרך ליתן לסוחרים. וכן על מאה טאליר הכתובים לפני שמשים דק"ק פראג ישבע שאין בהן ריבית, ואותן י"א מאות טאליר ינכה ממה שתחת ידו. עוד ישבע שמעיה שהיתה לו פשרה עם הדוכוס בעד החוב שהיה חייב לו שהניח לו על ה' מאות ריינש. ואח"כ תשלם החוב כל שנה מאה זהובים. ולאחר שנשבע על זה יוכל לטעון על המותר שתחת ידו, שהזיקה אותו ע"י הזופלצי"ר שלה האחרונה שכתב הדוכוס כל המעות לפניו. ואם ישומו ב"ד שאין הנזק מגיע כ"כ שיחזיק מה שתחת ידו ובחזקתו, ישבע שנדרה לו מאה זהובים אדומים בשביל שישתדל לה הקומיסיאן. גם יוכל לישבע על הוצאות שהוצרך להוציא מחמת המשפט, גם מה שהוציא לבונם ולהר"ז שבאו על ימים המוגבלים והיא לא באתה, גם שהוליך בעלה על סוסיו לוויטנבור"ג. אך ממה שהלוה לבעלה פטורה, אם לא שהוצרך לעשות ג"כ לצורך המשפט ואז ישבע ג"כ ע"ז. אמנם מה שהוצדך /שהוצרך/ לפרוע בשבילו לא יוכל לחשוב, אם לא שהוצרך לפרוע בשביל שעכבוהו מחמת שהיה הכתב שלה בידו. כל הנ"ל יוכל לחשוב ולישבע על כולו או על מקצתו כדי להחזיק מה שהוא בחזקתו. והשליש שמונח תחת ידו אלו הג' מאות, יתן חצייתן החצי לשמעיה והחצי למירל. ושמעיה פטור מב' מאות שקבל בהלואה, גם מכל מה שקיבל כבר לאחר שנשבע כנ"ל. ואם לא יגיע מה שתחת ידי שמעיה ובחזקתו לסך היזקותיו ע"י זופלצי"ר או מה שהוציא כנ"ל, אזי מירל תשבע על מה שכופרת מדברים הנ"ל כדי לפטור עצמה משמעיה ולא תצטרך לשלם לו המותר.
וכדי שלא לבוא לידי שבועת שוא, יראו הדיינים דק"ק פראג שלא ישבעו להכחיש זה את זה אם הוא באפשרות. וכל אחד ישבע על מקצת דברים והאחר על הדברים האחרים, כדי להחזיק כל אחד מה שהוא בחזקתו. ואם אי אפשר יכול אחד מהן לישבע להכחיש חבירו ולהחזיק מה שהוא בחזקתו. ודוקא בדברים הנ"ל, אבל מה שגרמו זה לזה היזקות בדברים אחרים, הן מחמת התפיסה שהיה שמעיה תפוס או שאר היזקות שהגיע לו בגרמותא, וכן ההיזקות שהגיע מחמת שלא הראה כתבה למשפט, פטור עליהם ואין יכולים לטעון מזה אפי' להחזיק מה שתחת ידיהם. ושמעיה פטור מלפטור מרדכי כהן מחמת הכ"ה טאליר שתבעתה אותו מאחר שאינו מוזכר בפשרה.
כל זה הדין הנראה אם כן הוא שהר"ר זעליקמאן ובונם נוגעים בעדות והם ערבים בעד שמעיה כאשר העיד בונם בעצמו. אמנם אם יוכל שמעיה לברר שהם מסולקים מן הערבות או שיוכל להבטיחן בבטחון גמור שלא יהיה להם שום נזק מזו הערבות ושהוא יפטרם מן הערבות, אזי נאמנים על כל מה שהעידו ובלבד שיחזרו ויעידו לאחר שנסתלקו. וכן כתב הריב"ש +סימן קח+, ובית יוסף בשם ר' מנחם הארוך +נזכר בספר היוחסין מאמר ה' שנפטר בשנת קפ"ה+ לענין אם העיד עדות שלא בפניו, דיכול אח"כ לחזור ולהעיד בפניו. +בח"מ סימן כח מביא הב"י את דברי ר' מנחם הארוך, אבל אין הריב"ש מביאו. וז"ל הב"י: כתב ה"ר מנחם הארוך בתשובה עדים שנתקבלה עדותן שלא בפני בעל דין אפילו השביעום ב"ד חוזרין ומקבלין עדותן ואם כיוונו עדותן עם הראשונה עדותן קיימת. אחר דברי ר' מנחם הארוך מביא הב"י את תשובת הריב"ש הנ"ל שג"כ אומר שיחזרו העדים ויעידו בפני בעל דין.+ דהיינו ששמע מפי היועצים שהיה לשמעיה פשרה גמורה עם הדוכוס דהיינו חמש מאות ריינש והמותר כל שנה, ושע"י זופלציר של מירל חזר בו הדוכוס. ולכן צריכה לשלם מכיסה לשמעיה כל היזקותיו שהגיעו לו מזה. וב"ד דק"ק פראג ישומו היזקו ע"י זה, וכזה צריכה היא לשלם לו. ואז שמעיה אינו צריך לישבע על כל הדברים הנ"ל, רק שבאותן י"א מאות טאליר אשר חייבת לו אין בהן ריבית. ואח"כ ישומו ההיזק מזופליצר /מזופלציר/ אם הוא יותר ממה שנותר תחת ידו על הי"א מאות טאליר, אזי צריכה לשלם מכיסה. ועל דברים האחרים תשבע היא על כולן או תשלם לו, חוץ מאותן הוצאות שהוצרך להוציא על שני ימים הראשונים שגבלו ולא באתה, שהעידו על זה ר"ז ובונם. ולכן גם אותן הוצאות צריכה לשלם אם ר"ז ובונם אינם נוגעים בעדות כנ"ל. ואם הוא פחות ממה שתחת ידה ישבע שמעיה על דברים אחרים הנ"ל, כדי להחזיק מה שתחת ידה והיא תשבע על האחרים. ומרת מירל תבקש מחילה משמעיה ואח"כ גם הוא ממנה, כדי ששלום יהיה מתווך ביניהם. והעונשים שראויים שניהם לעונש על שהלכו בעש"כ, ושעברה מירל על הכתב שעשו באחרונה ביניהם, ועברה על ההתראה של ר"ז הפשרן שביניהם, הכל יהיה כאשר ישימו עליהם דייני פראג +עיין סימן מה הערה י"ג.+ ובזה שלום על דייני ישראל ומקבלים דבריהם. נאום משה איסרלש מקראקא אשר משיב מפני הכבוד שלא להשיב פניכם ריקם, ותליתם עיניכם בי לדון בדבר זה ולכן לא רציתי לסרב וכתבתי הנ"ל, ושלום תניינות.
@שו"ת הרמ"א סימן פז
אשר שאלתם ע"ד ספק הבכור אשר נולד כאשר קנה פרה מן הכותית ונתן לה המעות ולא משכה רק הניחה אצל הכותית, ותשמור לו הפרה ולרעות אותה עם שאר פרותיה. ואח"כ נגנבה הפרה ונתרצית הכותית לשלם לו הפרה ולהחזיר לו מעותיו. ושאר הכותים היו אומרים שמדינא אינה חייבת לו לשלם רק החצי, והחצי יפסיד הישראל. ואח"כ הוכר הגנב ושלחה הכותית אל הישראל שיבוא ויקח פרתו ויפדה אותה ממקום שמשכנה הגנב, ובעוד שהלך שם הישראל ילדה הפרה זכר, ונסתפקת אם הוי בכור.
נראה דודאי אם חלבה הפרה תחילה קודם ולד זה דפשיטא דאין זה בכור כמ"ש מהרא"י סי' ק"ל +בפסקים וכתבים של מהרא"י ועיין על מהרא"י לעיל סי' יב הערה מ"ב+, דאי איכא שום צד היתר אצל חולבת יש לסמוך עליו ולהתירה בזמן הזה. אלא אפילו לא היתה חולבת מ"מ שרי, חדא דקי"ל כר"ת דס"ל דגבי כותי אינו קונה רק משיכה וכמו שכתבו התוספות +ב"מ מח א וב תוספות ד"ה נתנה לסיטון מעל+ והרא"ש +שם פ"ד סי' ח+ והמרדכי פרק הזהב +שם פ"ד סי' שא ומביא שם שכן פסק רב האי גאון.+ וכן דעת הפוסקים דמעות בישראל קונה, וא"כ לכותי קונה במשיכה כדמוכח התם בתוספות ובאשר"י, וכן כתבו התוס' בהדיא +ע"ז עא, א תוס' ד"ה רב אשי.+ וכתבו שם, וא"כ המקנה בהמה לכותי כדי לפוטרה מן הבכורה צריך שימשכנה הכותי ובכך סגי בלא כסף. ואע"ג דכתבו שם מיהו רש"י פי' דמשיכה אינה קונה בכותי רק מעות כו', עד והרוצה לחוש לדברי רש"י ולדברי ר"ת המקנה בהמה לכותי לפוטרה מן הבכורה צריך שיתן הכותי כסף וגם משיכה וכו', וכן כתב הרא"ש ריש בכורות +סו"ס ב+, היינו דוקא לכתחילה כדמוכח מלשון התוס' דכתבו תחילה כדברי ר"ת וכתבו אח"כ הרוצה לחוש לדברי רש"י ור"ת. ש"מ דברצון העושה תליא מילתא אבל מדינא ודאי קי"ל כר"ת מדפסקו כל הפוסקים דמעות קונה בישראל ממילא גבי כותי משיכה. דאין לומר דגבי כותי קונה תרווייהו, כדמוכח בדברי הר"ת הנ"ל שהאריכו בזה.
ומעתה בנדון דידן שלא משך הפרה פשיטא דפרה עדין ברשות כותי עומדת ופטורה מן הבכורה, דאין חילוק בין אם כותי קנה מישראל או ישראל מכותי דבשניהם דינן במשיכה לר"ת ובמעות לרש"י, ומאחר דקי"ל כר"ת פשיטא דלא קנה. וא"ל דאע"ג דמד"ת אין מעות קונות מ"מ לא גריעי מעות מסיטומתא +בהוצאות קודמות כתוב בטעות מסימטא+ דקניא מדרבנן כדאי' פרק איזהו נשך +ב"מ עד, א+, דזה אינו. חדא, דודאי כל זמן שלא משך הישראל הפרה היה הכותי יכול לחזור בו, דיד בעל המעות על העליונה לפי מנהג המקום שנקנה שם הפרה. זו לפי הנראה, ועוד דא"כ דלא קנה ישראל רק מדרבנן מכח המנהג, א"כ מה שאמר לו הכותי לשלם נמי הוי קנין לכותי מכח מנהג שאמרו שאר הכותים שצריכה לשלם החצי, א"כ החצי שלה משעת גניבה והוי שותפות הכותי דפוטר בבכורה. ועוד נראה דאף אם נאמר דקנה ישראל במסירת המעות, מ"מ מאחר שנגנבה אח"כ ואמרה הכותית הריני משלם נקנה הפרה לכותית בכל מקום שהיא, כדאמרינן ר"פ המפקיד +שם לג, ב ולד, א+: המפקיד אצל חבירו בהמה או כלים ונגנבו או שאבדו שילם ולא רצה לישבע, שהרי אמרו שומר חנם נשבע ויוצא נמצא הגנב משלם תשלומי כפל כו'. ואמרי' התם מתקיף לה רמי בר חמא והא אין אדם מקנה דבשלב"ל ה"מ כגון פירות דקל וכו', עד אמר רבא נעשה כאומר לו כשתגנב ותרצה ותשלמני הרי פרתי קנויה לך מעכשיו וכו'. עד אמר רב פפא שומר חנם שאמר הריני משלם מקנה ליה כפילא וכו', שואל עד דמשלם. אמר רב זביד הכי אמר אביי שואל עד דמשלם, מ"ט הואיל וכל הנאה שלו בדיבורא לא מקני ליה כפילא. א"כ שמעינן דאם אמר הריני משלם נעשה כאומר הרי פרתי קנויה לך מעכשיו וא"כ ה"ה לענין בכורה, וכמ"ש מהר"א +הוא מהרא"י בעל תרומת הדשן הנ"ל+ ז"ל בפסקיו סי' ק"ל בכיוצא בזה. גם מתוס' דהתם +שם /ב"מ/ לד, א תוס' ד"ה אי נמי+ יש להוכיח דאין לחלק בין איסור לממון בכה"ג, דהרי הקשו שם מענין קידושין לממון. ואע"ג דהתם אמרינן דדוקא שבחא דאתא מעלמא אקני ליה, שבחא דאתא מגופה לא אקני ליה והלכך לא קני גיזה וולדותיה, נ"ל דמ"מ לענין בכורה דהוי טובה למקנה פשיטא דמקנה לה גופה. דהא עדיפא אומדן דעת זה מהא דאמדינן דעתיה דמקני ליה כפילא כדאיתא התם. ומהאי טעמא נמי אין לחלק ולומר דדוקא גבי שומר חנם ושומר שכר מקני ליה כפילא דהוי מצו למפטר נפשייהו, אבל לא לשואל מאחר דלא מצי למפטר נפשיה כדאיתא התם. די"ל דוקא במה דלא ניחא ליה להקנות, אבל במה דניחא ליה להקנות פשיטא דמקנה ליה יותר מכפילא. ולכן נ"ל דברי ר"ת לסמוך עליו ולומר דדוקא משיכה קונה, כדי לפטור ולד זה מן הבכורה. וכ"ש אם נולד זכר זה בבית גנב או בבית שמשכן דודאי היה ולדה בחזקת הגנב והקונה, דהוי התם שנוי רשות ושינוי השם ולכן פטירי. ואין להאריך עכשיו בזה. כן נ"ל משה איסרלש מקראקא.
@שו"ת הרמ"א סימן פח
ששאלתם על דברי ריב שהיה בין ראובן ושמעון, ונתגלגל הדבר בדברי ריבם עד שכבו הנר שהיה בחצר בית הכנסת בעמדם שם לפני הדיינים. וצווח שמעון על ראובן שהכהו באישון, ולמחרת הלך ומסר הדבר לפני שופט העיר. ונתן לכתוב בפנקס המבצר על ראובן שהכהו והראה לשופט חבורה ופצע ואמר שראובן חבל בו, ועמד כך הדבר עד בא שר העיר למתא. +בהוצאת ווארשא יש פה כוכב ולמטה באה הערה זו: שר העיר הוא אדון העיר אשר לו אחוזת העיר, ולו היה כח ע"פ חוקי המדינה להתערב בדברי ריבות שבין איש לחבירו, וכל מה שעשה היה הכל מעשה אנס כמנהג הריטער במאות שעברו, עד שגברה עליהם יד המלכות וזרוע רמה שברה.+ והלך שמעון בפרהסיא ומסר הדבר לשר ואמר שראובן נתחייב להשר כל כך זהו' כמנין הרעפים אשר על בהכ"נ, כי כן החוק לקנוס מי שמכה חבירו בבית הכנסת. וראובן השיב לפני השר שאין הדבר כן ושלא הכה מעולם לשמעון, ואם הראה חבורה או פצע לא מאתו היתה לו זאת, וגם ששמעון לא יברר עליו שהכהו. והשר שאל לדיינים אם אמת הדבר שראו שהכהו, והעידו מה שראו כפי המוזכר לעיל. ופסק השר כפי דיניהם ששמעון ישבע על פצע שלו ושראובן הכהו כן, ואחר כן ידע מה יעשה לראובן. והנה שמעון נחפז ללכת לישבע, וראובן התרה בו לפני קהל ועדה שאל ימסרו בידי כותים לישבע ולגרום עם השר שיקנסו בממונו, אך ירד עמו לדין ישראל וככל אשר ישימו עליו דייני ישראל יעשה. ואמר עוד ראובן לשמעון שאף הוא רוצה להשתדל שהשר יתן הדבר על דייני ישראל, כמו שכבר צוה להם שופט העיר שיתפשרו לפני דייני ישראל. ושמעון פנה עורף ולא אבה שמוע ואמר שאינו רוצה לילך אל דייני ישראל, אלא אלך לפני השר אם לא יעשה לי ראובן רצוני. והנה כל אלו הדברים גלויים וברורים שכך נעשה המעשה, ששאלתם מה דין שמעון אם יש לו דין מסור ביד אנס או לאו, ומה דין העדים שהעידו על ראובן לפני השר.
תשובה, הדבר פשוט ששמעון יש לו דין מסור ביד אנס, דהואיל והתרה בו ראובן שיציית לו דין בפני דייני ישראל ואל ימסרנו והוא השיב אלך ואמסור, לא עדיף מהאי דאמרינן פרק הגוזל בתרא +ב"ק קיז, א+: ההוא גברא דהוי בעי מחוי אתיבנא דחבריה, אתא לקמיה דרב א"ל לא תחוי ולא תחוי א"ל מחוינא ומחוינא, יתיב רב כהנא קמיה דרב שמטיה לקועיה מיניה, עכ"ל הגמרא. והלא הדברים קל וחומר, דמה התם שלא בעי לאחויי רק אתיבנא דחבריא שהוא דבר קל אפ"ה ענשו רב כהנא על שהעיז פניו בפרהסיא לומר מחוינא, כ"ש כאן שרצה למסור שמעון לראובן בעד כל אשר לו שיש לו דין מסור ביד אנס. ואין לחלק ולומר דלא מקרי מסור אלא כשמסרו בלא דין אלא מתכוין להזיקו, אבל כאן יכול שמעון להשמט ולומר לא כוונתי להזיק אלא לתבוע דין שלי. ואע"ג דאסור לדון בפני ערכאות של כותים וכל הדן לפניהם הוי כמרים יד בתורת משה כדאיתא בגיטין פרק המגרש +גיטין פח, ב+, מ"מ אם עבר ועשאו דלמא אין לו דין מסור. ולכאורה זה דעת המרדכי פ' הגוזל בתרא +בבא קמא פרק י סימן קצג+ גבי ההוא שותא דהוי מנצו עלייהו בי תרי האי אמר דידי הוא והאי אמר דידי הוא קם חד מינייהו ומסרה לפרהנגא דמלכא, אמר אביי יכול לומר אנא כי מסרי דידי מסרי. א"ל רבא וכל כמיניה, אלא אמר רבא משמתינן ליה עד דמייתי ליה וקאי בדינא, עכ"ל הגמרא +שם /בבא קמא/ קיז, א.+ וכתב שם המרדכי, וז"ל: פסק הר"ר אליעזר מטולא +עיין עליו בסימן פו הערה קנ"ג+, דתקנת חכמים היא שלא יהא אדם רגיל בכך אבל אינו נקרא בכך מסור, ולהכי קאמר משמתינן ליה ולא קאמר מחייבין ליה. והיכא דתקפה לעצמו בידי כותים אף שאין לו לעשות כך, דהא דקי"ל עביד אינש דינא לנפשיה +ב"ק כז, ב+ היינו בחפץ המבורר לו וידוע שהוא שלו אבל לא בדבר אחר, מ"מ אם תקף בידים לא דיינינן ליה דין מסור. +במרדכי ישנה פה הגהה זו המיוחסת לרבינו: אי תקף בידי כותים ומזה שאין זה אצלינו משמע שאין ההגהות ההן של רבינו, כפי שהדגשתי פעמים רבות בקבץ שו"ת זה וגם בררתי את הענין במאמר מיוחד. עיין לעיל סי' פו הערות צ"ו, קכ"ד.+ ואף ע"פ שהפסיד אותו שתקפו מידו הרבה כגון שהעלילו עליו ולקחו ממנו יותר או הענישוהו, אפ"ה אין על התוקף דין מסור, דלא מצינו בתלמוד מסור אלא במתכוין להזיק את חבירו אבל זה נתכוין להוציא את שלו עכ"ל. וא"כ לפום ריהטא יש לומר דשמעון, שאין כוונתו היתה להזיק ולכן לא יהא לו דין מסור.
אמנם לא יועיל לרמאי רמאתו /רמאותו/ לאשתמוטי בטענה, כי פיו הכשילו לומר שראובן חייב קנס כמנין הרעפים שעל הגג בית הכנסת. והנה מבואר שבזה כוונתו להזיק, דלמה היה צריך לו להגיד כזאת אם לא כיון להזיק. ותו, דכאן ששנה שמעון באוולתו לאחר שהתרה בו ראובן שיעשה לו דין ישראל ושמוכן לציית לדין ישראל, פשיטא שלא יוכל שמעון לומר שכיון להוציא דינו מיד ראובן אחרי שראובן מוכן להיות ציית דין ב"ד ישראל, א"כ ודאי כוונת שמעון להזיק. וכן כתב המרדכי בהדיא פרק הגוזל קמא בשם מוהר"ם +ב"ק פ"ט סי' קיח ועיין על מוהר"ם לעיל סי' ל הערה צ"ב+, בראובן שעיכב חובותיו של שמעון על פי השר שיעשה לו דין, דראובן מסור גמור הוא אם שמעון לא היה סרבן מתחילה, וישלם ראובן כל מה שהזיקו בקלקול חובותיו עכ"ל. הרי הדברים ק"ו, ומה התם נתן לראובן דין מסור גמור אם לא היה שמעון סרבן אע"ג דיכול לומר לא נתכוונתי רק להוציא את שלי, כ"ש כאן בנדון דידן ראובן עמד וצווח ככרוכיא והתרה בשמעון שירד עמו לדין ישראל, שיש לשמעון דין מסור כדלעיל. ואין לחלק עוד ולומר דלא שייך דינא דמסור רק אם מסרו בממון, אבל על דבר חבלות והכאות יש רשות למוכה לילך לפני עש"כ כדמשמע מתשובת מהר"ם פרק שור שנגח +ב"ק פ"ה סי' נה עי' הערה הקודמת.+ שכתב על אחד שעשה סעודה והזמין שם את ראובן ובני ביתו ונפלה מריבה ביניהם, ועמדו בני ביתו של ראובן והכו לבעל הסעודה ובעל הסעודה רץ לפני השופט וכו'. עד אם אתם רגילים למפטר בעל הסעודה לפי שהיה מוכה ואין אדם נתפס על צערו +ב"ב טז, ב+ וכו', וכן פסק מהרי"ו +בהוצאות קודמות כתוב בטעות מהרא"י+ בתשובותיו סי' כ"ח. מ"מ נראה דאין זה שייך לנדון דידן, דדוקא בשעת זעמו שרי כדאיתא בפסקי מוהר"ם מריזבור"ג +עיין נימוקי מהר"ר מנחם מירזבור"ק בסו"ס שו"ת מהר"י ווייל, ירושלים תשי"ט, עמ' קעד עיין על מהר"ם מירזבורג לעיל סי' מד הערה נ"ו+, אבל אם כבר שכך זעמו וכעסו מעליו פשיטא דאסור. ותו, דלא איירי מוהר"ם אלא כשהלך לפני ערכאות בעיר שלא היה לו ב"ד של ישראל מוכן לדון בדבר, דאז אין חייב להדר אחר ב"ד של ישראל בשעת צערו ויכול לקבול לפני כותים. אבל מי שיש לו ב"ד של ישראל ומניחן והולך לפני כותים אין זו כי אם להכעיס, דשביק התירא ואכיל איסורא +בדפוס ווארשא נמצא פה כוכב ולמטה ניתנת הגהה זו: ידוע שבשנות מאות שעברו לא התערבו שופטי המדינה לשפוט בין ישראל לחבירו אם לא ברצון שניהם, אבל הניחו הדבר בידי דייני ישראל וכן הוא עוד הסדר הזה בארצות ישמעאל אבל בעתים הללו נכללו בני ישראל בכל ארצות איירופי בחוקי ומשפטי המדינות הכוללים, ואין רשות לדייני ישראל להתערב בדיני ממונות כלל, ודינא דמלכותא דינא+ ודינו מפורש בגמרא +ע"ז כו, ב.+ ועוד, דכאן לא שייך כלל דאין אדם נתפס על צערו, דלא שייכא ההוא טעמא אלא בידוע בעדים שהכהו ולכך אין לו דין מסור שהלך לפני ערכאות, דאיכא למימר דמשום צערו קא עביד. אבל בנדון דידן שאינו ידוע שהכהו, שאף העדות הדיינים שהעידו ששמעו שצווח שמעון שראובן הכה לו אינו מהני בענין דין ישראל, כמו שאבאר למטה אי"ה. א"כ פשיטא דאין המסור נאמן לומר שהכהו ושמסרו מחמת צערו, דאם לא כן לא שבקת חיי לכל בריה. ולא עדיף מההיא שותא דלעיל דאמר דידי מסרית ומסקינן דלאו כל כמיניה, וה"ה בנדון דידן.
ולכן נראה פשוט שלשמעון זה יש לו דין מסור ביד אנס, ואע"ג שכתב הרמב"ם פ"ח דחובל ומזיק +בהוצאות קודמות רשום בטעות פ"ד והוא בפ"ח הלכה י"א וע"ש במ"מ+ דזה רק קודם שעשה המסור את אשר זמם. וכן פסק מוהר"ם בתשובות סוף הגוזל בתרא +במרדכי ב"ק פ"י סימן קצה+ בענין רבי אפרים ור' יואל שמסרו זה את זה, וכתב דהאי דינא דמסור היינו משום דהוא רודף ואף ע"ג דלא מסר רק ממון מ"מ מחמירים בו טפי משאר מזיק, דמסור רודף הוא להרוג את חבירו כדכתיב כתוא מכמר +ישעיה נא, כ+ מה תוא זה כיון שנפל למכמר אין מרחמין עליו אף ממון של ישראל וכו', עד הלכך לא שייך כ"ז רק קודם שעשה את אשר זמם. מ"מ בנדון זה דשמעון זה חזקתו למסור ישראל, והוא מעולם היה מקל ורצועה לקהל ישראל ומסר ביד אנסין לרבים ויחידים זה כמה פעמים, פשוט הוא דדינו כמסור דהרי כתב הרמב"ם בפ' דלעיל +עיין הערה ט"ו+, דאם הוחזק למסור חוששין שמא ימסור לאחרים. ותו, דאע"ג דאסור לדון דין מסור לאחר שעשה אשר זמם מ"מ מותר למוסרו ביד כותים, כמ"ש הטור ח"מ סי' שפ"ח ובתשובת הרא"ש כלל י"ז סימן ב' +וע"ש ג"כ סימנים א, ג, ד.+ וא"כ אף אם אינו מוחזק למסור מ"מ מותר לגרום מיתתו ולבער הרע מקרבנו. גם אמר שאין להפריש בה בין דם לדם ר"ל בין דם גופא לממון שלהכי הכל מותר ומופקר לכל. אף על גב דפסקינן סוף הגוזל +ב"ק קיט, א+ דממון מסור אסור לאבדו מ"מ דוקא לאבדו בידים אסור אבל לגרום לו הפסד שרי. ותו, דבמרדכי פרק הגוזל בתרא כתב בשם רבי ברוך +סי' קצד והוא רבי ברוך ב"ר שמואל ממגנצא בעמח"ס החכמה ועי' עליו לעיל סי' ל הערה כ"ב+, וז"ל: אומר אני דמצינו למימר דהתם מיירי כגון שחזר המסור בתשובה דאז ודאי אסור לאבד ממונו בידים +שם - הגירסא: ודאי אסור לאבד ממונו לדברי הכל+, וממורי הכהן +הוא ר' משה ב"ר שלמה הכהן ממגינצא עי' עליו סי' נה הערה ט'+ קבלתי דלא פליגי אלא לאבדו, אבל לעכב לעצמו שרי. א"כ גם כאן נכסי שמעון זה המה מופקרים להחזיק בהן כל מי שיוכל להחזיק.
סוף דבר, דינו של שמעון נ"ל חרוץ כמו שכתבתי שיש לו דין מסור גמור. כ"ש שהנמסר נשבע כמה הפסידו ונוטל, דאע"ג דמבעיא לן פרק הכונס +ב"ק סב, א+ ולא אפשיטא אי עשו תקנת נגזל במסור שנשבע ונוטל, והואיל ולא אפשיטא היה לנו לומר המוציא מחבירו עליו הראיה +שם לה, א+, ומטעם זה פסק הרמב"ם פ"ח דחובל ומזיק +הלכה ז' וע"ש במ"מ שמדייק מלשון הרמב"ם שרק אם המוסר כופר במה שטוען הנמסר אין מוציאין מידו, אבל אם המוסר אינו כופר אלא אומר איני יודע, שהלה נוטל בשבועה מיהת וכן דעת ר"ת ז"ל ויש חולקין וע"ש ג"כ בהגהות מיימוניות אות ח'+ דאין נשבע, ואפילו תפס פסק הרא"ש +ב"ק פ"ב סי' ב בכל ההוצאות מסומן פה בטעות שהרא"ש נמצא בפרק הכונס+ דמוציאין מידו. מ"מ בנדון זה כ"ע מודו, דהא כתב ר"ת +שם סב, א תוס' ד"ה עשו עי' בהערה כ"ו דברי המ"מ+ דהא דמבעיא אי נשבע ונוטל אינו אלא כשמוסר מכחיש הנמסר, אבל אם המוסר אינו יודע כמה הזיק אזי ישבע הנמסר ויטול. ואפי' לדברי ר"י דכתב ואפי' אין מוסר טוען ודאי לא יטול הנמסר בשבועה ולזה הסכים הרא"ש שם +שם פ"ו סי' טו+, מ"מ בנדון זה דכ"ע ידעי שמסרו וכמה מסרו פשיטא דאפילו שבועה אינו צריך, כמו שמבואר במרדכי פרק הגוזל קמא בתשובת מוהר"ם +סי' קיז.+
ועל העדת העדים לפני העש"כ נראה דלא שפיר עבדי, וצריכים לסלק לראובן הזיקו ולשלם לו כל מה שניזק ע"י עדותן. דהא גרסינן פרק הגוזל בתרא +שם קיג, ב+: מכריז רבא ואיתימא רב הונא דסלקי לעילא ודנחתי לתתא, האי בר ישראל דידע סהדותא לכותי ואזיל ומסהיד ליה בדינא דכותים על ישראל חבריה משמתינן ליה מ"ט, דאינהו מפקי ממונא אפומא דחד, עכ"ל הגמרא. הרי קמן דאסור להסהיד בעש"כ במקום דלא דייני ההוא דינא כדין. כמו שפירש"י שם אהא דקאמר אינהו מפקי ממונא אפומא דחד, ופירש"י ונמצא שהפסידו שלא כדין. והוא הדין בנדון זה דדייני כותים דנו זה שלא כדין כמו שאבאר למטה, א"כ פשוט דהעדים שלא כדין עשו שהעידו ומשמתינן להו, כדאמר רבא משמתי ליה וכו'. ואע"ג דאמרי' שם בגמ' +שם /ב"ק/ קיד, א+ ולא אמרן אלא חד אבל תרי לא, וכאן היו שני עדים. לענין נדון דידן אין חילוק בין תרי לחד, דבשלמא לענין ממון הואיל ואיכא שני עדים א"כ בדין ישראל נמי היה חייב לו, ולכך לא משמתינן להו דלא גרמו לישראל היזק בהעדתם. אבל כאן שגרמו היזק לישראל בדבר שלא היה מתחייב בדיני דישראל, פשוט דאין חילוק בין תרי לחד. וראיה מהא דכתבו שם התוס' +שם תוס' ד"ה ולא+: ואם תאמר והא לעיל שרי הפקעת הלואתו, וא"כ מפסידים אותו הרבה שאם היה רוצה היה יכול לכפור. וי"ל דמ"מ לא משמתינן ליה כיון שאין משלם על ידו אלא מה שחייב לו, עכ"ל. הרי קמן דאף אם היה אמת שראו העדים שהכהו ממש, הואיל ונתחייב ראובן יותר ממה שנתחייב בדין ישראל משמתינן להו להעדים לשלם ואפי' מה שנתחייב לשלם בד"י.
ונראה שאלו העדים גרמו לו היזק, דבלא העדתן היה יכול לכפור לפני השר לשמעון זה, דהא מסור הוא כמבואר לעיל א"כ פשיטא שראובן היה יכול לכפור לפני השר, וא"כ העדים גרמו לו שנתחייב ומשמתינן להו. ונראה דגם אלו העדים צריכים לפרוע לראובן היזקו, ואע"ג דכתב הגהות מרדכי שם +הגהות מרדכי לפרק הגוזל קמא סי' ריב+ חזרתי על כל הצדדים דהאי בר ישראל דאזיל ומסהיד כו', לא מיירי לענין לחייבו ממון לקנוס אותו לשלם כי אם לשמותי בשביל שחצף עכ"ל. וכן הוא שם במרדכי +שם סי' קיז+ דאין העד מחוייב לשלם, דיכול למימר האמת העדתי וכו'. מ"מ בנדון דידן מחוייבים לשלם, דלא מהני להו במה שאומרים שהאמת העידו הואיל ובדין ישראל לא מתחייב ראובן ע"פ עדותן א"כ ודאי צריכים הם לשלם. ודמי להא דכתב המרדכי גם שם, דאם היה לבעל דבר עדים שכבר פרע והעד העיד עליו חייב לשלם. ואין לחלק ולומר דשאני הכא דאלו הדיינים לא יוכלו לאשתמוטי והוצרכו להגיד מה שראו, דהשר צוה להם להגיד האמת ואם לא יגידו יענשם בגופם. ודמיא להא דאיתא גם שם פרק הגוזל +שם קיד, א+: אמר רב אשי כי הוינן בי רב הונא איבעיא לן אדם חשוב מאי, כיון דסמכי עליה כבי תרי מפקי ממונא אפומיה ולא איבעי ליה לאסהודי, או דלמא כיון דאדם חשוב הוא לא מצי משתמיט להו ומצי לאסהודי תיקו, עכ"ל. וא"כ הואיל ונשאר בתיקו נאמר, דאע"ג דלכתחילה לא היה להם לעשות אע"ג דלא מצי משתמיט מ"מ בדיעבד אין לענשם על כך הואיל והדבר ספק, דהרי נשאר בתיקו. ואפשר דכאן דהשר גיזם להם והוצרכו ע"פ אונסם להגיד מה שראו, דאפילו לכתחילה שרי דמה היה להם לעשות. מ"מ לא יועיל לעדים טענה זו, כי מ"מ הצילו עצמן בממון חבירם וחייבים לשלם, כמבואר פרק בן סורר ומורה +סנהדרין עד, א+ ופרק הגוזל ומאכיל +ב"ק קיז, ב+ דהמציל עצמו בממון חבירו חייב לשלם. והא דמסתפק בגמרא באדם חשוב שהעיד לאו לענין שלומי היזקו קא מבעיא ליה, דאותו סוגיא לא דברה כלל מזה כמבואר ממרדכי דלעיל דלא מיירי שם שהעד גרם לו היזק לישראל, אלא שמשמתינן ליה על שהחציף להעיד לפני כותים. ולזה קא מבעיא ליה הואיל ולא מצי למשתמיט דלמא לא משמתינן ליה על חציפתו, דהואיל ולא מצי למשתמיט לא מקרי חוצפא, אבל לענין שאם הזיק בעדותו שחייב לשלם מהא לא דברה הסוגיא שם כלל. אלא פשיטא דחייב לשלם מכח שהוא מציל עצמו בממון חבירו אפילו במקום שמציל עצמו וכל ישראל, כמו שאמרינן +שם /ב"ק/ ס, ב+ גדישין של ישראל ופלשתים טמונים בהן וכו'. ק"ו בנדון דידן שהציל העד את נפשו או ממונו שחייב לשלם בלא ספק. וחילוק זה כתב המרדכי בשם מוהר"ם +שם פ"י סי' קצה+ בתשובה על מעשה דרבי אפרים ורבי יואל שמסרו זה את זה, ופסק דאף ע"ג דיש אומרים דאין לקנוס רבי יואל במה שמסר לרבי אפרים כי אין אדם נתפס על צערו כיון שבשעת חימום היה, שר' אפרים קם עליו להעמידו בערכאות נהפך גם הוא לתנין לעשות לכנגדו כאשר זמם לעשות לו, ותולים הדבר בתקנות הקהלות. איני סובר שתקנו הקהלות דבר זה אם אינו מציל את עצמו במסירתו כו' עד אלא לענין קנס שלא לנדותו או להלקותו על המסירה, אבל לא לשלם ההפסד שהפסיד לחבירו דבר פשוט שלא פטרוהו וכו'. וה"ה בנדון זה דאע"ג דלא מצי לאשתמוטי ופטורים משמתא, מ"מ מחוייבים לפרוע לראובן היזקו. וראיה ברורה ממ"ש אגודה +בעל מחבר ספר אגודה הוא הר"ר אלכסנדר הכהן המכונה זוסלין מק"ק ורנקבורט והוא הרב ז"ך ועיין לעיל סי' כ"ז הערה י'+ והביא הגה"ת מרדכי פרק הגוזל +היא הגהת שלטי הגבורים אות א על המרדכי ב"ק פ"י סימן קנ"ז, ובסופה מסיים: לשון אגודה ועיין באגודה בבא קמא פרק י סימן קלז; ועיין גם כן סו"ס שו"ת מהר"י וייל בחידושה /בחידושי/ אגודה בבא קמא פרק הגוזל בתרא שהביא שם הערה זו ועיין לעיל סימן פו הערה רכ"ז+: נשאל למהר"ם על ב' יהודים שהכו זה את זה וצוה השר לגזור בחרם אחר עדות, ופסק מהר"ם שלא יעידו אם יכולים להתפשר בשום צד ואם לא יכולין להתפשר וצריכים להעיד יעידו וישלמו לניזק היזקו עכ"ל. הרי לך ממש כנדון דידן, שמחוייבים לשלם לניזק היזקו.
ואין להקשות מדברים אלו שמשמע שאסורים להעיד האמת, ומ"ש מהא דאמרינן פרק הגוזל והבאתי לעיל דב' עדים יכולים להעיד. דכבר תירצתי לעיל דדוקא במקום דבדינינו נמי היה מתחייב ע"פ אותן עדות כגון שחייב לו ממון, שגם בדיניהם לא יתחייב רק שישלם ולכך רשאים להעיד. אבל לענין הכאות ושאר דברים, שדין של כותים אינו כדין ישראל רק קונסים הישראל המכה בממונו, פשוט שאסור להעיד ואם העידו ע"י אונסם שצריכים לשלם לניזק הזיקו. וגם אין להקשות בהג"ה זו, ואמאי יתחייב הלא אינו אלא גרמא בנזקין שגרמו היזק לישראל זה. חדא דזה מקרי דינא דגרמי ולא גורם בניזקין, דהרי כאן בהעדתן היה ברי היזקו שברור שהשר יעשה את שלו, ולכך אמרינן גבי מסור פ' הגוזל +ב"ק קיז, א, וב+ מכיון דמחוי ליה כמאן דמקליא דמי. וא"כ הואיל וברי היזיקו ומיד כמקליא דמי זה מקרי דינא דגרמי ולא גרמא בניזקין, כמו שמבואר בתוס' ובמרדכי ואשר"י פרק הגוזל ופסקו שם דדינא דגרמי חייב +ב"ק ק, א תוס' ד"ה אחוי, וע"ש ג"כ ד"ה טיהר את הטמא (ועיין ג"כ ב"ב כב, ב תוס' ד"ה זאת אומרת). וברא"ש שם סי' יג ובמרדכי שם סי' קיט, ועיין ג"כ בהגהות מרדכי השייכות להגוזל קמא סימן ריג ועיין לעיל סימן פו הערות קי"ט, ק"כ.+ וכ"ש אם נאמר הלכתא כהרמב"ם דס"ל דגרמא בניזקין חייב, כמבואר מדבריו פ"ז הלכות חובל ומזיק +בהוצ' קודמות רשום פה פ"ד, אמנם הוא בפ"ז הלכה ז. והנה הרמב"ם בפי"ד מנזקי ממון הלכה ז' פסק דליבה וליבתו הרוח חייב. ועי' שם במ"מ שכותב: ולפי אוקימתות אלו דברי רבינו כפשטן קיימין ויפסוק רבינו דלא כרב אשי דאמר התם דגרמא בנזקין [הוא] וגרמא בנזקין פטור בכל גוונא. אלא שקשה לי שרבינו ז"ל עצמו פסק פי"א מהלכות שכנים כאוקימתא דרב אשי וכמו שאכתוב שם ומוכרח הוא וצל"ע. וע"ש בהלכה ב במ"מ: מפורש בהלכות ומכח אוקימתא דרב אשי בפרק הכונס דגרמא בנזקין פטור. ובלחם משנה בהלכות שכנים הנ"ל מביא את קושית ה"ה ותרוץ הב"י עליה בח"מ סי' תי"ח, ומסיים: נהי דתירצת לדעת רבינו ז"ל ממקום למקום שלא יסתור את דבריו אבל מ"מ תיקשי לך כמאן אוקימתא פסק, וזו היא קושיית ה"ה ז"ל שהניחה בצ"ע דוק ותשכח. ועיין באנציקלופדיה תלמודית ח"ו ע' תסג הערה כ"ב שהאחרונים חולקים בבאור דעת הרמב"ם אם מחלק בין גרמי לגרמא. וכן ע"ש ע' תפה הערה רפ"ח. והנה הש"ך בח"מ סי' תיח סעיף ט אות ד מביא את קושית ה"ה ותרוץ הב"י וגם מוסיף תרוץ אחר משלו, ולבסוף מבאר את דברי הרמב"ם, ואומר: וס"ל להרמב"ם דגרמי וגרמא הכל א' הוא וכדעת רש"י שהביא הרמב"ן בדיני דגרמי שלו.+ ותו, דאף אם נאמר דהלכתא דגרמא בניזקין פטור וזו מקרי גרמא בניזקין, אפ"ה ס"ל למוהר"ם שחייבים וטעמו הוא מ"ש המרדכי +ב"ק פ"ט סי' קיז+, והא דאמרינן האי בר ישראל דאזיל ומסהיד וכו' כתב, וז"ל: ואע"ג דכל המזיקים והגורמים היזק דפטורים לא משמתינן להו, הכא משמתינן ליה הואיל ומרויח לאנס ומפסיד לישראל מכוער הוא, שמרגילים עצמן למסור ממון בידי אנסין הלכך דינו חמור מכל המזיקים עכ"ל. הרי לך אע"ג דגרמא בניזקין פטור מ"מ כאן משמתינן ליה משום דדמי למסירה, וה"ה לענין תשלומין נמי צריך לשלם מהאי טעמא.
ואין לחלק עוד ולומר דהואיל ואלו הדיינים הם ראשי הקהלה יש להם רשות לענוש נכסי, כמו שמבואר ביבמות +צ, ב+ שיש רשות לב"ד לענוש נכסיו ולהפקיר וכו'. וא"כ גם כאן יאמרו, שמה שעשו ברצונם היה לענוש ולהפקיר נכסי ראובן להשר על מה שעבר והכה לפניהם את שמעון. הנה זו הטענה רעועה מתוכה, ולא יאמר אותה רק רע שחפץ למסור את ישראל בידי אנסין ויתלה עצמו בבוקי סריקי משענת קנה רצוץ. וזה כי אף אם יש רשות לב"ד להעניש ולקנוס לעשות סייג לתורה, מכל מקום לגרום היזק לישראל חבירו לפני כותים אסור וחייב לשלם. וראיה ממ"ש ברששת בתשובה סימן רי"ו, על אחד שביזה חכם אחד ועמד החכם ונתן הליטרא של זהב לכותי אלם במתנה דמי בושתו. והשיב הוא דיצא מתחת ידי חכם זה דבר שאינו מתוקן במה שעשה שטר מתנה לכותי אלם מקנס ליטרא דדהבא כנגד שמעון, והיה לו לתבוע זכותו בעצמו לפני דייני ישראל כיון דאיכא דייני בארעא ולא ללכת לפני כותים. אף אי ליכא דייני בארעא והיה צריך לדון בערכאות, לא היה לו למסור חבירו ביד כותי אלם שתהא ידו תקיפא עליו שלא כדין אלא שידון עמו הוא בעצמו. ודמיא למאי דאמרינן פרק הגוזל ומאכיל +ב"ק קיד, א+: אמר רב אשי האי בר ישראל דזבין ארעא לכותי אמצרא דישראל חבריה משמתינן ליה מ"ט דא"ל אריא ארבעת אמצראי, ומשמתינן ליה עד דמקבל עליה כל אונסא דמתיליד ליה מחמתיה. וכ"ש בנדון זה שההיזק כבר מבואר, ולכן ראוי לב"ד להכריח החכם לסלק הכותי מעל שמעון, עכ"ל. הרי לך דאע"ג שזה החכם היה יכול להוציא ממנו דמי בושתו, מכל מקום הואיל ועשאו ע"י כותים צריך לסלק ממנו היזקו אע"ג שלא הפסידו כלום. כ"ש בנדון דידן דאף אם היה רשות לב"ד לקנוס את ראובן, מ"מ הואיל ועשאוהו דרך מסירה ביד כותים מחוייבים לסלק הכותי מעל ראובן, ואם ניזק ע"י צריך לשלם לו הזיקו.
סוף דבר הנראה, שאלו העדים הרעו לעשות ולכן דינן הכי: אם ברצונם העידו משמתינן להו וגם צריכים לשלם לניזק, ואם אנוסים היו בעדות זה א"כ פטורים הם מן השמתא ומ"מ צריכים לפרוע לניזק הזיקו משום דהצילו עצמן בממון חבריהן. ונראה דכל דבר צריכים לשלם, ולא שייך דלמא אף בדין ישראל היה ראובן מתחייב במקצת וא"כ לא גרמו לו רק ההפסד במקצת, כי במה שהיה מתחייב בדין ישראל אין צריכים לשלם כמבואר במרדכי שהבאתי לעיל. זה אינו, דבדין ישראל היה ראובן זה פטור רק שישבע שבועת היסת שלא חבל בו. והא דתנן פרק כל הנשבעים +שבועות מד, ב+: ואלו נשבעין ונוטלין הנגזל והנחבל וכו'. הא מפרשין שם דדוקא שיש אומדנא דמוכח שזה חבל בו, כדתנן התם הנחבל כיצד, היו מעידים אותו שנכנס לתוך ביתו שלם ויצא חבול ואומר חבלת בי והוא אומר לא חבלתי בך נשבע ונוטל, ע"כ לשון הגמרא. משמע דוקא בכה"ג דידעינן שנכנס תחת רשות זה שלם ויוצא חבול נשבע שלא חבל בעצמו, אבל במקום דאיכא למיחש שמא אחר חבל בגרמו, כנדון דידן שהיה בחצר בית הכנסת מלא אנשים מי יודע מי חבל בו פשיטא דאינו נשבע ונוטל. דאל"כ לא שבקת חיי לכל בריה, דכל אחד יאמר על חבירו שחבל בו כדי להתרעם עליו. אלא פשוט דלא אמרינן נשבע ונוטל אלא כדפרישית דידוע שנכנס לבית חבירו שלם ויצא חבול ואין שם אחרים שיוכלו לחבול ביה, אז נשבע ונוטל ולא בענין אחר. וכן כתב מהרא"י ז"ל בפסקיו בהדיא +בפסקים וכתבים של מהרא"י בעל תרוה"ד סי' רח עי' עליו לעיל סי' יב הע' מ"ב+ באחד שחבל בחבירו ולא היו עדים בדבר רק שהוא הודה ואמר שהתחיל עמו הנחבל בריב אין הנחבל נשבע ונוטל, דאין הנחבל נשבע ונוטל אלא אי איכא עדים בדבר אבל בלא עדים לא, דהפה שאסר הוא הפה שהתיר +כתובות כב, א+ וכו'. וכל שכן בנדון דידן דמעולם לא הודה ראובן שחבל בשמעון, דאין הנחבל נשבע ונוטל. וא"כ לא מתחייב ראובן מדינא דישראל בשבועת שמעון, וא"כ העדים גרמו לו כל היזק שלו ומחוייבים לשלם.
@שו"ת הרמ"א סימן פט
שאלה ראובן השיא את נכדו לבן שמעון וכשהגיע עת דודים לעשות הנישואין לא היה לראובן הנדוניא במזומן, והעמיד ערבים קבלנים לבן שמעון בעד הנדוניא ליתנה לו לזמן, דהיינו שהם נתנו לו ש"ח גמור על הנדוניא +מן דהיינו שהם עד פה באותיות רש"י ובסוגריים בד"א.+ וראובן ירד מנכסיו עם הערבים מיום אל יום עד שדחו לבן שמעון בדברים שהמתין להם הנדוניא. וראובן פתחו בדברים טובים שלא ידחק עליו ועל הערבים, ואפשר שנתן לו ריבית דרך איסור או היתר עד שהמתין לו ג' או ד' שנים, והערבים היו משועבדים תמיד נגד בן שמעון. ותוך הזמן נתן לו ראובן מקצת הנדן, ועל השאר נתנו לו הערבים שטר חוב גמור בלי הזכרת נדן כלל. ואח"כ מתה אשת בן שמעון בלא בנים, והניחה חיים לכל ישראל. ועכשיו גבה הר בין הערבים וראובן שאינם בשלום יחד, ובן שמעון תובע מעותיו מן הערבים. והם משיבים לו מאחר דראובן פטור מטעם שהוא נדוניא שלא באה עדין ליד הבעל, א"כ גם הם פטורים. ובן שמעון תובע מעותיו מטעם שהם ערבים ולא האב, ובערבות לא שייך בהן אומדנא שלא נתנו אלא על מנת שתהנה מהן הבת. ועוד, שזה מקרי בא לידו מאחר שהיה בחזקתו והוצרכו לתת לו ממנו הריבית, וגם כי הוא שטר שיש בו קיבול קנין וגמר והקנה. ועוד, שכבר נתן לו מקצת עכ"ל.
הנה אנו צריכים לברר יסוד הדין בנדון זה וממנו נלמד הלכה למעשה. גרסינן בפרק נערה שנתפתתה +כתובות מז, א+: תנו רבנן כתב לה פירות כסות וכלים שיבואו עמה מבית אביה לבית בעלה, מתה לא זכה הבעל בדברים הללו. משום רבי נתן אמרו זכה הבעל בדברים הללו. לימא בפלוגתא דר"א ורבנן קא מפלגי, דתנן נתארמלה או נתגרשה בין מן הנשואין בין מן האירוסין גובה את הכל, רבי אלעזר בן עזריה אומר מן הנישואין גובה את הכל ומן האירוסין בתולה גובה מאתים ואלמנה מנה, שלא כתב לה אלא על מנת לכונסה, דמ"ד לא זכה כרבי אלעזר ב"ע ומ"ד זכה כרבנן. לא דכ"ע כר"א ב"ע, למ"ד לא זכה כרבי אליעזר בן עזריה ומ"ד זכה עד כאן לא קאמר ר' אלעזר בן עזריה אלא מדידיה לדידה שלא כתב לה אלא על מנת לכונסה, אבל מדידה לדידיה אפילו ר' אלעזר בן עזריה מודה דמשום אחתוני והא אחתוני להו, עכ"ל הגמרא. ופירש"י שם, דזו מיירי במתה מן האירוסין. והתוספות פירשו בשם ר"ת +שם ד"ה כתב לה+ דמיירי במתה מן הנישואין וטעמא דלא זכה לת"ק משום דאנן סהדי שאין דעת האב ליתן נדוניא זו אלא ע"מ שתהנה בתו ממנה כמו הבעל, ולרבי נתן לית אומדנא וזכה בהן הבעל. וכתבו שם התוס' בשם ר"ת ור"ח הלכתא כרבנן דר' נתן, והורה ר"ת הלכה למעשה בחתן אחד שמתה אשתו והיה אבי הכלה מוחזק בנדוניא ופסק דלא זכה הבעל מכח שמעתין דהכא. ועוד תקן שלא מכח ההלכה, שאפילו בעל מוחזק בנדוניא אם מתה שנה ראשונה וכו'. וכתב המרדכי +שם סי' קנה, בשם הר"ר שמואל מבונא ורבינו טוביא משיאן+ דאף אם נהנית בתו משל בעלה ב' או ג' שנים שהיתה אצל בעלה ומתה הכל של אביה. ובהגהות מיימוני פרק כ"ב מהלכות אישות כתב אפילו היו לו בנים ממנה לא זכה הבעל בהן. +הגה"מ באות א בענין אם לא הגיע עדיין הממון ליד הבעל כתב וז"ל: מכאן פסק ר"ת שבעל לא יגבה נדונייתו לעולם אם מתה אשתו קודם שבא הממון ליד הבעל אפילו בנישואין ואפילו יש לו בנים ממנה, דבכל ענין לא זכה כיון שלא בא לידו הממון. אבל את תקנתו שיחזיר הבעל הממון אפילו אחר נישואין תיקן ר"ת רק אם אין להם בנים. וכן מסיים שם הגהות מיימוני: ואותה התקנה לא עשה אלא בזמן שאין לו בנים הימנה אבל אם זכה ליבנות ממנה שם לא עשה גזירתו.+ וכתב הר"ן שם +ברי"ף שם יז, א על אודות הר"ן עיין לעיל סי' כ"ח הערה ו'+ דדברי רש"י עיקר וכן כתב המרדכי בשם ר"י הלבן +שם סי' קנ"ד ומצאתי בשם ראבי"ה שר"י הלבן חולק ואומר דגובה הכל, היינו הבעל גובה הנדונייא אם מתה אשתו לאחר נישואין כרש"י על אודות ר"י הלבן עיין לעיל סימן פט הערה ז'.+ וכן דעת הרמב"ם +בפרק כ"ב מהלכות אישות הלכות א וב+, אמנם דעת הרא"ש +שם פ"ד סי' ט+ כדעת רבינו תם. ומהרי"ק שורש צ"א +ענף א על אודות מהרי"ק עיין הערה מ"ד+ הביא הרבה פוסקים דס"ל כרבנן ופסק שם כן הלכה למעשה, וכן פסק בת"ה סימן שכ"א. הרי קמן דאם הנדוניא ביד האב לא מפקינן מיניה כר"ת, ואע"ג דמסתבר כפירש"י מ"מ היכא דקם ממונא תיקום. כן משמע מתשובות הנ"ל ומדברי הגה"ת אשר"י +על הרא"ש סי' ט+, שכתבו אבל אם הנדוניא ביד האב לית דין ולית דיין היכא דקים תיקום ולא מפקינן ממונא, וכ"כ המרדכי שם. מיהו כתב שם שאם תפס החתן יוכל לומר קים לי כרש"י ולא מפקינן ממונא. וכתב בת"ה סימן שכ"א דדוקא דתפיס קודם שנולד הספק דהיינו קודם שמתה, אבל אח"כ לא מהני תפיסה. נראה מכל הני שמעתין דכל ספק שאירע בדבר זה דיינינן ליה המוציא מחבירו ע"ה ולא מפקינן ממונא מספיקא, דהרי צווחו קמאי דקמאי בדין זה ולא העלו מזו אלא היכא דקים ממונא ליקום.
והשתא אף אם היה בכאן שום ספק מספיקא לא מפקינן ממונא אם לא בראיה ברורה, כ"ש שנביא ראיות ואומדנות מוכיחות דלא זכה בהן הבעל אם היה ביד האב, וה"ה ביד הערבים כמו שיתבאר. דאין לחלק ולומר מאחר שהיה בכאן קנין גמור והקנה, דאין לחלק בזה מדכתב המרדכי שם +סימן קנד+ אברייתא זו כתב לה וכו', ה"ה אם לא כתב אלא באמירה דהן דברים הנקנים באמירה. והרב רבי שמואל בן ר' ברוך +הכוונה כנראה לר' שמואל ב"ר ברוך מבמברג+ פי' הא דנקט כתב לה משום דבירושלמי משמע דיש לחלק בין נישואין ראשונים לנישואין אחרונים דלא קנה אלא בכתיבה, משום הכי נקט מילתא פסיקתא עכ"ל. והשתא יש לדקדק, מאחר דכתיבה עדיפא כמו שמשמע מדברי רבי שמואל וכן הוא בכתובות פ' הנושא +כתובות קב, ב+ דכתיבא עדיפא, דהא קא מבעיא ליה התם אם דברים הנקנים באמירה נתנו להכתב, א"כ ש"מ דכתיבה עדיפא. וא"כ מנ"ל דכתיבה לאו דוקא דילמא דוקא כתיבה נקט, ובהא דוקא פליג רבי נתן ואמר דזכה מאחר דכתב לה ודאי לתוספת קנין נתכוין, אבל באמירה אפילו רבי נתן מודה. ואין להשיב דאם הוי כתיבה דוקא לא פריך בגמרא מידי לימא בפלוגתא דרבי אלעזר ורבנן קא מפלגי, דדלמא התם מיירי במקום שאין כותבין כתובה וא"כ אפילו רבי נתן מודה. דזה אינו דא"כ גם על הגמרא בעצמה יש להקשות, מנלן דילמא כתיבה דוקא. אלא ש"מ דאין לחלק בין קנין לקנין, דאין לחלק אם עשה קנין אחד המועיל או עשה ב' קניינים המועילים. דלא אמרו אלא כל מילתא דשטרא לטפויי אתא אבל קנין לאו לטפויי אתא, וכן הוא בתשובת בר ששת +סימן שכח+ בהדיא, על קנין שקבלו עליהם בשבועה דכל זמן שהקנין בטל גם השבועה בטילה, דלא כיון בשבועה אלא אם יתקיים הקנין ולא עשה השבועה אלא לחזק הקנין. וה"ה בנדון דידן, מאחר שנפטר מן החוב לא יתחייב משום קנין דאפקעותא דמלכא הוי, מידי דהוי אשביעית דמשמטת אפילו שטר שיש בו קנין. דאל"כ למה תקנו פרוזבול כדאיתא פרק השולח +גיטין לז, א+ דמשמטת אפילו שטר שיש בו אחריות נכסים, הא שטר יש בו קנין דאל"כ במאי שיעבד לו נכסים. ואע"ג דרבי יוחנן פליג התם וס"ל דאינו משמט שטר שיש בו אחריות, הרי הרמב"ם פ"ט דשמיטה +הלכה ו בדפוס ראשון כתוב דשביעית ובדפוס ווארשא נשתבש לדשבועות+ והר"ן פרק השולח +ברי"ף יט, ב וכן פסק הרשב"א בשו"ת שלו סי' תתקפא, והרא"ש בשו"ת כלל ע וכלל סד סי' ד אבל מהרי"ק בשורש צב פסק דשטר שיש בו אחריות אינו משמט דקי"ל שטר העומד לגבות כגבוי דמי+ וכן פסק המיימוני סי' ט"ז +לא ברור למה מתכוון רבנו, אמנם בתשובות השייכות לספר משפטים סימן י"ב מביא תשובת מוהר"ם שבה פוסק כן+ והטור בח"מ +סי' סז+ פסקו כרב ושמואל דמשמטת. ועוד, אפילו רבי יוחנן לא פליג אלא מטעם דמאחר שיש בו אחריות נכסים כגבוי דמי, אבל משום קנין לא מחייב. ועוד, דהא אמרינן התם דאף ר' יוחנן פסק למעשה דמשמט. דאמרינן התם קריביה דרבי אסי הוי ליה ההוא שטרא דהוי ביה אחריות נכסים, אתא לקמיה דרבי יוחנן א"ל משמט או אינו משמט א"ל משמט, א"ל והא מר הוא דאמר אינו משמט, א"ל וכי מפני שאנו מדמין נעשה מעשה. א"ל והא תניא כותיה דמר, א"ל דילמא ההוא ב"ש דאמר שטר העומד לגבות כגבוי דמי עכ"ל. הרי קמן אע"ג דרבי יוחנן ס"ל לדינא דאינו משמט ואפ"ה למעשה פסק דמשמט, ש"מ דלאו בקנין תליא מילתא. וה"ה בכאן, אע"פ שהיה לנו לדמות לא נעשה מעשה לאפקועי ממונא.
ומהאי ענין דשביעית נמי יש להוכיח דאין חילוק בין ערב לאב עצמו, דהא בשביעית דטעמא הוא משום לא יגוש ללוה, דעיקר שמטה בלוה הוא דכתיב ואפ"ה ערב פטור, וה"ה בנדון זה. ובשביעית פשיטא דערב משמט, דלא מצינו בשום מקום דאינו משמט. ועוד, מדאיתא פרק השולח +גיטין לז, א+ המלוה על המשכון אינו משמט ולא קתני רבותא טפי המלוה בערב אינו משמט, מכלל דבערב משמט. וכן משמע שם מההיא דאם אין ללוה קרקע ולערב יש קרקע דכותבין פרוזבול וכו'. ולא דמי להא דחילקו גבי גביית החוב בין ביתו של לוה לביתו של ערב, ואמרו +ב"מ קטו, א+ לביתו אינו נכנס אבל נכנס לביתו של ערב, דשאני התם דביתו דוקא גזירת הכתוב הוא ובחוץ מותר לחבול בו. וא"כ אע"ג שאח"כ חוזר על הלוה מ"מ לא נכנס לביתו של לוה והוא פשוט. ועוד ראיה דאין לחלק בין ערב לבעל דבר עצמו, מהא דכ"מ שאין ב"ד נפרעין מיתומים כגון מיתומים קטנים או במקום שאין אדם מוריש שבועה לבניו אין גובין מן הערב ג"כ, דסוף סוף הערב חוזר על היתומים, וה"ה בנדון זה.
ועוד ראיה מנדון זה בעצמו, מהא דאיתא בהגהות מרדכי +כתובות סי' רפז+ דכתב מתשובת מוהר"ם ז"ל, יען כי ראיתי המפקפקים על נדוניית חתנים וכו'. עד וסברת ר"ת משום דאוקי ממונא בחזקת מריה דהיינו האב, לפי שלא גמר בלבו להקנותו לחתנו אלא כדי שתהנה בתו ממנו. אבל בנדון זה שכבר זכה ביה חתנו והקנה לו +שם: נדונייתו+ ע"י משכנות המונחים ביד נאמן או ערבים קבלנים שנתערבו כנגדו, והאב נשא ונתן בנדונית חתנו מכח שניהם, לפי שהאמינוהו עליהם להרויח לתועלת חתנו, לפי שנתרצו שניהם אבי החתן ואבי הכלה שיהא חמיו טורח בממון הלז עד שיגדילו +שם: הנערים.+ ליכא מאן דפליג שכבר זכה בהן חתנו, לפי שגמר בלבו להקנותו לפי שאלו הן הדברים הנקנים באמירה, כגון כמה אתה נותן לבנך, פירש"י בההיא הנאה שהאמינו +ברש"י קידושין ט, ב: דמתחתני וכן ישנה הערה בהגהות מרדכי שצריך לתקן פה דמתחתני במקום שהאמינו+ גמר ומקנה, כ"ש בנדון זה ושלום מב"ב, עכ"ל התשובה. הרי קמן דאע"ג דנתן לו ערבים ואפילו משכנות מונחים ביד נאמן אכן לא זכה בהן החתן [אע"פ] שמונח ביד חמיו בחזקתו לא זכה בו. וכן הוא בהדיא בתשובת מיימוני סוף הלכות אישות +סימן לה+, דאם מונח ביד נאמן לא זכה בהן הבעל. ואפי' לדברי המרדכי +כתובות פ"ד סי' קנה+ דכתב יחלוקו, מ"מ לכ"ע לא זכה ביה הבעל אא"כ היה מונח ביד האב לטובת הזוג. הרי קמן דאין לחלק בין הערב לאב עצמו, דכל זכות דיש לאב יש לערב. ואין לומר דגם כאן היה מונח לטובת הזוג וא"כ יזכה ביה הבעל. דזה אינו, חדא שהרי דקדק מוהר"ם בתשובתו שהרי האמינוהו עליהם להרויח לתועלת חתנו, לפי שנתרצו שניהם אבי החתן ואבי הכלה. הרי דוקא שעשו ברצון שניהם אז מקרי זכייה אם נשא ונתן בו לתועלת הזוג, אבל אם נשא ונתן בו שלא ברצון שניהם אע"פ שהיה לתועלת הזוג לא זכה בו הבעל, מידי דהוי אנותן מתנה לחבירו והמקבל אומר אי אפשי בה, המתנה בטילה כל זמן שאין באה לידו, כדאיתא פ' השולח +גיטין לב, א.+ וכאן לא היה ברצון, אלא שלא היה יכול להוציא מחמיו הנדוניא. ועוד יש לדקדק מדקאמר שהרי נתרצו שניהם אבי החתן ואבי הכלה ומאי נפקא מינה ברצון אבי הכלה, לא הו"ל למימר אלא שנתרצה אבי החתן. אלא ש"מ דדוקא ברצון שניהם תליא מלתא, דהיינו שהתנאי היה מתחילת האירוסין לכך, שהותנה כך ביניהם בשעת הזיווג שע"י זה יתקיים הזיווג וע"י כך יזכה בהן כבר. אבל אם מתחילת האירוסין לא היה התנאי בכך, לא מהני מה שיתרצו אח"כ. ותדע, שהרי תלה טעמא משום שהן דברים הנקנים באמירה, וידוע שזה לא שייך אלא בשעת הזיווג. דהכי איתא בהדיא פ"ק דקידושין +ט, ב+ ובפרק הנושא +כתובות קב, ב+: אמר רב גידל אמר רב, כמה אתה נותן לבנך כך וכך כמה אתה נותן לבתך כך וכך, עמדו וקדשו הן הן הדברים הנקנים באמירה. משמע בשעת הקידושין אבל לא אח"כ. וכן כתב המיימוני +הלכה יג ועי' ג"כ פ"ו מהלכות זכיה ומתנה הלכה יז+ והאשר"י +כתובות פי"ב סימן ג+ והטור א"ע סי' נ"א וכן כתבו התוס' פרק נערה +שם נג, א תוס' ד"ה השתא נמי+ בהדיא, דוקא פסקו ואח"כ קדשו אבל קדשו ואח"כ פסקו לא. וכן נראה מדברי הריב"ש בתשובותיו סימן שמ"ה, שכתב שאם פסק לאחר הקידושין לא מהני אלא א"כ נשאו מיד, אבל אם הוא לאחר הנישואין נמי לא מהני לכ"ע. כ"ש לדברי הר"ן ריש פ' אע"פ +ברי"ף כא, ב+ והמרדכי פ' הנושא +כתובות פי"ב סימן רסג+, דכתבו דאפילו אם נשאו מיד לא מהני. ועוד כתב הריב"ש בתשו' ההיא, ודוקא שהתנה אבל אם לא התנה כן אלא שעשו כן מעצמן הוי כשאר חוב דעלמא ולא מקניא באמירה עכ"ל.
א"כ בנדון דידן אף אם היה שנתרצו שניהם מ"מ לא היה בשעת קידושין ולא בשעת נישואין, פשיטא דלא מקניא באמירה וא"כ פשיטא דלא זכה בהן הבעל כלל, ועדיין ברשות האב ולא מפקינן ממונא ממנו. וכ"ש שלא התנו כאן כלל, אף אם עסק בהן לטובת הזוג ונותן לו רווחים ממנו משום שלא ידחוק עליו לשלם לו, פשיטא שלא היה בדעתו להקנות לו מעולם ולא זכה בהן הבעל. ותו, דדברים הנקנים באמירה לא שייכי אלא באב שפסק, וכמו שכתבו הפוסקים הנ"ל, ובנישואין הראשונים, אבל בנישואין שניים או באחרים שפסקו לא שייך כלל. א"כ פשיטא דבנדון זה לא זכה ולא מפקינן ממונא, וכל זה אף אם נאמין לראובן שנתן לו רווחים. אבל בנדון דידן אין להאמין לראובן כלל, דאימר קנוניא עשו על נכסי הערבות. ולכן כתב הרמב"ם פרק כ"ו מהלכות מלוה +הלכה ה+, דאין נפרעין מן הערב של מלוה בעל פה עד שיביא ראיה שלא נפרע מן הלוה. ואפי' אם הלוה מודה לא מהני כמ"ש הרשב"א בתשובותיו והביא ב"י +חושן משפט סימן קכט+, וז"ל: על מלוה שבא לגבות מן הקבלן ואין שטרו בידו וטען שנאבד ולוה מודה שלא פרע והלה טען שמא פרעך וקרע השטר, שהדין עם הקבלן. וכן אמרו פ"ק דמציעא +יב, ב+: מצא ש"ח שיש בו אחריות נכסים לא יחזיר אע"פ שחייב מודה, דחיישינן לפרעון ולקנוניא. כל שכן שיש לחוש כזה במקום ששונאים זה את זה כמו בנדון דידן, וכל זה מבואר. גם אין לחלק ולומר מאחר שנתן לו מקצת גם הנשאר גמר והקנה לו, דהא כתבו הגהות אשר"י ומרדכי +כתובות פ"ד הגהת אשרי על סי' ט ובמרדכי שם סימן קנה+ דאף אם נתן לו המקצת אין מוציאין מידו הנשאר. ומכל הני נראה דהערבים פטורים מבן שמעון, ולית דין צריך פנים. כל זאת הנראה לפי השאלה דלעיל.
ואין לפקפק ולומר דכאן גרע טפי בנדון דידן מאחר דזקפן עליו במלוה הרי הוא כגבוי, וכדאמרי' לענין ריבית הגר פרק איזהו נשך +ב"מ עב, א.+ אברא לאו הכי הוא, שהרי פסק מהרא"י +על אודות מהרא"י עי' לעיל סי' יב הערה מ"ב+ בת"ה סי' שכ"א בהדיא, דלענין נדון זה אפילו זקפן עליו במלוה וכתבו לו ש"ח גמור אפ"ה פטור, דכאן באומדנות דעת האב תליא מילתא וכל זמן שלא נגבה ממש אין דעתו של אב להקנותו. דלא עדיף מהוציא הממון מתחת ידו והניחו ביד נאמנים דלא זכה ביה, כדמשמע מתשובת מוהר"ם דלעיל. ואע"ג דנמצא בהגהות אלפסי פ' נערה +בשלטי הגבורים על הרי"ף יז ע"ב סוף אות ב ועיין לעיל סי' פו הערה רכ"ז ופח הערה מ"ב הריא"ז מביא דין זה בשם אביו - זקנו הרי"ד שאומר שרש"י גם כן סובר כן+ בשם ריא"ז דאם זקפן עליו במלוה זכה ביה הבעל. +ריא"ז, ר"ת רבי ישעיה אחרון ז"ל. ר' ישעיה ב"ר אליהו מטראני המכונה ריא"ז או ר' ישעיה אחרון, להבדילו מסבו רי"ד (ראה סימן פ הערה י"ח מכוכב), היה מחכמי איטליה הגדולים במאה הראשונה לאלף הששי. היה בן בתו של רי"ד, שקרא עליו לפני פטירתו: והנה בן בתי יורש אותי. ואמנם היה יורש נאמן של סבו הגדול בידיעות התלמוד ומפרשיו ובחדושיו הרבים. חבורו פסקי הלכות כתוב בלשון קצרה וברורה ודן בהלכה הנוהגת בזמן הזה כדרך הרי"ף. לפני כל מסכת הוא מציע בקיצור את תכנה ומביא את הפסוקים שעליהם מתבססות ההלכות. קטעים מספר זה מובאים תדיר בשלטי הגבורים שעל הרי"ף. במקומות רבים בספרו מסתמך ריא"ז על חיבורו קונטרס הראיות. חלק מספר זה נמצא בספריה הלאומית בירושלים. ריא"ז כתב גם פירושים על כמה מספרי התנ"ך. חלק מהם נדפסו והשאר נמצאים בכ"י.+ נראה דלא סמכינן בזה על דבריו נגד מהרא"י ז"ל שהיה בתראי וטעמו ונימוקו עמו לאפקועי ממונא. ואע"ג דכתב מהרי"ק בתשובותיו דכל מקום דאין הספר +בהוצאות קודמות כתוב פה בטעות הפסד במקום הספר+ מפורסם לא אזלינן בתר בתרא החולק עליו +/מהרי"ק/ שורש צ"ד עיין שו"ת שואל ומשיב מהדורא א' ח"ג סי' קנא שפוסק שלא כרבינו בענין קידוש החדש בליל שבת ויו"ט. ואומר שם שרבינו לא ראה את דברי הרשב"א המתיר, ומסיים שברור לו שאילו ראה דברי הרשב"א בזה היה מסכים להם. רבנו יוסף ב"ר שלמה קולון, מהרי"ק, היה גדול רבני איטליה בתחילת המאה השלישית לאלף הששי. שמש ברבנות בכמה קהילות בצפונה של איטליה. בסוף שנותיו התישב בפאויה בלומברדיה ושם נפטר בשנת ר"מ. פרסומו של המהרי"ק היה בעיקר בשטח הוראת ההלכה למעשה. מקרוב ומרחוק פנו אליו בשאלות והוא הריץ תשובות לשואליו. אחר מותו נאספו תשובותיו ונדפסו בויניציה בשנת רע"ט, ומאז חזרו ונדפסו כמה פעמים. מלבד קובץ זה ישנן תשובות נוספות באוספי כתבי יד שונים, וכן ידועים ממנו שטרי גיטין וחליצה. כמה חבורים נוספים של המהרי"ק עדיין גנוזים בכ"י. שם משפחתו של המהרי"ק היה טראבוט, ויוצאי חלציו היו ידועים באיטליה בשם זה. וזה מקרוב נדפסו בירושלים תשובו' מהרי"ק חדשות מתוך כתב יד.+ מיהו לא קאמר דאנו מוכרחין לפסוק שלא כבתרא אלא הוא מחלוקת הפוסקים. וכתב הרא"ש והביאו הטור ח"מ סי' כ"ה, דבמקום מחלוקת הפוסקים לא יאמר הדיין אפסוק כאיזה מהם שארצה ואם עשה כן הרי הוא דין שקר אלא אם הוא חכם כו', ואם לאו בר הכי הוא אל יוציא ממון מספק. וכן כתב המרדכי בשם מוהר"ם פרק נערה +סי' קנה, אבל אינו בשם מוהר"ם, וצ"ע+ ובסוף כתובות +סי' רפא+, וכ"ש שדברי מהר"ם בתשובה דלעיל מטין כדברי מהרא"י דאין לפקוע ממון. וה"ה אם היו נופלות שם טענות המכחישות זו את זו בין הצדדין דהיינו בין התובע והנתבע, שהדין המוציא מחבירו ע"ה או שזה ישבע אצל שטרו.
זהו הנראה לענין מעשה, ואבקש מלפני מ"ו שיורני מה לעשות. ואם הדיינים עברו ופסקו להוציא אם מקרי טעות בשקול דעת דישלמו מכיסם, בפרט במקום שהדיינים תקעו עצמן לדבר הלכה בגובה אפם בל ידרשו, שהיה להם רב בעיר לשאול ולא שאלו. אדרבה, שמיחה הרב בהן שלא יוציאו ממון עפ"ז ולא שתו לבם אליו, דודאי לא גרע מתשובת מוהר"ם במרדכי ריש סנהדרין +סימן תרעז+, שפסק על דיינים הממונים בעיר בכה"ג לשלם מכיסם. ובזה שלום על דייני ישראל.
וזאת אשר השיב הגאון מהר"ם פדוו"א על תשובה זו, וז"ל: על שאלתך הנ"ל מבואר היטב ואין צריך בו שיקול דעת, רק להבדיל בין תשובת מוהר"ם שהיה שם ערבות ורוחים לנדון זה, אם אמת הוא שראובן נתן ריוח. וכן קשה להשוות דברי ת"ה במ"ש שאפילו זקפה במלוה פטור, לדברי ריא"ז שכתב להיפך כנזכר בהג"ה אלפסי פרק נערה שהביא מעל' לעיל כי הוא מן הפוסקים המפורסמים, והגה"ה זו לא ראיתי. עכ"ל מהר"ם פדוו"א.
@שו"ת הרמ"א סימן צ
+עי' לעיל סי' כח ולקמן סי' קיא הדנים באותו ענין.+ חביבין עלי דברי שארי האלוף מהר"ר משה יצ"ו +ר"ת: יחיהו צורנו וישמרהו+ לכן אשיב לו מילין זעירין על שאלתו, אף כי אנכי היום סמכוני באשישות לסיבת חולשה וזקנה. +על פי ביצה כא, א. ובסימן סט כותב הר"ר שמואל יהודה קאצינלבוגן אל הרמ"א: ועדיין לא הרציתי הדברים לפני מעלת א"א הגאון מכל הנכתב בינינו כי הוא זקן בא בימים ה' יוסיף ימים על ימיו, ופורק ממנו עול הכתיבה. עיין מאמרי מהר"ם מפאדובה בהדרום כרך כח עמוד קצ"ד+ ועיקר שאלתך ממני להודיעך מנהגי בדין חטה שנמצאת על חתיכת בשר מלוח בפסח, אם לאסור אותה חתיכה לבדה כדברי הרוקח +סימן רפז ועיין ג"כ סימן רפ"ט על אודות הרוקח עיין לעיל סי' יט הערה י"ד+, או לאסור כל החתיכות, או לאסור רק כדי קליפה באותה חתיכה.
והנה אהובי כבני, בענין מחלוקת זה בשאר איסורים שחולקים אם ע"י מליח אסור עם התר אנו עושים כדברי ראבי"ה לדון בקליפה ולא בס' אם לדון בס' תמיד כדברי החולקים, איני יודע בינינו מנהג קבוע בגליל זה. +מרדכי חולין פ"ח סי' תרצט. ועי' לעיל סי' כח הערה ח' רבינו אליעזר ב"ר יואל הלוי, הנודע בכינויו ראבי"ה, אבי העזרי, אביאסף, אבי"ה ורא"ה, נולד סמוך לשנת תת"ק לאלף הרביעי במגינצה, בשעה שאביו ישב עדיין בבית חמיו הראב"ן. במשך שנים נדד למקומות תורה ושימש כמעט אצל כל חכמי הדור: אצל הרא"ם, אצל ר' יהודה החסיד בריגנשבורג ואצל הריב"א השני בשפירא. לאחר סיום למודיו התישב בבונא, ובסוף ימיו גר בקולוניה. רוב ימיו לא שמש ברבנות אלא היה טרוד בעסקיו, שהצליח בהם ונתעשר. ע"י עסקיו בא בקשרים עם אנשי השלטון ואנשי הכנסיה, ובעת הצורך השתמש בקשרים אלו לטובת הכלל. עם פטירת אביו מילא את מקומו כמרא דאתרא בקולוניה, וע"פ צווי אביו קבל עליו את עול הרבנות. הגיע לזקנה טובה של שמונים וחמש שנה. ר' יצחק בעל אור זרוע היה תלמידו המובהק, וכמעט שליש מספר או"ז הוא מתורת רבו. חיבורו העיקרי הוא אבי העזרי והמחברים קוראים לו ספר ראבי"ה. הוא ספר דינים והלכות הנוהגים בזמן הזה והם מסודרים ע"פ סדר המסכתות. חיבר גם ספר הלכה מיוחד לסדר נשים ונזיקין בשם אביאסף. הכ"י נאבד אבל הוא מובא הרבה בספרי הראשונים. כמו כן חיבר גם תוספות וליקוטים, שמזכירם במקומות שונים. מלבד חיבוריו בהלכה מובאים בשמו גם פירושים על התורה ופיוטים.+ ואף אם מורה אחד ימצא שמחמיר בזה ומורה אחד מיקל, אינני תופס על שום אחד מאחר שכל אחד יש לו אורח שיסמוך עליו. אמנם לי היה נראה לדון לחומרא לשני צדדין משום ספיקא בדברי ר' שמואל מאיור"א +רבינו שמואל ב"ר שניאור מאיברא היה מבעלי התוספות הצרפתים בסוף האלף החמישי היו לו עוד שני אחים, והם נתפרסמו כרבותינו מאיורא וגם כגדולי אייברא ותוספותיהם ידועות כתוספות איברא וכשיטת איורא ר' שמואל נקרא השר מאיברא, ואחד מתלמידיו כותב עליו החסיד ה"ר שמואל ב"ר שניאור בין תלמידיו נמנים בעל הסמ"ק, ר' יונה גירונדי והמהר"ם מרוטנברג האחים חברו תוספות למסכתות הש"ס, והתוספות שלנו לשלש עשרה מסכתות בחלקן הן תוספות איברא+ במרדכי פרק גיד הנשה +חולין פ"ז סי' תרפא+, שאם יש ס' אפ"ה הצריך קליפה דדילמא אינו מפעפע ואם אין בו ששים היה אוסר ולא התיר בקליפה דדילמא מפעפע. אך הוא דומה קצת למה שאמרו גבי פלוגתא דב"ש וב"ה +ר"ה יד, ב; עירובין ו, ב; חולין מד, א+ כסיל בחושך הולך +קהלת ב, יד.+ וסודי אגלה לך ואין לפרסמו אלא לצנועים, שגם בזה אני נוטה לפעמים להורות לפי רבוי ההפסד.
אמנם במה ששאל מעלתו באיסור חמץ בפסח בדין חטה שנמצא ע"ג בשר מלוח, איני חושש כלל על שאר חתיכות מאחר שיצא היתר מפורש מפי קדוש הרוקח והרא"ש +פסחים פ"ב סי' כה ועיין לעיל סי' כח הערה כ"ה+ הסכים עמו, אותה החתיכה שהחטה עליה לא אסר כולה רק כדי קליפה, ובשום ספר מפורסם לא נמצא פוסק מן הפוסקים הראשונים שאוסרים הכל. איני חושש על עדות הנמצא שאחד המורה החמיר מדעתו +עי' לעיל סי' כח הערות א' מכוכב, כ"ח+, אך אומר שאפילו אותן המחמירין במליחה לדון בס' ע"כ לא פליגי אלא בשאר איסורים דבטל בס' אבל להחמיר כולי האי לדון ככה במשהו בפסח לא פליגי, ויפה אמרת בזה. ואף כי הרא"ש שם בטור +או"ח סי' תס"ז המלים שם בטור בסוגריים ובאותיות רש"י בד"א+ הסכים עם הרוקח בצלי לאסור כל אותה תרנגולת וכתב שבצלי אם היה בא לידו מעשה היה אוסר גם האחרות, כאשר מדמה משהו בפסח לשיעור נותן טעם בשאר איסורין, זהו ודאי בצלי כמו שמבאר דע"י הפוך השפוד מתפשט מזה לזה, א"כ במה נוכל להבדיל בין משהו דפסח לנותן טעם של שאר איסורים. אבל גבי מליחה אף המורים להחמיר שנתפשט מחתיכה לחתיכה ואוסרין אם אין בהן ס' הוא חומרא יתירה ואולי משום ספק איסור דאורייתא מורים, בזה נאמר שבדין פסח באיסור משהו אינם אוסרין ולא נבדה פלוגתא מלבנו. ועוד ע"כ צריכים אנו להפריש בין דין חטה זה לשאר איסורים, דהא במרדכי בפרק גיד הנשה תשובת מהר"ם +חולין פ"ז סי' תרפ"ג ועי' ג"כ סי' תרפא+ שמתחלת וששאלתם על כרס וכו', השיב שאינו מפעפע ע"י מליחה מחתיכה לחתיכה בלא רוטב ואותה חתיכה משערים בס' וכן חתיכה שנגע בחלב. ובפ' כל שעה במרדכי איתא +פסחים פ"ב סי' תקנב+: מצאתי בשם מוהר"ם על דין חטה זו דאינו אסור אלא כדי קליפה, ולדעתי הוא מהר"ם סתם הנזכר בכל מקום. ואף כי בתשובותיו הרוב נזכר בחתימותיו ושלום מבר"ב היינו מאיר בר רבי ברוך, מ"מ שאר הגאונים מזכירים אותו מוהר"ם או מהר"ם. וא"כ קשה דידה /דידיה/ אדידיה, אלא ודאי דיש לחלק דיש הפרש בין חטה לשאר דברים, דבחטה קשה אף אם נתבקעה אמרו דאז קרובה להחמיץ היתה וגם אין בחטה יחידה כח להתפשט כמו בחלב. וכן משמע בטור או"ח דיש קצת הפרש, דז"ל שם בסימן תס"ז: שדבר ידוע שאין איסור החלב מפעפע בכל החררה דאפייה לא הוי כבישול וכו' עד אלא אוסר כדי קליפה או כדי נטילה, וכ"ש חטה אחת שאין כח בפליטתה בכל החררה. א"כ ממשמעות לשון כ"ש משמע דיש הפרש ביניהם. ולאשר הכתיבה היא למשא עלי אספיק בזה ושלום, מנאי שארך מאיר בכמ"ר יצחק ז"ל קציאנלנבוגן /קאצינלנבוגן/.
@שו"ת הרמ"א סימן צא
בפרק אין מעמידין +ע"ז לה, א+: מאי דכתיב כי טובים דודיך מיין +שה"ש א, ב+, כי אתא רב דימי אמר אמרה כנסת ישראל לפני הקב"ה רבש"ע ערבים עלי דברי דודים יותר מיינה של תורה. ואמרינן בעירובין פרק עושין פסין +כא, ב+: חדשים גם ישנים צפנתי לך +ע"פ שיר השירים ז, יד+, אמרה כ"י לפני הקב"ה: רבש"ע הרבה גזירות גזרתי על עצמי יותר ממה שגזרת עלי וקיימתים כו'. עד דרש רבא מאי דכתיב ויותר מהמה בני הזהר עשות ספרים הרבה אין קץ +קהלת יב, יב+, בני הזהר בדברי סופרים יותר מדברי תורה, שהללו עשה ולא תעשה והללו חייבים עליהם מיתה +רש"י מפרש דכתיב פורץ גדר ישכנו נחש (קהלת י) ועי' ברכות ד, ב.+ שמא תאמר אם יש בהם ממש מפני מה לא נכתבו, ת"ל עשות ספרים הרבה אין קץ ולהג הרבה יגיעת בשר +קהלת שם /פרק י'/.+ אמר רב פפא בריה דרב אחא בר אדא משמיה דרבא בר עולא +בגמרא שלנו: משמיה דרב אחא בר עולא כל הפסקא מביא רבינו בשינויים קלים מלשון הגמרא שלנו ועיין במבוא תחילת ח"א מה שמדגיש רבינו בעינן /בענין/ הציטטות שלו+, כל הלועג על דברי חכמים נדון בצואה רותחת. א"ל מי כתיב לעג להג כתיב, אלא כל הלוהג בהן טועם טעם בשר, עכ"ל הגמרא. ופירש"י כל הלוהג בהן, ההוגה בהן כל שעה שאדם מחזיר עליהם מוצא בהם טעם עכ"ל. ואני איני כחולק על רבותינו ז"ל חלילה, רק לישא וליתן בדבר הלכה. והוא מה שראוי לעיין בענין הלהג זה שנאמר על דברי סופרים יותר מעל ד"ת במה שטועם בהם טעם בשר, הלא כל דברי תורה נמשלו במליצת החכמים לבשר, והוא שאמרו תא וניכל בישרא שמינא בי רב +ב"ב כב, א: אדמגרמיתו בי אביי תו אכלו בישרא שמינא ביה רבא, וע"ש ברש"י.+ ואם אין שמחה אלא בבשר ויין +בפסחים קט, א שני מאמרים הם: אין שמחה אלא בבשר וכן אין שמחה אלא ביין ובמ"ר פ"י, יח: אין שמחה אלא בבשר+, הלא פקודי ה' ישרים משמחי לב +תהילים יט, ט+ כמו בשר ויין, ולמה לא נאמר טועם טעם בשר על דברי תורה יותר מעל ד"ס, כמו שהם דוקא קרויין במאמר הקודם. זאת ועוד אחרת, איך יחלוק רבא על המדרש כל הלועג על ד"ס כו', ודוחק גדול הוא שנאמר שרבא יחלוק על מעשה שהיה מקובל ביד חכמי התלמוד מזמן בית שני +בגמרא שלנו מקשה רבא: מי כתיב לעג להג כתיב, אבל רבינו כתב לעיל: א"ל מי כתיב וכו'.+ ולכן נ"ל במאמר זה כי רבא לא בא לחלוק ולסתור דברים הראשונים רק להוסיף עליהם ולומר הגם כי נרמז במקרא זה ענין לעג על דברי חכמים ונדון כו', ומוכרח דרשה ההיא מלשון יגיעת בשר הנאמר דוקא על הצואה כמו שפירש"י, מ"מ גם מי שאינו לועג ומספר בהם דרך שחוק כמתלהלה היורה זיקים +משלי כו, יח+ ואומר משחק אני, כי אינו מדבר בהם רק דרך שחוק וקלות, טועם טעם בשר הנאמר בתורה הבשר עודנו בין שניהם טרם יכרת וגו' +במדבר יא, לג.+ וזהו שאמר למעלה ויותר מהמה בני הזהר, שכל הפורץ גדרן של חכמים ישכנו נחש חויא דרבנן שאין צרי למכתו, כי דברי חכמים צריכים חיזוק יותר משל תורה.
ולכן נאמר ג"כ בענין גדרים ותקנות שגדרו ותקנו עמודי הגולה גאוני עולם קדמונינו ז"ל ה"ה קדושים אשר בארץ המה +ע"פ תהילים טז, ג+ שעשו אזנים לתורה כשלמה ע"ה +עירובין כא, ב: אמר רבי אלעזר בתחילה היתה תורה דומה לכפיפה שאין לה אזנים עד שבא שלמה ועשה לה אזנים+, אשר ראוי לומר עליהם חדשים גם ישנים /דודי/ צפנתי לך. בפרט בענין שיש לחוש לקלקול הדורות, שיש להחזיק דבריהם ולענוש עליהם מיתה בנחש דרבנן דלית לה אסותא. כאשר קרה מחדש באחד נקרא שמו מאיר הבל בר שלמה האז מק"ק ורנקווארט, אשר עמד ברבים והוציא לעז על גט כשר בכל תיקוניו אשר ניתן כדת מרצונו הטוב ע"י הישיש הגאון החסיד השלם בכל השלימות כמהר"ר אייזיק סג"ל יצ"ו מגיצבורק /מגינצבורק/ +עיין שו"ת רש"ל סו"ס י"א שמחלק לו כבוד רב וקורא לו הזקן והחסיד וממשיך כי שמעתי צדקת הרב שהוא אחד מן הנעלבין ואינן עולבין שומעין חרפתן ואינן משיבין ועיין לקמן הערות ל"ד ל"ו+ וחד דעימיה האלוף כמהר"ר גוטליב מנייבורגר סג"ל יצ"ו. אשר סדרו הגט ברבים בכל אופן תיקוניו אשר קבלנו משלשלת החכמים דור אחר דור, גם עשו כסדר מסדרי הגיטין להחזיק ולפרסם חרם ר"ת וכל תלמידיו וקדושיו עמו שגזרו להחרים שלא להוציא לעז על שום גט אחר הנתינה +עיין נוסח החרם לעיל סימן נה הערות ט' וי'.+ והנה זה האיש רע המעללים המאי"ר לארץ הב"ל, שכל שבע הבלים כלולים בו +שבע הבלים שהביע שלמה: הבל הבלים אמר קהלת, הבל הבלים הכל הבל+ רצה להמיר שמו מכלל הב"ל וקרא שמו נבל שרא דעניותא +על פי פסחים קיא ב+ הסכיל והעיז פניו ברבים לענות שקר במילתא דעבידא לאיגלוי לומר שאנוס היה בנתינת הגט וביתר דברים שהוציא ברבים, ופער פיו לבלי חוק והב"ל יפצה פיהו כאשר ראינו מגילה עפה הובא לפנינו ושם כתוב שכל הדברים +מן שהוציא ברבים עד פה בסוגריים בהוצאה ראשונה+ שהוציא הנבל בהב"ל פיו הם שקר וכזב ואין בהם ממש גם אין אחד. כאשר העידו מעידי אמת וצדק כת אחר כת ראויה להכריע בעדותן כל ישראל הוגבה בב"ד יפה, שכל דבריו שקר וכזב רק שכיון לבשתו להוציא לעז על בת ישראל הכשירה. ולא שת לבו לגזירת קדמונינו ז"ל ולגזירות תרי אריה דבי עילאי +חולין נט, ב+ מסדרי הגט כדת וכהלכה, כאשר העידו המסדרים ורבים גדולים ונכבדים עמהם. א"כ דינו חרוץ להיות נדון בצואה רותחת ושיטעום טעם הבשר הנ"ל, כדין הלועג והלוהג על דברי חכמים להאכילו פרי מעלליהו. גם הנהו תרי מגידי בעלטה שהחזיקו ידיו ושעו אל הב"ל ואל מנחתו +ע"פ בראשית ד, ד, ואולי הרמז הוא ללקיחת ממון להעיד+ וילאו למצא פתח וחרטה, יהיו נלכדים ברשת זו טמנו להם וינשכו אותם הנחשים השרפים. יען אשר לא הביטו אל נחש הנחושת לא יחיו +במדבר כא, ט וכאן רמז לנדוי, חרם ושמתא+ עד יקבלו עליהם את הדין מהמורים האבירים הגבירים אצילי אשכנז אשר נברר בדברינו למטה.
והנה הגם כי ראינו שהגאון מהר"ר אליעזר +כוונתו להר"ר אליעזר טריוש, ראש ישיבת פרנקפורט כמו שאומר אחר כך ור' אליעזר זה מוצאו מקראקא ובבואו לעיר פ"פ ד"מ נתמנה לראש הישיבה עיין עליו לעיל סימן נח הערה י'+ לא כיהה בו מ"מ ראינו שלא לשתוק במעשה זה מדגרסינן בב"ב +פט, ב+: אמר ר' יוחנן בן זכאי אוי לי אם אומר אוי לי אם לא אומר, אם אומר שמא ילמדו הרמאים ואם לא אומר שמא יאמרו הרמאים אין ת"ח בקיאים במעשה ידיהם. איבעיא להו אמרה או לא אמרה, אמר רב שמואל בר רב יצחק אמרה ומהאי קרא אמרה, כי ישרים דרכי ה' וצדיקים ילכו בם ופושעים יכשלו בם +הושע יד, י.+ וכן הוא בנדון דידן שהיה ראוי שלא לאומרו מצד כבוד הגאון הנ"ל, וראוי לאומרו מצד הגאונים שתקנו וגזרו על הדבר ושכבוד התורה נתחלל בזה. לא יכולנו להתאפק ואמרנו עת לעשות לה' +תהילים קיט, קכו+ ובמקום שיש חילול השם אין חולקין כבוד לרב +עירובין סג, א: ברכות יט, ב: שבועות ל, ב: סנהדרין פב, א+, וכל הקודם להעניש החוטא זוכה. מדגרסינן פרק הדר +עירובין שם /ס"ג א/+: ההוא גברא דהוי קטר חמרא בציניתא בשבתא, יתיב רבינא קמיה דרב אשי רמא ביה קלא ולא אשגח ביה א"ל להוי ההוא גברא בשמתא. א"ל רבינא לר' אשי כה"ג מאי מי מחזי כאפקירותא, א"ל אין חכמה ואין תבונה וכו' +משלי כא, ל.+ והדן אותנו לכף זכות מן השמים ידינוהו לכף זכות, וצדיקים ילכו בם ופושעים יכשלו בם.
גם נראה לנו כי מן הדין מסולק הרב הגאון מהר"ל +הוא הר"ר אליעזר הנ"ל, ועי' הערה כ"ד+ מדין עסק ביש כמו שנברר, ועל כן הרשות נתונה לכל חכם ומורה לצאת לעזרת ה' בגבורים ולדון בדבר זה, כמ"ש מהרי"ק בתשובותיו סי' י"א +שורש א'.+ וענין סלוק הרב בדבר זה הוא נדון בק"ו מהא דאיתא פרק תפילת השחר +ברכות כז, ב+: ת"ר מעשה בתלמיד אחד שבא לפני ר' יהושע א"ל תפילת ערבית רשות או חובה א"ל רשות כו', עד א"ל יהושע עמוד על רגליך ויעידו בך וכו', עד היה ר"ג יושב ודורש ור' יהושע עומד על רגליו עד שרננו כל העם ואמרו לחוצפית עמוד ועמד. אמרו עד כמה נצעריה וליזל אתא בר"ה אישתקיד וצעריה, אתא בבכורות במעשה דר' צדוק וצעריה ה"נ קא /מצער/ מצעד ליה, כולי האי נצעריה וליזל תא ונעבריה. מאן נוקמיה וכו' נוקמיה לר' יהושע ה"ל בעל דבר. הנה בנדון דידן הגם כי הגאון מהר"ל יצ"ו היושב בשבת תחכמוני בק"ק פרנקורט ראוי שכל התורה תהיה נפסקה על ידו, מ"מ יש לחוש לצערן של ת"ח וראוי לנו לומר שיסלק הגאון הנ"ל מדינים הנוגעים בבית דין הגאון הישיש כמהר"ר אייזק סג"ל יצ"ו, ביחוד בדינים הנוגעים בהפרנס והקצין כמר שמעון גינצבורק יצ"ו +הוא הקצין הידוע הר"ר שמעון גינצבורג (רס"ו? - שמ"ו) שנעשה אח"כ למחותנו של רבינו הרמ"א עי"ז שבנו ר' אליעזר נשא את בתו של האחרון. ר' שמעון היה עתיר נכסין, ואיש פעיל בעניני עמו ונכבד מאד בעיניהם. הוא היה הראשון שלקח לו את שם עירו גינצבורג לכנוי משפחתי. ר' דוד מגיד בספרו לתולדות משפחות גינצבורג ע' ג' אומר ועל כן לא נשגה בחשבנו אותו לאבי הגינצבורגים. ועיין לעיל סי' מ הערה מס' ל"ו.+ שהרי מצינו כמה פעמים שצערן ופגע ונגע בכבודם, אשתקד במעשה נתן שט"ן צערם כידוע לרבים, שכל חכמי פולין ואיטליא החזיקו ידי הגאון החסיד השלם כמהר"א סג"ל יצ"ו וב"ד יפה. +בלתולדות משפחות גינצבורג לר' דוד מגיד ע' ה' מספר: מעשה שהיה כך היה: ה"ר שמעון קבל רשיון מאת הקארדינאל הגמון הנסיך להושיב שתי משפחות עבריות באבערהויזען, ויבחר בידידו ר' נתן שאטין להיות הוא אחד מן הנהנים מזכות זאת, ועוד נתן לו כסף להתעסק שם במסחר. ורק תנאי התנה אתו, כי מן הריוח אשר ירויח מכספו יתן רביעית לו, ולתכלית זו עליו היה לנסוע פעם אחת בשנה לגינצבורג מקום מגורו של ר"ש לתת לו דין וחשבון מהכנסותיו. בשנת שכ"ד אלף חמש מאות שישים וארבע חדל הר"ר נתן לתת דין וחשבון למיטיבו ובחפצו להמלט מתביעות הר"ר שמעון העתיק מושבו לפרנקפורט דמיין. לא נודע לנו מדוע לא עלתה בידי בנו של ר"ש מו' לעמלן (הוא הר"ר אשר אהרן הנזכר למטה) אשר שלחו אביו לדבר עמו על צד השלום ולפשר עמו. אך זה ידוע, כי הר"ש בראותו כי לא יצלח בידו לעשות פשרה על צד השלום, ויצא נגד בעל דינו בתוקף חוקי הארץ ויסגור ע"י פקידי הממשלה בחותם מלכות את ביתו של ה"ר נתן ואת רכושו, עד אשר יאות לבא לפני בי"ד ישראל שבגינצבורג, ע"פ הזמנתו של האב"ד דשם הר"ר אייזיק הלוי בגזרת נח"ש. בימים ההם היה בפפד"מ ועד של רבני אשכנז שנקבצו להתיעץ ולהתבונן בצרכי האומה הישראלית בשטח אשכנז, והר' נתן השתמש במקרה זה ויבא לפני הועד בקובלנא על הר"ש לאמר, כי בשום אופן אינו חפץ לבא לידי פשרה אע"פ שבתחלה נתרצה לזה, וכי עוד הוציא עליו שם רע לפני שלטון עירו כי איש מרמה הוא. הועד נכנס לעובי הקורה של המריבה שבין שני הצדדים האלה ויכתוב (ער"פ שכ"ד) לעומת הר"ר שמעון מכתב מלא מרירות ודברי מוסר ואזהרות חתום בידי חמשה רבנים (וביניהם הר"ר אליעזר טריווש אבד"ק פפד"מ) ואחרית דבריהם היתה, כי יבואו בעלי הריב לעשות פשרה ביניהם לפני דייני ישראל לא בגינצבורג ולא בפפד"מ, כי אם במקום הממוצע לשניהם. הר"ר אייזיק הלוי האב"ד מגינצבורג, שהיה מקודם טינא בלבו נגד רבני וורנקבורט בדבר החרם שהטיל על איש אחד ר' יוקב צורף שמו והם בטלוהו, ראה במעשה הועד הזה חלול כבודו, ויכתוב מכתב להאב"ד מפ"פ הר"ר אליעזר טריווש ברגש וכעס לאמר כי רע בעיניו המעשה שעושה הועד וכדומה. הר"ר אליעזר גם הוא לא טמן ידו בצלחת, ובדברים בוטים מוכיחו (בכ"ט בספירה שכ"ד) בדבר החרמות והגזרות שמשתמש בהם, ובאחרונה מבקש מלפניו, כי יסכים גם הוא להצעת רבני הועד בענין הפשרה שבין הר"ש והר"נ. אז בערה חמתו של הר"ר אייזיק עד להשחית, כי לפי דעתו נכנסו רבני פרנקפורט לרשותו שלא כדין, והמעט מהם כי לקחו בעל דין אחד תחת כנפי חסותם שלא כדת וכותבים מרורות אל השני מבלי גלות מזה את אזן רב העיר השוכן כבוד בעיר מושבו של בעל הדין השני, עוד פוגעים הם בכבודו אשר כבר הגיע לזקנה. ויצאו רבנים רבים להגן על כבוד הר"ר אייזיק המחולל ויקנאו לעלבון התורה, ובראשם היה הגאון מהר"ר מאיר קאצענעלענבויג מפאדובה - ונידוהו (את נתן שטיין) על זה כל חכמי איטליא ורוסיא כאשר הוא מפורסם לכל. את זה מדגיש רבינו בתשובתנו, שכל חכמי פולין ואיטליה החזיקו ידי הגאון החסיד השלם כמהר"א סג"ל יצ"ו.+ גם אשרו חמוץ הקצין הנ"ל אשר צווח ככרוכיא על הגזל הנעשה לו במדינה מנתן שט"ן הנ"ל, והוא עמד לימין השטן נגד האלופים חכמי איטליא יצ"ו, ובראשם הגאון הגדול כמהר"ר מאיר מ"ב ולא אשגח עלייהו. +כן הוא בהוצאת המבורג ונראה שכן צריך להיות, והוא ר"ת של מקורו ברוך או מדבר בעדם אבל ביתר ההוצאות כתוב מ"כ. אמנם מצינו שמשתמשים גם לחיים במנוחתו כבוד, ועיין שו"ת רש"ל סי' לו. ואולי יש לומר שתשובה זו נכתבה לאחר עשרה חדשים מן המאורע ואז לא היה כבר המהר"ם בחיים, שהרי נפטר בעשירי בשבט, שכ"ה. עיין מאמרי מהר"ם מפאדובה בהדרום כרך כח עמוד קצ"ד.+ ותו במעשה דיעקב צורף שחירף וזלזל ופגע בכבוד אב"ד החסיד השלם כמהר"א יצ"ו כאפיקורוס, צעריה מהר"ל יצ"ו למהר"א יצ"ו והחזיק ידי צורף ועד מתי לצעריה וליזל. +במכתב שכתבו רבני ק"ק פרנקפורט לאבד"ק גינצבורג, מובא בסוף ח"א מספרו האשכנזי פראנקפורטער ראבבינען של הד"ר מ' האראוויטץ (גם מגיד מביאו בע' קכ"ז - קכ"ט), מוכיחים אותו על זה שלדעתם משתמש באמצעי החרם יותר מדאי: ורעה מזאת אשר גדול וכבד עלינו מנשוא שיצא כבו' לידון בדבר חדש להוציא חרב מנדן כחץ שחוט לשון כמצודות פריסת חרמך. ובקרוב ניצוד היק' כמר יוקב צורף בחרמיך ובאמת נכתב לנו מפי מופ' מדינתכם ומפי מגידי האמת קלא דלא פסיק והכל מרננים על כבוד' שחרמת' אותו שלא כדין. וכזאת לא עשינו גם לא ראינו מרבותי' יצ"ו - לולא שחסנו על כבו' והדר שיבתך וזקנתך הלא ידעת הדין מי שמחרים שלא כדין, לומר אדרבא בפני מולי' ק"ו לחששו' לפני ערילים, ודי הער' בזו. לפני כן באותו מכתב עוקצים את הראב"ד דגינצבורג באמרם: ושרי לן מר היה לכבו' לאזור כגבור חלציך במחלוקת הקצין יצ"ו עם יוזלן ווייל (מובא בשו"ת רמ"א סי' י"ז) שכבר בא הדבר לחששות ותקלות רבות והגיע עד נפשי ישראל בתפיס' וכו', וכן רבים מלאה וגבוה מעל גבוה וגבוהים עליהם אשר גברו ועקרו. ולמה לא חשבת על עצמך תלונתך שהתרעמת עלינו לאמר הלא לא שמעת' התנצלות הקצין וכבו' כ"ת על נתן יצ"ו וחרצתם עליו דין וזלזולים וביושים בנקיב' ועקיד' העוקד ומגיע לזלזול משפחתו והשאר וכפלת' קצין קצין - ועוד כתב' וז"ל ולעומת נתן נדבר כו' שעוד היום אנחנו באים כמזכיר וכמזהיר בעונש הגזירה וכו' הכל בלשון רבים ולא ראינו ולא שמענו שום גבר' לא חזינ'. הגם כי האלוף כמהר"ר גוטליב יצ"ו חתם שמו תחת חתימת כ"ת, לא כתב שיסכים עם כ"ת ולדעתינו חלילה לו לעשות, כי לא בא כ"א להעיד על צדקת הקצין יצ"ו ועל זה לא ירדנו, אך כבודו במקומו הוא.+
ובאמת אלו היה הדבר דבר ממון החרשנו כאשר עשינו עד עתה, הגם כי לא חשנו למאמרם ז"ל בעובדא דרבי אליעזר ברבי שמעון דנפק ריחשא מאודניה על דשמע בזילותא דצורבא מרבנן ולא מיחה כנזכר בפרק הפועלים +ב"מ פ"ד, ב.+ אמרנו רישיה בקרירי +עי' שבת נה, א: שיננא רישך בקרירי רישא דרישך בחמימי+, כי חכמי גלילות אשכנז וגדוליה הם קרובים אל החלל והם ח"ו נכוים תחילה באם יחשו במקום שיש חלול השם בפרט במקום שיש בידם למחות, וזהו סיבת שתיקתנו כל אלו הימים. והנה לסיבה כי ראה ראינו כי שתיקתנו קלקול הדור והרוס המצב, גבול שגבלו ראשונים ואחרונים אחור נסוג אמרנו עת לעשות לה' +תהילים קיט, קכו+ והסכמנו על הנ"ל. הגם כי מובטחים אנחנו במעלות גאוני אשכנז יצ"ו, באם ישמעו דברי המסדר הגט כהווייתו יחושו לגזירת הקדמונים ראשונים ואחרונים ויאכילו למאיר הנ"ל ולמחזיקים ידו פרי מעלליהם, מ"מ הקדמנו עצמנו למצוה רבה כזו מאחר שהרשות נתונה כנ"ל, והטלנו גודא רבא על המוציא לעז ועל התומכים בידו עד אשר לא יוכלו קום, עד יקבל עליו את הדין מג' ב"ד אשר נבררו ונזכרו בכתב הגאון הישי' החסיד השלם מהר"א יצ"ו. והננו מאררים ומחרימים ומשמתים ומנדים +בהוצאת ווארשא יש פה הערה זו: ועתה בדורותינו נאסר כל זה ע"פ דינא דמלכותא, ודינא דמלכותא דינא+ את מאיר בר שלמה האז מק"ק ורנקורט כדין הפורץ גדרן של חכמים ותקנותן, כאשר עשה שעבר על חרם ר"ת ותלמידיו ראשונים ואחרונים ויהא נידון בצואה רותחת כדין לועג על דברי חכמים. והננו מסכימים לדברי הישיש החסיד השלם כמהר"א יצ"ו, להחזיק עונשו וחרמו ונידויו אשר הטיל על מאיר הנ"ל. גם נחזיק בית דינו היפה, שבלעדו לא ירים איש את ידו ואת רגלו כאשר הנהיג נשיאותו ברמה זה שלשים שנה, וגזירתו תהא קיימת וגזירת זולתו בבית דינו תהא בטילה ומבוטלת לא שרירא ולא קיימא בכל מה שהפה יוכל לדבר כבי דינא דרבינא ורב אשי.
ובהיות כי אמרנו למעלה שהלוהג גם הוא טועם טעם בשר הנ"ל, נאמר שכל המדבר על צדיק יסוד עולם עתק הוא הגאון החסיד השלם מהר"א יצ"ו וחד דעמיה האלוף מהר"ר גוטליב מסדרי הגט, ויכוונו להוציא הקול והלעז על הגאונים הנ"ל או כדי לתלות בוקי סריקי במשפחות המיוחסים בישראל, דינם חרוץ להיות כמוהו ולא יזח החש"ן מעליהם והנח"ש יהיה כרוך על עקביהם +בטוי קולע בחלוף אותיות נח"ש לחש"ן.+ ובכלל גזירותינו הננו גוזרים על האיש המשודך כמר אברהם לישא את בריינדל בת הקצין כמר שמעון יצ"ו אשר נתגרשה בגט כשר ממאיר הנ"ל, שיהא נזהר בחויא דרבנן לבלתי להחזיק הקול לתת לב לענין הלעז שהוציא ושניבל השוטה הנ"ל בהבליו, ולא יסוג אחור לבייש ח"ו בת ישראל המדוברת בו. +מזה נראה שטעה החוקר ר' דוד מגיד בספר לתולדות משפחות גינצבורג ע' י', שהבעל הוציא את הלעז על הגט אחרי שנשאת לבעל שני, הר"ר אברהם שמו. כן חוזר על דבריו אלו בעמוד קכ"א אות ג. כמו כן מכונה החתן כמר ולא הרב.+ כי אז ח"ו יהא נלכד בעונש כמו המוציא לעז עצמו, וגדול עונש העונה אמן אחר המברך את ה' יותר מהבוצע בירך נאץ ה'. +ע"פ ברכות נג, ב ותהילים י, ג, גדול העונה אמן יותר מן המברך והמאמר גם בנזיר סו, ב ושם פירש"י: העונה אמן בא לאחר המברך ומנצח, לומר שהעונה אמן משובח מן המברך.+ ולא ישגיח בדברי הלעז נגד חרם ר"ת ותלמידיו אשר מצודתם פרוסה על החיים בני דורנו יצ"ו. וכענין זה מצינו במרדכי בקידושין +סימן תקל וע"ש סי' תקמז+, על אחד שאמר שנטמאה אשתו מאחר שלא יוכל לגרשה בעל כרחה מכח חרם ר"ג מה"ג כופין אותו לשמש עמה, וכן הוא בתשובת הרשב"א סי' אלף רל"ז. +וז"ל הרשב"א שם: וקרוב הדבר שאפי' בעונה שהוא משועבד לה מותר דבית דין מתנין לעקור דבר מן התורה משום מגדר מילתא וכמו שהתירו באומרת טמאה אני לך כך יש להתיר באומר טמאה היא לי במקום שאי אפשר לגרש אלא בטענה ועל פי בית דין כדי שלא יהיו בנות ישראל ובני ישראל רגילין בכך. בדפסו /בדפוס/ ווארשא רשום בטעות סי' רלז.+ הרי קמן שמכח חרם ר"ג כופין לעשות מעשה נגד חשש איסור דאורייתא במקום דאיכא רגלים לדבר. כ"ש וק"ו בדבר שברור כשמש ואינו אלא הוצאת לעז בעלמא שיחוש המשודך לנפשו מכח חרם ר"ת, ולא יחוש לאויבים המפיקים לקלא כי הוא קול ושוברו עמו ולית ביה ממשא, רק כי הקנאה מוציא אותן האויבים מן העולם. וכמו שמצינו בענין לשון הרע כי [פירסום] הקול דינו כמוציאו מתחילה, כדאיתא פ' יש בערכין +ערכין טו, א וב+ וכתבו הרמב"ם ז"ל +הלכות דעות פ"ז הלכות ג, ו.+ כן הוא בענין לעז זה, באם ח"ו יתן זה האיש המשודך כתף סוררת לבלתי הכניס לביתו האשה הכשרה המדוברת בו, אזי חרם ונבל יהיה אחריתו. אבל מובטחים אנחנו בו כי יבטח בה' עושיהו ויקדש ש"ש ברבים שלא לפקפק בדברי חכמים, כאשר שמענו כי הוא איש חכם ומבין מדעתו. וכל המחמיר בזה או כיוצא בזה אינו אלא מן המתמיהים ומכשיל רבים ונותן יד לפושעים מזלזלי המשפחות המיוחסות שבישראל, כמ"ש המרדכי +סוף גיטין סימן תנה+ בענין חרם של ר"ת על נדון זה.
ואין לפקפק ולומר מי יוכל להכריחו שלא יחמיר על עצמו לחוש לקול עלה נדף, מאחר שלבו ירא ורך לבב הוא שלא לכנוס במקום סכנה לדעתו. ע"כ באתי להוסיף דברים בזה ולומר שכל דיינא דלא דן הכי לאו דיינא הוא, כי כן מבואר הוא בתשובת הר"ש בר צמח +שו"ת תשב"ץ ח"א סי' קנ"ד וגם סו"ס קל"ב, וע"ש ג"כ סי' קל: וכן נמי כל קלא דלא איתחזק בבי דינא לא חיישינן ליה ובסי' קנד כותב: שלפי הדין אין בזה לעז כלל שמכיון שאינו נאמן אין לשום אדם לפרוש ממנה מפני אותה חששא - מפני שבאותו מקום שלבם נוקפם בזה פגם בת ישראל והוציא עליה שם רע שאינו שם רע - אבל שיהא הדיוט אחד מוציא קול שהוא קדש אשה אחת ומפני דבריו יצא רנון בעיר אין זה קול שראוי לחוש אליו כלל+ והרשב"א. +עי' בשו"ת רשב"א ח"ו סי' ג, ח"ד סי' ד"ש וח"א סי' אלף רט אבל התשב"ץ מביא באריכות תשובה אחרת וזה לשון התשב"ץ בתשובו' ח"א סי' קנד: וכדי שיסמוך לב כל אדם עליו בזה ולא יהיה לבו נוקפו אכתוב לך ענין מעשה אחד שקרה במיורקא בזמן הרשב"א ז"ל מענין איש אחד שטען שקדש אשה אחת ונראין הדברים שהוא היה טוען שבפני עדים קדשה ולא העיד בזה בב"ד אלא עד אחד, ונשאל מזה הרב הנז' ז"ל והתירה משום דאין דבר שבערוה פחות משנים ואפילו שניהם מודים כ"ש במכחשת, ופסקי רבואתא ז"ל דאפילו בעד אחד אינה מקודשת. ואחד מן התלמידים בעט בהוראתו של הרב הנז' וכתב לו כלשון הזה, ויזהר רבינו שלא להתירה בלא גט. והרב הנז' ז"ל כעס עליו ובלשון הזה השיב: מי אתה הרב הגדול שאתה מזהירני על הוראתי וישר אורחותי, ומה הן עדותיך הלהן הוראותי תשברנה הלהן תעגנה, איני רואה אותך רק ככסיל העושה עצמו בסכלותו כסיל עכ"ל הרב הנז'. עוד כתב לו אותו תלמיד - והרב הנז' השיב לו כך, וז"ל: על שטה זו היה לי לייסרך בשוטים כאשר ייסר איש את השוטים ועל כל קוץ וקוץ להכות אותך בקוצים רק מוסרי וסכלותיך מצילין אותך, גם מגודל לבבך אינך מכיר לבבך השובב ובאת אלי בהלכות שראוי להחמיר על אשה זו להצריכה גט - אבל לכפות בנות ישראל לפני הפריצים שיתעללו בהם לומר שקדש אחד מן הפריצי' אחת מבנות הנכבדים והעשירי' ויעיד לו פריץ אחר כמוהו כדי לעגן או להוציא ממון מידה זו רעה חולה ומלאה הארץ נבלה. התשב"ץ מוסיף שם בתשו': אבל במה שכל העולם סובר שאין כאן קידושין ורצו בני אדם להחמיר על עצמן בזה זה מנהג בורות ואין לכוף לצבור להעמיד מנהג זה, ואם מפני החומרא שאומרים חומרא דיתיא /דאתיא/ לידי קולא היא, וכ"כ הרשב"א באותה תשובה, וז"ל: ועל מה שחשבת שזו חומרא היא אדרבא הויא לה חומרא דאתיא לידי קולא שאם יבוא אחר ויקדשנה קדושי ודאי לא תצריכנה גט משני אע"פ שהיא לשני מקודשת גמורה. בשו"ת הרשב"א חלק ששי סימן ג מביא שמחרימין בזה משום תקנת עגונה, ומוסיף: כ"ש כאן דאם אנו אומרין כך עשינו בנותיו של אברהם אבינו הפקר.+ כאשר הביאן הרב ב"י בספרו הארוך בסי' מ"ב באבן עזר, מבואר היטב על ענין קול קידושין שהוציאו ולא היה בקלא ממש, שכתב הר"ש בר צמח וז"ל: ואין להחמיר בזו משום שלא יהיו בנות ישראל החשובות מדרך כף רגל לבני פריצי עמנו. וכמ"ש הרשב"א על תלמיד אחד שרצה להחמיר בכיוצא בזה, וכעס עליו וכתב שהיא רעה חולה שיתעלל פריץ אחד על אחת מבנות ישראל החשובים כדי להוציא ממון מידה. ומה שכתבת שכך היה המנהג לעגנה ולהאמינו הוא מנהג בורות וחומרא דאתא לידי קולא הוא לענין אם יקדשנה אחר כו'. עד ואין חוששין בזה לקול דאין חוששין לקול אלא בדבר ברור, אבל כשיהיה הדיוט מוציא קול ומתוך כך יצא רינון אין זה קול כלל עכ"ל. הרי קמן דאין להחמיר במקום שאמרו להקל, והוא בכלל לא תסור מכל הדברים אשר יגידו לך +בדברים יז, יא כתוב: לא תסור מן הדבר אשר יגידו לך ימין ושמאל ורבינו שינה קצת ע"פ דברים כח, יד+, ודרשו רז"ל +ר"ה כה, א: אתם אפילו שוגגין, אתם אפילו מזידין אתם אפילו מוטעין+ אתם אפי' מוטעים אפילו שוגגין. ומנדין על זה כמו שמצינו במסכת ר"ה +שם במשנה+, שגזר ר"ג על ר' יהושע לבא אצלו במקלו ובתרמילו ביוה"כ שהיה חל להיות בחשבונו, ולא הניחו להחמיר בדבר שלא אמרו להחמיר. ואמרי' פ"ק דברכות +משנה י, ב+: ב"ש אומרים בערב כל אדם יטה ויקרא ובבקר יעמוד שנאמר בשכבך ובקומך, וב"ה אומרים כל אדם קורא כדרכו שנאמר ובלכתך בדרך +דברים ו, ז+, א"כ למה נאמר בשכבך ובקומך בשעה שבני אדם עומדים ובשעה שבני אדם שוכבים. א"ר טרפון אני הייתי בא בדרך והטיתי לקרות כדברי ב"ש וסכנתי בעצמי מפני הליסטים, א"ל כדאי היית לחוב בעצמך שעברת על דברי ב"ה. ואמרינן התם בגמרא +יא, א+, רב נחמן בר יצחק אומר העושה כדברי ב"ש חייב מיתה דתנן א"ר טרפון וכו', ופירשו התם התוספות +ד"ה תני+ דאפילו במקום דב"ש מחמירים וב"ה מודים דאם עבד כב"ש יצא, אפ"ה אם עשה כדברי ב"ש חייב מיתה.
ואף אין להקשות מהא דאיתא ברכות +נג, ב+ לענין מי שאכל ושכח לברך חד עבד בשוגג כב"ש ומצא ארנקי דדהבא וחד עבד במזיד כב"ה ואכלו אריה, דשמעינן מיניה דיש להחמיר כב"ש. דא"ל דוקא בדבר שאין בו קולא כלל, אבל במקום שיש קצת קולא בדבר כגון לשכוב ולקרות ק"ש דהא עדיף מעומד דהוא יותר דרך כבוד אלא דלב"ה ג"כ יוצא בשכיבה ולב"ש דוקא בשכיבה אין להחמיר כב"ש, וכ"ש בענין עגון אשה דאין להחמיר. וכ"ש בחיוב שמתא שם מיתה, אם מחמיר על עצמו להוציא חומרא מלבו ולהוציא לעז על הגט חלילה כי גדול העונה אמן יותר מן המברך ונאץ ה' +עי' לעיל הערה מ"א.+ ומצינו בתשובת מהר"ם במרדכי ריש פרק כל הבשר +חולין פרק שמיני, סימן תרפ"ז וק"ק דשם אומר שבימי חורפו חשב כן עד שפעם אחת מסעודתא לסעודתא מצאתי גבינה בין שיניי גזרתי להחמיר על עצמי בבשר אחר גבינה כמו גבינה אחר בשר ואין בדבר זה כחולק על התלמוד ולא כמוסיף שהוא גורע - וכל חד מצי לאחמורי על נפשיה לעשות משמרת, ובבשר עוף אני מיקל כיון דעוף וגבינה נאכלין באפיקורן, ושלום מבר"ב זלה"ה+, שהיה מתלוצץ על המחמירים על עצמן בענין אכילת בשר אחר גבינה והיה חושב הדבר למינות. וכן כתב בעל המאור סוף כירה +במסכת שבת פ"ג בהמאור הקטן על הרי"ף דף ט"ז ע"ב למטה+ לענין המחמירים על עצמן בשבת שלא לאכול חמין, שחושבן למין מאחר שבדברי חכמים אינו מאמין. כ"ש וק"ו בענין הוצאת לעז שכבר גזר ר"ת וב"ד שנלכד כל הגורם הלעז בחרמותם, ושמתא וריתחא דרבנן חל עליו ממילא. צא וראה מדור המדבר על שהאמינו ושתו לבם לקול המרגלים אשר הוציאו לעז ודבה על עצים ואבנים והאמינו לדבריהם נענשו בעונש הקשה +עי' ערכין טו, א+, כ"ש העושה מעשה בעצמו להחזיק קול לעז אשר כבר נגזר עליו להחזיקו לרשע. וע"כ עדיין אני בגזירתי עומד כנ"ל ואני גוזר על צורב וב"ד הקטן ממני, ובפרט על תלמידי אשר ימצאו במקום שכתיבתי מגעת, שיתנו להקרות דברי בב"ה אשר המה שמה וכל כי האי מילתא לימרון משמאי וכל אדם יחוש לנפשו.
סוף דבר המשודך הר"ר אברהם יצ"ו הנ"ל את האלהים יירא ועיניו יפקח ויזכה במקחו אשר לקח ויתן עיניו בעושר וכבוד ומשפחה, ואז יהפוך לו הש"י הקללה לברכה, ויתן ביתו כבית רחל וכבית לאה אשר בנו שתיהן בית ישראל +ע"פ רות ד, יא+, וע"י נזכה לביאת הגואל כארז"ל +ע"ז ה, א: נדה יג, ב: יבמות סב, א: וסג, ב בשני המקומות הראשונים רבי יוסי הוא בעל המאמר, ובשנים האחרונים הגירסא היא רב אסי+ אין בן דוד בא עד שיכלו הנשמות שבגוף, כי כל הנ"ל ברור בלי צפצוף. כה אמר הצעיר לימים נמשך אחר רבותיו וחביריו אשר חברו בזו דברים הרבה לערוך מערכות בדבר הלכות. להביא גוברין ושטרי ברורין על דבר העלמה ההגונה, אשר רצו הפורצים לעגנה, בקהלם ובסודם, ולא עלה בידם, כי הצור מגן בעדה, להעמידה על כבודה. וזאת תהיה לה לעדה, לאחרית ותקוה. ואני כאחד מהם לא רציתי להאריך במקום שאמרו לקצר, רק באתי לבקש ולהפציר בכל הירא אלהים להסכים בכל הנ"ל, ולהעניש המועל מעל. כי כל הדברים הם מן המפורסמים ואינן צריכים ראייה. ומאחר שהרשות ניתן לכל חכם ותלמיד כמוני היום להסכים בדברים הנ"ל באתי ג"כ על החתום.
הנה כתבנו כל הנ"ל ותמכנו אנחנו ח"מ יתדותינו על דברי הב"ד הגדול שסדרו הגט וקבלו עדיות בהכשר וכהלכה, כאשר מסודר הכל בקונטריס אשר ראינו כתוב על זה ונתקיים הכל ע"י הנזכר. וראינו כי החכמים מסדרי הגט החליטו וכתבו בפשיטות חרם ושמתא ונתנו מארה במאיר הא"ז הנ"ל ונתנו בו עיניהם שיגרום לו מיתה או עוני, והנה הוא בידם למושכל ראשון. לכן באנו ג"כ להחזיק דברי חכמים מסדרי הגט ופיהם ועשייתן בזו יהא כפינו וכעשיתנו, כי לא באנו לגרוע מדבריהם רק להוסיף עליהם כי הם ראו נתינת הגט ולא זר אתם, וראו וידעו כי היה מרצון המגרש בלא אונס וכמו שהובא בעדות. ולכן לא מצינו לירד לעומק הדין של גט מעושה ואונס, כי במקום שאמרו חכמים לקצר אסור להאריך. ואיך יעלה על הדעת ששום קל בישראל יכשל בנתינת גט מעושה, כאשר אמר זה המגרש עם העד הרשע שלו שאומר שהשוטר הוליך המגרש אצל הגט, כ"ש לחכמים שבדור. ואף כי אין להאריך בדין גט מעושה בכאן מאחר שאין לחוש בזה כלל, שלא ימצא שום עז פנים שבדור הרוצה להתנקם שום מקום לתלות עצמו בתרינו, ואולי יפרש דברי חכמים בדרך אחר ממה שכוונו וכמו שאסרו לכתוב התורה שבע"פ +גיטין ס, ב.+ ולכן הנחנו מדינים אלו מאחר שהדבר מושכל ראשון שהגט ניתן מרצון ובנפש חפיצה, כאשר כמה עדים כשרים יעידון יגידון. ולכן כל דברי ההב"ל אינו רק כצפצוף עופות וחיות טמאים, אך משום עת לעשות לה' +תהילים קיט, קכו+ כתבנו כל הדברים הנ"ל.
גם דברי העד הרשע שהחציף פניו לשקר במלתא המפורסמת ואמר ששוטר הוליך המגרש לגט, הנה מפורסם דינו שראוי להלקותו מאחר שעבר על לא תענה +שמות כ, טז+, וק"ו ממה שאמרו טוביא חטא וזיגוד מנגיד +פסחים קיג, ב: מכות יא, א.+ כ"ש במקום שמשקר כאשר מעידים כל העדים שבאו בקונטריס, והיו כולם באותו מעמד של נתינת הגט. וידוע אמרם בכמה מקומות לענין דבר ערוה וקידושין וגיטין, דאין עד אחד במקום שנים +כתובות כב, ב: וכג, א+ ק"ו במקום רבים. ואפילו לעדות בעלמא אינו בפחות מב' כמו שאמרו אין עדות פחות משנים +סוטה ב, ב וע"ש תוס' ד"ה כל מקום: ושם לא, ב: סנהדרין ל, א+, ק"ו במקום שרבים מכחישים אותו. ואין לומר דלמא האחרים לא ראו השוטר ע"י שום אחיזת עינים רק זה הרשע ראה כותי כמותו אצל הגט, ולומר לא ראינו אינו ראיה +כתובות כג, א עדויות פ"ב משנה ב.+ כי כל זה שטות גמור אינו ראוי לשום אליו לב, דאל"כ נתבטלו כל דיני הכחשת עדים וכל דין ב' אומרים נתגרשה וב' אומרים לא נתגרשה +כתובות כב, ב: ב"ב לא, ב+, וכן אמרו לענין קידושין ולענין טומאה. אלא ודאי כל שהיה במעמד אחד ובמקום אחד לא ראינו הוי ראיה. וכן כתבו בהדיא הפוסקים ראשונים ואחרונים כמ"ש המגיד משנה הלכות אישות +נ"ל שצ"ל משנה למלך, והוא בפ"ט הלכה ל'+ וכן הוא בהגהות מרדכי דסנהדרין +והוא בשם בעל העיטור בסימן תשכה+ ור' ירוחם +תואו"ח נתיב כג ח"ג ועיין על אודות רבינו ירוחם לעיל סי' ה הערה מ"ד+ ותשובת הרשב"א +לא מצאתי תשובה זו בשו"ת הרשב"א הנדפסות, אבל רבנו ירוחם הנ"ל מביאו, וכן עי' ב"י בטור א"ה סי' קל"ד שמביא תשובת הרשב"א בענין ב' אומרים שהם היו שם וראו שביטל כל מודעי והעדים הראשונים שהם עדי הגט מעידים שהם היו שם בשעת מסירה ולא ביטל כלל ועוד מעידים שאותן עדים המעידים שביטל לא היו שם. תשובה, יראה ודאי דבין כך וכך אינה יכולה לינשא, ולא עדיפא משנים אומרים נתגרשה ושנים אומרים לא נתגרשה דקיי"ל בפ"ב דכתובות לא תנשא.+ ואף כי כל אלו הדברים גלוים ופשוטים מ"מ כתבתי לומר כמה סמויות עיני החפצים בלעז והוצאת דבה על המשפחות כי אף שיודעין שאין דבריהם יעשה פרי מ"מ מראים קלונם ברבים. גם כי העד השני לא העיד כלום ועדותו הוא עד מפי עד ומוכחש מן העד שתלה קללתו ורבים עמו, מ"מ ראוי לעונש גדול מלבד החרם ר"ת וחכמים שאחריו אשר נלכדו בו כנ"ל, וכמוהם יהיו עושיהם ושוכריהן. ומובטח אני בהש"י שיתן לאיש כפי פעלו ויראה בעלבון התורה וחכמיה, ולא ישהא לאונאותיהם של החכם הישיש הגאון מהר"ר אייזיק עם העלמה אשר רצו הטמאים לעגנה, אף כי היא בת גדולים ועשירי ארץ מ"מ ברית כרותה אפילו לאלמנה וליתום של מלך +עיין רמב"ם הלכות דעות פ"ו הלכה י.+ וכ"ש כבוד התורה שלא חשו על גזירת ר"ת וכבוד החכם בעל המסדר את הגט וקדושים שעמו, ובפרט מהמגרש הנ"ל ועוזריו. ובפרט האיש נתן שט"ן אשר יורד וגונב עולה ומסטין, כתב לק"ק פוזנא על החכם מהרר"א איך שמינות נזרקה בו לעת זקנתו. ראו איך החציף פניו לדבר על זקן וחכם ובר אוריין ובר אבהן דברים כאלה, ולא למד מההוא צורבא מרבנן דנידהו ר' יהודה דיפו +המלה דיפו אינה בגמרא שלנו ובהוצ' ווארשא שמוה בסוגריים+ על דסני שומעניה ואפ"ה נהג בו כבוד +מועד קטן יז, א.+ כ"ש שלא היה לנתן שטן להקל בכבוד החכם מכח שנידהו על רוע מפעליו אשר גנב וגזל זה כמה שנים, ונידוהו על זה כל חכמי איטליא ורוסיא כאשר הוא מפורסם לכל. ועתה מוסיף חטא על פשע לומר על זקן נשוא פנים שמינות נזרקה בו חלילה. ולכן ראוי לכל ירא אלקים לנקום נקמת השם מהנקובים הנ"ל, וידי תהיה בם בראשונה להסכים על כל החרמות שהטילו עליהם בראש, הגאון מהר"ר אייזיק גינצבורק ומהר"ר גוטליב והגאון הגדול מהר"ר לייזר מפראג עם חביריו אשר שמה, והגאון מהר"ר ישראל בן הגאון והקדוש מהר"ר שכנא ז"ל עם הגאון מהר"ר יצחק צלאל /ב"ר בצלאל/ יצ"ו אשר הוא בלאדמר עם שאר החכמים שהסכימו על הדבר. +/ר' יצחק ב"ר בצלאל/ סבו של הט"ז, ומגדולי וזקני הפוסקים בזמנו. מהרש"ל בקש ממנו להסכים על פסקיו, והוא ענה: יפה כיון וכתב האלוף הגאון על ככה כמסיני למשה הלכה, נאום יצחק ב"ר בצלאל ז"ל הגר בלודמיר. שו"ת רש"ל סי' א. ועיין ספר כלילת יופי למהרח"ן ח"א ע' מח, ע"א ומט, ע"ב. ועיין גם שו"ת שארית יוסף סי' יז. ועיין ג"כ לעיל סימן כד הערה כ"ה.+ ויד כל החכמים אשר נגע יראת אלקים בלבם תהיה בם באחרונה וכל העם ישמעו וייראו.
על דבר ההגונה אשר רצו הפוחזים לעגנה, בקהלם ובסודם, ולא עלה בידם, כי הצור מגן בעדה, להעמידה על כבודה. וזאת תהיה לה לעדה, לאחרית ותקוה, שכמה רבוותא העריכו מערכות, בדבר הלכות. להביא גוברין, ושטר בירורין, והלכות פסוקות, ושלא להחזיק במחלוקות. והחרימו בקולות וברקים את המוציא לעז מאיר הבל הנ"ל וכל אשר בידו מחזיק. גם גזרו והטילו חרמין על ראש המשודך שלא לטמא בריתו שלא לכנוס משודכתו, כי היא מותרת לו ככל בנות ישראל הכשירות שראויין לבוא לגבולו. ואם אחרת יקח יהא עונשו חרוץ כאשר שתו עליו בעלי אסופות ובעלי תריסין +המתן עד שיכנסו בעלי תריסין לבית המדרש ופירש"י: חכמים המנצחים זה את זה בהלכה ברכות כז, ב: בכורות לו, א בהוצ' ראשונה הגירסא היא ובעלי מרקח.+, ואני כאחד מהן כתבתי כדברים הנ"ל.
וראיתי דאיתא בהגהות מרדכי סוף גיטין +סימן תסח+ וז"ל: מעשה בבחור אחד שגירש אשתו ונישאת לאחר וקודם הנישואין הוציא קול שכדת משה וישראל היה כתוב ברי"ש וכשבא לחופה לא רצה ליהנות מן הסעודה וכפה ר"ת את הבחור לתת לה גט כשר, דכל קלא דקמיה נישואין יש לחוש אפי' ידוע שלא ימצא אמת, אבל הטוב והמטיב לבטל לאו קלא הוא דפסקי' כאביי +גיטין לד, א: אביי אמר ברוך הטוב והמטיב ולא בטל גיטא+, ורצה ר"ת להוציאה מן השני שנשאה אחר הקול עכ"ל ההג"ה, כאשר הביא הגאון מהר"ר לייזר מפראג בפסקיו. וא"כ יש לטוען מקום לטעון באומרו דאע"ג דהקול לא ימצא אמת מ"מ יש לחוש לו, כמו שחש ר"ת והחמיר בו. ואני אחזיק דברי הטוען מלשון האשר"י סוף גיטין +סי' יד+ שכתב: מעשה אירע שיצא קול פיסול על גט והצריך ר"ת גט אחר מפני הלעז אע"פ שכשר היה, ודקדק מכאן דאינה צריכה המתנה וכו' +פי' להמתין ג' חדשים אחר הגט הב'. אולם עי' בקרבן נתנאל אות כ' שמדייק שאין הרא"ש סובר כן, וגם הטור בא"ה סי' יג אומר שאביו הרא"ש פוסק כר"י ולא כר"ת.+ וכן יש לדקדק מלשון הסמ"ג +מצות ל"ת סי' פב+ והמ"מ פרק ט' דהלכות אישות +הלכה כז+, שהביאו מעשה זה. ואולי דהכל הוא מעשה אחד עם מעשה שהביאו הגהות הנ"ל, ושמעינן מיניה דיש להצריך גט במקום לעז אע"ג דגט כשר. אבל כי דייקינן ליכא מכאן קושיא כלל, רק מי שלבו נוקפו אומר כן. והוא מבואר מן הגמרא ומן הסברא דאין לחוש לזה כלל, רק דברי ר"ת יש להם בנין ובאור בתרי ותלת טעמי.
ותחילה אומר כי באמת יש לתמוה על ר"ת וגדולתו שהיה יודע לטהר שרץ מן התורה +סנהד' יז, א: אמר רב יהודה אמר רב אין מושיבין בסנהדרין אלא מי שיודע לטהר את השרץ מן התורה+, ואיך לא עמד בפרץ להקל במקום לעז בעלמא והיה נותן בזה מקום ויד לרמאים, שכל פריץ ועז פנים יוציא לעז על גט לשדות בו איזה קלקול. ובפרט אותן שכופין להוציא כדתנן בכתובות פרק המדיר +עז, א+ ואלו שכופין וכו', וא"כ לעולם לא נניח בת מגורשת לאברהם אבינו. וכבר אמרו פ"ק דכתובות +ב, ב+ אין אונס בגיטין מפני הפרוצות והצנועות, כ"ש שיש לחוש בכיוצא בזו לתקנת צנועות ופרוצות, שמא אשה תירא לנפשה שמא הבעל הוציא לעז על הגט והצריך גט אחר ולא תינשא לעולם. וסברא רחוקה היא לומר שמאחר שאם תהיה זריזה ונישאת מיד אין לחוש ללעז אח"כ ובהא תתקן נפשה, דזה אינו כלום כי אף שהלכה רווחת בישראל שאין חוששין לקלא דבתר נישואין היינו להוציאה מבעלה על זה, מ"מ מידי לעז לא יצא אם היה לנו לחוש לכל קולות השקרים. ועוד, דמבואר נגלה הוא בדברי הגמרא והפוסקים שאין לחוש אפילו ללעז בעלמא בדבר שידוע שהוא שקר, דהא תנן בריש גיטין +ב א+: המביא גט ממדינת הים צריך שיאמר בפני נכתב ובפני נחתם וכו', ואמרינן התם בגמרא דמשום עגונה הקילו בה רבנן. ופריך שם האי קולא חומרא היא דאי מצרכי לה תרי לא אתא בעל ומערער ופסיל ליה, חד אתי בעל ומערער ופסיל ליה, כיון דאמר מר בפני כמה נותנו לה וכו'. ופי' שם התוספות +ג, א ד"ה חד+ ב' לשונות, וז"ל: יש לפרש דפסיל ליה ממש דאף ע"ג דלא מהימן וליכא אלא לעז בעלמא מיפסל וא"ת וכו', עד ואין נראה לר"י לפרש כן שיהא פסול משום לעז בעלמא כיון דקים לן שהוא כשר וכו', עד ונראה לפרש ופסיל ליה היינו שיאמינוהו ללעז אבל מ"מ הגט כשר עכ"ל. והשתא מה הועילו חכמים בתקנתן שיאמר השליח בפני נכתב ובפני נחתם, או מאי קאמר דאי מצרכא ליה תרי לא אתי בעל ומערער, דהא אכתי איכא לעז בעלמא לפי מעשה דר"ת דלעיל. וא"ל דבגמרא לא חששו אלא ללעז דבתר נישואין ולהכי מהני תרי אבל קודם נישואין איכא למיחש אפי' ללעז בעלמא, ואם היה הבעל בא ומערער היתה צריכה גט שני מכח הלעז, דזה אינו כלום דא"כ לא לשתמיט בתלמוד ובשום פוסק לומר דאם בא בעל ומערער שיש לחוש לערעורו, ואדרבא כל הפוסקים כתבו סתם שתנשא לכתחילה ולא מהימנינן ליה לבעל. ותו, דמאחר דלא נפסל הגט בערעורו דבעל אלא דחששו שיאמינו ללעז הבעל כדפי' ר"י, מה לי קודם נישואין או אחר נישואין דמ"מ מידי רינון לא יצאנו. ותו, דא"כ בחד נמי מאחר שנשאת אין לחוש מאחר דאינו אלא רינון בעלמא כדפי' ר"י, ומה לי חד ומה לי תרי מאחר דבשתיהם אינו אלא רינון בעלמא. ותו, דא"כ לא הוי פריך מידי בגמרא האי קולא חומרא הוא וכו', דהא עיקר התקנה היתה משום עגונא הקילו בה רבנן א"כ מאי פריך חומרא הוא לאחר שתינשא, דמ"מ משום עגונא הקילו בה רבנן אף אם ירננו עליה אחר הנישואין ולא חשו רבנן, והקילו בו רבנן משום עיגון כמו שהקילו בעיקר הדבר להאמין לעד אחד. אלא על כרחך מיירי בערעור דקודם הנישואין, ולהכי פריך שפיר האי קולא חומרא היא ותהיה יותר מעוגנת, דבחד יבוא בעל ויערער בלעז ולא תינשא בשביל זה אבל בתרי אין לעז מועיל ואין כאן אפילו לעז בעלמא מאחר דתרי הם ותרי כמאה, וחברך חברא אית ליה ונשמע הדבר כדאמרינן. א"כ הדרא קושיא לדוכתה על מעשה דר"ת.
תו, דגרסינן +גיטין ב, א+: המביא גט בא"י אינו צריך שיאמר בפני נכתב וכו', ואם יש עליו עוררין יתקיים בחותמיו. אמרינן בגמרא +ט, א+ ערעור בכמה אילימא חד והאמר ר' יוחנן אין ערעור פחות משנים, ואלא ערעור תרי תרי ותרי נינהו מאי חזית דסמכת אהני סמוך אהני, אלא ערעור דבעל. והשתא אמאי לא פריך דמ"מ יוציא הבעל לעז על הגט ויעביר קול במחנה וירננו אחר הגט, כדפריך גבי גט הבא מח"ל לפי' ר"י דלעיל. ואין לומר דגם התם לא הועילו קיום העדים רק לאחר שנשאת אבל לא קודם לכן דזה רחוק מן הדעת, דתנא דיתקיים בחותמיו שהוא התיקון המועיל בכל השטרות שבעולם וכאן לא יהני אלא דוקא אחר הנישואין. ואדרבא, בכמה דברים הקילו בגיטין יותר מבשאר שטרות, כמבואר שם בפרק ההוא. ותו, דאי אפשר להעמיד הסוגיא בערעורו דבעל אחר שנשאת, מהא דגרסינן פ"ב דכתובות +כב, ב+: אמר ר' יוחנן שנים אומרים מת ושנים אומרים לא מת הרי זו לא תינשא ואם נשאת לא תצא, שנים אומרים נתגרשה ושנים אומרים לא נתגרשה ה"ז לא תנשא ואם נשאת תצא. ופריך התם מ"ש רישא ומ"ש סיפא, אמר אביי תרגמא בעד א' אומר מת דהימנוהו רבנן כתרי וכדעולא דאמר עולא כל מקום שהאמינו חכמים עד אחד הרי כאן ב', והאי דקאמר לא מת ה"ל חד ואין דבריו של א' במקום שנים. אי הכי אפי' לכתחילה נמי, משום דרב אסי דאמר רב אסי הסר ממך עקשות פה ולזות שפתים הרחק ממך +משלי ד, כד.+ סיפא עד אחד אומר נתגרשה ועד אחד אומר לא נתגרשה תרווייהו בא"א מסהדי והאי דקאמר נתגרשה ה"ל חד ואין דבריו /של אחד/ במקום שנים וכו'. עד רב אסי אומר כגון דאמרי עדים עכשיו מת עכשיו נתגרשה, מיתה ליכא לברורי גירושין איכא לברורי דאמרינן לה אם איתא דהכי הוי אחוי גיטך, עכ"ל הגמרא. וכתבו הרי"ף +פ"ב דכתובות וברי"ף דף י ע"א והרי"ף גורס רב אשי במקום רב אסי+ והרא"ש +סי' כה גם הרא"ש גורס רב אשי במקום רב אסי: והוא מסיים: ולא כר"ח דפסיק דלית הילכתא כרב אשי אלא כרבא, ע"ש+, ושמעינן מהא דרב אסי דהיכא דמסהדי לאחר זמן ל"ש מיתה ול"ש גירושין היכא דקא מכחשי אהדדי לא תינשא לכתחילה ואם נישאת לא תצא, וקי"ל כרב אסי דהוא בתראה וכו'.
והשתא יש לדקדק דסוגייתנו מיירי קודם שנישאת, דאי לאחר שנישאת מאי פריך אילימא תרי תרי ותרי נינהו מאי חזית דסמכת אהני סמוך אהני, דהא קי"ל כרב אסי דפסק דבתרי ותרי לא תצא אם נשאת במקום דליכא לברורי כמו כאן דנתקיים בחותמיו ותרי אמרי' /אמרי/ דמזוייף הוא וליכא לברורי, ומאי קאמר מאי חזית דודאי הראשונים עדיפי דאם נשאת לא תצא. וא"ל דמלעז בעלמא פריך דמ"מ מאחר שהוא תרי ותרי איכא לעז, דזה אינו דא"כ מאי פריך ברישא אילימא ערעור דחד הא ר' יוחנן אמר אין ערעור פחות משנים, דהא דר' יוחנן לאו לענין לעז בעלמא קאמר רק לענין דינא, כדמוכח פרק ב' דכתובות +כו, א+ גבי דינא דמעלין ע"פ עד אחד ליוחסין, ובעד אחד איכא לעז כדמוכח ההיא דאביי דלעיל דלא תינשא משום לזות שפתים. אלא ע"כ דגבי מביא גט בא"י לא פריך דהוי ביה משום לעז וא"כ הא דפריך תרי ותרי נינהו נמי מדינא פריך, וא"כ ע"כ מיירי קודם שנשאת ואפ"ה לא חששו לערעורו דבעל במקום שנים אפילו ללעז בעלמא והתירו לינשא ולא החמירו כלל, ודלא כמעשה דר"ת שכתב דאפילו לא ימצא אמת יש לחוש לקלא דקודם נישואין. וכן יש להוכיח מסוגיא דכתובות שהבאתי דגם תחילת הסוגיא דגיטין לא מיירי רק קודם שנשאת ולא אחר שנשאת, דהא קאמר התם אביי דלא תינשא לכתחילה בעד אחד משום דרב אסי דאמר הסר ממך עקשות וכו', ואפ"ה אם נשאת לא תצא דלא חששו לרינון לאחר שנשאת. וא"כ אי סוגייתנו מיירי לאחר שנשאת לא הוי פריך מידי אתא בעל ומערער ופסיל ליה, לפירוש תוס' דאינו אלא רינון בעלמא. אלא ע"כ מיירי קודם שנשאת ואפ"ה בתרי לא חששו ללעז של בעל דאפילו לעז בעלמא ליכא, וא"כ קשיא לן עובדא דר"ת. ותו יש להוכיח דלא כוותיה לפי פשוטו של מעשה, מהא דאמרינן פרק המגרש +פה, ב+ ולא לכתוב אגרת וכו' וכן הרבה, וכתב שם הרא"ש +גיטין פרק ט סימן ד+ והר"ן +שם ברי"ף דף מה, עמ' א דבור המתחיל גרסינן+ בשם בעל העיטור ורב האי גאון, דאין לחוש אלא בדכתב בעל הגט וא"ל דכיון דהכשילה וכו'. ולפי עובדא דר"ת הלא כל בעל יכול להטיל מום בגט בלא קלקולים אלו, אלא ש"מ דאין לחוש.
ותו מהא דאמרינן סוף גיטין +משנה דף פח, ע"ב+ לענין קלא, יצא שמה בעיר מקודשת הרי זו מקודשת מגורשת הרי זו מגורשת. ואמרינן שם בגמרא +דף פט, ע"א+: אמר רבה בר בר חנה אמר ר' יוחנן לא ששמעו קול הברה אלא כדי שיהו נרות דולקות וכו', עד א"ר אבא א"ר הונא אמר רב לא ששמעו קול הברה אלא כדי שיאמרו פלוני מהיכן שמע מפלוני כו' ובודקין והולכין עד שמגיעין לדבר הברור וכו'. וכתב שם הרא"ש +באמצע סימן יא, ומוכיח זאת מדפריך עדות מעלייתא היא ומסיק והלכו להם למדינת הים+, דבעינן תרי מתרי ומוכח לה התם מן הסוגיא. וכתב עוד דאין חילוק בין קול מקודשת או מגורשת דבתרווייהו בעינן קול ברור, ופליגי התם בגמרא אח"כ אי מבטלינן קלא וכו'. ואפילו למ"ד לא מבטלין היינו בירור דמקרי קול אבל בקול הברה בעלמא לכ"ע לא חיישינן, וא"כ קשיא לן עובדא דר"ת. דאין לחלק ולומר הא דבעיא קול ברור היינו דוקא להוציא מן החזקה, והקול הוא נגד החזקה כמו מקודשת דהוה בחזקת פנויה או מגורשת דהוה בחזקת אשת איש, אבל בקול שהוא בא להעמיד על החזקה אפילו לעז בעלמא מהני. דזה אינו, דמאחר דמיד דנתגרשה היא בחזקת פנויה והקול בא נגד החזקה, דאל"כ לא היה מביא ר"ת לדבריו ראיה מן הגמרא לענין מעשה שלו לענין שאינה צריכה להמתין ג' חדשים לאחר הגט השני, כדאיתא בתוס' ובאשר"י ובפוסקים הנ"ל. אלא ודאי דאין לחלק בין קול לקול, ויותר רבינו יעקב תם לבדו +ע"פ בראשית לב, כה+ בלא ראיה לנגד כל הדעות לפי המעשה שלו אם נפרשהו כפי מה שעולה על הדעת תחילה.
אבל אני אומר כי זהו שלש על שלש, כי כמו שהקשיתי לשאול ג' תמיהות על ר"ת כן יש ליישבו בשלשה פנים וכולן אמתיים. ואומר דשאני התם במעשה דר"ת דהאמת כן היה שהיה נכתב רי"ש בגט, ולזה הצריך ר"ת גט אחר כאשר אפרש. וזה הדבר מוכרח מלשון הג"ה ההיא, דקאמר: וכפה ר"ת את הבחור לתת גט כשר דכל קלא דקמיה נישואין יש לחוש אפילו ידוע שלא ימצא אמת, אבל הטוב והמטיב לבטל לאו קלא הוא דפסקינן כאביי ורצה ר"ת וכו'. והשתא יש לדקדק כי מה ענין דין הטוב והמטיב שהוא גילוי דעת בגטין שהלכה בזה כאביי לענין קלא. אלא ע"כ דה"ק, אם יצא הקול שהגט פסול משום דגילה דעת בגט ואמר הטוב והמטיב לאו קלא הוא מאחר שהלכה כאביי, א"כ הו"ל קול ושוברו עמו דאמרינן ביה דלא הוי קלא. וא"כ יש להקשות מ"ש רישא ומ"ש סיפא, דאם חוששין לקול אע"פ שידוע שלא ימצא אמת כ"ש דהיה לנו לחוש לקול שאמרו ביה דגילוי דעת בגיטין דיש מ"ד שאומר שהוא פסול, ואע"ג דלאו הוא כהלכתא מ"מ לא גרע משקר גמור. אלא ע"כ אנו צריכים לומר דר"ת לא כתב דחיישינן לקלא שקודם נישואין אע"פ שלא ימצא אמת היינו דוקא בקול ברור, כמו שארז"ל סוף המגרש כגון ששמע פלוני מפלוני וכו'. ובקול כזה חיישינן אע"ג דידוע שלא ימצא אמת, דס"ל לר"ת דלא מבטלין קלא אע"ג דמתברר האמת אחר כך, וכנהרדעא דלא מבטלין קלא כדאיתא פרק המגרש +גיטין דף פט עמ' ב+, והר"ן +ברי"ף דף נ, א ד"ה גרסינן בגמ'+ והמ"מ +פ"ט מהלכות אישות הלכה כב+ כתבו כן. אע"ג שהוא נגד דעת מוהר"ם +מובא ברא"ש פ' המגרש סי' יא ובמרדכי סו"ס תנא ועי' ברמב"ם בסוף נשים, בתשו' להל' אישות סי' א, באריכות+ והרא"ש +פ' המגרש סי' יא, ובשו"ת שלו כלל לה אות יא+ והר"ן +תמוה, דהא בהערה ק"ה הבאנו דהר"ן פסק דלא מבטלינן קלא לכן נראה להגיה כאן ר"ח, והוא רבינו חננאל שמביא הרא"ש דעתו שהדבר תלוי במקום, דבאתרא שאין מוציאים קול בקלות אין מבטלים קלא אבל אם אין מדקדקים בזה מבטלים קלא+ דפסקו דמבטלין קלא מ"מ דעת ר"ת הכי, ולכן כתב אח"כ דאם יצא הקול בתחילה שאמר הטוב והמטיב לאו קלא הוא דהוי קול ושוברו עמו. ומעתה מה שכתב שר"ת כפה להבחור שאמר שהיה רי"ש בגט במלת כדת היינו משום שהיה הדבר כן בנמצא ואמת היה כן, ומ"מ לא היה רק קול בעלמא והגט כשר היה בלא זה. דהא עיקר מה שכותבין כדת משה בגט הוא משום דאין למידין משיטה אחרונה, כדאיתא בתוס' +ב"ב קס"ב ד"ה לפי+ ובמרדכי +שם סי' תרמ"א ובמרדכי מדבר על שריר וקים דבשטר, אולם כדת משה וישראל בגט הוא במקום שריר וקים דשטר (כן כתב הר"ן גיטין פ"א ד, א ד"ה רבינא)+ ובאשר"י ריש פרק גט פשוט +, שם סי' ב+ וכן הוא הסכמת כל הפוסקים. והר"ן פ"ק דגיטין +ברי"ף דף ד סוף ע"א וע"ב+ האריך בו וכתב דאם לא כתבו כלל הגט כשר דאין למדין +בהוצ' א כתוב פה: ולא דאין למדין ובהוצאת ווארשא שמו את המילה ולא בסוגריים, ולכן השמטנוה+ משיטה אחרונה, וכן הוא הסכמת רוב הפוסקים לענין שטרות. ואף לכ"ע הפוסלין אם לא החזיר בשיטה אחרונה מ"מ אין השינוי פוסל בו, כמ"ש הריב"ש סי' ר"ה לענין שינויין שבגט ע"ש +ועי' ב"י אה"ע סו"ס קכז שמביא תשובת הרשב"א שכתב כל מקום שאינו מעיקר הגט אינו פוסל והדרכי משה שם אות לה מביא תשובת הרא"ש דכל שאין הענין משתנה אין לפסול בחסרון כזה ועי' ג"כ בש"ע א"ה סי' קכו סעיף מט בהערה+, וכן היא הסכמת רוב הפוסקים דאין שינוי פוסל במקום שאילו לא נכתב כלל כשר. וא"כ בנדון דר"ת בודאי הגט לא היה נפסל בו אף אם היה האמת שכתב רי"ש במקום דלי"ת והוי שנוי, וכ"ש די"ל דאין זה שינוי דמלת כרת משתמע ללשון כריתות והוי משמעותו כמו מלת כדת, אלא ששינה קצת מלשון נוסח הגט. ולכן קאמר דאע"ג שלפי האמת הגט כשר מ"מ מאחר שבעיני הבריות היה בו חשש פסול צריכה גט, כמו דחיישי' לקול גמור אע"ג דנמצא שאינו אמת מחמירין משום העברת קול ולא מבטלינן ליה, ואיכא למיחש דלמא איכא דשמע ליה בקול ולא שמע ליה בביטול. גם כאן יש לחוש דאיכא דשמע ליה דנמצא טעות בגט, ולא ידע החילוק בין טופס לתורף ויבוא להכשיר במקום הפסול, ולזה הצריכו גט שני. אבל לא עלה על דעת ר"ת להצריך גט במקום שקר מפורסם שאין לו רגלים במקום שיצא הקול ושוברו עמו, כי זהו קול שאין בו ממש. ופשוט הוא בעיני שהאמת כן הוא בדברי ר"ת שלא לשוייה טועה ח"ו, ומ"מ אכתוב עוד תירוצים אחרים על דבריו אע"פ שדרך הנ"ל נראה בעיני כאמת.
השני דאפשר דאף במעשה דר"ת דההוא בחור היה קול ברור תרי מתרי אלא שלאחר חקירות ב"ד נודע הדבר שהקול יוצא מן הבחור, ולכן כתב דאף שלא ימצא אמת לא מבטלים קלא וחיישינן ליה כנהרדעי אע"פ שידוע שהגט כשר. אבל במקום דלית ממשות בקול ומיד שיצא נראה שוברו עמו ושהוא שקר מפורסם ודאי לא חיישינן.
השלישית דיש לחלק בין לא מצא הקול אמת, ר"ל שלא יתברר אימתתו /אמיתתו/ לעולם, ובין נודע שהוא שקר. וזה מוכרח מהא דאיתא בגמרא סוף המגרש +גיטין פט, א+: א"ל אביי לרב יוסף מבטלין קלא או לא מבטלין קלא כו', עד א"ל אתרוותא נינהו בסורא מבטלים קלא בנהרדעא לא מבטלין קלא. ואמרינן התם בגמרא +שם ע"ב+ יצא עליה קול מראשון ובא אחר וקידשה קידושי תורה מהו שלח להו וכו', עד אי איגלאי מילתא דקידושי קמא מעליא נינהו לא צריכה גט משני וכו', עד לא מצאו הדבר על בוריו מהו אמר רב הונא מגרש ראשון וכו'. והשתא יש לדקדק דאם לא נמצא הדבר על בוריו אמאי לא מבטלין הקול. וא"ל דבגמרא קאי אליבא דמ"ד דס"ל כנהרדעי דלא מבטלין קלא וכדאיתא התם, מ"מ הרא"ש דפסק דמבטלין קלא למה הביא האי דלא מצא הדבר על בוריו. וכן בטור א"ע סי' מ"ו פסק דאם נתברר הקול שהוא שקר מבטלין הקול, וכתב ג"כ אח"כ דין דאם לא נתאמת הקול מגרש ראשון ונושא שני. אלא ע"כ דיש לחלק בין נמצא הקול שקר בין לא נתאמת, דהיינו לא ימצא אמת אלא נשאר תמיד על הספק. ולכן כתב ר"ת דאף אם לא ימצא אמת רק נשאר תמיד בספק חיישינן, אבל כשנתפרסם השקר ודאי ליכא למיחש, ולא מקרי קול רק שמץ דופי ומינות מן המוציאו וכל העוזרים אליו שאין יראת אלהים נגד עיניהם. סוף דבר אני עדין במקומי עומד לגזור גזירתי הנ"ל.
@שו"ת הרמ"א סימן צב
משמעות השאלה, שכתב מתנה בלשון נתתי לפלוני כך וכך ואחריו לפלוני כך וכך ואחריו לעניים כך וכך, ולעניי א"י כך וכך וכו'. וע"ז קאי ואם ח"ו יתן ר' יצחק הנ"ל כתף סוררת לבטל דבר א' הן כולו הן מקצתו, אזי יחול עליו נידוי חרם שמתא ויהא מסולק מכל ירושת דודו ר' יצחק הנ"ל, ולא יקח מעזבון דודו הנ"ל אפי' פרוטה. אלא על הכל הוא עומד ומוחל ופוטר מעכשיו, ויהיה מסולק מכל ירושת עזבון דודו הנ"ל, נעשה היום וכו'. זהו נוסח השטר שהגיע לידי והיה חתום בעדים שנים בהנפק דרבנן, שהיה מועתק אות באות מן הגוף הכתב הצוואה. וזמן השטר הנ"ל היה כתוב יום ה' כ"ג בחודש כסליו ש"ך לפ"ק +מן ואם ח"ו עד פה בסוגריים בהוצאה ראשונה.+
הנראה, מאחר שנתרצה היורש בצוואה וקבל עליו לשומרה לא יוכל לחזור בו, דהוי כאלו נדר מעות לעניים דמחייב בדיבורו. וכן כתב המרדכי ס"פ הזהב +ב"מ פ"ד סי' שיב+ מתשובת מוהר"ם בהדיא, וכמו שנתבאר באריכות בדברי הראשונים שכתבתי בענין זה +עי' לעיל סי' כא ולא.+ כל שכן שקבל עליו בעונשים חמורים, שכופין אותו לקיים מה שקבל עליו והוא פשוט אינו צריך לראיה. אף אם לא באו עדין הנכסים ליד היורש והוי דשלב"ל מ"מ חל השבועה עליהם וצריך לקיימה, כמו שהאריך בו הריב"ש בתשובותיו סי' שמ"ד +בהוצאת ווארשא רשום בטעות סימן שכד+ ושכ"ח ושל"ה. +ר' יצחק בר ששת (ברפת) היה מגדולי חכמי ספרד במאה השניה לאלף הששי. למד תורה מפי ר' פרץ הכהן, ר' נסים גירונדי (הר"ן) ור' חסדאי ב"ר יהודה קרשקש. עוד בחיי רבותיו נתפרסם כחכם גדול והריצו אליו שאלות מקרוב ומרחוק. הריב"ש לא רצה לקבל עליו משרת רבנות ועסק במסחר. אחר זמן הסכים לקבל רבנות ושימש בקהילות סרגוסה וולנסיה עד בא הרדיפות האיומות של שנת קנא, שבגללן נאלץ לעזוב את ספרד ארץ הדמים וימלט לאפריקה הצפונית. שם נתקבל ע"י קהילת אלג'יר בתור רב ומורה דרך. בדורו כבר הוכר הריב"ש כבר סמכא וכפוסק מומחה. הב"י מעיד שרבו ר' יעקב בירב היה סומך עליו יותר מאשר על פוסקים אחרים. הוא היה בעל הלכה בלבד, ולא התענין הרבה בפילוסופיה ובקבלה. כהוספה לקובץ שו"ת הריב"ש המכיל תקי"ז תשובות, נדפס עוד קובץ קטן של שו"ת שלו. הריב"ש חיבר גם פירוש על התורה וחידושים על כמה מסכתות של התלמוד.+ ואף אם היה קצת לפקפק בדבר זה, מ"מ אני רואה מתוך לשון הצוואה שמתנות אלו קיימות מצד אחר. וזה, כי לא נתן מתנה לפני העדים הנ"ל אלא הודה לפניהם שכבר נתן מתנות אלו, וזהו לשון נתתי שכתב בכל המתנות ולא כתב אני נותן בלשון מתנה אלא נתתי, והוי לשון הודאה ומהני אף בלא קנין. וראיה מהא דאיתא פרק השולח +גיטין מ, ב+: ת"ר האומר נתתי שדה פלוני לפלוני נתתיה הרי היא שלו וכו', עד א"ר יוחנן וכולן בשטר. ופירש"י שכתב א' מלשונות אלו בשטר ומסרו לו, אבל באמירה בעלמא לא. ואמרינן אח"כ האומר נתתי שדה זו לפלוני והוא אומר לא נתן לי, חיישינן שמא זיכה לו ע"י אחר. ופירש"י שם דחיישינן שמא זיכה לו השטר ע"י אחר וא"ל זכי בו לפלוני וזכות הוא לו וזכין לו לאדם שלא בפניו עכ"ל. ש"מ דבאומר נתתי אע"ג דהמקבל אומר לא נתן לי הוי מתנה, דחיישינן שמא זיכה ע"י אחר. וכתבו שם התוס' +שם ד"ה חיישינן+ האי חיישינן הוי ודאי, כמו חיישינן שמא במי מילין כתבו, וכן כתב הרא"ש +שם סי' לא.+ וא"כ ה"ה בנדון דידן, מאחר שאמר נתתי בודאי נתן לו והוי מתנה. וא"ל א"כ ברישא אמאי קאמר ר' יוחנן וכולן בשטר, משמע דבלא שטר לא הוי מתנה מטעם הודאה. נראה דהתם מיירי דידעינן או שהמקבל הודה שלא נתן לו תחילה אלא שבלשון זה מקנה לו, ודומיא דסיפא דקתני אתננו ר"מ אומר קנה וכו', ולכן בעינן שטר. אבל בדלא ידעינן ודאי מהני נתתי מטעם הודאה, וכן פי' הר"ן בהדיא פרק השולח +בגיטין ברי"ף כא, ב והר"ן הוא בד"ה תנו רבנן.+ וראיה נמי מהא דאיתא בטור ח"מ סי' ס' בשם הראב"ד, כי האומר נתתי לפלוני כך וכך הודאה היא ולא הקנאה, ומי שהודה על עצמו שנתן אין בודקין אחריו היאך נתן ויש לנו להעמיד השטר בחזקתו ולומר שזיכה לו ע"י אחר וכו'. הרי לך בהדיא דלשון נתתים מהני אף בבריא בלא קנין. ונראה משום דס"ל לבעל הטור דכן הוא דעת הרא"ש, ואע"פ שאין דברי הרא"ש שמביא שם מוכרחים כן מ"מ נראה משם דעתו מסכמת לזה. וא"כ לדברי הראב"ד פשיטא דלשון נתתי שכתב הויא לשון המועיל מטעם הודאה. אלא אפי' לדברי תשובת הרי"ף דמייתי ליה התם +בטור הנ"ל גם בעל העיטור מביא תשובה זו וחולק עליה, וכן בספר התרומות שער ס"ד מביא תשובת הרי"ף והשגת הראב"ד עליה+, דכתב ראובן הוציא שטר על שמעון שכתוב בו מחמת שנתתי לו מאה זהובים ושיעבדתי לו כל נכסי באלו המאה זהובים שיגבה אותן מהם. וטען שמעון שבשעה שכתבו על עצמו לא הוי בידו ואין אדם מקנה דבשלב"ל וכו', עד על התובע להביא ראיה וכו', והראב"ד כתב ע"ז שלא נראה לו תשובת הרב כי האומר נתתי וכו'. נראה משם דדעת הרי"ף דלשון נתתי לא מהני, וכתב שם הרב בעל ב"י שכן דעת הרמב"ם והרמב"ן. ואע"ג דאין דבריו מוכרחים במ"ש שדעת הרמב"ם פכ"ב מהלכות מכירה +הלכה ה+ כדברי הרי"ף, שהרי הרמב"ם לא דבר כלל מלשון נתתי שהוא עיקר טעמו של הראב"ד. ולזה לא השיג הראב"ד על דברי הרמב"ם כדרכו בכל מקום, כי גם הראב"ד מודה לדברי הרמב"ם שאין אדם יכול להקנות דבר שאינו ברשותו, אלא שס"ל דלשון נתתי הוי הודאה. ומטעם זה מסולק ג"כ מה שכתב ב"י שם, שהרשב"א הסכים לדברי הרי"ף בתשובה דאם לא היה ברשותו לא עשה ולא כלום וכו', כי בכל זה לא נחלק אדם מעולם. ולא נשאר אלא הרי"ף לבדו שחולק עם הראב"ד לבדו לפי משמעות דברי רבינו בעל הטור, ובהג"ה מיימוני פכ"ב דהלכות מכירה +אות ו+ בתשובת רב פלטוי גאון כדברי הרי"ף. וא"כ היה אפשר לומר דגם לשון נתתי אינו מועיל כאן.
אך אם נדקדק נראה דבנדון דידן כ"ע מודו, וזה כי נראה מתשובת הרי"ף עצמה שהביאה בעל העיטור +בעיטור מאמר שני קנין (בהוצאת ניו - יורק תשט"ז דף ו ריש ע"ב). על אודות בעל העיטור עיין לקמן סימן קל הערה ב'+, שעיקר דברי הרי"ף לא קאי אנתתי דלא הוי הודאה אלא מטעם אחר. ואע"פ שספר בעל העיטור אינו בידי ולא זכיתי לראות בו תשובת הרי"ף בעצמו ולשונו, מ"מ ה"ה כתובה על ספר הישר בסוף ספר משפטים +סימן סז וכן מובאת תשובת הרי"ף בב"י טור ח"מ סי' רג ועיין בע"ז כה, א: הלא היא כתובה על ספר הישר מאי ספר הישר א"ר יוחנן זה ספר אברהם יצחק ויעקב שנקראו ישרים+ בתשובה, וז"ל שם: בתשובה דרב אלפסי, מי שאמר נתתי לך כך וכך בקנין וכתבתי לך שיעבוד על כל נכסי שתגבה מהן אלף הזהובים שאין המתנה כלום, דאין מטבע נקנה בחליפין והשעבוד אינו מועיל. ומייתי ראיה מההיא אמתא דפ"ק דקידושין +קידושין ח, ב+ דאמר מנה אין כאן משכון אין כאן וכו', עד ומסתבר דלא דמי דהתם האשה והאמתא דוקא דנקנין בכסף והתם ליכא כסף ושוה כסף שיהא הקנין קיים, אבל אומר לחבירו מאתים זוז אני נותן לך במתנה והילך משכון יחזיק במשכון וכו'. והאריך שם בתשובת העטור, וכל משאן ומתנן דשם אינו אלא על השעבוד אי מהני אבל בלשון נתתי לא יחלוק שום אדם דלא הוי הודאה. אלא דהרי"ף ס"ל דאע"ג דאמר נתתי כך וכך זהובים וכתבתי לך שעבוד וכו', לא הוי מתנה משום דעיקר המתנה בלשון זה הוא השיעבוד. דלשון נתתי שאמר אע"ג דהוי הודאה מכל מקום לא מהני משום תרי טעמי. חדא דדילמא נתתי וכבר קבלם קאמר, ועוד דחיישינן למנה קבור כדאמרינן סוף פ"ק דגיטין +יג, א+: אמר רב +בהוצאת ווארשא כתוב: רבי+ ש"מ האומר תנו מנכסי מנה לפלוני אמר זה נותנים לו לא אמר זה אין נותנים לו חיישינן למנה קבור. ואע"ג דמסקינן התם והלכתא לקבורה לא חיישינן נראה דהיינו דוקא כשאמר תנו ומטעם שכתבו שם התוס' +ד"ה אית ספרים+, דכיון שצוה לתת לו משלו רוצה שיתנו לו מ"מ. אבל אם אמר נתתי מנה לפלוני, דלמא מנה קבור קאמר. או דחיישינן שמא זיכה לו ביד אחרים, והיינו דוגמת מנה קבור. ולכן ס"ל לרי"ף ז"ל דמאחר דלשון נתתי לחוד אינו מהני, עיקר המתנה אינה אלא השעבוד שעשה על נכסיו. ומאחר שהממון אינו בעין מנה אין כאן משכן /משכון/ אין כאן, אבל נתתי לעולם הוי לשון הודאה. והראב"ד פליג עליו אף בזו וס"ל מאחר שהודה שנתן אמרינן דנתנן לו באופן המועיל ומהני.
וא"כ בנדון דידן דפי' לשון נתתי דקאמר שר"ל מאלו המעות שהיו מופקדים, ודאי אמרינן דמהני הודאתו והקנן לו באופן המועיל. ואע"ג דאין מטבע נקנה בחליפין כדאיתא פרק הזהב +בבא מציעא מה, ע"ב+ ואמרינן פ' מי שמת +בבא מציעא /בתרא/ קמח, ע"א+ ש"מ שאמר הלואתי לפלוני ואקשינן התם והא ליתא בבריא וכו', ונדון דידן הלוואה הוא ביד הלוה, מ"מ י"ל הקנן לו באופן המועיל דהיינו בקנין אגב +ע"ש תוס' ד"ה שכיב מרע+ ולא מבעיא לדעת הרא"ש וסייעתו דכותבין הרשאה אמלוה וה"ה דנקנין באגב כמו שמשמע מדברי ח"מ ס"ס ר"ג, די"ל דנתן באגב. +אמנם ע"ש בסו"ס רג בב"י וז"ל: (ב"ה) וא"א כתב שכותבים הרשאה גם על ההלואה, ואין דברי רבינו מכוונים שמה שכ' בשם הרמב"ם שאם הקנה לחבירו על גבי קרקע חוב שיש לו על חבירו אינו ענין לכתוב הרשאה, שאפי' מי שסובר שכותבין הרשאה גם על הלואה יודה שאם הקנה לחבירו חוב על גבי קרקע לא קנה שאין כאן דבר מסויים שיקנה על גבי קרקע, וכן מבואר בדברי הרא"ש פרק מרובה וכתבתיו בסימן קצ"ב.+ אלא אפי' לדברי הרמב"ם דס"ל פ"ו מהלכות מכירה +הוא בפ"ו מהלכות מכירה הלכה ז בהוצאות קודמות כתוב בטעות הלכות מלוה, ונ"ל שהטעות באה להם מפני שהיה כתוב בראשי תיבות מה"מ כמו שנמצא ג"כ בב"י ע"ש בסי' רז+ דלא מהני אגב בהלוואה, וכתב שם המ"מ שהוא דעת הרמב"ן והרשב"א, מ"מ י"ל דלמא נתנן לו בדרך ששיעבד לו נכסיו או שיעבד עצמו דאז מועיל להתחייב. כמו שכתבו התוספות והרא"ש ריש פ' אע"פ +כתובות נד, ב תוס' ד"ה אף על פי, וברא"ש שם סי' א+ וכתב הח"מ סי' ס' ור"ג, וכתבו הב"י דאף הרי"ף מודה בזו דמהני +הב"י מסיים בסימן האחרון ועיין בהריב"ש סימן ק"ה ושמ"ה.+ אם כן נראה דבנדון דידן לכ"ע נתתי הוי לשון הודאה ומועיל.
ועוד אפשר לומר דטעם תשובת הרי"ף דלא מהני נתתי הוא מטעם שכתב הריטב"א +בהוצאות קודמות כתוב פה בטעות הרשב"א במקום הריטב"א ובב"י רשום ריטב"א עיין בשו"ת הריטב"א, הוצאת מוסד הרב קוק ירושלים תשי"ט, סי' יא ורג וכן הלאה אצלנו רושם רבינו הריטב"א פעמיים ואולי באה הטעות למו"לים מזה שאותיות יוד וטי"ת כשמתחברות נראות כאות שין וגם לא היו בימיהם שו"ת הריטב"א בדפוס+ שהביא ב"י +בהוצאת ווארשא אות יד בח"מ סי' ס+, וז"ל: גם מה שטען שאין במשמעות לשון נתתי אלא שנתנן כבר, בודאי כי לשון נתתי שני לשונות משמע לשעבר ולהבא וכו' עד שהרי אמרו בפ' השולח +גיטין מ, ב+, האומר נתתי שדה פלונית לפלוני וכו' הרי היא שלו, א"ר יוחנן וכולן בשטר מפני שאינו לשון הודאה שאילו בהודאה בלא שטר נמי קנה, אלא מפני שהוא לשון מתנה להבא צריך שטר, וכן פירשוה הרמב"ן והרמ"ה +בהוצאות קודמות רשום בטעות הרא"ה אמנם בשו"ת הריטב"א הנ"ל כתוב הרמ"ה וכן הוא בב"י על אודות הרמ"ה עי' לעיל סימן ס' הע' ט"ו.+ והשתא לשון השטר מוכיח שהוא להבא, שהרי הודה בשעת כתיבה שהיו המעות בידו ואם כבר נתנן לו היאך הוא אומר כן. וא"כ גם נוכל לומר בנדון שכתב עליו הרי"ף דטעמו משמע הכי וכדברי הריטב"א, אבל בנדון דידן שאפשר לומר שכבר סילק ידו מאלו המעות ודאי המתנה קיימת +מן וא"כ עד פה באותיות רש"י ובסוג' בד"א.+ ומ"מ יש לדקדק אדברי הרמב"ן והרמ"ה +בהוצאות קודמות רשום בטעות הרא"ה אמנם בשו"ת הריטב"א הנ"ל כתוב הרמ"ה וכן הוא בב"י+ שכתב הריטב"א בשמייהו שלכך צריך שטר דלא הוי הודאה, דאם כן בסיפא הוא אומר נתתי והוא אומר לא נתת לי חיישינן שמא זיכה לו על ידי אחר והוי מתנה ואמאי הא לא הוי הודאה. דא"ל דגם כאן מיירי בשטר דא"כ עכשיו הוא נותנו לו, דהא מהני לשון נתת בשטר כדאמרינן ברישא. מיהו י"ל דס"ל דלשון חיישינן אינו לשון ודאי, אלא חששא בעלמא קאמר. א"נ דלעולם מיירי בסיפא שכתב לו כן בשטר אלא שלא מסרו לו, ולכן חיישינן שמא זיכה לו ע"י אחר השטר ההוא ולא מטעם הודאה. וא"כ לפי זה אפשר דלשון נתתי לא מהני לפי' הרמב"ן והרמ"ה +בהוצאות קודמות רשום בטעות הרא"ה אמנם בשו"ת הריטב"א הנ"ל כתוב הרמ"ה וכן הוא בב"י.+ מ"מ י"ל דאף לדידהו היינו דוקא כשהנותן טוען כך בריא אבל דאנן נטען כך לא, דאין אנן טענין ליתמי מילתא דלא שכיחא כמו שכתבו התוס' והרא"ש פ' הכותב +כתובות פה, ב: ב"ב ע, ב וע"ש תוד"ה מ"ד+, ולכן נראה דהוי מתנה גמורה. ואע"ג דכתב בתחילת הצוואה הנני נותן דמשמע דעכשיו נותן לו, נראה דמ"מ אזלינן בתר לשון נתתי דהוא אחרון בשטר, כדתנן פ' גט פשוט +ב"ב קסה, ב+: מלמטה מאתים מלמעלה מנה, מאתים מלמעלה מנה מלמטה כו' הכל הולך אחר התחתון, א"כ למה כותבין העליון וכו'. א"כ גם כאן הולכין אחר לשון האחרון והוא לשון נתתי. ומעתה נתברר דהמתנה היתה קיימת.
אך יש לספק מאחר שאמר נכסי לאחי שבא"י ואחריו לעניי הארץ ולומדיה, אם מהני אחר פטור היורש. די"ל בה דירושה אין לה הפסק, מדגרסינן פ' יש נוחלין +ב"ב קכט, ב וקלג, א+: שלח רב אחא בריה דרב אויא, לדברי ר' יוחנן בן ברוקה נכסי לך ואחריך לפלוני וראשון ראוי ליורשו אין לשני במקום ראשון כלום, שאין זה לשון מתנה אלא לשון ירושה וירושה אין לה הפסק. ותנן התם +שם קל, א+: איש פלוני ירשני במקום בת בתי תירשני במקום בן לא אמר כלום, ר' יוחנן בן ברוקה אומר אם אמר על מי שראוי ליורשו דבריו קיימים ועל מי שאין ראוי ליורשו אין דבריו קיימים. ופסקינן התם הלכה כר' יוחנן בן ברוקה, והאי דשלח רב אחא ג"כ הלכתא דקא מקשי מיניה התם בגמ', וכן פסקו כל הפוסקים. מ"מ נראה דבנדון דידן זכו בהן העניים, מדכתב הרמב"ם וז"ל פי"ב מהלכות זכייה +הלכות ג - ה+: שכיב מרע שאמר נכסי לפלוני ואחריו לפלוני אין לשני אלא מה ששייר ראשון, ואם היה הראשון ראוי ליורשו כגון שהיה בן בכלל הבנים אין לשני כלום, שכל לשון מתנה ליורש הרי היא כלשון ירושה וירושה אין לה הפסק ואע"פ שאמר ואחריו לפלוני. אבל הבריא שנתן מתנת בריא על זה הדרך וכתב לזה נכסי לך ואחריך לפלוני אין לשני אלא מה ששייר ראשון, בין שהיה ראשון ראוי ליורשו בין אין ראוי ליורשו עכ"ל. ומה שכתב הרמב"ם ז"ל דאף שנתנן בלשון מתנה א"ה אם הראשון ראוי ליורשו אין לה הפסק, כתב שם המ"מ שהוא הסכמת הגאונים, ויש מן האחרונים חולקים כשאמר בפירוש לשון מתנה לומר שיש לה הפסק. עוד כתב שם הרמב"ם +הלכה ו+: ש"מ שאמר נכסי לך ואחריך לפלוני והיה הראשון ראוי ליורשו ופירש ואמר לא משום ירושה אני נותן לך שאין לה הפסק אלא במתנה והרי הפסקתיה, השני קונה מה ששייר ראשון. לפיכך אם נתן המעות ע"י שליש או שאמר תנו שקל לבני בכל שבת ולא משום ירושה אני נותנן להם והנשאר מן הנכסים יהיה לפלוני, אין נותנין להם אלא שקל אע"פ שאינו מספיק להם עכ"ל.
ומהשתא נברר ענין נדון דידן לומר דכאן זכו בו העניים במתנה זו אחרי מות היורש, מחדא ותרי טעמים. ולא מבעיא לדברי האחרונים שכתב המ"מ שס"ל דלשון מתנה הוי לה הפסק וכן נראה דעת מוהר"מ בתשובת המרדכי פ' יש נוחלין +ב"ב פ"ח סימן תקצ"ה+, דפשיטא דבנדון דידן דהזכיר בפירוש כמה פעמים לשון מתנה ולא הזכיר שום ירושה כלל, דזכו בהן העניים דמתנה הראשונה יש לה הפסק. אלא אפילו לדברי הגאונים והרמב"ם +בכל ההוצאות כתוב פה הרמב"ן+ ז"ל דס"ל דאף בלשון מתנה אין לה הפסק, וכן נראה דעת הרי"ף והרא"ש +ברי"ף נז, ב וסא, א ועי' ג"כ כתובות סוף פו: וברא"ש ב"ב פ"ח סי' כז וכתובות פ"ו סו"ס כב+ דלא חלקו, מ"מ הרי כתב הרמב"ם דמתנת בריא אית לה הפסק, וכן כתב הרמב"ן בתשובותיו סי' מ"ה +הן שו"ת הרשב"א המיוחסות לרמב"ן+ והרשב"א סי' אלף ול"א +בחלק ראשון מתשובותיו.+ וכבר ברירנא בפסקי הראשון ובפסק הזה דלמתנה זו יש לה דין מתנת בריא, וא"כ על כל פנים יש לה הפסק וזכו בה העניים אחריו דיורש. ועוד דמאחר שלא באו אלו המעות ליד היורש מעולם רק היו ביד שליש פשיטא דאית למתנה זו הפסק, וכ"כ הר"ן בהדיא והביאו ב"י +בח"מ ריש סי' רמח.+ ונראה דמוכרח חלוק זה לדעת הגאונים והרמב"ם כמו שכתבו המ"מ והר"ן, דקשה לדברי הרמב"ם והגאונים דס"ל דלשון מתנה אין לה הפסק מהא דאיתא בגמרא דקתני התם +ב"ב קכט, א+: האומר תנו שקל לבני בשבת וראוין ליתן להם סלע נותן להם סלע ואם אמר אל תתנו להם אלא שקל אין נותנין להם אלא שקל, ואם אמר אם מתו יירשו האחרים תחתיהן בין כך ובין כך אין נותנין להם אלא שקל. וא"כ לדברי הגאונים והרמב"ם אמאי לא יתנו להם אלא שקל הלא ירושה אין לה הפסק. אלא ע"כ דיש לחלק בין היה ביד שליש לאילו בא ליד היורש, דאם היה ביד שליש כמו בנדון דידן ודאי יש לה הפסק. וכן כתב הר"ן +/הערה זו מתייחסת לגירסה שכתוב בה הרי"ף/ טעות ברורה שהרי הרי"ף לא יביא בשם הרמב"ם. בד"א כתוב הרי"ץ ובדפוס ווארשא תקנו הרי"ף, ואולי צ"ל הר"ן וכן הביא הב"י בח"מ סי' רמח תרוץ זה בשם הר"ן ועיין גם כן סימן רנג בדרכי משה אות ב+ שזהו דעת הרמב"ם והגאונים וכ"כ הרשב"א בתשובה סי' תש"ד +בחלק ראשון מתשובותיו.+ ואע"ג דהמ"מ כתב דהרמב"ם תירץ קושיא זו בדרך אחר ולכן חילק בין אם נתן ואמר במתנה סתם או פירש בהדיא במתנה ולא משום ירושה, נראה דע"כ הרמב"ם ס"ל ג"כ חילוק זה. וכן מוכרח מלשון הרמב"ם שכתב אם נתן המעות ע"י שליש או שאמר תנו וכו' משמע דשליש לחוד מהני אע"פ שלא פירש דאינו נותנו משום ירושה וזהו שאמר או שאמר תנו וכו' וכ"כ ב"י בהדיא, וס"ל להרמב"ם דשני תירוצים אמת לענין דינא. ולפי הנראה בתירוץ ששליש שאני יותר הסוגיא מיושבת מבתירוץ השני בין פירש בפירוש שלא נתנו משום ירושה, דשליש הוזכר בפירוש בברייתא מה שאין כן בתירוץ השני שלא נזכר בברייתא שפירש שלא נתן להם משום ירושה. ולכן כתב הריב"ש סי' קס"ז שאין תירוצו של הרמב"ם ברור והראב"ד והרשב"א לית להו.
אלא שיש לומר מה שהקשיתי דכל האומר תנו שקל כל שבת כאלו פירש בהדיא שאינו נותנו משום ירושה דהרי אין מדרך ירושה להשתמש בכה"ג ליתן שקל בכל שבוע, מה שא"כ במתנה דיכול ליתן בכל תנאי שירצה. וא"כ בנדון דידן שנראה ג"כ שלא כיון לשם ירושה, דהרי כתב הרבה מתנות באותה צוואה וכתב בכולן נתתי לפלוני כך ולפלוני כך וכו'. וכה"ג ודאי לשון מתנה הוא ולא לשון ירושה כדאיתא התם בהדיא +ב"ב קכו, ב+: המחלק נכסיו על פיו ריבה לאחד ומיעט לאחד וכו' עד ואם אמר לשון ירושה לא אמר כלום, כתב בין בתחילה בין בסוף משום מתנה דבריו קיימים. ומסקינן התם בגמרא +שם /ב"ב/ קכט, א וב+ דאפי' בב' שדות ושני בני אדם מהני לשון מתנה ללשון ירושה. הרי דאם אמר לשון מתנה אע"ג דהזכיר לשון ירושה מהני ואמרינן דבמתנה קאמר, כ"ש כשלא הזכיר לשון ירושה אלא לשון מתנה דאמרינן דלשם מתנה נתכוין, מאחר דבשאר דברים לשון מתנה ממש קאמר ונתנן כולם תוך כדי דבור, כדמשמע מתוך הצוואה. ואע"ג דהריב"ש סי' קס"ח דחה ראיה זו לענין נדון כיוצא בנדון דידן, היינו למאי דס"ל דהרמב"ם לא אזל בתר דעת הנותן, אבל אם נאמר דהרמב"ם אזל בתר הוכחת השטר ודעת הנותן ודאי ראיה ברורה היא. ולכן מכל הני טעמי נראה דזכו בהן מקבלי מתנה אחריו של יורש, וכ"ש שהם עניים. ואע"פ דלענין דין זה אין חילוק בין הקדש להדיוט, ואם הראשון ראוי ליורשו אין להקדש הבא אחריו כלום כדאיתא בתשובות הרשב"א סי' תש"ד, מ"מ בזה יפה כח הקדש קצת דאמדינן יותר דעת הנותן דלא לירושה כיון הנותן רק למתנה ממש, דאית לה הפסק לכ"ע וזכו בהן העניים כמו שנתבאר.
אך יש לדקדק מהא דאיתא במרדכי +ב"ב פ"ח סי' תקצה+ תשובת מהר"ם, וז"ל: נשאל לר"ם ראובן נשא אשה ולה בית מבעל והבית נתון לבעלה +שם: לבעלה הראשון+ מאביו במתנה, ושאר נכסיו חלק לחתניו כשהיה ש"מ. ועתה הוציאו חתניו שטר שחמיהם לא נתן הבית לבנו רק בתנאי אם יהיה לבנו זרע ואם לא תשוב הירושה לבנותיו. והשיב וכו' עד ירושה אין לה הפסק ולא פסק כח הבן וכל הבאים מכחו מהני נכסי. ומשום דאמר בהדיא פלוני בני יטול בית זה ליכא למימר דהורע כחו מאילו אמר בלשון ירושה או סתמא נכסי לך דאיכא לפרושי בלשון ירושה, דמסתמא לא נתכוין לעקור ירושה דאורייתא כיון דאילו לא אמר מידי נמי הוי ירית ליה אלא ליפות כחו +שם: ליפות כחו נתכוין+ ואפילו לא אשכחן מידי דיפוי כח בירושה מבמתנה +שם ישנה הגהה המהפכת את הלשון: במתנה מבירושה+ מ"מ לא גרע כחו, דדל איהו ודל מתנה וזכה הבן ממילא בירושה דאורייתא בההוא ביתא וירושה אין לה הפסק. ואע"ג דאיהו בעי לאפסוקי התורה אמרה אין לה הפסק וכו'. א"כ ש"מ דס"ל לר"מ דבדבר הראוי להיורש לירש אמרי' דאע"ג דנתן לו בלשון מתנה אפ"ה אין לה הפסק, מטעם דודאי לא נתכוין לעקור ירושה דאורייתא או מטעם דל איהו דל מתנה וכו'. וא"כ גם כאן היה לנו לומר דלכל הפחות בחלק המגיע ליורש שבא"י אין לו הפסק, מטעם שכתבו הר"ם בתשובה. וליכא להקשות דא"כ היכן מצינו דבמתנה לגבי יורש אית לה הפסק, אפשר דוקא אם נותן לו יותר מחלק ירושתו. אך כי דייקינן ליתא להאי סברא, דלא קאמר מוהר"ם אלא במקום בן בין הבנות דליכא יורש אלא הוא ומיעקרא נחלה דאורייתא לגמרי אם נתכוין לשם מתנה ממש, אבל כשנתקיים ירושה בשאר נכסים ליכא למימר האי מלתא. ודמיא לפלוגתא דר' יוחנן בן ברוקה ות"ק דכתיבנא לעיל: איש פלוני יירשני במקום בת בתי תירשני במקום בן לא אמר ולא כלום, ר' יוחנן בן ברוקה אומר אם אמר על מי שראוי ליורשו דבריו קיימים. ואיפסקא הלכתא התם כר' יוחנן ב"ב, וטעמא דמאחר דלא מיעקר נחלה דאורייתא לגמרי דבריו קיימים. משא"כ כשאומר לאחר בין הבנות או לבת בין הבנים, וכדאמרינן בכתובות +צא, א+ לגבי כתובות בנין דכרין, דאם איכא מותר דינר דלא מיעקרא נחלה דאורייתא תקינו רבנן. ובנדון דידן בלא מתנה זו היה מקויים ירושה דאורייתא בשאר נכסים לגבי יורש השני. ואע"ג דאמר פרק יש נוחלין +קלג, ב+: אמר שמואל לרב יהודה שיננא לא תהא כד איעבורי אחסנתא אפילו מברא בישא לברא טבא, מ"מ אם עביד מהני ולא מקרי מיעקרא נחלה דאורייתא. דאי הוי מקרי מיעקר נחלה דאורייתא לא הוי דבריו קיימים, מידי דהוי אאומר בת בין הבנים תירשני דלא אמר כלום +שם קל, א.+ ולכן אני רואה שאף מוהר"ם מודה בכאן בנדון דידן.
אך יש לספק עדיין, מאחר דאלו המעות היו הלואה אצל הנפקד והיורש מחל לו אם מחילתו מהני, מדגרסינן בכתובות פרק הכותב +כתובות פה, ב וגם ב"ק פט, א, ב"מ כ, א קדושין מח, א+: אמר שמואל המוכר ש"ח לחבירו וחזר ומחלו מחול ואפילו יורש מוחל. וא"כ יש לומר דהחוב נמחל אצל הנפקד אם היה נמכר, וה"ה במתנת בריא. ואע"ג דאמרינן פרק מי שמת +ב"ב קמז, ב+: מודה שמואל שאם נתנו במתנת ש"מ שאינו מחול, הלא פי' שם רשב"ם הטעם דדברי ש"מ ככתובים וכמסורים דמי ואלימי ממתנות בריא עכ"ל. הרי דמתנת בריא דינה כמכירה שלו, וכן הוא בח"מ סימן רנ"ג וכן מוכרח מדברי התוס' והאשר"י פרק הכותב +שם תוס' ד"ה המוכר ובב"ב עו, ב ד"ה קני לך: ובאשר"י כתובות פ"ט סימן י+ דאין לחלק בין מתנה למכירה, וכתב בעל העיטור +בהוצאת ווארשא (תרמ"ה) עם הגהות ה"ר מאיר יונה, באות מחילה בחלק א בדף נה ע"א על אודות בעל העיטור עיין בסימן קל הערה ב'+ דאפילו התנה דלא מצי מחיל לא מהני וכו'. וא"כ לפי מה דנתבאר בדברי הראשונים דמתנה זו יש לה מתנת ברי ולא מהני רק מטעם הודאה שכתב נתתי במתנת בריא, א"כ נוכל לומר דיורש יוכל למחול. אך כי דייקינן בהאי מילתא אין יורש זה יוכל למחול, מאחר דכבר נסתלק מנכסים אלו ונפלו לפני היורש שבא"י ואחריו לעניים. וראיה מהא דאיתא פ' הכותב +כתובות פה ב+: א"ל רבא לבריה דר' חייא בר אבין תא ואימא לך מילתא מעליותא דהוי אמר אבוך, הא דאמר שמואל המוכר שט"ח לחבירו וחזרו ומחלו מחול ואפילו יורש מוחל, מודה שמואל במכנסת שט"ח לבעלה וחזרה ומחלתו אינו מחול מפני שידו כידה, עכ"ל. והשתא יש לדקדק אמאי נקט ידו כידה דהוי דלא כהלכתא, דהא אמרינן התם בריש הפ' +שם פג, א+: נשואה אביי אמר ידו כידה רבא אמר ידו עדיפי מידה למאי נפקא מינה לשומרת יבם וכו', וידוע דהלכה כרבא לגבי +המלה לגבי באותיות רש"י ובסוגריים בדפוס ראשון+ אביי חוץ מיע"ל קג"ם. אלא דאתא לאשמועינן דבמקום דהוי יד אחרים בשטר כמו יד היורש אינו יכול למחול, וה"ד כגון שהלוקח הוא ג"כ יורש דאז ידו כיד היורש הנשאר אין היורש הנשאר יכול למחול אפילו חלקו, מידי דהוי אאשה עם בעלה דאף אם ת"ל דאין ידו רק כידה אפ"ה אינה יכולה למחול. והשתא בנדון זה דנתן מתנה זו ליורש שבא"י, א"כ אין היורש הנשאר בכאן יוכל למחול אפילו חלקו דהא יד היורש השני כידו. ותו, דהא פירשו התוס' התם ופרק המוכר את הספינה +עי' לעיל הערה נ"ד+, על מה שהקשו שרצו להוכיח שמכירת שט"ח אינו דאורייתא מהא דגרסינן פרק מי שמת +ב"ב קמז, ב+ אמר ר"נ מתנת ש"מ מדרבנן, ופריך והאמר רב נחמן אע"ג דאמר שמואל המוכר שט"ח לחבירו וכו' נתנו במתנת ש"מ אינו יכול למחול, אי אמרת בשלמא דאורייתא היינו דאינו יכול למחול וכו', משמע דמידי דאורייתא אינו יכול למחול. ויש לדחות דלעולם אפי' הוי שטר מכר דאורייתא יכול למחול, והתם ה"פ א"א בשלמא דאורייתא משום הכי אינו יכול למחול היורש לפי שהוא אינו יורש אלא המקבל מתנה הוא היורש, דאם הוא מדאורייתא א"כ נפקא לן מביום הנחילו את בניו +דברים כא, טז+, התורה נתנה רשות לאב להנחיל לכל מי שירצה וכו'. הרי קמן דאם הוא אינו יורש אינו יכול למחול. וה"ה בנדון זה, מאחר שנתן נכסיו ליורש אחד א"כ אותו היורש הוא היורש האמיתי ונסתלק היורש השני, דהא קי"ל כר' יוחנן בן ברוקה דאמר אם אמר על בן /צריך להוסיף: בין/ הבנים דבריו קיימים ולמדו שם בגמרא +שם קל, א+ טעם ר' יוחנן מביום הנחילו את בניו התורה נתנה רשות להנחיל למי שירצה, א"כ נסתלק היורש הב' מההיא ירושה. ואע"ג דיש לדחות זו, דמאחר שכבר נתבאר דבנדון דידן יש לו דין מתנת בריא וכבר נתבאר שבמתנת בריא לא הוי לשון מתנה לשון ירושה ולכן יש לה הפסק במקום אחריך כדלעיל, וא"כ איכא למימר דלא נסתלק היורש מחלקו דהא בנדון דידן לא הוי אלא מתנה ולא ירושה. מ"מ נראה מאחר ששיעבד היורש הנשאר, שאם יעבור על צוואת דודו יהא מסולק מכל הירושה וקבל עליו דבר זה בח"ח ובש"ד +בחרם חמור ובשבועה דאורייתא+ שאין לחזור, שאינו יכול למחול שהרי אם בא למחול נסתלק מן הירושה. וממה נפשך אין במחילתו כלום, דאם נאמר דיוכל למחול הרי עבר צוואת דודו ונסתלק למפרע מן הירושה דהרי פטר ומחל מעכשיו וכו', ואם אינו יכול למחול ממילא דבריו בטלים.
ועוד נראה דדוקא נקט יורש יוכל למחול ולא יורשים, דאם נפלה הירושה לפני שנים לא יוכל למחול. לא מבעיא קודם שחלקו ונתבררו חלק כל אחד דהא ודאי לא זכה עדיין בחלקו דיוכל למחול, ולכן אין הבכור נוטל בשבח ב' חלקים ולא אמרינן יחלקו השבח, כדאיתא בבכורות ופרק יש נוחלין +בכורות נא, ב וב"ב קכד, א.+ ולכן כל זמן שלא חלקו מקרי דבר שלא בא ברשותו ואין מחילתו כלום, וכן פי' רשב"ם פרק יש נוחלין דפשוט אין יכול למכור ולא ליתן במתנה חלק ירושתו קודם חלוקה. ואע"ג דהתוספות +הרשב"ם הוא שם קכו, א והתוספות בע"ב ד"ה לא עשה+ והר"ן דחו שם סברת רשב"ם וס"ל דיוכל למכור וליתן. +/מש"כ הר"ן/ הוא בנ"י על הרי"ף נ"ה ע"ב ד"ה גרסי' בגמרא. יש להעיר שבמסכת ב"ב הפי' על הרי"ף הוא הנ"י ולא הר"ן. ועיין בהגהות וחדושי מהרל"ח טור או"ח סי' תקל"א אות א שכתב: הנה בכל הלכות חה"מ יחס הב"י הפירוש שסביב הרי"ף במ"ק בשם נ"י כאילו הוא היה המחבר אותו ועמדתי משתומם מרעיד שבכל ספרי הרי"ף שבידינו ציין המציין למעלה בראש כל עמוד שהמחבר הוא רבינו ניסים. ולענ"ד נראה שהדין עם הב"י שבר"פ מי שהפך כתוב בפירוש שסביב הרי"ף והמגיד משנה כתב וכו'. ואין זה מדרך הר"ן להביא דברי ה"ה, אע"כ שהנ"י הוא המחברו. ודוגמא לזה הראני אדמו"ח הגאון האמיתי מופת הדור מו"ה ישעיה ברלין נ"י בתשובת חכם צבי סי' נב שהוכיח במישור שפירוש הרי"ף בב"ק הוא הנ"י כיון שהביא דברי הריטב"א, שאין זה דרכו של הר"ן, וא"כ ה"ה הכא. וכן אומר חדושי מהרל"ח ביו"ד סי' של"ד אות א. ועיין בהגהות וחדושי מהרל"ח בטור ח"מ סי' שעה אות ג, וז"ל שם: הפי' אשר סביב הרי"ף דמסכת כתובות הוא מצויין בשם הר"ן וכבר התעוררתי ע"ז כמה פעמים שמביא בשם הנ"י (היינו שהד"מ שם אות א' קורא לו נ"י) ולפנינו הוא הר"ן וכן להיפך. עיין בטור או"ח סי' תרצה. ומכל זה ברור שאצלנו צ"ל הנ"י ולא הר"ן שהרי מצטט שם את הריטב"א, וכדברי החכם צבי הנ"ל. ועיין לעיל ג, כ'; ד, י"ד; יב, ס"ג; טז, נ"ח; מד, מ"ז; נד, ל"ז; סח, ו'.+ דמיד במיתת אביו זכה בחלק ירושה, וכן הוא בס' משפטים בתשובת מיימוני +סי' מב+, נראה דהיינו דוקא בחלק ירושה העתידה לבא לידו כדמפרשי שם טעמא, דמאחר שנוטל בראוי כבמוחזק כאלו אתא לידו דמי. אבל בכה"ג דנכסים אלו לא יבואו לעולם לידו דהרי נתנן לאחרים, ודאי אין יכול למחול דאין לו שום זכות בו. אלא אפילו אם כבר חלקו ובא השטר לחלק יורש האחד נראה דאין יכול, דהא אמרינן +בכורות נב, ב+ האחין שחלקו הוי כלקוחות ומחזירים זה לזה ביובל, וא"כ אינו יכול למחול בלא יורש חבירו דהוי כלוקח זכות היורש דאין יכול למחול, דאל"כ הוי למנקט רבותא טפי ולומר אפי' לוקח מן היורש יכול למחול. ועוד, דטעמא דמלתא דהמלוה יכול למחול משום דעיקר שיעבוד השטר נשאר אצלו ולא יוכל זה למכור כמו שפירשו התוס' פרק המוכר ופרק הכותב. +ב"ב עו, ב ד"ה קני לך: וכתובות פה, ב ד"ה המוכר. ועי' ברא"ש כתובו' פ"ט סי' י שמביא סברת ר"ת בזה, וז"ל שם: דמפרש רבינו תם דמוכר שטר חוב שיכול למחול אע"פ שמדאורייתא הוי מכר משום דשני שעבודים יש לו למלוה על הלוה אחד שעבוד נכסיו ואחד שגופו משועבד לפרוע לו, ושעבוד נכסיו של הלוה יכול המלוה למכור אבל שיעבוד גופו של הלוה אין קנין נתפס עליו. הלכך כל זמן שלא מחל לו גובה נכסיו של לוה אבל אם מחל המלוה ללוה שיעבוד גופו שנשאר אצלו פקע נמי שיעבוד נכסין, דנכסי דאינשי אינון ערבין ביה וכנסתלק /וכשנסתלק/ שיעבוד הלוה נסתלק נמי שיעבוד נכסיו.+ וכן פירש רשב"ם פרק מי שמת +ב"ב קמז, ב.+ ולכן ג"כ אינו יכול למכור לאחר זכותו שיש לו בו, דמ"מ עיקר השיעבוד נשאר אצלו וזכותו שיש לו בו הוי דבר שאין בו ממש ולא חל בו קנין, כדאיתא במיימוני פכ"ב מהלכות מכירה +הלכה יג ועי' ג"כ שם פ"ו הלכה יב בהשגת הראב"ד+ ומוסכם משאר פוסקים.
ומעתה שנתברר דאין היורש יכול למחול נגד יורש חבירו ממילא לא יוכל למחול נגד העניים שבאו אחר היורש, דהא אח"כ אין היורש המוחל יורש ואחריו במקום יורש קאי כדבררנו לעיל דירושה זו יש לה הפסק. ולכן נראה דאין מלוה זו נפקעת ע"י מחילת היורש, ואת"ל דהיא נמחלת מ"מ המוחל צריך לשלם כמ"ש הרא"ש פרק הכותב +סו"ס י+ וכן כתבו שם התוס' +פו, א ד"ה תיזיל ועי' ג"כ ב"ב קמז, ב ד"ה המוכר+ דהוי מזיק בידים, ובזה לא אאריך כי כמדומה לי שאין במחילת היורש כלום. נאום משה בן לא"א מורי הקצין כמר ישראל שלי"ט הנקרא משה איסרלש מקראקא +בדפוס ווארשא נשמט שם אביו והחתימה היא: נאום משה איסרלש מקראקא.+
@שו"ת הרמ"א סימן צג
אשר שאלת על אשה אחת שתפסה מנכסי בעלה בעודו בחיים לבטחון מקצת נדונייתה די הנעלת ליה, ונשענת על שטר כתובתה ונוסף עליו עוד שטר נדוניא עשוי בדיניהם ככל משפטם. אפס כי לא נזכר באותו שטר בפירוש שתוכל לגבות כל עת שתרצה אך מכללא איתמר, שבדיניהם מובן מן הסתם שכל עוד שיצא שטר כזה קיים בדלא כתוב עליו תברא תוכל לגבות נדונייתה כל עת שתרצה, ואם לא נכתב בכתב דמי כתנאי כתובה בדינינו. ורוצה ג"כ לדון דין קדימה נגד בעלי חובות יהודים מאוחרים לה אשר נשו בבעלה, ובפרט שקדמה וגבתה ותפסה. והלה משיב לא כצורנו צורם ואין כתובה נגבית מחיים +כתובות פא, א+ והשופט הערבי שאל לאחד מן המורים דין ישראל השיב המורה אין כתובה נגבית מחיים. +בארצות הישמעאלים נתרחב ונתגדל כח היצירה על שדה המשפט העברי, הרבה יותר מאשר בארצות הנוצרים. הרמב"ם כותב באגרתו לר' פנחס דיין אלכסנדריה שכל היהודים אשר בערי הערלים אפילו חכם גדול שבהם אינו בקי בדינין לפי שאינן רגילין בהם, שאין הערלים מניחים לדון [בדיני ישראל] כמו הישמעאלים, וכשיבוא להם דין יאריכו בו יותר מדי ולא ידעוהו עד שיחפשוהו בתלמוד הרבה, כמו שאנו עושין בדין מדיני הקרבנות היום לפי שאין אנו עוסקים בהם, ובאותו הזמן שהיו עוסקין בהם היו הכל בקיאין בהם - כמו אלו השוכנים בין הישמעאלים בפסקי הדין, שכבר הורגלו בהם אפילו התלמידים. עי' בשאלות ותשובות ריב"ש סו"ס תצ ששר נכבד בקש מהריב"ש לבאר ולברר לן דין שבא אליו בענין ישראל שקיבל עליו עדות גוי, וז"ל תשובתו לשר שם: בנדון זה גם כן כיון שקיבל עליו עדות הישמעאלי' בפני השופט ונתקבל' עדותן לבקשתו אינו יכול לחזו' בו. נאום החותם לבקשת השר הנכבד הנזכר (הוא דון מיטל דיגודיאה) ובמצותו, יצחק ב"ר ששת זלה"ה. פרופ' שמחה אסף בספרו בתי הדין וסדריהם אחרי חתימת התלמוד (ע' ט"ז) מדגיש שיהודים וגם בלתי יהודים העדיפו בדרך כלל את בתי הדין הישראלים על בית - הדין הממשלתי מפני נמוקים אלו: א. הדיינים עמדו על הגובה הדרוש בהשוואה לדייני הגויים. ב. בערכאות של גויים היה ברור הדין נמשך ימים רבים בשעה שבדיני ישראל מהרו להוציא פסק דין. ג. מעוט הוצאות המשפט. ד. בטחון בישרם של הרב והדיינים. נלך אל הרב היה שגור בפי האכרים אשר בליטא ואוקריינא.+ ועפ"ז יצאה חייבת מדיניהם והנושה בא לקחת מה שתפסה, דינא מאי. ואת"ל שלא כדין עשו הנוגשים, האם מחוייבים להחזיר מה שגבו ע"פ דיניהם או לא. ואת"ל קם דינא, ההוא מורה הוי טועה בשיקול הדעת או בדבר משנה לענין שלומי מביתו כי זה המורה הוא יחיד אינו מומחה, גם לא קבלוהו עליהם בעלי דינים גם לא שמע טענותיהם, רק השופט הערבי בהחבא דרש הדין מאתו ונעלם מעיני הכתות. או אי הוי סמיכת הרב למורינו כמאן דנקט רשות מריש גלותא דמי, עכ"ל השאלה.
תשובה, על עיקר הדבר אם נגבית נדוניא מחיים בתחלה אנו צריכים לדון, והוא הכלל אשר ימשכו אחריו הפרטים. כתב הרמב"ם פי"ו דאישות +הלכות א, ג+, וז"ל: הנכסים שתכניס האשה לבעלה בין קרקע בין מטלטלין בין עבדים אע"פ שהן נכתבים בשטר הכתובה אין נקראים כתובה אלא נדוניא שמם, ואם קבל הבעל אחריות וכו' הרי זה נקרא צ"ב ואם לא קבל אחריות וכו' הרי זו נקרא נכסי מלוג כו', עד ואין נקראת כתובה אלא עיקר כתובתה שהוא מנה ומאתים עם התוספת בלבד. כבר הודענו שחכמים תיקנו כתובה לאשה ודין התוספת כדין העיקר, ולא תקנו לגבותה כל זמן שתרצה אלא הרי היא כחוב שיש לו זמן, ואין הכתובה נגבית אלא לאחר מיתת הבעל או אם גרשה, עכ"ל. מלשון זה יראה דאין דין הנדוניא בכלל הכתובה לענין שלא תגבה מחיים, דאל"כ היו דברי הרמב"ם סתומים שם. דמתחילה אמר שאין הנדוניא נקראת כתובה והכתובה לא נגבית מחיים, ואי היה לדבר זה הנדוניא כדין הכתובה ובכלל כתובה יחשב א"כ כמעט דבריו היו סותרין זה את זה. אך המ"מ כתב שם ופשוט הוא שכל נכסי צאן ברזל ונכסי מלוג כן, כמו שיתבאר פכ"ב בדין המתחיל כל נכסים שיש לאשה בין נצ"ב וכו'. הנה הרב המ"מ פירש דברי הרמב"ם לדעת אחרת ממה שנראה מדבריו שם, והכריח הענין מפרק כ"ב +הלכה ז+ וז"ל שם: כל נכסים שיש לאשה בין נצ"ב בין נ"מ הבעל אוכל כל פירותיהן בחייה ואם מתה בחיי בעלה הבעל יורש הכל, לפיכך אם מכרה האשה נ"מ אחר שנשאת וכו' הבעל מוציא הפירות מיד הלקוחות כל ימי חייה, אבל לא גוף הקרקע שאין לו כלום בגוף הקרקע עד שתמות וכו'. והנה המ"מ למד דין גבייה בחייו מענין מכירת הנכסים בחייו, והכריח שלא ניתנו לגבות מחיים מאחר שאינה יכולה למכרן. והנה לפי דברי המ"מ שמדמה דין גבייה מחיים לענין מכירה א"כ אינו מוכרח מדברי הרמב"ם לחוד שאינה נגבית מחיים, אלא הוא גמרא ערוכה פרק האשה שנפלו לה נכסים ונישאת ומכרה הבעל מוציא מיד הלקוחות +כתובות עח, ב.+ ועוד נוכל ללמוד מדברי המ"מ שמדמהו לענין מכירה, דדוקא לענין זה אינה נגבית מחיים שתמנע ממנו אכילת הפירות אבל הגוף הוא לעולם בחזקתה +בכל ההוצאות כתוב בחזקתו אבל נ"ל שטעות סופר יש פה כפי שנראה מתוך התשובה להלן+ כמו לענין המכירה, שהגוף מכור רק שאם תמות בחייו הבעל מוציא מיד הלקוחות מתקנת אושא וכדאיתא בגמרא. וכל זה לדעת הרמב"ם דס"ל דגוף הקרקע מכור. אבל לדברי הרא"ש פרק נערה שנתפתתה +בכל ההוצאות רשום בטעות פ' האשה שנפלו, ואין זה שם אלא כפי שרשמנו בפרק נערה סי' יז, ע"ש+, דס"ל דמכר בטל לגמרי אלא שלענין זה מכור שאם תתאלמן או תתגרש יחזור ללוקח, וכן דעת הר"ן פרק נערה שנתפתתה בשם הרשב"א +שם ברי"ף יח ע"א ד"ה האשה שמכרה ועיין לעיל סי' צב הערה ס"ה בעניין פרושי הר"ן והנ"י על הרי"ף+, א"כ אפי' הגוף אינה יכולה לגבות מן הבעל בעודו בחיים, אפי' בנכסי מלוג כ"ש בנכסי צ"ב. דלכ"ע מה שמכרה האשה הבעל מבטל מיד וכמו שמבואר בדברי הגמרא פרק אלמנה +יבמות, פ' אלמנה לכהן גדול, סו, ב וע"ש בתוס' ד"ה הבעל מוציא וברא"ש שם סי' א+ והוא הסכמת הפוסקים, וכמ"ש הרמב"ם בעצמו פרק כ"ב +הלכה טז, שרק אם מכרו שניהם בנכסי מלוג מכרן קיים ועי' ג"כ הלכות מכירה פ"ל הלכה ג.+
ומעתה דברי הרמב"ם והמ"מ פי"ו מבוארים, דמה שמשמע מדברי הרמב"ם שם דדוקא כתובה אינה נגבית מחיים היינו לענין גוף הקרקע, אבל נמ"ל גוף הקרקע ברשותה היא דהא יכולה למכור הגוף. ואע"פ שבנצ"ב מכרה בטל כמו בכתובה מ"מ יש לה קצת שייכות בהן, דאף הבעל אינו יכול למכרן בלא רשותה, משא"כ בכתובה דאינה יכולה לעכב הבעל מלמכור נכסיו מחמת שיעבוד כתובתה שעליהן. אבל לענין שתגבה הנכסים מן הבעל למעט בהן את חזקתו ודאי דין הנדוניא כדין הכתובה שאינה נגבית מחיים, ובזה אין מחלוקת לדעתי. וכל זה כתב המ"מ שהוא פשוט והוא מוכרח, דאל"כ מה הועילו חכמים בתקנתן. ולא כמו שכתבת שדעת המ"מ הוא דעת יחיד, כי אין בה מחלוקת לדעתי. צא וראה מ"ש הטור סי' ס"ו אם האשה מכנסת לו מעות או בגדים ומקבלן עליו לכתוב אותן בכתובה דינן כשאר הכתובה ונגבית עמה וזה נקרא נדוניא עכ"ל. וכתב שם מהר"י קארו וז"ל: מ"ש רבינו שדינן כשאר הכתובה היינו לענין מה שאמר ונגבית עמה כלומר, שכשם שכתובה לא ניתנה לגבות אלא לאחר מיתה או גירושין ולא קודם לכן נדוניא נמי אינה ניגבית קודם לכן אבל וכו'. הרי שלקח ג"כ דברי הטור למושכל ראשון, דדינה ככתובה שלא נתנה לגבות מחיים.
ונראה ג"כ מבואר שלא תוכל לומר שתגבה אותן עד שיעשה לה בטחון בהן שלא יכלה הקרן כמו שחשב מעלתו בדבריו, וחילק ביניהם לבין כתובה משום דכתובה תהיה קלה בעיניו להוציאה אם יעשה לה בטחון. דכל זה אינו משני פנים: הא', מצד שאינה קלה בעיניו להוציאה אע"ג דעשה לה בטחון בכתובתה, דאמר פרק השולח +גיטין מא, א+ העושה שדהו אפותיקי לכתובת אשה וכו'. וכן מבואר סוף פרק האשה שנפלו +כתובות פב, ב+, דלא אמרינן שתהא קלה בעיניו אלא במייחד לה מטלטלין, אבל אם מייחד לה קרקע דמחוסר גוביינא לא אמרינן בזה תהא קלה בעיניו להוציאה אע"פ דמייחד לה קרקע. וכן מבואר שם מדברי התוס' ורש"י סוף האשה שנפלו +שם רש"י ד"ה כל נכסי ותוס' ד"ה בתחלה+ וכן מוכרח פרק י"נ ופרק אלמנה בסוגיא דבעל ואשה שמכרו באותן ג' שדות וכו' +נ"ל שצ"ל פ' ח"ה, ב"ב מט, ב וביבמות פ' אלמנה לכ"ג, סו ע"ב ואולי צ"ל הנ' במקום י"נ והוא הניזקין בגיטין נח, ב.+ אלא שאין בכחה של אשה לתבוע מן הבעל שיעשה לה בטחון בעד כתובתה, לכן תיקנו חכמים שיהא כל נכסיו אחראין וערבאין לכתובתה. וה"ה לענין נדונייתה ג"כ אינה יכולה להכריח בעלה שיעשה לה בטחון בעד נדונייתה ותגבה אותן מחיים עד שיבטיח בכתובתה, דא"כ נתבטלה תקנת חכמים בענין נכסי צאן ברזל ונכסי מלוג, דאין כל אדם יכול להבטיח את אשתו. וראיה מפרק מציאת האשה במשנה פסוקה +כתובות סו, א+: הכניסה לו אלף דינרין הוא פוסק כנגדן בחמשה עשר מנה וכו'. ואם איתא דהיא תוכל להכריחו שיעמיד לה בטחון נגד הכל ואם לא תגבה ממנו מחיים א"כ תקנת חכמים תקלה היא אצלו, דלפעמים מיד אחר הנישואין תכריח אותו להבטיח לה בעד הנדוניא ואם לא תגבה ממנו מה שהכניסה לו. וא"כ אמאי יוסיף שליש, דהא עיקר טעמא משום דיוכל להרויח בהן כדאיתא התם. וכן מוכח פרק האשה שנפלו דאין האשה יכולה לעכב על הבעל שיעשה לה בטחון בנדונייתה, דהא אמרינן התם +שם פא, א+: תני ר' אבהו שאלתי את סומכוס, הרוצה שימכור בנכסי אחיו כיצד הוא עושה אם כהן הוא יעשה סעודה ויפייס וכו', ואם איתא היה יכול לאשמועינן דין זה בנכסי עצמו שלא יוכל למכרן עד שיעשה בטחון לאשתו. וכן מוכח בפרק חזקת הבתים +ב"ב נא, ב+, דקאמר אמר רבא הלכתא המוכר שדה לאשתו לא קנתה והבעל אוכל פירות, במתנה וכו'. תרתי, לא קשיא כאן במעות טמונין כאן במעות שאינן טמונין וכו'. ופירש רשב"ם דבמעות שאינן טמונין קנתה והבעל אוכל פירות +מן ופירש רשב"ם עד פה בסוגר' בדפוס ראשון+ דליכא גלויי זוזי שהרי גלויין ועומדין הם, במעות טמונין שלא היו ידועין ומפורסמין לא קנתה דלגלויי זוזי הוא דבעי. ואם איתא דתוכל לגבות האשה נדונייתה לימא הא והא במעות שאינן טמונין, והא דיוכל להבטיחה קנתה והא דלא יוכל להבטיחה לא קנתה, דלהוציא זוזי מידה הוא דקא בעי. דאין לומר דמאחר דמוכר לה שדה יוכל להבטיחה באותו שדה, דהא ה"ה בדין התוקף מעות של אשתו נמי דינא הכי דבמעות שאינן טמונין מוציאין מידו דלא הו"ל לתקפן, וכמו שכתבו שם התוס' והרא"ש +בתוס' שם ד"ה קבל וברא"ש שם סימן נה.+ ואם היה אפשר להחזיק במעותיה באיזה טענה א"כ אמאי מוציאין מידו, לימא דהוצרך לתקוף שלא תאמר שהן שלה והבטיח אותה בהן. אלא ש"מ שאין האשה יכולה להחזיק במעות הנדונייא בשום אופן, ואינו צריך להבטיחה בנדונייתה אם לא התנו תחילה. ובהכי מיירי ההיא דפ' חזקת הבתים +ב"ב מט, ב+, דקאמר ג' שדות אחת שכתב לה בכתובה ואחת שייחד לה בכתובתה וכו'. ופי' התוס' התם בשם ר"ח +שם תוס' ד"ה ה"ג בפי' ר"ח+ דהיינו שייחד לה נגד נדונייתה, דמיירי שהתנו מתחלה כך דומיא דכתב לה בכתובתה דמיירי ודאי בהתנו, דהא בכתובה לכ"ע לא נגבית מחיים.
מכל הני נ"ל פשוט דלא תוכל לגבות נדונייתה מחיים ולהכריח בעלה שיעשה לה בטחון. וכ"ש בזמן הזה שכותבין הנדונייא עם הכתובה וכוללין הכל ביחד, שודאי אינם נגבים אלא עם הכתובה. דאפי' אם נאמר דהרמב"ם דוקא נקט פי"ו +הלכות א - ג+, כתובה אינה נגבית מחיים אבל לא נדוניא אע"ג דכתוב בשטר כתובה, נראה דהיינו דוקא בשלא נכלל הכל ביחד אבל אם נכלל הכל ביחד בודאי אין לאשה שום תביעה על הבעל כל ימי חייו. ולזה לא שמענו מעולם אשה שתפסה בנכסי בעלה עד שיבטיחה בנדוניא, וכן הוא בתשובת הרשב"א שאכתוב למטה. ומה שמעלתו דחה אותו חילוק מסברתי אינו מוכרח כלל. ומעתה נסתלקו כל ראיות שהביא מעלתו לענין שתוכל האשה להכריח בעלה שיבטיחה בכתובתה ושתוכל לגבות נדונייתה בחיי בעלה, כי זה אינו נראה וכמ"ש לעיל. ומה שהביא מעלתו ראיה מדברי הרמב"ם פי"ו דאישות כבר נתבאר. עוד הביא ראיה מתשובת מוהר"ם ריש הכותב +במרדכי כתובות פ"ט סימן רי"ב על אודות מוהר"ם עיין לעיל סי' ל הערה צ"ב+ ראובן שחפץ לקנות בית וכו' אין ענינו לנדון זה כלל, דהתם לענין שעבוד האשה על הבית קאי שלא יטרפוהו לכשתתאלמן או תתגרש אבל לא שתגבנו מחייו, והוא מבואר למעין שם. ומה שהביא מעלתו ראיה מהגהות מרדכי +בהגהות מרדכי דמסכת כתובות פ' אלמנה ניזונית סימן שט+, שכתבו תשובת הגאונים על אשה שתבעה מבעלה מה שכתב ותעבד בה תכשיטים דשומעין לה וכו' לאו ראיה היא, דהתם בכותב לה מתנה עסקינן שאין הבעל אוכל פירות כדאי' פ' חזקת הבתים +ב"ב נא, ב+, ולא כתו' ונדונייא שהבעל אוכל פירות. ותדע שהרי אמרינן פרק אע"פ +כתובות נד, ב+ דתנאי כתובה ככתובה, ומבואר דבכתובה עצמה לא תוכל למימר הכי דלא תהא קלה בעיניו להוציאה, וכמו שהוא מבואר ס"פ האשה שנפלו +שם פב, ב.+ אלא ההיא במתנה איירי כדפרישית ולכן אין לאשה שום זכייה בנכסים מטעם גבייה מחיים.
רק צריך עיון אם היא קודמת לב"ח מאחר שהנושה בא לקחת, אפשר דהיא קודמת לב"ח אע"פ שאינה יכולה לגבות מחיים מבעלה. והנה מעלתו עירב ב' הדברים והיו לאחת בידו, ואינו נראה רק שב' דברים הם. ולענין דינא כתב הטור בח"מ סי' צ"ז, לאחר שכתב מחלוקת הפוסקים אם ב"ח גובה מנכסים ובגדים שקנה לאשתו, וכתב זה לא מיירי אלא בבגדים שהבעל קונה לה אבל כל מה שהכניסה לו בין נכסי מלוג בין נצ"ב אין ב"ח גובה מהם אם ידוע שהוא ממה שהכניסה לו, ואם אינו ידוע יראה שהיא נאמנת בשבועה בבגדים ותכשיטים שדרך האשה להכניס לבעלה. וכ"כ רבינו ירוחם בשם הרמ"ה +בספר מישרים נתיב כג חלק י' בשם יש מי שכתב דוקא במקרקעי אבל במטלטלי שהכניסה לו אין הבעל יכול למוכרם אף על פי שיש לבעל נכסים כנגד נדוניא משום שבח בית אביה, וכל שכן שאין בעל חוב נוטלן בחובו. ועיין שם נתיב ששי חלק שני שמביא דין בשם רבי מאיר הלוי בתשובה ואח"כ ממשיך: ואם הכניסה לו מטלטלין בשום אין גובה מהן בעל חוב כי אפילו הבעל אין רשאי למוכרם, ותמצאנו בדיני כתובה בחלק עשירי. ואולי לזה מתכוון רבינו שר' ירוחם מביאו בשם הרמ"ה. על אודות ר' ירוחם עיין לעיל סי' ה הערה מ"ד; ועל אודות הרמ"ה עיין לעיל סי' ס הערה ט"ו.+ וכ"כ הרא"ש בהדיא פ' אלמנה +כתובות פ' יא סי' כח+, דאין הבעל יכול למכור נכסים שהכניסה לו בנדונייתה אע"פ שיש לו נכסים אחרים כנגדן, כ"ש שאין ב"ח גובה מהן. וכ"כ המ"מ פ' ל' מה' מכירה +הלכות ג - ה אמנם ה"ה מביא שם רק דעת הרשב"א ואינו מזכיר את הרמב"ן, אבל בפכ"ב מה' אישות הט"ו מביא גם את הרמב"ן+ שהוא הסכמת הרמב"ן והרשב"א. ואע"ג דהרמב"ם חולק לענין מכירה וא"כ איכא למימר דה"ה לעניין גביית ב"ח, מ"מ נראה דכל זה לא מיירי אלא בנכסים שהן בעין ממה שהכניסה לו, אבל לא אם הוציאן שתגבה היא נגדן. וכן משמע מדברי הפוסקים הנ"ל ובפרט מדברי הטור, שכתב ואם אינו ידוע שהוא וכו' משמע דוקא הבגדים שהכניסה לו הם בעין. וכן נראה מדברי תשובת מוהר"ם במרדכי פרק נערה +כתובות פ"ד סימן קעב+ ופרק מציאת האשה +שם פ"ו סי' קצ+ אם ב"ח גובה מבגדים ותכשיטי האשה, שהביא מעלתו אותה תשובה לעזר והיא כנגדו, דמדנקט דוקא בגדי אשתו שהם מיוחדים לה שהם לאשה כמו אפותיקי משמע אבל שאר דברים לא. ותשובת הרשב"א +הביאו הב"י בסי' צג באבן העזר+ שהביא מעלתו בעצמה תכריח, שכתב בהדיא שב"ח קודם לנדוניא כל זמן שהבעל בחיים, וז"ל: אע"ג שכתב בעל העיטור הנדוניא ניתנה לגבות מחיים אין דעתי נוטה לכך, שכולן מכניסים לבעל שלא יפרע ממנו אלא באלמנות או גירושין. ועוד מספר כתובה נלמד שכוללין נדוניא עם הכתובה ואין מחלק בזמן הפרעון וזה נ"ל ברור, עכ"ל. הרי קמן שכתב בהדיא שאין כתובה נגבית מחיים אפילו במקום ב"ח, ואע"ג דבעל העיטור חולק כבר נדחו דבריו מכל הפוסקים שהסכימו שאין נדוניא נגבית מבעל כל זמן שהוא חי, וא"כ ליתא לדברי בעל העיטור מעיקרא ואין מהא ראיה לענין ב"ח ונדוניא. ומה שמעלתו רצה לדחות דברי הרשב"א מכח דברי הרמב"ם פי"ו דאישות, כבר נתבאר דאף הרמב"ם ס"ל כדעת הרשב"א. ומה שדחה מעלתו שאר דברי הרשב"א בגילא דחיטתא +חולין נו, א: רב אחא בר יעקב בדיק בגילא דחיטתא+ אינו כדאי לסתור דבריו המפורשים, כ"ש במקום שנראה שהוא דעת כל הפוסקים. ובתשובת מהרי"ו סימן ע"ח מסתפק אם יכולה האשה לתפוס נדוניתה במקום ב"ח אפי' אם נדוניתה בעצמה בעין, מכ"ש במקום שאינה בעין רק שתרצה לגבות מנכסיו נדוניתה שלא עלה על דעתו מעולם. ומ"ש שם דלא ברירנא ליה דלא הוי כמו מורדת דיכולה לתפוס משל בעל אינו דומה לנדון דידן, דשאני התם דמרדה על בעלה ולא רצתה לפדותו, אבל שתמרוד בכה"ג ותשב תחת בעלה ותשמשנו ונדוניתה בידה כזה לא שמענו. ותו דגם במורדת לא בריר אם תוכל לתפוס מה שלא הכניסה לו, ואין רצוני להאריך.
אמנם מה שכתבתי כל זה אינו אלא בסתם דינא, אמנם לענין מ"ש מעלתך שזאת האשה יש לה יפוי כח מצד שכתב לה הנדוניא במשפט הכותים, על זה לא אענה כי דבר זה מתחלף לפי חק ומנהג המדינות, גם כי תשובת ריב"ש +בסו"ס תצג כתב: שכבר הסכימו אחרונים ז"ל להכשיר כל שטרי ממון העולים בערכאות של עכו"ם ועליהם אנו סומכין וע"ש ג"כ סי' נא ובסי' קמג כותב הריב"ש: דבר ברור הוא שלא נכשיר אנחנו שטרו' שלהם יותר מהם עצמם ואם בדיניהם אין השטר מועיל הן כלו או מקצתו לא נכשירנו אנחנו יותר מהם, ואין זה צריך לפנים על אודות הריב"ש עיין סימן צב הערה ד'+ לא נעלמה ממעלתו באשר הביאה ולכן אניח מזה לע"ע. וגם על שאר השאלות איני צריך לענות עליהם כי מבוארים למשכיל מתוך דברי. אך עוד על אחת אדבר.
@שו"ת הרמ"א סימן צד
על טבילת היולדת, יראה מעלתו מ"ש ב"י +טור יו"ד סי' קצד בד"ה וכתב מהרי"ק+ בשם הריב"ש +סי' מ+ אם נהגו זו לגדר ופרישות אע"פ שהוא מותר או מפני נקיות, שבאותן הימים דמים מצויין בהם, ראוי להניחן על מנהגן ואין מתירין אותן בפניהם. אבל אם נהגו כן בטעות מפני שהוא מן הדין ראוי להודיעם שטועים הם וכו'. וא"כ נתיר +נ"ל שצ"ל להתיר+ הדבר במקום שנהגו לאסור פשיטא דיש למחות ביד המקילים במקום שיש לתלות שהוא מנהג ותיקין, שהמה מהרי"ל +בד"מ טור יו"ד סי' קצד אות ג מביא דברי מהרי"ל, וז"ל: וכ"פ מהרי"ל דיש להחמיר ולהרחיק אחר לידה פ"א יום עכ"ל אבל לא מצאתי דברים אלו בשו"ת מהרי"ל+ ובעל התניא +עיין בשה"ג מערכת ספרים אות ת סי' ע; אוצר הספרים לבן יעקב אות ת' סימן תר"ס בעמח"ס התניא אינו ידוע בהקדמת המביא לבית הדפוס, קרימונה שכ"ה נאמר: והאיש המחבר ענו מאד ולא רצה להתגדל בעטרה וגדולה הראויה לו, ועל כן לא נזכר שמו בחבורו זה - רק יש אומרים כי בא להם בקבלה שהוא רבינו יחיאל אחי ר' יעקב בעל הטורים, ונראים דבריהם כי כן נזכר בחבור זה: ואני הסופר יחיאל, חכמים רבים סוברים שבעל התניא לקט וקיצר את דברי בעל שבלי הלקט ואין בו שום דבר שהוסיף מעצמו אמנם עיין במבוא לספר שבלי הלקט שהו"ל הר"ר שמואל קלמן מירסקי, הוצאת סורא תשכ"ו, עמודים מ' - מ"ט שמפיץ אור על חיבור ספר התניא+ שהביא מהרי"ק +שורש קמד וז"ל שם: אשר שאלת ידידי על אשר נהגו הלועזי' שאין האשה טובלת תוך מ' לזכר ופ' לנקב' אפי' לא ראת': אמת הוא כי המנהג רחוק בעיני - דמאיז' טעם נחמיר ביולדת אחר י"ד ז' לזכר ופ' לנקב' (נ"ל שיש פה טעות וצ"ל ז' לזכר וי"ד לנקבה) יותר מבשאר נשים, דאטו משום דדמיה טהורה היא מגרע גרעה - ומ"מ מאחר שכתבת שפסקני אחד אשר נקרא תניא כתב שאפשר שהראשונות שהחמירו על כך בקעה מצאו וגדרו גדר - וגם כתבת דהלועזים עושים כל עניניהם על פיו של אותו הפוסק אמינא דאי תניא תניא+, דלא גרע מדברים המותרים וכו' וכדאיתא פרק מקום שנהגו +ועי' מהרי"ק שי"ל זה עכשיו בירושלים מש"כשזו היתה תקנת ר"י מינץ עי' לעיל סי' פט, מ"ד.+ ועוד דיש למצוא טעם למנהג ההוא ע"פ ר"ת ז"ל, דפסק ימי לידה שאינה רואה בהם אינו עולה בהן לספירת זיבתה כדאיתא בתוס' ובאשר"י ובסמ"ג +נדה לז, א תוס' ד"ה אביי אמר ובאשרי פרק בנות כותים סו"ס א מביא שיטת ר"ת אבל אינו פוסק כמותו וע"ש ג"כ סימן ב, ובסמ"ג לאוין קיא ועשין רמג. על אודות הסמ"ג עיין לעיל סי' ל הערה נ' ועי' ג"כ בהגהות מיימוני הלכות איסורי ביאה פ"ז אותיות א וב שמביא כל הגאונים החולקים על רבנו תם בזה.+ אך שאין רצוני להאריך בזה מאחר דלא נהיגי כן, אמנם במקום דנהגו אסור חלילה להקל.
ועל מה ששאל מעלתו אף במקום המיקל אם צריך לפרוש ליל פ"א או מ"א, הלא זה הדבר תלוי במחלוקת אמרם היושבת על דם טהור צריך לפרוש עונה +פסחים קיג, ב וע"ש ברשב"ם.+ וכתב שם הרא"ש פרק המפלת +נדה פ"ג סי' ה בהוצאת ווארשא חסרה המלה פרק+ דוקא על דם טהור, דחיישינן משום דרגילה לשמש אע"פ שראתה תשמש ג"כ אח"כ, וכפי' האשר"י פירש הסמ"ק +נ"ל שצריך לתקן הסמ"ג ועיין בהערה הבאה+ וסה"ת והראב"ד +עי' בב"י טור יו"ד ריש סי' קצד ד"ה ומ"ש וצריכה לפרוש וז"ל: והם דברי הראב"ד בספר בעלי הנפש ודחה דברי בה"ג שפי' שהטעם משום דכיון דנפקא מימי טהרה לימי טומאה ה"ל כשעת וסתה וכ"כ סמ"ג וסה"ת כדברי הרא"ש ממש, וסמ"ק סתם וכתב שיש לפרוש ליל מ"א לזכר וליל פ"א לנקבה ולא חילק בין מקום שנוהגים לישב על דם טוהר למקום שאין נוהגים, ואפשר שוסבר /שסובר/ כפירוש בה"ג א"נ לא איירי אלא למקום שנוהגין לישב על דם טוהר וכדברי הרא"ש וסמ"ג וספר התרומות, ולא חשש לפרש כן לפי שסמך עמ"ש סמ"ג א"נ דמשום דבמקומו היו יושבים על דם טוהר כתב הדין סתם ולא חשש לחלק בדבר ומזה נראה צריך /שצריך/ לגרוס בדברי רבנו הסמ"ג במקום הסמ"ק, כפי שתקנתי בהערה הקודמת+, ודחי פירוש ה"ג משום דהוי כווסת. ואם כן בזמן הזה דאין בועלין על דם טהור ליכא למיחש. וכן לא שמעתי במדינות אלו שמקילים בטבילת יולדת שחוששין לזו. ולכן בכל זו נהרא ונהרא ופשטיה, זהו הנ"ל בשאלתו. נאום משה בן לא"א מורי הקצין כמר ישראל שלי"ט הנקרא משה איסרלש מקראקא.
@שו"ת הרמ"א סימן צה
+השאלות של סי' זה הן לקמן בסי' קיג ע"ש.+ ברוך אתה בבואך הוא אהו' עמיתי האלוף הותיק, בסברות ובבקיאות הוא עתיק, ה"ה מהר"ר הירש ש"ן +הר"ר נפתלי צבי הירש בהגמ"ר משה אפרים שור, היה תלמיד מובהק לרבינו הרמ"א. נזכר בקובץ שלנו בסימנים לח, לט, מ, צה, קה, וקיג. חתם את עצמו הירש עלזישר. אשתו מרת רבקה היתה בת ר' ישראל בנו של ר' שלום שכנא מלובלין. יחד עם חותנו כתב חידושים והגהות על המרדכי, ורוב שאלותיו לרבינו עוסקות בענינים במרדכי. נזכרים ד"ת משמו גם בחדושי אנשי שם על המרדכי. במאמרי הממצה הגהות הרמ"א על המרדכי הראיתי שההגהות האלו אינן לרבינו אלא מבוססות ברובן על מה שרשם ר' צבי הירש בשולי גליון המרדכי שלו; ועיין לקמן הערות כ"ט, ל"ג, ל"ה. נפטר בקראקא כ"ה מנחם אב שנ"ט.+ שמחתני בשמעי שלותך וביאתך לשלום, אף כי אמרתי שתשאר בארץ אשכנז להיות להם לרב ולמורה באחד המקומות. ואולי עדיף טפי פת חריבה ושלוה בה במדינות אלו, וכמאמרם ז"ל: או בטולך או בטולא דבר עשו +גיטין יז, א+, אשר במדינות אלו אשר אין שנאתן גברה עלינו כמו במדינות אשכנז +עיין לעיל סי' סג הערה ו' וריש סי' עח+, מי יתן והיה עד ביאת משיחנו, ודי מזה.
א: אשר שאלתני אהובי בפירוש דברי הגאון מהר"י קאר"ו סי' מ"ט +בטור ח"מ+ וז"ל, שהביא ראיה מסוף כתובות +קי, ב ועיין בסי' מב בב"י ד"ה ואם אין שום מטבע מפורש, אות י"ט בהוצאת קאניגסברג תרכ"א+ משטר שלא נכתב בו מקום הלואה וכו', שאין צריכים לכתוב מקום דירת הלוה וכו'. והקשה מעלתו שמא מקום דירה ומקום הלואה היו ב' דברים כמו שבא בשאלתך. נראה דס"ל להגאון הקאר"ו דאם היה כתוב בו מקום דירת הלוה ודאי אמרינן ששם נעשה ההלואה, דמסתמא דמלתא במקום שהיה דר שם נעשה ההלואה, וכך הם דברי הר"ן סוף כתובות +ברי"ף סה, ב ד"ה הוציאו בבבל+ ע"ש.
ב: ומה ששאלת עוד בסי' ס"ו +בהוצאת ווארשא מסומן בטעות סי' סז וע"ש בהגהות וחדושי מהרל"ח אות י"א+ בדברי מהר"י קארו שפירש שם הלשון שקאמר נשבע היסת ונפטר על שמעון הלוה. ופשט הדברים הם שם שקאי על לוי המלוה, שנשבע נגד ראובן שאמר שמכר לו השטר בכתיבה ומסירה. האמת בזה אתך, וכן מוכח בהדיא מדברי המ"מ שהביא הקאר"ו בעצמו שפירש כן דברי הרמב"ם ההם +פט"ז מהלכות מלוה ולוה הלכה ז.+ ולדעתי גם הקאר"ו לא טעה בזה שיפרש דברי הרמב"ם שקאי על שמעון +ע"ש בכסף משנה ובלחם משנה+, רק שהוא הוסיף הדין ההוא מדעתו לומר מאחר שלוי נשבע היסת שלא מכרו לראובן א"כ גם שמעון נשבע היסת ונפטר מלוי, שהרי ראובן אומר שלוי לא הפקידו בידו ולוי אמר שלא מכרו לו, א"כ אתרע ליה השטר כמו אם נפל ודמי ממש לדין שהורה הרמב"ם בשם רבותיו +שם פי"ד הלכה יג.+ זהו הנראה בדעת הקאר"ו ונכון הוא. אף כי לשונו קצת דחוק אפשר ששי"ן של שנשבע שמעון הוא טעות וראוי להיות נשבע שמעון גם מילת היא ראוי להיות והיא +מן גם מילת עד פה באותיות רש"י ובסוגריים בד"א+, ודין בפני עצמו הוא.
ג: עוד שאלת סוף סימן ש"פ על מ"ש הקאר"ו על דברי תשובת מיימוני +סוף ספר נזיקין סי' כ+, ודברי תימה הם דאטו מי שיש לו כלב רע וכו'. והקשית ז"ל דהתם גבי כלב רע היה חייב להרגו ולסלק דבר המזיק, והואיל ולא סלקו רודף הוא ולכן כל ההורגו פטור. אבל זה שהכניס החמור בספינה ולא ידע ברוע מעלליו ועכשיו נהפך לאויב ולרודף כו', ההורגו חייב לשלם. והתם גבי כלב נמי אם לא היה רגיל להזיק ועכשיו נהפך ורצה להזיק בפעם ראשון וקדם והרגו חייב לשלם, מטעם שהציל עצמו בממון חבירו עכ"ל.
בזה איני רואה טענה כלל, וזה כי מה לי שלא ידעו הבעלים, מ"מ הכלב או החמור הם רודפים. ומי עדיפי מבעליהם שאמרו הבא להרגך השכם להרגו +סנהד' עב, א+, ואין חילוק בין פעם ראשון לשני. הלא אמרו כל השורים בחזקת שימור קיימי +ב"ק טו, א+ ולכן איפסק הלכתא פלגא נזקא קנסא +שם /ב"ק ט"ו א'/+, ומ"מ תם ההורג האדם חייב מיתה כמו ששנינו משנה שלימה פרק שור שנגח ד' וה' +בבא קמא מא, א+, ואם בא המנוגח להציל עצמו והרג השור מי מיחייב לשלם. ולכן אין בדבריך טענה על הקאר"ו בזה. אך דע שבספרי אשר חברתי על הטורים בס"ד כאשר ידעת בהיותך עמי, כתבתי שאין בדברי הקאר"ו ממש בזה אבל לא מטעמך. +בד"מ על טור ח"מ סי' שפ אות ג. פה מדגיש רבינו שהד"מ נתחבר בעיקרו על הטורים. עיין מאמרי על ספרי הרמ"א בתלפיות שנה ה' חוברת א - ב ע' רע"א - רע"ג; ועי' ג"כ במבוא חלק שני אות טו.+ רק כי אין זה שינוי כלל מה שהחמור מדלג ומקפץ בספינה מאחר שדרכן בכך להכניס החמורים לא פשע בעל החמור, ולכן חייבין לשלם דומיא דספינה שהקילו ממשאה כמבואר שם +בבא קמא קטז, ב.+ ולדעתי זהו המחלוקת שבין הרמב"ם והראב"ד ז"ל +פ"ח מהלכות חובל ומזיק הלכה טו+, שהרמב"ם השוה כל הספינה שרוצה לטבוע מכובד המשא למעשה דהגוזל, כי ס"ל שאין בקפיצות שינוי כי אם ההכנסה לספינה כמו בשאר משוי ולכן מדמה אותן ביחד. והראב"ד ס"ל דכל חמור הקופץ הוי ליה ככלב רע המזיק ואין דרכו בכך לכן הוי רודף, משא"כ בשאר משוי ולכן מחלק ביניהם, דוק ותמצאנו. ומ"מ תמיהת הקאר"ו על תשובת המיימון +נ"ל שצ"ל המיימוני, והיא התשובה הנזכרת בהערה י"א+ אינה כלום כי הוא סבר כסברת המיימון, והוא האמת לדעתי.
ד: עוד שאלת במרדכי פ"ק דב"מ ריש ע"ג +סימן רכז+ שכתב ז"ל, וכן פירש ראב"ן וה"ה אפילו יש לו שטר נ' כדאמרינן סלעין דינרין +ב"מ ד, ב+ עכ"ל. והקשית מאי ראיה מסלעין דינרין דשם הלוה והמלוה מחולקין בלשון השטר, משא"כ כאן דהלוה כופר הכל והמלוה הוציא עליו שטר אימא דזה לא מקרי הודאה. עוד הקשית דבגמרא משמע בהדיא דאין נשבעין על כפירת שיעבוד קרקעות, ולכן בין לר"ש ב"א בין לר' עקיבא לוה אמר ב' פטור, א"כ מאי מייתי ראיה מסלעין דינרין כו', וכמו שהארכת בשאלתך.
ולדידי לא קשה מידי דראב"ן מייתי ראיה מסוגיית הגמרא דהקשה שם למ"ד הילך (פטור) [חייב] ודקדק שם מלוה אמר ה' ולוה אמר ג' חייב הא שנים פטור, והא שטרא הילך הוא וכו'. ומקשה דוקא למ"ד הילך חייב אבל למ"ד הילך פטור ניחא דמטעם הילך פטור, אבל אי לאו טעמא דהילך הוי חייב דמקרי הודאה מה שכתוב בשטר. א"כ מייתי ראב"ן שפיר ראיה דאם כפר בכל והמלוה הוציא שטר על חמשים דלא הוי הילך דמקרי מודה מקצת. ואע"ג דבגמרא דחי לה הא דשנים פטור לאו מטעמא דהילך רק מטעם דאין נשבעין על קרקעות היינו דוקא למ"ד הילך חייב, אבל למ"ד הילך פטור אין אנו צריכים לתירוצים ההם כלל. ומאחר דראב"ן פסק כמ"ד הילך פטור כדאיתא התם במרדכי, שפיר מייתי ראיה דבמקום דאיכא שטר והוא כופר בכל דלא הוי הילך דחייב לישבע. דהא בגמרא משמע עכ"פ דמקרי הודאה רק שפטור מטעמים אחרים, או מטעם הילך או מטעם דקא משני התם +מן דהא בגמרא עד פה בסוגריים בד"א.+
ומה שחלקת דשאני התם דהודה לו במקצת משא"כ כשכופר הכל והמלוה הוציא השטר לראובן, איפכא מסתברא. וכן נ"ל הסברא, דודאי מה שהודה מכח השטר לא מקרי הודאה דהרי צריך להודות מה שהודה מכח השטר, ואין כאן טעם דשאר מודה מקצת חייב דבכולהו בעי לכפריה אלא חזקה אין אדם מעיז וכו' +שם ג, א.+ אלא שהשטר בעצמו הוי ההודאה כמו העדאת עדים ושלא יהא הודאת פיו גדולה מעדים כדאיתא בגמרא, וה"ה לשטר. ומעתה לא יקשה לנו מה שהקשית, שהרי"ף והרא"ש פסקו +ברי"ף ב"מ ד, ב וברא"ש שם פ"א סי' ו+ דשטר לא מקרי הודאה במקצת משום דאין נשבעין על כפירת שיעבוד קרקעות, דמ"מ הודאה מקרי אף לדבריהם אלא דאין נשבעין עליהם מטעם אחר. ואם נאמר דראב"ן לא פסק כן מאחר דאותן תירוצים אינן אלא למ"ד הילך חייב כדפרישית, א"כ לא קשה מידי מדבריהם. ואף אם נאמר דראב"ן ס"ל כוותייהו במה שאין נשבעים על כפירת שיעבוד קרקעות, מ"מ יש נפקותא בדבריו דמקרי הודאה לענין אם מפורש בשטר דלא נשתעבדו קרקעות או בכתיבת ידו וכיוצא בזה. ועוד אף אם לא היה נפקותא בדבר, מ"מ ראב"ן פירש האמת דמקרי הודאה אף אם פטור מטעם אחר, דלא בא לפסוק רק לפרש, ודי בזה.
ה: עוד שאלת בתשובת מוהר"ם פרק י"נ לענין מתנת ברי שאמר ליתן לאחר מיתה. דבתשובה ראשונה כתב דהוי מתנה שהיא כמצוה מחמת מיתה +ב"ב פ"ח סימן תקצא.+ וכן פסק סוף פ"ק דמציעא +ב"מ פ"א סי' רנד+ וריש מי שמת +ב"ב פ"ט סי' תרב.+ ובתשובה שניה פסק פרק י"נ +שם פ"ח סי' תקצב+ דהוי מתנת בריא ולא הוי מתנה. וכן פסק בתשובה פרק מי שמת +ב"ב פ"ט סי' תרל. בכל ההוצאות נמצאת פה גירסא מוטעת, וז"ל: דבתשובה ראשונה כתב דהוי מתנה שהיא כמצוה מחמת מיתה, וכן פסק בתשובה פרק מי שמת. ובתשו' שניה פסק פרק י"נ דהוי מתנת בריא ולא הוי מתנה. וכן פסק סוף פ"ק דמציעא וריש מי שמת. והמעיין במקורות יראה שצ"ל כפי שתקנתי גם ממה שכתב אח"כ ולכן ב' התשובות שכתב בהן דלא הוי מתנה משמע כן. ועיין ג"כ בהגהות המיוחסות לרבינו במרדכי ב"ב פ"ח סי' תקצא שהגירסא היא כפי שתקנתי, וכן לקמן בסי' קיג אות ה בשאלה הגירסא כן. ומהגהה הנ"ל על המרדכי יש לראות מה שהוכחתי כבר פעמים רבות שאין הגהות אלו על המרדכי שייכות לרבנו אלא לאחד מתלמידיו, שכן לאחר שמביא תרוץ רבנו פה מסיים עכ"ל מורי מהר"מ איסרליש ש"ן וממשיך להביא את דברי מהר"ם מפאדובה בתשובותיו סי' נב. ומפה יש ראיה להשערתי שר' הירש הוא בעל ההגהות על המרדכי.+ נראה ליישבו דודאי אם אומר בלשון תנאי שאם ימות ינתנו לו נכסיו הוי מצוה מחמת מיתה, וכן אם אומר שיטלו לאחר מותו. אבל אם נתן לו מתנה לאחר מיתה אינו אלא כקובע לו זמן מתי יתנו לו, אבל דעתו לעולם שהמתנה תתחיל מחיים ולכן לא הוי מתנה. ולכן ב' התשובות שכתב בהן דלא הוי מתנה, מיירי תרווייהו שהוציא הממון מתחת ידו מחייו ונתנו לאחר וצוה לתת לאחר מותו. דהיינו שקבע זמן המתנה לאחר מותו, אבל לעולם הזכייה תתחיל מחיים ולכן לא הוי מתנה, דוק ותשכח.
ו: עוד שאלת מה שכתב הקאר"ו סי' ל"ג +בטור חשן המשפט ובב"י שם יש טעות דבמקום ריב"א כתוב ריב"ן וע"ש ג"כ בהגהות דרישה ופרישה אות י+ על דברי המרדכי דזה בורר +סנהדרין פ"ג סי' תרצז וע"ש בהגהה המיוחסת לרבינו בסימן קי"ג אות ו קורא לפרק זה בורר והוא זה בורר תניינא+ שכתב בשם ריב"א דמה שקנתה אשה קנה בעלה וכו'. דהוא ס"ל דב' הלשונות שבפרק זה בורר דחד אומר בעל כאשתו וחד אומר אשה כבעלה פליגי ואין דעת הפוסקים כן. והקשה מעל' על הקאר"ו כי ריב"א ס"ל דלא פליגי לענין ראשון בראשון כמו אשת חורגו, ולא כתב ריב"א חילוק זה אלא לענין שני בראשון. וכתב מעל' שכזה שמע ממני בפירוש דברי ריב"א. אמת שכך דעת ריב"א אבל אין להקשות על הקאר"ו בזה, כי מ"מ דבריו נכונים. כי לפירוש ריב"א הלשונות בגמרא פליגי לענין שני בראשון או שני בשני, האשה כבעלה אמרינן מטעם מה שקנתה אשה קנה בעלה ולהיפך לא אמרינן. וא"כ נפקותא גדולה בדבריהם והו"ל לשאר פוסקים ג"כ לפרש, ומדלא פירשו ש"מ דלא ס"ל הכי ולזה כתב ואין דעת הפוסקים כן.
ז: עוד הקשית על הקאר"ו סוף סי' ק"מ +בכל ההוצאות מצויין פה בטעות סימן קפ ועיין לקמן סימן קיג אות ז+ בח"מ, שכתב שם אדברי מוהר"ם שס"ל דאין נשבעין היסת אלא בדאיכא דררא דממונא, והקשה מעל' שאינו כך רק טעם מוהר"ם מפורש במרדכי בהדיא +שבועות פ"ו סימן תש"ע וע"ש בהגהה המיוחסת לרבינו ואולי יש להביא קצת ראיה גם מפה שר' צבי הירש עלזישער כתב את ההגהות הנדפסות במרדכי עיין לעיל הערה כ"ט.+ בזה הקשית לשאול והאמת אתך, ולא סיימו דברי המרדכי בחיבור הקאר"ו ולכן כתב מה שכתב ולא ראה הטעם.
ח: עוד דקדקת בההיא במרדכי דתענית +סימן תרכא, וע"ש בחדושי אנשי שם אות א+ גבי מתענה ומשלים. ולא קשה מידי דודאי ריב"א גרס כגירסת הרי"ף, ואע"פ שאינו כגירסת הגמרא שלנו מה בכך הלא נמצא לרוב.
ט: גם במרדכי ריש מי שהיה נשוי +כתובות פ"י סו"ס רלה, וע"ש בחדושי אנשי שם אות ש ממה שכתוב שם בהגהה המיוחסת לרבינו נראה שההגהות הן של הר"ר הירש עלזישער, כמו שכתבתי לעיל בהערה ל"ג לאחר שמביא שם את הקושיה הנמצאת פה מוסיף: ומורי החסיד מהרר"מ איסרלש ז"ל השיב לי אח"כ נותן את התרוץ הנמצא פה+ אין מקום לדקדוק שכתבת, שכתב ראיתי גמגומים בפר' ר"ח ובדברי רב האי גאון ובאלפס והעיקר כפירש"י וכו'. ושאלת הלא דעת הרי"ף ורש"י שוין וכו' כמו שבא בכתבך. דמ"מ האלפס מגמגם בו והביא דעת הראשונים ומדבר עליו גבוהות, אך רש"י פירש בפשיטות ובמושכל ראשון. לכן כתב כי נ"ל דברי רש"י שפשוט הוא בפירוש, ואף שהוא כדעת האלפס מ"מ אין לגמגם בו.
י: עוד שאלת במרדכי סוף ג"ה ע"א +חולין פ"ז סי' תרפ+ גבי מליחת חתיכה שיש בה חלב שפסק הא"ז דחתיכה נעשית נבלה. וכתב שם הטעם משום דמסתמא החתיכה נמלחה תחלה לבדה ואח"כ אסרה שאר החתיכות. וקודם זה כתב דמסברא זו של רש"י פסק הא"ז כן +פה הלשון מקוצרת ואינה מובנת עיין בסי' קיג אות י או במרדכי הנ"ל מה שמביא שם המרדכי בשם הר"ר יצחק מוינא ואח"כ אומר ובספר אור זרוע פסק כן הלכה למעשה+ וקשיא דידיה אדידיה. אע"ג דמצינו לתרוצי דמה שכתב והטעם משום דמסתמא כו' לאו דברי א"ז הם אלא דברי ה"ר שמואל. ועם /ואם/ כי פסק כדברי הא"ז דחתיכה נ"נ מ"מ לאו מטעמיה, אלא הא"ז פסק כן מטעם סברת רש"י והוא מטעם +בכל ההוצאות חסרה המלה לא, וע"ש במרדכי ובהגהה שצ"ל והוא לא מטעם+ דמסתמא וכו'. אבל בשינוי דחיקא לא אשנינא לך. אך האמת כי הכל הוא סברא אחת כי כל מקום שאמרינן חתיכה נעשה נבילה הוי הטעם דחיישינן דאותה חתיכה היתה פעם אחת לבד, כמבואר בדין טפת חלב שנפלה על החתיכה ונער וכיסה וכו'. ובלאו הכי לא הוי טעם לסברת רש"י, דממה נפשך אם ס"ל דהטעם יוצא מחתיכה לחתיכה ביבש א"כ אמאי נעשית נבילה +בכל ההוצאות חסרות פה מלים אלו הנמצאות בהגהה: לשער כולו בס' ואי ס"ל דאין הטעם יוצא מחתיכה לחתיכה א"כ אף אם החתיכה נ"נ וכו'+ לא יאסור שאר חתיכות. אלא ודאי דחיישינן שמא החתיכה היתה בתחילה לבד ונאסרה, ואח"כ נתערבה ויצא הטעם מחתיכה לחתיכה ונאסר הכל. וא"כ זהו הטעם עצמו שאמרנו גבי מליחה. ומה שהוצרך לפרש הטעם גבי מליחה, משום דהא דמשערין בס' גבי מליחה היא גופא חומרה גדולה, דהא רוב הפוסקים ס"ל דסגי ליה בקליפה. וע"כ לא מסתברא ליה למימר להחמיר בו עוד ולחוש שמא היתה החתיכה לחוד, אם לא מטעמא דמסתמא דמלתא כו'. א"נ דבמליחה אין דרך לנער בו החתיכות כמו בדברים הבושלים, אלא שהם מונחים כל זמן המליחה במקומם בלי נענוע וליכא למיחש בהו שמא היתה החתיכה לבד פעם א' כמו בדברים המבושלים. ועל כן קאמר מסתמא דמלתא כו', וא"כ שייך שפיר למימר דחתיכה נעשה נבילה כמו בדברים מבושלים, ומ"מ הכל חד טעמא הוא +ושם בהגה במרדכי רשום פה: ושלום כנפש אוהבך משה איסרלש מקראקא.+
@שו"ת הרמ"א סימן צו
+עי' סי' לו שעוסק באותו ענין+ שאלה: רחל בת ת"ח נשאת בווינצי"א לראובן שהוא מבני פראג, והתנו שיעמוד שנה אחת בווינצי"א ובתוך השנה ההיא נמצא הולך בדרכים לא טובים ונמצאת גניבה בידו. ואחרי בושת גנב כי ימצא +ירמיהו ב, כו+ הלך לו לעיר פראג, וגם שם כשהסכל הולך שם עשה ע"פ מידותיו כי ההרגל נעשה טבע שניה +בפחד יצחק, ערך הרגל: הרגל טבע שני, שבילי אמונה ד, ה ועיין יומא פו, א; קצש"ע לב, ח; בתשבי ערך רגל: הרגל שלטון על כל דבר+, שנתחבר לעושה זיוף חותם המלכות ונתפס לענין הזיוף הנזכר, והוכרח לברוח גם משם זה כמה שנים מחמת סכנת נפש. ובתוך זה הזמן חזר בווינציא"ה ונולד לו בן, ועוד הלך וחזר ונולדה לו בת ומתה הבת. ולא שלח מזונות זה כמה שנים לא לאשתו ולא לבנו. והנה הוא הולך ממקום למקום נע ונד כי מעשיו ירחקוהו +ע"פ עדיות ה, ז.+ ועתה טוענת רחל דמאיס עליה על פרי מעלליו ועל פי דרכו זה כסל, דאינו כבוד שלה ולא של אביה להיותה לאיש כזה לאשה, כי בושה היא משמועתו ואת אביה הוא מחלל +ע"פ ויקרא כא, ט.+ ועוד כיון שאין רשאי להיות בפראג והיא אינה חייבת ללכת אחריו בכל מקום אשר תדרך כף רגלו +ע"פ יהושע א, ג+ אף /אץ/ ברגלים חוטא +משלי יט, ב+, הנה מבקשת מב"ד נפשה בשאלתה +ע"פ אסתר ז, ג+ שיכפוהו לגרשה, כי היא בוחרת להיות עגונה כל ימיה ולא תזדווג עוד לאיש אשר אלה לו. יורנו מורה צדק אם יכולים ב"ד לכופו באיזה דרך מהדרכים לגרשה או אינם יכולים, ושכרו כפול.
תשובה: איברא דלפום ריהטא נראין דברים פשוטין שאין דרך לכופו, ודברים הללו מחלוקת הוא בין גאוני עולם אם כופין בטענת מאיס עלי או לאו. והנה יש מי שהבין בדבריו שכופין ויש מי שהבין איפכא דאין כופין. +כנראה שחסרות איזה מלים פה. ואולי כוונתו לדברי הרי"ף בפרק אע"פ (ברי"ף כז, א) שכתב: הדין הוא דינא דגמרא אבל האידנא בבי דינא דמתיבתא הכי דייני במורדת כד אתיא ואמרה לא בעינא ליה להאי גברא ניתיב לי גיטא יהיב לה גיטא לאלתר, וע"ש בבעל המאור ובמלחמות ועיין במרדכי כתובות פ"ה סימן קפו. ועיין ג"כ בשלטי הגבורים על הרי"ף הנ"ל אות ג' ובב"י בטור א"ה סימן ע"ז. והרא"ש בשו"ת שלו כלל מ"ג סימן ח כותב על הארצות הנוהגות כתקנת הגאונים לכוף הבעל לגרש וז"ל: אלא אני רואה שבאלו הארצות רוב הגיונם בספרי רי"ף ז"ל לפי שראו כפייה זו כתובה בהלכות ונהגו ביש מקומות לדון כך.+ אמנם רשב"ם +מובא ברא"ש כתובות פרק ה סימן ל"ד+ ורש"י ז"ל +כתובות סג, ב, וע"ש בסוף תוס' ד"ה אבל, שכתבו: וגם בקונט' לא פי' שיכופו הבעל ליתן גט, וצ"ע. וגם בקונט' לא פי' שיכופו הבעל ליתן גט, וצ"ע. וכן בר"ן מביא רש"י וז"ל: לא כייפינן לה, להשהותה אלא נותן גט מיד אם הוא רוצה ויוצאה בלא כתובה ואולי מדייק ר' אליעזר אשכנזי, כותב התשו' הזאת, מזה שאצלנו ברש"י אין המלים אם הוא רוצה א"כ יש לפרש דעת רש"י שנותן גט בע"כ וכן מביא הסמ"ג דעת רש"י ורשב"ם שכופין הבעל לגרש+ כתבו בביאור דכופין, והרמב"ם +בפי"ד מהלכות אישות הלכה ח כתב דאינה כשבויה שתבעל לשנוי לה ובמ"מ שם כותב: ודע שלדבריו כל מקום שהזכירו חכמים יוציא ויתן כתובה רוצה לומר שכופין הבעל להוציאה ולתת לה כתובה, וכן כתב הוא ז"ל בפירוש המשנה שלו+ כתב ג"כ דכופין. אך ר"ת +כתובות סג, ב תוס' ד"ה אבל, והביא הרא"ש דבריו בסי' ל"ד הנ"ל ועיין בשו"ת הרא"ש כלל מג סי' ח אבל באמת לא מצינן קושיא זו מפרק המדיר בדברי ר"ת, אלא בתור תרוץ על קושיא זו אומרים התוספות ששם מדברים רק כשנוטלות כתובה אמנם בר"ן מקשה זאת על הרמב"ם כמו שמביאו להלן+ הקשה לאומרים דכופין בטענת דמאיס עלי, דליתני לה בהדי הנהו דתנינן פ' המדיר +משנה בכתובות עז, א ועיין ע, א תוס' ד"ה יוציא+ דכופין. ועוד הקשה שהרי מצינו כמה וכמה פעמים שחששו רז"ל ואמרו שאין כופין דשמא נתנה עיניה באחר. ולפיכך פירש הסוגיא באופן אחר ואומר היכי דמי מורדת דפוחתין מכתובתה מעט מעט כגון דאמרה בעינא ליה ומצערנא ליה, פירוש בעינא ליה אם לא יגרשני ויתן לי כתובתי ומצערנא ליה לעגנו עד כלות כתובתי. הנה דינה כשהיא אומרת כן לשבת דזמנין תחזור בה, הלכך כופין לזה להשהותה. אבל אם אמרה מאיס עלי ולא כתובתי בעינא +שם בתוספות: ולא בעינא ליה לא הוא ולא כתובתו+ אלא הכל אני מוחלת לו לא כמחילה בטעות חשבינן לה, ואין כופין להשהותה אולי תחזור בה אלא אם הבעל רוצה לגרשה מיד בלא כתובה הרשות בידו דמחילה גמורה היא. והאי דאמר מר זוטרא כייפינן ליה, ר"ל כופין אותו להשהותה עד כלות כתובתה אולי תחזור בה, ואם בעלה רוצה לגרשה יתן לה כתובתה, זה פירש ר"ת בסוגיא.
ואחרי ר"ת נמשכו האחרונים ומהם הר"ן ז"ל +ברי"ף כז ב על אודות הר"ן עיין לעיל סי' כ"ח הערה ו'+ אשר הוסיף להקשות על הרמב"ם ז"ל מפרק המדיר +עיין הערה י"ד+, דתנן ואלו שכופין אותו להוציא מוכת שחין ובעל פוליפוס, ומפרשינן ליה בגמרא דאמרה לא הוינא בהדיה דהיינו מאיס עלי ואפ"ה אין כופין אלא לאלו. עוד הקשה הר"ן מדאמרינן בהנזקין +גיטין מט, ב+, וכי תימא דכי היכי דכי מפיק לה איהו תקינו לה רבנן כתובה מיניה כי נפקא איהי נמי תקינו רבנן ליה כתובה מינה. ומשני אשה יוצאה לרצונה ושלא לרצונה והאיש אינו מוציא אלא לרצונו אפשר דמשהי לה בגט. ודייק הר"ן ז"ל ואמר אלמא דאין כופין אותו להוציא, שאילו היו כופין אותו היאך יכול להשהותה, דאע"ג +בר"ן: דבעינן שיאמר, ועתוס' הנזכר בהע' י"ג שהקשו קושיא זו+ שיאמר רוצה אני ע"כ יאמר כן. ואם היה הדין כן היו חכמים מתקנים ליה כתובה מינה +כשטוענת מאיס עלי.+ אלא ודאי ש"מ דאין כופין שאין האיש מוציא אלא לרצונו. עוד הקשה הר"ן להרמב"ם ז"ל מהירושלמי פרק אע"פ +הל"א+, דתני רוצה הוא ליתן כמה שלא תחזור בה ויכולה היא, ולא כן תני האיש אינו מוציא אלא לרצונו, מעיקא ליה והוא מגרשה. אלמא לעולם אין האיש מוציא אלא לרצונו +בר"ן: אלא באותם שמנו חכמים+, ע"כ דברי הר"ן. ועוד כתב הר"ן שכן דעת הרי"ף דאין כופין בטענת מאיס עלי מדינא דגמרא, אבל מן התקנה שהתקינו לכוף בעל מורדת כופין. וכתב עוד שם בשם הרז"ה נגד הרי"ף שלא תקנו אלא לדורם ולצורך השעה. וכ"כ הרמב"ן שעכשיו כבר בטלה אותה התקנה מפני פריצות הדורות. +אבל במלחמות ה' על הרי"ף סובר שתקנת הגאונים היתה לדורות, וז"ל שם: אבל הם באמת לדורות תקנו ונהגו בה עד ימיו של רבינו ז"ל כחמש מאות שנה שלא זזה זו מביניהם כמו שידוע אצלם בתשובות שלהם. ג"כ תמצא זה מפורש בהלכות הראשונות לרב שמעון קיירא ובכל חבורי הגאונים הראשונים גם בדברי האחרונים ז"ל והם ידעו היאך תקנו, אבל מי שרוצה להחמיר שלא לכוף בגט כדין הגמ' לא הפסיד ותבא עליו ברכה.+ וגם הרמב"ם כתב +פי"ד מהלכות אישות הלכה יד+ שב"ד בדין התלמוד ראוי לדון במורדת. הנה לך שכל אחרונים הסכימו לדברי ר"ת דאין כופין בטענת מאיס עלי.
ועם היות כי אין לנו להכריע ביניהם, עכ"ז כיון דאתא לידן שבתי וראיתי כל הקושיות אשר הגדילו והוסיפו להפליא על הרמב"ם ז"ל, אמרתי אני אל לבי למצא דבר חפץ ליישב דבריו ז"ל. וכאשר ראיתי נוסח דבריו אכן אמרתי לע"ד שאין דבריו צריכין יישוב, שמיושבים ועומדים הם. וז"ל שם פ' י"ד מהלכות אישות +הלכה ח+: האשה שמונעה /שמנעה/ בעלה מתשמיש המטה היא הנקראת מורדת ושואלין אותה מפני מה מרדה, אם אומרת מאסתיהו ואיני יכולה להבעל לו מדעתי כופין אותו לשעה לגרשה, עכ"ל הרמב"ם ז"ל. הנה מבואר לך שהרמב"ם ז"ל לא כתב שכופין כשהיא באה בטענת מאיס עלי לכופו לגרשה, אלא כשהיא מורדת מתשמיש המטה והוא התובע ושואלין לה ומשיבה ואומרת שמחמת שמאיס עליה מרדה, הנה אז כתב שכופין אותו. דע שכן, שהרי הרמב"ם בעצמו כתב שבשאר מורדת אין לדון ע"פ התקנה, נראה מדבריו דחייש לפריצות לענין מורדת, ואם כן איך אפשר דלא חייש בטענת מאיס עלי. אלא ודאי דחייש, ולא אמר שכופין אלא בשואלין אותה למה מרדה והיא משיבה. ואין לחוש ולומר שמא תמרוד מתשמיש כדי שישאלוה ותאמר מאיס עלי, כי זו חששא רחוקה היא. וכן מצינו גבי ההיא דאמרינן, אמרה מת בעלי הרשוני להנשא ותנו לי כתובתי אין מתירין אותה להנשא דאדעתא דכתובה אתאי. +יבמות קיז, א. ועיין ברמב"ם פט"ז מהלכות אישות הלכה לא, וז"ל: באה ואמרה מת בעלי התירוני להנשא ותנו לי את כתובתי מתירין אותה להנשא ונותנין לה כתובתה מפני שעיקר דבריה על עסקי הנישואין באה; והטעם הוא מפני שפסק כבעיא באת"ל בגמרא. וק"ק מדוע אומר פה בפשיטות דאין מתירין אותה להנשא, וצ"ע. ועי' ב"י אה"ע סי' ק.+ אבל אמרה מת בעלי הרשוני להנשא מתירין ונותנין לה כתובה. הרי לך בהדיא דלא חיישינן שמא אדעתא דכתובה אתאי והאי דלא קאמרה תנו לי כתובתי בערמה קא עבדה, וכה"ג אמרינן נמי +שם /יבמות/ סה, ב+ גבי הפילה וחזרה והפילה, הוא אומר תרי הפילה והיא אומרת תלתא הפילה, היא נאמנת. ופי' שם והוא שאינו תובעת גרושין, שאם תובעת היא גרושין חיישינן שמא נתנה עיניה באחר, וכה"ג נמי אמרי' +שם /יבמות ס"ה/ ע"א, וע"ש בתוס' ד"ה שבינו לבינה+ גבי שהתה עשר שנים ולא ילדה, הוא אומר מינה והיא אומרת מיניה, היא נאמנת דקים לה יותר ממנו אם יורה כחץ. וגם שם אמרינן אם היא כפתו לגרש ותובעת גירושין דחיישינן שמא נתנה עיניה באחר. הרי לך בהדיא דכשאינה תובעת גירושין לא חיישינן דשמא נתנה עיניה באחר, א"כ היטיב לראות הרמב"ם ז"ל שכתב מה שכתב.
ומה שהקשה ר"ת ז"ל דאי כופין במאיס עלי ליתני ליה בהדי דהנהו דכופין, כפי מה שישבנו דברי הרמב"ם ז"ל אינה קושיא כלל, דלא קתני אלא הנהו דאיהי טענה דתובעת גירושין. ועוד יש לתרץ דלא קתני מאיס עלי בהדי הנהו משום דהנהו כופין ונותן כתובה, אבל טענת מאיס עלי כופין ואין נותן כתובה. וכה"ג כתב רבינו חננאל נמי גבי ההיא דרב נחמן דבאה מחמת טענה כופין להוציא +יבמות סה, ב וע"ש בתוס' ד"ה כי הא, שאין נמצאת שם קושית ר"ח זו ותרוצו וגם לא קושית ר"י שמביא פה. אמנם במרדכי ביבמות פ"ו סימן נו נמצא הכל+, ולא מני לה בהדי הנהו דכופין משום דלית לה תוספת. ועם היות כי ר"י הקשה על ר"ח באומרו שאינו ראיה, שהרי שהתה עשר שנים ולית לה בנים דודאי אית לה תוספת ולא מני לה בהדייהו. עכ"ז בין לר"י בין לר"ח אין לחוש אי לא קתני לכולהו דכופין בהדי הנהו. ועוד מה שהקשה ר"י לר"ח נוכל לתרץ, דשהתה עשר שנים ולית ליה בנים ב"ד הם כופין משום פריה ורביה, אבל אינם כופין משום טענתו. ולפי זה לא מני בהדי הנהו דמתניתין, דהנהו דמתניתין ע"י טענתו +נ"ל שצ"ל טענתה+ כופין אותו. וכן בדרך זה נוכל לתרץ קושיית ר"ת להרמב"ם ז"ל, שמה שכתב הרמב"ם ז"ל אינה בטענה דידה שהיא אינה תובעת גירושין, אבל כששואלין לה למה מרדה ואומרת מאיס עלי ומשום הא כופין, שאם היתה תובעת גירושין לא היו כופין דשמא עיניה נתנה באחר. ומשום הא לא מני לה בהדי הנהו דמתני', דכולהו דמתני' כשהיא תובעת גירושין מיירי. ועוד יש לתרץ קושית ר"ת על הרמב"ם ז"ל, דהא דלא קתני טענת מאיס עלי בהנהו דכופין הוי טעמא משום דלא תני אלא מה דשייך מחלוקת ר' מאיר וחכמים, דר' מאיר אומר דיכולה היא שתאמר כסבורה הייתי ורבנן אמרי אם התנה מקבלת היא על כרחה, אבל טענת מאיס עלי דלא שייך מחלוקת דר"מ וחכמים לא תני לה. ועוד קשיא ליה לר"ת גופיה שכתב בטענת מאיס עלי דאין כופין, האי פירכא דפריך הרמב"ם +נ"ל שצריך לומר: דפרכינן להרמב"ם+ לדידיה מי ניחא. דכיון שהוא מפרש דטענת מאיס עלי דאין כופין משום שמא נתנה עיניה וכו' א"כ אמאי לא מני לה בהדי הנהו דקתני סוף מסכת נדרים +דף צ עמוד ב+: בראשונה היו אומרים ג' נשים יוצאות ונוטלות כתובה, האומרת טמאה אני לך השמים ביני לבינך נטולה אני מן היהודים, חזרו לומר שלא תהא אשה נותנת עיניה וכו'. ואין לומר דהנהו ג' דקתני היו כופין בראשונה אבל טענת מאיס עלי אפילו בראשונה לא היו כופין, דודאי כיון דבראשונה מה שלא חשו הוי טעמא משום שלא יהיו פרוצות לתת עיניהם באחר מה לי טענת טמאה אני ומה לי טענת מאיס עלי. ובדרך זה נתיישבו הקושיות שהקשה הר"ן ז"ל על הרמב"ם ז"ל מפרק המדיר וגם מה שהקשה מפרק הנזקין וכן מה שהקשה מן הירושלמי, כיון דאמרינן דאפילו לדברי הרמב"ם האומרת מאיס עלי ותובעת גירושין אין כופין.
ונראה לענ"ד שהרמב"ם ז"ל הוציא דין זה מדלא אפיק בגמ' ההיא דטוענת מאיס עלי בלישנא דמתני' דתני האומרת טמאה אני, כמו כן הוי ליה למימר באומרת מאיס עלי. ומדתני לה במורדת ואמר ה"ד מורדת אי דאמרה מאיס עלי וכו' נראה שזה דוקא מיירי שמשיבה מאיס עלי כששואלין לה על מה מרדה והוא התובע, אבל היא אינה תובעת גירושין ואינה באה לכופו לכן כופין. והרמב"ם ז"ל דקדק בלשונו ולא אמר האומרת מאיס עלי, אבל כתב האשה שמנעה מבעלה מתשמיש וכו'. ואין לומר שהתחיל למנות שני מיני מורדת ולכך נקט האי לישנא, דא"כ הוי ליה למימר האשה שמנעה בעלה מתשמיש אם אמרה מאסתיהו וכו' ואם אמרה בעינא ליה ומצערנא ליה וכו', דאין ענין לשאול ממנה ולתשובתה, וזה ברור.
א"כ נראה שבנדון דידן שרחל שבאה לכפות את בעלה בטענת מאיס עלי, אפילו לדברי הרמב"ם לפי מה שפירשנו לדבריו ז"ל אין כופין את ראובן לגרשה שהרי רחל תובעת גירושין היא. ועוד, שאפילו לדברי הרמב"ם וקדושים שעמו היינו כופין, כיון שר"ת והאחרונים נחלקו מי יכניס ראשו בין ההרים ולא ירצצו את מוחו, ובפרט לעשות גט מעושה לדידהו ולהתיר אשת איש.
אמנם כי הטענה שאמרה רחל שראובן בעלה הולך בדרכים לא טובים ונמצא גנב מפורסם, הנה מעשיו ירחיקוהו והיא בושה משמועתו, ובפרט בהיותה בת ת"ח. לכאורה היה נראה לדחות דברים אלו, דאי משום דגנב ועבר על דת אין כופין לעובר על דת אלא מי שעובר חרם לענין דידה שלא להכותה וכדומה. אבל אם הוא רשע לעצמו ואפילו מומר אין כופין, כך הביא בהגה"ת מיימוני סוף הל' נשים +בפרק כ"ה מהלכות אישות אות ד+ מטעמא דטב למיתב טן דו וכו'. אבל אחר העיון אין טענתה שאומרת שבושה משמועתו כטענתה שעובר על דת. ונראה שיש לכופו כמו שכתב הרא"ש ז"ל בתשובתו כלל ל"ה באלמנת ת"ח +סי' ב אמנם הרא"ש מדבר שם בענין שבשעת הקידושין לא היה ראוי לה ואפשר שהקידושין היו בטעות משא"כ בענינינו שאפשר שבשעת הקידושין לא הלך בדרכים רעים אלא אח"כ נתקלקל, שהרי בראש השאלה אצלנו כתוב: ובתוך השנה ההיא נמצא הולך בדרכים לא טובים וז"ל הרא"ש בתשובתו: אמנם אם נראה לכם רבותי הקרובים אל הדבר שאם המקדש אינו אדם ראוי והגון לדבק בבת טובים ובנכל ובתרמית פתיה יש לסמוך בנדון זה על דברי קצת רבותינו שפסקו בדינא דמורדת דכופין אותו לגרשה, וצ"ע מה הדמיון לשאלתנו ועיין לעיל ריש סימן לו שהר"ר עוזיאל חזקיטו מדגיש ג"כ שאין לדמות שאלתנו לתשובת הרא"ש+ בראש הכלל הנזכר האריך לענין מי שאינו הגון לבת טובים והיא טוענת מאיס עלי שהיא מתביישת להיות שאינו שוה לה, ויצא לו להרא"ש ז"ל מכלל תשובתו לסמוך ולכופו. גם מה שטוענת רחל שכיון שאינו יכול לדור בפראג מחמת סכנת נפשות והיא אינה חייבת ללכת אחריו, נראה שמחמת טענה זו יש לכופו. וכן כתב הטור סימן קנ"ד +בא"ה והוא משו"ת אביו הרא"ש כלל מג סוף סימן א, מחודש בסימן כוכב+: שאלה על מי שטוענת שיכפוהו לבעלה לגרשה מפני שהוא מוכתב למלכות. והשיב שאם אינו רשאי לעמוד מפני סכנת נפשות אין לך טענה גדולה מזו כיון שאינו רשאי לישב אצלה והיא אינה חייבת ללכת אחריו אל ארץ אחרת.
עוד נראה לי דכיון שנראה לבית דין שרחל הנזכרת מחמת רוע מעללי ראובן מאסה בו, עתה שיש חרם רבינו גרשון שלא לישא אשה אחרת והוא לא קיים פריה ורביה שאין לו בת, ראוי לכופו מחמת פריה ורביה. כן השיב מוהר"ר יצחק בר משה הביאוהו בתשובה השייכת להלכות גירושין +עיין לעיל סימן לו הערה י"ג מכוכב, וגם סי' כח הערה י"א.+ ועם היות שאחר כך כתב שקשה הדבר שאם כן עשינו תקנה לפרוצות, הנה תראה משם שבסוף דבריו מסר הדבר לב"ד. ודע שכן, שהרי מוהר"ר יצחק הנ"ל לא נשאל אם כופין על פריה ורביה אבל נשאל שהיא לא היתה רוצה בו, והוא משיב למה שלא נשאל, ומה מסר לב"ד אם קשה הדבר לעשות תקנה לפרוצות. אלא ודאי שמסר לב"ד לראות אם יש בדבריה חשש פריצות, ואם לאו שיכפוהו משום פריה ורביה וכו'. נראה מכל אלה שבכל מקום שאנו רואים שאין חשש לדבריה לפריצות ויש לנו מקום לכפותו כדין דהאי דפריה ורביה כופין אותו.
יצא לנו מזה שכיון שהרא"ש ז"ל להיותו בלתי הגון לה הסכים לכופו, גם להיותו בסכנת נפשות בק"ק פראג הביא הטור שכופין אותו וגם לא קיים פריה ורביה, ומצאנו שכל אחד ואחד מאלה אלו האחרונים גאוני עולם הסכימו לכוף עם היות אמת כי סבירא להו כר"ת. א"כ כ"ש בנדון דידן דבתלתא הויא חזקה, שהוא בסכנת נפשות בפראג ומעשיו בלתי הגונים, ולהיותו נשוי לבת ת"ח כההיא דהרא"ש ועוד שלא קיים פריה ורביה שיש לכופו. זהו הנראה לענ"ד אם יסכימו עמדי עוד שנים מבעלי הוראה המורים משפטים ליעקב לדעת מה יעשה ישראל. נאום הצעיר מתגורר פה וינציא"ה אליעזר אשכנזי. +ר' אליעזר ב"ר אליה אשכנזי היה גדול בתורה ובמדעים, חוקר ופרשן, וחי במחצית הראשונה של המאה הרביעית לאלף הששי. בין רבותיו נמנים ר' יוסף טאיטצאק בשאלוניקי ור' יוסף קארו בצפת. חברו היה ר' משה אלשך. בשנת רצ"ט נתמנה שופט במצרים ושמש במשרה זו עד שכ"א. תקופה זו היתה מלאה הצלחות מדומות והנה תסובינה אלומותם וישתחוו לאלומתי. בשכ"א נאלץ מחמת עלילות שוא לעזוב את מצרים ועבר לגור בקפריסין. בשנת של"א נכבשה קפריסין ע"י השולטן ור' אליעזר עבר לגור בוויניציאה. שם נסתבך במחלוקת עם ר' שמואל יהודה קצנאילנבוגן וחבריו, ונסע לפראג ומשם שב לאיטליה וישב בקרימונה על כסאו של ר' יוסף אוטולינגי עד שנת של"ח. בשנה זו נסע לפוזנא ושימש שם כאב בית - דין. מכאן עבר לגניזן שע"י פוזנא וסיים שם את ספרו מעשי ד'. לעת זקנתו נסע לקראקא ושם מצא את מנוחתו האחרונה. קברו נתגלה זמן קצר לפני השואה. נפטר בכ"ב כסלו שמ"ו. ספריו יוסף לקח ומעשי ד' נתפרסמו עד מאד. נשארו גם כמה תשובות ממנו, מפוזרות בספרים שונים. כתב גם פירוש על הרמב"ן על החומש והשגות על בית יוסף שנאבדו. בכל ההוצאות ישנה הערה דלקמן בסוף התשובה: תשובה ממוהר"ר עוזיאל חזקיט"ו השייכת לזו כבר נדפסה לעיל בסימן ל"ו.+
@שו"ת הרמ"א סימן צז
וששאלתם על דבר הכתם שמצאה אשה בחלוקה והיה יותר מכגריס ועוד שהוא שיעור הכתם הטמא, אך שהיה לאשה מקום לתלות בו הכתם שהיתה בעלת חטטין ומכות המגואלים בדם. והנה זאת האשה היתה רגילה בשעת מציאת הכתם לראות מראה לבן וירוק הכשרים, וכל חלוקה היה מלוכלך מכתמים הירוקים והלבנים ההם. ובראש כתם אחד מן הכתמים ההם היה נמצא המראה האודם הנ"ל, והיה האודם הנ"ל סביב הכתם הלבן כדמות דבר לח המתפשט בבגד, ולכן היה נדמה למראית העין שהמראה האודם הנ"ל היה קצוות הכתם ההוא הלבן ושהכל הוא כתם אחד. ושאלתם אם אזלינן בכתם הזה לקולא לתלותו בחטטין שיש לה בגופה מאחר שנמצא סמוך וסביב המראות שיצאו מגופה, עכ"ל השאלה.
תשובה: אע"ג דחכמים הקילו הרבה בענין הכתמים הואיל והם מדבריהם, וכדאמרינן פרק הרואה כתם +נדה נח, ב+, שא"ר עקיבא לתלמידיו שלא אמרו חכמים להחמיר בדבר אלא להקל שנאמר +ויקרא טו, יט+ ואשה כי תהיה זבה דם יהיה זובה בבשרה, דם ולא כתם. ואפילו כתם המשוך הנמצא בחלוק טהור אע"פ שדומה לדם הקינוח הבא מן הבדיקה, וכמו שמבואר פרק הרואה כתם והוא הסכמת הפוסקים +עי' ש"ע יו"ד סי' קצ ס"ק לט.+ מ"מ בכה"ג נראה דטמאה מאחר דאיכא הוכחה שבא ממנה עם הכתם הלבן, דהא כתב בתרומת הדשן סימן רמ"ו דמראה לבן וירוק נמי מן המקור אתא. וא"כ בידוע שנפתח המקור שיצא ממנו הלבן והירוק, א"כ ודאי המראה האודם נמי יצא משם מאחר שנדמה הכל לכתם אחד וטמאה. ואפילו לא יהא אלא ספק אם הוא הכל כתם אחד או לא, נראה דאזלינן לחומרא מאחר שידוע שנפתח המקור למראה לובן וירוק חוששין שגם האודם יצא משם. וראיה מהא דאמרינן ריש פרק הרואה כתם +נדה נז, ב+ אמר שמואל בדקה קרקע עולם וישבה עליה ומצאה דם עליה טהורה, שנאמר +ויקרא טו, יט+ בבשרה עד שתרגיש בבשרה. וקאמר התם ת"ש, עד שהיה נתון תחת הכר ונמצא עליו דם אם עגול טהור אם משוך טמא, ה"ד אי דארגשה עגול אמאי טהור אלא לאו דלא ארגשה וקתני משוך טמא וכו'. והשתא יש לדקדק אמאי לא משני דמיירי בכה"ג שנמצא עליו ג"כ מראה לבן וירוק, דמשוך הוא טמא דודאי עם המראה הלבן וירוק בא מן המקור, משא"כ בדם עגול דאפשר לתלות במעלמא. מיהו יש לדחות ראיה זו, דהתם קאי אליבא דשמואל דס"ל דאינה מטמאה עד שתרגיש דוקא ולא בענין אחר ולכן פריך שפיר ה"ד וכו'. ותדע, דהא לפי המסקנא דהלכתא פשיטא דטמאה אם בדקה עצמה ומצאה עליו כתם משוך וכדפסקינן התם הלכתא, ואפ"ה פריך אי דלא ארגשה משוך אמאי טמא. אלא דאליבא דשמואל פריך הכי דס"ל הרגשה דוקא, ולא קיימא המסקנא הכי.
אך יש להביא ראיה מהא דאמרינן התם /נדה/ +נט, א+: אמר רבא נמצא עליה מין אחד תולה עליה כמה מינים וכו', עד איכא דאמרי נתעסקה במין א' תולה בו כמה מינים. מיתיבי נתעסק באדום אין תולה בו שחור, כי קאמר רבא דאתעסקה בתרנגולת דאית ביה כמה מיני דמים. ומבואר שם בפירש"י והתוס' +תוד"ה נמצא עליה, וע"ש ברש"י ד"ה נמצא עליה+ דללישנא קמא אם נמצא עליה מין אחד שידוע שבא מעלמא כגון שנמצא למעלה מן החגור תולה היא בו כמה מינים, דאמרינן כמו שזה בא מעלמא ה"ה שאר מינים הנמצאים למטה מן החגורה באו מעלמא. ואפילו ללישנא בתרא דלא מיקל כ"כ ולא תלינן מין בשאינו מינו רק במקום שנמצא מינים הרבה כמו בתרנגולת, מ"מ הרי קמן דאם נתעסקה במין א' תולה בו כמה מיני דמים. דאמרינן כמו שזה מעלמא בא ה"ה מינים אחרים ואזלינן ביה לקולא, מאחר דאיכא הוכחה דאתא מעלמא אע"ג דאין זה מין בעצמו. כ"ש שניזל לחומרא לתלות מין א' בחבירו לומר שכמו שזה המראה הירוק והלבן בא מן המקור ה"ה שמראה האדום בא מן המקור, דהא אמרינן דיותר אזלינן לחומרא בדבר המוכיח ממה שאזלינן לקולא, אע"פ שאינו אלא כתם דרבנן. דגרסי' התם /נדה/ +נח, א+: ההיא איתתא דאשתכח לה דמא במשתיתא אתאי לקמי דר' ינאי א"ל תיזל ותיתי, והתניא אין שונין בטהרות, כי אמרינן אין שונין לקולא אבל לחומרא שונין. משמע מהתם דאפילו בכתמים דרבנן דאין שונין להקל שונין להחמיר. וכתבו התוס' התם בדבור המתחיל ומי מחזיקינן טומאה ממקום למקום, וכתבו בה: וקשה מאי פריך דודאי להקל לא מחזיקינן אבל להחמיר מחזיקינן, דהכי אמרינן לקמן אין שונין בטהרות להקל אבל להחמיר שונין. וי"ל כיון דכתמים דרבנן אם איתא דתלינן להחמיר להקל נמי היה לנו לתלות בדבר הרגיל קצת, אבל לענין ממקום למקום שאין רגילות כ"כ אמרינן לקמן בסמוך דאפילו בכתמים שונין להחמיר ולא להקל עכ"ל. אם כן בדבר שאזלינן ביה לקולא מכח הוכחה, כ"ש דניזל ביה לחומרא אפילו בכתמים דרבנן. ולכן מאחר דחזקת המקור שמוציא הרבה מיני דמים ודומה לתרנגולת שיש בה כמה מיני דמים, פשיטא אם ידוע שהוא בא מן המקור פשיטא דאזלינן ביה לחומרא ותלינן הכל במקור והיא טמאה. ואין לחלק ולומר דלא תלינן מין בשאינו מינו אלא דוקא אודם באודם אע"פ שחלוקים במראיתן כגון שאחד שחור והשני אדום והג' כרכומי דמ"מ כולם מין אודם הם וכולם נקראים דם, אבל מראה אדום בלבן וירוק דלמא לא תלינן. דזה אינו, דהא כתב שם הרא"ש +שם פ"ח סי' ח עי' בדברי חמודות אות לז+ דהלכתא כלישנא בתרא דלא תלינן מין בשאינו מינו רק בשנתעסקה בתרנגולת. וכתב דאי לא תימא הכי אשה שנמצא עליה שום לכלוך על חלוקה לא יטמא לה שום כתם, דנימא כי היכי דבא עליה לכלוך זה בלא דעת ה"נ בא הכתם מעלמא בלא ידיעתה עכ"ל. ומדקאמר שום לכלוך משמע דאפילו משאר מראות קאמר. ועוד דאי דוקא ממראה אודם קאמר מהו הראיה שלו, דהרי זהו עיקר הנדון שחולקין עליו. אלא ש"מ דבמקום דאזלינן ותלינן מין בשאינו מינו אין חילוק בין מראה למראה.
ומהשתא מבואר נדון דידן דאזלינן ביה לחומרא, לא מבעיא ללישנא קמא דרבא דתלינן מין בשאינו מינו לקולא כ"ש שתלינן לחומרא. אלא אפילו ללישנא בתרא דלא תלינן רק בנתעסקה בתרנגולת, מ"מ בנדון דידן כנתעסקה בתרנגולת דמיא, דבמקור נמי נמצאים הרבה דמים וכמו שנתבאר. ואין להקשות על זה מהא דאמרינן פרק בא סימן +שם /נדה/ נב, ב+: תניא ר' חנינא בן אנטיגנוס אומר כתמים אין בהם משום זוב ופעמים שכתמים באים לידי זיבה. כיצד לבשה שלשה חלוקות הבדוקים לה ומצאה עליהם כתם או שראתה שני ימים וחלוק אחד, הן הן הכתמים המביאים לידי זיבה וכו', עד אמר רבא בהא זכינהו ר' חניא /חנינא/ בן אנטיגנוס לרבנן, מ"ש פחות מג' גריסין במקום אחד דלא חיישינן דאמרינן בתרי יומי חזיתיה, ג' גריסין במקום אחד נמי נימא תרתי ופלגא מגופא חזיתיה ואידך אגב זוהמא דם מאכולת הוא. ורבנן, כיון דאיכא לפלוגי כגריס ועוד לכל יומא [לא] תלינן +בכל הדפוסים כתוב: כיון דאיכא לפלוגי כגריס ועוד לכל יומא תלינן.+ ומדקאמר דלמא תרי ופלגא חזיתיה מגופא ואידך דם מאכולת הוא, ש"מ דאע"ג דאמרינן דהשאר הוא מגופה אפ"ה תלינן השאר בדם מאכולת, ולא אמרינן שכמו שאחד בא מגופה השאר נמי מגופה אתא. דכל זה אינו קשה כלל, חדא דשאני התם דמאחר דעל כרחך לא תלינן הכל בראיה אחת, דא"כ לא הוי ביה משום זוב דאין זוב פחות מג' ראיות בג' ימים, אם כן שפיר קאמר דיש לתלות בדם מאכולת. אבל במקום דיש לומר דהכל היא ראייה אחת פשיטא דתלינן זה בזה. ועוד, דיותר יש לתלות בדם מאכולת שהוא פחות משיעור כתם ממה שיש לתלות שעור כתם אף במקום שיש לתלות בו. וכמו שכתב בעל תרומת הדשן סימן רמ"ט +המחבר הוא מהרא"י ועיין עליו לעיל בסימן י"ב הערה מ"ב+ לענין כתם הנמצא תוך ג' ימים ראשונים של ספירת ז' נקיים, דאע"ג דלא תלינן כתם אף במקום שיש לתלות תלינן פחות משיעור כתם בדם מאכולת, וה"ה בנדון זה. ועוד דמסוגיא זו עצמה משמע דלא תלינן רק בדם מאכולת ולא שאר דברים שתולין בהם דם, דמדקאמר ואידך אגב זוהמא דם מאכולת הוא. והשתא יש לדקדק אפילו בלא אגב זוהמא נמי, (דלא) תלינן פחות משיעור כתם בדם מאכולת אע"ג דלא הוי ביה זוהמא תחלה. אלא ש"מ דבכה"ג לא תלינן שמקצת אתא מגופה ומקצתה ממאכולת, דאיך יתרמי שיהא זה אצל זה בכתם אחד ויהיה מב' דברים אם לא שאגב זוהמא, שדרכן של מאכולות להיות במקום זוהמא אתרמי כך. אבל בשאר דברים שאין שייך לומר אגב זוהמא לא תלינן בהכי. וא"ל א"כ אמאי חולקים חכמים שם וס"ל דאית ביה משום זוב וראתה כתם זו בג' ראיות ואיך יתרמי שיהיה הכל בכתם אחד, זה אינו קשה כלל. חדא, דכבר נתבאר דיותר מדמין לחומרא ממה שמדמין לקולא אע"ג שכתמים דרבנן. ועוד, דשאני התם דתלינן הכל בראיות גופה דעביד דמתרמי להיות הכל כתם אחד, אבל אין לומר שמקצתו הוא מן המקור ומקצתו ממקום אחר ונעשה הכל כתם אחד.
ועתה נבאר הכלל העולה. וזה, כי בנדון דידן ששאלתם פשיטא שהיא טמאה מאחר שנדמה למראית העין שהכל היא ראייה א', כמו שכתבת בשאלתך. ואפילו אם לא היה רק ספק נראה דאזלינן לחומרא כמו שכתבתי לעיל, דתלינן מין אחד בחבירו לחומרא. ודוקא שידוע לה שזה המין הלבן והירוק הוא ממנה, ואפילו אין ידוע לה אלא שאין לה מקום לתלות בו המראות ההם רק בגופה אפשר דאזלינן ביה לחומרא. אף על גב דלא תלינן כתם בבעלת כתם אם השאילה לה חלוקה כדאמרינן פרק האשה שעשתה צרכיה +שם /נדה/ ס ע"א+ מטעם דלא חזיא מגופה ודלמא מעלמא אתאי, אע"ג דאין לה מקום לתלות דאם לא כן לא הוי הכתם הראשון טמא, מכל מקום אפשר לומר דוקא להקל אבל להחמיר תלינן. אך נראה דלענין זה אין חילוק בין להחמיר בין להקל ולא תלינן כתם בכתם. חדא, דבגמרא סתמא קאמר בעי מיניה ר' יוחנן מרבי יודא בר לואי מהו לתלות כתם בכתם, א"ל אין תולין מ"ט לפי שאין תולין. ומדבעי ליה סתמא והשיב לו סתמא ש"מ דבכל ענין לא תלינן כתם בכתם. ועוד, דאף על גב דכתבתי דיותר תלינן לחומרא מלקולא היינו במקום דיש הוכחה קצת, אבל במקום דגם הכתם הראשון אינו ברור שיצא מגופה אין לנו ראיה דאזלינן ביה יותר לחומרא מלקולא, ואיכא למימר כתמים דרבנן. ועוד יש להוכיח סברא זו מדברי הרא"ש דלעיל +שם פ"ח סי' ח+ שכתב דהלכתא כלישנא בתרא, דאל"כ אין לך כתם טמא שאין לך חלוק שאין בו שום לכלוך וכו'. ומסברא זו נמי נוכל להוכיח דלא תלינן כתם בכתם להחמיר, דאל"כ אין לך כתם טהור שהרי כל חלוק יש בו שום לכלוך. ומאחר דאין לנו לתלות אותו לכלוך בדבר אחר א"כ כל כתם טמא, ולא מצינו בשום מקום שהצריכו שיש מקום לתלות כל הלכלוכים שבחלוק. אלא ש"מ דלא החמירו חכמים בכה"ג, אבל במקום הידוע שאלו הלכלוכים באים מן המקור ודאי חיישינן כמו שכתבתי לעיל. וכל זה דוקא בכתם שהוא כגריס ועוד שהוא שיעור הכתם הראוי לטמא, אבל בפחות מזה נראה שיש להקל ותלינן במאכולת שהיא שכיחא טפי וצריכין אנו לתלות בה. דאל"כ אין לך אשה טהורה לבעלה, שאין לך חלוק או סדין שאין בו כמה טיפי דמים. ואפילו אם אתרמי שדם הוא אצל המראה הטהור מ"מ אמרינן דאיתרמי הכי אגב זוהמא דם מאכולת הוא, זהו הנ"ל בשאלתך. משה אסירליש /איסרלש/ מקראקא.
@שו"ת הרמ"א סימן צח
ששאלתם על איש אחד שהיה לו חולי האבן ב"מ +ר"ת: בר מינן+ ומכח זה החולי היה מטפטף ממנו תמיד מי רגלים לאונסו, כיצד יעשה עם ק"ש ותפילין וכניסתו לב"ה.
תשובה: אמרי' פ' מי שמתו +ברכות כב, ב+: ת"ר היה עומד בתפלה ומים שותתין על ברכיו פוסק עד שיכלו המים וחוזר ומתפלל וכו'. וכתבו שם התוספות +ד"ה ממתין+ דאפילו אם יש במים שעל בגדיו טופח על מנת להטפיח מותרים כיון דמדאורייתא אינו אסור אלא כנגד העמוד ורבנן הוא דגזור, וכיון שעומד כבר בתפלה לא אטרחוהו רבנן לחזור ולהתפלל, עכ"ל. וכן כתבו שם הרא"ש ור' יונה +ברא"ש שם פ"ג סי' כג ורבנו יונה הוא ברי"ף יד ע"א ד"ה היה עומד.+ והשתא נתברר שאלתנו דודאי כל זמן ששותתין ממנו ומרגיש יציאתם צריך להפסיק, אבל אח"כ חוזר ומתפלל אע"ג דנשארו בבגדיו ויש בהן טופח כדי להטפיח +מן אע"ג עד פה באותיות רש"י ובסוגריים בדפוס ראשון.+ ואם נפלו על הארץ, אם הוא דבר מועט ואינן נראין אינו מזיק, דלא גרע מאלו נשארו בבגדיו מאחר שאין להם ריח רע. ואם נראין על הארץ צריך להרחיק מהן ד' אמות, כדאיתא פרק מי שמתו +שם /ברכות/ כב, ב ועיין ברבנו יונה ברי"ף יד, א ד"ה היה עומד.+ אמנם אם כבר התחיל להתפלל ואירע לו כך בתפלתו כתב הרשב"א בתשובתו סימן קל"א +בח"א מתשובותיו+ דאין צריך להרחיק אלא שחוזר להתפלל מיד שפסקו המי רגלים ממנו, וכן פסק ב"י +בטור א"ח סי' צב.+ ודלא כר' יונה שכתב פרק מי שמתו +ברי"ף יד, א ד"ה היה עומד וע"ש טו, ב ד"ה וכשיכלה+ שצריך להרחיק ד' אמות, אמנם אם נשארו בבגדיו שרי. מיהו טוב לכסות הבגדים שנבלעו בהן המי רגלים כמו שכתבו הגהות מיימוני +פ"ד מהלכות תפלה אות י.+ כי אף ע"פ שמדינא אינו צריך, שהרי התוספות והרא"ש והר"י +עי' לעיל הערות ג', ד'+ כתבו דשרי אם נשארו בבגדיו, מ"מ טוב להחמיר ולכסותן.
מיהו יש לדקדק דדלמא כל זה מיירי בדיעבד שכבר התחיל להתפלל, אבל בכה"ג דיודע שמטפטף מי רגלים דלמא אסור להתפלל לכתחלה או אפילו לכנוס לב"ה, מידי דהוי אהא דאמרינן התם הוצרך לנקביו ומתפלל תפלתו תועבה +ברכות כג, א+, ואמרינן לא שנו אלא דלא יוכל להשהות עצמו אבל אם אפשר לשהות את עצמו תפלתו תפלה. ומיהו לכתחלה לא יתפלל כמו שכתב שם הרא"ש +שם פ"ג סי' כד+, וכ"ש הכא דיודע דלא יוכל להעמיד עצמו דאל יתפלל לכתחלה, וכן משמע מתשובת הרא"ש כלל ד' +סימן א.+ וכתב הטור סי' פ' בא"ח, וז"ל: ומי שברי לו שאינו יכול להתפלל בלא הפחה מוטב שיעבור זמן התפלה ממה שיתפלל בלא גוף נקי, ואם עבר זמן תפלה אנוס הוא ודינו כשכח ולא התפלל ערבית שמתפלל שחרית שתים. ואם יראה לו שיוכל להעמיד עצמו בגוף נקי בשעת ק"ש, בין אהבה רבה וק"ש יניח תפילין ויברך דאנוס הוא עכ"ל. אמנם כי דייקינן אדרבא מתשובה זו נראה דיכול להתפלל, דהרי הרא"ש לא קאמר אלא דמוטב שיעבור זמן תפלה אבל לא אמר דיש איסור בדבר, אלא מוטב לו להמתין מאחר שיש לו תקנה לחזור ולהתפלל שתים. אמנם מי שרגיל הוא בכך ואי לא יתפלל יפטר מן התפלה לעולם בודאי מותר לו להתפלל בלא גוף נקי, דלא אתא איסור דרבנן ודחי לחיוב דאורייתא או לתפלה שהיא מצוה דרבים, ולהכי התיר לו להפסיק בין אהבה לק"ש כדי שיקרא ק"ש ויתפלל. וה"ה בנדון זה ג"כ אילו לא יכנוס לב"ה או לא יתפלל אין לו תקנה ודאי מותר לו להתפלל, ובשעת הטפת המי רגלים יפסיק ואח"כ יחזור ויתפלל אע"פ שנשארו בבגדיו, מאחר שמן התורה אינו אסור רק נגד העמוד בלבד. ולא דמי למה דאמרינן +שם /ברכות כ"ג א/+ הוצרך לנקביו אל יתפלל, דהתם יש לו לבדוק בעצמו ולשמור נקביו בשעה שמתפלל, אבל בכאן שאין מועיל לו בדיקה בודאי אנוס הוא ולא גזרו ביה רבנן. והנה מצאנו מהרא"י ז"ל שכתב בתש' +בפסקים וכתבים שלו סי' קלב+, שנדה יכולה לכנוס לב"ה בימים נוראים משום עגמת נפש, כ"ש שהוא זקן ואינו לפי כבודו, וגדול כבוד הבריות +ברכות יט, ב+, שמותר לו לכנוס ולהתפלל וכן כתב מהרא"י ז"ל בתרומת הדשן +סי' טז אבל מהרא"י מסיים תשו' ומ"מ קשה הדבר מאד לבדות חלוקין מן הדעת שאינם אפילו רמוזים בתלמוד ופסקי הגאונים מהך מילתא על אודות מהרא"י עיין לעיל סי' יב הערה מ"ד+ לענין המתעטש בתפלה דרך מטה דלא נהיגי בזה"ז לחזור לאחוריו משום כבוד הבריות, וה"ה בכה"ג +מן וכן כתב עד פה בסוגריים בד"א.+ ותדע דהא אמרינן פרק בני העיר +מגילה כז, ב+: המשתין אל יתפלל עד שישהא כדי הלוך ד' אמות משום ניצוצות, פירוש שמנטפין ניצוצות ממנו עד ד' אמות. והשתא יש לדקדק דכשמים שותתים על ברכיו תוך תפלתו אמאי לא הצריכו לו ג"כ להמתין כדי הלוך ד' אמות משום ניצוצות, והתירו לו להתפלל מיד שפסקו מי רגליו. אלא ודאי ש"מ דאם היה אנוס לא החמירו בניצוצות, ולכן אם השתין קודם תפלתו דאינו אנוס ויוכל להמתין החמירו לו להמתין. אבל בניצוצות שבאו לו באונס לא החמירו, וה"ה בנדון דידן שאין להחמיר. ועוד יש לומר, דאע"ג דכתב הרא"ש לענין הפחה דמוטב לו לעבור זמן תפלה וכו', היינו דוקא לענין הפחה אבל לענין מי רגלים אין להקפיד כ"כ. דהא מצינו דין הפחה יותר חמור מדין מי רגלים, שהרי בקש להתעטש מרחיק ד' אמות וכשוחזר /וכשחוזר/ למקומו אומר רבון העולמים וכו', וגבי היו שותתין מי רגלים על ברכיו לא מצינו שהצריכוהו להרחיק ד' אמות ואע"ג דמבקש להסך רגליו לא הצריכוהו להרחיק, ש"מ דלא החמירו גבי מי רגלים כ"כ. ואע"פ שיודע שאי אפשר לו לעמוד על עצמו אם אנוס הוא שרי ומותר לכתחילה. ודוקא שלא הוצרך לזו בשעה שהתחיל להתפלל רק שיודע שקודם גמר תפלתו אי אפשר לו להתאפק, אבל אם נצרך לכך ודאי אסור ותפלתו תועבה. ואין חילוק בין אנוס או לא מדלא מחלק בהכי אהא דמקשינן +באמת אין בגמרא (/ברכות/ כג, א) לשון קושיא אלא אמר רב זביד ואיתימא רב יהודה לא שנו אלא שאינו יכול לשהות בעצמו אבל אם יכול לשהות בעצמו תפלתו תפלה, ע"ש+ הא דאמרו הנצרך לנקביו הוי תפלתו תועבה ואח"כ אמר תפלתו תפלה. ואמרינן פ"ה +בכל ההוצאות מסומן בטעות פ"ו, והוא בדף נג, א וכן בפ"א דף יא, ב+ דשבת אין הזב יוצא בכיס שלו, ולא מצינו שהחמירו להתפלל עם הכיס ההוא אע"ג שהוא לובשו ע"מ שיפלו בו ניצוצות הזוב.
ולכן נ"ל דאין להחמיר במקום האנוס ושאי אפשר לו ליזהר. ומ"מ נראה דיש לו להקפיד שיהיו לו בגדים העליונים נקיים, רק יהא לו בגד או ספוג סביב איברו ואז המי רגלים כמונחים בכיסו דמי מאחר שהוא אנוס ואי אפשר לו בענין אחר. זהו הנ"ל בשאלתכם, משה איסרלש מקראקא.
@שו"ת הרמ"א סימן צט
למר דכיא שלום רב, הוא אהובי האלוף הותיק בחכמה הוא עתיק, כמהר"ר מרדכי ש"ן +שיחיה נצח+ וכל דיליה שלום. אהובי ביום ביאת כתב מעלתו הנה לא הייתי בביתי והלכתי לנשואי אחי יוסף +נזכר לעיל סימן מ, וע"ש הערה א' ותמוה שבלוחות זכרון אות לג אינו מזכיר אח זה בין בני ר' ישראל אבי רבינו+ ש"ן בבריסק דליטא, ובשובי לשלום ת"ל מצאתי כתב מעלתו בחדרי, והמובילו כבר שב הלך לדרכו +לא היה אז דאר רגיל ומסודר, והמכתבים נשלחו ע"י שליחים מיוחדים או סוחרים שנסעו מעיר לעיר לרגלי מסחרם עי' בספר גדולת שאול דף י ע"א הערה ד ולקמן בסימן קכח משמע שהיו רצים מיוחדים שהביאו מכתבים מעיר לעיר, ע"ש.+ וכדי שלא יבוא הדבר לידי ביטול לקחתי לי כתיבתו למושכל ראשון לעיין בו ולהשיב עליו.
בענין אשר שאלת אדם שמדליקין עליו בביתו אם חייב לראות נרות חנוכה אף שאינו מברך עליהם, והארכת בחלקי הסותר בין דעת מעלתו ובין דעת מקצת חכמי פוזנא החולקים עליך, ובקשת ממני לחוות לך דעתי בזו ולהכריע בין ההרים. והנה לדעתי האמת עם מעלתו בדעת הטור, והענין מוכרח מלשונו וסידורו, כי בסי' תרע"ו +בא"ח+ כתב אבל בענין אחר א"צ לברך ובסי' תרע"ז כתב ואם מדליקין עליו בביתו א"צ יותר. ומדלא קאמר אין צריך להדליק וקאמר א"צ יותר משמע דאפילו בראייה אינו חייב, דא"צ שום דבר מאחר שמדליקין עליו בביתו. והא דקאמר בסי' תרע"ו א"צ היינו משום דהתם לענין ברכה קאמר, אבל בסי' תרע"ז דמיירי לענין חיוב הדלקה קאמר דא"צ יותר שהוא לשון כולל ההדלקה והראיה.
גם אני רואה דבריך בדעת המרדכי שכתב +שבת פ"ב סימן רסז+ דמ"מ צריך לראות, שכוונתו דחייב ג"כ לברך, מדקאמר וכן אומר ר"י שנהגו בני אדם וכו' עד ומדליקין בבית הכותי עכ"ל. ובודאי אותן בני אדם היו מברכין אהדלקה, דאל"כ היה לרש"י +שם /שבת/ כג, א+ ולכל הפוסקים שכתבו דין רש"י לאשמועינן רבותא טפי, דאפילו מדליק א"צ לברך כשמדליקין עליו בתוך ביתו ואינו מדליק אלא משום הראיה. אלא ודאי דלכ"ע המדליק חייב לברך דלא גרע מן המהדרין, דאע"ג דפטורים מ"מ אם מדליק מברכין, וכ"כ מהרא"י בת"ה סי' ק"א. ואפילו לדברי ב"י +בטא"ח סי' תרעז, וע"ש בד"מ אות ב+ שכתב אדברי מהרא"י דאין דבריו נראין לו היינו דוקא במקום שפטור לגמרי ומדליק, אבל במקום שמדליק משום שחייב לראות לדעת המרדכי פשיטא שמברך דלא גרע ממהדרין. א"כ ש"מ דהמרדכי חייב לראות ולברך קאמר, ולכן קאמר וכן אמר ר"י וכו'. ומה שכתבת שדקדקו חכמי פוזנא מדברי ב"י לסתור דבריך אין אני רואה בזו ממש לסתור דברים פשוטים מדוקדקים כאילו, כי ב"י לא דקדק בחילוק זה לחלק בין ברכה לראייה ולא עלה על לבו לכן לא שת לבו גם לזאת. ויפה תירצת הדקדוקים ההם בכתבך, גם כי ראיותך נכונים לדעתי עם הראיות הנ"ל. ואין לי פנאי להאריך רק חיים ושלום תאריך כחשקי. נאום משה איסרלש מקראקא.
@שו"ת הרמ"א סימן ק
יהודה יגבר באחיו, הוא אהובי האלוף הר"ר יהודה ש"ן +שיחיה נצח.+ ראיתי כתבך ובקשתך ממני למלאות צמאונך בפשטי המרדכי אשר לא שמע מעלתו עד כה ואמרתי לקיימה. והנה בזו המעט יראה מעלתו התועלת הרב אשר הגיע למעלתו עם חברים בשמעכם ע"כ, וחבל על ימים שאבדתם אצל אחרים ולא העליתם דבר. ויהי מה מצדי לא יבצר אי"ה לכתוב לכם תמיד כפי השגת ידי בכל אשר תשאלו ממני, והש"י ינחני בדרך אמת כדי שלא אכשל עם אחרים התלויים בי בהלכה.
א. שאלת ממני אהובי ריש אחד דיני ממונות בדין הב' +מרדכי בסנהדרין פ"ד סי' תשיב באמצע הסימן מביא בשם הרי"ף חמשה דינים בענין דיין שטעה בשיקול הדעת+ במומחה שקבלו עליהם שפטור שסותר הכלל הראשון וכו'. הרי כל דברי המרדכי שם הם דברי האלפס +ברי"ף יב, ע"א+ והוא כתב שם בהדיא דחוזר הדין כמו כלל הראשון. ואם הוקשה לך הדין ע"פ פירש"י, הלא כתבת בעצמך שעל פי האלפס עולה כהוגן ומידי הוא טעמא אלא לדידיה, ומאחר שמתורץ אליביה מה לנו לפירש"י בזה ודו"ק.
ב. עוד פרק ארבע מיתות +סנהדרין פ"ז סימן תשי"ח בכל ההוצאות כתוב פרק נגמר הדין+ מ"ש וראב"ן פסק כיון דעבוד רבנן לפרש צריך לפרש ואם לא פירש לאו עדות הוא וכו', ולעיל ריש פרק הגוזל +ב"ק פ"י סימן קמז והלשון לעיל הוא מפני שבסדר נזיקין ב"ק היא לפני סנהדרין וע"ש בחדושי אנשי שם אות כ+ כתב בשם ראב"ן לענין קבלת עדות שלא בפניו דמדכשר לגבי אונס אפילו שלא באונס כשר בדיעבד וכו', וא"כ הכא ה"ל להכשיר בדיעבד וכו'. לא קשה מידי, דלעולם אמרינן דלא חלקו חכמים בתקנתן ואין חילוק בין דיעבד ללכתחילה. אלא דגבי קבלת עדות שלא בפני בעל דין שהכשירו במקום אונס ממילא דיעבד נמי כשר, דאין לך אונס גדול מזו דאי אפשר לחזור ולקבל העדות ובלא זו לא מקרי דיעבד, זהו סברת הראב"ן.
ג. עוד שאלת הגי' ריש הגהות סנהדרין +באמצע סימן תשכא ושם הגירסא: ובפ"ב דכתובות אפילו למפרע דמשחקי בקוביא הוי אסמכתא אינן פסולין דאורייתא המלה למפרע אינה מובנת ושם היא מחוקה בסוגריים ובמקומה באה המלה למפרשי וזאת היא כוונת רבינו+ גבי ופ"ב דכתובות אפילו למפרע דמשחקי בקוביא וכו' וקשה להבין. כך הוא הגירסא בספרי: ובפ"ב דכתובות אפילו למפרש דמשחקי בקוביא וכו', וק"ל. ובטופס שטר שלישות +בדפוס ראשון כתוב פה שלישי הכוונה היא לטופס שטר שלישות שנמצא שם בסוף הגהות המרדכי, סימן תשכו+ הגירסא כך הוא לפני ואין בה גימגום כלל: אין לו ליתן כ"א בפני שנים שבאו לפני ב"ד ויפרש עליו שלישות בפניהם שמא יפול ביניהם מחלוקת וכו'. והוא מבואר לכל מעיין בתחילת העיון שנכון הוא, ואם יש איזה חסרון בספרך לא ידעתי.
ד. ומה ששאלת במרדכי ריש הלכות נדה +סימן תשלה+ בסוגיא אמר רב יהודה אמר שמואל הלכה כר' חנינא בן אנטיגנס וכו', עד ולפי דבריהם אשה שאין לה ווסת צריכה בדיקה לבעלה, אבל ר"י פסק דאפי' אשה שאין לה ווסת וכו'. ושאלת איך נשמע זה מפירש"י ור"ת ושר"י חולק עליהם לפי פירושו וכו'. במחילה לא עיינת כאן יפה, כי זהו פשיטא כי לפירש"י ור"ת דפירשו מאן דמתני הא לא מתני הא קאי על אינה עסוקה בטהרות וי"ל דחולקין ביחד ר' יהודה ור' ירמיה אליבא דשמואל, דלרב יהודה אף לבעלה בעי בדיקה אע"ג דאינה עסוקה בטהרות, ולרבי ירמיה דוקא בעסוקה בטהרות אבל לא עסוקה לא. א"כ ש"מ דלדבריהם מלתא דרב יהודה לענין בעלה קאי אע"ג דאינה צריכה בדיקה. אבל לפי' ר"י דמפרש מאן דמתני הא וכו' ולעולם בעסוקה בטהרות מיירי רב יהודה, והא דאמרה שמואל חדא זימנא דרב יהודה לא שמיע ליה הא דרב ירמיה ואילו שמיע ליה לא הוצרך לאמרה, כי גם הוא ס"ל כר' ירמיה ואין מחלוקת ביניהם כי גם ר' יהודה לא קאי אלא לענין עסוקה בטהרות. א"כ ש"מ דבאינה עסוקה לכ"ע אינה צריכה בדיקה ולכן כתב אח"כ דבסתם כתב, דאפילו לפי' ר"ת ורש"י דפירשו דרב יהודה קאי אף בשאינה עסוקה בטהרות לית הלכתא כוותיה וכו', וזה פשוט.
ה. ומה ששאלת במה שקאמר +באמצע הסימן הנ"ל וע"ש בהגהות הב"ח אות נ+ בסוגיא דהאשה שהיתה עושה צרכיה וראתה דם וכו' ופסק מורי וכו' כדלעיל, על היכן קאי. נראה דבא לומר דרבו פוסק כמו שהביא בסוגיא ע"פ רש"י ודלא כפי' ר"ח, והזה אמר אח"כ ופסק הר"ם וכו' דהוא פסק כר"ח. ואע"ג דלפי זו היה לכתוב והר"ם פסק וכו' דמשמע דהוי מחלוקת ביניהם, מ"מ אין נראה להגיה משום זה דבר אחד כל זמן שלא נמצאהו בספר ישן. כי אתה ידעת את ספר המרדכי ואת שיחו כי לרוב נמצאו בו לשונות מגומגמים להיותו מלוקט ומחובר מספרים רבים, ובאו בתוכו הגהות ודינים רבים שלא במקומן בקצרה ואולי זה כאחת מהן. ואין נפקותא בזה כ"כ להגיה עד שנמצא ספר ישן.
ו. ומה שרצית להגיה גבי תינוקת וכו' נותנים ד' +בכל ההוצאות כתוב פה בטעות י' לילות+ לילות וכו' +שם בסוף סימן תשלח+ עד כלים רכים ואין רואה וכו', אין להגיה שם דבר. ועיין בתוספות ריש פרק התינוקות +נדה סד, ב+ ותמצא שהוא נכון, ובא לומר אע"ג שהיא רואה ע"י כלים קשים אפ"ה מאחר שאינה רואה ע"י כלים רכים נוכל לומר שחיתה המכה. ובגמרא יש גירסא אחרת ושם מוכח דיש לגרוס אינה רואה, ודו"ק.
ז. ואשר שאלת בהלכות מקוואות +שם /הגהותמרדכי/ סו"ס תשמו+ במה שאמר שם, מדתנן במתניתין ובמקוה שהיה מהלך טהור אפי' בזוחלין. ושאלת הפירוש גם מקום המשנה. לפני מוגה ובמקום שהיה מהלך וכו' והמתנית' היא התוספתא שהביא לפני זה, דקאמר דאינו מטהר בזוחלין אלא עד מקום שהיה מהלך מתחילתו, משמע הא במקום שהיה מהלך תחילה מטהר בזוחלין כדין מעיין, וה"ה דמטהר במשהו כמעיין.
ח. וששאלת ריש שבועות שתים +שבועות פ"ג סי' תשנה לפנינו בהוצאת ווילנא הגירסא היא כמו במשנתינו אמנם בהוצאת ריווא דטרינטו שי"ט כתוב כפי שמובא פה+ דקאמר שכן מצינו בפרקין שבועה שלא אכלתי שבועה שאכלתי וכו', והקשית דבגמ' במשנה הגירסא הוא ממש להיפך. דע שאע"פ שהגי' בגמרא הוא להיפך, מ"מ להיפך ג"כ ה"ה +הדין הכי+ ולכן בענין זו נמי דינא הכי, וכן הוא בירושלמי בהדיא. והמרדכי הביא זו הבבא דומיא דהנדון שמדבר בו, דהיינו שנשבע שלא להגיד ע"פ החרם מה שיודע והשבועה שניה היא דהיינו שיגיד מה שיודע, והיינו דומיא דשלא אכלנא ואכלנא.
ט. ומה ששאלת בתשובת ר"י +שם סימן תשנז+ לענין תקיעת כף, במה שאמר וגם מה שתקעת שתי כפיך לשמים אי לשם ברית נתכוונת תוכל להתיר ע"פ חכם ובין כך ובין כך וכו', והוקשה לך הלשון. נראה דהכי קאמר, אי לשם ברית נתכוונת תוכל להתיר וכו', אבל אי לא כיון לשם ברית רק כנושא כפיו לשמים דרך תחינה ובקשה אפילו התרה אינו צריך, ולכן קאמר שאם הוא בברית צריך התרה. ואע"ג דקאמר למעלה דחמיר משבועה מ"מ מהני לו התרה, ולכן קאמר אח"כ ובין כך ובין כך. ואתחילת התשובה קאי, ר"ל בין שתקיעת כף הוא חמור משבועה או לא מ"מ מהני לו התרה בדבר שיש מכשול כדמסיק. ומה שקאמר אח"כ שלא רצו להקל בשבועה, ר"ל כי לא רצו לישבע שבועות מאחר שהיו יודעין שמקילין בהן ויעברו עליהם. ולכן הנהיגו בת"כ +בתקיעת כף+ שלא חששו אם יקילו בזו, וכן הוא הפי' ואין אנו צריכים להגיה.
י. וששאלת בתשובת רב האי +שם סימן תשנח+ דכתב על מי שנשבע לגרש את אשתו דחייב לגרשה, וכתב וז"ל: אי קשיא הא דאמרינן גבי סוטה וכתב ומחה, וק"ו לעשות שלום בין איש לאשתו אמרה תורה שמי שנכתב בקדושה ימחה על המים. הא לא קשיא דהא מוציא מידי ספק ומידי אסורא, אבל הכא דאמר רחמנא לא תשא +שמות כ, ז+ וכו'. והקשית א"כ איך למד אחיתופל +מכות יא, א; סוכה נג, א וב+ ק"ו מזה לזרוק השם על התהום, דשאני הכא דבא להוציא מידי ספק וכו' משא"כ גבי תהום. ואם יועיל טעמא שהיה לצורך כל העולם, מ"מ לא נלמד זה מק"ו עכ"ל.
הנה הוה מצינא לתרוצי לך דבגמרא הוא /אולי צ"ל דריש/ דיש דלמד אחיתופל מק"ו זו והדרשה היא כמ"ד לא אמרינן דיו בק"ו ואין משיבין עליהם, כאומרם ז"ל +בתיקוני זהר חדש קסו, א, ושם הלשון: אין משיבין על ההגדה אבל בפענח רזא ז, א ותולדות יצחק ה' הנוסחא כמו אצלנו+ אין משיבין על הדרש +מן כאומרם עד פה באותיות רש"י ובסוגריים בד"א.+ אבל לא אתרץ בשינוי דחיקי, ואכתוב לך האמת בפי' דברי רב האי לדעתי. וזה כי אני אקשה לך מאי קאמר דהתם בא להוציא מידי ספק ומידי איסורא, דמ"מ למה לא צותה התורה שיגרש כל אדם את אשתו הסוטה ולא יבוא אח"כ עליה, ומאיזה איסור בא להוציא שצותה התורה למחות את שם הקדוש. אל /אלא/ נ"ל דה"ק, מאחר שבא להוציא מידי ספק ומידי איסורא אין זה בכלל איסור מחיקת השם, שאנו לומדים ממה שכתב ואבדתם את שמם לא תעשה כן לה' אלהיכם +מכות כב, א, והפסוק בדברים יב, יג - יד.+ ולכן אינו אסור רק כשעושים דרך מחיקה ודרך אבידה להשם, אבל כשאנו עושין זה לשום צורך ותיקון שרי. הלא ידוע לך מהלכות כתיבת ס"ת ותפילין אם נפל טפת דיו על השם דמותר למחקו כדי לתקנו וה"ה בכאן. וא"כ למד אחיתופל ק"ו יפה, מה לצורך תיקון קטן לא מקרי מחיקה ושרי, לצורך תקון כל העולם לא כ"ש. ולכן קאמר רב האי גאון שאין ללמוד איסור שבועת שוא מענין מחיקת השם, דמאחר שבא להוציא מידי ספק וכו' לא עוברין שום עבירה כי זהו תיקון, משא"כ בענין שבועת שוא. זהו הנ"ל בזה והוא אמת ויציב.
יא. ומה שהקשית עוד באותו עמוד, במה שאמר שם ומיהו יש לדחות דה"מ בלשון נדר אבל בלשון שבועה דחמירא וכו', והקשית למעלה כתב הא דנזקקין לאלהי ישראל מיירי בשבועה וכו'. לא קשה מידי אע"ג דהוא ס"ל דלענין שבועה מיירי, מ"מ לא יוכל להכריח דרב האי מכח חומרא בעלמא קאמר, דדילמא רב האי מפרש הענין בנדר ולא בשבועה.
יב. ומה ששאלת סוף פרק שבועת הדיינים תשובת ר"ב +שבועות פ"ו סימן תשעב, והיא תשובת רבנו ברוך בכל ההוצאות כתוב תשובת רב בראשי תיבות אבל בלי שני קוים על האותיות+ על אחד שמצא תיבה פרוצה שיוכל להשביע היסת וכו', עד ואע"ג דתנן +שבועות מה, א+ ואלו נשבעין שלא בטענה וכו'. ושאלת מה הקשה שם בזו, הלא לא חייבים רק שבועת היסת שלא נתקנה עד בימי רב נחמן וכו'. דע כי אין בין שבועת היסת לשבועת המשנה בזו רק כי בשבועת המשנה נשבע שלא בטענה או ש"ד +המלים נשבע שלא בטענה או ש"ד בסוגריים ואותיות רש"י בדפוס ראשון+ צריך להיות מודה ובשבועת היסת אין צריך להיות מודה מקצת, אבל לא נתקנה שבועת היסת מעולם לענין אם טוען שמא רק בטענת ברי כמו ש"ד במודה מקצת +המלים כמו ש"ד במודה במקצת בסוגריים ואותיות רש"י בד"א.+ אלא שר"ב קאמר מאחר דאם היה מודה מקצת בנדון ההוא, דהיינו כשמצא תיבתו פרוצה אילו הודה הנתבע במקצת הוצרך לישבע שבועת המשנה אע"ג דהתובע טוען שמא, א"כ אפילו בלא מודה מקצת נמי חייב שבועת היסת שנתקנה בימי רב נחמן. ולכן הקשה שפי' ואע"ג דתנא ואלו נשבעין כו' דמשמע הא בכל הטענות אחרות שטוען שמא אפי' מודה מקצת אינו צריך לישבע א"כ ממילא בכופר הכל אינו חייב שבועת היסת אפי' לאחר תקנת ר"נ, ולכן תירץ דאלו לאו דוקא +ועיין בהג"ה המיוחסת לרבינו על המרדכי בסימן הנ"ל.+
יג. ומה ששאלת סוף הפרק ההוא +סימן תשעה+ דכתב כיון דיהודה היה סבור כיון שיש בו מתנה גמורה וכו'. ושאלת דמאי צריך לתירוץ זה, שאני התם דנשבע ואינו משלם אף כי הוא מודה מקצת וכו'. לאו מענין השבועה קא פריך והוצרך לתרץ רק מה שקאמר התם בגמרא דהמלוה לא קים ליה וא"כ איך ישבע, ולזה הוצרך לתירוץ דמ"מ כיון כו', ועיין בגמרא ותמצאנו.
יד. ואשר שאלת בהגהות מהלכות נדה +סימן תשפא על אודות מוהר"ם עיין לעיל סימן ל הערה צ"ב+ בתשובת מוהר"ם באיש ואשה שקבלו חרם לישא זה את זה והמיר וכו' עד ומיהו היכא שבאת +בכל ההוצאות כתוב שבא ובמרדכי הוא כפי שתקנתי+ לב"ד כשהמיר כו', וכתבת שכתב לעיל בתשובה ממש איפכא. לא ידעתי מהיכן מקום קושייתך, ואם על תחילת התשובה כוונתך לא קשה מידי, דמיירי ג"כ בתחילת התשובה אם באתה ג"כ לשאול בעודו הוא מומר, דאז אינה צריכה היתר חרם רק שיאמרו לה הב"ד שמותרת לינשא בלא התרה. אבל אם לא באתה עד לאחר ששב צריכה התרת חרם ממש.
טו. ובפרק אין מעמידין +ע"ז פ"ב סימן תתכט+ גבי גבינות הנעשה בבית כותי וכו' עד ואף לפי דברי ר"ת דטעם כעיקר דאורייתא ל"ג יותרו וכו'. שהוקשה לך מה ר"ל בזו, דע כי ט"ס הוא ולפני מוגה ל"ל יותר ור"ל למה לא יותרו וכו', והוא מבואר ע"פ גירסא זו. ומה שקאמר התם ושמואל גופיה סבר הכי מדקאמר מח"ג מותר, שכתבת שלא ידעת לפרשו. הכי פירושו אף לשמואל שהוא אומר בגמרא דטעם אסור גבינות כותים מפני שמעמידין אותן בעור קיבת נבלה שהוא דבר חריף ואסור אף בזמן הזה, מ"מ קאמר בגמרא מח"ג מותר בחותם א' דהיינו מורייס חלב +בגמרא ע"ז לט, ב איתא: ושמואל אומר בי"ת אסור בחותם אחד מח"ג מותר בחותם אחד בשר, יין תכלת אסורין בחותם אחד מורייס, חילתית גבינה מותרין בחותם אחד וצ"ע+ גבינות ש"כ, דלא חיישינן לזיופא.
טז. וריש פרק ר' ישמעאל +ע"ז פ"ד סי' תתמג בדפוס מסורה חסרות המלות ממקום הטינופות בא למקום הטינופת ילך ובדפוס ריווא דטרינטו שי"ט הוא הוספה בכתב יד וכן המלים דבעינן מזבח שלא נשתמש בו הדיוט הן הוספה בכ"י ומפה ג"כ מוכח מה שהדגשתי פעמים רבות שההגהות במרדכי אינן לרמ"א עצמו אלא לאחד מתלמידיו ועי' לעיל סי' לח /הערות/ ט"ז, כ"ו /סימן/ מ, י"ז, כ'; וסימן צה הערות כ"ט, ל"ג, ל"ה+ כך הגי' בדפוס שלי: ממקום הטינופות בא למקום הטינופת ילך, וכה"ג איכא פרק דם חטאת דבעינן מזבח שלא נשתמש בו הדיוט. והג"ה שבפרק ר' ישמעאל +שם באמצע סי' תתמז ר' יצחק זה הוא כנראה ר' יצחק הבחור ב"ר אברהם, אחיו של הר"ש משנ"ץ עיין שם הגדולים באות י+ המתחלת זה לשון מורי הר"ר יצחק הקטן נראה כדבריך מאוד וכו' דשאלת על היכן קאי, נ"ל דקאי על מה שלפניהם שהתיר ישראל שהניח כותית או כותי בביתו בלא שמירת היין. והמעשה היה שגם בלילה היתה נשארת בבית בלא נר, ולא מרתתא דלמא יראוה דרך בקעת מאחר שלא היה נר עמה ואפ"ה מותר. ואע"ג דהוקשה לו מההיא דשוכר את הפועל מ"מ לא היה אוסרו בדיעבד מאחר דלא הודיעו דהפליג, י"ל דלמא הו"ל כאלו לא הודיעו שהפליג דמתירא שמא בא גם בלילה. ומה שהקשית על מה שאמר סוף פרק רבי ישמעאל +שם סוף סי' תתמז ותחילת תתמח+ אין לוקחין יין +בכל ההוצאות כתוב בטעות ביצים ונראה שבאה הטעות מזה שבהוצאות ישנות במרדכי (ריווא דטרינטו שי"ט דף צ"ה ע"ב) חסרה המלה יין וכתוב אין לוקחין ב"מ אלא מאדם שהוחזק שעושה בכשרות והאותיות ב"מ שהן ראשי תיבות לבכל מקום נקרא להם כקיצור למלה בצים בטופס שלי של ההוצאה הנ"ל יש הגהה בכ"י שמוסיפה את המלה יין לפני ב"מ, והוא כמו במרדכי של הוצאת מסורה שאין קונים יין בכל מקום אלא ממוחזק ומה שאמר בכל מקום עי' רמב"ם הלכות מאכלות אסורות פי"א הלכה כה שבזמן שהיתה ארץ ישראל כולה לישראל היו לוקחין היין מכל אדם מישראל ואין חוששין לו, ובחוצה לארץ לא היו לוקחין אלא מאדם שהוחזק בכשרות, ובזמן הזה אין לוקחין יין בכל מקום אלא מאדם שהוחזק בכשרות+ אלא מאדם שהוחזק וכו', ואח"כ קאמר דאם מתארח אצלו מותר. י"ל דיש לחלק בין ליקח מעמו למתארח אצלו, דמאחר שנתארח אצלו לא החמירו וכו'.
יז. ומה ששאלת סוף מסכת ע"ז +סוף סימן תתס+ במה שקאמר א"כ די להם בהגעלה ואע"ג דתשמישיה ע"י אור כדאמרי' בשמעתא והא לא גרע אותו ליבון +בכל ההוצאות כתוב בטעות לשון+ מהגעלה כו'. לא ידעתי מאי קשה לך בזה, דהרי הפשט מבואר דמאחר דסגי ליה בהגעלה אע"ג דתשמישה ע"י אור א"כ כ"ש דסגי ליה בליבון כזה דלא גרע מהגעלה. כל זה נראה לי בשאלתך אשר השבתי לך עליהם מיד שבאתי לביתי לשלום תהלה לאל, כדי שלא למנוע בקשתכם וכן אהיה מוכן תמיד. ממני דורש שלותך משה איסרליש מקראקא.
@שו"ת הרמ"א סימן קא
+בהוצאה ראשונה ישנה פה הגהה זו באותיות רש"י ובסוגריים, ונעתקה ביתר ההוצאות: עזרי מעם ה' עושה שמים וארץ. לר' ישראל בן הגאון מהר"ר שכנא זקצ"ל.+ ענותנותו דמר תרבני +ע"פ תהילים יח, לו+, על דבר האשה שהלך בעלה למקום מלחמה ולא שב למקומו, ואח"כ באו כותים מן המלחמה והעידו על בעלה שמת. וז"ל הב"ד: במותב תלתא כחדא הוינן ואתא לקדמנא ר' שלום בר אלקנה והעיד בתורת עדות בח"ח ובש"ד באליו"ע +בחרם חמור ובשבועה דאורייתא, באם לא יגיד ונשא עוונו+ ואמר בל"א: דער יהודי פון וואסלווי"ץ דער איז מיט דען דראבן גנגן אין דיא מלחמה פון לובלין אם י"כ אויש דער שול. דא זיין די דראבן ווידר אויש דער מלחמה קומען אונ זיי קומן אין מיין הויז. דא האב איך זיא גיפרעגט וואש זיין שמועות אויש דער מלחמה. דא האבן זיא פון זיך זעלברט אן גיהובן צו זאגן, דער יודא דער איז פון הינן מיט אונש גנגן אין דער מלחמה דער איז בייא אונש אום קומן. אויף פולניש האבן זיא גירעט (זגינאל פרשעד נאס) (זסטרשלונג"א) אונ האבן גישפראכן (מאליג"א שיד"א) (קארליוט"י). אונ אין דיא גנץ קהלה איז ניט צו ווישן דז איין יהודי פון לובלין ווער מין אויש גנגן אין דער מלחמה, אז דער פון וואסלווי"ץ איז. עוד העיד בן העד הנ"ל: איך האב גיהערט פון דראבן דז זיא האבן גישפראכן, איין קליין יודל איז מיט אונש אויש גנגן דען האט מן אין דער מאסקווי גינומן אונ האבן אין אום גיבראכט. דער יודא פון לובלין איז אויש גנגן מיט אונש אין פולניש (זאביטגה טם), עכ"ל העדיות.
והנה לא נעלמה ממעלת כ"ת הא דאיתא ריש פרק האשה שהלכה +הוא פרק האשה שלום, ביבמות קיד, ב+: שלום בינו לבינה ומלחמה בעולם קטטה בינו לבינה ושלום בעולם, ובאתה ואמרה מת בעלי אינה נאמנת וכו'. ובגמרא אמר רבא מ"ט דמלחמה משום דאמרה בדדמי סלקא דעתא בכל הני דאקטול הוא פליט, את"ל כיון דשלום בינו לבינה נטרה עד דחזיא זמנין דמחו ליה בגירא או ברומחא וסבור ודאי מת ואיכא דעבד סמתרי וחי, עכ"ל הגמרא. ואמרי' נמי התם, כי אמרה מת בעלי במלחמה הוא דלא מהימני הא מת על מטתו מהימני וכו'. עוד התם בגמרא /יבמות/ +קטו, א+: איבעיא להו עד אחד במלחמה מהו וכו' עד והא מים כמלחמה דמו ונשים אפי' מאה כעד א' דמי וקתני השיאו, ודחי לה התם וקאמר ותסברא וכו'. וכתבו הרי"ף והרא"ש +ברי"ף מב, ב וברא"ש שם סי' ב, ג וע"ש בקרבן נתנאל אות ח+ מאחר דבעיא לא אפשיטא אזלינן לחומרא, דעד אחד במלחמה לא מהימן אלא א"כ אומר קברתיו כמו במים. וכתב שם הרא"ש אבל שני עדים נאמנים אע"ג דלא אמרו קברתיו, ודלא כרי"ף דכתב דאף בב' עדים בעינן קברתיו.
ומהשתא אומר לא מבעיא לדברי הרי"ף דעדות הנ"ל לא מהני להתירה, דהא אפי' בב' עדים בעינן קברתיו. אלא אפילו לדברי הרא"ש לא מהני, דלא הוי אלא כעד אחד וכדאמרינן בגמרא לענין נשים אפי' מאה כעד אחד דמיין. וכ"ש כותים דמאה לא הוי רק כעד אחד וחיישינן ליה דאמר בדדמי. ואע"ג דכותים הסיחו לפי תומן והמרדכי כתב פרק בתרא דיבמות +סימן צ בשם רבינו מנחם ברבי יעקב ורבינו אליעזר בר' יהודה וה"ר קלונימוס בר גרשון, ומסיים ע"כ דבריהם וקצרתי וכן הסכימו ה"ר נתן ב"ר שמעון ורבינו שמחה ב"ר שמואל+, דסברת הלב היא דבעיא דעד אחד במלחמה לא קא מבעיא ליה בכותי שאינו נאמן רק במסיח לפי תומו. דבשלמא ישראל המתכוין כך להתיר איכא למימר בדדמי, אבל כותי המספר מעשה לפי תומו ולא שם כוונתו לשם אותו דבר אינו אומר אחר הנדמה כי אם אשר ראה. והסברא נותנת, דלא שייך גבי כותי מסל"ת דאמר בדדמי וכו', וכתב שם דכן הסכימו הרבה גאונים. מ"מ נראה דיש להחמיר בכה"ג, דהא הר"ן כתב בתשובה +סימן ג+ מאחר דחיישינן גבי עד אחד דאמר בדדמי כ"ש דחיישינן גבי כותי מסל"ת דאמר בדדמי. וכ"כ בתא"ו בשם הרמ"ה +נתיב כג ח"ג על אודות רבינו ירוחם בעמח"ס תוא"ו עיין לעיל סי' ה הערה מ"ד+, דכותי מסל"ת אינו נאמן רק במקום שנאמן עד אחד. וכן משמע בדברי הרא"ש והתוס' בשם ר"ח פרק האשה שלום +ברא"ש שם סו"ס ב, ג ובתוספות קטו, ב ד"ה וקאמרי סימנים+, דכותי מסל"ת חיישי' דאמר בדדמי גבי טבע במים וה"ה למת במלחמה, דהא בגמרא מדמי להו להדדי. וכן משמע בפרק בתרא בשם הריטב"א. +עיין בנמוקי יוסף (ברי"ף מו, א) וז"ל: ולתקן דברי הרב ז"ל כתב הריטב"א ז"ל - אבל בכותי המסיח לפי תומו דעלמא חיישינן דלמא אמר בדדמי וצריך שיאמר קברתיו וטעמא דמסתבר הוא עד כאן. והוא בחידושי הריטב"א יבמות קכא ע"ב ד"ה מאן איכא בי חיואי. אמנם צ"ע שהריטב"א פוסק שם דבטבע ועובד כוכבים מסיח לפי תומו כיון שאמר מת פלניא סגי ולא בעי למימר קברתיו ולא תלינן דילמא לא דק ואמר בדדמי. רק לתרץ הקושיא על הרמב"ם אמר הנ"ל, ע"ש.+ ומשמע מדברי מהרא"י +עי' בתרומת הדשן סי' רלט, רמ ובפסקים וכתבים של מהרא"י סימן רכג על אודות מהרא"י עי' לעיל סי' יב הערה מ"ב+ דחייש בדברי כותי שאמר בדדמי. ולכן יש לחוש בעדיות הנ"ל שאמרו בדדמי. ועוד בלא זה רבים אומרים דאין עדות כותי מסל"ת מהני כשלא אמר קברתיו, וכמ"ש הרמב"ם +פי"ג מהלכות גירושין הלכה כה ועיין שם במגיד משנה ובכסף משנה+: יצא כותי וישראל מעמנו למקום אחד ובא הכותי והסיח לפי תומו ואמר איש שיצא עמי מכאן מת, משיאין את אשתו ואע"פ שאין הכותי יודע אותו האיש, והוא שיאמר קברתיו עכ"ל. והנה נדון זה הוא ממש כדברי הרמב"ם והצריך שיאמר קברתיו אף בלא מלחמה. ואף כי כל האחרונים חלקו על דברי הרמב"ם וכתבו להתיר אף בלא קברתיו, כמו שנראה מתשובת מוהר"ם במרדכי +בהגהות מרדכי כתובות סי' שו ועיין ג"כ בתשובות השייכות להלכות אישות סימן ט', והיא מובאת בהגהות מרדכי בקידושין באמצע סימן תק"ן+ וכמ"ש מהרא"י ז"ל סי' רכ"ג בפסקיו, ומשמע שם דכן נהגו העולם. וכן נראה דעת הרא"ש והטור א"ע +הרא"ש בכלל יח סימן י, ועי' ג"כ כלל נא סי' ג והטור הוא בסימן יז+, וכ"כ הרשב"א בתשובותיו +בתשובות הרשב"א המיוחסות לרמב"ן סי' קכח אמנם בח"א סי' תתקפ פסק שצריך מת וקברתיו וזה מפני שאומר בתשובה שלפני כן ומכל מקום מי יקל ראשו להקל בדבר ערוה כנגד אבות העולם, אין לנו לשית לבנו אלא לדעתם, ואיני מורה לך היתר בדבר זה, לכן פסק בתשובה שניה שצריך מת וקברתיו, וכן מצטטו רבינו להלן ובחי' הרשב"א יבמות קטו ד"ה ורב חייא כ' בד' הרמב"ם שבמים שיש להם סוף נאמן אפי' בשמעיד מת סתם, וכן מעיר בהערו' לר' שמואל דיקמן למאירי יבמות קטו סימן ס"ח+ והריב"ש +סימנים שעז, שעח כפי שמציין רבינו להלן, אמנם בב"י מסומן בטעות סי /סי'/ שעג+ והבן בתשובותיהן, וכמו שכתב נ"י פרק האשה בתרא +ברי"ף מו, א.+ מ"מ נראה דיש להחמיר בנדון דידן לכ"ע, דהרי הרשב"א כתב בתשובתו וז"ל: הרמב"ם והרי"ף והרז"ה הצריכו שיאמר הכותי קברתיו אבל האחרונים כתבו דלא בעינן קברתיו וכן דעתי מסכמת, ומ"מ מי יקל ראשו להקל בדבר ערוה נגד אבות העולם אין לנו אלא דעתם, וכזה כתב הריב"ש בתשובתו סי' שע"ח וכ"כ ב"י בשם הר"ן. +בסימן יז הנ"ל מביא דעת הר"ן בתשובותיו סי' ג. וז"ל הר"ן שם: אלא ע"כ טעמא דעד אחד משום דמהימן הוא וכיון דמהימן אפי' בשאינו אומר קברתיו סגי דלא חיישינן דאמר בדדמי. זהו טעמן של בעלי סברה זו ובודאי שדברים נכונים הם וקרובים אל הדעת, אבל מאחר שהרב אלפסי ז"ל והר"ם במז"ל הסכימו דכל במלחמה ודכוותה חיישינן אפי' לעד אחד דאמר בדדמי מי יקל את ראשו להקל באיסור אשת איש כנגדם.+ וא"כ אפי' לדברי החולקים בסתם כותי המסל"ת, בודאי מודים בנדון דידן דצריך לומר קברתיו מאחר דאיכא מלחמה ויש לחוש דאמר בדדמי. ולא עדיף כותי מסל"ת משאר עד, דהא לדברי הרמב"ם הוא יותר גרוע. וכ"ש שלא נהפך הסברא להקל יותר בכותי המסל"ת מבשאר עד.
אך יש לדקדק כי לפי מ"ש מהרא"י ז"ל +בפסקים וכתבים שלו סי' רכג על אודות מהרא"י עי' לעיל סי' יב הע' מ"ב+ לתירוץ דברי הרמב"ם שהצריך קברתיו, ממעשים שנזכרו בגמרא כותי מסל"ת בלא קברתיו והתיר נשותיהן, יש ללמוד קצת היתר לאשה העגונה אשת יהודי הנ"ל. וז"ל מהרא"י: אלא ס"ל לרמב"ם דלהכי בעינן וקברתיו משום דלא ידעו הכותים אותן האנשים אלא שאמרו אותן שיצאו מכאן לכאן, ולכך בעינן וקברתיו. אבל עובדא דידן שידע הכותי את לעמל לפי הנראה מתוך דבריו, א"כ לא בעינן וקברתיו וכן מוכח כו'. לפי זה היה נראה דבנדון דידן לא בעינן קברתיו אף לדעת הרמב"ם אם לא היה במלחמה, דהרי גם בכאן נראה דהכותים היו מכירן /מכירין/ האיש, שהרי יצא עמהם מלובלין עד המאסקוו"י שהוא יותר רחוק ממאה פרסאות, ונתחבר ונתלוה עמהם בדרך ובודאי ידעו והכירו אותו. ומלשון מהרא"י נראה דאע"פ שלא הזכירו שם האיש בפי' מהני רק שהכירו וידעו, הואיל וכתב אבל עובדא דידן שידע הכותי את לעמל לפי הנראה מתוך דבריו עכ"ל. משמע דלא הזכיר שמו בפירוש, דאם הזכיר שמו לא הוצרך להוכיח שהכירו מתוך דבריו. אלא ש"מ שלא הזכירו בפירוש ואפילו הכי מאחר שידעו לא בעינן קברתיו, וא"כ היה אפשר לומר ה"ה בנדון דידן. אך נראה דאין חלוקו של מהרא"י ברור ומוכרח בזה, שהרי המגיד משנה פי"ג מהלכות גירושין +הלכה כה+ תירץ דברי הרמב"ם בתירוץ אחר, וז"ל: הא דהצריך הרמב"ם לומר קברתיו לפי שלא הזכיר הכותי שם יהודי, אלא שאמר איש יהודי שהיה עמי ואנו יודעין שהוא פלוני ולפיכך צריך שיאמר קברתיו. אבל אם הכותי מל"ת ואמר איש פלוני מת אין צריך לומר קברתיו, וכן מבואר בדברי רבינו ומוכח בכמה מקומות. וכתירוץ זה כתבו הרשב"א והר"ן לדברי הרמב"ם, כמו שכתבו ב"י בארוכה בתשובותיהן.
ועתה בנדון דידן שלא הזכירו הכותים שם האיש רק אמרו האיש שיצא מלובלין, א"כ בעינן קברתיו להרמב"ם וסייעתו אף אי לא היה במלחמה. וכן לדברי נ"י שתירץ דברי הרמב"ם בענין אחר, וכתב דבכל מקום צריך לומר קברתיו לולא במקום שהכותי מכריז מת פלוני, דלולא דקים ליה שמת לא הוי מכריז כל כך, אבל בשאר כותי מל"ת בעינן קברתיו לדעת הרמב"ם. א"כ כ"ש בנדון דידן שהיינו צריכים קברתיו אף אם לא היה במלחמה, וכ"ש שהיה במלחמה שהוא גרוע טפי. ואף אם הזכיר שם האיש בעינן קברתיו דומיא דהאשה שהלכה עם בעלה, דהרי יודעים ומכירים בעלה וכל סתם עדותן הוי כאילו הזכירו שמו בפירוש ואפ"ה לא מהני. ואין לחלק בין אשה המעידה בעצמה +המלים בין אשה המעידה בעצמה בסוג' ובאותיות רש"י בד"א+ לגבי עד אחד בזו, מדפשט ליה בגמ' ולא מחלק בהכי. סוף דבר איני רואה היתר מספיק בעדות זה אף אם נחשב העדות בעצמן לעדות מספיק, כי לא דקדקתי בזו אף כי יש לדקדק בו והמשכיל יבין. אך לא אדקדק בעדות לדבר בו לא לאסור ולא להתיר מאחר שנראה דבעינן קברתיו והוא חסר כאן. נאום אוהבך משה איסרלש מקראקא.
@שו"ת הרמ"א סימן קב
על דבר הטמנת החמין בשבת אשר נשאלתי עליו, ששאל השואל על המנהג שמטמינים בתנור כדרך הארץ ופותחין התנור בליל שבת ומוציאין משם קדירותם ואח"כ חוזרים וסותמים התנור בדלת שלפניו כדי שישמור חומו שבתוכו. ובקצת מקומות מקילין יותר שהשפחות כותיות שבבית טחין אח"כ בטיט פי התנור והדלת בשבת כדי שישתמר בו חומו, ושאל השואל אם יש איסור בדבר.
תשובה: איני צריך להאריך בדין היתר הטמנה שנוהגים האידנא אע"פ שמטמינים בתנור שמוסיף הבל, כי כבר נתחבטו בו הראשונים ז"ל. ונגלה היתרו בדברי הרא"ש פרק במה טומנין +שבת פ"ד סימן ב+ ובסמ"ג +לאוין סה בדיני אופה על אודות בעל הסמ"ג עיין לעיל סימן ל הערה נ'+ ובתוס' +שם מח, א תוס' ד"ה דזיתים+ ומרדכי +שם סי' שכ+ ושאר פוסקים, דכל שאינו מטמין בדבר המיטלטל דומיא דרמץ לא גזרו ביה רבנן. וכ"ש בתנור שהוא טוח בטיט דליכא למגזר לחתויי, וכדאיתא פ"ק דשבת +יח, ב+ גדיא ושריק שפיר דמי. ולא אאריך בדבר זה למה שכבר נתפשט היתרו בכל ישראל, אלא שנשתנו קצת עניני הטמנה בקצת מדינות. אבל מ"מ מטמינים בתנור או בכירה המוסיפין הבל ואף כי לפעמים נשארים בו גחלים לוחשות, כמו שנתבאר מדברי הפוסקים הנזכרים.
ומהשתא יתברר לנו שאלתנו. תנן פרק במה טומנין +שם נא, א+: לא כיסהו מבעוד יום לא יכסנו משחשיכה כסהו ונתגלה מותר לכסותו וכו'. וכתבו התוס' שם +ד"ה כסהו+: נראה לר"י דה"ה דמותר לגלותו לכתחילה ולחזור ולכסותו כו'. וכ"כ שם הרא"ש והסמ"ג +ברא"ש שם סי' י וע"ש קרבן נתנאל אות ע ובסמ"ג לאוין סה.+ והשתא לפי מה שאנו מטמינים בתנורים שלנו, אם היינו מדמים לדבר שאינו מוסיף הבל שהיו מטמינים בימיהם היה מותר לגלותו ולחזור ולכסותו. ואפילו להוסיף כיסוי הוי שרי, כדאיתא התם: ת"ר אע"פ שאמרו אין טומנין אפילו בדבר שאינו מוסיף הבל משחשכה אם בא להוסיף מוסיף וכו'. אך לפי מה שנתבאר, דענין הטמנה שלנו הוי דבר המוסיף הבל אלא שאין גוזרין שמא יחתה, א"כ ודאי אסור להוסיף או לחזור ולכסותו, דהוי כמבשל בשבת כל זמן שלא נתבשל המאכל כמאכל ב"ד כמו שיתבאר. וכ"כ האשר"י ריש פרק במה טומנין +סי' ב+ והטור א"ח סימן רנ"ז, וז"ל: ורשב"ם התיר לתת פירות סביב לקדירה, אע"פ שאי אפשר להם לצלות קודם חשיכה וכו' עד ומיהו יזהר שלא יחזיר הכיסוי אם נטלו משחשיכה +עי' בב"י שכתב: ששיעור הלשון כך הוא שלא יחזיר הכיסוי משחשכה אם נטלו דא"ל דדוקא בנטלו משחשכה לא יחזיר הא נטלו מבע"י יחזיר משחשכה דכ"ש הוא+, ולא יוסיף עליו עד שיצולו משום דממהר לגרום בשולו בשבת עכ"ל. הרי קמן בהדיא דאסור, וה"ה בתנורים שלנו דאסור דהרי מטמינים קדירות חיות לגמרי. וסתם קדירות שלנו אינן מבושלים בתחילת הלילה כמאכל בן דרוסאי והו"ל כמתבשל. ולא דמי להא דמחזירין הקדירות ביום השבת לתנור, דהתם כבר נתבשלו בלילה כל צרכן ולכן מותר להחזירם כדאיתא פרק כירה +שבת לח, ב+, אבל בכהאי גונא ודאי אסור אם לא נתבשלו כל צרכן כבר. ועוד נ"ל דודאי ביום הוא דשרי, דאז כבר נתאכלו הגחלים ולא שייך למגזר ביה משום מבעיר ומכבה, אבל בכה"ג בלילה דהתנור הוא מלא אש וגחלים ודאי אסור. וכן מצאתי באגור +הלכות שבת וערובין בד"ה השיב גדול הדור מהר"י מולין; בדפוס סדילקאב ל ע"א על אודות בעל האגור עי' לעיל סי' נד הערה ט"ו+ בשם מהר"י מולין על ענין סתימת התנור, וז"ל: ולחזור ולסתמו אם יש גחלים לוחשות שמא הוי פסיק רישא אבל ע"י כותי מנהג פשוט להתיר, וע"י ישראל אם אינו סותמו לגמרי דלמא הוי שרי, עכ"ל. הרי קמן דאפילו ביום מחמיר בכה"ג כ"ש בלילה. ואע"פ שכתב בת"ה סי' נ"ט דהתם משמע דמותר לסגור פי התנור אף כשיש בו גחלים לוחשות, מ"מ לכ"ע לא שרי אלא בענין שהמאכלים שבו כבר נתבשלו כמאכל בן דרוסאי, אבל בלאו הכי ודאי אסור. ונראה דאף ע"י כותי אסור כל זמן שלא נתבשלו כמאכל ב"ד. ואע"פ שכתב המרדכי והסמ"ג +בהג' מרדכי ריש פרק כירה, באמצע סי' תנו; ובסמ"ג לאוין סה בדיני אופה+ דבחופה רגילים ליתן יורה המלאה תבשיל על הפטפוט מע"ש והאש תחתיה ולשהות עד למחר, ואם היורה מתקררת מחממים אש תחתיה בשבת אם לא נתקררה כ"כ שאם היתה נשארת כך שעדיין היתה ראויה לאכול בלא חמומא, א"כ אין חוששין בחמומא ושריא. וכן כתבו הגהות מיימוני +פ"ג מהלכות שבת אות ב+, וכתב בת"ה +סימן סו+ דחופה לאו דוקא דה"ה בכל דוכתא דשרו בכה"ג. מ"מ נראה דכל זה לא מיירי אלא בתבשיל שכבר נתבשל כל צרכו ולכל הפחות נתבשל כמאכל ב"ד, אבל אם אינו מבושל בכה"ג ודאי אסור, דהוי ליה כמבשל כותי בשבת לצורך ישראל דאסור ליהנות ממנו. דלא גרע מכותי שמדליק הנר לצורך ישראל או עשה שאר מלאכה, דאסור ישראל ליהנות ממנו והוא פשוט.
ולכן נראה דודאי יש לאוסרו לעשות כן אף ע"י כותים במקום דאיכא תבשיל בתנור דלא נתבשל כדי מאכל ב"ד. ואע"ג דיש למצוא צד היתר בדבר אם כבר נעשה שלא לאסור התבשיל מאחר דאף בלא מעשה הכותי היה נתבשל שהיה ראוי לאכול, א"כ מעשה הכותי לא מהני מידי. וכן כתבו לענין כותי שהדליק הנר, דאם יש נר בלאו הכי מותר ליהנות משם, וכן מצאתי תשובה בא"ז +עיין באו"ז הלכות ערב שבת סו"ס ח, ובד"מ בטור או"ח סי' רנד אות ז על אודות בעל או"ז עיין לעיל סי' כח הערה י"א+, שכתב בשם ר"ת ושאר גדולים על החמין שנתקררו בשבת ועשה כותי אש והחמים, דשרי מהאי טעמא דהא בלאו הכי הויא ראויה לאכול. וה"ה בנדון דידן, דודאי בלא"ה הוי נתבשל דהוי ראוי לאכול. מ"מ נראה דלכתחילה יש להחמיר הואיל ועדיין לא נתבשל כלל הוי ככותי שבשל דבר הראוי לאכול חי, דודאי אסור אם עשאו בשביל ישראל מידי דהוי אפת שאפאו כותי וכו'. סוף דבר בהא יש לפלפל ולהקל, אבל כשישראל בעצמו סוגרו בשבת ויש לחוש שם דיש בו תבשיל חי או שאינו מתבשל כמאכל ב"ד אסור, כמ"ש הרא"ש והטור כנ"ל. ואף מספיקא יש להחמיר, כמו שחששו הרא"ש והטור לענין פירות חיין. וע"כ כל שהטמין דברים חיים סמוך לחשכה, שיש לחוש שעדיין לא נתבשלו כמאכל ב"ד ודאי אסור, והמחמיר בכל מקום תע"ב. נאום משה איסרלש מקראקא.
@שו"ת הרמ"א סימן קג
לדזיו ליה כבר בתיה +בסנהדרין לא, ב על הפסוק בדהי"א ד, יח ואלה בני בתיה בת פרעה דרשו חז"ל שכל השמות שם נאמרו על משה רבינו, ואמרו שכוונת ילדה היא כמו גדלה שהיה לה כבן עיין גם מגילה יג, א ובילקוט שמעוני שם+, שלום לך אהובי שאירי האלוף הותיק, בכל חכמה הוא עתיק, הר"ר משה ש"ן +ראשי תיבות: שיחיה נצח+ וכל די לך שלום. קבלתי כתבך ע"י אחי יצחק ש"ן +נזכר בפנקס הח"ק בקראקא דף מד, ועיין נוסח מצבתו בלוחות זכרון סימן מ+ ושמחתי בראותי בו /פלפולו/ פלופולו הנעים בדבר הנדר אשר שאלת עליו ואשיב לך באחרונה. אך תחילה אבשרך על /תיבת על כפולה/ על הראשון שת"ל יתעלה אשר א"מ חזר לאיתנו ולבריאותו הישנה ובפרט לזקנים ואיש כמוהו אשר כבר ידעת חסרון גופו +ר' ישמעאל ב"ר יוסף, אבי רבינו, היה מבין חשובי פרנסי קראקא. בנו כותב עליו: והיה בדורו כעין נאום הגבר לאוכל ואיתיאל, והפרנס הנהיג וכלכל דורו כיקותיאל. רבינו מביא הלכה בשם אביו ששמעה ממוהר"ר אברהם מינץ, שהיה חי בפאדובה שבאיטליה. (ד"מ אור"ח סי' שכ אות ב) לרגלי מסחריו הרבים בא במגע עם לא - יהודים שלפעמים בקשוהו לבאר להם קשיים בתנ"ך. (תו"ע ח"ג פ' פ"ב). ר' ישראל נפטר בשיבה טובה י"ג אד"א שנת חש"ך. ועי' נוסח מצבתו בלוחות זכרון סי' ל"ג.+ אך יראת ה' תוסיף חיים +ע"פ משלי יד, כז יראת ד' מקור חיים. המלה חזר חסרה בדפוס ראשון, ומן לאיתנו עד פה באותיות רש"י ובסוגריים.+ שנית אשר התרעמת עלי שלא יחדתי לך כתבים ודרישת שלומים, לא בגאוה ובגודל לבב עשיתי זאת רק כי ילדי יום הטרידוני שלא חשבתי בזאת. גם לא היה הפנאי מסכים להאריך בדרישת שלומים ובדברים בטלים, בפרט כי אחי וגיסי ש"ן היו עמך והיו יכולים לדבר בך פה אל פה. אך עתה אקום להשיב לך מענה על שאלתך אשר ראויה להשיב עליה.
שאלת וז"ל: איש אחד נדר כשחלה בנו, שאם יקום בנו מחליו אזי לא יצא על שום שמחה לאכול ולשתות, ולא התנה כלום לא רשות ולא חובה, עד שיעברו לבן י"ג שנה. גם נדר שיגדיל שערו של הנער וילביש אותו שחורים עד אותו זמן. ואח"כ תוך כדי דבור נתחרט, כי גערו בו נשים על שהפליג לעשות דבר שכמעט לא יכול לקיים. והנה האיש הזה הולך ותועה מחכם לחכם למצוא לו פתח לשאול על נדרו. והארכת בפלפולך לומר שאף שנדר בעת צרה מותר להתיר לו לצורך מצוה, ואין לך דבר מצוה גדולה מזו להתיר לצורך כדי שלא יהא נכשל בנדרו וכו', עד לבסוף כתבך חזרת הדברים, זה לשונך: בפרט בדברים שבנדון דידן, שברור וידוע כמעט לכל שכמעט אי אפשר לקיימו ויבוא לידי מכשול, לכן ודאי מוטב שיהא שוגג ואל יהא מזיד. עוד, כי הנדר על בנו שלא לספרו עד י"ג שנים זהו שגעון גמור והוא חסיד שוטה, ולא דמי לנודר בעת צרה ואין בנדר זה שום מצוה וכו'.
הנה אשיב לך על דבריך האחרונים ראשון ומתוכם יתבאר אם ראש דברך אמת. דע כי הנדרים חלים על דבר שאינו יכול לקיים כמו שאיתא פ"ק דנדרים +טו, א אמנם ק"ק דהתוספות שם ד"ה ואי, כתבו וז"ל מכאן פר"י דנדר שאי אפשר לקיים אינו חל,דהכא מדמי נדר שא"א לקיימו לשבועת שוא וההוא דנדר מכל פרי דעלמא (עט, ע"ב) לאו דוקא כל פרי דא"כ לא הוה חייל כיון דאי אפשר לקיים, וכן כתבו שם הרא"ש והר"ן ועי' ג"כ בקרבן נתנאל על הרא"ש פ"ב אות ר' שמבאר מדוע הזכיר הרא"ש מעשה באחד שנדר מכל פירות חוץ מדגן (וכן הביא הר"ן בשם התוספות ורבינו מצטטם פה), דאי לא אמר הכי הוי נדר שוא ואינו נדר כלל, ואולי גם כאן בל יחל דרבנן כמו שמסיק רבינא בנדרים שם דף טו, א לענין דבר שאין בו ממש וכן נראה מלשון רבינו+ והביאו התוס' פרק השולח +גיטין דף לה, עמוד א תוספות ד"ה ונודרת ועיין בגליון הש"ס נדרים יד, ב+, שאף אם אמר יאסרו כל הפירות שבעולם עלי הנדר קיים אלא שמלקין אותו שעבר על לא יחל דברו, שהרי אי אפשר לו לקיימו, כמו אם אמר קונם עיני בשינה דהוי דינא הכי. וכתבו התוס' והרא"ש דנדרים +הר"ן בדף כ, א ד"ה ולענין הלכה מביא זה בשם וכתבו בתוס' חכמי הצרפתי' ז"ל והרא"ש הוא סוף פ"ב סימן יא+, דבכל נדר שעבר עליו קונסין אותו לנהוג אסור כימים שעבר על הנדר ונהג בו היתר. ואם יש מכשול בדבר כגון שנדר מדבר שאי אפשר ליזהר בו, כגון שאסר עליו כל הפירות שבעולם חוץ מדגן ועבר עליו מתירין לו מיד ואין קונסין אותו שלא יבא לידי מכשול, וכ"כ הטור י"ד סי' ר"ח. והר"ן +ברי"ף כ, א על אודות הר"ן עיין לעיל סי' כח הערה ו'+ הוסיף לומר: ועוד שאם יאסור בפירות העולם יסיר כחו מעליו ולא יוכל להתעסק במלאכת שמים, לכך נזקקין לו מיד. אך החמיר עליו מאחר שעבר על נדרו שלא להתיר לו בחרטה אלא בפתח, וכל זה כתב ג"כ מהר"י קאר"ו. ומעתה אני אומר אם נדון דידן הוא בענין זה אשר כתבת, שאי אפשר לו לקיים נדרו אם לא בקושי גדול שקרוב שיעבור ויש לחוש שיבא לידי מכשול, בודאי מתירין לו כמו באוסר כל הפירות עליו חוץ מדגן. שאע"פ שהנדר קיים מאחר שאמר חוץ מדגן והיה ראוי לקונסו מאחר שעבר עליו, אפ"ה מתירין לו כדי שלא יבא לידי מכשול. ק"ו נדר כזה שאע"פ שנדר בעת צרה מ"מ יש לו היתר לצורך מצוה, כאשר כתבתי וכמו שאבאר לך לקמן. גם יפה כתבת להביא ראיה מדברי ר' טוביה +בהגהות מרדכי לפרק שבועת העדות סימן תשפז כנראה שהוא ר' טוביה מבורגוניה המובא בשבה"ל רכה+, שכתב להתיר נדר של משחקי בקוביאות כדי שלא יבוא לידי מכשול, ולדעתי אין חולק עליו בזה לפי דורינו וענין דורו שכתב שיצרם תקפם ובקרוב יעבור. ומה שכתבו הראשונים שאין להתיר נדר של שחוק +מרדכי גיטין פ"ד סי' שעד ועי' ג"כ סוף תשובה ד בסו"ס הפלאה הנ"ל; והגהת מרדכי הנזכרת בהערה הקודמת בשם ריב"א; ובשו"ת הרא"ש כלל יא ושו"ת רשב"א א"ח סי' תשנו ובמיוחסות לרמב"ן סי' רנב+ היינו לדורם שהיה מעצור לרוחם והיו יכולים לכבוש יצרם. ואם הם היו כאנשים אנחנו כחמורים +ע"פ שבת קיב, ב; דמאי א, ג; שקלים רפה וב"ר ס, י+, ואין לדיין בזה אלא מה שעיניו רואות +ב"ב קלא, עמוד א; סנהדרין דף ו, עמוד ב+ באיש הנודר, וכמו שמצינו שהרבה נדרים אין צריכין היתר לעם הארץ. וכן הוא בנדון דידן אם נראה לחכמי עירך או בעיניך שקרוב הדבר לביאת מכשול והנודר דעתו קלה עליו לעבור בו, ודאי מתירין לו מהאי טעמא.
אך לפי דבריך אשר כתבת לא ידעתי מהו ענין (הקושיא) [הקושי] הזה, שלא יצא על שום שמחה י"ג שנים. ומה הוא שלא יצא חוצה, ויאכל וישתה בביתו ושמח את אשתו ואת בניו, הרבה בני אדם עושין כן בלא נדר. אע"פ שאינו דומה מי שיש לו פת בסלו למי שאין לו +יומא דף יח, עמוד ב+, מכל מקום הכובש יצרו יוכל לקיים זה. אך מ"מ אם ענין האיש הנודר שאי איפשר לו לקיימו הרי המכשול לפניו. ועל אשר נדר שבנו לא יגלח עד י"ג שנים שכתבת עליו שהוא חסיד שוטה, אתמהא עליך בזו א"כ שמשון ושמואל או אבשלום, שהיו נזירי עולם אם שוטים היו. ואם הם היו מקילין ראשן אף בנזירות +נזיר דף ד, עמוד א+, אף לזה איפשר בתקנה להקל שערו. כי בודאי בזה הולכים אחר כוונת הנודר שלא כיון רק לתספורת גמור שהוא כדרך האבלים, כמו שנדר לו להלבישו שחורים. ואף האבל שתכפו אבליו מקל שערו, ואין בזה חסידות של שטות כלום.
אך לעיקר הדבר אני צריך, וזה כי אני סובר שהנודר שנדר על בנו אינו כלום וכמו שכתב הרמב"ם פ"ב דנזירות +הלכות יג - טו+, וז"ל: האיש מדיר את בנו בנזיר אע"פ שלא בא לכלל עונת נדרים ואין האשה מדרת בנה בנזיר, ודבר זה הלכה מפי הקבלה הוא. ואינו נוהג בשאר נדרים כיצד האב שהדיר בנו בנזיר וכו', עד ואם בנו מוחה אינו כלום. הרי לך שאין האב מדיר את בנו כלל כי אם בנזירות ואף בזה יכול הבן למחות, וכ"ש בכה"ג דאין הבן צריך לקיימו כלל. ולכן אין לך לדקדק רק ביציאתו לסעודת שמחה אם יש בזה מכשול או לא. ועל דבר היתר נדר בעת צרה יפה כתבת שיש לו היתר לצורך מצוה, וכן אני רגיל להורות מכח התשו' אשר מצאתי בבנימן זאב סי' רסו. +ר' בנימין זאב ב"ר מתתיהו נולד בטורקיה בתחילת המאה השלישית לאלף הששי. לאחר שמילא כרסו בבשר ויין עבר לעיר ארטא שביון ושם הקים ישיבה והרביץ תורה ברבים. אח"כ כיהן בעיר זו כאב"ד וחתם על פסקי דין רבים. אך לא חפץ להתפרנס מן הרבנות ועסק במסחר, אבל התאונן שזה מונע ממנו התמסרות יתירה ללימוד התורה. פרסומו הגיע למרחוק ומקהילות רבות בטורקיה, יון, קורפו, רודוס וקנדיה פנו אליו בשאלותיהם. היה ענוותן אבל ביחד עם זה הגן בתקיפות על פסקיו. ר' בנימין נדד הרבה ואנו מוצאים אותו בוויניציה, בקורפו, בשלוניקי וברודוס. ספרו שו"ת בנימין זאב הפך להיות מספרי היסוד של ההלכה הפסוקה, למרות זאת שהיו מתנגדים ועוררים לפסקיו.+ ועל נדר בעת צרה אין לו היתר אא"כ יראה לחכמי הדור שהנודר לא יוכל לקיימו או שהוא אנוס או שבהתרתו יהיה דבר מצוה, אז יכולין להתיר לו וכו'. וכתב עוד שם, דטעם הנודר בעת צרה אין לו היתר משום דהוי כאילו נדר על דעת המקום, כמו שנודר לחבירו משום טובה שעושה לו שאין מתירין לו רק לצורך מצוה. כמו שהתירו הסנהדרין לצדקיהו כשהשביעו נבוכדנצר +נדרים סה, א+, שאע"פ שעשו שלא כהוגן במה שהתירו שלא בפניו מ"מ יש לו היתר בפניו, ולגבי הקב"ה הכל מקרי לפניו ודעתו מסכמת להתיר לצורך גדול או לצורך מצוה, עכ"ל בנימין זאב. ודבריו נכונים בזה ודברי טעם הם. ומעתה סר כל אריכות פלפולך בטעם נדר בעת צרה שאין לו היתר ונלאית למצוא המקום, כי הטעם הוא דהוי כאילו נדר על דעת המקום ב"ה. ומ"מ לצורך מצוה או שלא יבוא לידי מכשול דעתי מסכמת להתיר, ומעכשיו מעלתו חכם כמלאך אלהים תדע מה לעשות. גם מה שחלקת תחילה בין נדרי איסור לנדרי ממון אף בעת צרה, הלא תשובתך בצדך שכתבת מן האו"ח סימן תקע"ח: היה לו חולה או תועה במדבר יש לו להתענות כו', אע"פ שאמרו שכל היושב בתענית נקרא חוטא אלא עת צרה שאני. גם כי אין לחלק דהתם קאמר דוקא דיושב בתענית בלא נדר אבל בנדר אסור, דהא למדו מיעקב דנודרין בעת צרה. ואין לחלק בזו בין נדרי ממון לנדרי איסור, דהא גם נדרי צדקה אסורים בהרי עלי כמבואר ריש פ"ק דחולין +ב, א+, ופ"ק דנזיר +ופ"ק דנזיר נמצא בסוגריים ובאותיות רש"י בד"א, ואולי צ"ל נדרים והוא שם ט, ב.+ זאת חקרתי בדבריך בקצרה ותן לחכם כמותך ויחכם עוד +משלי ט, ט+, כי לא היה לי עוד פנאי להאריך לעת עתה +עיין לעיל סימן מג הערה ב' ולקמן סימן קט הע' י"ט.+ נאום שארך ואוהבך, משה איסרלש מקראקא.
@שו"ת הרמ"א סימן קד
אשר שאלת על דבר ראובן ושמעון שבאו לדון בזה בורר לו אחד וכל אחד לקח לו מורשה כדרך המדינה ההיא, שגם הנתבע לוקח לו מורשה ועם שאינו מדינא כ"כ. והנה עכשיו בא המחלוקת כי הבורר של התובע הוא פסול למורשה של הנתבע, ולכן אין הנתבע רוצה לעמוד לפני הדיין של התובע. והתובע אומר שיקח לו מורשה אחר כי לא יוכל לפסול דיינו, והנתבע אומר אדרבא התובע יקח לו דיין אחר כי לא יוכל לפסול מורשה שלו.
תשובה: גרסינן ריש זה בורר +משנה בסנהדרין דף כג עמוד א+, זה פוסל דיינו של זה וזה פוסל דיינו של זה דברי ר' מאיר, וחכמים אומרים אימתי בזמן שמביאין ראיה שהן קרובים או פסולים, אבל אם היו כשרים או מומחים אינן יכולים לפוסלן. שמע מיניה דלכולי עלמא אם היה הדיין הנזכר פסול לבעל דין דיכול לפסלו. ונראה לדקדק דה"ה אם היו הבוררים פסולים ביחד דיכול כל אחד לפסול, מהא דקאמרי רבנן בד"א בזמן שמביא ראיה שהם קרובים או פסולים וכו'. ויש לדקדק אמאי נקט לשון רבים שהם קרובים או פסולים, דהא המשנה דייקא ותנא בלשון יחיד כדקאמר בגמרא מדקתני דיינו של זה, דאין לומר דדוקא ר' מאיר קתני בלשון יחיד אבל רבנן לא דייקו בלשונם. וקתני שהם קרובים וקאי אכל הדיינים הנבררים דכל אחד יוכל לפסול דיין חבירו, דהא קתני אינו יכול לפוסלן ואם רבנן אתרווייהו קאי ה"ל למיתני אינם יכולים לפוסלן. אלא ש"מ דרבנן נקטו לשון יחיד, והא דקאמרו שהן קרובים או פסולים היינו שהדיינים ביחד הם קרובים או פסולים, דהיינו שהם שונאים זה את זה דפסולים ביחד כדאיתא פרק זה בורר +סנהדרין דף כט, עמוד א+, ולכן בכה"ג כל אחד יכול לפסול הדיין של חבירו.
ונראה דאם חלוקים בדבר וכל אחד רוצה לדחות דיין חבירו, נראה דיד הנתבע על העליונה והתובע צריך לברור לו דיין אחר כדי שיוציא את שלו, דמאן דכאיב ליה כאיבא אזל לבי אסיא +בבא קמא דף מו, ע"ב.+ ואע"ג דלענין לבית הועד קא אזילנא יפה כח התובע כדאיתא בתוס' ואשר"י פרק זה בורר +שם לא, ב ד"ה אי ציית ציית וברא"ש פ"ג סי' מא+, הני מילי גבי דיינים דיכולין לכוף לעמוד לפניהם ולכן כח התובע עדיף מטעם עבד לוה לאיש מלוה +משלי כב, ז.+ ומטעם זה כתב נימוקי יוסף ריש זה בורר +ברי"ף ג, ב+, דהתובע יכול להסתלק בעירו מדיין אחד לחבירו משא"כ הנתבע. אבל במקום זה בורר דיד הנתבע כיד התובע, דיד הנתבע +בכל ההוצאות כתוב בטעות התובע+ כחו עדיף בזה שיותר הוא יכול לדחות התובע ממה שידחה התובע את הנתבע. וראיה לזה ממ"ש הרא"ש +שם פ"ג סו"ס ב והכונה בדברי רבינו אין שומעין לנתבע+, דאם הנתבע בורר לו דיין שאינו הגון כדי לשבת אצל דיין הגון כופין אותו לדון בפני ג' או שיברר לו דיין הגון, עכ"ל. טעמא דבירר לו דיין שאינו הגון הא דיין הגון אע"פ שפסל דיינו של התובע, כגון שהם קרובים או פסולים אין שומעין לו. ולא דמי להא דכתבו הגהות מיימוני פכ"ד מהלכות סנהדרין +אות ד+ דאם בירר הנתבע דיין היודע עדות לתובע דוחקים אותו לברור דיין אחר כדי שזה יוכל להעיד, דשאני התם דהתובע לא יוכל למצוא עדים אחרים. משא"כ גבי דיין, דהתובע יוכל לברור לו דיין אחר כמו הנתבע ומה ראינו לדחוק הנתבע יותר מן התובע, אדרבה המוציא מחבירו עליו הראיה +ב"ק לה, א; יומא ט, א.+
ואחר שנתבאר זה נ"ל לדקדק בענין המורשה. כתב הרמב"ן והביאו הטור ח"מ סי' קכ"ג, מורשה שהורשה בשכר ידוע אפילו אם לא יוציא הממון מיד הנתבע כשרים הם קרוביו בין לעדות בין לדין כו', עד אבל מורשה שיש לו חלק במה שמוציא מן הנתבע קרוביו פסולין הם בין לעדות בין לדין כו', עד וכן נתבע שיש לו עדים בפריעתו לא יבוא לדון עם המורשה בזמן שיש לו חלק בתביעתו אם קרוב לעדים כו'. הרי קמן דהנתבע יוכל לדחות מורשה של התובע הבא עליו בהרשאה מכח עדים שלו, וה"ה דהיה יכול לדחות מכח בורר שלו אם רצונם לדון בזה בורר. ולא אמרינן דהוא יברור לו דיין אחר, דלעולם כח הנתבע יפה בזה כמו כח התובע ולא יוכל להכריחו לדון בזה בורר כי אם לפני אחד שרוצה בו. ואע"ג דבהג"ה מיימונית דלעיל כתב דהנתבע צריך לברור לו דיין אחר היינו אם רוצה בזה בורר, אבל נראה דאין יכול לכופו בזה כי אין כופין לעמוד לפני זה בורר והוא פשוט. אך הרשות ביד המורשה שלא לדון בזה בורר אלא לתבעו לפני ב"ד. ואף אם כבר נבררו הבוררים שאין יכולין לחזור בו נראה דבכה"ג יכולין לחזור, דכל כי ה"ג טעות הוי מידי דהוה אמי שבירר לו דיין שאינו הגון דכופין אותו לפני דיינים אחרים, וה"ה בכאן אם המורשה של התובע הוא קרוב לדיין הנתבע, אם ידע הנתבע מן המורשה תחילה ואפ"ה בירר לו דיין שהוא פסול למורשה ודאי דוחין אותו וצריך לברור דיין אחר דהא קבל עליו המורשה. אבל אם בירר דיינו תחילה ואח"כ לקח לו התובע המורשה, יכול הנתבע לומר לא אדון עם מורשה כדי שלא יפסל דיין שלי. כמו שכתב הרמב"ן ז"ל לענין עדים וה"ה לדיין שכבר נברר.
ובנדון דידן שהמורשה של הנתבע פסול עם דיינו של התובע נראה נמי דינא הכי, דאע"ג דאיכא למימר מאחר שנתרצו לדון בזה בורר וכל זמן שלא נבררו הדיינים יכולים לחזור בהן הרי הרשות ביד שניהם לחזור, ואם קבלו קנין ונבררו הדיינים באופן שאינם יכולים לחזור מן הדיינים, א"כ דיין כל אחד מהן הרי הוא כעדיו. על כן לא יוכל הנתבע לברור מורשה לפסול דיין של חבירו, כי באופן זה היה מתבטל דין של זה בורר דכל אחד יברור לו מורשה הפוסל דיין של חבירו. ומאי פריך בגמרא +סנהדרין דף כג, עמוד א+ אדברי ר' מאיר דאמר זה פוסל דיינו של זה כל כמיניה לאפסולי דייני כו', ש"מ דלא יוכל לפסלו בלא טענה וכה"ג הוי מצי לפסלו בלא טענה. וע"כ צריך הנתבע ליקח מורשה אחר מאחר שכבר נבררו הדיינים. ואם לא נבררו עדיין ועדיין יכולים לחזור בו שיוכל התובע לומר לא אדון בזה בורר ויוכל לתבעו לפני דיינים, אבל לא יוכל להכריח הנתבע לעמוד לפני זה בורר שלו. זהו הנ"ל בשאלתכם, נאום משה איסרלש מקראקא.
@שו"ת הרמ"א סימן קה
שלום רב לגברא רבא ויקירא, הותיק האלוף יפה דורש ויפה מקיים כמהר"ר הירש ש"ן +הוא תלמידו ר' הירש עלזישער הנזכר פעמים רבות בתשובות אלו ועיין לעיל סימן צה הערה א'+ ולכל דיליה שלום רב. כבר כתבתי בזמן קרוב ב' פעמים למעלתו ולאהובי כמוהר"ר דוד +אולי הוא תלמידו ר' דוד דרשן, השואל מרבינו בסימן פא. ועיין עליו לעיל הערה ארוכה בסימן סב.+ הא' שלחתי ליד שארך ר' משה פרייס +לעיל בסימן ו מזכיר ר' משה פרייס מפראג.+ והב' ע"י האלוף הר"ר מרדכי +בסימן לח מוזכר מהר"ר מרדכי מפוזנא+, שהיה עמי ונתתי לו כתב השייך לכם ולדעתי יגיעו אותם לידכם. ולכן אבא עכשיו בקצרה להשיב למעלתך על שאלתך אשר שאלת מאתי ע"י הכתב שהגיעני ע"י כמר אנשיל טייזינג +לקמן בסימן קיח נזכר הזקן - כמר אשר הנקרא אנשיל טייזינגר.+ הראשון אשר שאל מעלתו במרדכי בענין מסירת מודעא שכתב שם בשם סה"ת +עיין בהגהות על המרדכי המיוחסות לרבינו בגיטין פ"ד סי' שסח ושם נמצאת השאלה של הר"ר הירש באריכות+ ומה שהגהתי והכל הוא נכון, אלא שמעלתו נטה מני דרך בהבנת טעם הגהתי. ולכן אעלה על ספר החלוקים וטעם הגהתי ואראה לך שהיה מוכרח כן.
דע כי ג' חלוקים הם בענין בטול מודעה לדעת סה"ת. קודם שיצוה לסופר לכתוב ולחתום יוכל למסור מודעה על הנתינה +בהגה הנ"ל: על הכתיבה+ אבל לא על גוף הגט מאחר שעדיין אינו בעולם ולא /תיבת ולא כפולה במקור/ ולא צוה לכתוב ולחתום. ואחר שצוה לכתוב ולחתום אינו יכול לבטל שלא בפניהם לא גוף הגט ולא הנתינה והכתיבה. דלא אתא דבור ומבטל מה שצוה להם שלא בפניהם, אבל בפניהם יוכל לבטל אפילו גוף הגט. ולאחר שנגמר יוכל לבטל הנתינה אפילו שלא בפניהם, אבל גוף הגט אינו יכול לבטל כי אם בפניהם. ולהכי כתב סה"ת דמהני בטול מסירת מודעא בגט, כי חוששין שמא קודם שצוה לכתוב מסר מודעא או לאחר שנגמר כתיבת הגט מסר מודעא שלא בפני עדים דאז הנתינה בטלה ולא גוף הגט, ולכן מהני בטול מסירת מודעא. אבל אין לחוש שמא בטל גוף הגט ואז לא היה מהני בטול מסירת מודעא, דלזה אין לחוש דהא אי אפשר לבטל גוף הגט כי אם בפני עדים עצמן ואז לא חציפי עדים וכו'. וכל הנ"ל מבואר מדברי הסמ"ג והמרדכי שכן הוא דעת סה"ת.
ועתה ראה שיפה הגהתי. כי בתחילה כתב המרדכי: ונראה לי דמצי למימר דלאחר שאמר לסופר לכתוב כו' עד אלמא לאחר שאמר להם לעשות אין יכול לבטל שלא בפניהם, ר"ל דאינו יכול לבטל לא הנתינה ולא גוף הגט שלא בפניהם. ובזה אין אנו צריכים כלל לבטול מודעה. וחזר ואמר ואם קודם שנגמר ביטל לפניהם כו' עד אבל לאחר שנגמר שנכתב אין יכול לבטל הגט עצמו אלא הנתינה אפי' שלא בפניהם, אפילו לגירסא דגט גופה מי קא בטלי' כו'. כך הגהתי והוא אמת, וזה כי זהו עצמו החילוק בין שמבטלו קודם שנגמר לאחר שנגמר. כי לאחר שנגמר יכול לבטל הנתינה שלא בפניהם אבל לא גוף הגט, אפילו לאותה גירסא דגט גופיה מי קא בטלי' דמשמע דיוכל לבטל גוף הגט ואז לא הוי מועיל מסירת מודעא, ולכן קאמר דלא יוכל לבטל רק הנתינה ובזה מועיל ביטול מודעא. אבל קודם שנגמר לא מהני ביטול מסירות מודעא כלל, דאי מסר שלא בפניהם אפילו הנתינה אינה בטילה וא"כ בטול מודעא למה לי, ואם עשה בפניהם לא מהני הביטול דהא הגט גופיה בטל לאותה גירסא. וה"ה אם לאחר שנגמר הגט בטלו לפניהם, דאינו מועיל ביטול מסירת מודעא דהא הגט גופיה בטל. ולזה אין אנו צריכים לביטול מסירת מודעא רק משום חשש שמא בטלו לאחר שנגמר שלא בפניהם או שמא מסר מודעא קודם שצוה לכתוב, ובאלו ב' חלוקים מועיל הבטול. זהו דעת הסה"ת והסמ"ג והמרדכי.
אבל אם לא מגיהים מה שהגהתי לא היה נכון גירסת הספרים כלל, מה שקאמר אבל לאחר שנגמר שנכתב ונחתם יכול לבטל הגט בפני עצמו שלא בפניהם כו'. חדא דאם יכול לבטל הגט א"כ מאי +בהוצאת ווארשא חסרה המלה מאי+ מהני אח"כ הביטול, כי זהו עיקר הקושיא של סה"ת. ואם רצונו לומר במה שאמר יכול לבטל וכו' הנתינה אבל לא גוף הגט, א"כ איך נקשר מה שאמר אח"כ לגי' הגט גופיה מי קבטליה וכו'. ועוד דהלשון הוא דחוק לומר, דהא דקאמר יכול לבטל הגט ר"ל הנתינה. ולכן הגהתי מה שהגהתי, אינו יכול לבטל גט עצמו אלא הנתינה אפילו של בפניהם כו', אבל פשיטא בפניהם יוכל לבטל אפי' גוף הגט, לאותו גירסא דגט גופיה מי קא בטלי'. ומעולם לא עלה על דעתי מה שדקדקת מאחר שקאמר לעיל ואם קודם שנגמר הגט ביטל בפניהם אין מועיל וכו', ורצית לומר שדעתי דוקא קודם שנגמר אבל לאחר שנגמר אפי' בפניהם לא יוכל לבטל. חלילה לי כי מי יאמר כאלה, שכל זמן שלא נמסר הגט לידה +בכל הדפוסים הגירסא פה: לידם אולם בהגהה הנ"ל הגירסא כפי שכתבנו+ שלא יוכל לבטלו לפי אותה הגירסא דגט גופיה מי קא בטלי'. אלא מה שקאמר קודם שיגמור הגט משום רישא נקטיה, דקאמר שלא יוכל לבטל כלום שלא בפניהם, ועלה קאי ואמר ואם קודם שיגמור יבטל בפניהם וכו'. ור"ל דבאותו חלק לא שייכא בטול מסירת מודעא, או מצד שאינה צריכה כגון אם ביטל שלא בפניהם או מצד שאינו מועיל כגון אם ביטל בפניהם, אבל לאחר שנגמר מהני בטול מסירת מודעא מכח חשש שמא ביטל שלא בפניהם, ואז הנתינה בטלה ולא הגוף וכמו שכתבתי. ואין אנו צריכין מה שכתבת שחסר מן הספר ורצית להגיה ואם קודם שנגמר או לאחר שנגמר כו', דוק ותשכח +ההגהה על המרדכי הנ"ל נגמרת פה בחתימת משה איסרלש מקראקא.+ ולדעתי שיש לך העתק ממה שכתבת לי ולכן איני צריך להחזיר אותן הדברים לפניך כי בודאי זכורים וכתובים לפני מעלתו ולכן לא כתבתי עליה רק התשובה והוא מבואר. +עיין לעיל סימן מ שמיעץ לתלמידו להחזיק העתק מכתביו. ומזה שבהגהה על המרדכי הנ"ל נמצאת שאלת הר"ר הירש בשלמותה נראה ג"כ לחזק השערתי שהר"ר הירש ולא רבינו הוא בעל ההגהות על המרדכי. וכן מזה שבסוף השאלה שם כתוב וזה אשר השיב משמע שר' הירש כתב את ההגהה. ועי' לעיל סי' לח ט"ז, כ"ו מ' /הערות/ י"ז, כ וצה הערות כט, ל"ג, ל"ה.+
@שו"ת הרמ"א סימן קו
על השנית ששאל אותי מעלתך בדין שומר שכר שהניח הפקדון עם שלו ונשרף בתיבה עם שלו, והציל דברים אחרים שבחדר זה שהיה שם ואותה תיבה לא הציל אם חייב לשלם. והבאת דברי המרדכי פרק המפקיד +ב"מ פ"ג סימן רפ, והמרדכי מביא זה בשם אבי העזרי שמביא רבינו אח"כ+ ודברי הטור סימן רצ"א +בח"מ+, וכתבת שאין דעת המרדכי והטור שוין. ולכן הקשה מעלתו ששניהם הביאו ראיה מן הירושלמי ממקום אחד אע"פ שדעתן שונות, כמו שהארכת בפלפולך.
אהובי דע כי לדעתי דעת הטור ודעת המרדכי שוין בזה, שאף אם נתנו עם שלו אינו פטור רק אם המקום ראוי לשמירה מצד עצמו, אלא שהמרדכי כתב בפירוש והטור סתמו ממקום שהביא ממנו מעלתו וגילה אותו באותו סימן עצמו. שכתב בתחילה דברי הרמב"ם בלא מחלוקת, וז"ל: כתב הרמב"ם כיצד דרך השומרים כו' עד השומר שהניח הפקדון במקום שאינו ראוי לו ונגב /ונגנב/ משם או נאבד אפי' נאנס משם, כגון נפל עליו דליקה ונשרף עליו כל הבית הרי זה פושע וחייב. אפילו אם הניח הפקדון עם שלו אם המקום ראוי לשמירה הרי זה פטור ואם לאו חייב, ע"כ. וכתב אח"כ: כספים אין להם שמירה אלא בקרקע +ב"מ מב, א; פסחים לא, ב+ כו' עד כתב הרב הברצלוני +הוא הר"ר יהודה הברצלוני ועיין עליו לעיל סי' כב הערה מ"ה+ ודאי כך הלכה כו' עד וכתב א"א הרא"ש ז"ל, שראוי לסמוך אקבלתו דהכי איתא בירושלמי +ב"מ פ"ג סוף הלכה יא+ אם נתנו במקום שרגיל להניח שלו פטור, עכ"ל. והשתא מאחר דכתב תחילה דברי הרמב"ם בלא מחלוקת והם עצמן דברי אבי העזרי שכ' המרדכי פרק המפקיד, ש"מ שדעתן שוה. ולכן לא כתב דברי הרב הברצלוני גבי דברי הרמב"ם ושיהא חולק עליו, כי ודאי גם דברי הברצלוני אינן רק במקום הראוי לשמירה מאונס דשכיח כשריפה וכדומה לזה. ולא אתי לאשמועינן אלא בענין כספים, אע"ג דאמרינן בהדיא דאין להם שמירה אלא בקרקע לא מיירי בכל מקום ובכל זמן, אלא דוקא בימיהם דהוי נפישי רמאי ולכך הצריכו שמירה גדולה יותר מדאי ואמרו דאין להם שמירה רק בקרקע. אבל בזמן הזה אם שמרן שמירה ראויה לפי מה שרגיל לשמור את שלו פטור. ועל כל זה הסכים הרא"ש וכתב דיש לסמוך אקבלתו וכדברי הרמב"ם דלעיל, אלא דהרב ברצלוני והרא"ש חדשו דאפילו בכספים דינא הכי, ולזה הביא ראיה מן הירושלמי כמו המרדכי. ומה שלא הביא הטור סיום דברי הירושלמי, שהוא אם המקום ראוי לשמירה, מבואר ג"כ לפי דרך זה. כי הטור לא אתא לאשמועינן במקום ההוא אלא לאפוקי שלא נצטרך שמירה יותר מדאי כמו גבי כספים ולכן לא הוצרך לסיום הירושלמי, דאף אם נאמר שהירושלמי אף במקום שאינו ראוי לשמירה כ"ש שהראיה נכונה. אבל המרדכי אתא לאשמועינן שצריכין שמירה ראויה הוצרך לאתויי סיום דברי הירושלמי. ומהשתא מבואר שאלתך, אם נתנו זה השומר במקום הראוי לשמירה לפי המקום והזמן עם שלו הרי הוא פטור, כי אדעתא דהכי הפקיד אצלו אע"פ שלא הניחו בכיפה של אבנים. דכי במקום שאין שם כיפה של אבנים יתחייב ש"ש באונסי שריפה זה לא עלה על לב, כמו שהאריך בזה בעל תרומת הדשן סי' של"ג +בשו"ת שלו ובב"י ח"מ סי' רצא מסומן בכתבי מה"ר איסרלן סימן ריג וצ"ע על אודות בעל תרומת הדשן עיין לעיל סי' יב הע' מ"ב+ ע"ש. ואם אין המקום ראוי לשמירה חייב לכ"ע אע"פ שהניחו עם שלו.
אך בזה יש לדקדק, מאחר שהציל את שלו ולא הציל את הפקדון אפשר דנקרא פושע, וכמו שכתבת בכתבך ויפה דקדקת בזה. לפי הנ"ל זה מקרי פשיעה מאחר שהיה יכול להציל אם רצה, אע"ג דהוצרך להציל ממונו הנשרף לו במקום אחר אין זה אונס. וראיה מדברי הרשב"א שכ' נימוקי יוסף פרק הפועלים +ב"מ פ"ז, ברי"ף נד סוע"ב+, שכתב שלעולם שומר שכר חייב אפילו באונס המגיע לגופו כגון שאנסתו שינה או אונס אחר בגופו, עד שמגיע לגופו של פקדון ממש, עכ"ל. ובנדון זה שבא לו האונס ממקום אחר לא מקרי אונס, מאחר שהיה יכול להציל. ולכן אינו דומה כלל להא דרועה שנכנס לעיר ובא ארי ודרסה או זאב וטרפה כו' +ב"מ מא, א; צג, ב; קו, א+, דחלקו הפוסקים אם נכנס שלא ברשות כו' ואם נכנס ברשות אומדין אותו אם היה יכול להציל כו', כאשר הארכת בכתבך, וכתבת שזה מקרי נכנס ברשות כו', כי זה אינו נ"ל. כי התם מיירי שאירע אונס בפקדון עצמו רק שנכנס קודם שידע מן האונס, ואז יש חילוק בין נכנס ברשות או לא. אבל בכה"ג שהיה יכול להציל אחר שראה אונס ולא הציל מקרי פושע. וראיה מתשובת המו' במרדכי פרק השואל ע"ש +ב"מ פ"ח סימן שעו+ במעשה דראובן ששאל ספר משמעון ונשרף בביתו כו', דפסק שם דאם היה יכול לשכור אחרים דחייב, כל שכן במקום דהיה יכול להציל בעצמו ודוק שם.
ולכן אני תמה על מעלתו במה שהבאת ראיה מפירש"י פרק הפועלים +שם צג, ב+, דפירש גבי דהיה לו לקדם ברועים ובמקלות ועד כמה עד כדי דמיהן. ופריך והיכן מצינו ש"ש חייב באונסין, ופירש"י דקא רמית עליה לשכור אנשים משלו, ומתרץ דהדר שקל מבעל בית. אלמא אם בא לו הפסד מזה קרוי אונס, ולפי זה אם הציל שלו אינו חייב, עכ"ל מעלתך. כי זהו מן התימא, דהתם אין ההפסד הוא האונס רק הטריפה מן הזאב והדריסה מן הארי הוא האונס, ובזה הוא פטור מאחר שאינו יכול להציל. פריך שפיר אמאי רמית עליו לשכור אחרים מאחר שפטור הוא מאונס כזו כלתה שמירתו. אבל במקום דיוכל להציל, אף שיגיע לו הפסד גדול מי יאמר דמקרי אונס. והכי אמרו זאב אינו אונס אפי' בשעת משלחת זאבים כו' כדאיתא פרק המפקיד +צ"ל סו"פ השוכר את הפועלים+, אע"ג דבודאי יוכל להגיע לו נזק מזה בגופו כ"ש בממונו. לכן נ"ל שזהו מקרי פשיעה, ודו"ק במרדכי פרק השואל בתשובה הנ"ל גם פרק המפקיד +שם פ"ג סימן רפב גם זאת היא תשובת מהר"ם ב"ר ברוך ובד"מ ח"מ סי' שג אות א מביא ב' תשובות אלו, ע"ש+ בתשובה המתחלת ראובן שטען על שמעון השאלתי ספר קדשים כו'. כ"ש לפי דברי ב"י שכתב בסי' ש"ג +בח"מ+, שאם נפלה דליקה בעיר ונשרפו חפצים שהוא שומר שכר עליהם אם ידוע בבירור שנשרפו פטור דהוה אונס, והוא שלא יכול להציל לא על ידי עצמו ולא ע"י אחרים בשכר שנתן להם +בב"י: בשכר שהיה נותן להם.+ אבל אם אינו יודע בבירור שנשרפו רק שהיו בביתו ונשרף הבית, אם ירא להשבע +בב"י: אינו יכול לישבע+ שנשרפו דשמא נגנבו ע"י כותים המחזירים לגנוב כלים שבבתים קודם שישרפו חייב לשלם. אלא אם אותם כותים או לסטים הם מזויינים דאז ישבע שנשרפו או נגנבו ע"י לסטים מזויינים ופטור עכ"ל. ולכן מכל הלין נ"ל שיתחייב השומר בפקדון זה. זהו הנ"ל בשאלתך בדרך נחוץ כי הגיעני כתבך סמוך לימי פסח, והיום י"ג ניסן גמרנו מסכת גיטין במרדכי ולא היה לי פנאי להשיב עד עכשיו לעת ערב יום י"ג ניסן, שהוא סמוך לחג וכל העם ואני עמהם טרודין בעסקי החג. וע"כ יהיו לך דברים אלו בקצרה לחן, כי לא רציתי להמתין עד אחר ימי החג כדי להשיב ע"י הנוסעים מיד אחר החג ליריד גניזין +עיין פנקס ועד ארבע ארצות לישראל הלפרין במפתח ערך יריד; וכן בסי' סא ח'; עג, ד' ופ' ב'.+
הדבר השלישי בענין עסק ביש שהקרה ה' לפניך צר לי, והשם יתעלה ימלא חסרונך ממקום אחר. והבנתי בכתבך שלא בקשת ממני להשיבך בענין ההוא, ולכן הנחתי הדבר ההוא לעתות הפנאי. הודיעני עיקר ותמצית הדבר ומה פסקו באותו ענין בק"ק פוזנא, ואם אוכל להועיל למעלתו גם באותו ענין וכדומה לו מצדי לא יבצר. והיה זה שלום כחשקך וכחשק אוהבך משה איסרלש מקראקא.
@שו"ת הרמ"א סימן קז
א. שאלת פרק הזרוע והלחיים בד"ה +חולין קל, ב בתוס' ד"ה תנא תני+ תנא תני ישלם ואת אמרת וכו', כתבו סוף הדבור ומפר"ת דה"ק תנא תני ישלם לר"א ורבנן פליגי עליה ואת אמרת מדת חסידות כו' דעל מדת חסידות לא הוי פליגי רבנן, עכ"ל התוס'. ושאלת היאך מתורצת קושית התוס', שהקשו אימא עני פטור אפי' לצאת ידי שמים אבל עשיר חייב כמו שהקשו שם. ונראה דהתוס' לא הקשו אותה קושיא רק לפירוש הראשון שהוכרחו לומר דמדת חסידות ולצאת ידי שמים הם תרי מילי, דאל"כ הוי קשה מאי מקשה תנא תני ישלם כו' הרי ישלם משמע לצאת ידי שמים כמו שהביאו שם ראיה. וע"כ הוכרחו לתרץ שם כמו שתירצו שם. ובאותו תירוץ הוכרחו לומר דמדת חסידות ולצאת י"ש תרי מילי נינהו ולכן הקשו שם, ומיהו בסמוך קשה דקאמר טעמא דעני כו' ומאי קושיא אימא עני פטור אפי' לצאת י"ש הא עשיר חייב. אבל לפי' ר"ת דפירש דקושיית תנא תני ישלם הקשה בענין אחר, א"כ אין אנו מוכרחים לומר דלצאת ידי שמים ומדת חסידות תרי מילי נינהו. וי"ל דמדת חסידות דקאמר היינו לצאת ידי שמים הא עשיר חייב לצאת ידי שמים, דהרי אה"נ דמשני הכי. וקושית התוס' לא הוי על המקשן מאי קשה ליה, דודאי המקשן הוי ס"ד דישלם ר"ל בדיני אדם כמו שפירשו הם בעצמם בד"ה וכשיחזור לביתו ישלם, אלא על התרצן הקשו הכי אמאי לא משני הכי. וזה לא קשה לפי' ר"ת רק לפירוש הראשון, שהוכרח לומר שמדת חסידות ולצאת ידי שמים הוי תרי מילי מכח קושיית תנא תני ישלם, ודו"ק. ומ"מ הא דקאמר מדת חסידות ומקשה עליה תנא תני ישלם ס"ל דנקט מדת חסידות דאפי' לצאת י"ש פטור, דאז מדת חסידות הוא דוקא ושאני הכא דלא היתה כוונתו להזיק, אבל היכא דכוונתו להזיק חייב לצאת י"ש. ואע"ג דבמסקנא מתרץ מדת חסידות אהא דקאמר הא עשיר חייב ולשם הדיוק קאי אעשיר שכוונתו להזיק, מדהקשו התוס' אימא עני פטור אף לצאת י"ש כו' ולא תירצו כמו שתירצו בראשונה גבי ר"א אי כאן חייב לצאת י"ש מכלל דאם אכלן והזיקן חייב לגמרי, ש"מ דס"ל דהא דקאמר הא עשיר חייב מיירי בכוונתו להזיק. מ"מ ש"מ דהתרצן דתירץ מדת חסידות שנו כאן מיירי בעשיר שאין כוונתו להזיק. אלא דמ"מ קשה מאי דוחקיה דמוקי ליה הכי, לימא עני פטור לצאת ידי שמים ועשיר חייב לצאת ידי שמים ולוקמי הדיוק בעשיר שכוונתו להזיק. ועכ"פ בתירוץ הראשון פי' מדת חסידות ולצאת י"ש הם תרי מילי ולהכי פריך תנא תני ישלם כו', ולהכי הקשו התוס' שפיר.
ואין להקשות עוד דאם לפירוש ר"ת מדת חסידות פירושו לצאת י"ש, א"כ אמאי קאמר דעל מדת חסידות לא הוי פליגי רבנן משמע דס"ל דאין חולק שמחוייב לצאת ידי שמים וזה אינו, שהרי ללשון שני דיליף גבי מתנות כהונה שפטור מדכתיב זה משפט +דברים פרק יח, פסוק ג+ וגו' פטור אפילו לצאת ידי שמים, ש"מ דאיכא למ"ד דפטור אפי' לצאת ידי שמים. די"ל דשאני התם דכתיב זה, אבל בעלמא לעולם ס"ל לר"ת דעת המקשן דליכא דפליג לענין לצאת ידי שמים. א"נ לפי פירוש ר"ת אינו קשה כלל דלמה עשיר חייב לצאת י"ש, דודאי חיובו של רבנן כעין חיובו של ר"א דהא לא קאמר אלא עני היה באותה שעה הא עשיר חייב כר"א. ומאחר שר"א חייב ממש קאמר א"כ ה"ה לרבנן חייב ממש קאמרי, משא"כ לפירוש הא' דר"א גופיה חייב לצאת י"ש קאמר. ולפ"ז יתיישב דקאמר לפי' ר"ת תנא תני ישלם כו' ולא הל"ל רק אי מדת חסידות אמאי פליגי רבנן, אלא דנקט דברי ר"א לדקדק מהם דחייב לצאת י"ש קאמר, וזה הפירוש הוא עיקר. ולפ"ז נראה דהא דקאמרי התוס' דעל מדת חסידות לא הוי פליגי רבנן, לא משום דאין חולק ע"ז אלא משום דלא הוי דבריהם במה שאמרו עני היה באותה שעה תשובה לדברי ר"א. ואפשר דאף ר"א ס"ל סברא זו, דעני היה באותה שעה ואפ"ה חייב לצאת י"ש מכח מדת חסידות.
ב. וששאלת עוד פי' מסוגיא פ"ק דעירובין +דף ט עמוד ב+ דנראה מבחוץ ושוה מבפנים. דע אהובי כי הגאון הקאר"ו נטה מדרך האמת בזו הסוגיא, כי הביאה בא"ח סי' שס"ג ופירש באופן שלא יתבאר הסוגיא כלל, בפרט שפריך התם מההוא דחצר קטנה שנפרצה לחצר גדולה. כי לפי דברי הגאון הקאר"ו לא פריך מידי, דאותן גיפופין לא מקרי נראה מבחוץ כלל דהא הם אחורי הכותל לפי דברי הגאון הקאר"ו. ועוד דכל שיטת התוס' וכל דברי התוס' לא יתיישבו ע"פ דבריו, וע"כ אין דבריו נכונים בסוגיא זו. רק האמת כך הוא, כי רש"י פירש נראה בחוץ בתחלה כצורה זו /במקור נמצא כאן ציור/ שהלחי עומד על הכותל לצד פנים של מבוי ונראה מבחוץ ולא מבפנים כי צדו הפנימית עומד על הכותל ואינו נראה, ואחר כך פירש נראה מבחוץ בדרך אחר, שהלחי נראה מחוץ למבוי אבל מ"מ עיקר הראיה היא נגד המבוי ולפניו. וכמו שפי' בכותל הכונס מצד אחד כו' דאיתא בגמרא שפירוש נראה מבחוץ ושוה מבפנים שנראה מלפני המבוי ולא מאחריו, ר"ל אם עומד לפני המבוי בר"ה, לאפוקי אם היה עומד לאחורי המבוי ר"ל בצדו הסתום דהיינו בפנים אז לא היה רואה הלחי כצורה זו: /במקור נמצא כאן ציור/ והנה בדרך זה הלחי עומד בצד חוץ, וה"ה אם היה עומד לאחורי המבוי כזה /במקור נמצא כאן ציור/ דהיה מהני. דוק ותשכח דבדרך זה יתיישב לך כל הסוגיא ושמעתא דהתם ע"ש. והנה מצאתי בתוס' ישנים שהיה מצוייר בדרך שכתבתי ולא כדברי ב"י.
ג. עוד הקשית שם פ"ק דעירובין +דף יג, עמוד ב+ בשמעתא דתלמיד ותיק היה ביבנה והיה מטהר השרץ בק"ן פנים כו', ואמרו שם אמר רבינא אני אדון ואטהרנו ומה נחש כו'. והקשית לפירש"י ממ"נ אם בא לטהר השרץ לגמרי שלא יטמא כלל דומיא דנחש, א"כ איכא למימר נבילה תוכיח דאינה מרבה טומאה ואפ"ה טמאה. ואי בא ללמוד ששרץ טהור מטומאת שרץ דהיינו בכעדשה אבל בכזית יוכל להיות דמטמא כמו נבילה, א"כ אמאי הוצרך למילף מנחש הלא מנבילה עצמה יוכל ללמוד, דמה נבילה דמטמאה במשא ואינה מטמא בכעדשה ק"ו שרץ דאינו מטמא במשא, כדפירשו התוספות התם. ויש לומר דבא ללמוד ק"ו זה לומר דאע"ג דהתורה כתבה דהשרץ מטמא מ"מ נמעט טומאתו בכל מה דאפשר, מאחר דמדינא היה טהור לגמרי רק שחידשה בו התורה שהוא טמא אין לך בו אלא חידושו. וע"כ הוצרך ללמוד מנחש, דמדינא היה טהור לגמרי רק שהתורה טימאתו. א"כ נוכל לומר שדמו אע"פ שהוא כבשרו אינו בכעדשה, דנמעט טומאתו כל מה דאפשר. ובזה אתי שפיר מה שהקשו התוס' מה חריפות הוא זה לטהר שרץ שטמאתו התורה, כי מ"מ למדים משם שדמו אינו בכעדשה.
ד. עוד הקשית שם פ"ק דעירובין +דף יד עמוד ב+ בשמעתא דים של שלמה דקאמר מגואי קא חשיב, מנ"ל דקרא מגואי קא חשיב דלמא מבראי קא חשיב דהא קא פריך התם מנה"מ. י"ל דתנא לחומרא נקט, דהא אי מבראי קא חשיב הוי קולא טפי. אי נמי דע"פ חשבון רבי חייא דקאמר דהים מחזיק ק"ן מקואות ומוכח לה התם משיעור מקוה מוכרח שמגואי קא חשיב, דבלאו הכי החשבון לא הוי אתא שפיר.
@שו"ת הרמ"א סימן קח
גרסינן פרק שור שנגח +ב"ק מו, ב+ אר"נ אמר רבה בר אבוה מנין שאין נזקקין אלא לתובע תחילה, שנאמר +שמות כד, יד+ מי בעל דברים יגש אליהם יגיש דבריו אליהם. אמרי נהרדעי פעמים שנזקקין לנתבע תחילה וה"ד דקא זילי נכסי, עכ"ל הגמרא. ופירש"י כגון ראובן תובע משמעון מנה שחייב לו בעדים או שטר, ושמעון משיבו תפסת משלי החזר לי מה שתפסת, או משכון היה בידך ונפחת מדמיו +רש"י מוסיף: שנשתמשת בו.+ נזקקין לטענת התובע תחילה ומוציאין המנה משמעון ואח"כ נזקקין לטענת שמעון לדון על המשכון והתפיסה, ואי זילי נכסיה, שיש כאן תגרים שיקנוהו בדמים יקרים ומחר ילכו להם, או שקרקעותיו זלות ע"י תביעה זו שרואים אותו דחוק, ואם יוציא לו תפיסתו או משכנו ימכרם וישלם לו מהם נזקקין לו תחילה, עכ"ל. וכתבו התוס' +שם /ב"ק מ"ו/ ד"ה שאין נזקקין+: וא"ת ה"ד אם יש לשמעון עדים מוכנים או טוען שיביא עדים תוך שלשים יום שתפס ראובן משלו, למה יגבה ראובן תחילה והלא אם שואל שלשים יום לפרוע חובו נותנים לו שהוא זמן ב"ד. ואם שמעון אומר שיביא עדים לאחר שלשים יום אפי' בלא קרא נמי לא היינו שומעין לו ואפילו זיילי נכסיה, דאטו אם אומר שלאחר שנה או שנתים יביא עדים מי שומעין לו כלל. וי"ל כגון ששמעון אומר פלוני ופלוני בשעת מעשה היו יודעים שכדברי כן הוא ואנו יודעים שהוא אומר אמת שהיו בשעת מעשה, ואי לאו קרא ה"א שראוי להמתין להם אפילו סופן לבוא לזמן מרובה, עכ"ל. וכתב שם הרא"ש +שם פ"ה סימן א+ פירושים אחרים, וכתב לבסוף וכל הני פירושים סלקי אליבא דהלכתא דסברות גדולות הם. שמעינן מפירש"י והתוס' דלפעמים נזקקים לתובע תחילה ולפעמים לנתבע תחילה כפי ראות עיני הדיין. כי אם נראה לדיין שטענת הנתבע יש להם רגלים וזיילי נכסיה משום זה נזקקין לנתבע תחילה, ואם לאו דלא זייל נכסיה או שנראה לדיינים שאינן אלא המשכות ודחיות פשיטא שאין שומעין לו אפילו זיילי נכסיה, וכמו שכתבו התוס' אטו אם אומר שלאחר שנה וכו'.
ומאחר שהדיין צריך לשפוט בזה למראה עיניו וכפי אמיתת טענת הנתבע או דחיותיו, אם +נ"ל שהמלה אם מיותרת פה+ הם דברים שלא נתנו לכתוב באיך ומה נזקקין לתובע או לנתבע כי הדין משתנה לפי הענין, ואם נראה לדיינים שהדין עם הנתבע מכח שזיילי נכסיה או שאינו תובע רק זמן ב"ד, נ"ל דאינו מזיק לו במה ששעבד עצמו בח"ח ובש"ד +בחרם חמור ובשבועה דאורייתא+ לשלם, דאדעתא דהכי לא קבל. וכן כתב הרשב"א בתשובה סימן תשע"ה +בח"א משו"ת שלו+ על מי שנשבע לחבירו לשלם לו לזמן והגיע השמיטה בינתיים פטור משבועתו, דלא נשבע לו אלא כל זמן שחייב לשלם, שאילו מחל לו את חובו אין חיוב שבועה עליו וכו'. וכן כתב בתשובותיו סימן אל"ף ק"י +שם /שו"ת הרשב"א חלק א'/+ דאע"ג דנשבע לשלם א"צ לשלם לו עד שיחזיר לו שטרו, דאם ממון אין כאן שבועה אין כאן, עכ"ל. וה"ה בכה"ג לא חלה השבועה והחרם אלא כל עוד שמחוייב לו לשלם, אבל אם כבר פרעו או שפטור לשלם מכח איזה טענה אמיתית הנראית בעיני ב"ד ודאי יפטר מכח שבועתו ג"כ. ולא דמי להא דכתב הרא"ש בתשובותיו כלל ס"ח סי' י"א, דהנשבע לשלם אע"פ שמדינא אינו חייב כופין אותו לקיים שבועתו. וכן נראה דעת הריב"ש סימן שמ"ד, דאע"ג דאין השבועה מקיים הקניין מ"מ ב"ד כופין אותו לקיים שבועתו. וכ"כ בהרבה תשובותיו לענין קנין אסמכתא, דמדברי המרדכי פ' שור שנגח ד' וה' +ב"ק פ"ד סי' מה+ משמע דהשבועה מקיימת האסמכתא אף ע"ג דלא קנה בלאו הכי, וכן הוא בהגהות מיימוני פי"א דהלכות מכירה +לא מצאתי זאת בהגהות מיימוני המסומנות כאן, אמנם בתשובות השייכות לספר הפלאה (להלכות ערכין וחרמין סוף פרק ששי) נמצאת הגהה קצרה בשם מהר"ם, כמרדכי הנ"ל.+ וכן נראה מסקנת מהר"ם פדווא"ה ז"ל בתשובותיו סי' נ'. מ"מ נראה דשאני התם דאין לו שום טענה אמיתית לומר דאדעתא דהכי נשבע מתחילה, אבל כאן דודאי לא נשבע מתחילה לפרוע ב' פעמים וכל כה"ג אזלינן אחר כוונת הנודר והנשבע. ועדיף טפי מהני המוזכרים פרק הנודר מן הירק +נדרים נה, ב+, דאזלינן בתר כוונת הנודר וה"ה אחר כוונת הנשבע, כי אין בין נדר לשבועה בדברים כאלו. והם בכלל מה שאמרו פ"ג דנדרים +בכל ההוצאות כתוב בטעות פרק ד, והוא שם כה, ב ע"ש+: כשם שנדרי שגגות מותרים כך שבועות שגגות מותרים. ואע"ג דנדרי שגגות לאו בכה"ג מיירי מ"מ חד טעמא איתא למלתא, והוא פשוט לכל מבין.
ועוד אפשר לפקפק בזה, דהא לא שמענו שבועה מפיו אלא דהעדים כתבו בשטר ח"ח וש"ד וזה לא מקרי שבועה. וכמו שפסק בהדיא הריב"ש סי' שפ"ז, ומהר"ם פדווא"ה מסתפק בדבר בתשובותיו ודבריו נלקחים מספר תרומת הדשן סי' שכ"ו שמפקפק ג"כ בזה. ואע"ג דמהר"ם כתב לענין אסמכתא דמהני אם כתוב בשטר שנעשה בב"ד חשוב, דמאחר שצוה לעדים לכתוב שטר טוב כאילו צוה להם בפירוש דמיא וכדאי' בהגהות מיימוני פי"א דמכירה +אות ז+, מ"מ אפשר דלענין איסור שבועה לא מהני כמו שחלקו האחרונים. ואף אם היה נחשב לשבועה גמורה כבר נתבאר שאם ממון אין כאן שבועה אין כאן, וכן משמע בהדי' בת"ה סי' שכ"ו. לכן נ"ל ברור ופשוט דאף מי שנשתעבד בעצמו בח"ח וש"ד יוכל לטעון כל הטענות שהיה טוען אילו לא נשתעבד. אך הוא יחוש לעצמו אם יודע בעצמו שדבריו אינן נכונים וכוונתו להשמט מב"ד, שאז נלכד בח"ח ובש"ד על איסור מדבר שקר תרחק +שמות כג, ז+, שאסור לעשות כן בלא שיעבוד שבועה וחרם, והלב יודע אם לעקל אם לעקלקלות +עי' לעיל סי' יא הערה ט"ז.+ וא"ל דא"כ מאי מהני מה שכותבין בשטרות ח"ח וש"ד, דכל זה אינו אלא לשופרא דשטרי ולהוסיף עליו איסור כולל ואיסור מוסיף אם לא יפרע מרצון, אבל אינו מחוייב יותר משום זה. וגדולה מזו כתב הרא"ש בתשובותיו +כלל יח סימן ד+ על המשעבד עצמו נגד מלוה שלו שיוכל לתובעו בדיני כותים, דאין זה השיעבוד כלום ואסור לתבעו בדיני כותים כלל אם לא שאינו רוצה לציית לדייני ישראל. וכן כתב הר"ן בתשובותיו סי' ע"ג +בכל ההוצאות רשום פה סימן פא, אמנם בקובץ שו"ת הר"ן ישנן רק ע"ז תשו' ודין זה נמצא שם בסו"ס עג על אודות הר"ן עיין לעיל סי' כח הערה ו'+ וכן הוא המנהג פשוט בעירנו, ואפ"ה נהגו לכתבו בכל השטרות כדי ליפותו וה"ה בכל כיוצא בזה. ואגב גררא אנו לומדים דאף מי שנשתעבד שיש לכופו בדיני כותים אין לו רשות לדון בפניהם אלא אם לא ירצה הנתבע לדון בפני דייני ישראל, וגם זה אחר ההתראה בפני ב"ד שדינן עליו גודא רבא כדאיתא פרק החובל. אבל קודם זה אסור לשום דיין לתת כח לדון בדיני כותים +בהוצאת ווארשא נמצאת פה הערה זו: כבר הערנו שבזמן הזה הכל דנין בערכאות ואין רשות לדייני ישראל לדון בדיני ממונות, ודינא דמלכותא דינא+ ואין בעשיית הדיין כלום בדבר זה וכמ"ש מהרי"ק בתשובותיו שורש א' +ענף ב על אודות מהרי"ק עיין לעיל סי' פט הערה מ"ד.+
מכל הנ"ל נראה לי לדון במחלוקת שנפלה בארץ איטלייא בין הקצין כמר קלמן אזוליי"א מצד בתו האלמנה התובעת כתובתה מחמיה כמר שלמה קשטי"ל פרנ"ק, אשר נשתעבד נגדה בעת שנשאת לבנו בעד כתובתה ותוספת כתובתה נשתעבד בח"ח ובש"ד, וגם כתב בשטרות ההם שיש לה רשות ללכת עמו לפני עש"כ. ובעת מיתת בנו כאשר יצאת האלמנה מביתו הראה לה חמיה פנים יפות, כי כסתה פניה בבית חמיה להיות צנועה ולא יכול אז לישא פניו נגדה והמשיכה תמיד בלך ושוב למחר, עד מקרוב לבש רוח אחרת ואמר שאינו רוצה לשלם לה והרשתה לכמר קלמן הנ"ל לדין עמו בפני עש"כ. ועכשיו חזר בו ואומר שרצונו לדון עמו בדיני ישראל, אך שאינו רוצה להוציא שום דבר מידו עד שכבר טען עמה. וכמר קלמן טוען מצד בתו שתחילה ישלם לה הכתובה והתוספת כמו שנשתעבד ויסיר מעליו עונש החרם והשבועה, ואח"כ יטעון עמו מה שירצה. ומקצת המורים התרו בכמר שלמה שישלם לאלמנה הנ"ל ואם לאו ירשו לכמר קלמן לילך לפני העש"כ. ע"כ הצעת הטענות אשר הובאו לפני.
והנה כבר נתבאר ע"פ הנ"ל שנזקקין לתובע תחילה, ובנדון זה האלמנה היא התובעת תחילה. אמנם מבואר לכל משכיל דזה לא מיירי אלא כשהנתבע מודה לתובע רק שאומר שיש לו טענות אחרות שחייב לו ממקום אחר, וכמו שפירש"י הנ"ל. אבל אם הנתבע אומר שיש לו שום טענה נגד השטר והשעבוד שנתחייב לו, בזה לא שייך כלל לומר דינא דנזקקין לתובע תחילה, כי מי יודע אם נקרא זה התובע מדינא או לא. ולכן פשיטא דאי אפשר לדון בדבר בלי שמיעת טענת הנתבע, כי התורה אמרה שמוע בין אחיכם +דברים א, טז.+ ואף כי זה דבר פשוט נוכל ללמדו מדרכי הש"י, כי כל דרכיו משפט ודרכיו דרכי נועם ונתיבותיו שלום. התחיל באדם לשאול מי הגיד לך כי ערום אתה +בראשית ג, יא+, וכן לקין אמר לו אי הבל אחיך +שם ד, ט+, כדי לשמוע טענותיו ק"ו להדיוט. וכזה דרשו רז"ל +על הפסוק וירד ד' לראות (בראשית יא, ה) מביא רש"י: לא הוצרך לכך אלא בא ללמד לדיינים שלא ירשיעו עד שיראו ויבינו, במדרש רבי תנחומא ואל דרשה זו מכוון רבינו+ ממה שנאמר ארדה נא ואראה +ברא' יח, כא רש"י אומר פה: למד לדיינים שלא יפסקו דיני נפשות אלא בראיה הכל כמו שפירשתי בפ' הפלגה ועיין בהערה הקודמת+ לימד לדיינים שלא ידונו עד שישמעו ויבינו, ומינה כי אף בדבר שברור לדיין שיתחייב הנתבע עכ"פ צריך לשמוע טענותיו תחילה. ואע"ג דאמרינן עביד אינש דינא לנפשיה כדאיתא פרק המניח +עיין לעיל סי' עג הערה ס"ב; פו, י'; פח, ז' (ב"ק כז, ב)+, היינו אם יוכל להחזיק בשלו ולומר שלי אני נוטל, אבל בכה"ג לא שייך למימר דיוציא זה את שלו עד שנשמע טענותיו, מאחר שאומר שיש לו טענות לפטור עצמו ממה שנשתעבד. ואדרבא הוא אומר קים לי דבדינא קא עבדינא להחזיק במה שתחת ידי, והוא עביד דינא לנפשיה. ולכן ע"כ לא נוכל לדון עד כי עד אלהים יבוא דבר שניהם +שמות כב, ח+ וישמעו עם מי הדין. ואע"ג דתנן פרק אלמנה ניזונת +בכל ההוצאות כתוב בטעות: פרק מי שהיה נשוי וע"ש בכתובות צז, א+: אלמנה בין מן האירוסין בין מן הנישואין מוכרת שלא בב"ד, ואפילו רשב"ג דפליג התם לא פליג אלא על האלמנה מן האירוסין אבל לא על האלמנה מן הנישואין, מ"מ דוקא מכירת נכסים שאין אדם מוחזק בהם ובידה למכרן, אבל במקום שהיא באה לאפקועי מאחרים ודאי צריכים לטעון בב"ד תחילה. ועוד מדאמרינן פרק הכותב +שם פד, א+: מי שמת והניח אשה וב"ח ויורשין והיה לו פקדון או מלוה ביד אחרים, רבי טרפון אומר ינתנו לכושל שבהן, רבי עקיבא אומר אין מרחמין בדין אלא ינתנו ליורשין, שכולן צריכין שבועה ואין היורשין צריכין שבועה וכו'. ובגמרא מאי לכושל וכו' עד רבי יוחנן אומר לכתובת אשה משום חינא וכו'. ואי הוי מחוייבים לשלם לאשה בלא טענה אמאי לא קאמר האי טעמא וכמו שאמר ר"ע שכולן צריכין שבועה וכו', ובזה הוי אשה עדיפא מכולהו דאפילו יורשין ודאי צריכין למטען עם הלוה או הנפקד כמו שנתבאר לעיל. וא"ל דשמא הטעם הוא משום חינא וא"כ הוצרך לומר הטעם משום חינא, דהא אף אם היה אומר הטעם משום דאינה צריכה למטען היה צריך לטעם זה. דזה אינו, כי לפי הטעם שאינה צריכה למטען הוי מצי למימר טעמא דאין אדם רוצה שתתבזה אשתו בב"ד +שם /כתובות/ צז, ב+, וכמו שאמר על ההיא מתנה דמוכרת, שלא בב"ד, אלא ש"מ דעכ"פ צריכה למטען כמו שאר ב"ח. ועוד, דערב בכתובה אינו אלא כשאר ב"ח, דלגבי דידיה לא שייך לומר לא משום חינא ולא משום שאין אדם רוצה שתתבזה אשתו, וכל זה פשוט.
ע"כ עכ"פ צריכה האלמנה לתבוע לכמר שלמה לדין, ואף כי הרע לעשות במה שעבר על לאו דרבנן במה שהמשיך האלמנה בלך ושוב ומחר אתן ובלבו רוח אחרת, מ"מ אין לך דבר שעומד בפני הדין. אם רוצה לקבל מה שיפסקו עליו הלא אלהים בישראל לשפוט על כולו, ואם פשע נגד האלמנה במה שעבר יתקן להבא. אמנם אם שמעו ב"ד כבר טענותיהם או שישמעו טענותיהם יפסקו הדין ביניהם והדין יקוב ההר +סנהדרין ו, ב+, אם יש ממשות בטענות כמר שלמה לפטור עצמו משיעבודו או לא. ואם יתחייב בטענותיו רק שטוען עליה ממקום אחר שחייבת לו ג"כ, כבר נגלה ג"כ דינו מדין נזקקין לתובע תחילה שהבאתי. ואף כי ידעתי כי הגדולים שידונו ביניהם אינן צריכין לא לגמרא דידי ולא לסברא דידי, מ"מ כדי להוציא כוונתי באחרונה הנחתי כל חלקי הסותר. וכבר נתבאר לעיל לדעתי שאין מעלה ומוריד בזה מה ששיעבד עצמו בח"ח ובש"ד, רק שהוא יחוש לנפשו אם כוונתו לעקלקלות ולהמשיכה בטענות. ובזה אני מיפה כח האלמנה להחמיר על כמר שלמה ולגזור חרם נידוי ושמתא +בהוצ' ווארשא יש כאן הע' זו: בזמננו נאסר כ"ז ע"פ דינא דמלכותא, ודינא דמלכותא דינא+, שתוך שלשים יום מזמן התראת האלמנה בכמר שלמה שידון עמה לפני ב"ד הממוצע, ידון עמה ולא ימשיכה עוד בתוחלת ממושכה מחלת לב ומדיבת עינים +ע"פ משלי יג, יב, ויקרא כו, טז.+ רק הוא ימציא עצמו לדון עמה שיהא גמר לדבר זה תוך שלשים יום מיום התראה, ואל יעמוד עוד בספק חרם שקשר עצמו בו. וכבר אמרו שאפילו ספק נידוי צריך התרה, ולזה היו עצמותיו של יהודה מגולגלים כמו שדרשו בוזאת ליהודה וכו' +ב"ק צב, א ומכות יא, ב.+ על כן הוא מחוייב להמציא עצמו לדבר זה כדי שתעמוד האלמנה על מקומה בשלום, והכי דיינינן ליה ולכל אלמא כוותיה. אמנם אם ימשיכה עוד בטענות רעועות ובהמשכות כדי שלא יהא גמר לדבר זה תוך שלשים יום ומצדו יבצר, מוסיף על הנח"ש הנ"ל שתהיה כרוכה בצוארו, הנני מוכן ומזומן להסכים עם אותן שנתנו רשות לכמר קלמן לתבוע אותו בעש"כ ולהוציא את של האלמנה מיד חמיה שלא בטובתו, ואיהו דאפסיד אנפשיה. גם יתחייב כל הוצאות והיזקות שיגיע לאלמנה או באי כחה ע"י זה כדין המסרב וכמ"ש הרא"ש כלל ע"ג סימן ג', שמאחר שמכריח להכריחו ע"י כותים מחוייב לו כל הוצאותיו. ואע"ג דבתשובת הריב"ש סי' תע"ה לא משמע כן +יש לציין דגם הריב"ש בסו"ס זה מסכים לרא"ש בזה. וכן הביא הב"י משמו בח"מ סימן יד וז"ל: והריב"ש כתב בסימן תעה וז"ל, אם הנתבע מסרב מלבא לדין והוצרך התובע לעשות הוצאות כדי לכופו לדין ויצא הנתבע מחויב, בענין זה חייב לפרוע ההוצאות ההם עכ"ל. וכן קשה מה שמבאר רבינו לחלק בדברי הריב"ש בין אם הולך מעצמו בע"כ או ברשות בי"ד, דהריב"ש אינו מדבר כלל בענין זה. לכן נראה שחסר קטע בתשובת רבינו, והוא בב"י הנ"ל. וצריך לקרא שהריב"ש מסכים לפסק הרא"ש אלא מדברי הרשב"א בתשובותיו לא משמע כן. וזה לשון הב"י: וכתב עוד הרשב"א בתשובותיו ח"א סי' תתקמ אם תבעו בערכאות של עכו"ם והוצרך להוציא הוצאות בדיינים וטוענין היאך ישלם ואדרבה הוא עושה שלא כהוגן ועובר על לפניהם ולא לפני עכו"ם. ואפילו סרב הנתבע ומתוך סירובו הוצרך להעמיד בערכאות ולהוציא הוצאות גם בזה יראה לי שאינו חייב דאינו אלא גרמא בנזקין בעלמא. על דברי רשב"א אלו מחלק רבינו בין אם הולך מעצמו לעש"כ או אם עושה זאת ברשות בית דין+ אנו אין לנו אלא דברי הרא"ש וכמ"ש הגאון הקאר"ו דהכי מסתברא. ועוד דגם הריב"ש +עיין הערה הקודמת שצריך לקרא פה הרשב"א+ לא קאמר אלא אם הלך מעצמו בעש"כ אע"פ שבדין עשה ס"ל דאין מחוייב לו הוצאות בזה, אבל ברשות ב"ד פשיטא דיש כח ביד ב"ד להפקיר ממונו +עי' לעיל הע' ל"א+ ושיתחייב לו הוצאות והזיקות.
אבל ראיתי לאחד מן החכמים שהתרה בכמר שלמה, שאם יעכב המעות אצלו יתחייב ליתן קרן ופירות, והוא תמוה בעיני להכריחו ליתן ריבית בעל כרחו. ואולי כוונת המורה בדרך קנס כדין המרויח בפקדון לפי דעת קצת הפוסקים +עי' במרדכי ב"ק פ"ט סי' קכה+, אך /אף/ כי אין כאן מקומו. אמנם הנ"ל הוא מה שכתבתי. אך אמנם כל זמן של /שלא/ יסרב כמר שלמה לדון לפני דייני ישראל ולא ימשוך האלמנה יותר, איני רואה שיהא רשות לכמר קלמן לילך בעש"כ מטעמים שנתבארו. וכדי שלא יהיה פתחון פה עוד לבעלי הדין לחלוק אומר שיבואו לפני הב"ד ההמוצא /אולי צ"ל המרוצה/ לשניהם, ואם לא יתפשרו יחד זה עם זה, זה יברור לו אחד וזה יברור לו אחד והם יבררו עוד שלישי ביניהם, כדי שיהא גמר וסוף תוך שלשים יום מיום התראת האלמנה או הבא מכחה בכמר שלמה, זהו הנ"ל דין אמת. נאום משה איסרלש מקראקא.
@שו"ת הרמ"א סימן קט
על דבר מעשה שהיה כך היה, יעקב מת והניח אלמנתו לאה ושני בנים ראובן ושמעון, שהיו בני ט"ו וי"ז שנים. והיא קנתה חצר עם בנינו ונכתב על שם האלמנה בפירוש עם בניה בסתם, כי לא פירש שמם תוך השטר והפנקס. אח"כ שני בניה הנ"ל נשאו נשים ונכנסו בגדולות וירדו מנכסיהם, ומתו שמעון ואשתו בלתי זרע קיימא. ולראובן היו בנים, ובניו הגדולים חנוך ופלוא נשאו נשים ונתעסקו בסחורה ועשו והצליחו, והוי /והיו/ דרים בבית אביהם ובבית אם אביהם כלם יחד. אח"כ נולדו לראובן עוד ג' בנים, וכמה שנים לפני מותו היו חלוקים בעסקים מאביהם ראובן הנ"ל. אח"כ באו הנושים לגבות הבית מראובן בחובם וכבר נפסק הדין כך, ולקחו הנושים הבית לחזקתם ע"י הוואזנ"י +רשות שיפוטית, לפי הענין+ כנהוג. ואח"כ באו חנוך ופלוא ופרעו ר"ן זהובים לבקשת אם אביהם ולבקשת אמם ואביהם, שיקחו הם הבית לחזקתם. ומיד הנושים בפנקס המבצר במקום שנכתב חובם שמה נתנו כל כחם וזכותם שהיה להם על בית הנ"ל לחנוך ופלוא הנ"ל. גם לאה אם אביהם נתנה במתנה גמורה וחלוטה חלקה מן הבית וחצר הנ"ל לחנוך ופלוא הנ"ל, ושלא יהא לשום אדם בעולם שום זכות בחצר הנ"ל מכחה, הן איש נכרי או שאר יורשים כלל ונכתב שם בספר המבצר. עוד נושה אחר בא לקחת בית הנ"ל בהיות בידו שטר מלא וגדוש מלאה הנ"ל ומאשת ראובן הנ"ל והדר מבעלה ראובן, והסך היה שבעים זהובים ודינו יצא שילקח הבית לחזקתו. אח"כ על בקשת זקינתם מרת לאה ואמם ואביהם פרעו סך זה, והנושה כתב להם כל כחו וזכותו וחזקתו בביתו הנ"ל. אח"כ הלך אביהם לאחר כמה שנים וכתב לחנוך ופלוא בניו שטר מכירה על ביתו הנ"ל, שמכר להם בית הנ"ל בסך ב' מאות זהובים והמותר הוא נותן להם במתנה גמורה. וברוב שטרי מכירה כותבין למותר שוויו שטר מתנה כדי שלא יוכלו בעלי המיצר לסלקו בסך קנייתו, כי יטענו תשלמו לנו גם המתנה וזה ידוע.
והנה בחיי אביהם בנו אחים הנ"ל בניינים בחצר הנ"ל, גם חזקו בדק הבית הנ"ל. גם תמיד פרעו מס מהבית וכל הנהוג לפרוע מן הבתים. רק אביהם ובני ביתו היו דרים אצליהם בשכר משך ג' שנים. וכמה פעמים באו אח"כ הנושים לקחת בפני הסענז"י +שופט בפולנית בפי היהודים, שופט בערכאות של גויים+ והראשים, ואחים הנ"ל מיחו בדבר באמרם שהבית שלהם, ודנו שהמתנה קיימת רק חוב שקדמה למתנה דנו לשלם, ונכתב בפנקס השופט של יהודים והראשים. ואביהם חי ו' או ז' שנים אחר מכירה הנ"ל, ואין פוצה פה ונודד כנף לחלוק על המתנה ומכירה הנ"ל. וקודם מות אביהם שנה פחות או יותר מת חנוך בנו והניח יתומים קטנים, ואח"כ מת אביהם. ושנה אחר מות אביהם באתה אלמנת חנוך לגבות כתובתה, ופלוא הנ"ל עשה עם יתומי חנוך ואלמנתו ואפוטרופוס שלהן חלוקה מפורסמת. גם חלקו בית הנ"ל בפני אמם אלמנת ראובן, ונכתב בשטר חלוקה ונחתמו על שטר חלוקה אנשים מפורסמים, והפקידו שטר ההוא ביד ש"ץ ק"ק חעלם. אח"כ בנה פלוא הנ"ל עם יתומי אחיו בניינים בחילוק מחיצות ואין מוחה. וחזקו בבית זה אחר מות אביהם וזקינתם, שמתה קודם לאביהם ג' שנים, והחזיק אח"כ עוד ו' או ז' שנים. רק אמם היתה ג"כ דרה באותו בית, גם ג' אחים האחרים היו דרים שם בשכירות. ותמיד היו נדחים מפני יתומי חנוך ומפני פלוא וביתו, רק חדרים מיוחדים היו להם במקום אשר לא נשתמשו שמה פלוא הנ"ל ויתומי חנוך ז"ל.
והנה אחר מות ראובן קרוב לשבע שנים נשבעה אמם על כתובתה ורצתה לגבות בית הנ"ל בכתובתה ובמזונותיה. גם ג' אחים בניה האחרים תבעו חלקים מחצר ובית הנ"ל, באמרם שהמתנה והמכירה בטלה בהיות שנעשו בעש"כ ולא נכתב בפנקס המקום אשר שמה היה להיות כתוב אם היה בו ממש. גם טוענין שמתנת הזקינה מרת לאה ז"ל אינה כלום הואיל ואין השבעת כתובתה בידכם, והיא היתה נושאת נושאת /תיבת נושאת כפולה/ ונותנת בתוך הבית. גם טוענין שהכל היה דרך הברחה הן מהזקנה הן מאביהן, ומעולם לא פרעו דבר משלהם רק משל אביהם. גם טוענין שאין חזקה למתנה (שבמצר) [שבמבצר] רק שנה אחת.
והנה פלוא הנ"ל ויתומי חנוך השיבו, מתנת זקינתם לאה נכתבה במקום שדרך הרבה מישראל לכתוב שמה כשהעירנים אינם מרוצים לכתוב בפנקסם לסיבה מה. וכאן היתה הסיבה שאמרו שהבית נשתעבד להם בסך ידוע, ומפני כך לא נתנו לכתוב. גם בפנקס המבצר היה נכתב איזה חוב שאביהם היה חייב, הוצרכה זקינתם לכתוב שמה לידע ולהודיע שאין לבנה בחלק חצירה כלום. אבל המתנה גמורה וחלוטה שסילקה בפירוש כל שאר יורשים, ולזה לא כתבה המתנה לכל ה' בני ראובן. אלא למתנה גמורה נתכוונה כמשמעות שטר המתנה, ואי לאו דעבדו חנוך ופלוא לה נייח נפשה לא הוית עבדה. ואשר לא כתבה בפנקס השופט של יהודים, כי לא היה שם הסענז"י בעת ההיא כי הוואיווד"י +בפולנית שר הגליל, ונמנה במועצת המלך וישב בסינט בגלילו מילא תפקידים משפטיים, ניהל את הסיימיקים וכיו"ב עיין י היילפרין בפנקס ועד ארבע ארצות עמוד תקל"ט+ היה רחוק ולא חש להעמיד, והיהודים היו מחוייבים לעמוד לפני המבצר כנהוג, והראיה שגם חובת אביהם וגיבוים היה לפני פנקס המבצר. ואשר אומרים שזקנתם לא נשבעה בהיות שזה ט' שנה שקנתה הבית, מי ידע אם נשבעה אם לא. ועוד אולי לא קנתה בית הנ"ל רק לאחר שמחלו לה בניה שהיו גדולים על השבועה, או אולי מציאה מצאה או ירושה מאביה וקנתה בהם הבית, או אמרה בפני ב"ד שאינה רוצה ליזון מנכסי בעלה ושמה שתרויח יהא שלה. ונתעסקה בקנין נכסים שאין צריך לזה נכסים שהיתה משלמת בסוף, ומהריוח קנתה כי הסך היה מועט י"ח מרק. והשטר מוכיח כך הואיל שנכתב על שמה בפירוש ועל שם בניה בסתם, אולי היה הכל שלה ולשופרא דשטרא כתבה שקנתה עם בניה. ושטר מכירה יש לו כח לעולם, כי אין זה שעבוד שצריכים לחדשו מדי שנה בשנה. ועוד אם היה לו שעת הכושר א"כ קניינו בעת ההיא וזקנתנו מעולם לא ערערה ע"ז, אדרבה כשדנינו בשטר המתנה בפני הראשים והשופט היתה זקנתנו בחיים וקיימה המתנה גם בפניהם ונכתב הכל בפנקס השופט והראשים.
וע"ד חלק אבינו ז"ל שהיה לו בחצר הנ"ל, אבינו ואמנו ראו שהנושים באו לקחת בית הנ"ל לחזקתם ואם לא היינו פורעים בעדם היה בית הנ"ל משתקע בידם ושוב לא היו יכולים להוציאו מתחת ידם, אמרו לנו בבקשה תשלמו וקנו הבית לחזקתכם בכל אופן היותר נאות, ואח"כ גם אנו נעשה לכם שטר מכירה בכל אופן המועיל, ועל פי הדברים האלה שלמנו. אח"כ הלכה זקנתנו לאה ואמנו ואבינו וציוו לכתוב בפנקס העירנים שהם מכרו לנו בית הנ"ל, והעירנים קבלו הודאתם ולקחו שכרם כנהוג. רק מיחו בסופר לכתוב עד שיקבלו מהבית הסך מה שנשתעבד להם אבינו ולא רצינו ליתן, והנה עוד היום רוצים העירנים לכתוב אם נתן שכר שיעבודם. ואח"כ הלך אבינו לפני שופט היהודים ולפני הראשים, כי הדת נתנה מהוואייווד"י לכתוב כ"ד לפני פנקס שופט היהודים כנהוג בשאר קהלות. וצוה לכתוב לנו שטר מכירה על בית הנ"ל על סך ב' מאות זהובים והמותר בתורת מתנה, ושאין לשאר יורשין בו כלום. והלך הוואזנ"י שמה אל הבית ולא מיחתה אמנו שום דבר והסכימה למעשה אבינו, ודי היה לנו בזה כי לא רצינו לבזותה בפני השופט והראשים. אבל האמת קנינו משניהם בכל אופן המועיל והחזקנו בדקו, ותמיד היו אמנו ואחינו נדחים מפנינו בכל תשמיש הבית. רק איזה חדרים יחדנו להם מרצוננו הטוב עד זמן שיעלה על רוחנו להוציאם מן הבית, וכמה פעמים רצינו לגרשם. ולמה שתקו כל השנים הללו אם לא היתה מתנה ומכירה, הלא אי אפשר לקבל דברים כאילו אם לא היתה מתנה גמורה ומכירה גמורה וחלוטה כפי שטרותינו. והחצר עם בניינו הם שלנו מכל וכל, עכ"ל טענותיהם.
תשובה: שאלת מעלתך ארוכה וקצרה קצת בטענת האלמנה והיתומים, ולכן אני צריך לחפש בכל חלקי הסותר הנופלת לדעתי בטענותיהם, כאשר נראה מתוך התשובה שהשיב מעלתו על הרבה חילוקים שלא העלו בטענותיהן בראשונה. וכן אני אלך בדרך מעלתו להשיב על ראשון ראשון ועל אחרון אחרון. פשוט הוא לכל מעיין שבתחילה היו לבני ראובן המחזיקים בבית שעבודן על הבית, כי מאחר שפרעו ר"ן זהובים לבעל חוב של ראובן גם ע' זהובים שהיתה ג"כ אשת ראובן המערערת עכשיו על הבית חייבת, א"כ כל זכות שהיה לב"ח על הבית הוא לבני ראובן המחזיקים בבית. בפרט מאחר שב"ח הנ"ל נתנו חזקתן וכחן בפני המשפט לבני ראובן הנ"ל, ומה שעשו עשו ברצון ראובן ואמו הזקינה ואשתו. א"כ לא גרע ממלוה שכתב לערב התקבלתי, דחוזר וגובה מן הלוה כמוזכר פרק גט פשוט +בבא בתרא דף קעד, עמוד ב; ועי' ג"כ בבא קמא קיד, א.+ ועל זה אין מערער לדעתי שיאמר שתטרוף האלמנה מהם, אף אם קדם שטר כתובתה לפרעון בני ראובן לנושים הנ"ל ואף אם ראובן לוה אחר שנשאה. מאחר דראובן הוצרך לפרוע וגבו ממנו הבית בעש"כ ואז לא היתה האלמנה יכולה לטרוף מן הב"ח, גם אינה טורפת מאותן שסלקו הב"ח, דמה מכר ראשון לשני כל זכות הבא לידו. ודומיא לזו אמרי' פרק המקבל +ב"מ קח, ב+: הקונה מן הכותי לית ביה משום דינא דבר מצרא דא"ל אריא אברחית לך ממצריך. וכ"ש בנדון זה דבקשו ראובן ואמו מן בני ראובן המחזיקים לסלק הנושים שגבו הבית, כמוזכר בשאלה. וכ"ש באותן שבעים זהובים שהיתה ג"כ אשת ראובן משועבדת בהן ופרעו ג"כ בשבילה, שלא תוכל לערער עליהם. וכל זה אין צריך פנים ואינו עיקר המכוון בטענת השאלה.
אך העיקר הערעור הוא אשר אני רואה שהבנים המחזיקים רוצים להחזיק בכל הבית מכח מתנת הזקינה שנתנה להם חלקה במתנה גמורה כמוזכר בשאלה, רק שלא נעשה במקום המשפט הנהוג לכתוב שם מתנות ומכירת הבתים. אשר מצד זה עוררים האלמנה אשת ראובן עם בניה הנשארים. עוד באים בטענה להחזיק בבית שראובן מכר להם הבית בעד ב' מאות והמותר נתן להם במתנה. מצד ב' דברים אלו טוענין בני ראובן שהבית כולו שלהם, ומביאים ראיות שכבר החזיקו בבית כמה שנים כמוזכר בטענותיהן. והנה גם זה פשוט דלא אמרינן בכאן שמה שקנו הבית מראובן אביהם מגרע מתנת לאה אמו, דומיא דב' שטרות היוצאים על שדה אחת דאמרינן ביטל האחרון את הראשון +כתובות מד, א; פט, ב.+ דשאני הכא דחצי הבית היה של לאה אם ראובן וחצי הבית של ראובן כמוזכר בטענות, וא"כ שתיהן קיימים. דבתחלה לאה נתנה חלקה לבני ראובן במתנה, וראובן מכר אח"כ חלקו בבית לבניו. ואע"ג דלא פירש במתנה ובמכירה חלקו בפירוש מ"מ לא נתנו ולא מכרו רק חלקו, וכמו שהוא בתשובת מוהר"ם במרדכי סוף פרק המוכר פירות +ב"ב פ"ו סימן תקע+, עיין בהגהות ש"ע +בח"מ ומזה שמזכיר רבינו את הגהות ש"ע שלו על חלק ח"מ אין להוכיח שכבר היו בדפוס במאמרי הגהות הרמ"א על הש"ע הוכחתי בראיות ברורות שרק חלק א"ח נדפס בחיי רבינו, אלא שתלמידיו העתיקו את ההגהות ליתר החלקים ופרסמום בין חוגי הלומדים כשמזכיר את חלק א"ח מדגיש הנדפס אבל ביתר החלקים אינו משתמש במלה זו+ סי' רי"ד סעיף ז', על אחד שמכר לחבירו חלקו שמינית שבבית ולא היה לו רק הרביעית בבית +הטענה היא דהנותנים אמרו מכיון שאין להם אלא רביעית הבית א"כ נתכוונו לתת רק שמינית מאותה רביעית אבל יורשי המקבל טענו שחלק שמיני של כל הבית נתנו ועי' ג"כ בד"מ טור ח"מ סי' ריד אות ב+, וכתב מוהר"ם שהקנה לו חלקו אע"ג שהבית לא היה כולו שלו וה"ה בנדון זה. וא"כ נשארה טענת בני ראובן על הבית הן בחלק אביהן והן בחלק אם אביהם, ומביאים ראיה ממה שהחזיקו בבית כמה שנים, גם יש להם שטרות מתנות ומכירות על זו לפי דבריהם כמוזכר בארוכה בשאלה.
הנה בני ראובן באים בשטר ובחזקה על הבית הזה, ואמרי' פרק גט פשוט +ב"ב קסט, ב+: ת"ר הבא לידון בשטר ובחזקה נדון בשטר דברי רבי, רבי שב"ג אומר נדון בחזקה. ואסיקנא דבלברר קא מפלגי, דלר' לכתחילה צריך לברר שתיהן אף השטר ולרשב"ג אין צריך לברר ואף לכתחילה נדון בחזקה, ופסקינן שם הלכתא כרבי דצריך לברר. ופסקו הרי"ף והרמב"ם והרא"ש +ברי"ף עט, א; ברמב"ם פט"ו מטוען ונטען הלכה א; וברא"ש שם סי' כז+, מיהו אם אי אפשר לברר שתיהן כגון שהלכו עדי השטר למדינת הים נדון בחזקה. וכתב שם הרא"ש והמ"מ בשם ר"ח ורב האי +המ"מ אומר דין זה סתם, אבל הרא"ש כותב וז"ל: וכן כתב ר"ח שאם טען ואמר אבד שטרי אין נאמן לדברי רבי, ובספר המקח נמי כתב שאם לא הביא שטר נמצאו דבריו בטילין או שהביא ונמצא בטל נתבטלה נמי החזקה+, מיהו אם נתבטל השטר גם החזקה בטלה דהחזקה מכח השטר קא אתיא. והשתא נבוא לנדון דידן באותן ג' חלוקים, אם צריכים לברר השטר שהם שטרות המתנות והמכירה הנ"ל, או אם החזקה של בני ראובן היא חזקה, או אם שניהם כאחת טובים. הנה המתנה והמכירה שנעשו לפני העש"כ ודאי קיימים, וכמו שהאריך בזה מעלתו בתשובותיו. מידי דהוי אכל שטר העולה בעש"כ דכשר, כדפסקינן פ"ק דגיטין +י, ב.+ ודאי אין לחלק בכאן בין מתנה להלוואה בנדון דידן, כמו שהאריך מעלתך בטעמים בתשובותיו. והעיקר שאני סומך עליו שכן הוא דינא דמלכותא בענין מכירת הבתים וקנייתן וה"ה במתנת הבתים, שכל דבר שנכתב בפנקס המבצר אין לשנות. וכבר כתב המ"מ והרא"ש +המ"מ הוא בפכ"ז מהלכות מלוה ולוה הלכה א והרא"ש בגיטין פ"א סימן י+ דבמקום מנהג בכח דינא דמלכותא כולן כשרים, וכן כתב הריב"ש סי' תע"ח ותצ"ג בתשובותיו, וכתב שם דהסכימו כל האחרונים להכשיר כל השטרות העולים בעש"כ. ובאמת אם היינו רוצים לפסול משפטי הכותים במדינות אלו בחזקת הקרקעות יתבטל כל המצב ויהרס המדינות, שלא נניח שום קרקע לבעלים שלא יתחדשו עליה קטטות ומריבות, כי כל הבתים נכתבים בדרך הודאה ומתנות. אלא ודאי דינא דמלכותא דינא בכל הדברים אלו ואין לפקפק בו.
אבל מה שכתב מעלתו ראיה לזו שנהגו לכתוב כל הבתים במשפט עש"כ אינו ראיה, דמ"מ המתנה בעצמה יכולה להיות בעדי ישראל וצריך בה ענין המועיל, אלא ששטר הראיה יהיה נכתב במשפטם. ומה שכתב מעלתו שהזקינה אמרה חזקו וקנו ע"י הוואזנ"י זה אינו נמצא בטענות. ואף אם נמצא לא היה עדיף שלוחן של עש"כ מהן עצמן, ואם שטר שלהן אינו מועיל גם חזקתן וקנין אינו כלום, דלא עדיף השוטר מן השופט שהוא עיקר הקנין. אלא שנראה שהכל מהני מכח המנהג ומכח דינא דמלכותא, אם לא שמשפט המלכות היה שכל בית שלא נכתב לפני משפט היהודים לא יהיה קיים, כי אז יתחלף הדין לבטל המתנה מכח דינא דמלכותא. אבל מסתמא ודאי המתנה קיימת מכח דינא דמלכותא, דמאחר שנכתב בפנקס אותה שררה מה לי הכא מ"ל התם, דאין השררות מקפידים בזה לפי הנראה. ודבר זה צריך חקירה בענין המשפט, כי לפי הנ"ל זהו היתד שהכל תלוי בו. כי אם היתה המתנה והמכירה קיימת שוב אין לפקפק אחריהם, אבל אילו המתנות והמכירה אינן קיימים מצד עצמן א"כ ג"כ כל החזקות והעניינים שנעשו אח"כ כולם נעשו בטעות, והם חזקות שאין עמהם טענה מאחר שכולם נבנו על יסוד רעוע ושטרות בטלים. וכמו שנתבאר מדברי הפוסקים לעיל, דהבא לידון בשטר ובחזקה ונתבטל השטר כגון שנמצא השטר מזוייף גם החזקה בטלה, וה"ה בנדון זה. וכן מה שדנו אח"כ העש"כ אינו כלום מטעם זה, וכמ"ש הא"ז פ"ק דגיטין +הוא בא"ז הלכות גיטין צט, ב על אודות האו"ז עיין לעיל סימן כח הערה י"א+ במעשה כזה עצמו, וז"ל: שטר הנעשה על מכירת הבית לפני הכותים ואח"כ דנו העש"כ על פי השטר והעמידו הקונה בבית אינו כלום, מאחר שהשטר חספא בעלמא הוא עכ"ל. ולכן על כרחינו צריכים לדון בכאן בענין השטרות אם הם קיימים, מאחר דבמדינות אלו המנהג הוא לכתוב כל הבתים לפני המשפט הן מתנות הן הלוואות או שאר ענינים.
ומכל מקום אפשר לצדד עוד בכאן זכות הבנים, שאפשר שמתנת הזקינה היתה בדרך סילוק בעלמא. דמאחר דהנושים כבר גבו הבית מכח חובן ר"ן זהובים ואפשר נחלט להם הבית בחובן והבנים פרעו לב"ח, א"כ היה להם זכות ב"ח ונחלט להם הבית ג"כ, וכן משמע קצת השאלה. וא"כ מתנת הזקינה לא היתה רק סלוק בעלמא שאין רצונה לערער עוד על הבית, וסלוק כזו ודאי מהני לפני עש"כ, דכל דבר דאינו צריך קנין הוי כהלואה ומהני. ואפילו הודאה בכה"ג מהני כמו שמבואר בדברי הפוסקים שהביא מעלתך בזה. אך מאחר שלא אוכל לדעת תוכן הענין הגבייה של ב"ח ולשון מתנת הזקינה, לא ארד לדון בזה כדי שלא ילמדו מתוך דברי לשקר, אך מטעם הראשון הנ"ל פשוט דהמתנה והמכירה קיים. כל זה יש לדקדק במתנת הזקינה.
אמנם במכירת ראובן אביהם חלקו להם זה ג"כ סתום בשאלה, אם מכר להם מכירה גמורה לפני עדי ודייני ישראל או אם יש ג"כ פקפוק באותה מכירה. אך מכח תשובת מעלתך אני רואה שגם בה חסרון הנזכר במתנת אמו, שלא נעשה לפני המשפט הנהוג וא"כ זכרון אחד עולה לשתיהן וברא כרעא דאמו הוא. וכפי הנראה במתנת האם כך נראה במכירת הבן, כי אין בין מכירה למתנה בדבר זה. כי שניהם צריכין קנין אם לא (מכירה) שכתבו שראו נתינת המעות לפניהם, דאז (דאינה) [דינה] כהלוואה וכמו שהאריך בזה הר"ן פ"ק דגיטין +ברי"ף דף ד, עמוד א.+ ואם יש חילוק בין ענין שטר מתנת האם ומכירת הבן מצד עניני מקום עשיית השטרות צדקו דברי מעלתך, שכתב דחצי של אם וחצי של ראובן. מאחר שבתחילה נכתב הבית לזקינה עם בניה ראובן ושמעון, הוי דומיא דמחצה לאהרן ומחצה לבניו שהביא מעלתך בתשובתו. אבל מה שכתב מעלתך אם משמעות השטר בדיניהם שכל הבית היה בחזקת הזקינה דינא דמלכותא דינא, זה אינו נראה בעיני. וכמ"ש הרמב"ן +עי' טור חושן משפט סו"ס ס"ח ובב"י שם ובד"מ שם אותיות ה, ו גם בשלטי הגבורים על הרי"ף ד, א אות א מביא את הרמב"ן+ בשטרות שחסר בהן אחד מדרכי הקנייה דלא עדיפי משטרות שלנו, שאין דינן של מלכים אלא להכשיר שטרות שלהן וכו'. ובודאי שם היה השטר נכשר ע"פ דין המלכות וכמו שמשמע מדברי הרמב"ן, ואפ"ה מאחר שהוא פסול בדין שלנו אין אנו דנין רק כפי השטר שלנו. כ"ש שאין אנו צריכין לפרש לשונות השטרות בדינא דמלכותא, וכן נראה מתשובת מהרי"ק שורש קפ"ח +בהוצאת לעמברג תקנח היא שורש קפז.+
סוף דבר אני רואה שבזה תלוי הכל, אם השטרות כשרים זכו בני ראובן בבית. אבל אם היו פסולין מכח דינא דמלכותא שלא נכתבו במקום הראוי, אז המתנה והמכירה בטילה. ואין מהני להם שום חזקה של אח"כ מאחר דתחילת הקנין היתה בטעות וכמו שנתבאר. אבל אם המתנה והמכירה היתה כתיקונם, אין בטענת האלמנה עם בניה ממש במה שטוענת שהכל היה דרך הברחה מן הזקינה וראובן בעלה, ושהזקינה לא נשבעת על כתובתה. כי טוענין ללוקח ויתומים לומר שלא היה דרך הברחה ושנשבעה על כתובתה או שאר טענותיהם ועולים להם, כל זמן שלא נתברר שתחילת הקנייה בטעות היה. ולזה מהני להם חזקתן שהחזיקו אח"כ בקרקע כמה שנים, כי בדרך זו טוענין להם שחזקתם חזקה מעולה. וכ"ש שבכאן הם יתומים ולקוחות שטוענין להם, והבא להוציא מידן עליהם להביא הראיה והוא פשוט. ומעתה אין אנו צריכין לדון בשטר מברחתא ולא בדין היו אונות ושטרות יוצאים על שמה ולא בדין המוכרת או נותנת בלא השבעת כתובה, כל זמן שלא בררה האלמנה טענותיה רק שטוענת בדרך שמא. ומכל מקום הייתי מבשם עצמי בהלכה עם מעלתך לחקור בחקירות אלו רק שהנצנים נראו בארץ הם התלמידים, שזמן התורה הגיע ונשמע בארצנו והוא סמוך לר"ח חשון שמתחילים ללמוד. וצריך אני להספיק ולהמציא ספוק הבחורים והם המטרידים אותי, שלא אוכל להשיב בדברים שאינם צריכים לע"ע +רבינו היה עתיר נכסין ואביו היה סוחר חשוב וממנהיגי ופרנסי קראקא. התעניינותו במצבם החמרי של תלמידיו היתה גדולה וגם בעצמו ספק צרכיהם. ר' דוד גאנז, שהיה אחד מראשוני ההיסטוריונים בישראל וגם תוכן חשוב, נתגדל בביתו של הרמ"א. בהקדמת ספרו נחמד ונעים הוא כותב: והחסיד מורי ורבי אשר אמנני וגדלני מוהר"ר משה איסרליש ז"ל. ועיין לעיל בסימן מג הערה מספר ב'.+ ולענין חזקתם של הבנים ודאי צדקו דברי מעלתך דהוי חזקה מעליותא אע"ג דדרה עמהם בבית, מאחר שבנו וסתרו וחלקו הבתים לפניה ושתקה, וכמו שהאריך מעלתו בזה. ודאי הוי חזקה ואינה יכולה לומר שמה ששתקה משום דלא נשבעה על כתובתה דהוי לה לישבע מיד ולמחות, דא"כ +אולי צריך לומר: דאל"כ+ כל מערער יתן אמתלא למה ששתק ויתבטל דיני חזקה.
אך בזה יש לדקדק אם חזקה זו מקרי חזקה שיש עמה טענה, דהרי לא כתוב בפנקס המשפט שהאלמנה מכרה להם רק ראובן אביהם, וא"כ האלמנה תוכל לטרוף לקוחות. ואף אם שתקה למכירת ראובן ולא מיחתה תוכל לומר נחת רוח עשיתי לבעלי, כדתנן +מסכת כתובות צה, א; ב"ב מט, ב+: קנה מן הבעל ואח"כ קנה מן האשה וכו'. ואין הקונין נאמנים לומר שנתרצית אמן מאחר שעיקר טענותיהן הוא מכח השטר והיא כתבה השטר המכירה, ומאחר ששטר בטל גם החזקה בטלה. גם הם אין טוענין ששטר מכירה אח"כ היה להם מאלמנת ראובן, רק שפיתתה אותם לקנות הקרקע אבל לא כתבה שטר מכירה להם מעולם. ואין לזכות בני ראובן בזה מאחר שהעירנים צוו בעת ההיא, שאם לא תמחה אשתו בעת ההיא המכר קיים ודינא דמלכותא דינא וכו' כמו שכתב מעלתך, כי זה אינו נראה שנדון דבר זה בדיני כותים כמו שכתבתי לעיל, שאם לא מחתה האשה או מכח שעשתה נחת רוח לבעלה או שלא הגיע זמנה לגבות כתובתה שתפסיד משום זה זכותה מכח דינא דמלכותא, דא"כ נתבטלו כל דיני ישראל. אלא דאין דנין דינא דמלכותא אלא בדברי חקיי למלכות כמוזכר במיימוני ובשאר פוסקים +עיין במ"מ הלכות מלוה ולוה פכ"ז הלכה א ובב"י טור ח"מ סימן סח+, אבל מי שתקפו את שלו לבטל זכותו בדיני המלכות שלא יוכל לבטלו כזה לא שמענו. אך מ"ש מעלתך שהאלמנה לא היתה יכולה להוציא מכח הנושים אם לא שלמו הבנים בעת ההיא, א"כ זכו הבנים מכח אי שתקת שתק ואי לא מהדרינאשטרא למריה, כדאיתא פרק בתרא דכתובות +קט, ב+: מי שהלך למדינת הים ואבדה לו דרך שדהו וכו', עד וחכמים אומרים יקנה לו דרך במאה מנה או יפרח באויר. ומפרש בגמרא דמיירי בחד דאתא מכח ארבעה, דרבנן סברי אי שתקת שתק ואי לא מהדרינא שטרא למריה קמא. ופירשו שם התוס' +שם ד"ה ורבנן+ והרא"ש פ"ק דב"ק +סי' ג+, דאע"ג דלא מפסיד הקונה בחזרת השטר וצריך ליקח הדרך ביותר משויו כדמשמע הלשון במאה מנה, אפ"ה יכול לומר מהדרינא שטרא למריה קמא וה"ה בנדון זה. ופסק הרא"ש פ"ק דב"ק דאף אם הוא לא טעין טענה זו אנן טענינן ליה, ואין חילוק כאן בין אם המוכרים ב"ח קיימים או לא כמו שמחלק פ"ק דב"ק לענין זו +ח, א+, גבי עידית ובינונית וזיבורית והיה עליו כתובת אשתו וב"ח ונזיקין דהאשה גובה מזבורית אע"ג דקנה עידית באחרונה מטעמא דאי שתקת וכו', ומחלק התם דאם אין המוכר קיים לא מצי למימר הכי. דשאני התם דלא מצי למדחי לפני בעלים הראשונים אלא מטעמא דהנחתי לך מקום לגבות מהם, ולכך ביתמי דלאו בני פרעון נינהו בטלה טענה זו. אבל בנדון דאי מחזיר לבעלים הראשונים לא מצי גבי מכח דינא, גם מן הלוקחים מהם לא מצי גבי, דמה מכר ראשון לשני כל זכות שתבא לידו +ב"ק ח, ב; ב"מ טו, ב.+ והוי ממש דומיא דמי שאבדה לו דרך שדהו וכו' דלשם אין לחלק בין אם המוכרים קיימים או לא, והוי דומיא דקונה מן הכותי דלית ביה משום דינא דבר מצרא כדאיתא פרק המקבל +ב"מ קח, ב.+ וכן לענין חזקת חלונות משמע באשר"י ובמרדכי פרק חזקת הבתים +לא מצאתי זאת באשר"י, וע"ש בהגהת אשר"י ע"ס כד; ובמרדכי שם סי' תקנג, ועיין ג"כ בשו"ת הרא"ש כלל יח אות א+, דכל מקום שהחזיק הכותי בדינא דמלכותא ישראל הקונה ממנו הרי הוא כמוהו, וה"ה בנדון זה.
סוף דבר בהא סליקנא לע"ע, שהאלמנה תוכל למימר נחת רוח עשיתי לבעלי במה שלא מחתה המכירה, אם לא שנתברר שנתרצית ומכרה קודם בעלה דאז בטילה טענה זו. וכן אם לקחו הבנים מיד ב"ח, שמדינא דמלכותא לא היתה האלמנה יכולה לגבות מהן, אז הלוקחין מהן הרי הם כמוהם. אבל בלאו הכי לא נאמר שאנו נפסוק לבני ראובן דינא דמלכותא כמו שנתבאר לעיל. מיהו אנן טענינן ליתמי ולקוחות כל דבר להעמיד הקרקע בחזקתם, ובדרכים שנתבארו לעיל. כל זה אני כותב במקום דליכא מנהג, אבל במקום שנוהגין שאין האלמנה טורפת מלקוחות של בעלה אז אפשר דהולכים אחר המנהג, וכמו שכתב הרא"ש בתשובתו +כלל עט אות ד+ לענין שיעבוד מטלטלים אגב קרקעי, דצווח ככרוכיא ולא אשגחו ביה. ודבר זה אינו תולה רק בחקירת הדיין ולפי מה שעיניו רואות בחקירת המנהג והתפשטותו במקום המשפט. זהו הנ"ל בשאלתו דמעלתך אך בקצרה, ואם יקשו דברי על מעלת כ"ת שלא יישרו בעיניו אז יודיעני מעלתו ונבסם בהלכה. ואהיה מוכן תמיד למעלת כ"ת לבקש שלומו וטובתו כל הימים +יחס זה של נכונות לענות לכל שואל וגם לעזור בענינים חמריים, כמבואר בסו"ס קו ובמקומות אחרים בקובץ זה, גרם לזה שקירב רבינו את הלבבות אליו וכל מי שבא במגע ומשא עמו כבדו ואהבו. לבסוף היה זה גורם חשוב להתקבלותו כפוסק ובר סמכא אפילו נגד לומדים קשישים ממנו. בעל השל"ה כותב: הנה רבותינו גדולי האחרונים הגאון מהר"ש לוריא ז"ל והגאון מהר"ם איסרלן ז"ל כל אחד חיבר וסידר איסור והיתר וכמה פעמים הם מחולקים, וכבר יצא טבעו של הגאון מהרמ"א ז"ל לילך אחריו ולפסוק כמותו, ובודאי מן השמים זכה לזה כמו שנפסק הלכתא כב"ה אע"ג דב"ש הוה חריפי. (הוצאת אוסטרהא דף סז).+, נאום משה איסרלש מקראקא.
@שו"ת הרמ"א סימן קי
אמרינן פ' הגוזל +ב"ק קיב, ב+: אמר רבא הלכתא מקיימין השטר שלא בפני בעל דין ואפילו עומד וצווח. ופירשו התוס' והרא"ש +תוס' שם ד"ה מקיימין וברא"ש שם סימן ה+ טעמא, דעדים החתומים על השטר נעשה כמו שנחקרה עדותן +כתובות יח, ב+ ומדרבנן הוא דצריכים קיום, הלכך מקיימים שלא בפני ב"ד. ואע"פ שרש"י פירש שם מקיימין שלא בפני בעל דין, כגון שהיו עדים החתומים בו מבקשים לילך למ"ה וכו'. מ"מ נראה דה"ה בנדון זה, שהעד המעיד על הקיום הוא בכאן ואי אפשר לו לילך למקום שהאשה שם ולהעיד בפניה, שמקיימים השטר שלא בפניה. ולכן קמתי לבקשת האיש הלזה, לקיים שובר שבידו על מקצת כתובת אשת אביו ולומר כי מקויים הוא לדעתי. וכאשר כתב המרדכי בשם העיטור +לא מצאתי זאת במרדכי, ודברי העיטור הם בדיני קבלת עדות סי' כא עיין שם מה שמביא בשם הירושלמי+, שצריך להודיע אופן הקיום באתי ג"כ להודיע סברתי בזה.
הנה בא לפני האיש כמר שמואל בר ישעיה אשר בידו השובר והראה לי חתימת האלוף מהור"ר אייזק מפראג +היה אב - בית - דין בעיר פראג ונזכר גם לעיל סי' יז סמוך להערה כ"א+ הניכרת לי איך ששני עדים, דהיינו יעקב בן הקדוש ר' חיים ור' מאיר בר אברהם קיימו חתימת העד החתום על השובר, דהיינו חתימת כמר שמעיה בר מאיר ז"ל. גם שמעיה זה הנזכר העיד על חתימת עצמו שהיא אמיתית, ועוד העיד שזוכר מעשה של זה השובר ושחתם על השובר לאחר שחתם העד הראשון. כל הנ"ל העיד מהר"ר אייזק הנ"ל בחתימתו. גם כאן בא כמר מרדכי בר יהודה והעיד על ענין השובר ואמר ז"ל, שהוא זוכר כשהיה חזן ק"ק קלוסטריל כשנשא כמר ישעיה +בכל ההוצאות כתוב פה שמעיה, אבל לעיל רשום שם הבן כמר שמואל בר ישעיה ונראה שהטעות באה מהעד, ששמות אבותיהם שווים+ בר מאיר הבתולה היצלה בת ר' נתן הותנה בשעת התנאים, שזו האשה תעשה שובר על מקצת כתובתה כמשמעות השובר שביד שמואל הנ"ל. ואח"כ בשעת הנישואין כתבתי אני החזן את השובר, גם הייתי אז שקבלה מרת היצלה ק"ס על השובר בפני עדים החתומים על השובר, דהיינו כמר אברהם בר יצחק שלי"ט וכמר שמעיה בר מאיר ז"ל. גם הייתי באותו מעמד שחתמו העדים הנ"ל על השובר וראיתי אותו בעיני שחתמו העדים הכל על השובר, עכ"ל העד מרדכי בר יהודה הנ"ל. ועפ"ז אני רואה שמקויים השטר מכח ג' פנים. האחד, שהעד כמר מרדכי בר יהודה מצטרף עם כמר שמעיה מכח סופר ועד. השני, מצד שזוכר הק"ס שקבלה לעשות השובר. והשלישי, מאחר שכמר שמעיה מעיד שעד אחד חתם לפניו הרי כמעיד על חתימת העד שלפניו, גם כמר מרדכי הנ"ל מעיד על זה והרי הם ב' עדים המעידים על חתימתו. והנני אבאר כל אלו הפנים שהקיום מועיל בכה"ג.
הראשון, כתב רבינו ירוחם נתיב ב' ח"ח +בספר מישרים נתיב שני חלק ח ולא כמו שכתוב בהוצאות קודמות ח"ה+: פשוט פרק /בפרק/ המגרש +גיטין פח, א+, שאם מכירין חתימת עד אחד ומכירין ג"כ כתב סופר השטר ואין מכירין חתימת העד השני אינו קיום, מ"מ גבי מבני חורי לפי הירושלמי +כתובות פ"ב הלכה ד ע"ש ועי' בבלי ב"ב קסה, א וברמב"ם פ"ד מהלכות עדות הלכה ה ובכסף משנה ובמשנה למלך שם, ובפלפולא חריפתא על הרא"ש ב"ב פרק י סימן ז אות צ ובטור חו"מ סי' נא ובב"י שם+ דמהני עד אחד בכתב ועד אחד בעל פה +בהוצאה ראשונה כתוב פה: עד אחד בכתב ועד אחד בשטר, ובב"י הגירסא כפי שתקנו בהוצאות מאוחרות+ עכ"ל, והביאו הקאר"ו סי' מ"ו בח"ה. וצריך לי עיון, דהא אמרינן פרק המגרש +לעיל הערה ח'+: האי כתובת חתנים דאתאי לקמיה דרבי אבהו, דהוי ידע ליה לטופסא דשטרא ולחתימת ידא דחד סהדי סבר לאכשוריה, א"ל רבי ירמיה חתם סופר שנינו עכ"ל. וכתבו שם התוספות +ד"ה אמר רבי ירמיה+ דדוקא חתם סופר ועד כשר בשאר שטרות אבל כתב סופר ועד פסול, ומנ"ל לאכשורי במקצתו לאגבוהי מבני חורי. ויש לפרש דס"ל לר' ירמיה דדוקא כשאין הסופר לפנינו אז פסול, אבל כשהסופר לפנינו ומעיד על כתיבתו לא גרע משאר עד שבעל פה, שמצטרף עם עד החתום לגבות מבני חורי. וא"כ בנדון דידן שהסופר מעיד על כתיבת ידו מצטרף עם העד החתום והוי קיום לגבות מבני חורי, כ"ש לאחזוקי במה שתחת ידו ושהשובר כשר שלא תוכל להוציא עם כתובה.
ועוד, דמאחר שכמר מרדכי אומר שזוכר הק"ס שעשתה האשה הנ"ל נגד בעלה על ענין השובר, הוי עד בעל פה על ענין השובר ומצטרף עם עד החתום, כדאיתא בהדיא פרק גט פשוט +ב"ב קסה, א, וע"ש ברשב"ם שכתב: ונראה בעיני דלגמרי מכשיר אפילו לטרוף מלקוחות כאילו נחתמו שני עדים, דעד אחד בשטר ועד אחד בעל פה מפקי ליה לקלא ונראים הדברים כן דסתם מכשיר לגמרי משמע+: אמימר אכשר בעד בכתב ועד אחד על פה. ואע"ג דכתב הרא"ש שם +שם ברא"ש סי' ז+ דדעת האחרונים דאינו מצטרף רק לגבות מבני חורי אבל לא ממשעבדי, כבר נתבאר דלענין קיום שובר הבא לפטור מלשלם הכתובה עדיף מגביית בני חורי, דהשתא אפוקי מפקינן מינייהו אחזוקי בכה"ג מבעיא. ועוד דהרי כתב הרמב"ם פ"ד מהלכות עדות +הל' ה+, אם אמר אותו שלא כתב עדותו קניתי מידו על ההלואה ולא בא המלוה ולא שאל ממני שאכתוב, שניהם מצטרפים ונעשה מלוה בשטר גמורה עכ"ל, וה"ה בנדון דידן. ואע"ג דלא קבלה קנין ממרדכי החזן הנזכר רק בפני עדים החתומים זה אינו מזיק, דכל מי שהיה אצל קניית הקנין יוכל להעיד על זה כמו שכתבו הטור +בח"מ סי' נא+ והרמב"ם +המלים מן כמו שכתבו עד פה באותיות רש"י ובסוגריים בדפוס א+, וכמו שפסק בהדיא בתשובת הרשב"א סי' אלף ע"ג +בח"א משו"ת שלו+, דכל מי שראה הקנין יוכל להעיד עליו ועדותו עדות ומצטרף. גם הוא מוכרח מדברי הירושלמי, דמוקי ההיא דגט פשוט דאמרינן עד אחד בכתב ועד אחד בע"פ מצטרף ומוקי ליה בשנים חתומים בשטר ולא יוכל לקיים רק אחד מהן, מצטרף אחד מן השוק אל זה העד המקויים. וסתם קנין נעשה בפני עדים החתומים ואפ"ה מצטרף עד שבע"פ, והוא ממש כנדון דידן. ואין לחלק בין עד אחד החתום על השטר ועד אחד ע"פ או שהיו שנים חתומים ואין יכולים לקיים רק אחד מהם, כדאיתא באשר"י פרק גט פשוט +לעיל הערה י"ד.+ ואדרבה דשנים החתומים ואי אפשר לקיים רק אחד מהן עדיף טפי, כדמייתי התם מן הירושלמי וכמו שכתבתי.
ועוד אני אומר דשטר זה מקויים בשני עדיו, דמאחר שכמר שמעיה העיד שזוכר ענין זה השובר ושחתם עליו אחר שחתם העד הראשון כנ"ל, א"כ מעיד על חתימת חבירו שהיא אמיתית רק שאינו מכיר החתימה. גם מרדכי החזן מעיד שמכיר החתימה והם מצטרפים לענין קיום החתימה. ובתחילה אברר שכמר שמעיה יוכל להעיד על חתימת חבירו, ולא אמרינן דנפיק ממונא נכי רבעא אפומא דחד סהדי. דהא אמרינן פרק ב' דכתובות +כא, א+ דאם מת עד אחד וליכא אלא חד דמכיר חתימתו, העד השני יכתוב חתימת ידו אחספא ושדי ליה בבי דינא ומחזקי ליה בי דינא וחזי ליה ולא צריך איהו לאסהודי אחתימת ידיה, ואזיל איהו והאי ומסהדי אאידך. וכתב שם נ"י דה"ה אם יש עדי קיום אחתימת העד החי, וכ"ש הוא. +הנ"י הוא בב"ב ברי"ף ל, ב, אבל אצלינו הגירסא שם: ומיהו אם בא אחד מן השוק והעיד על חתימת החי ואח"כ בא החי ומעיד על עצמו מצטרף הוא או אחיו עם אחר שבשוק על חתימת המת דהשתא ליכא אפומא דהחי אלא פלגא - זו סברת הריטב"א ז"ל ושם יש כוכב על המלה אחד מן השוק, ולמטה נמצאת הערה זו: הרמ"א בדרכי משה סי' מ"ו (אות ד) ובהגהת שו"ע שם העתיק ע"ש הנ"י עדים וצ"ע. ועיין בחדושי אנשי שם בכתובות ברי"ף ח, א אות א שמביא דברי הנ"י בשם הריטב"א כמו שכתוב בנ"י אם בא אחד מן השוק והעיד על חתימת החי וכו'. אמנם קשה להבין את הצ"ע שבהגהה הנ"ל, דהסברה של הנ"י תהיה גם אם יבואו שנים להעיד על חתימת החי ואז החי לא יעיד כלל על חתימתו וילך ויעיד עם אחר על חתימת המת. ורבינו אומר פה על זה וכ"ש הוא.+ ואם כן ה"ה בנדון זה, שכבר נתקיימה חתימת כמר שמעיה ולא הוצרכה לסהדותיה על חתימת ידו. וא"כ הוא וכמר מרדכי החזן הנ"ל מצטרף לאסהודי על חתימת יד עד השני החתום, ואף כי אינו מעיד שמכיר החתימה רק שאומר שזוכר ענין השובר ושחתם העד לפניו הוי עדות. וכמו שאמרינן פ"ק דגיטין +י, א+ לענין עד כותי דכשר בגט אשה, ומוקי לה בגמרא כגון דחתים ליה ישראל לבסוף דאי לאו דכותי חבר הוא /הוה/ לא מחתים ליה מקמיה. ופריך בגמרא א"ה אפי' שאר שטרות נמי, אלא אמרינן רווחא שביק למאן דקשיש מניה ה"נ רווחא שביק למאן דקשיש מיניה. אמר רב פפא זאת אומרת עידי הגט אין חותמין אלא זה בפני זה וכו'. והקשו שם התוס' +שם ע"ב+ אי לאו דכותי חבר וכו', תימה א"כ כולא שטרא נפק אפומיה דחד סהדא דחתים לבסוף, וי"ל דאין לחוש כיון דהאי כותי כשר מדאורייתא דגירי אמת הן עכ"ל. הרי קמן דבדרבנן סמכינן אהאי סברא דאי לאו דכותי חבר הוא וכו', וה"ה לענין קיום שטרות דרבנן והוא מעיד שחתם אחר העד, דסמכינן אהאי סברא דאי לאו דעד הראשון נכון הוא לא חתים ליה מקמיה. ואע"ג דבשאר שטרות העדים חותמים זה שלא בפני זה ואיכא למימר דלמא רווחא שביק וכו', בנדון דידן שמעיד בהדיא שחתם העד לפניו ליכא למיחש ומצטרף עם כמר מרדכי לקיים העד השני ודין קיומיהון, נאום משה איסרלש מקראקא.
@שו"ת הרמ"א סימן קיא
כאן חסר תחילת השאלה +עיין לעיל סי' כח וצ+, אבל לפי הענין הוא, עור של אווזא אחת מחותך ונמצא טרפה ונמלח עם חתיכות אחרים והורה אחד שהוא כשר +מן כאן עד פה בסוגריים ובאותיות רש"י בדפוס ראשון.+ והוקשה לו כמאן פסק ליה, דהא הכא לאו לענין עור האווזא עצמו קאמר דהא טרפה הוי אלא ודאי לענין מה שנמלח עמו כדמות נדון דידן קאמר, א"כ אמאי הכל מותר בדאיכא ס' דלמא אינו מפעפע מחתיכה לחתיכה ולא נאסרו רק הנוגעים א"כ איך יצטרפו האחרים לבטל. דהא כבר הוכחתי דבין לדברי מוהר"ם דבריר ליה דאינו מפעפע בין למ"ד דמסתפקא ליה +עיין מרדכי חולין פ"ז סי' תרפא ותרפג+, לא יצטרפו החתיכות האחרות לבטל לחתיכה עצמו ה"ה לאותו שנגע ביה, דהרי כתבתי דזה אינו מקרי פעפוע וא"כ על מי סמכו האחרונים להקל במליחה לצרף הכל לס'. דאע"ג דכתב בעל השערים דראה מעשה הרבה פעמים לשער בס' +עי' סי' כח, י"ב, והוא בשערי דורא+ שעליו סמכו האחרונים ז"ל כמו שכתב מהרא"י ז"ל בהג"ה ש"ד +שם /סי' כ"ח/ הע' י"ג על אודות מהרא"י עיין לעיל סי' יב הערה מב, ועל אודות בעל ש"ד עיין סימן נד הערה כ"ב+, אפשר לומר דמיירי הכל בחתיכה שדבוק בו או שנגע בו כל אחד לחוד, אבל מאן נימא לן דחלקו על מהר"ם ותשובת המרדכי לצרף הכל לס'. ואע"ג דאיפשר לומר הא דכתבו האחרונים ז"ל הא דעבדינן מליחה כבישול בין להקל בין להחמיר היינו לענין דלא צריך קליפה בדאית ביה ס', דבזה סמכו אמאן דפסק בס' ולא הצריך קליפה, אבל לענין לצרף הכל לענין ס' אפשר דס"ל כתשובת מוהר"ם דאינו מצטרף. וכן נראה סברת בעל א"ו הארוך +כלל יד, ועי' ד"מ ביו"ד סי' קה אות יב על אודות בעל א"ו הארוך עי' סי' נג הערה ו'+, דכתב דמליחה כבישול לשער בס' ופסק דאין כל החתיכות מצטרפות. מיהו תשובת מהרי"ל דלעיל +ועיין באגור (הוצאת סדילקוב ע' צ"ח) בדיני חלב, וז"ל: וגדול בדורו מהר"י מולין ז"ל פסק שחלב במליחה בששים בין להקל בין להחמיר ועי' ג"כ לעיל סי' כח הערה י"ז על אודות מהרי"ל עיין לעיל סי' כ"ח הערה י"ז+ לא משמע כן אלא אי איכא ס' בכל שרי ומשמע דהכל מצטרף, וכן המנהג פשוט דאם איכא ס' בכל דבר הנמלח עמו הכל מותר אפי' מה שנגע. וקשה על מה סמכינן, אלא על כרחינו צריכין להודות דאנן ס"ל דהלכתא דבקליפה סגי ואינו מפעפע כלל מחתיכה לחתיכה. ומ"מ לענין חומרא לבד פסקו להצריכו ס' כמו בבישול כדי שלא לחלק בין כחוש לשמן +כן מביא רבינו סברא זו בתחילת סימן כח בשם מהרא"י בהגהות ש"ד.+ וא"כ מאחר שנתבאר דאפילו לדברי האחרונים דפסקו לשער בס' ס"ל דסגי בקליפה ושיעור ס' אינו אלא חומרא בעלמא, א"כ נוכל להקל במקום דאיכא צדדים אחרים להקל והוא הפסד מרובה כנ"ל. וכבר פסקתי כן בתשובה לענין חטה מלוחה עם בשר בפסח +לעיל סימן כח.+
ולענין נדון דידן שהתחלנו עליו הסכמנו להתיר השומן המחותך מטעמים שנתבארו. אך אמנם בשר האווזות החמרנו לאסור כל חתיכה הראוייה להתכבד דחששנו שמא טריפה הוי ובקוץ נקבה, כדי לחוש לחומרא. +עיין חולין מג, א וטור אה"ע סימן לג ובד"מ שם אות ד כתב: ודע דבעירינו התקינו לבדוק בושט שמלעיטין וממרין אותן לעשות מהן שומן, ותקנה טובה היא כי הטריפות שכיחא. והמנהג להכשיר בישב לו קוץ אם לא ניקבו שניהם וגם אין קורט דם מבחוץ וסומכים אדברי הפוסקים כעולא, וצריך להתיישב ולדקדק בדבר הרבה כי הוא איסור דאורייתא, וע"ל סימן מח בדין נמצא קורט דם מבחוץ.+ וא"כ אע"פ שנתערב אסור דוגמת ספק דרוסה שנתערבה בעדר כדלעיל ולא חשבנו כל הספיקות רק לספק אחד, גם לא היה רק הפסד מועט בזה. ושאר החתיכות שלא היו ראויים להתכבד פשיטא שהיו מותרים, דחד בתרי בטל בדבר יבש. כן עשיתי מעשה עם שאר חבירים שהסכימו עמי, ומהר"י כ"ץ +על אודות מהר"י כ"ץ עיין לעיל סי' כד הערה כ"ד+ לא רצה להסכים והיה סבור להטריף הכל, כי כן דרכו תמיד להחמיר +עיין לעיל סימן הנ"ל הערה נ"ב.+ והמחמיר יחמיר והמיקל לא הפסיד בזה וכיוצא בזה כנ"ל, והש"י יצילני משגיאה אמן, נאום משה איסרלש מקראקא.
@שו"ת הרמ"א סימן קיב
אמרו רז"ל +אבות פ"ד משנה טו+ יהא כבוד תלמידך חביב עליך ככבוד עצמך, ולמדו הענין ממה שנאמר ליהושע +שמות יז, ט+ בחר לנו אנשים. וא"כ כמו שלא יתגנה אדם אם יחקור טובתו כך לא יתגנה אם יחקור טובת תלמידו, כמוני היום שנתבקשתי מכמהר"ר מרדכי במוה"ר אהרן משה תלמידי, למד בכאן ימים ושנים. לענין דינו אשר מתיירא על נפשו בסבת ירושת אשתו ז"ל, אשר הלכה לעולמה בעיפוש האויר ב"מ +בר מינן.+ ולא נודע עדין מה נעשה עם הבת אשר היתה לו עמה ז"ל, אם הבת עודנה בחיים או אזלה ח"ו בתר שבקה או קדמה לאם בפטירתה. וא"כ היו נופלים חילוקים בענייני ירושת אשתו כאשר יתבאר. ועל כל זה הפציר בי להראות לו דרך אשר ילך בו ואת המעשה אשר יעשה, ונעתרתי לו ונתפתיתי לדבריו. אף כי נאמר שמוע בין אחיכם +דברים א, טז+ ואסור לדיין לשמוע טענת אחד קודם שישמע טענת חבירו +סנהדרין ז, ב+ והרי הוא בכלל לא תשא +שמות כג, א+, מ"מ שאני כאן כי אין זה תלוי בטענה שבין איש לחבירו רק בדיני נחלות אשר ממשמשים ובאים, ואין חילוק בזה בענין טענה עד שצריך הדיין לשומען. ועוד כי אף לא יהיו דברי דרך פסק רק כמראה לו מקום, אשר מצד זה לא יוכל לזכות בדינו אם לא יהיו חלוקים אחרים בינו לבין יורשי אשתו רק הספק הגלוי בעיני כל. ובזה אני מחוייב להורות לו ולא למנוע ממנו בר אשר יקבוהו לאומים +משלי יא, כו.+ ואחר התנצלותי אבוא לבאר דינו, אף כי פשוט הוא מ"מ להפיק רצונו אראה שהדין עמו.
השאלה: הנה ר' מרדכי הנ"ל אומר שהיה איזה קטט בינו לבין אשתו והיה בחשקו לגרשה, כי לא מצאה חן בעיניו או סבות אחרות רחוקות או קרובות שתלה עצמו בהן בתחילה, ונסע מאשתו ובא הנה ק"ק קראקא ללמוד. ובעוד שהיה בכאן חתר דרכים וכתב כתבים לק"ק פוזנא, באם היה בדרך אפשרות להשוות עמה לגרשה ולא אבתה שמוע, וזהו גלוי וידוע לכל. ואח"כ נפטרה אשתו ז"ל והלכה לעולמה, ולכן מתיירא לנפשו שלא יאמרו עליו שנתן עיניו לגרשה ואינו יורש אשתו.
והנה אומר כי אין בכאן פקפוק כלל שלא יירש אשתו משום זה, ואע"ג דגרסינן פ' מי שמת +ב"ב קמו, א+: א"ר יהודה אמר רב, מעשה באדם אחד שאמרו לו אשתו תותרנית /חולה, שאינה יכולה להריח/ היא נכנס אחריה לחורבה לבודקה וכו'. ופירש שם רשב"ם ז"ל +שם ע"ב+, דבנשואה מיירי והואיל ולא נתפייס עמה אינו יורשה. וכתב ז"ל ומהכא שמעי' שמי שמתה אשתו מתוך קטטה שיש בדעתו לגרשה שוב אינו יורשה וכו'. מ"מ לענין הלכתא לאו דינא הכי, דהרי התוס' +שם ד"ה נכנס+ דחו שם דברי רשב"ם וכתבו שם דיורש אשתו עד שיגרשה, וכן מסקנת האשר"י והמרדכי שם +באשר"י ב"ב פ"ט סי' טז ובמרדכי שם סימן תרי"ב+ וכן מסקנת הטור א"ע סי' צ' +ע"ש בד"מ אותיות ד וה.+ וא"כ כבר נדחו דברי רשב"ם דיחיד הוא בסברא זו, ולכן השמיט ג"כ הרב בעל ש"ע דבריו מתוך ספרו וכתב סתם דבעל יורש אשתו עד שיגרשה +ש"ע א"ה סימן צ.+ ועוד אני אומר דודאי אף רשב"ם לא קאמר אלא בימיהם שהיו מגרשים נשותיהם שלא מדעתם, דמאחר שבדידיה תליא מילתא והוא נתן עיניו לגרשה כמו שנתגרשה דמי מאחר דאין מעכב בידו. וכדאמרינן בעלמא כל העומד לגזוז כגזוז דמי +כתובות נא, א; נזיר נא, א+, וכל שטר העומד לגבות כגבוי דמי +יבמות לח, ב.+ אבל בזמן הזה שאין אדם מגרש אשתו בלא דעתה, וכמו שקרה לזה האיש הנ"ל שבקש לדחפה ממנו ולא היה ביכולתו באשר לא רצתה לפרוש ממנו, ודאי אף רשב"ם מודה דלא אבד ירושתה. ואני אדון הדבר בק"ו, דמה כתובת אשה שהיא דרבנן אינה נפקעת במה שתתן עיניה להתגרש בו, וראיה ממורדת דאמרינן פ' אע"פ +כתובות סג, א+ דפוחתין לה מכתובתה ז' דינרין וכו', וכן כל התקנות שתקנו בה אח"כ לא אבדה כתובתה, אע"פ שאומרת מאיס עלי לא בעינא ליה ולא לכתובתו, אפ"ה לא אבדה כתובתה אם מת הוא תוך זמן שקבעו לה חכמים כדין מורדת, כמבואר בגמרא ובפוסקים בהדיא. כ"ש בירושה דאורייתא שלא יאבד ירושתו מכח שרוצה לגרשה כל זמן שאין בידו לגרשה והיא עכבה עליו, דהא כתב הרא"ש שם פרק מי שמת +סי' טז+, דדבר דאורייתא אינו נפקע כמו דבר דרבנן. ואם כתובה אינה נפקעת מנתינת עיניה בגירושין מאחר שאין בידה שתתגרש כ"ש ירושה דאורייתא +ועיין שם בפלפולא חריפתא על הרא"ש הנ"ל אות ש שכתב: תמיהה לי דבגמרא רפ"ט דכתובות מסקינן דירושת בעל מדרבנן ושמא משום דאמרינן נמי שעשו חיזוק כשל תורה.+ ובהיות הדבר פשוט בעיני לא אאריך בראיות, ואם מעט לך אוסיף כהנה וכהנה.
ועוד דכאן אין אנו צריכין לכל זה באשר ר' מרדכי הנ"ל חזר ממרדו, כאשר כתב בב"ד שגבה שניחם על הרעה אשר חשב לעשות לאשתו ורצה לבוא אצלה, כאשר מבואר בב"ד שגבה אשר בידו, ופשיטא שבזה חזר לחזקתו לירש אשתו. וראיה ג"כ ממורדת, שכתבו הגהות מיימוני +פי"ד מהלכות גירושין אות ח+ דאם חזרה ממרדה קודם כלות כתובתה ולא גרשה אפילו כתובתה אלף זוז לא הפסידה, אבל אם חזרה לאחר שהפסידה כתובתה לא מהני חזרה, וכן כתב הגהות מרדכי דכתובות +סימן רצ+ והר"ן פ' אע"פ +ברי"ף כז, ב על אודות הר"ן עיין לעיל סי' כח הערה ו'.+ וה"ה בנדון זה, דאם (היה) חזר ר"מ הנ"ל קודם שמתה אשתו פשיטא דירשנה כי מחשבה מבטל מחשבה כדאמרינן לענין טומאה +עיין שבת דף נב, ע"ב וקדושין דף נט, ע"ב וצ"ע.+ והוא סברא ג"כ, מאחר דלא נתן עיניה לגרשה כי אם בדיבור בעלמא א"כ דיבור שלו האחרון מבטל הראשון, והרי חזר בו ואמר לבוא אצלה. ואם היתה חזרה זו לאחר פטירת אשתו דלא מהני חזרה, מ"מ ראה דזכה בדינו מכח שני טעמים הראשונים. וק"ו אם בתו חיה אפי' שעה אחר אמה דאין ירושתו נפקעת כלל, כי זהו פשוט לכל בר בי רב דחד יומא ומבואר בריש יש נוחלין ומנחילים +בבא בתרא דף קח, עמוד א.+ ובהיות כי איני דיין בדבר זה רק באתי להראות כי הדין עם ר"מ הנ"ל ושהוא יורש אשתו ובתו אם ח"ו נפטרה אקצר לע"ע, ושלום על דייני ישראל אשר אלהים עמהם בדבר המשפט, נאום הכותב משה איסרלש מקראקא.
@שו"ת הרמ"א סימן קיג
+עיין לעיל סי' צה תשובות על השאלות שבסימן זה.+ פטיש סלעים מפוצץ, עוקר טרשים ומרוצץ, פתח דבריו ברקים ירוצץ. חכם חרשים ונבון לחשים, מורי ורבי ר"ג ור"מ מופת הדור מהר"ר משה ש"ן, שלום רב למר ולתורתו ולכל דיליה שלום רב עד בלי ירח. בראש וראשון אתן שבח והודיה לאל אשר השיבני בשלום אל ביתי +ר' צבי הירש עלזישער היה רב באשכנז ושם היה מצב היהודים רע בהרבה מבארץ פולין, כדמשמע בריש סימן צה ועי' עליו בסי' צה הערה א'+ וזכני וקרבני אל מכ"ת, שאוכל עוד לשאול וללמד מפי מכ"ת אשר טוב לי תורת פיך מכל כסף וזהב. ולכן אהובי אדוני מורי אחלה את פני מעכ"ת שאל ישליך את דברי אחר גוו, ויאיר עיני בכתב במקצת ספקות שנפלו לי בהמחברים, אם לא זכיתי בעו"ה לשתות מי בארך וללמוד ממכ"ת פא"פ.
הא*חד, מה שכתב הב"י בטור ח"מ סי' מ"ט על הא דכתב הטור וכתב הר"ר ישעיה וכו', עד אלמא שצריך לכתוב פלוני לוה מפלוני. וכתב הב"י שם ומה שצריך לכתוב פלוני לוה וכו' היינו כדי שלא יטעון זה כן, אבל אם לא כתב שם העיר וגם זה לא טען כן השטר כשר. ואין לומר שדעת ר' ישעיה ששטר שלא נכתב שם המקום פסול, דהא תניא בסוף כתובות +קי, ב+ המוציא ש"ח על חבירו ולא היה בשטר שם מקום דגובה ממטבע מקום שיוציא בו השטר וכמו שכתוב בדברי רבינו בסי' מ"ב, ע"כ דבריו. ואני הדיוט תמיהני מה מייתי ראיה מסוף כתובות, דהתם בסוף כתובות דכשר היינו אם לא נכתב שם המקום שנעשה בו ההלואה וגובה ממטבע מקום שהוציא שם השטר. ורבינו ישעיה שכתב שצריך לכתוב פלוני מעיר פלוני וכו', היינו שם מקום דירת הלוה צריך לכתוב לסימן לידע איזה יוסף בן שמעון הוא הלוה, ומה ענין של הברייתא דסוף כתובות לכאן. אבל בעיקר הדין שכתב, שהר"ר ישעיה לא מפסיל השטר אי לא כתב כן אפשר הדין עמו כיון שה"ר ישעיה מביא ראיה מגט, ובגט גופו אינו פסול אם לא כתב דירת הבעל אם לא ששינה מקום דירת הבעל או האשה. ואפשר ג"כ בשטר פסול אם שינה מקום דירת הלוה דהוי מזויף מתוכו.
הב', בח"מ סימן ס"ו, לפיכך ראובן שהיה מוציא שט"ח שיש ללוי על שמעון וטוען שלוי נתן לו בכתיבה ומסירה וכו', עד נשבע היסת ונפטר עד כאן. וצ"ע בב"י שדבריו נראין תמוהים במ"ש נ"ל דשבועה זו שנשבע שמעון כדי לפטור עצמו מלוי דמי דין זה לדין הנזכר בפי"ד בשם רבותיו כו' ע"כ. ודבר תימה מה שכתב שישבע שמעון ויפטור, ומדברי המיימוני משמע שישבע לוי המוכר לראובן שלא מכר לו השטר +עיין שם בהגהות וחדושי מהרל"ח שמביא שהמשנה למלך מקשה זה, וגם מביא שם תירוץ הב"ח.+ ואינו דומה להוראת רבותיו שהשטר יוצא מתחת יד אחר וכו', דהתם מיירי שטענו בשטר שנמצא ונפל מידו דאתרע בנפילתו. אבל בדין זה שראובן מוציא שט"ח שיש ללוי על שמעון, ולוי שטען שלא מכרו לו ולא נתנו לשטר בכתיבה אלא הפקידו בידו, ישבע לוי שלא מכרו לו.
הג', במרדכי סוף הגוזל בתרא +ב"ק פ"י סימן קצג+ שדיא לחמריה במיא וטבעיה משום דרודף הוא וכו'. וכגון שהיתה בתחילה סכנה להכניס חמור בספינה, אבל אי הוי רגיל להכניס כמו שעושין +שם: שעושין עתה+ ואחר כך נעשה כך וכו', אם השליכו לנהר חייב. ובבית יוסף חשן משפט סי' ש"פ הביא דברים אלו בשם תשובת מיימוני +על סדר נזיקין סימן כ' ועיין בד"מ על הטור הנ"ל אותיות ב וג+, וכתב דדבריו תמוהים הם מה שחייבין לשלם אם הוי רגילים להכניס כמו שעושים עתה ואח"כ נעשה כך שהיה חמור מקפץ ומדלג. דאטו מי שיש לו כלב רע או דבר המזיק שחייב להורגו ולסלק דבר המזיק כדי שלא יזיק אחרים, אם קדמו אחרים והרגוהו מי מחייבי עכ"ל. ואני הדיוט תמיהני מאוד בדבריו, דהתם גבי כלב רע או דבר המזיק שהיה לו לסלק דבר המזיק ולהורגו והוא אינו חושש ומניחו ואינו מסלקו רודף הוא, ולכן כל ההורגו פטור ומצוה קעביד. אבל זה שהכניס החמור לספינה ולא היה יודע ברוע מעלליו והיה רגיל להכניס ועכשיו נהפך לאויב ומקפץ ומדלג ובעי לאטבועי ספינה, והשליכו לנהר חייבים לשלם כדין המציל עצמו בממון חבירו, וכן משמע הלשון ואח"כ נעשה וכו' עד ולאו רודף הוא. והתם גבי כלב רע נמי, אם לא היה רגיל להזיק ועכשיו נהפך ורצה להזיק בפעם ראשון וקדם להורגו חייב לשלם מטעם שהציל עצמו בממון חבירו.
הד', מה שכתב המרדכי ריש ב"מ ריש ע"ג +סימן רכז+, וז"ל: שלא תהא הודאת פיו גדולה וכו' וכן פי' ראב"ן וה"ה אפילו יש לו שטר נ' כדאמרינן סלעין דינרין +ב"מ ד, ב+ וכו' עכ"ל. ראייתו שכ' כדאמרי' סלעין דינרין וכו' אינו מובן אצלי מה ראיה הוא לדברי ראב"ן שכתב ה"ה אפי' יש לו שטר נ', רצה לומר מי שתובע לחבירו ק' וכפר הכל והלה הוציא שטר שכתוב בו חמשים ישבע הלוה שבועה דאורייתא כדין מודה מקצת, כמו גבי עדים מעידים שיש לו חמשים דישבע שבועה דאורייתא ה"נ גבי שטר, ומביא ראיה לזה מסלעין דינרין וכו', כי שם לא מיירי שכופר הכל וזה הוציא השטר. כי זה לשון הברייתא +שם /ב"מ ד, ב/+: ת"ר שטר שכתוב בו סלעין דינרין מלוה אומר חמש ולוה אומר שלש, ר"ש בן אלעזר אומר הואיל והודה במקצת הטענה ישבע, ר"ע אומר אינו אלא כמשיב אבידה ופטור. א"כ משמע להדיא מדברי ברייתא שהמלוה ולוה הם מחולקים בפירוש השטר, הלוה אומר ג' והמלוה אומר ה', ולא שכפר הלוה הכל ואח"כ הוציא המלוה השטר. וא"כ מה ראיה היא זו לדברי ראב"ן, דהתם גבי סלעין ודינרין ישבע הלוה ע"פ הודאתו שהודה ג' והרי הודה במקצת, אבל בדברי ראב"ן לא הודה במקצת רק ישבע כיון שהמלוה הוציא השטר מנלן. ועוד הרי ר"ע חולק על רשב"א וס"ל לר"ע דלא ישבע, והלכה כוותיה כדפסיק הרי"ף לשם בהלכות דף ס"א +אצלנו הוא ברי"ף דף ד עמוד ב.+ ועוד הרי כתב הרי"ף לשם דאף רשב"א לא פליג עליה דר"ע אלא היכא דלוה אמר שלש, אבל היכא דלוה אמר שתים אפילו ר"א מודה דפטור משום דהוי שטר שעבוד קרקעות. ושמעינן מיניה דהיאך דא"ל מנה לי בידך חמשין מינייהו בהדין שטרא וחמשין ע"פ, וא"ל אידך חמשין דבשטר אית לך גבאי וחמשין דבע"פ לית לך גבאי, דמשלם חמשין ונשבע שבועת היסת ומפטר משום דהוה ליה שטר שיעבוד קרקעות וכו', עכ"ל הרי"ף. א"כ הרי משמע מתוך דברי רשב"א ור"ע להדיא דאם הוציא שטר של חמשים דלא ישבע אליבא דכ"ע, דאין נשבעין על כפירת שיעבוד קרקעות ולא על הודאת שיעבוד קרקעות. וכמו שפסק הרי"ף כן מוכח מתוך סוגיית הגמרא דב"מ +בגמרא ד, ב+, דמקשה שם על דברי רב ששת דפטר הילך, מיתיבי סלעין דינרין וכו' עד קתני מיהת רשב"א והא דקתני ג' לאפוקי מדר"ע דאמר כמשיב אבידה וכו'. אי הכי רשב"א אומר הואיל והודה במקצת הטענה ישבע אף זה ישבע מבעיא ליה, אלא לעולם ב' פטור כו'. הרי שמסיק בגמרא מדלא קאמר אף דבשתים מודה רשב"א משום שעבוד קרקעות כדפירש הרי"ף וכ"כ הרא"ש +שם סי' ו, וע"ש בפלפולא חריפתא אות ג.+
הה', מה שכתב המרדכי פרק יש נוחלין +ב"ב פ סימן תקצא+: נשאל למהר"ם אם יש לאדם בן עני ורוצה לתת לו עתה כדי לסלקו לאחר זמן מירושתו וכו', עד דיש לאביו תקנה וכו' וכן יאמר עכשיו שהוא בריא +שם: אע"פ שהוא בריא+ פלוני בני יטול שליש בנכסי וכו' עד אע"פ שהוא בריא אח"כ כמה ימים כיון שאומר פלוני בני יטול לאחר מיתה אין לך מצוה לאחר +מחמת+ מיתה גדולה מזו. וגדולה מזו אומר ר"ת איזהו מתנת בריא דבעי קנין +נ"ל דצריך להוציא את המלים דבעי קנין, ואינן במרדכי שם+ כו' עד שאני התם דכתב מהיום לת"ק כו', עד אבל בנדון זה דליכא מהיום וליכא שטר וקנין מוכיח על המתנה לומר שמחיים חיילא לא קנה, דאין מתנה לאחר מיתה בבריא וכו'. א"כ דברי מהר"ם קשו אהדדי, דבתשובה שניה +סי' תקצב+ כתב דלא יועיל אם אמר יטול בני לאחר מותי אם לא שכתב מהיום לרבי יהודה ולרבי יוסי זמנו של שטר מוכיח עליו, ובתשובה ראשונה כתב דיועיל אם אמר בריא בני פלוני יטול לאחר מיתה כך וכך וזהו נקרא מצוה מחמת מיתה וקנה. וכן כתב מהר"ם במרדכי סוף פ"ק דב"מ +סימן רנד+ ובריש פרק מי שמת +סימן תרב+, וז"ל: ופסק ר"מ דה"ה הבריא שאמר אם אמות ינתן כך וכך היינו מצוה מחמת מיתה וכו'. ובפרק מי שמת +סימן תר"ל+ פסק מהר"ם דלא מהני אמירה, שכתב שם, וז"ל: ועוד פסק מהר"ם ראובן שיש לו מעות ביד שמעון ואח"כ אמר לו תנם לבני או לפלוני אחר מיתתי +שם נוספו בחצי מרובעים המלים דלא זכי+, דתן לאו כזכי במתנה שהרי לא הושלש מתחילה לכך ולא מצינו מתנת בריא לאחר מיתה, והא דאמר פ"ק דב"מ כו', והיינו כדברי מוהר"ם בתשובה שנייה. כל אלו התשובות קשו אהדדי.
הו', מה שכתב המרדכי פרק דיני ממונות +סנהדרין סימן תרצז והפרק הוא דיני ממונות תניינא ולכן נקרא בסימן צה אות ו פרק זה בורר וע"ש הערה ל"א+, וז"ל: ופי' ריב"א דה"ה דפסול לאשת בן אחי חמיו וכו' עד דאפיק מקרא דאשה כבעלה אבל מה שקנה הבעל לא קנתה אשתו וכו'. וכתב הב"י בח"מ סי' ל"ג בשם ריב"א, דהא דהקרוב לבעל פסול לאשה אבל הקרוב לאשה אינו פסול לבעל טעמא משום דאמרינן בב"מ +גיטין עז, א; נזיר כד, ב; סנהדרין עא, א אבל רבינו מציין ב"מ וצ"ע+ מה שקנתה אשה קנה בעלה וכו'. והא דאמרי' פרק זה בורר +סנהדרין כח, ב+, בסורא אמרי בעל כאשתו בפומבדיתא אמרי אשה כבעלה, ס"ל דתרי לישני פליגי אהדדי וקי"ל כלישנא דאמר אשה כבעלה ואין דעת הפוסקים כן, עכ"ל. ואני הדיוט לבי אומר לי שלא דק הגאון בדברי ריב"א, שהרי כתב המרדכי בשם ריב"א ובעל חמותו פסול לו מידי דהוי אאשת חורגו. הרי דס"ל לריב"א דאדם פסול לבעל חורגתו אע"ג דבעל כאשה לא אמרינן ולכן ריב"א מביא ראיה מאשת חורגו לבעל חורגתו דהיינו בעל חמותו, משום דס"ל לריב"א גבי ראשון בראשון כמו גבי בעל חמותו אשה כבעלה ובעל כאשה +בהג' המיוחסת לרבינו במרדכי הנ"ל שהיא העתקת שאלה זו, חסר הקטע הנמצא פה לפני כן ומוסיף במקום זה ולכן מביא ראיה לבעל חמותו מאשת חורגו ועיין לקמן הערה כ"ז+, וכי קאמר ריב"א דאשה כבעלה אמרינן בעל כאשה לא אמרי' היינו גבי ראשון בשני. ודוק בלישנא +שם: בלישנא דריב"א+ ולא תמצא +שם: דאמר+ אשה כבעלה ולא בעל כאשה כי אם בראשון ושני, וכן זוכרני שהשיב לי מכ"ת כן בהיותי מציק מים על ידך וכן כתבתי בספר מרדכי בשם מכ"ת. וא"כ לפ"ז הא דקאמר בגמרא בסורא אמרי בעל כאשה בפומבדיתא אמרו אשה כבעלה ס"ל לריב"א דלא פליגי אהדדי, וריב"א פסק כשני הלשונות גבי ראשון בראשון כגון גבי אשת חורגו ובעל חורגתו. ובגמרא מייתי הני תרי לישני אהא דבעי מהו שיעיד אדם באשת חורגו בסורא אמרי וכו', והיינו כדפירשתי +עיין לעיל הערה כד, ומזה ראיה נמרצת למה שכתבתי במקומות רבים שכנראה הר"ר הירש עלזישער הוא בעל ההגהות האלו, ולא רבינו. בהגהה זו על המרדכי השמיט קטע זה שנמצא בשאלה אצלנו: וכן זוכרני שהשיב לי מכ"ת כן בהיותי מציק מים על ידך וכן כתבתי בספר מרדכי בשם מכ"ת.+
הז', מה שכתב המרדכי פרק שבועת הדיינים +פ"ו סימן תשע+: נשאל לר"מ אדם שקנה קרקע מחבירו ויש לו שטר ובתוך ג' שנים טען המוכר חזרת ומכרת לי וכו'. ובח"ה סי' ק"מ הביא הב"י דברים אלו שפטר מהר"ם אפילו מהיסת וכתב הוא עליו ואיני יודע למה פוטרו משבועת היסת, ואפשר דס"ל בלישנא דפטור משבועת היסת היכא דליכא דררא דממונא. הרי +פה חסר קטע הנמצא בהגהה על המרדכי הנ"ל וז"ל: ואני הדיוט תמהני מאד אם יצאו דבריו אלו מפיו הקדוש, דאיך יעלה על דעת דר"מ פוטר משבועת היסת היכא דליכא דררא דממונא הרי כתב ר"מ וכו' עיין לעיל הערות כ"ד, כ"ז וצרף את הנאמר שם גם כאן (גם פה ההגהה היא העתקת שאלה זו)+ כתב ר"מ בדבריו דבמלוה כה"ג חייב לישבע אע"ג דליכא דררא דממונא. וגם מה שתמה הגאון על ר"מ למה פטרו כאן משבועת היסת תשובתו בצדו כמו שכתב מהר"ם בדבריו, דכל +שם: דכיון דכל+ הקונה כותב שטר וזה אין לו אינו נאמן משא"כ במלוה דרגילין להלוות בלא שטר.
הח', מה שכתב המרדכי ריש תענית +סימן תרכא+: ההולך ממקום שאין מתענין למקום שמתענין פי' ריב"א כו' עד ואין משלים, מדלא קתני בסיפא מתענה ומשלים כדקתני ברישא. ותימה דיותר הל"ל מדלא קתני מתענה ומשלים כדקתני בסיפא ממקום שמתענין למקום שאין מתענין הרי זה מתענה ומשלים. דזה הוא ראיה גדולה כיון דבזה הדין עצמו כתב מתענה ומשלים בהולך ממקום שמתענין וכו', וממקום שאין מתענין למקום שמתענין לא כתב מתענה ומשלים. ואפשר שהמרדכי גורס בתלמוד כגירסת הרי"ף, ההולך ממקום שמתענין למקום שאין מתענין הרי זה מתענה ומשלים, ממקום שאין מתענין +שאלה זו נמצאת בחדושי אנשי שם על המרדכי הנ"ל ושם מוסיף: למקום שמתענין+ מתענה. ולכן כתב הספר מדלא קתני בסיפא מתענה ומשלים כדקתני ברישא, ר"ל כגון גבי ההולך ממקום שמתענה וכו' +עד פה נמצא בחדושי אנשי שם הנ"ל.+ אכן בגמרא שלנו גורס מי שהיה מתענה על הצרה ועברה וכו' עד מתענה ומשלים, ההולך ממקום שאין מתענין למקום שמתענין מתענה, ההולך ממקום שמתענין למקום שאין מתענין מתענה ומשלים. לפי גירסא זו תמוהה מאד.
הט' +שאלה זו נמצאת בלשונה בהגהות על המרדכי המיוחסות לרבינו, ובסופה כתוב: ומורי החסיד מהרר"מ איסרלש ז"ל השיב לי וכו' והתרוץ הוא מה שנמצא בקובץ שלנו בסימן צה אות ט. ובחדושי אנשי שם על המרדכי המסומן בהערה ל"ה, אות ש כותב: ומצאתי בשם הגאון מהרמ"א ז"ל שתירץ, ואח"כ מביא את אותו התרוץ. מפה ראיה מכרעת נוספת שההגהות על המרדכי הן של הר"ר הירש עלזישער תלמידו של רבינו. עיין לעיל בסי' צה הערות כ"ט, ל"ג, ל"ה ובסימן קלב הערה כ"ו, ק, ל"ד: קה, י"א.+ מה שכתב פרק מי שהיה נשוי +כתובות פ"י סו"ס רלה+ וז"ל: מי שהיה נשוי ג' נשים כתב ר"ב וז"ל, על ההלכה /הלכה/ זו ראיתי גמגומים בדברי ר"ח ובדברי רב האי גאון ובאלפס ונ"ל פירש"י עיקר. מדכתב ר"ב ראיתי גמגומים בדברי ר"ח ובאלפס ונ"ל פירש"י עיקר, משמע דדברי הרי"ף אינם כדברי רש"י וצ"ע בדברי רש"י ובדברי הרי"ף, דבהדיא משמע בדברי שניהם דדעת שניהם שוים. וכ"כ הב"י בא"ה סי' צ"ו בסופו, וז"ל: והרא"ש דחה דברי ר"ח והסכים לדברי הרי"ף ורש"י שפירשו דסבר ר' דכל הג' מנים משועבדים לבעלת המנה כשאר חברותיה עד שתגבה כל כתובתה לפיכך חולקת בשוה ע"כ. הרי שכתב הב"י דדעת הרי"ף ופירש"י שוין, וצ"ע מה שכתב ר"ב דדברי הרי"ף מגומגמים ופירש"י עיקר.
הי', מה שכתב המרדכי סוף פג"ה +חולין פ"ז סי' תרפ+, ובספר א"ז פסק כן הלכה למעשה וכן ה"ר שמואל +במרדכי שם כתוב: וכן הורה לו ה"ר שמואל המכונה שיר מוליי"ר+, והטעם משום דסתמא חתיכה נמלחה לבד מתחילה ואח"כ אסרה שאר החתיכות וכו' ע"כ. וצ"ע הרי כתב הספר בתחילת דבריו +הכוונה למרדכי בתחילת סי' תרפ+, ומסברא זו דרש"י פי' ה"ר יצחק מוינא הלכה למעשה דחתיכת בשר שנמלחה נעשה נבילה וכו', והיינו מדפירש"י גבי כזיתא דתרבא שנפלה לדיקולא שהיו החתיכות ביחד בסל אפ"ה הוי החתיכה ראשונה נאסרה כולה מטעם שאין שאר החתיכות מועילות לבטל. ולפי מה שנתן אח"כ הטעם משום דמסתמא נמלחה החתיכה לבד משמע הא אם ידוע בודאי שנמלחו יחד מועילות שאר החתיכות לבטל, ואין החתיכה עצמה נעשה נבילה +ושם בהגהה מקצר קצת ממה שנמצא פה ואח"כ מסיים וקשיא דידיה אדידיה. ההגהה ממשיכה לתת את תרוצו של רבינו הנמצא לעיל בסימן צה אות י.+
הי"א, עוד ילמדנו רבינו מי שגירש אשתו בתוך כ"ד חדשים ללידת בנה אך היא גמלתו ג' חדשים קודם הגירושין, אם היא מותרת לינשא תוך הכ"ד חדשים כיון שגמלתו קודם הגירושין. כי מעשה כזה היה במדינת אשכנז ונפלה מחלוקת בין החכמים, מקצתם רצו להתירה לינשא תוך כ"ד חדשים וראייתם ממה שכתבו הפוסקים אם גמלתה בנה קודם מיתת בעלה ואח"כ מת בעלה מותרת לינשא מיד אחר ג"ח קודם כ"ד חדשים ללידת בנה. וה"ה אם גמלתו ג' חדשים קודם הגירושין דמיתה וגירושין שוין. ואדרבה יותר יש להקל בגירושין, כי ר"ש +הוא רבינו שמשון הזקן עיין כתובות ס, ב תוס' ד"ה והלכתא אבל לפי שלטי הגבורים על רי"ף כתובות כה, א הוא ר' שמואל מפלייזא, ועליו עיין לעיל סי' כח הערה כ"ב /מכוכב/+ כתב דאין צריכין להמתין כ"ד חדשים בגירושין. ומקצת חכמים אסרוה לינשא תוך כ"ד חדשים אף אם גמלתו ג' חדשים קודם הגירושין, דדוקא גבי מיתת הבעל לא שייך לערומי כי המיתה בידי שמים ולכן קבעו הגאונים זמן ג' חדשים קודם המיתה, דסתמא דמלתא ג"ח קודם מיתתו לא היתה יודעת שימות ואפ"ה גמלתה בנה. אבל פחות מכן לא מועיל שגמלתה בנה דחיישינן לערמה, כשתראה שבעלה נוטה למות תגמול בנה בעודו חי ולכן לא מועיל. אבל גבי גירושין דלאו בידי שמים חיישינן לערמה אף אם גמלתו ג' חדשים קודם הגירושין, כי לפעמים תדע שיגרשנה כגון אם נתפשרו ביחד לגירושין לאחר חצי שנה. וכיון דלפעמים יש שם ערמה אף בלא ערמה לא יועיל, כי כמה וכמה חומרות החמירו במינקת כגון אם שכרה לבנה מינקת והיא נשבעת שלא לחזור בה +עיין בשו"ת הרא"ש כלל נג אות ב.+ וגם במעשה זה שבמדינת אשכנז היה בערמה, כי האיש והאשה נתפשרו ביחד לגירושין שיגרשה בעלה בתוך שלשים. ובתוך זמן זה ברח האיש למרחקים ולא שב אל ביתו עד אחר חצי שנה ובתוך זמן זה גמלתה לבנה, ואחר בואו אל ביתו שוב נתפשרו וגירשה. ועוד הביאו ראיות לאסור מדלא השמיט שום פוסק אחד לומר אם גמלתו ג' חדשים קודם גירושין מותרת, אך כתבו אם גמלתו ג' חדשים קודם המיתה משמע דוקא הכי.
והי"ב, עוד אחת אשאל מאת פני אדוני, שכתב המרדכי פ' הגוזל בתרא +ב"ק פ"י סי' קנא+: נראה לראבי"ה אדם שהניח ספרים בעיר וכו', עד אפי' לפירש"י דפירש דספרים יש בהן משום דין אנפרות ודין סקריקין דהא כו' ע"כ. וקשה דהיאך אפשר שיהא בהן דין אנפרות וסיקריקין דהא ב' הפכים הם, דאמרינן בגיטין +נח, ב+ דאנפרות אין בהן משום דין סקריקין, ומלשון המרדכי משמע דאנפרות וסקריקין שוים. ומכ"ת הגיה וגרס בספר המרדכי אפילו לפירש"י דפירש דספרים אין בהן דין וכו', עדיין לא נשמר מעכ"ת מקושיא זו וגם ע"פ האמת אינו כן המעיין בפירש"י שם.
לכן נראה לי הדיוט דטעות נפל בספרים, וצריך לגרוס אפילו לפירש"י דפירש דספרים יש בהן משום דין אנפרות ואין בהן משום סיקריקין. וה"פ אפילו לרש"י דפירש שם על הברייתא דגיטין הבא מחמת החוב ומחמת אנפרות אין בו משום סיקריקין אם שהה בידו י"ב חדשים לתת רביעי לבעלים כתיקון חכמים ויחזיק בקרקעות אלא יחזיר בחנם. בספרים אינו כן ואל יחזיר אלא בדמיו שקנה כמו שהוכיח המרדכי, וכן כתב בהג"ה מיימוני ריש פרק עשירי דהלכות גזילה בשם ריצב"א +שם אות א על אודות הריצב"א עיין לעיל סי' נח הערה ז'+ כן בסגנון זה. וכן בהג"ה אשר"י דפרק הכונס +ב"ק פ"ו סי' ז+, וז"ל: ונראה לריצב"א +בכל ההוצאות יש פה נוסחא מוטעת: לנ"ל כפירוש ריצב"א, וע"ש בהגהת אשר"י+ אדם שהניח ספרים בעיר וברח ונשארו אם קנאם יהודי אחר יחזירם לו עד כדי דמיהן אם כך נתנו בהן, אפי' לפירש"י שמחזירין בחנם בדין כותי הבא מחמת חוב ואין בהן דין סיקריקין, מ"מ כיון דאמרי אין לוקחין ספרים יותר מכדי דמיהן +גיטין מה, א+, הא כדי דמיהן לוקחין. וע"ש ובתוס' דריש הכונס +נח, א+ בד"ה א"נ מבריח ארי. וגם נ"ל לגרוס נ"ל ריצב"א במקום נ"ל ראבי"ה, וכן מצאתי בשני מרדכי ישנים וא"כ +נראה לי שצריך לומר: וכן+ הוא דברי הג"ה מיימוני והג"ה אשר"י. וכל זה יודיע מר לתלמידו הקטן ע"י מוקדם כדי להאיר עיני, ובכן שלותיה דמר יסגא למעלה למעלה ויאריך ימים על ממלכתו הוא ובניו בקרב ישראל, נאום הירש עלזישר.
@שו"ת הרמ"א סימן קיד
+בהוצאה ראשונה מסומנת גם התשובה הבאה קיד, נמצא שישנן שם ב תשובות בסימן קיד. בהוצאות אמשטרדם וסדילקאב מסומנת שאלה זו קיג, ובהן ישנן ב' תשובות בסי' קיג.+ איש לבב מעלין בקודש ולא מורידים, נדיב עמים גומל חסדים, עושה צדקה בהרגלים בלימודים. כי מי כמוהו בגנים גנות עלי נהר, פלגים פלגי אלהים הפרדס אשר למלך עייל בלא בר, נכנס בשלום ויוצא בשלום. ה"ה החכם השלם רבא דעמיה מדברנא דאומתיה +כתובות יז, א+, סיני ועוקר הרים טוחנן זה בזה +סנהדרין כד, א+, הרב הפטיש החזק מראיהו כמראה הבזק. גאון עולם מי הקשה אליו וישלם, לבו כפתחו של אולם, כמוהר"ר משה בן הר"ר ישראל יצ"ו. יהי שלום בחילו, וירבה בחכמים גבולו. וע"ש סגולת"ו סג"ל לימינו נצב"ת, עם המלך במלכותו יושבת. ויהי כזית הודה, גמול ידה הדה. ונטיעים מגדולים בנעוריהם כשתילי זיתים סביב לנחת שלחנו מלא דשן אמן.
אחלי יכונו לפני הדרת רום עזך ותפארתך, כי מגלגלים זכות ע"י זכאי דהיינו כהר"ר ישראל סופר, אשר גילה שבח וגדולת עוצם תורתו דמר. שמחתי שמחה גדולה ושמתי דברי ותוכן שרשי וחקקי לבי מסרתי לו בנשיקה מפי לפיו, כי יראתי מעוף השמים יוליך את הקול +קהלת י, כ.+ ובאתי בשפל קול התחנ"ה לערוך שלחן לשאלתי ותחי נפשי בה ובפרט תורה היא וכו'. ואגב בהיותי עוסק לעת הזאת כשפירש ממני כהר"ר ישראל הנ"ל בלשון אחד של התוס', דהיינו בד"ה והוא שסייד וכייד וכו' ומקומו במסכת ע"ז בפרק כה"צ +מז, ב ושם ישנה הגהת מהר"י לנדא, וז"ל: נ"ב עי' בתשובת רמ"א סי' קי"ד פירוש על דברי תוס' האלו ובגליון הש"ס מציין תשובת רבינו סי' קיג אבל בהוצאה ראשונה וכן בהוצאות /האנוויא/ האנווויא ת"ע ווארשא הציון הוא קיד, וכן צריך לתקן בגליון הש"ס הנ"ל ותמהני שלא ציינו גם את התשו' אחריה, אצלינו סימן קטו, שהיא באור רבינו על התוס'+ להפיק רצוני עם מר, כי לשון ר"י שאומר כי לאו דוקא נוטל מה שחידש ותו לא וכו', סובל דקאי לפי המסקנא דמסיק דמהו דתימא כיון שסייד וכייד וכו' ותיתסר כולה קמ"ל, אבל לפי הסלקא דעתין לא קאי או סובל דקאי אף אסלקא דעתין, ואי קאי אסלקא דעתין קשה להולמו לפי הסוגיא, דהקשה והא דומיא דבית וכו'. והעולה לפי עניית דעתי דדברי ר"י קאי אמסקנא, ואף שהתוס' קצרו בלשונם ולא כתבו תיבת וכו' לית ביה מיחוש, כי כבר ידוע דכמה פעמים עד אין מספר דלגו התוס' תיבת וכו' ודבריהם קאי לפי המסקנא. וגם בתלמוד אשכחן כי האי גוונא כדכתבו התוס' בפרק יש נוחלין +ב"ב קלח, ב בתוס' ד"ה מאי שנא+: ולא גרסינן מ"ש מדרבא אמר רב סחורה ואי גרסי הוי כמו וכו', ואף כי אין ראיה ברורה זכר לדבר הוא. והשם הקרה לידי תלמיד אחד מהספרדים שהביא עמו החיבור שחיבר בנו של כמהר"ר יוסף בן לב והראני דיבור זה +בחלק ראשון של ספר שו"ת מהר"י בן לב ישנן ק"ח שאלות בעשרים כללים אחרי כן ישנם קונטרסים של בנו של מהר"י הקונטרס הראשון בעמ' נד, ב בדפוס אמשט' תפ"ו, הוא על דיני מיגו, ובראשו כתוב: וביען כי המגו הוא כלל גדול בדיני ממונות אמרתי אני הצעיר דוד בן מהר"ר יוסף ן' לב לחבר קונטריס א' בפרטי ודקדוקי המגו ממה שכתבו התוס' והרא"ש בכמה דוכתי בתלמודא ולמסבר ולפרש דבריהם אחר קונטרס זה ישנן תשובות וחדושי דינים מר' דוד בן מהר"י; ובדף נט, ב נמצא עוד קונטרס ממנו על דיני החלב שנמלח או נצלה או נתבשל בבשר אחר קונטרס זה באות תשובות ממהר"י בן לב ומבנו ר' דוד החלק אחר דיני מיגו הנ"ל נקרא חדושי דינים ורוב החומר פה הוא מבנו של מהר"י בדף סג, ב נמצאת הציטטה המובאה פה בסופה חתום: נאם הצעיר דוד בן מהר"ר יוסף ן' לב+ וז"ל: נדרשתי לאשר שאלוני בפרק כה"צ דיבור מהתוס' מעט הכמות ורב האיכות וז"ל, והוא שסייד וכייד וכו'. ובודאי דר"י לא קאי לפי מאי דסליק אדעתין אלא אמסקנא, דאי קאי לפי מאי דסליק אדעתין קשה טובא וקל להבין אלא ודאי אמסקנא קאי. וא"כ מאי ראיה מייתי ר"י ז"ל לפירושו במאי דקאמר דא"כ אפילו וכו', והלא לפי המסקנא מאי דקאמר והוא הוי כמו אפילו ובא לאשמועינן מאי דקאמר בגמרא דלשון נימא היכא דסייד וכייד בגופה דתתסר כולה, וא"כ לעולם אימא לך דאפילו סייד וכייד בגופה של אבן נוטל מה שחידש ותו לא, ומאי דקאמר והוא שייך בגופה של אבן אתא לאשמועי' דאפילו בסייד בגופה של אבן לא תתסר כולה כדאמרינן בגמרא. וגם בפשט ההלכה איכא לאקשויי אמאי לא תירץ, מהו דתימא היכא דסייד וכייד בגופה של אבן דצריך לנקוב מעבר לעבר קמ"ל דנוטל מה שחידש ותו לא. ואפשר לומר בדוחק דלכך נתכוין ר"י לתרץ זאת הקושיא ולה"ק דלאו דוקא נוטל מה שחידש, כלומר דמסתברא ליה למתרץ דהיכא דסייד וכייד בגופה של אבן דנוקב מעבר לעבר ולא סגי בנוטל מה שחידש לחוד. ומסתברא ליה לחלק בין היכא דסייד וכייד בגופה של אבן להיכא דלא סייד וכייד, דהתם נמי נוטל מה שחידש. ולפי זה הפירוש בדברי התוס' הלשון הוה דחוק ומגומגם וצ"ע, עכ"ל בחיבורו.
הנה עם כל התנצלותו הניח דברי ר"י בצ"ע, אין ולאו ורפיא בידו. ועוד קשה לי על פירוש ר"י אף דקאי לפי המסקנא, אמאי לא קתני ארבע אבנים הם כיון דצריך לנקוב מעבר לעבר. ודוחק לומר דחד ביטול הוא נחשב כיון דמשכחת באבן אחת והוי דוגמת תירוצא דבית, דמתרץ כיון דלענין ביטול והשתחואה חד קא חשיב ליה. ולמר שבט מושלים להוציא לאור כוונת ר"י באם באולי יש חסרון או איזה טעות בהדיבור, כי התוס' במסכת ע"ז הם מוטעים ומשובשים ואין לי ספרים מדויקים להגיה מהם ונחזור על הראשונות כי גליתי טפח ויותר מטפחים כסיתי באשר לשמע אזן מפה לפה יסדר ויציע דברי הר"ר ישראל הנזכר, ובזה נפסיק הפעם כי גם זה רב מהיות הקולות. אך נעתיר לאל נורא תהלות, יגדל כסאך בגרם המעלות, ויחלו פניך רבים ורבצת ואין מחריד. אלה דברי המעתיר בלב ונפש אוהבך שבתלמידים, דוד בר יעקב הכהן זלה"ה +היה רב בטורקיה וחבר ספר מגדל דוד חי' גפ"ת על מסכת גיטין, שאלוניקי ש"י, ושם נשא"ו /במקור מופיע סימן לציון הספר/ ועי' בשה"ג מערכת ספרים אות לג שכותב: ונראה שהיה תלמיד מהרש"ל. וכתב בנו בהקדמה שחיבר על סדרי הש"ס מועד נשים נזיקין. אף הוא ראה והתקין כל הטעיות.+
@שו"ת הרמ"א סימן קטו
+בהוצאות אמסטרדם וסדילקאב מסומנת תשובה זו קיד. ועי' הערה ראשונה ורביעית לעיל בסימן קיד.+ שלותך יסגא, לאהובי הר"ר דוד ש"ן, בא אלי כתבך. שאלת ממני לפרש לך דעתי בדיבור תוספות אחד במסכת ע"ז +דף מז, ע"ב+ בפרק כה"צ המתחיל והוא שסייד וכייד וכו', ובא בכתבך וז"ל: לשון ר"י שאומר לאו דוקא נוטל מה שחידש כו' סובל דקאי לפי המסקנא דמסיק דמהו דתימא כיון שסייד וכייד וכו' תתסר כולה קמ"ל, אבל לפי הסלקא דעתך לא קאי או סובל דקאי אף אסלקא דעתך. ואי קאי אסלקא דעתך קשה להולמו לפי הסוגיא, דהקשה והא דומיא דבית קתני וכו'. והעולה לפי עניית דעתי דדברי ר"י קאי אמסקנא, ואף שהתוס' קצרו בלשונם ולא כתבו תיבת וכו' לית ביה מחוש וכו', עד והשם הקרה לפני תלמיד אחד מן הספרדים שהביא עמו החיבור שחיבר בנו של מהר"ר יוסף בן לב והראני דיבור זה, וכתב שם בודאי דר"י לא קאי לפי מאי דסלקא אדעתין אלא אמסקנא, דאי קאי לפי מאי דסלקא אדעתין קשה טובא וקל להבין. אלא ודאי אמסקנא קאי וא"כ מאי ראייה מייתי ר"י ז"ל לפירושו במאי דקאמר דא"כ אפילו וכו', הלא לפי המסקנא מאי דקאמר והוא הוי כמו אפי' ובא לאשמועינן מאי דקאמר בגמרא דלא נימא היכא דסייד וכייד בגופה של אבן וכו'. וא"כ לעולם אימא לך דאפילו סייד וכייד בגופה של אבן נוטל מה שחידש ותו לא, ומאי דקאמר והוא שסייד וכייד בגופה של אבן אתא לאשמועינן דאפילו בגופה של אבן לא תתסר כולה כדקאמרינן בגמרא. וגם בפשט הלכה איכא לאקשויי אמאי לא תירץ, מ"ד דהיכא דסייד בגופה של אבן צריך לנקוב מעבר לעבר קמ"ל דנוטל מה שחידש ותו לא. ואפשר לומר בדוחק דלכך נתכוין ר"י לתרץ זאת הקושיא ולהכי קאמר דלאו דוקא נוטל מה שחידש, כלומר דמסתברא ליה למתרץ דהיכא דסייד וכייד בגופה של אבן דנוקב מעבר לעבר ולא סגי בנטילת החידוש לבד. ומסתברא ליה לחלק בין היכא דסייד וכייד בגופו של אבן להיכא דלא סייד וכייד, דהתם נמי נוטל מה שחידש. ולפי זה הפירוש בדברי התוס' הלשון הוא דחוק ומגומגם וצ"ע, עכ"ל בחיבורו. הנה עם כל התנצלותו הניח הדבר בצ"ע, אין ולאו ורפיא בידו. ועוד קשה לי על דברי ר"י אף דקאי לפי המסקנא, אמאי לא קתני ארבע אבנים הם כיון דצריך לנקוב מעבר לעבר, ודוחק לומר דכחד ביטול הוא נחשב דוגמת תירוצא דבית דמתרץ וכו', עכ"ל שאלתך וכתיבתך.
דע אהובי כי הסכימו החכמים הקדומים כי שינוי הצורות נמשך אחר הרכבת החומרים הנושאים הצורות, והחומרים אחר המזג והטבע, והטבעים מתחלפים בשינוי האקלימים והאוירים, עד שהדעות מתחלפות כרחוק מזרח ממערב. כן הרחיק את דעתנו בדבר זה כאשר אני רואה, כי לא מחשבותי עם החברים המקשיבים לקולי אשר ראו דבור זה כמחשבותיכם, לא עלה על דעתכם דעתנו. וזה התחלת בשאלתך לומר כי סובל דדברי ר"י קאי לפי המסקנא ולא אסלקא דעתך או קאי אף אסלקא דעתך, אבל שיהא קאי אסלקא דעתך ולא אמסקנא זה אינו כלל אצלך, ולא כן לבבי יחשוב כמו שיתבאר בעתיד. אך אני אראה לך חולשת פירושך שיהא קאי על המסקנא ואח"כ אבאר דעתי. הנה אומר ישמעו אזניך מה שפיך מדבר בשם חיבור החכם אשר אינני מכיר, ומה שהקשה אם קאי על המסקנא והניח הדבר בצ"ע. ועוד הדוחק שאנחנו צריכין לומר, שהתוס' התחילו בדיבור והוא שסייד וכייד ורצונם לומר המסקנא שאמר ואף ע"ג דסייד וכייד. וזה חילוף גדול לא יסבול אחד מב' פירושים, הן מה שכתבת מדעת עצמך שחסר תיבת וכו' או מה שכתבת בשם החיבור הספרדי שנקט והוה ר"ל כמו אע"פ, ושניהם אינן שוין בעיני בדבר זה. ועוד אם דברי ר"י קאי לפי המסקנא כאשר כתבת, היה לו לרא"ש ולשאר פוסקים להביא דברי ר"י לענין הלכתא. ומדלא הביא הרי"ף והרא"ש דבר זה רק המשנה כצורתה, ש"מ שאין לחלק לפי המסקנא. ומה שתלית עצמך בחבור החכם הנ"ל, חיבורו איני יודע ופלפולו איני מכיר, ואם כל חיבורו כך יטול מה שחידש כמו בסייד וכייד. כי מה שהקשה בפשט ההלכה אינו קשה כלל, כי לפי המסקנא לא עלה על הדעת שיטול מעבר לעבר אפי' סייד בגופה של אבן, וכמו שיתבאר בדברי בהבנת פשט ההלכה. ועוד אני אומר אף לפי דבריו, שהיה ס"ד ואלו לא היה ר' אמי היינו מפרשים המשנה כך שיטול מעבר לעבר וכו', דבלא זה מהיכא ניסק אדעתין חלוק זה, דהא המשנה לא קתני אלא ג' אבנים, ועל כרחינו סייד וכייד בגופה של אבן הוא בכלל אחד מאלו ג' אבנים הנזכרים במשנה +מן דבלא זה עד פה בסוגריים בהוצאה ראשונה.+ וא"כ לא השמיענו רבי אמי דבר, כי לא באר הוא רק שהמשנה מדברת בסייד וכייד בגופו של אבן. וא"כ לעולם עדיין נימא דצריך לנקוב מעבר לעבר, ועיקר חידושו של ר' אמי היה חסר מן הספר. אבל לפי תירוץ הגמרא אתא ר' אמי לאשמועי' דלא נימא דסייד וכייד בגופה של אבן הוי בכלל חצבה מתחילה לכך ותתסר כולה, על כן אתא ר' אמי להודיענו דהוא בכלל נוטל מה שחידש, כל זה אני אומר לפי דעתכם.
אבל באמת אין כאן קול ולא דברים, ור"י לא קאי רק אסלקא דעתין מעיקרא אבל לפי האמת אין לחלק בזה כלל, דמי יכריחנו לחלוק זה. משא"כ לפום מה דסלקא דעתין, דהיינו צריכים לחלק חלוק זה מכח דברי ר"י דא"כ אפי' לא סייד וכייד בגופה של אבן וכו'. ומה שכתבת שאם קאי על הסלקא דעתין קשה להולמו לפי הסוגיא דהקשה והא דומיא דבית קתני וכו', והחיבור שהזכרת שכתב שאם קאי על הסלקא דעתין קשה טובא וקל להבין. אני בער ולא אדע מה קשה לכם כי סתמתם דבריכם, והנני אובין לפניך ואפרש הסוגיא לפי הנראה לי ואולי מתוכן יתורצו קושייתכם אם מעט ואם הרבה. רק אני אקשה לך תחילה בסוגייא זו למה לא הגיד רב אמי דבריו על המשנה ראשונה של בית +משנה שם /ע"ז פרק כל הצלמים/+, הן לפי הסלקא דעתין הן לפי המסקנא. וכן המקשן שהקשה מי לא עסקינן דשיע והדר שיע למה הקשה קושיא זו מבית ולא הקשה אותה מאבן עצמה, מי לא עסקינן דסייד וכייד בלא גופה של אבן. אלא על כרחך שמע פי' הסוגיא ויתיישב הכל, וזה כי בסתם בבית לאו בגופיה הוא ובאבן הוא בגופה. ועל כן רבי אמי הן לפי המסקנא או הסלקא דעתין אורחא דמלתא נקט, וכן המקשן הוצרך להקשות מבית מי לא עסקינן וכו'. דבאבן היה אפשר לומר דלא איירי אלא בגופה של אבן הואיל ודרכו בכך, ולכן הוצרך להקשות מבית ואבן דומיא דבית קתני כדאיתא בסוגיא. ומעכשיו גם דברי ר"י נכונים כפשוטן, כי ר' אמי אמר והוא שסייד וכייד בגופה של אבן ופי' ר"י לאו דוקא וכו'. ולפי זה ר' אמי פירש המשנה שמה שקאמרה נוטל מה שחידש ר"ל שינקוב מעבר לעבר, ולכן קאמר והוא שסייד וכייד בגופה של אבן. אבל אם לא סייד וכייד בגופה של אבן אע"ג דנוטל מה שחידש לא מיירי מתניתין בכך, כי זה לא נקרא אסור האבן רק איסור הסיוד וכיוד ומתניתין באסור האבן קא מיירי. ולכן הקשה המקשן והא דומיא דבית קתני וכו' וסתם בית לא מיירי בעשה דבר בגופו ואפ"ה מתסר הבית, ש"מ דנטילת סיוד וכיוד מקרי אסור הבית וה"ה דמקרי אסור האבן ומתניתין מיירי בהכי, והיינו דלא כר' אמי. ומשני בית נמי איכא ביני אורבני כו', ובהכי מיירי מתניתין דהוי בגופו של בית ומקרי אסור הבית. ומקשה מי לא עסקינן כו' והדרא קושיא לדוכתה, וחזר מדבריו אלא כי אתמר כו', ומתניתין מיירי בסיוד וכיוד לחוד וזה מקרי איסור הבית, אע"ג דאינו נוטל אלא מה שחידש וא"צ לנקוב מעבר לעבר עכ"פ, ותו לא מידי רק שלום. ממני משה איסרלש מקראקא.
@שו"ת הרמ"א סימן קטז
+בהוצאות קראקא ת'; האנוויא ת"ע; אמסטרדם תע"א וסדילקאב תקצ"ה מסומנת תשובה זו סי' קטו. בהוצ' אלו השאלה הבאה מסומנת קיז, והציון קטז חסר לגמרי.+ שאלת על אשה שירשה מאביה סך גדול ובעלה לקחם לידו ועסק בהם כל ימיו ונפטר והניח חיים לכל ישראל, ועכשיו אשתו תובעת נכסי מלוג שלה מלבד כתובתה.
גרסינן ריש פרק מציאת האשה +משנה בכתובות סה, ב+: מציאת האשה ומעשה ידיה לבעלה, וירושתה הוא אוכל פירות וכו', ופירש"י והתוספות +זהו פירוש ראשון שברש"י שם והתוס' ד"ה וירושתה אמרו שהוא עיקר+ אם נפל לה ירושה הוא אוכל פירות בחייה והקרן שלה. וכן מבואר נגלה פרק האשה שנפלו +שם עח, א וב+ ובכל דברי הפוסקים הראשונים ואחרונים +רמב"ם פכ"ב מהלכות אישות הלכה ז וטור ש"ע אה"ע סי' פה וצ ובד"מ שם אות ז+, שירושת אשה אין לבעלה בהם רק הפירות והקרן שלה, והם נכסי מלוג שהם של אשה. ומבואר נגלה ג"כ שבמיתת הבעל קנתה עצמה, וכמו שאמרינן פ"ק דקידושין +ב, א+: האשה נקנית בשלש דרכים וקונה עצמה בשני /בשתי/ דרכים בגט ובמיתת הבעל. וכשזוכה בעצמה חוזרין כל נכסים אליה, מלבד כתובתה עיקר ותוס'. ומבואר נגלה שאין ב"ח גובה מנכסי צאן ברזל ולא מנכסי מלוג הידועים לאשה +הכוונה היא שידוע שהם מנכסי מלוג וז"ל הטור שם: אבל כל מה שהכניסה לו בין נכסי מלוג בין נכסי צאן ברזל אין בעל חוב גובה ממנו אם ידוע שהוא ממה שהכניסה היא+, כמו שכתב הטור ח"ה סי' צ"ז ור' ירוחם בשם הרמ"ה +בב"י שם אות מו (בדפוס קאניגסבערג תרכ"א) כותב: כן כתב רבי' ירוחם בשם הרמ"ה ובעל התרומות בשער א'. וכתב עוד שם שהוא הדין לנכסים שפסק הוא לה שאין ב"ח גובה מהם ועיין בתשובת הרשב"א שאכתוב בסימן צ"ט ובהגהות פ"א והרמב"ם פ"ב ובתשובת מיימוני בספר משפטים סימן ח ובמרדכי פ"ק דב"ק וס"פ נערה שנתפתתה.+ כל זה בחייו כ"ש לאחר מיתתו שנפטרה ממנו, שאין ב"ח גובה מהן רק היא בנכסיה כאיש אחר ואינה חייבת לפרוע בעד בעלה מנכסים הידועים שהכניסה לבעלה. ואם אינן ידועין כתבו הפוסקים הנ"ל שהיא נאמנת בשבועה בבגדים ותכשיטים, שדרך האשה להכניס לבעלה. וכל זה בחייו, שכל מה שקנתה אשה קנה בעלה ולכן אינה נאמנת רק בדברים שדרכה להכניס לו, אבל לאחר מיתה נאמנת על כל מה שבידה. מידי דהוי אהא דאמרינן פרק חזקת הבתים +ב"ב נב, ב+, וכן האשה הנושאת והנותנת תוך הבית והיו אונות ושטרות יוצאות על שמה ואמרה שלי הם עליה להביא ראיה, ואמרינן התם לענין אחין שלא חלקו נמי הכי. ואמרינן התם +מז, א ונב, א ועיין ברשב"ם ע"ב שמביא גם ירושלמי בדין זה+ בן שחלק ואשה שנתגרשה הרי הן כשאר כל אדם, ולכן גם לאחר שמת הבעל כאחר דמיא ונאמנת על מה שבידה אם השטרות נעשים לאחר שנתגרשה או מת הבעל. ואפילו בחייו אינה צריכה להביא ראיה רק שיש לה מעות מיוחדים אז נאמנת שהשטרות הם שלה וכ"ש מה שבידה. וז"ל הרמב"ם פכ"ב דאישות +בכל הספרים רשום בטעות פכ"ד, והוא כפי שתקנתי בהלכה ל+: הרי שנמצאו ביד האשה מעות או מטלטלין והיא אומרת מתנה נתנו לי והוא אומר ממעשה ידך הם ושלי הם הרי היא נאמנת, ויש לו להחרים על מי שטוענת +בכל הדפוסים כתוב פה שטוען, אמנם ברמב"ם הוא כמו שתקנתי, והכוונה היא שאע"פ שאין הבעל יכול להשביעה היסת מפני שטוען שמא מ"מ יכול להחרימה אם ירצה כן פירש המ"מ שם+ שקר, וילקח בהן קרקע והוא אוכל פירות. ואם אומרת ע"מ כן נתנו לי שלא יהא לבעלי רשות בהן אלא שאעשה בהן מה שארצה עליה להביא ראיה, שכל ממון שביד האשה בחזקת הבעל הוא שהוא אוכל פירות עד שתביא ראיה וכו'. הרי קמן שאפי' בחיי הבעל נאמנת לומר שהן נמ"ל +נכסי מלוג+ ואין הבעל נאמן לומר שהוא שלו, כ"ש לאחר מותו וכ"ש לפי דברי הפוסקים שהיא נאמנת לגמרי +המלה לגמרי נמצאת בדפוס ראשון באותיות רש"י ובסוגריים+ כמו שכתב שם המ"מ והרא"ש ונ"י פרק חזקת הבתים +ברא"ש סימן נה ובנמוקי יוסף על הרי"ף כז, ב.+
מכל הנ"ל נ"ל לדון על המעשה שנשאלתי ולומר, שזכתה אלמנה הנ"ל במה שבידה לומר שהן נמ"ל שלה. לא מבעיא אם לא שויה אותן ראה דנאמנת לטעון על מה שבידה כדמוכח פרק המקבל +ב"מ קטז, א ועי' ג"כ טוח"מ סי' ע"ב וקל"ג ומרדכי סוף פ' המקבל סי' תז+ ובכמה מקומות בתלמוד ובפוסקים, דאדם נאמן לטעון על מה שתחת ידו במיגו דלא היו דברים מעולם או לקוח הוא בידי. אלא אפי' שויה ראה נ"ל דנאמנת על מה שתחת ידה לומר נמ"ל שלי הם, דהרי ידוע לכל באי שער עירם שירשה סך גדול מאביה ובאו כולם ליד בעלה שנשא ונתן בהם. דאין לומר שאבדם דהרי חייב לשלם אחרים תחתיהם, דלא אמרו דנמ"ל אינו חייב באחריותן אלא כשנאבדו מעצמן אבל כשהלותה האשה לבעלה פשיטא שחייב לשלם לה כמ"ש הרא"ש פרק חזקת +סי' נה+, שאם לוה וגרשה אם לא היו המעות טמונים חייב לשלם לה. ואפי' לדברי ר"י +ב"ב נא, ב תוד"ה קבל, וע"ש ברא"ש הנ"ל סי' נה+ שחולק וס"ל דאינו חייב לשלם, היינו מטעם שקאמר התם דאינה נאמנת לומר ששלה הם ומחזיקים אותם בשל בעל. אבל בנדון דידן שידוע שהיו של האשה ודאי חייב לשלם לה וה"ה לאחר מיתתו, וכמו שנתבאר לעיל שנוטלת כל נכסיה לאחר מיתתו. ואין לומר שמא פרע לה בחייו או אתפסה צררי, מאחר שהבעל אוכל פירות כל ימיו דמיא להא דאמרינן אין אדם פורע תוך זמנו +ב"ב ה, ב.+ ואף אם יחלוק החולק בזה, מ"מ בדבר שיש לה מיגו דלהד"ם פשיטא שנאמנת לומר לא נפרעתי בחיי בעלי והם פרעון נמ"ל שלי. ולא דמיא להא דאמרינן פרק הכותב +כתובות פו, א והיינו כששניהם ביום אחד, אבל אם כתובת האשה קודמת מסלקינן לה בזוזי עי' שם באורך רא"ש וקרבן נתנאל בהכותב סי' יא אות ו+ והביאו הרי"ף והרא"ש והמרדכי +הרי"ף מה סוף ע"א וע"ש בשלטי הגבורים אות ג; הרא"ש סי' יא והמרדכי סימן רכ+, דב"ח וכתובה ב"ח קודם במטלטלי, ואפילו תפסה פסקו מהרי"ל +לא מצאתי זאת בשו"ת מהרי"ל, אבל המהרי"ו מביאו עי' בד"מ טור אבן העזר סימן ק"ב אות ג שכתב: וכן פסק מהרי"ו בתשובה סי' ל' וכתב שכן היה דן מהר"י מולין וז"ל מהרי"ו שם: ואני ראיתי שדן מורי מהר"י מולין ז"ל והיה מחייב אשה לפרוע אפילו מלוה על פה הידוע מכתובתה וראייתו שפסק כן מהר"ם במרדכי ובהגה במיימוני דבעל חוב קודם לכתובת אשה אפילו אם תפסה האשה מוציאין מידה על אודות מהרי"ל עיין לעיל סי' כח הערה י"ז+ ומהרי"ו +בשו"ת שלו סי' ל על אודות מהרי"ו עיין לעיל סי' פד הערה כ"ט+ דמוציאין מידה וכדברי מוהר"ם במרדכי פרק הכותב +בסימן ר"כ הנ"ל וע"ש בחידושי אנשי שם אות פ+, דשאני נכסיה דהם כחוב אחר ואינם בכלל כתובה ותוספת, וכ"כ בהדיא במ"מ בפי"ו דאישות +הלכה א וכן בפרק יז הלכה ז+ וכ"כ הקרא"ו סי' ק"ב בא"ע והוא פשוט.
והנה אין בכלל אלא מה שבפרט דהיינו האלמנה היקרה אשת מהר"ר אליהו מענקש ז"ל, אשר ידוע ומפורסם לכל בני עירם שירשה מאביה סך גדול ובא ליד בעלה וקודם מותו ירד מנכסיו וכמעט ידוע וברור שלא נפרעה מנמ"ל שלה, בודאי תוכל לגבותם מלבד כתובתה. ואף אם יש חולק בזה מ"מ מה שתפסה ויש לה בהם מיגו פשוט לי כביעתא בכותחא שתוכל להחזיק בהן ולומר בהם שהם נ"מ שלה, וה"ה אם יש דבר בנמצא בידוע שהיה מנ"מ שלה. ואין לדיין בזה אלא מה שעיניו רואות +ב"ב קלא, א; סנהדרין ו, ב+, ושלום.
@שו"ת הרמ"א סימן קיז
+כל ההוצ' הושוו פה בסימן קיז ועי' הערה ראשונה בשאלות קיד, קטז+ כאן חסר תחלת השאלה, ולפי הענין היתה השאלה מ"ש דאתרוג המורכב פסול והדס מצראה כשר +סוכה דף לג, ע"א.+ והיתה התשובה לפי שהמורכב לא נקרא אתרוג ולא מקרי פרי עץ הדר, אבל הדס דבעבות תליא רחמנא וא"כ בהדס מצראה שאנו רואין בו שהוא עבות למה נפסול אותו, שהרי ליכא למטעי בדבר הנראה לחוש +מן שהרי ליכא למטעי עד פה בסוגריים ובאותיות רש"י בהוצאה ראשונה.+ אבל בפרי עץ הדר, שנחלקו בו בפירוש הדר איכא למימר דילמא איכא לחכמינו ז"ל עוד דרשות אחרות במלת הדר, דאתרוג הוא דוקא. ואף אם נאמר דלית להו דרשות אחרות בזה מ"מ דלמא שאר מינים אין להם אלו התוארים שאמרו באתרוג, ומאחר שכבר נתבאר שהמורכב לא נקרא אתרוג א"כ ממילא לא נכשירהו, ואין לנו בו אלא מה שאמרו חכמים. וכבר שמעתי מזקן אחד, שאלו המינים פירות הנקראים מורנצ"י או הלימונ"י +תפוחי זהב ולמונים הם בסוגריים ובאותיות רש"י בדפוס ראשון+ עצמן דרים משנה לשנה על האילן וגם יש להם כל הסימנים הנאמרים בגמרא, וכי סלקא דעתן להכשיר פירות אלו בתורת אתרוג. ולכן המורכב כאחד מהם ואין להכשיר רק האתרוג ולא שאר מינים, ולא בצורה תליא מלתא מאחר שכבר נתבאר שזה המורכב לא מקרי אתרוג. ומה שהביא השואל ראיה דאתרוג אפי' מקצת אתרוג במשמע, כמו שאמרי' פרק אותו ואת בנו +חולין עח, א; פ, א+ שה אפי' מקצת שה במשמע, אינו ראיה. חדא דלשון תורה לחוד ולשון חכמים לחוד, ומאחר דרז"ל אמרו אתרוג לא נוכל להכשיר מקצת אתרוג. ועל מה שכתוב בתורה פרי עץ הדר +ויקרא כב, כז+ לא נוכל לומר דאפי' מקצתו הדר, דא"כ נכשיר שאר מינים דאפילו מקצתו הדר כשר, ואפילו אינו דר כל השנה על האילן נכשירהו אפי' דר מקצת שנה. ועוד דשאני שה דדרשינן מקצת שה לרבות כוי וכלאים, חדא דדלמא דוקא שה משמע להו הכי, דהא משור כשב ועז ממעטינן כלאים וכ"ש כוי ולא אמרי' מקצת שור או כשב כשר. ואע"ג דבפ' מרובה +ב"ק עז, ב+ מפרש הא דממעטין משור וכבש ועז משום דמוכח מעניינא דקרא, מ"מ נוכל לומר ג"כ דיש להם למוד בזה למעט. וכן כתבו התוספות בהדיא פ"ק דבכורות +ג, א תוס' ד"ה ורבי יהודה+ דלא אמרי' בכל מילי דאף קצתו במשמע, ומוכיח ליה התם בכמה /ראיות/ ראייות וע"ש +מן ואע"ג דבפ' מרובה עד כאן הם בסוגריים בדפוס ראשון.+ ועוד, דהתם לחומרא אמרינן מקצת שה להצריכו כיסוי או לחייבו במתנות ולאסור בו אותו ואת בנו, אבל לקולא להחשיבו שה לקולא לא אמרינן, דהא אמרינן פ"ק דבכורות +דף יב, עמוד א+ לענין פטר חמור דאין פודין בכלאים ובכוי. ואפי' לר' אליעזר דפליג התם ומתיר בכלאים הבא מן העז ומן הרחל, מ"מ מודה בכוי דאין פודין כו' ולא אמרינן מקצת שה. ואע"ג דאין ראיה מר' אליזער /אליעזר/ דלדידיה לא אמרינן שה מקצת שה במשמע מ"מ יש להוכיח מרבנן, דס"ל דאין פודין בכוי ובכלאים וגמרי לה שה שה מפסח כדאיתא התם, אמאי לא ילפי ג"כ שה שה לענין אותו ואת בנו וכסוי הדם. וכאן אין לומר דלא קבלו הגזירה שוה לענין אותו ואת בנו ואולי אינו מופנה, מכל מקום הוי לן למילף במה מצינו מפדיון בכור ומפסח במה הצד, ודוחק לומר דאית פירכא על מה הצד. אלא ודאי דלענין חומרא אמרינן שה אפילו מקצת שה אבל לקולא ילפינן שה שה מפסח, וה"ה לאתרוג דלא אמרינן אתרוג ואפילו מקצת אתרוג. והנה לא אוציא לעז על הראשונים שנהגו לברך על אתרוג כזה במקום הדחק, מ"מ לא שבקינן היתרא לברך על אלו שלא בדוחק גדול, כנ"ל בשאלתך. נאום משה איסרלש מקראקא.
@שו"ת הרמ"א סימן קיח
נתבקשתי מהזקן מוכה אלהים ומעונה הניכר בשערים כמר אשר הנקרא אנשיל טייזינגר +עיין לעיל סי' קה הערה ה'+, לחוות לו דעתי אם אפשר שבן בתו יוכל לומר לו קדיש אחרי מותו, מאחר שהוא גדלו בביתו והשכיר לו רבי והביאו לחיי עוה"ב. ואמרתי לו כן, וביקש ממני להורות לו בכתב כדי שיהיה לבן בתו לראיה בכל מקום אשר ילך.
והנה באתי למלאות רצונו, והנה גלוי ומפורסם בתשובת מהרי"ק +שורש ל ענפים א, ב, ג, ד+ שכתב כן בהדיא שיוכל לומר קדיש במקומו. ואף במקום שאר אבלים המגידים על אביהם ועל אמם יש לו חלק, ואין הולכים בזה אחר המנהג כדאיתא התם בתשובותיו. ואני באתי להוסיף על דבריו, כי מהרי"ק כתב שם שלא מצינו שבן הבן חייב בכבוד אבי אביו ולכן הרחיק קצת בתחילה שבן הבן כאחר יחשב. ולא כן הוא עמדי, דהרי אמרו במדרש +על פי בראשית רבה סדר ויגש פרשה צד, ה+: ויזבח יעקב זבחים לאלהי אביו יצחק ולא לאלהי אבי אביו, שחייב אדם בכבוד אביו יותר מבכבוד אבי אביו, וכן כתב רש"י פרשת ויגש +בראשית מו, א.+ ומדקאמר יותר מבכבוד אבי אביו משמע דחייב בכבודו, דבלאו הכי לא שייך למימר יותר והוי להו למימר חייב בכבוד אביו ולא בכבוד אבי אביו, והוא מבואר נגלה שלא כדברי מהרי"ק.
כ"ש דכמר אשר הנ"ל גדל היתום תוך ביתו, ואמרו במסכת סנהדרין פרק כהן גדול +יט, ב עי' ג"כ מגילה יג, א+: כל המגדל יתום בתוך ביתו כאילו ילדו, ולמדו שם מפסוקים הרבה. וכ"ש שהביאו לחיי עוה"ב ששכר לו רבי ללמדו, ואמרו +עיין רמב"ם פ"ה מהלכות תלמוד תורה הלכה א+ דכבוד רבו הוא קודם לכבוד אביו, שזה מביאו לחיי עוה"ז וזה מביאו לחעה"ב. כ"ש בכמר אשר דכולהו איתנהו ביה, שבן בתו יאמר עליו קדיש כשאר אבלים. ובלבד שתתרצה בתו לזה ולא תקפיד שבנה יגיד קדיש בחייה, כי יותר חייב בכבוד אביו ואמו מבכבוד אבי אביו. ומ"מ +מן ובלבד שתתרצה בתו עד פה באותיות רש"י ובסוגריים בהוצאה ראשונה+ משום שאמרו פ"ק דסנהדרין +ו, ב+ דמצוה לבצוע, גם שלא יהא נראה זה כדבר חדש אניח הדבר על פשרת מהרי"ק, שבן הבן יאמר פעם אחת והמגיד על אביו ואמו יאמר ב' פעמים. כן יהיה לזה, הבן בתו יאמר הוא פעם אחת ויהא לו חלק אחד בקדיש והאבל על אביו ואמו ב' חלקים ויאמר ב"פ. ובזה לא יהיה דבר חדש, כי היה בימים הראשונים אשר לפנינו כמבואר בדברי מהרי"ק, וחיים ושלום לכל ישראל. נאום משה איסרלש מקראקא +בסוף השאלה נמצאת בכל ההוצאות הערה זו: עזרי מעם ה' עושה שמים וארץ, והוא יצילני משגיאה בדפוס ראשון היא באותיות רש"י.+
@שו"ת הרמ"א סימן קיט
אשר שאלתם ממני אם מותר לפתוח או לנעול בשבת ספר הכתוב עליו מבחוץ אותיות כדרך שכותבין על הספרים מבחוץ שם הספרים. ואיכא למיחש בזה משום מוחק וכותב בשבת, דהרי כשפותח לא יכולין לקרות האות עוד עד שיחזור וינעלנו, עכ"ל שאלתך.
נראה דיש לדקדק בהא טובא, דהא קי"ל סוף הבונה +שבת קד, ב+: כתב במשקין במי פירות באבק דרכים ובכל דבר שאינו מתקיים פטור, וידוע דכל פטורי דשבת פטור אבל אסור בר מתלת כדאיתא סוף האורג +שם קז, א וגם ג, א.+ ובנדון זה אע"ג דאינו מתקיים כתב זה מ"מ הוה כתיבה ומחיקה, ולא מהני אם הוי מחיקה מה שחוזר ונועלו וכותבו. דאדרבה משום זה מגרע גרע, דאטו משום דתרתי קא עביד עדיף טפי ומי שמוחק וחוזר וכותב לא יתחייב. הרי גזרו לקרות לאור הנר /שמא/ שמה יטה כדאיתא פרק יציאות השבת +שם יב, ב ועי' ג"כ ביצה כב, א: המסתפק ממנו חייב משום מכבה בכל ההוצאות רשום פה פרק במה מדליקין, ואולי זה מפני שהמאמר הבא תיכף אחר כך הוא מפרק זה+, ואין נותנין כלי שמן על פי הנר בשביל שתהא מנטפת שמא יסתפק ממנו +שם /שבת/ כט, ב+, ובודאי אף אם יחזור השמן אליו לא מהני. ולכן אסרו +שו"ע או"ח סי' רעז סעיף א+ לנעול בנר שאחורי הדלת משום מכבה ומבעיר הואיל ומנדנד השמן הנה והנה, וה"ה בכל כיוצא בזה. וליכא למימר דהואיל ומתעסק בלימודו הוי דבר שאין מתכוין דמותר כר"ש, דזה אינו דהא מודה ר"ש בפסיק רישיה ודומיא דנר שאחורי הדלת דאסור לנעול בדרך שמנענע השמן. ומכח מלאכה שאינה צריכה לגופה לא שייך למפטריה דמ"מ הוי אסור לכתחילה, ועוד +מן דמ"מ עד פה באותיות רש"י ובסוגריים בדפוס ראשון+ דאדרבה מלאכה זו צריכה לגופה דהא צריך למחוק ולכתוב כדי לפתוח ולנעול הספר, ומאחר דזה הוי דרך מחיקה וכתיבה איכא למימר דאסור. וכזה כתב המרדכי בשם מוהר"ם על העוגות הכתובים עליו /עליהן/ אותיות דאסור לשברם ביו"ט ושבת משום מוחק. +/מרדכי/ שבת פ"ז סי' שסט. ועי' במ"ב הלכות שבת סי' שמ אות טו שכתב ודוקא כשכותבין על העוגות אותיות מדבר אחר אבל שהכתיבה היא מהעוגה עצמה בדפוס או בידים שרי דאין שם כתיבה עליה וממילא לא שייך בזה מחיקה. וכן אם כתב האותיות בדבש המעורב במים או שאר מי פירות ג"כ אין להחמיר - ועיין בספר דגול מרבבה שמצדד להקל בעיקר הדין הזה והביאו בשע"ת ויש לסמוך עליו כשאינו שובר במקום האותיות בידו רק בפיו דרך אכילה. וספר שכתוב בראש חודי דפיו אותיות או תיבות, יש אוסרין לפתחו ולנעלו בשבת דע"י הפתיחה שובר האותיות והוי כמוחק וכשנועלו הוי ככותב. אבל דעת הרמ"א בתשובה להקל בזה וכן דעת הרבה אחרונים, וטעמם דכיון דעשוי לנעול ולפתוח תמיד ליכא ביה משום מחיקה וכתיבה והוי כדלת הנסגר ונפתח תמיד דאין בו משום בנין וסתירה וכן המנהג. ומ"מ נכון להחמיר כשיש לו ספר אחר ועי' ג"כ ט"ז בשו"ע או"ח סי' שמ אות ב שמאריך בדינים אלו ומסיים ושמעתי שרמ"א בתשובה מתיר ג"כ פתיחת ספרים שכתובים עליהם אך ראייתו לא ידענא.+ וכן משמע מדברי האחרונים +במרדכי פרק ערבי פסחים (דף קיד ע"א) מביא סדר של פסח ושם כותב: וכן נהגו העולם לעשות סימנים לידע איזו היא ראשונה איזו שניה ואיזו שלישית - ולכך עושין כן כדי לעשות המצות שתקנו חכמים עליהם כסדר שנעשו על האחת ברכת המוציא ועל הב' על אכילת מצה ועל הג' כריכה+ במה שאסרו לכתוב על השלשה מצות של פסח אותיות אב"ג =א, ב, ג= לידע איזה היא ראשונה, משום דכשעושה הסדר ושוברה מוחק הכתב בי"ט. וא"כ שמעינן מזה דדרך מחיקה וכתיבה בכך ואסור לעשות אע"ג דלא מתכוין. ואיכא למימר דהכא גרע טפי, דהתם אינו אלא מקלקל דהא מוחק ע"מ שלא לכתוב וא"כ הוי לן למשרי ואפ"ה אוסרין התם, ק"ו הכא. ולפי כל זה הוי לן למיסר ולהחמיר ביה כמו שהחמירו לענין הטמנה ברמץ +שבת לד, ב, ועי' ג"כ כריתות כ, ב ומרדכי שבת פ"ד סימן שכג+, דאיכא למיחש לתרתי שמא יחתה ויבעיר התחתונות ויכבה העליונות.
אכן יש למצוא צד היתר בנדון זה, דאיכא למימר הואיל ועומד לפתוח ולנעול אין דרך מחיקה בכך. ותדע דגרסינן פרק הבונה +שבת קד, ב+: הכותב על ב' לוחי פנקס ונהגין זה עם זה חייב, על ב' דפי פנקס ואין נהגין זה עם זה פטור. ופירש"י על לוחי פנקס של חנונים כעין אותן של סוחרים שיש להם לוחים הרבה חקוקים וטוחים בשעוה, אם נהגין ונקרין זה עם זה שכתובין על ב' שפתי הלוחין סמוכין זה לזה חייב עכ"ל. ומעתה יש לדקדק אמאי תנא הכותב על לוחי פנקס לתני רבותא טפי, דאפילו היו כתובים כבר אם פותח ונועל הפנקס דהוי כתיבה ומחיקה, דידוע דאלו פנקסים העשוים מלוחים עשוים לפתוח ולנעול אלא ודאי דאין זה מקרי כתיבה ומחיקה. דאין לומר דחיובי לא מחייב אבל פטור אבל אסור, דא"כ לחלק מניה וביה וליתני בסיפא על לוחי פנקס ונהגין זה עם זה דפטור בכה"ג אם היו כתובים כבר. דאין לומר דניחא ליה לחלק ולאשמועי' פטור אפילו בכותב אם אינן נהגין זה עם זה, דהא כבר אשמועינן הדין ההוא: כתב על ב' כותלי הבית ואין נהגין פטור. ועוד יש לדקדק בגמרא, דקאמר שם: א"ר אבהו +אצלינו א"ר אמי+ כתב אות אחת בטבריה ואות אחת בציפורי חייב, כתיבה היא אלא שמחוסרין קריבה. והתנן כתב על ב' כותלי הבית על ב' דפי פנקס ואין נהגין זה עם זה פטור, התם מחוסר מעשה דקריבה הכא לא מחוסר מעשה דקריבה. פירש"י התם אינו מקרבן אלא ע"י קציצת המפסיק ביניהם, וכי קאמר ר' אבהו כגון כתב על שפת לוח זו בטבריא ועל שפת לוח זו בציפורי ואתה יכול לקרבו שלא במעשה רק בקריבה בעלמא, עכ"ל. הרי קמן דקריבה לא מקרי מחוסר מעשה כלל, א"כ ה"ה אם היו אלו ב' אותיות כתובים כבר אחת בציפורי ואחת בטבריה ומקרבן יחד לאו כלום עבד, וה"ה אם היו מקורבים והרחיקם לאו כלום עביד ולא מקרי מוחק. דאין לומר דאע"ג דמיחייב בלא קריבה מ"מ בקריבתן נמי עושה איסור ומוסיף על כתבן, וה"ה אם רחקן מהדדי הוי מוחק. זה אינו, דהא תנן התם כתב ע"ג כתב פטור, ואמרינן בגמרא מאן תנא דלא כר' יהודה +גיטין כ, א+ דתניא הרי שהיה צריך לכתוב השם ונתכוין לכתוב יהודה ולא כתב בו דלי"ת מעביר עליו קולמוס +שם: /גיטין כ' א'/ ומקדשו+, וחכמים אומרים אין השם מן המובחר. ואם היה אפשר לומר דלענין שבת מיחייב אע"ג דכבר כתב לגמרי א"כ מאי מייתי ראיה מהתם, דדלמא אע"ג דהתם אין השם מן המובחר מ"מ לענין שבת מתחייב. דא"ל דא"כ מתניתין דלא כמאן, דא"כ מאי מקשי התם התוס' +ד"ה אמר רב חסדא+ דמתניתין דלא כמאן אתיא דרבנן מודים לענין גט דהוי כתב כדאיתא התם +מן דרבנן מודים עד פה בסוגריים ואותיות רש"י בדפוס ראשון+, דלמא מתניתין בסתם איירי דמיירי ביה רבנן ור"י. אלא ע"כ מקשים התוס' מנ"ל דמתניתין רבנן היא, וא"כ אנן נמי נימא מנ"ל /דמתניתין/ דנתניתין רבנן היא. אלא ש"מ דבכל מקום דהוי כתב מעיקרא לאו כלום עבד, והא דבכתב ע"ג כתב פטור ולא מותר לכתחילה יש לומר שאני התם דמ"מ כותב והעיקר הוא הכתב האחרון, שהרי שוב הכתב הראשון אינו נראה. ולכן קאמרי רבנן השם אינו מן המובחר, אבל גם הם מודים דהוי כתב במקצת, וכן אמרינן בירושלמי +שבת פי"ב הלכה ה+ בהדיא +מן וכן אמרינן עד פה באותיות רש"י וסוגריים בדפוס ראשון.+ אבל קריבה בעלמא דאינו עושה רק שנקרא זה עם זה והכתב כולו כתבו קודם לכן מותר.
וה"ה בנדון דידן, דאף ע"ג דפותח ונועל אינו עושה אלא הקריבה וההרחקה ולאו כלום עבד, דהקריבה אינו מעשה כלל. דאין לחלק דשאני התם דכל אות כתוב לגמרי במקום אחד ואינו מחוסר רק הקריבה, אבל כשפותח באמצע אות אחד הוי ככותב. דזה אינו, דלענין חיוב שבת ב' האותיות כאות אחד דמיא, ואילו היתה הקריבה מקרי מעשה היה פטור, דהוי חסרון באמצע הכתיבה וה"ה באמצע האות. ותדע דאל"כ מאי פריך אר' אבהו ממתניתין דקתני על ב' כותלי הבית על ב' לוחי פנקס פטור, לישני ליה דהתם מיירי דהפסיק באמצע אות ור' אבהו מיירי בהפסיק בין האותיות, אלא ש"מ דליכא לחלק בהכי וא"כ ה"ה בנדון דידן מותר. ולא דמי לעוגה שכתובים עליה אותיות דאסור לשוברן דהואיל ואכלן קא עביד מעשה דאי אפשר לחזור לקרבן אח"כ, אבל אם היה מפרידן זה מזה וחזר וקרבן אפשר דשרי דקריבה לאו מעשה הוא. וכ"ש בספר דעומד לנעול ולפתוח, דקריבתו והרחקתו לאו כלום הוא.
ועוד נ"ל להביא ראיה מהא דאיתא במשנה פרק כלל גדול +שבת דף עג, עמוד א+: הכותב והמוחק ע"מ לכתוב, ופירש"י כותב ומוחק לקמן מפרש למאי מבעיא במשכן, שהן רושמין על קרשי המשכן לידע איזה בן זוגו וכותב אות בזה ואות בזה ומוחק פעמים שטעה, עכ"ל. ואי הוי שייך מחיקה בכה"ג אמאי הוצרך לפרש פעמים שטעה, איכא לפרש דהוי מוחק במשכן בשעה שהיו פורקין המשכן היו מפרידין בין האותיות. ומנ"ל לרש"י דהיו כותבין אות בזה ואות בזה, דלמא היו כותבין אות אחד על ב' קרשים ביחד ועי"ז היו יודעים שהוא בן זוגו. דאין לומר מדבעינן ב' אותיות ש"מ דבמשכן ב' אותיות היו, דזה אינו דהשיעורין לא למדו ממשכן רק ענין המלאכה. ותדע שהרי פליגי התם +שם דף קג, עמוד ב+ על איזה ב' אותיות מחייבין, אי בעינן שם משמעון או גד מגדיאל או ת"ת או אי מחייבין בא"א משום דכותבים בגלטורי. ולמדו שם הכל מדכתיב בעשותו אחת מהנה +ויקרא ד, ב ושם ועשה מאחת מהנה+ ולא למדו ממשכן, דאדרבה אי הוי למדין ממשכן הוי מתחייב בכל ב' אותיות בעולם כמו דמחייב התם רבי יוסי, דקאמר לא חייבו ב' אותיות אלא משום רושם, שכך היו כותבין על קרשי המשכן לידע איזה בן זוגו. וקאמר בגמרא לפיכך שרט שריטה אחד על ב' נסרים חייב, וא"כ ה"ה דהוי לן למימר כה"ג באות אחד, אלא שאין דרך מחיקה וכתיבה בכך. ועוד נראה לי להביא ראיה להיתר מהא דמדמי התם בשמעתין ענין כתיבה לענין בנין, ואמרי' סוף כירה +שם מז, א וב+ לענין מטה של טרסיים ומטה של גללניתא שהם מטות של פרקים שדרכן לפרקן ולהחזירן, שאם היו רפויין ואי אפשר בהן ליתקע דמותר להחזירן לכתחילה והוא הדין לפרקן, וכן לענין מנורה של חוליות דאם היתה רפויה שרי. ואפילו מאן דאסר מכל מקום אם היו החוליות מחוברים יחד ואינן מפורקים ופעמים מטים אותם ופעמים זוקפים אותם שרי, וא"כ ה"ה בנדון זה.
@שו"ת הרמ"א סימן קכ
שאלה על מה שנוהגין בעיר לובלין, שיש שם יריד גדול והעיר מוקפת חומה ומתקבצים שם הרבה ישראלים ג' פעמים בשנה +עיין לעיל סימן פ הערה ב'+ ודרים שם בחדרים הפתוחים לעיר. אך החדרים הם של כותים ובביתם של כותים, רק שבני ישראל שוכרים אותם מהם ומיוחדים להם כל השנה לסחורותיהם רק שאינן דרים בהם רק בזמן היריד, והוא פחות משלשים יום. ומשתמשים ג"כ בבית הכותי בצרכיהם הקטנים, כגון בשול מאכליהם וכיוצא בו. ונוהגין לטלטל שם בכל העיר בלא עירוב, אם יפה עושים. וכן נהגו מקדמונים אך שנשתנה קצת, כי מתחילה היה דר בעיר ישראל אחד בקביעות כל השנה כולה ועכשיו אינו דר שם רק כל העיר של כותים כי אם בזמן הירידים שמתאכסנים שם ישראלים משאר מקומות ודרים עד עבור היריד שחוזרים לביתם. +לעיל בסימן פה מדבר בענין אורח הבא לעיר שישראל אחד דר בין הכותים אם אוסר האורח על הישראל לטלטל שם. ועיין בחלק שני של סימן סא שמהרש"ל כותב על אותו ענין ואומר: ומזה באת להתיר בלובלין לישא ולהוציא בכל העיר. משמע שאז עוד היה יהודי דר בעיר. ובאמת שכשגרשו את היהודים מלובלין הרשו לאמו של ר' שכנא, שהמשיכה בעסקי בעלה ר' יוסף הרבים והחשובים, להשאר בעיר. אז היתה זאת המשפחה היהודית היחידה בלובלין. ועי' ג"כ בח"ב של סי' סא+
תשובה: בראשונה צריכים לדקדק על מה סמכו הקדמונים שהקילו בדבר זה, ואח"כ נברר אם יש לחלק. דע כי כתב הרמב"ם +פ"ב מהלכות עירובין הלכה א, ושם פ"ד הלכה יב+ והביאו הטור סוף סי' שע"א +בא"ח+ דאורח אינו אוסר. וכן הסכימו האחרונים ז"ל מהרא"י בתרומת הדשן סי' ע"ו בראיות ברורות דאין האורח אוסר עד שלשים יום, וכן הסכים עמו הגאון המחבר ספר בית יוסף +סו"ס שפב.+ ואף ע"פ דמהרי"ק +שורש מו ענף ג על אודות המהרי"ק עיין לעיל סי' פט הערה מ"ד+ כתב דאורח אוסר, כתב הרב הנזכר דמיירי דוקא בשלשים יום אבל פחות משלשים יום אינו אוסר. והוכיח מהרא"י בתשובה הנ"ל דאפילו אורחים רבים ובעל בית אחד כולם מותרים לטלטל. ומהשתא ודאי על זה סמכו הראשונים ז"ל שגבלו והתירו לטלטל באותה העיר בעוד שהיה דר שם ישראל קבוע, דכל הבאים שם נקראים אורחים מאחר שאינן דרים שם שלשים יום בפעם אחת. ואע"פ שיש להם חדרים מיוחדים כל השנה אינו מזיק בזה, דלא מקרי דירה אלא מקום פיתא או שינה לכ"ע, כדאיתא בגמרא דעירובין +עג, א.+
אך עכשיו יש לדקדק מהא דאיתא פרק הדר +עירובין סה, ב+: ריש לקיש ותלמידי דר' חנינא איקלעו לההוא פונדק ולא הוי שוכר והוי משכיר, אמרו מהו למיגר מיניה וכו'. ואמרי התם ר' חנינא בר יוסף ור' חייא בר אבא ור' אסי איקלעו לההוא פונדק, ואתא כותי מרא דפונדק בשבתא אמרו מהו למיגר מניה וכו'. ופירש"י התם פונדק יש בו חדרים פתוחים לחצר והאכסנאים נכנסין בהם ואוסרין זה על זה בשבת. הרי קמן משמע בהדיא דאכסנאי אוסר. וליכא למימר דהתם מיירי בנשתהא שם שלשים יום, דאקלע לפונדק לא משמע רק באורח נטה ללון. ועל כרחנו צריכין לחלק דהא דאין אורח אוסר היינו כשיש שם בעל הבית קבוע דאז הם בטלים לגביה, אבל כשהם כולם אורחים אוסרים זה על זה +כן מתרץ רבינו בד"מ טור א"ח סי' שפב אות ב.+ וא"כ עכשיו דאין כאן בעל הבית קבוע בעיר לובלין היה אסור לטלטל. ואע"ג דמשמע שם מפירש"י דהוי דיירי התם ג"כ תרי ישראלים, שפירש שם בתחלה אקלעו לההוא פונדק דהוי דיירי ביה בההוא חצר תרי ישראלים וחד כותי ששכר דירתו מחבירו כותי, עכ"ל. וא"כ איכא למימר דעיקר האיסור לא היה מכח האכסנאים רק מקח /מכח/ ב' ישראלים דהוו דיירי ביה, מ"מ קשה לסתור דברי רש"י המפורשים שכתב שהאכסנאים אוסרין זה על זה. ומ"ש בתחילה דהוי דיירי ב' ישראלים על שם סופן קאמר הכי, ר"ל דהוי דיירי ביה ב' אכסנאים ולא שכרו מן הכותי, ולא אתא לאשמועינן אלא דאין אוסרין זה על זה רק ב' ישראלים וכותי אחד כדאיתא ריש הדר +שם סא, ב.+ או נוכל לומר דהוי ב' לשונות בפירש"י, ומ"מ שמעינן מיניה דאכסנאים אוסרין זה על זה. ואין לחלק ולומר דמאחר דאלו הדרים בחדרי הכותים משתמשים בשאר צרכיהם בבית כותי נמשכים אחר הכותי דזה אינו, דהרי כתבו התוספות פרק הדר +שם עב, א תוס' ד"ה ומודין+ גבי ה' חבורות ששבתו בטרקלין, דמי שיש לו תלמידים וסופרים בביתו אינן אוסרין עליו משום שכולן משתמשין בכל עסקי תשמישיהם באפייה ובשול בבית חשיבי כולהו כאילו אוכלין וישנים במקום אחד וכו'. ועוד דאין משאיל להם רשותו לאסור עליו ולא זה על זה, וה"ל כשכירים ולקיטים דלא אמרינן בהו להחמיר וכו'. וכתב מהרי"ק שורש מ"ו +בכל ההוצאות רשום סימן מח, אולם בהוצאת לעמבערג תקנ"ח הוא שורש מ"ו וכן בב"י שמביא רבינו מסומן שורש מו+ וכן כתב הגאון הקרא"ו +בסימן שע+ דדוקא דאיכא ב' טעמים ביחד, דהיינו שהשאיל להם מקום דודאי אין כוונתו שיאסרו עליו אבל בלאו הכי לא מהני דמשתמשים כולן בבית ביחד. וא"כ בנדון דידן דאין חילוק לכותים שבעיר אם יאסרו זה על זה או לא, ודאי לא מהני דמשתמשים בבית הכותי להיות נגררים אחר הכותי. וכבר הארכתי בתשובה על זה כמבואר לעיל בתשובותי סי' פ"ה ע"ש +עי' לעיל בסי' ד הערה א' שרבינו בעצמו סידר את התשובות וכנראה הכינן לדפוס.+
@שו"ת הרמ"א סימן קכא
+בכל ההוצאות המאוחרות נמצאת פה הערה זו: תשובה על שתי שאלות אות יא יב בסימן קי"ג בהוצאה ראשונה כתוב: שתי שאלות אלו תמצאם לעיל בסי' קיג+ א. על דבר הגרושה שגמלה בנה ג' חדשים קודם גירושין שכתבת שיש רצו לאוסרה להנשא תוך כ"ד חודש דחיישי' לאיערומי, משא"כ גבי גמלה אותו קודם מיתה. אע"פ שיש סברא להחמיר מ"מ לענין הלכה נ"ל דלא חלקו חכמים בתקנתם, דאל"כ הוי להו לפוסקים לפרש דבגירושין אסור, וכל מקום שהזכירו מיתה לענין זה ה"ה בגרושה. וכ"ש לפי הטעם שכתב הרא"ש בתשובה +כלל נג אות ג+, שטעם ג' חדשים משום שבתוך ג' חדשים אפשר שיחזור החלב לאשה, אבל (כשפסק) [כשפסקה] שלשה חדשים מלהניק צמקו דדיה ולא ישוב החלב אף אם תרצה להניק. וא"כ כ"ש בגרושה שהרי צריכה להמתין ג"ח אחר הגט שלא תינשא משום הבחנה, שאי אפשר לה לחלוב ולמה נאסר אותה להנשא. וליכא למימר ג"כ שמא תערים ותגמלהו משום זה דמלתא דלא שכיחא הוא, כמו שלא חששו לההיא שוטה שחנקה את בנה +כתובות ס, ב.+ וכן כתב הר"ן והביאו הקרא"ו בע"א +בטור אהע"ז סי' יג מביא הב"י את תשובת הר"ן סי' יב וע"ש בדרכי משה אות י+, כל שהוא מיעוטא דמיעוטא לא חיישינן כו', ואחר שהוא אסור דדבריהם שומעין להקל עכ"ל. כ"ש במה דנוכל לומר דלא חלקו חכמים בתקנתן לחלק בין מיתה לגירושין. וראיה לזה מדפרכינן פרק אע"פ +כתובות ס, ב+ להא דאמרינן התם נתנה בנה למינקת גמלתו או מת מותר לינשא מיד, ופרכנין /ופרכינן/ שם מהא דתניא היתה רדופה לילך לבית אביה כו' ש"מ דלא חלקו חכמים בתקנתם וקאמר שם לאו אדעתין, והלכתא מת מותר גמלתו אסור. ופירש"י שגמלתו משום שרוצה להנשא עכ"ל. והשתא יש לדקדק דהדרא קושיא לדוכתה אמאי מת שרי, דהא תנינן היתה רדופה וכו' דלא חילקו בתקנתן. ואם יש לתרץ דמת שאני א"כ אמאי קא אמרי לאו אדעתין ליתרצו ליה מת שאני, אלא על כרחך הא דקאמרי ליה לאו אדעתין משום נתנה בנה למניקה או גמלתו קאמר. והשתא בלא טעמא דפירש"י דחיישינן שמא תגמול בנה להנשא היתה אסורה בגמלתו משום דלא חלקו בתקנתן כמו בהיתה רדופה, ובלא מתניתא דהיתה רדופה היה לאסור בגמלתו מטעם פירש"י. אלא ש"מ דבחדא טעמא לא סגי, דלא חיישי' שמא תגמלהו אלא עם טעמא דלא חלקו בתקנתן. ואם כן בנדון דידן, דאדרבא מכח לא חלקו הוי שרי כמו במת, לא אסרינן לה מטעם חשש שמא תגמלהו. ועוד נראה להיתר ממה שהביא ר"ת +שם תוס' ד"ה והלכתא+ ראיה דגרושה אסורה כמו אלמנה, מהא דקתני +יבמות מב, א+ מעוברת חבירו ומניקת חבירו לא תנשא, וקא פסק ותני לא שנא נתאלמנה ול"ש נתגרשה עכ"ל. וכתב האשר"י +כלל נג אות ג+ דמשם דקדקו הגאונים דאם גמלתו קודם שמת שתנשא, דמשמע מניקת חבירו דוקא שהיתה מניקתו אבל לא שגמלתו, וכן כתבו שאר הפוסקים כמו שהביאם הקאר"ו בארוכה +בטור אה"ע סי' יג.+ והשתא מאחר דקא פסק ותני מניקת חבירו בין במיתה בין בגירושין ממילא הדיוק ג"כ אתרווייהו קאי דאם גמלתו שרי, ולדעתי זו היא תשובה ניצחת.
ב. עוד כתב מעלתך בענין שכתב המרדכי פרק הגוזל בשם ראבי"ה +ב"ק פ"י סי' קנא+, אפילו לפירש"י דפי' דספרים יש בהן משום אנפרות ודין סקריקין וכו'. וכתבת שאני גורס במרדכי שלי אין בהן אנפרות וכו', וכן שמעת ממני בלימודך ספר המרדכי אצלי. הוא תמוה בעיני כי לא מצאתי שום דבר מוגה במרדכי שלי בענין זה, וכבר /הגהתי/ הגדתי המרדכי אחר מעלתך ב' פעמים ולא הגהתי דבר ולא נמצא שם שום מחק ולא טשטוש שאפשר לחשוב שחזרתי במה שהגהתי. ועל עיקר הפשט אני אומר שאין כאן טעות כלל, וה"ק אפילו לפירש"י דס"ל דבספרים נמי יש בהם דין אנפרות אם היה באנפרות ודין סקריקין אם היה בסקריקין ואינן כשאר מטלטלין, דודאי לא מייאשי הבעלים מספרים. וצריכים להחזיר הספרים בחנם לבעליהם אם הי' באנפרות וגם להחזיר שליש לבעלים אם היה בסקריקון כמו בשאר הקרקע. מכל מקום בנדון דידן שהניח הספרים וברח אין דנין בהם אחד מאלו הדינים, רק צריך לפדותן בכל דמיהם שנתן בהם כמו שאר מטלטלים, דשאני הכא שברח והניח הספרים ואין בהם דין אנפרות ולא סקריקין. כך נ"ל הפשט פשוט ואם שמע מעלתו ממני להגיה כאן דבר כי ניימתי ושכיבנא קא אמינא, אבל כבר כתבתי שאין דבר מוגה לפני. ומה שכתבת שבהגה"ת אשר"י +רא"ש ב"ק שם /פ"י/+ כתב ואין בהן דין סקריקין היינו אם לקחן באנפרות, אבל אם לקחן בסקריקין אפשר דיש בהן דין סקריקין כדברי המרדכי והכל עולה בסגנון א', וקשה עלי להגיה הספרים ללא צורך. ומה שכתב מעלתך להגיה ריצב"א במקום ראבי"ה כבר הגעת למדרגת רחבא דפומבדיתא דאפילו לספיקא דגברא גריס +ברכות לג, ב, ע"ש ברש"י+, והטוב בעיניך עשה מאחר שכתבת שכך מצאת בשני מרדכי ישנים. זהו אשר ראיתי להשיב בשאלתך, וכן אהיה מוכן תמיד לך לכל צרכיך +עיין לעיל סו"ס מ ששלח רבינו לתלמידו כתב המלצה מיוחד אל מחותנו הנגיד ר' שמעון גינצבורג.+ והנה אחלה שתקנה לך אחד מספרי תורת העולה אשר לי בק"ק פוזנא ותראה בו דברים פלאים בחכמת הפרד"ס. +אוצר הספרים אות ת מס' תקכ"ז: תורת העולה. ה"ר משה ב"ר ישראל איסרלש (הרמ"א). על עניני קרבנות ועל מדות ביהמ"ק וענייני תכונה ופלוסופיא, ובו פ"ג פרקים, פראג ש"ל /מופיע כאן במקור סימן לציון הספר/ וכן מובא בבית עקד ספרים. ובזה שכתבו שיש בו פ"ג פרקים טעו וכנראה שגם לא עיינו בהקדמה, שבה מדגיש המחבר שישנם ג' חלקים, וז"ל: והסכמתי בדעתי לחלוק מאמר זה לג' חלקים נגד ג' אבות ישראל שזכותם יעמוד לנו. טעותם באה להם מזה שעיינו בסוף הספר ומצאו פרק השלשה ושמונים, אבל זה הוא מספר הפרקים של חלק ג' בלבד. ספר תוה"ע יצא בהוצאות אחדות. במכתב שנדפס בעמוד ב' של השער בהוצאת למברג תרי"ח, כותב הר"ר יוסף שאול הלוי נאטאנזאהן: וגם הוא יקר המציאות כי מעת נדפס בשנת הש"ל לא שמענו הדפסתו שנית וגם בשם הגדולים אינו מזכירו רק מדפוס הראשון. אמנם יצאה עוד הוצאה והיא הוצאת קעניגסברג תקצ"ג. בהוצאה זו ישנם ביאורים והארות מאת הר' המופלג ישראל במוהר"ר ידידי' יפה ש"ץ מק"ק סובאלק. אח"כ יצא תוה"ע, בבאזיל, שנת ההדפסה חסרה.+ ומה שיקשה לך הודיעני ואפרש לך כל הסתום בו. כאשר רמזתי וכאשר השיגה יד השגתי כתבתי מה שכתבתי, ושלום.
@שו"ת הרמ"א סימן קכב
שלומכם ושלותכם יסגא מאוד בני יניק וחכים כמר יהודה הנקרא ליב שיחיה לאורך ימים עם חבירך יעקב שיחיה עם שאר חבירים, הש"י יגדלכם לתורה ולמעשים טובים.
אשר שאלתם אותי מי שאין לו יד שמאל אם מניח תפילין בימין מידי דהוי אאטר יד ימינו. נראה דאינו מניח כלל וראיה מחליצה, דאטר רגל ימין חולץ בשמאל לדעת מקצת הפוסקים ואפי' הכי אם נקטעה רגלו אינו חולץ כלל. וכעין סברא זו מצינו בתוספות פרק שור שנגח ד' וה' +בבא קמא דף מא, ע"ב תוס' ד"ה נקי מחצי כופר+ לענין הא דדריש התם נקי מחצי כופר וכו', ופירשו התוספות דגרע שור דשייך בכופר במקום דלא מיחייב בכופר מאש דלא שייך בכופר כלל. וכן מצינו סברא זו בהרבה מקומות והוא הדין בתפילין, דגרע מי שיש לו ימין ונקטעה ידו שמאלית מאילו לא היתה לו ימין. ועוד דבתפילין ביד כהה תליא רחמנא ומאחר דיד ימין נשארה לו למה יניח בה תפילין, הלא פטורה ועומדת. וכי משום שאין לו יד שמאלית תקרא הימין יד כהה, אדרבה כל שכן דאינו יד כהה. ולכן נראה לי פשוט דפטור. ובזה שלותך יסגא והש"י יגדלכם לתורה ולחופה ולמעשים טובים ויאריך ימיכם ושנותיכם כחשקכם. ממני משה איסרלש מקראקא.
@שו"ת הרמ"א סימן קכג
+במקורות מוקדמים מאד מוצאים אנו מחאות חריפות נגד נקיטת אמצעים בלתי הוגנים להשגת משרות חשובות בחברה היהודית. ידועה למדי תקנת ר"ת, רשב"ם ומאה וחמשים רבנים עמהם, שגזרו והחרימו בשמתא, שלא יהא אדם רשאי ליטול שררה על חבירו לא על ידי מלך ולא על ידי שר ושופט כדי לענוש ולקנוס ולכוף את חברו, לא בדברי הבאי ולא בדברי שמים, כי יש עושים עצמם פרושים ואפילו צנועים אינם, אם לא שימנו אותם רוב הקהל מפני חשיבותם. (תקנת ר"ת וחבריו בסוף שו"ת מהר"ם מרוטנברג דפוס פראג). רבנים שנתמנו ע"י הרשות לא הצטיינו לפעמים בידיעותיהם בתורה וכתוצאה גרם הדבר להשפלת כבודם בעיני העם. שאלה אפיינית מביעה את יחס העם אל רבנים כאלו. הרשב"א נשאל בארצנו יש רבנים מצד המלכות ואינם יודעין לקרות כהוגן, אם יחרף אותם שום יהודי מה דינו. והתשובה מעניינת מצד תוכנה וכמותה: מי שהוא רב בתורה מי שמחרף אותו גובה ממנו ליטרא של זהב - אבל מי שאינו רב אלא מצד המלכות אינו בדין זה אלא קונסין לפי מה שהוא המבייש והמתבייש (שו"ת הרשב"א ח"א סי' תעה). עיין במאמרי הרמ"א כמורה ודיין בתלפיות שנה ה' ג - ד עמ' תרמ"ט, תר"נ שבתחילת המאה השש עשרה היתה הקילה /הקהילה/ היהודית בפולין אבטונומית במלא מובן המלה. רבניה ופרנסיה נתמנו על ידה, אע"פ שלפני כן היו נסיונות מטעם השלטונות למנות רבנים ומנהיגים, אבל לא הצליחו. בכתב המלך זיגמונד אבגוסט של שנת אלף חמש מאות חמישים ואחד כתוב שנתונה הרשות ליהודים לבחור להם דוקטור (רב) או דיין ושופט, ולדבריו ופסקיו יהיו נשמעים כל בני הקהילה, וכל איש יהודי הממרה את פי הרב הנבחר על ידי הקהלה יענש קשה בעונש הגוף ובהחרמת נכסיו. הפריצים השתדלו להפר זכות זו, ולכן אנו קוראים בכתב המלכות שנתן המלך ליהודי לבוב בשנת אלף חמש מאות שישים ותשע, שאין להוויבודא רשות למנות על היהודים רב בלי הסכמתם, חוץ מזה אשר יבחרו להם היהודים בעצמם. למרות זאת היו מנהיגים שקלקלו את השורה ושחדו את השררה, ולפעמים גם את חברי ומנהיגי הקהילה, כדי להשיג משרה חשובה בקהילה היהודית. גם קניית רבנות בכסף נעשה למכת מדינה ורבני ופרנסי פולין הכריזו והחרימו עליה הרבה כדי להעבירה ולא עלתה בידם. בשו"ת שארית יוסף סימן יט מתאונן ר' יוסף כ"ץ, שהיה גיסו של רבינו, שידוע שבעו"ה עומדים חכמים בעיניהם, אשר לא שמשו כל צרכם, תופסים ישיבה בהרצאת דמים. ולא רע לי לבד על השטים שמעוותים - אלא מתוך שנעשו ראש בא לפניהם איסור והיתר ודינים, ומתוך הבושה פוסקים. עיין עוד על ענין זה במבוא ח"ב אות כג.+ על דבר הרב שנתנו לו שולטנות משר או מלך של אומות אי אמרי' בזה דינא דמלכותא דינא +גיטין י, ב; נדרים כח, א ועיין באנציקלופדיה תלמודית ח"ז ע' רצה - שח.+ נראה דודאי אמרינן דהשררה והשולטנות שלהם, ומחוקי המלך למנות שררה ומושלים למי שירצה. וראיה מעזרא ונחמיה בן חכליה שהיו מושלים ע"פ כורש מלך פרס, וכן שאר מלכי ישראל בבית שני. וכן מצינו פרק במה מדליקין +שבת לג, ב+ בר' יהודה ראש המדברים בכל מקום שנתמנה ע"פ הקיסר, וכן הוא בסוף פרק המנחות והנסכים +מנחות קג, ב.+ וקאמר התם דהיה מוריינא דבי נשיאה, ופירשו שם התוס' +שם /מנחות ק"ג ב/ ד"ה מעשה+ דהקיסר מינהו שיהיה למורה לבית הנשיא כמו שמינהו ראש המדברים, ש"מ שביד הקיסר למנות מורה ורב. וכן כתבו הריב"ש בתשובה סי' רע"א +וז"ל הב"י בטור ח"מ סו"ס ג: עיין בהריב"ש סי' רעא כי שם האריך בדינים דשייכים לסי' זה וגם בענין הסמיכה שנוהגים האשכנזים. וכתוב שם וז"ל ומ"ש בטור חושן משפט שעתה בזמן הזה שאין לנו ר"ג ולא נשיא אין נטילת רשות מן המלך מועיל דדוקא הנהו דנפקי לן מקרא דלא יסור שבט, אפשר דהיינו למי שאינו מומחה דהיינו דגמיר ולא סביר, דר"ג או הנשיא יכולין לתת לו רשות כיון דגמיר כמו שכתוב שם ולא המלך כיון דלא סביר אבל במומחה דגמיר וסביר שמן הדין יכול לדון ביחידי בלא רשות, כדאסיקנא בריש מכילתין, רשות המלך מועיל לו להפטר מן הטעות, דלא גרע מר"ג דאתא מחמתיה עכ"ל. וכתב עוד שם שאין לאדם ליטול רשות מהמלך שלא ברצון הקהלות, ומי שעושה כן הוא מצער את הצבור ועתיד ליתן את הדין. ושם בהגהות וחדושי מהרל"ח אות י כותב: בכאן ציינו המעתיקים אות ד' למראה מקום על הד"מ ובד"מ לא העיר על זה כלל. והנה העתקתי הדברים מן הד"מ כתיבת יד, וז"ל שם, בפסקי מהרא"י סימן סד כתב על א' שנטל שררה מן המלכות וגזרו על מה שכנגדו בקנסות למלך, שהרשיע לעשות. ומ"מ משמע שם דאם רוצה לציית דין רק שאינו רוצה לשמוע לבעל דינו אינו יכול לגזור עליו ע"ש. ובתשו' הרשב"ץ סי' קכא האריך בזו וע"ש, וע' בא"ח סימן כג מדין חזן שקיבל שררה מן המלכות ובי"ד סי' רמב נתבארו כל דיני סמיכה שנוהגין האידנא ע"כ. על אודות הריב"ש עיין לעיל סי' צב הערה ד'.+ והרשב"א בתשובה סימן תרל"ז +בח"א משו"ת שלו+, דרשות מן המלך מהני והוי מכלל דינא דמלכותא. ומיהו כתבו שצריך להיות ראוי לכך והוא מרצון הקהלות שנתמנה עליהם, וכמו שהאריכו שם +הרשב"א אינו מזכיר שצריך הסכמת הקהילות שנתמנה עליהם רק כל זמן שעושה כחוקי מקומו דומיא דמלך ממש. וכן מה שאומר רבינו וכמו שהאריכו שם כוונתו על תשובת הריב"ש, כי תשובת הרשב"א קצרה מאד, עיין שם.+ אבל מי שנתמנה שלא מרצון הקהלה עתיד ליתן את הדין אם הוא הגורם, וכמו שדרשו ז"ל במסכת יומא +ט, א+ יראת ה' תוסיף ימים +משלי י, כז+ אלו כהני בית ראשון, ושלות רשעים תקצורנה אלו כהני בית שני וכו'. ופירשו שם +ע"ש הגהות הב"ח אות א+ שנתמנו ע"פ מלך והם גרמו בנתינת ממון הרבה, וכמו שאמרו מרתא בת בייתוס עיילא תרקבי דדינרא /עד/ שמינוהו ליהושע בן גמלא כ"ג וכו' +יבמות סא, א. ועיין תוספות ישנים שם וגם תוס' ב"ב כא, א דבור המתחיל זכור אותו האיש לטוב.+ אבל אם מינהו המלך וקבלוהו הקהל עליהם ע"פ הכתב ההוא מהני ומועיל, וכן כתב הטור ח"מ סי' ג' וז"ל, ורשות שנותן המלך וכו'. ושלום מנאי משה איסרלש מקראקא.
@שו"ת הרמ"א סימן קכד
+בהוצאות אמסטרדם תעא וסדילקאב תקצה השמיטו המולי"ם תשובה זו מפני שרבינו נוטה בה להקל בדיני סתם יינם. עי' בשו"ת משאת בנימין להר"ר בנימין סאלניק תלמידו של רבינו, סי' כט, הדנה בענין יין כשר שהוליכוהו בדרך עגלונים נכרים ג' ימים בלא שמירת הישראל. גם תשובה זו נשמטה מן הקובץ בהוצאת וילנא, תרנ"ד. ועיין לעיל סימן קכא הערה י"ב וגם במבוא ח"ב אות כה בכל הדפוסים נמצאת הערה זו לפני השאלה פה: עזרי מעם ה' עושה שמים וארץ, והוא יצילני משגיאה.+ שאלת ממני את שאהבה נפשי אם ידעתי טעם על מה סמכו, שנתפשט המנהג במדינת מעהרין בפרט ובכלל בשאר מדינות להקל בשתיית סתם יינות הכותים ואין מוחה בהם, ואם יש להם על מה שיסמכו.
תשובה: גרסינן פרק המוכר את הספינה +ב"ב פט, ב ועי' ג"כ כלים פי"ז משנה טז+ בענין המדות: ת"ר אין עושין המחק צדו אחד עבה וכו', א"ר יוחנן בן זכאי אוי לי אם אומרו אוי לי אם לא אומרו. אם אומרו שמא ילמדו הרמאים, אם לא אומרו שמא יאמרו הרמאין אין התלמידי חכמים בקיאים במעשה ידינו. איבעיא להו אמרו או לא אמרו, א"ר שמואל אמרה ומהאי קרא אמרה כי ישרים דרכי ה' +הושע יד, י המלים כי ישרים דרכי ה' באותיות רש"י ובסוגריים בדפוס ראשון+ וצדיקים ילכו בם ופושעים יכשלו בם, עכ"ל הגמרא. וכן אני אומר בדבר כי ירא אנכי לאומרו, שלא ילמדו עוברי עבירה מקום לסמוך עליו ויקילו עוד יותר. וירא אנכי שלא לאמרו, שלא יאמרו עוברי עבירה בכל מקום הלא בני המדינות אחרות שותין אותו ומלאך המות +המלים ומלאך המות בסוגריים ואותיות רש"י בדפוס א+ מה לי התם ומה לי הכא לענוש העוברים +על פי ב"מ לו, א+, ואם לא היה מותר למה בני מדינות אחרות שותין אותו. הגם כי ראיתי כי טוב למצוא קצת טעם על מקומות שנהגו להקל בו ושלא יהיו כולם חשודים בעיני הבריות, שא"כ היו בני המדינות אלו שאוסרים +כן הוא בדפוס ראשון, אולם בהוצאת ווארשא תקנו המו"לים ושנו לקרא אלו ששותים+ היינו צריכים ליזהר בהם, כמו בדין החשודים שלא דנו ולא מעידו +בכורות ל, א; יומא עח, א ועיין בכורות לה, א מחלוקת ר"מ ורשב"ג בזה.+ ואפי' למאן דפוסק שנאמן בשל אחרים מ"מ על שלו אינו נאמן לכ"ע, ואין סומכין על מוכרי היינות שאומרים טהור הוא +מן ואפי' למאן דפוסק עד פה בסוגריים בדפוס א. ועיין מהרש"ל ביש"ש פ"ק דחולין סי' ו, שכתב דמ"מ מי שהוא חשוד על סתם יינם כמו בדורות הללו מותר להאמין לו על יין נסך כשנשבע עליו רק שיפרטו לו השבועה היטב דאינו מושבע ועומד לפי שמיקל בסתם יינם שהוא מדרבנן.+ אך אמנם בנתינתי קצת טעם להם אז אינן נקראים חשודים רק שסבורים שמותרים הם ומותר לסמוך עליהם, כי אינם חשודים להכשיל אחרים הנוהגין איסור. וכמו שאמרו לענין צרת הבת שנחלקו בו בית שמאי וב"ה, שלא היו נמנעים לישא זה מזה רק שהיו מודיעים אותם כדאיתא פ"ק דיבמות +יד, ב+, וכתב בהגהות מרדכי בשם א"ז קטן +הגהות מרדכי דשייכי לפ"א סי' צה ואור זרוע קטן הוא סימני אור זרוע, קיצור שנעשה ע"י ר' חיים בנו של ר' יצחק בעל אור זרוע עי' בעלי התוספות לפרופ' אפרים א אורבוך עמודים רס"ז - שס"ה ועי' ג"כ לעיל סי' כח הערה י"א+ דה"ה בכל שאר איסור והיתר. ולהכי גם בנדון זה אם יש למצוא קצת טעם היתר למדינות מעהרין וכמותם, אע"פ שאינו כדת /וכהלכה/ וכההלכה, מ"מ מאחר שהם סוברים שמותר הוא ואינן חשודים יש לסמוך עלייהו ונאמנים עליו לאחרים הנוהגים בו איסור. ואע"פ שאין כל אדם יודע טעם ההיתר, מ"מ אם אינן נביאים בני בניהם של נביאים +בדפוס ראשון (וממנו נעתק ביתר ההוצאות) נמצא פה בסוגריים ובאותיות רש"י המלים או נביאי שקר אבל מתוך הענין שבא רבינו ללמד קצת זכות עליהם, נראה שהן הוספת המו"ל ולכן השמטנון+ הם +פסחים סו, א, ושם הגירסא: בני נביאים הם+ וראו מה שעשו אבותיהם, וכמו שאמרו +חולין יג, ב, ושם הגירסא: נכרים שבחו"ל וגו'+ כותים שבח"ל לאו עובדי ע"ז הם אלא מנהג אבותיהם בידיהם. ונוכל לומר שעל כיוצא בזה אמרו בירושלמי פרק אחד דיני ממונות +סנהדרין פ"ד סוף הלכה ח+: אין מדקדקין ביין נסך, וכמ"ש הסמ"ג +לאווין קמח על דברי התוס' בע"ז ס, א ד"ה זיקא שהתירו ר"ת ור"י על ברזא שהיתה רפויה בחבית ועל סתימת המגופה שהיתה כפויה ע"פ חבית ובא עובד כוכבים והדיק וכו', שאין דרך ניסוך בכך, ע"ש ומסיים הסמ"ג: ויראה לי דהא דגרסינן בירושלמי דפרק אחד דיני ממונות אמר רב יהודה אין מדקדקים ביין נסך, שעל כיוצא בעניינים אלו אמר כן על אודות הסמ"ג עיין לעיל סי' ל הערה נ'+ על כיוצא בזה. וזה החלי לעשות בעזר אל שדי יצילני משגיאה.
גרסינן בע"ז פרק רבי ישמעאל +ע"ז נז, א+: גופא אמר רב תינוק בן יומו עושה יין נסך וכו', וקאמר התם דשמואל לית ליה דרב וכו'. וכתבו שם התוספות +שם ע"ב תוס' ד"ה לאפוקי מדרב+ דאית ליה לשמואל דתינוק בן יומו אינו עושה יין נסך ומותר אף בשתייה, וה"ה קטנים שאינן יודעין בטיב ע"ז ובן יומא לאו דוקא כו', עד ופסקו ה"ג ור"ח כשמואל וכן מצא ר"י בתוספות תלמידי ר"ת דפסקו הלכה כשמואל וכו'. עד ועוד פירשו רשב"ם והריב"ן בשם רש"י, שכתוב בתשובת הגאונים כי בזמן הזה אין אסור הנאה במגע כותי כי עכשיו אין רגילים לנסך לעבודת אלילים וחשובים כאין יודעין בטיב ע"ז ומשמשיהן והוו להו כתינוק בן יומו, ועל זה אנו סומכים לגבות יינם בחובות. ועל דבר זה שלח ר"י לר"ת, תא /הא/ חזי +גירסת הב"ח תא חזי+ דמינך ומאבוך ומאחיך משתרי מגע כותי ביין לעלמא אפילו בשתיה. דאחיך +שם: דאחיך ר' שמואל+ פסק בשם אביך +כן היא הגירסא בתוספות, אבל ישנה הגהה שם וז"ל: צ"ל אבי אמך כי ר"ת היה בן בתו של רש"י בהוצאת ווארשא של קבץ השו"ת הוסיפו המו"לים אבי אמך בסוגריים בתוך הטקסט אחרי המלה אביך+ ר' שלמה דהכותים בזמן הזה אינן חשובים אלא כתינוק בן יומו ואתה פוסק בתינוק בן יומו כשמואל, דאמר שאינו עושה יין נסך לאסור אף בשתייה. והשיב לו ר"ת כי התלמיד +בתוס' התלמיד שכתב+ נבהל לפסוק וטעה, וחס ושלום לא עלה על לבו +מן וחס ושלום עד פה באותיות רש"י ובסוגריים בדפוס א, ואמנם בתוספות נמצאות מלים אלו+ אלא הלכה כרב וכו', והאריכו שם בזה. וכתבו לבסוף, וא"ת כיון דגזרו על ניסוך הכותים הו"ל דבר שבמנין דצריך מנין אחר להתירו. וי"ל דלא גזרו אלא על המנסכים וכיון דהשתא לא הוו מנסכים לע"ז ויש לתלות כו', עד מיהו קשיא סתם יינם היאך נתיר בהנאה כיון שגזרו על סתם יינם משום בנותיהם, והא גם עתה שייך זה הטעם. וי"ל דמאי דגזרו על סתם יינם לאסור בהנאה יותר מפתם ושמנם היינו משום דשכיחי לנסוכי לע"ז, אבל עתה שבטל ניסוך שאינן יודעין בטיב ע"ז דיו להיות כפתם ושמנם או כבשולי כותים לאסור בשתייה ולא בהנאה והמחמיר תע"ב, עכ"ל התוספות. ודברים האלו כתב הרא"ש בארוכה +ע"ז פ"ד סי' ז+, וכתב לבסוף מ"מ ראיה ברורה אין לנו להתיר סתם יינם בהנאה אלא הנח להם לישראל מוטב שיהיו שוגגין ואל יהיו מזידין +ביצה ל, א; ב"ב ס, ב+ עכ"ל, וכן כתב הטור סימן קכ"ג +ביו"ד+ דברי הרא"ש.
ומעתה אני אומר כי אע"ג שכל הפוסקים האחרונים הסכימו לדברי ר"ת האחרונים, שהלכה כרב בענין תינוק בן יומו ואסרו סתם יינם בשתייה לכל הפחות, והעובר על דבריהם את פושעים נמנה והוא בכלל ופושעים יכשלו בם +הושע יד, י+, ואדרבא מקצת פוסקים אוסרים אותו אפי' בהנאה. מ"מ יש קצת ראיה לבני מדינות מעהרין וכדומה להם, לומר שקבלו מאבותיהם לנהוג היתר באיסור זה. כמו שבני ריינוס שאוכלין חלב הכרס כי סמכו על המורה שהתירם במקומות ההם +עיין ד"מ בטור יו"ד סי' סד אות ג+, אע"פ שהוא באיסור כרת לדעת החולקים. וכל שכן באיסור סתם יינם שיש לסמוך על המקילין, דהיינו ה"ג ור"ח ור"ת הראשונים +נראה שצ"ל ודברי ר"ת הראשונים+, שפסקו כשמואל שמתיר בתינוק בן יומו אפילו בשתייה וה"ה בכותים בזמן הזה דדמי לתינוק בן יומו. ואע"פ שטעם זה אינו מספיק רק למגע כותי ביינות שלנו אבל לא בסתם יינם שנאסר משום בנותיהם וכמ"ש הרא"ש והטור בהדיא, וז"ל אחר שהביא כל דברי התוספות: וטעמים אלו מספיקים למגע כותי ביין שלנו, אבל סתם יינם שאסרו בהנאה משום בנותיהם אין טעם להתירו. וכן נראה מדברי התוספות שר"י לא קרא תגר על דברי ר"ת הראשונים אלא על מגע כותי, שכתב חזי דמינך ומאחוך ומאבוך תשרי מגע כותי לעלמא וכו', וכן מבואר נגלה בכל דברי הפוסקים +מן וכן מבואר עד פה באותיות רש"י ובסוגריים בהוצאה א.+ מכל מקום יש למקילין מקום לומר מאחר דכתבו התוספות לבסוף, דמאחר שאין בזמן הזה חשש ניסוך דיו להיות כפתם ושמנם ובשוליהם לאסור בשתייה ולא בהנאה וכו', ומעתה דבפת נהגו בקצת מקומות להקל כי לא נתפשטה ברוב ישראל מטעם שאמרו בירושלמי +ע"ז פ"ב הלכה ט וע"ש פ"ב הלכה ד ובבלי ע"ז יג ב תוס' ד"ה רבי ירמיה+ פת עממו עליו והתירוהו מפני חיי נפש, וכמו שנתפשט היתר בפת בכל המקומות כן נתפשט להם היתר היינות במקומות שנהגו להקל מפני חיי נפש, שהרי אין להם לשתות כי אם יינות ובקושי להם להכשיר היינות כמו לאפות הפת בשאר מקומות. ואע"פ שאין דומה לפת שהתירו אותו במנין משא"כ ביינות, וכל דבר דנאסר במנין דצריך מנין אחר להתירו +ע"ז לו, א+, מ"מ נוכל לתלות ולומר כי אפשר שמתחלה לא גזרו בכה"ג וכמו שכתבו התוס' +שם /ע"ז/ לה, ב ד"ה מכלל+ לענין איסור הנאה. וס"ל דבכל מקום שאין בו חשש איסור ע"ז לא חמיר משכר של כותי, דאמרינן פ"ב דע"ז +בכל ההוצאות כתוב בטעות פ"ק דע"ז, והוא שם לא, ב+ דאסור משום חתנות ואפ"ה אמרינן התם רב פפא מפקי ליה אבבא דחנותא ושתי רב אחי מייתי ליה לביתיה ושתי, וה"ה ליין בזמן הזה. אע"ג דגזירת יין היא חמורה מגזירת שכר, דלא מצינו איסור ההוא לא במשנה ולא בברייתא רק נגזר בימי האמוראים כמ"ש התוספות פ"ב דע"ז +גם פה רשום בכל ההוצאות פ"ק והוא שם /ע"ז ל"א, ב/ תוס' ד"ה מפני מה+, ומ"מ נוכל לומר היינו דוקא בזמנם שהיה סתם יינות אסור בהנאה ואפילו במגע כותי, אבל לדידן דאינו נאסר בהנאה כלל לא עדיף משאר גזירות של בנותיהם.
כל זה נראה לי בטעם המקילין במדינות שאין שום דבר לשתות כי אם יין. וחלילה לי לומר לסמוך על דברי, כי לא באתי רק כמטהר השרץ מדין ק"ו אע"פ שהוא טמא מן התורה. כן אני אומר בדבר זה, שלא באתי רק להראות קצת פנים להתיר אבל לא לסמוך על זה כלל. כ"ש במקומות שלא נהגו בו היתר ותפסו האמת בידיהם שהוא אסור שאסור לשנות, וכל הפורץ גדר ישכנו נח"ש דרבנן, שכל העובר על דבריהם חייב מיתה.
ומכל מקום יצא לנו מדברים אלו התועלת הנ"ל שלא מקרי חשודים ואינן מזידים רק שוגגים, ויש להם על מה שיסמכו במדינתם שנדמה להם כהיתר. ואף על גב דמתשובת הרשב"א שהביא הקרא"ו סי' קי"ט +ביו"ד ותשובת הרשב"א היא סי' סד בח"א של שו"ת שלו+ משמע דאע"ג דלא מקרי חשוד בדבר איסור שנדמה לו כהיתר מ"מ אינו נאמן על אותו דבר עצמו, מ"מ הרווחנו במה שלא נקראו חשודים, שיש להאמינם על זה בשבועה ואין דינם כשאר חשודים שאינן נאמנים אפילו בשבועה, כמ"ש הריב"ש בתשובה +סי' יב וע"ש גם סי' ד.+ דשאני התם דהואיל וחשוד לעבור ואינו חושש על שבועת הר סיני ה"נ שאינו חושש על שבועתו, כמפורש בדברי בר ששת. אבל אם נדמה להם כהיתר אינו חשוד על השבועה כלל ונאמן, מידי דהוי גבי שבועת ממון דלא אמרינן מגו דחשידי אממונא חשודים אשבועתן +ב"מ ה, ב+, ודוק +מן ואע"ג דמתשובת הרשב"א עד פה בסוגריים ובאותיות רש"י בדפוס ראשון.+ ועוד נוכל לומר תועלת שני שאין לדקדק בו יותר מדאי בזמן הזה, מכ"ש ממה שאמרו אין מדקדקים ביין נסך. ונראה דזהו התועלת במה שאמרו בסנהדרין +יז, א+, שאין ממנים בסנהדרין רק מי שיודע לטהר השרץ מן התורה, כי אז מאחר שיש לו פנים לטהר אין לנו להחמיר בו יותר ממה שמצינו שאסרה תורה או חז"ל, והבו דלא לוסיף עלה, וכמו שאמרו בכ"מ לענין מעמד שלשתן, דהוי כהלכתא בלא טעמא והבו דלא לוסיף עלה. ועוד תועלת שלישי להקל במה שכתב הריב"ש בתשובתו סי' רנ"ה דיש מחמירין להתרפאות ביין נסך אפילו במקום סכנה הואיל ונאסר משום ע"ז דינו כעצי אשירה שאסור להתרפאות משם, ויש מתירים במקום סכנה. +בכל ההוצאות כתוב בטעות סי' רנא. הריב"ש מחמיר שם אפילו בסתם יינם, וז"ל: וא"כ יצא מדברי כלן לאסור בחולי שאין בו סכנה הנאת סתם יין או המים הנעשין ממנו, ולפי מה שכתבתי למעלה אפשר שאף בחולי שיש בו סכנה אסור כיון שמחמת יין נסך ודאי נאסר בהנאה. ובסימן רנו מוסיף: שאין להקל בזמן הזה לפי שאין העכו"ם בקיאין בטיב נסוך - שהרי כבר צווחו כל המפרשים על זה שסתם יין אין להתירו כלל מפני טעם זה שכיון שנאסר מתחלה בהנאה בכל ענין, אף אם בטל הטעם לא בטלה הגזרה. ואם יש להתיר מפני טעם זה זהו במגען לפי שתלו אסור מגען בכוונה, דכל שאינו בכוונת נסוך אינו אוסר בהנא'. ואף בזה לא התיר הרמב"ן ז"ל אלא מגע הישמעאלי' וכן הרשב"א וכל האחרונים ז"ל. על אודות הריב"ש עיין לעיל סי' צב הערה ד'.+ מ"מ בדליכא סכנה אסור אם לא שלא בדרך הנאתו, והאריך שם בזה. וכן מחמיר בתשובת הרשב"א סי' קכ"ג +עי' ד"מ יו"ד סי' קנה אותיות ג וד שמביאו בשם הב"י אבל לא מצאתי זאת בשו"ת הרשב"א ועי' ג"כ בשו"ע יו"ד סי' קכג סעיף ב שאוסר ב"י לעשות מרחץ מסתם יינם ורבינו אינו משיג, אולם בסי' קנה סעיף ג כותב שמותר לעשות מרחץ ועיין שם ביאור הגר"א אות יז+ לעשות מרחץ מסתם יינם במקום דליכא סכנה וכו'. דכל הני משרי שרי, ולא מבעיא במקום סכנה דישלהקל, דהרי מה שאסרו במקום סכנה הוא מכח חשש ע"ז וכבר נתבאר דאין בזמן הזה משום אסור ע"ז כלל רק משום בנותיהם וא"כ פשיטא דשרי. אלא אפילו במקום שאין בו סכנה שרי ליהנות ממנו, כמו שמתירים שאר הנאות לישא וליתן בו שפשט המנהג להתיר +בשלחן ערוך חלק יורה דעה סי' קכג סעיף א, ובסי' קלב סעיף א ובסי' קלג סעיף א מתיר רבינו סחורה ושאר היתר הנאה בסתם יינם מטעם שכתב בתשובה זו, שבזמנינו אינם מנסכים לעכו"ם ועיין בשו"ת מהר"ם מפאדובה סימן עו ושו"ת מהר"ם מלובלין סימן נ, הדנים בשאלת היתר מסחר בסתם יינם האחרון דן בשאלה זו לאחר שנאסר מסחר זה ע"י ועד הארצות עיין בדרכי ההוראה למהר"ץ חיות באמצע פרק ד+, כ"ש שנוכל לומר דבמקום צערא לא גזרו רבנן.
ונראה דאפי' בשתייה יש להקל אם הוא חולה אע"פ שאין בו סכנה. +וכן מיקל רבינו במגע עכו"ם בזמן הזה. עיין שו"ע יו"ד סימן קכד סעי' כד שכתב בהגהה: ובזמן הזה דהאומות לאו עובדי עבודת כוכבים הם כל מגען מיקרי שלא בכוונה, ולכן אם נגע ביין על ידי דבר אחר אף על פי שיודע שהוא יין וכוון ליגע בו מותר אפילו בשתייה, דמיקרי מגע על ידי דבר אחר שלא בכוונה. והוא הדין אם נגע אפילו בידו בלא כוונת מגע או שלא ידע שהוא יין שרי, ואין לפרסם הדבר בפני עם הארץ. ועי' ד"מ יו"ד סי' קכד אות יז. ובהגהה בסעיף כז מתיר בעכו"ם שנגע ביינו של ישראל להכעיס כדי לאסרו עליו מותר אפילו בשתייה, ויש לשתותו בפני העובד כוכבים כדי שלא ירגילו עצמם בכך. עי' ד"מ יו"ד סי' קכד אות יח. ועי' ג"כ ח"ס סי' קכז מעשה דומה שג"כ פסק להתיר. בד"מ יו"ד סי' קכד אות ה מביע רבינו תמיהה על קצת מחמירים ומפסידים ממונם של ישראל לאסור יין ע"י שיגע הנכרי בכלי בלי שום שכשוך. וע"ש בד"מ בסי' קכג אות ח. אמנם המהר"ל מפראג בנתיבות עולם, נתיב התוכחה, מוכיח את העם והרבנים המקילים בסתם יינם. הוא כותב שם: וכבר יחדנו הדבור הזה בדרשה אחת שדרשנו לרבים. בזה נתכוון לדרשה שדרש בפוזנא ביום מתן תורה שנת שנ"ב בשם דרוש ארוך על תורה ועבודה ואל /ועל/ איי"נ, שנדפס בפראג בשנת שנ"ג. ובספר יין המשומר, הוצאת ר' נתן שפירא, ויניציה ת"כ, בדרשה של המהר"ל שבהקדמה, דף ו, ב כותב: יאשר חילם ותוקפם של בני מדינה פולין, שמחמירים מאד מאד וע"י הוצאה רבה. ועייי' /ועי'/ במבוא ח"ב אות כה.+ ואף ע"פ שהריב"ש סיים בתשובתו הנ"ל דאפי' מאן דמתיר הנאתו מ"מ באכילה ובשתייה אסור כמו שפי' הרמב"ן בהדיא עכ"ל, נראה היינו דוקא לדעת המחמירים בזמן הזה בסתם יינם, והוא דעת חכמי הספרדים אשר הרמב"ן נמשך אחריהם, והוא דעת הריב"ש ז"ל. אבל לדעת חכמי צרפת שהקילו בדבר מטעמים הנ"ל, גם בזה יש להקל לפי צורך הענין ולפי עיני המורה, ולא עדיף בזמן הזה משאר גזירות שגזרו חז"ל. וכתב הסמ"ג +לאווין קמח, הוא מביא זה שמורו המהר"ש משאנץ אמר להם שזאת עשה רבינו יצחק והוא ר"י בעל התוס' שהיה רבו של מהר"ש+ שר"י לא היה לו פעם אחד יין ושלח לאלצורא ושמע שלא היו נזהרים יפה מניגוב ואעפ"כ שתה ממנו כל ימות הקיץ מפני שלא היה בריא, ואח"כ צוה להכשיר את החבית עכ"ל. הרי קמן שיש להקל במקום הצורך. ואע"ג דשאני התם דלא הוי אלא חשש בעלמא, מ"מ הוא לא היה חולה רק שלא היה בריא קצת +מן וכתב הסמ"ג עד פה באותיות רש"י ובסוגריים בד"א.+ וכל זה לחולה שאין בו סכנה, דהיינו ששוכב על מטתו ומתאוה ליין וצריך אותו לרפואתו, והלב יודע אם לעקל אם לעקלקלות +עיין לעיל סי' יא הערה ט"ז.+ אך אמנם מי שהולך על משענתו רק שיש לו איזה מיחוש לא מקרי חולה, וכמו שהזכירו הפוסקים לענין אמירת שבות לכותי במקום חולי שאין בו סכנה. וכ"ש למי שהורה היתר בעצמו להקל בתאוות נפשו למען ספות הרוה את הצמאה לא יאבה ה' סלוח לו +דברים כט, יח, יט.+ וכל המחמיר תע"ב, וחיים ושלום.
@שו"ת הרמ"א סימן קכה
+בהוצאת אמסטרדם וסדילקאב מסומן סי' זה קכד כדי להעלים את הדבר שהשמיטו את התשובה הקודמת. עיין סי' קכד הערה א'. בכל ההוצאות נמצאת הערה זו לפני השאלה: עזרי מעם ד' עושה שמים וארץ והוא יצילני משגיאה.+ ואשמע אחרי קול רעש גדול אשר העבירו קול במחנה לומר הביטו אחרי משה, במעשה הנעשה ע"י מקרוב שסדרתי קידושין תחת החופה כדרך הארץ, שהכל יודעין סדר הכלה למה נכסה לחופה. והיה באישון לילה בליל שבת כשעה ומחצה בלילה. +הגאון מהר"ם מטקטין, תלמידו של רבינו, מעיד שראה מעשה קידושין אלו ואומר שסידור הקידושין היה כשתי שעות בלילה, וז"ל בחדושי אנשי שם על המרדכי סוף מסכת ביצה: וכן ראיתי ממורי הגאון ר' משה איסרלש בקראקא, ביתומה אחת עניה משודכת להגון לה, והיה אחיה משיאה (צ"ל אחי אמה כמו שמעיד רבינו). ונפל קטטה ביניהם בעסק הנדוניא, ונתעצמו כשתי שעות משחשיכה וקידש היום ולא נמנע הגאון מליתן קידושין, שהיה חושש שמא בתוך כך יהי' לב אחיה נוקף עליו ויתחרט על מה שחפץ לתת לה ויתבטל הדבר, ועכב הרב מלהתפלל מעריב בבית הכנסת שלו עד שנגמר הדבר ונתן קידושין, ואח"כ התפללו מעריב בבית הכנסת שלו.+ והמעשה והסבה אשר הכריחוני לזה הוא מבואר נגלה לכל באי שער עירנו, וזה המעשה אשר נעשה.
איש היה בארץ ותם הכסף ממנו ושדך בתו גדולה לבן זוגה הראוי לה. ויהי בימי שידוכיה, אשר ארך הזמן עד כניסתה לחופה הלך האב לעולמו והניח חיים לכל ישראל, ונשארה הבת שכולה וגלמודה אין לה אב ואם כי אם קרובים נעשו לה רחוקים והעלימו עיניהם ממנה, זולתי גואל אחד אחי אמה אשר הכניסה לביתו כי אין לה גואל קרוב ממנו. והיה כאשר באה בימים זמן נישואיה אשר היה ראוי לטבוח טבח והכן צרכי החופה, לא ראתה שום תמונת הנדוניא ושאר צרכים, זולתי קול אחד הבא לה שתטבול ותכין עצמה לחתונה כי יהיה לה הנדוניא. והבתולה הנ"ל עשתה כאשר צוו עליה נשים השכינות ושמעה לקולם, גם כיסו אותה ביום ו' בהינומא כדרך הבתולות. וכאשר נטו צללי ערב וכמעט קדש היום, שהיו לקרוביה ליתן הנדוניא קמצו ידיהם וחסרו ממתנת ידם הראוי להם, והיה נחסר מן הנדוניא כמעט שליש הנדוניא. גם החתן נסוג אחור ולא רצה בשום אופן לכנסה ולא שת לבו לכל הדברים אשר דברו אליו מנהיגי העיר, שלא לבייש בת ישראל מכח כסף נמאס. ולא אבה שמוע רק כפתן חרש אטם אזנו ולא שמע לקול מלחשים, ולא קול גערת חכם תנידנו. וע"י זה נמשך הזמן מכח קטטות ומריבות, כדרך שאמרו לית כתובה דלית בה תיגרא +שבת קל, א בשנוי לשון.+ והצליח מעשה שטן עד שהגיע הזמן הנ"ל שהשוו עצמן ונתרצה החתן ליכנס לחופה, ושלא לבייש בת ישראל הגונה קמתי וסדרתי הקידושין בזמן הנ"ל. והנה באשר מלינים עלי +עיין חיי אדם סימן לח סעיף ו שכותב: בשעת הדחק כגון שאין החתן והכלה יכולים להשוות ביום ו ומחמת קטט נמשך עד הלילה, ובחור שלא קיים פריה ורביה וכבר הכינו צרכי הסעודה ויש הפסד גדול וביוש לחתן וכלה, התיר רמ"א בתשובתו להיות החופה בשבת, והוא עצמו סידר הקדושין, מפני שגדול כבוד הבריות ואמנם במקום שאין שם כל התנאים הנזכרים אין להתיר ופשיטא שיהיו נזהרים לכתחלה שלא יבוא לידי כך, ועיין בספר כלילת יופי להר"ר חיים נתן דעמביצער, ראב"ד קראקא, דף יז ע"א בהגהה שכותב בענין זה: וכפי הנראה לא הסכימו עמו אז כל בני החבורה פה בהוראה זו שהם היו סוברים לאסור בזה וכדעת הסמ"ג שהביא בחדושי אנשי שם סביב המרדכי שם וכדי לעשות סיג וגדר לדבר התקינו חכמי וגדולי העיר פה כי מני אז והלאה לא יעשה שום חופה וקידושין ביום הששי פה בקראקא עד היום הזה, ואם הדבר נחוץ עושין אותו מחוץ לעיר כנודע+ באתי להסיר תלונתן מאתי להביא ראיה וטעמי ונימוקי עמי ועל מה סמכתי בזה לומר כזה ראה וקדש.
גרסינן פרק משילין +משנה ביצה לו, ב+: כל שחייבין עליו משום שבות משום רשות משום מצוה בשבת חייבין עליו בי"ט. אלו הן משום שבות וכו', ואלו הן משום רשות לא דנין ולא מקדשין וכו', ואלו הן משום מצוה לא מקדישין ולא מעריכין וכו'. ופריך בגמרא אין דנין והא מצוה קא עביד, לא צריכא דאיכא דעדיף מיניה. ולא מקדשין והא מצוה קא עביד, לא צריכא דאית ליה אשה ובנים. ופירש"י ז"ל, והא מצוה קא עביד כדי לפרות ולרבות ואמאי קרי ליה רשות עכ"ל. וכתבו התוס' +שם ד"ה והא מצוה קא עביד+: פ"ה וה"ל למחשבינהו בסיפא גבי מצות, ומשני ל"צ דאית ליה אשה ובנים ולכך אינו מצוה כ"כ דומיא דהני דסיפא. ולפי זה יכול להיות דגם בדליכא +בכל ההוצאות כתוב בטעות בדאיכא+ דעדיף מיניה אין דנין, וכן גבי אשה דמשני דאית ליה אשה ובנים משמע אפילו אין לו אשה ובנים מכל מקום אסור. וכתבו וז"ל, יש מפרשים +בכל ההוצ' כתובות המלים מכל מקום הא דקאמר ואין להן מובן וגם אינן בתוספות שם, ולפי דברי רבינו אח"כ נראה שצ"ל ויש מפרשים הא דקאמר ובהוצאה ראשונה כתוב בראשי תיבות מ"מ ואולי הוא שבוש מן י"מ ועי' סי' קו הערה ח' ופה הערה י"ב ובתוס' אצלינו הגירסא ור"ת פי' דהא מצוה וכו' ע"ש+ הא דקאמר והא מצוה קא עביד ואמאי גזרו כו', ומשני לא צריכא דאית ליה אשה ובנים אבל אם אין לו מותר לקדש דמצוה קעביד. והאריכו שם בקושיות ותירוצים לפירוש רש"י ור"ת, כי כתבו שם שהי"מ הוא ר"ת. והביאו ירושלמי: א"ר מנא +בכל ההוצאות כתוב בטעות ר' הונא, ובשני המקומות בירושלמי הוא כפי שתקנתי, ר' מנא עיין שם יומא פ"א סוף ה"א ועי' גיר' הרא"ש בכתובות פ"א סי' ג+ הדא אמרה הני דכנסין ארמלין צריך לכנסן מבע"י שלא יהא כקונה קנין בשבת, ומפרש התם +טעם זה אינו מפורש ביומא שם אלא בפ"א דכתובות ריש הל"א התוס' מביאים את ב' המקורות בירוש', ורבינו פה מביא את הירושלמי הזה+ טעמא דעד שלא קנה אינו זכאי במציאותיה ולא במעשה ידיה משכנסה זכה בכולם ונמצא כקונה קנין בשבת, וההוא נמי איכא לאוקמי בשיש לו אשה ובנים, עכ"ל הגמרא עם הפירושים שבה.
והנה אע"פ שאיני כדאי להכריע מ"מ קשה לי על פירש"י, דהקושיא אינה רק למה לא חשיב אלו בסיפא גבי מצוה א"כ +צ"ל: דא"כ+ מאי משני בדעדיף מיניה או בדאית ליה אשה ובנים, דמ"מ ה"ל לאקשויי דלחלק וליתני בדידיה וליחשב בסיפא ג"כ אין דנין ואין מקדשין אפילו במקום מצוה דהוי רבותא טפי ולא הוי צריךלמתני רישא כלל, דהשתא במקום מצוה אסור במקום רשות מבעיא. ועוד קשה לפירש"י דקאמר והא מצוה קא עביד ולא הל"ל רק והא מצוה נינהו, דהא הקושיא אינה רק על התנא דלא חשיב להו גבי מצוה. אבל אם הקושיא כר"ת ניחא, דהקושיא על העושה המצוה אמאי אסור לעשות וזהו מבואר למדקדק בלשון הגמרא.
ולכן היה אפשר לי לומר דאף לדעת רש"י מותר כשאין לו אשה ובנים, והא דפירש +כן הוא בדפוס ראשון דפי' והוא פירוש רש"י על הקושיא, הא מצוה עביד בהוצאות אמסטרדם וסדילקאב בא שנוי דפרי' ובדפוס ווארשא נכתב דפריך ועיין לעיל סי' קו הערה ח'; ובסימן זה הע' ח'; שמחמת אי דיוקים נכנסות טעויות בטקסט+ ואמאי קרי ליה רשות משום דקשיא ליה לרש"י מנ"ל למקשן להקשות והא מצוה קא עביד שיהא מותר משום זה דלמא אע"ג דהוא מצוה יהא אסור כהני דסיפא. ולזה פירש +עי' הערה הקודמת+ דא"כ הו"ל לחשבו בסיפא ולא לקרי רשות, דמשמע דאי הוי מצוה הוי שרי. ולכן פריך והא מצוה קא עביד ומשני בדאיכא דעדיף מיניה ובדאית ליה אשה ובנים, אבל בלאו הכי דאיכא +בכל ההוצאות כתוב בטעות דאינו+ מצוה אה"נ דשרי. ואכריח קצת פירוש זה מלשון רש"י, דפירש הקושיא ואמאי קרי ליה רשות גבי אין מקדשין ולא פירש הקושיא גבי אין דנין +אצלינו ברש"י נמצא הפירוש גם על אין דנין וכן גורסים התוס' שם בדברי רש"י, וצ"ע+, דהא תרווייהו בחדא מחתא מחתינהו וה"ל לפרש גבי אין דנין שהוא ברישא בגמרא. ולפי מה שפירשתי ניחא, דגבי אין דנין לא הוי צריך ליה לפרש הקושיא הכי דהתם ודאי פריך כפשוטו והא מצוה קא עביד ויהא שרי, כדמשמע פרק אחד דיני ממונות +סנהדרין לה, א+ דמותר לדון, כמו שהביאו התוס' +ביצה לו, ב ד"ה והא מצוה+ מההיא דמשני אין רציחה דוחה שבת הא בלאו הכי מותר לדון. אבל גבי אין מקדשין אדרבה מוכיחים התוספות מההיא דירושלמי פ"ק דיומא +לעיל הערה ט'+ דאסור לקדש, ולכן לא מצי פריך והא מצוה קא עביד ולהוי שרי, דדלמא אע"ג דהוא מצוה הוא אסור כדפרישית +מן דדלמא עד פה באותיות רש"י ובסוגריים בהוצאה א.+ ועל כן הוצרך רש"י לפרש לדקדק דשרי דאל"כ +המלים לדקדק דשרי דאל"כ באותיות רש"י ובסוגריים בהוצ' א+ למה קרי ליה רשות כדפרישית +עיין לעיל הערה י"ב.+ ואע"ג דהתוס' מתרצי שם ההוא דסנהדרין וההיא דפ"ק דיומא אליבא דרש"י ור"ת, מ"מ יותר פשוט להתיר דדנין בשבת במקום מצוה ממה שמקדשין במקום מצוה וכמו שעלה על דעת התוס' בתחלת קושייתם, וזהו הכריח רש"י לפרש הקושיא גבי אין מקדשין ולא גבי אין דנין. ומכל קושיות הנ"ל היה נראה לפרש דעת רש"י כדעת ר"ת. וכן נראה קצת דעת הסמ"ג שכתב סתם ההיא דאין מקדשין, וכתב ובפרק משילין מוקי לה בשיש לו אשה ובנים. +בכל ההוצאות כתוב פה בטעות בשאין לו אשה ובנים וע"ש בסמ"ג עשין מח, וז"ל: וגם אמרו במסכת ביצה שאין מקדשין בשבת ומעמידה שם בשיש לו אשה ובנים דלאו מצוה קא עביד.+ ואי הוי דעתו דרש"י ור"ת פליגי בפירוש הגמרא לא ה"ל לכתוב סתמא ובפרק משילין מוקי לה כו'.
אמנם מאחר שהראשונים ז"ל, דהיינו התוס' והמרדכי +התוס' בביצה לו, ב ד"ה והא מצוה, והמרדכי שם פ"ה סימן תרצז אמנם במרדכי אצלינו מביא שתי הדעות בשם י"א ויש אומרים מבלי להזכיר שמות, ובהגהות מיימוני פ"י מהלכות אישות אות נ, כותב: אך ר"ת כתב בתשובה כי מדוחק גדול התירו לקדש בשבת ומ"מ לא היה מורה הלכה למעשה, ועיין בתוס' בפרק משילין פירות ע"כ+ כתבו בשם רש"י לאסור בכל ענין ולא השגיחו לקושיות אלו שהקשיתי על דברי רש"י לדעתי, אמשך ג"כ אחריהם להאמין שדעת רש"י לאסור בכל ענינים. וכן נראה דעת הפוסקים הרי"ף ורמב"ם והרא"ש והטור סי' של"ט +הרי"ף ביצה פ"ה (כ סוע"א); ברמב"ם פכ"ג מהל' שבת הלכה יד; הרא"ש שם סי' ב, והטור בא"ח+, שכתבו כולם ז"ל סתם אין מקדשין ולא חילקו בדבריהם. הנה לא ימלט שהפוסקים שסתמו דבריהם פירשו הגמרא שלנו כדרך רש"י ז"ל כפי הבנת הראשונים ז"ל דבריו, או שסמכו על הירושלמי דמשמע שאוסר בכל ענין כמו שיתבאר. אך אינו נראה דסמכו על הירושלמי נגד גמרא שלנו כמו שיתבאר, ובודאי פירשו כדרך רש"י ז"ל.
מ"מ כל כי הני מילי מעליותא לימרו משמאי +ע"פ יבמות פ, א וכתובות סח, א+ להתיר הענין בכה"ג, שהיה שעת הדחק והיתה הבתולה מתביישת אם תמתין עם החופה אחר טבילתה עד לאחר השבת. גם כי אינו מדרך המקומות לילך בהינומא עד אחר השבת ולעשות הנישואין ביום ראשון, כדרך האזרחים שעושין נשואיהם ביום חגם. וכדאי הוא ר"ת לסמוך עליו בשעת הדחק, כ"ש שהסוגיא דשמעתא מוכח כדבריו. וכן פסק בהג"ה אשר"י סוף פרק אחד דיני ממונות בשם א"ז +מן וכן פסק בהג"ה אשר"י עד פה בסוגריים ובאותיות רש"י בדפוס א והוא בסנהדרין פ"ד סוף ההגהה על הרא"ש סי' ט ובהגהות אשר"י בביצה פ"ה סי' ב אות ג מביא ב' הדעות ומסיים בירושלמי משמע שאסור, ע"ש+ וכן כתב ר"ת בתשובתו והביאה הסמ"ג +לאוין עא - עה בסוף הלכות יו"ט וכן מביאו שלטי הגבורים על הרי"ף מסכת ביצה פ"ה ברי"ף דף כ ע"א אות ד, והגהות מיימוני פ"י מהל' אישות אות נ+ כי בדוחק גדול התירו לקדש בשבת ולא היה מורה כן הלכה למעשה עכ"ל. משמע מיהו דבדוחק גדול יש להתיר. ואין לך דוחק גדול מזה, שהיתה יתומה גדולה מתביישת והיה לה לקלון כל ימיה, כמעט לשנותה מכל הבתולות. וגדול כבוד הבריות שדוחה לא תעשה +ברכות י"ט, ב, מנחות ל"ז, ב' שבת פ"א, ב', צ"ד ב'+ דלא תסור מכל הדברים אשר יורוך +בדברים יז, יא הפסוק הוא בשנוי לשון+, בדבר הזה שאינו אלא איסור דרבנן, גזירה שמא יכתוב כמו שמפרש בגמרא שלנו +ביצה לז, א+ או משום דהוי כקונה קנין בשבת כדמפרש בירושלמי +לעיל הערה י'+, וכמו שיתבאר לעתיד. מלבד דהוי לן למיחש בכאן שלא יתבטלו השידוכין לגמרי ויתבטל הזיווג מכח הקטטות והמריבות שביניהם, עד שרצו להסיר ההינומא שעל ראש הכלה מכח ניצוח הקטטות, וגדול השלום בין איש לאשתו +חולין קמא, א; מכות יא, א; שבת קטז, א.+ ואפילו אינה אלא משודכת אליו יש להקל מכח זה דהוי קצת אגידא ביה, כמו שכתב רבינו תם והרא"ש בתשובותיהם +בשו"ת הרא"ש כלל כז סי' ה; ור"ת מובא במרדכי מועד קטן סימן תתצ+ לענין אבלה המשודכת אליו, שמותר לכנסה אחר ז' שלה מכח פריה ורביה דידיה. וכן אנו מקילין נגד דברי רבותינו ז"ל בזמן הזה להשיא הקטנות, אע"פ שאמרו ז"ל אסור לאדם שיקדש בתו כשהיא קטנה עד שתגדיל ותאמר בפלוני אני רוצה +קידושין מא, א; פא, ב.+ וכתבו התוס' +שם ד"ה אסור לאדם+ והפוסקים האחרונים, דבזמן הזה שאנו מתי מעט אנו מקילין וכו'. +עי' ד"מ אה"ע סי' לז אות ו שמביא ובמרדכי שם כתב דמאחר דהאידנא אנן מעוטי עמים חיישינן שמא יקדמנו אחר. הר"ר יוסף כ"ץ, גיסו של רבינו, השיא את בתו הקטנה לעשיר זקן, ולאחר מות בעלה טען אחיו שתפסה בחיי בעלה וגם יש טענת אונאה ומקח טעות בהמשיא תינוקת אל זקן. עי' בשו"ת שארית יוסף להנ"ל סימן מב שסותר כל טענות האח. בין השאר הוא כותב: לכן אבחר בקיצור, מה שהאריך בטע' שבתי קטנה היתה בשעת נישואיה ובזה היה לאחיו מקח טעות - על זה לא אשיב שהרי התוספות בקידושין התירו לינשא והוא ידע ומחיל, וגם נעשו אהובים אחר כך כידוע לרבים. ואף כי היה בא בימים בתי מזגה טוב ואינה שטופה זימה ואמרה הואיל והוא איש נכבד ישר וטוב ובן טובים וגדולים טוב לי ללכ' אחריו מלכת אחרי הבחורים - וכל הנ"ל לא כתבתי אלא לספר בשבח בתי אגב גררא - ידוע שהייתי בלובלין כששלח ז"ל אחריה שתבוא אצלו לווארשא - שהלך ממנה לחצר המלך והניח שלו אצלה - לכן אל תתן בתי בבת בליעל ח"ו - ובזה התחלתי ובזה אסיים כי מ"כ הראה לי הראיו' שכתב לדייני ג' ארצות ולא הועיל למ"כ ופסקו מה שפסקו וא"כ אחזיק בזה - לכן הסר כעס מלבך כימי עולם וכשנים קדמוניות והימים הראשונים יפלו - ושלום ממני או' שאי' נאם הצעיר יוסף כהן.+ וה"ה בנדון זה.
כל זה שמתי נגד עיני לסמוך על דברי רבינו תם ושאר פוסקים המתירים +המלים ושאר פוסקים המתירים באותיות רש"י ובסוגריים בדפוס ראשון+ בשעת הדחק. ועוד אני אומר דיש לחלק ולומר דבזמן הזה לכ"ע שרי, דהא תנן אלו הן משום שבות אין מטפחין ולא מרקדין וכו' וכתבו התוספות ריש פרק המביא +ביצה ל, א ד"ה תנן+: פירש"י שמא יתקן כלי שיר ומיהו לדידן שרי, דדוקא בימיהם שהיו בקיאים לעשות כלי שיר שייך למגזר, אבל לדידן אין אנו בקיאים לעשות כלי שיר ולא שייך למגזר עכ"ל. וכבר פשוט היתר הטפוח והרקוד בשבת בכ"מ ואף מצווים לכותים לנגן בכלי שיר +עיין שלטי הגבורים על הרי"ף בסוף עירובין אות ה ובמרדכי סוף מסכת ביצה סימן תרצו+, והכל הוא מטעם דברי התוס' דלא שייך גזירה זו בזמן הזה. וה"ה בענין אין מקדשין, דאמרינן בגמרא הטעם שמא יכתוב וידוע המנהג פשוט בישראל שאין החתן כותב בעצמו הכתובה או שטר אירוסין, והוא מטעם שאין אנו בקיאים בכתיבה. ואפילו מי שיודע לכתוב אינו כותב שלא לחלק בין בקיאים לשאינן בקיאים, ולכן כותבה בכל מקום החזן כמו שקורא בתורה לכל אדם לתקנת שאינו בקי. ומעתה אין לגזור על המקדש שמא יכתוב, מאחר שאנחנו אינן בקיאים ואין מוטל על החתן כתיבה זו. ואין לחוש שהחזן יכתוב משום קידושי החתן, דגזירה כזו לא מצינו. ועוד שהרי החזן כותב כל פעם הכתובה ושטרי האירוסין בשחרית או זמן רב קודם הכניסה לחופה כאשר אינו יודע מתי יהיו מוכנים עם החופה, ולכן אין לחוש בזמן הזה לגזירה זו כלל. ואף אם נאמר דלפי דברי הירושלמי, דפירש טעם הגזירה משום דהוי כקונה קנין בשבת אין לחלק בין זמן הזה לבימיהם, מ"מ נראה דגמרא דידן עיקר נגד הירושלמי וכן פסקו הפוסקים תמיד. ואין לומר דגמרא דידן אית לה נמי טעמא דירושלמי אלא דנקט חדא מתרי טעמי, וכמ"ש שם התוס' על כיוצא בזה +שם לו, ב ד"ה והא מצוה קא עביד+, דזה לא שייך בב' טעמים שיש נפקותא ביניהם. וכן כתב הסמ"ג +לאוין עא - עה סוף הלכות יו"ט על אודות הסמ"ג עיין לעיל סי' ל הערה נ'+ בהדיא, דגמרא דידן פליג על הירושלמי בטעמא דמילתא ובודאי יש נפקותא ביניהם והיא זאת שכתבתי. ונראה דלהכי לא הביאו הרי"ף והרא"ש +לעיל הערה כ"ד+ דברי הירושלמי, ולא כתבו ג"כ ההוא דהלין דכנסין ארמלין צריכין למכנסי מבע"י ולא כתבו הטור סי' של"ט +באו"ח+ ג"כ, דודאי קי"ל כגמרא דידן נגד הירושלמי וליכא נפקותא בקנין לחוש לגזירה שמא יכתוב. ואע"ג דהרא"ש פ"ק דכתובות +סימן ג+ הביא הלין דכנסין ארמלין צריך למכנסי מבע"י, וכתב שם דה"ה דאין להכניס בתולה לחופה בשבת משום דקונה אותה למציאותיה ולמעשה ידיה וכ"כ בא"ע סי' ס"ד +בכל ההוצאות רשום סי' סג+, מכל מקום נ"ל מדלא הביאו אותה במקומה פרק משילין דלית בדבר איסור ממש. ובודאי היינו משום דס"ל דטעמא דגמרא דידן עיקר דהיינו שמא יכתוב, ולא הביאו אותה פ"ק דכתובות ובא"ע אלא משום הרחקה בעלמא, שלא לעשות חופה בשבת כמו שכתבו שם שלא לעשות חופה בע"ש משום גזירות רחוקות. ומאחר שאין אנו חוששין ועושין חופה בע"ש מטעם שכתבו האחרונים ז"ל, והעיקר משום שעכשיו אנו בגלות וטריחא לעשות נישואים בלא שבת, אפשר שה"ה שאין חוששין בזה להקל בשבת מאחר דטעם שמא יכתוב הוא עיקר וכמו שנתבאר +מן ואע"ג דהרא"ש עד פה באותיות רש"י ובסוגריים בדפוס א.+ ותדע, דהרי התוספות +ביצה לו, ב ד"ה והא מצוה+ לאחר שהביאו הירושלמי כתבו וז"ל: ומהאי טעמא דאין מקדשין לפי שנראה כקונה קנין אסור כמו כן לתת גט בשבת עכ"ל. והשתא אמאי לא יהא אסור ג"כ לפירוש הגמרא שלנו שאין מקדשין שמא יכתוב וה"ה לתת גט שמא יכתוב הגט. אלא ש"מ כדפרישית, דבגט לא שייך שמא יכתוב שהוא מעשה ידי אומן וסופר מהיר הצריך לכתוב הגט, ואין כל אדם בקיאים בו וליכא למיחש שנותן הגט יכתבנו מאחר שאין הנותן רגיל לכתוב הגט. וה"ה בכתיבת הכתובה ושטר אירוסין בזמן הזה. ואע"ג דסומכין על דברי הירושלמי ואין מגרשין בשבת, כמו שכתבו התוספות פרק הזורק +גיטין עז, ב ד"ה ותיזיל ועי' ג"כ תוס' ביצה יז, א ד"ה מאי טעמא+ והר"ן פרק משילין +ביצה פ"ה על הרי"ף דף כ, סוף ע"א וכן בר"ן גיטין תחילת פ"ח על הרי"ף לט, ב על אודות הר"ן עיין לעיל סימן כח הערה ו'+ והביאו הטור בא"ע סימן קל"ו, היינו משום שמצינו בהדיא בתוספתא דפרק משילין דקתני בהדיא אין מגרשין, וכמו שכתבו התוס' פרק הזורק. ואע"ג דבהר"ן פרק משילין משמע דגם בגט הטעם שאסור משום שמא יכתוב, מדברי התוס' +היינו בתוס' ביצה לו, ב ד"ה והא מצוה+ לא משמע כן, ולדבריהם +מן ואע"ג דבהר"ן עד פה באותיות רש"י ובסוגריים בהוצאה א+, אולם שם הוא טעמא מטעם קנין, אבל לא גבי קידושין דודאי טעמא דגמרא דידן הוא עיקר. ואע"ג דמתוספות פרק משילין נראה דמטעם הירושלמי דוקא נאסר ולא גרסינן בתוספתא אין מגרשין לא קי"ל הכי, דודאי התוספתא היתה נעלמת מפי דברי התוס' דפרק משילין. ועוד, דאף אם נשוה קידושין לגירושין לגמרי מ"מ הרי כבר נתבאר דאף בגירושין במקום הדחק שרי, כמו שמבואר פרק הזורק. וכתבו התוס' דבשכיב מרע הקילו דלא תפול קמי יבם, כ"ש דיש להקל במקום מצוה שמקיים פריה ורביה והוא שעת הדחק. מכל הנ"ל נתבאר שמותר לקדש בשבת במקום הדחק ובמקום שיש לחוש לכבוד שלא יבוא הדבר לידי כסופא ואפשר לבא לידי ביטול הזיווג, ולסמוך על ר"ת המיקל בדבר וכאשר נתבאר.
אמנם רבים קמים עלי וסליקו רעיוני עלי באולי יש לחלק בין קידושין לכניסה לחופה דאפשר שהוא לכ"ע אסור, דהא קונה אותה לכמה דברים שהאשה נקנית להם והוי כקונה קנין בשבת שהוא אסור לכתחילה לכ"ע. וכן נמצא בדברי הגאון המחבר הגדול ספר ב"י בטור או"ח סי' של"ט הנ"ל, דכתב דאסור לכנסה אף לדברי ר"ת, וכתב דכן משמע מדברי הגהות מיימוני +בפ"י מהלכות אישות אות נ ובב"י מציין גם בפ"ד מהלכות יו"ט בשם סמ"ג ולא מצאתי זאת שם+ והכלבו +וז"ל בהלכות אישות: ואין נושאין אשה בשבת שלא יראה כקונה קנין בשבת ולא ביום טוב על אודות הכל בו עיין לעיל סימן א הערה ד'+ והר"ן פרק משילין. והנה אע"פ שאין הכרח בדברי הגאון הנ"ל דמשמע מדברי הפוסקים הנ"ל שר"ת ס"ל הכי, אלא שהסמ"ג הוסיף דבר זה מדעתו כמבואר בדברי הסמ"ג +לעיל הערה כ"ו.+ גם יש לדחות בקל דברי הר"ן כי לא ירד לדבר מזה כלל, רק כתב והעתיק לשון התוס' ולא משמע מדבריו כלום מדבר זה כמבואר למשכיל בדבריו +אמנם הר"ן אומר שם בפירוש: ומ"מ כתב ר"ת ז"ל בתשובה שאין מקדשין אשה בשבת אלא מדוחק גדול ואפי' קדש מבעו"י אסור לכנסה לחופה בשבת שהרי קונה אותה ליורשה. ותדע לך דהכי תנן אין מיבמין אע"פ שאין שם אלא ביאה ובירושלמי אמרו הלין דכנסין ארמלין צריכין למיכנס מבערב, וצ"ע.+ מ"מ נכון להסיר מעלי תלונות הגאון, שהיה לחוש לדבריו להחמיר גם כי הסמ"ג כתב כן בפירוש. ואומר חדא, כי באמת קולא זו חומרא היא כאשר נתבאר, שהיה לחוש לכמה קלקולים אם היו מעכבים הנישואין. שנית, כי מן התוספות והסמ"ג נראה בהדיא שאין מחולקין כלל בין קדושין לכניסה לחופה. וז"ל הסמ"ג +לעיל הערה כ"ו+: וההיא דאין מקדשין מוקי לה פרק משילין כשיש לו אשה ובנים משמע אם אין לו שרי. וקצת משמע בירושלמי דיומא פ"ק +עיין לעיל הערות ט', י'+ דבכל ענין אסור לקדש, דמפרש טעמא דאין מקדשין משום דנמצא כקונה קנין בשבת והדר מסיק א"ר מנא הדא אמרה הלין דכנסין ארמלין צריך לכנסן מבע"י שלא יהא כקונה קנין בשבת. ומיהו ההוא נמי איכא לאוקמא כשיש לו אשה ובנים עכ"ל, ובסגנון זה כתבו התוספות. ומדמוקי לה בשיש לו אשה ובנים, ה"ה איסור הכניסה שלומד משם שאמר הדא אמרה אלין דכנסין כו' נמי אינו אלא בשיש לו אשה ובנים, דדיו לבא מן הדין להיות כנדון +ב"ק כה, א.+ א"כ ש"מ שאינו אסור הכניסה ג"כ אלא כשיש לו אשה ובנים. ואדרבה אני יליף ק"ו, דמה מועילין הקידושין לענין פריה ורביה בלא כניסה לחופה. ואם הם מותרים משום פריה ורביה כל שכן הכניסה לחופה עצמה, דמהשתא חלה קיום המצוה משא"כ בקידושין בלא כניסה. ועוד דכבר כתבתי דלפי רוב הפוסקים טעם דגמרא דידן עיקר, ולכן לא הביאו בדבריהם הירוש' שמפרש טעם משום קנין ושאסור לכנוס ארמלין, משום דס"ל דטעם שמא יכתוב עיקר וזהו לא שייך גבי כניסה לחופה במקום שאין כותבין כתובה או במקום שכותבין כתובה לארוסה. ואין איסור בדבר אלא הקידושין, וכבר נתבאר שהקידושין מותרים ה"ה הכניסה לחופה. ואף אם נאמר דהגהות מיימוני והכלבו אסרו כניסה לחופה מטעם הירושלמי, מאחר שלא נראה כן מדברי הפוסקים המפורסמים אין להחמיר במקום שיש להקל, כ"ש שגם בדבריהם אין הכרח כ"כ למעיין בדבריהם. ועוד דמתוספות +בכל ההוצאות כתוב בטעות דמתוספתא+ דפרק משילין מוכח בהדיא דאינן מחלקין בין כניסה לחופה לקידושין, דאל"כ לא הוי מקשו מידי מההיא דכ"ג דמתקנין לו אשה מערב יו"כ, דהתם כניסה לחופה הוי כמ"ש הסמ"ג בעצמו וע"ש.
ואף כי איני כדאי לחלוק על דברי הסמ"ג מ"מ מאחר שמצאתי און לי מדברי הפוסקים דלא ס"ל דבריו, אומר שיש לדחות ראייתו, כי זהו לשון הסמ"ק +בדפוס ווארשא כתוב בטעות סמ"ג, והוא בסמ"ק סו"ס קצ"ד (בהוצאת חברת מפיצי אור, תשי"ט ע' קעג) ואת דברי הסמ"ג הביא רבינו לעיל הערה נ"ה+ סוף ה' י"ט: ואין מקדשין מוקי לה בתלמוד שלנו בשיש לו אשה ובנים, ומשמע דאם אין לו מותר לקדש. ומיהו נראה דאפילו אין לו בנים אסור לכנוס מההיא דפ"ק דיומא דמצריך לכ"ג לכנוס ערב יום כפור ולגרשה על תנאי וכמה דוחקים דחקו התם, ואם איתא היה יכול לומר מיד שתמות אשתו הראשונה יכנוס השנייה. אלא ש"מ אסור לכנוס אפילו אין לו בנים, דאם איתא דשרי בשביל פריה ורביה כ"ש הכא שיש לנו להתיר משום צורך כפרה לכל ישראל עכ"ל. והנה אני אומר דיש לק"ו זה פרכא דאפשר דשאני מצות פריה ורביה שהיא מצוה גדולה, שאין מוכרים ס"ת לשום מצוה בעולם כי אם ללמוד תורה ולישא אשה +מגילה כז, א+, ואמרינן דנענש יהושע שלא הוי ליה בן דביטל ישראל מפריה ורביה ולא נענש על שביטל קרבן התמיד +עירובין סג, ב ועיין ברד"ק בספר יהושע פרק ה פסוק יד.+ ועוד אני אומר, דאפשר דלא הוי מהני הכניסה גבי כ"ג בלא ביאה, וביו"כ אסור תשמיש המטה ולא מקרי וכפר בעדו ובעד ביתו עד דכניס לה לגמרי. ותדע דהא אין שבות במקדש וכדאמרי' בהדיא בירושלמי על דבר זה +יומא פ"א סוף הלכה א+ וס"ל דמקדשין ביום כפור משום דאין שבות במקדש, ואם כן מאי שנא הכניסה. וכן התירו כמה שבותים דרבנן במקדש כדאיתא סוף עירובין +במשנות מדף קב והלאה+, ומטילים עששית של ברזל לתוך המקוה ביום הכפורים +יומא לד, ב+ והוא יותר קרוב לאיסור דאורייתא מהכנסה לחופה. אלא ש"מ דס"ל לגמרא דידן דלא מקרי ביתו רק לאחר הכניסה לגמרי עם התשמיש, וזהו לא שייך ביו"כ. ואע"ג דלפי הירושלמי אינו כן דהא ס"ל דמקדשין בי"כ, הא בלאו הכי פליג אגמרא דידן בדברים אלו כדאיתא התם וכתבו כן בהדיא בתוס' פ"ק דיומא +יג, ב ד"ה ולחדא.+ ועוד י"ל דטריחא מילתא לכנוס אשה ביו"כ, שלא יסיח דעתו מעבודה וישהה עצמו בענין כניסת אשה ביוה"כ +מן וישהה עצמו עד פה באותיות רש"י וסוגריים בדפוס א.+ שהרי היו מקדימין עבודת יו"כ לעבודת שאר ימים משום חולשא דכ"ג כדאיתא בסדר יומא +יומא דף כ, עמוד ב; זבחים דף פו, עמוד ב+, כ"ש להסיח דעתו בכניסת אשה, ולכן אין ראיית הסמ"ג מוכרחת.
ומה לי להאריך פוק חזי מה עמא דבר +ברכות דף מה, עמוד א+ בכל מקום, ובפרט בעירנו אשר יש בה קיבוץ עם ת"ל ולפעמים עושים ה' או ו' חופות ביום אחד ונמשכים עד הלילה ואין פוצה פה ומצפצף. +לפי חשבון מסי הגולגולת ששלמו לממשלה יוצא שבימי רבינו היו בקראקא בערך אלף וחמש מאות יהודים ומספר דומה גם בפויזן ובלמברג. בכל פולין היו אז בערך שמונה עשר אלף יהודים בקנה מדה של זמננו אין זה נחשב לצבור גדול של יהודים, אבל לפני ארבע מאות שנה היתה קהילת קראקא נחשבת לאחת הקהילות החשובות מפני איכותה וגם מפני מספר תושביה, כפי עדות רבינו פה. עיין ד"ר יצחק שיפער יידישע געשיכטע /תולדות היהדות/ חלק ג עמ' קצ"ב לפי דבריו יוצא שכחלק חמישי מיהודי פולין היו אז עובדי אדמה ומהנשארים היו חלק רביעי סוחרים ויתרם בעלי מלאכות שונות (שם עמ' ר"נ).+ ומה לי בתחילת הלילה או שעה או ב' בלילה, דאין לחלק בין קבלו שבת בענין ברכו או לא דאין תלוי בקבלתם להקל, דשבת מעצמו קבעה משחשיכה כדאיתא פרק ערבי פסחים לענין קדוש ומעשר +פסחים קה, א.+ אלא האמת שצורך השעה מביא להקל בדברים אלו שאינן אלא איסור דרבנן, ובמקום הדחק לא גזרו. ובהא נחיתנא ובהא סליקנא +פסחים פז, ב+, דודאי יש להחמיר להיות זריזין קודם השבת שלא יבוא לידי כך. אבל אם כבר נעשה מה שאפשר לעשות ונטרפה השעה עד שחשיכה, ויש לחוש לפירוד הזיוג או לביוש הבתולה וכיוצא בזה הסומך להקל לא הפסיד, ויתענג לשלום בעונג שבת אח"כ. ויכולה המצוה לכפר עליו אם כוונתו לש"ש, ושלום. נאום משה בן לא"א מורי ה"ר ישראל זצלה"ה, נקרא משה איסרלש מקראקא.
@שו"ת הרמ"א סימן קכו
+בהוצאות אמסטרדם וסדילקאב דילגו לגמרי על מספר קכה ופה מסומן קכו כדי להשוות את המספר עם יתר ההוצאות.+ א. שלום, זה חדש ימים כתבתי לאדוני ע"ד חלוק לשונות שבגט רובו לשון ארמית וקצתו לשון הקדש, והיה דעתי בזה כי הארמית לא יחשב לשון אחר כי הוא לשון הקדש משובש ע"ד בעל הכוזר"י +מאמר ב' פרק סח.+ וכתבתי עוד שגם הארמי משתמש בהרבה מקומות בלשון הקדש, והבאתי דמות ראיה מלשון נתינה המתורגם בארמי יהיבה ועם כל זה כשהוא בלשון עתיד תרגומו /כלשון/ בלשון הקדש, כאשר יראה אדם בפסוק ויתן לך האלהים +בראשית כז, כח באונקלוס: ויתן לך ד' וגו' וגם ביונתן כתוב: ויתן לך+ ובפסוק תתנו ערי הלוים +אין פסוק בלשון זו, אולם בבמדבר פרק לה נמצאים ביטויים דומים רבים כמו כל הערים אשר תתנו ללוים (שם ז) ותרגם אונקלוס די תתנון ללואי, וכן תרגם יונתן בן עוזיאל, וכן הוא בכל הפסוקים בפרק זה.+ הרי לפנינו שאפילו במקום שיש לארמי לשון מיוחד מ"מ משתמש בלשון הקדש, וישוב זה בשאלה שלנו לא נפלאת היא ולא רחוקה.
ב. ע"ד האתרוגים המורכבים בלימונ"י, זיל קרי בי רב הוא +הוריות ד, א+ בארצנו שלא לצאת בו אפילו ע"י הדחק. ומפי הגאון א"א ז"ל שמעתי כי פעם אחת קרה מקרה בפדוואה שלא היה לכל הקהל כ"א אתרוג אחד, ויהי כאשר שלחו אותו מקהל האשכנזים לקהל הלועזים פגעו השטודנט"ו באיש המביא אותו וגזלוהו ממנו ופדאוהו מהם בדמים יקרים +תלמידי /האוניברסיטה/ האוניברסטיה היו מתנפלים מפעם לפעם על היהודים, מכים אותם וגם גוזלים מהם מה שהיה אז ברשותם בפולניה הגיע המצב לידי כך שהיו היהודים משלמים סכומים ידועים לפרופסורים וגם למנהיגי התלמידים כדי להפטר מהתנפלויות אלו+, ולא רצו לצאת במורכבים אשר רבו כמו רבו בכל בתי השרים. והמורכבים הגדלים במדינות אלו נכרים וידועים אלינו, אבל ממחוז פוליי' +כן הוא בהוצאה ראשונה, אבל בהוצאות מאוחרות טעו לחשוב שצ"ל פולין והוא מחוז באיטליה+ באים אתרוגים אשר אנחנו מסופקים בהם, ושנה זו רוב האתרוגים שלנו היו ממחוז ההוא. ואני כותב למכ"ת ג' סימנים אשר תוכל להכיר בהם המורכבים הגדלים בארצנו, כי מפוליי' +גם פה שגו לשנות המלה למפולניא והנה התשובה נכתבה לרבינו שהיה חי בפולניא, ולא יתכן שהכוונה היא למדינתו כמו"כ קורא למקום מחוז ולא מדינה+ לא יוכלו לבא אליכם כי רב מכם הדרך. הסימן הא' הוא, כי המורכבים הם חלקים ולאתרוגים בליטות קטנות בכל גופם וגובה להם. הב' +מפליא הדבר כי בהוצאות האנוויא, אמסטרדם וסדילקאב, התחילו פה קטע חדש ונראה שהטעות באה להם מזה שבהוצאה ראשונה מתחילה המלה הב' בשורה חדשה ולמטה ממנה יש חלל ריק ונראה קצת כאילו הוא פאראגראף חדש אבל הענין מוכיח על טעותם+, כי המורכבים העוקץ בולט ועוקץ האתרוג שוקע. הג' הוא, כי תוך המורכב דהיינו המיץ רחב והמוהל שלו רב והקליפה התיכונה קצרה, ובאתרוג הוא להפך כי הקליפה רחבה והתוך קצר והוא כמעט יבש, וסימנים אלו מובהקים אצלנו.
ג. רע עלי המעשה אשר כתב לי אדוני בשם שארנו הגאון כמהר"ש י"ץ, ששלח לשונו בשיר היחוד וגזר במקומו שלא לאמרו +בלבוש או"ח סי' קלג כותב: כבר עמד מורינו רבינו וגאונינו הגדול מוהר"ר שלמה לוריא ז"ל ובטל אותה (את אמירת שיר היחוד אחרי התפילה) בכל מקום שהיה שם אב"ד, שלא יאמרוהו מטעם לא ניתן ליכתב אבל לא השגיחו בו בכל הקהילות, כי נראה להם טעם חיצון הוא כמו כן התנגד הרש"ל לאמירת י"ג עיקרים שבאני מאמין: כי קצת אומרים וחושבים בלבם כשמאמינים בי"ג עיקרים אע"פ שעשו כל התועבות שבעולם ר"ל מ"מ יש להם תקנה ואינו כן, אלא אפילו מדברי חז"ל הוא עיקר אחד, כמו שמצינו שאמר מה נאה הלכה זו ולא משבח האחרות ג"כ אינו עושה כהוגן ולא נתקנו אלו הי"ג עיקרים רק בשביל פילוסוף מימים הקדמונים שהיו ג"כ עושים עיקרים בכללים ולא עשו כמנין הללו באו חז"ל ותקנו ג"כ בכלליהם וכן בויגדל אלקים חי נתקן י"ג עיקרים ג"כ ולא אמר מורי אחד מהם לא יגדל ולא אני מאמין הנהגת מהרש"ל סי' מב ועיין בסידורו של ר' יעקב עמדין עמוד קעה ועי' בדברי ר"א ברלינר על הסידור (הוצאת /מוסד/ מוסר הרב קוק, ירושלים)+ על סמך מה שמצא כתוב בספר אחד ישן נושן נקרא כתב תמים +באוצר הספרים לבן - יעקב אות כ מספר שמ"ח כותב וז"ל: כתב תמם; יסד ר' משה תק"א או תק"ו, כמ"ש בקונט' דברים עתיקים ב' שלי דף ט' ע"ש, ונראה שהוא ס' כתב תמים המובא בתורת העולה להרמ"א דקמ"ז ע"ב ושו"ת ר"ב אשכנזי סי' ב, נגד מרחיקי הגשמות מן הבורא וחולק על הרס"ג והרמב"ם וכו', נמצא קצתו בכ"י פאריז א, פ, רפ"ו ונעתק משם ונדפס באוצר נחמד ג' נ"ח - צ"ט+, כי האומר חרוז סובב את הכל ואתה בכל כו' הרי זה מחרף ומגדף ח"ו. ראיתי מעשה ונזכרתי דברי הרמב"ם במורה הנבוכים +ח"א פ' סב+, כי זה דרכם של רוב בני אדם כשהם מוצאים דבר מה בספר ישן כפי רוב יושנו תגדל בו האמנתם, אך לא חשבתי כזאת על חכם כמוהו. ואני בעניי לא מקובל ולא בן מקובל אנכי, אבל יש לי פירוש על שיר היחוד ע"ד הקבלה, לא פירוש כולל רק ראשי פרקים. בו יודע חכמת המחבר והשיר הזה קדש קדשים אצל כל בני עמנו. ומ"ש מכ"ת כי בחרוז זה נמשך לדעת הרמב"ם וא"ע ושאר החכמים, לא הבנתי דעת אדוני באלה. ודעתי בו אחד משתים, או שהיתה כוונת המחבר סובב את הכל ע"ד שארז"ל +בראשית רבה סח, י+ הוא מקומו של עולם, ואתה בכל כי כבודו מלא עולם, ואין זה מה שיחייב גשמיות בחק הנבדל כאשר כתב הרמב"ם. ואפשר שלזה כוונת מעכ"ת. או היתה כוונת המחבר ע"ד הקבלה וקרא לעלות העלות ית' וית' סובב את כל ומלא את כל רמז למדה קראוה כל, ועליה ארז"ל במדרש +על הפסוק וד' ברך את אברהם בכל (בראשית מד, א) אומר המדרש רבה נט, י שנתן לו נקבה+ בת היתה לאברהם אבינו וכו', וזה ידוע אפילו למתחילים בחכמה זו. א"כ על מה יתאונן אדם חי על המחבר הזה, קדוש יאמר לו כ"א חסרון השגתנו בדבריו הנעימים. ושלום ממני שארך שמואל יהודה קצנאילינבוגן.
@שו"ת הרמ"א סימן קכז
לשארי דבק כאח לי +עי' סו"ס כג הערה י"ג וגם במאמרי מהר"ם מפאדובה בהדרום כרך כח עמוד קצ"ה+, אהובי הגאון כמהור"ר משה י"ץ שלום. להיות הימים ימים דמפגרי בהון רבנן, אמרתי הואיל ואפנה אשנה לכתוב לאדוני על אשר כתב אלי ליישב ספקו בדבר הגטין שלנו הכתובים רובם בלשון ארמי וקצתם בלשון הקדש. והוא לכאורה נגד דעת הרמב"ם +פ"ד מהלכות גירושין הלכה ח+, שכתב מקצתו בלשון אחד ומקצתו בלשון אחר פסול. ותירץ אדוני בזה כי לא דבר הרמב"ם אלא בדברים הצריכים בתורף הגט, אבל לא בדברים שאף אם לא כתבנו לא עיכב כגון הרי את מותרת לכל אדם. אחי הגדול תירוץ זה דחוק הוא מאד, דמשנה שלימה ידענו גופו של גט הרי את מותרת וכו' +גיטין פ"ה א, ב.+ ואע"ג דר' יהודה פליג ואמר ודין די להוי ליכי וכו' ורבים מן האחרונים פסקו כר' יהודה, הלא הרמב"ן מן המחמירים וכתב +המ"מ מצטטו בפ"ד מהלכות גירושין הלכה יב+ שקרוב הוא לומר שאם נשאת תצא הואיל ולא כתב הרי את מותרת לכל אדם, הואיל והוא גופו של גט. ואף אם אמרנו לסבול דוחק זה לא הרווחנו בזה כלום, דמה נאמר בזמן דכותב בשני ובשלישי ולא בתניין בתליתאי וכאלה. עוד תירץ אדוני, דאפשר דלא פסל הרב אלא במחצה על מחצה. גם בזה ראיתי תיוהא בדבר, דא"כ צריך למנות המלות ולא יפסול אלא בהיותם מחצה על מחצה, וזהו הפך משמעות לשון מקצתו בלשון אחד וכו'. והטור +א"ה סימן קל+ אשר ממנו מוצא דין הרב תוכיח הפך זה הדעת, ולא אאריך באלה כי ראיתי כי לא נתקררה דעת אדוני באלה.
ואבא אל התירוץ הג' שאמרתי אני בזה, כי לשון ארמי יחשב לשון הקודש גם הוא אלא שהוא לשון משובש. וזכורני שדברי אלה הם דברי הכוזר"י אלא שאמרו על כוונה אחרת. +על שאלתו של הכוזרי בדבר מעלת הלשון העברית, שם ר' יהודה הלוי בפי החבר את הדברים האלו על התרוששות השפה בגולה ועל קדמותה ותפארתה בימי קדם: מצא אותה מה שמצא את נושאיה, נתדלדלה בדלותם וצרה במיעוטם והיא בעצמה החשובה שבלשונות מקבלה ומסברא. הקבלה - שהיא הלשון אשר דיבר בה ה' עם אדם וחוה, ובה דיברו שניהם, כאשר יורה על זה הגזר אדם מאדמה, ואשה מאיש, וחוה מחי, וקין מקניתי, ושת משת, ונח מינחמנו. עם עדות התורה וקבל דור אחר דור עד עבר עד נח עד אדם. ושהיא היתה לשון עבר, ובעבורו נקרא עברים, מפני שנשאר עליה עת ההפלגה ובילבול הלשונות. וכבר היה אברהם מדבר בארמית באור כשדים שהארמית היא לשון כשדים, והיתה לו העברית לשון מיוחדת לשון - הקודש והארמית לשון חול, וכן נשא אותה ישמעאל אל הערב. והיו אלה שלוש לשונות משותפות מתדמות, הארמית, הערבית והעברית, בשמותיהם ובהליכותיהם ובשימושיהם. והיתה הלשון העברית לבדה המעולה שבהם (כוזרי מאמר ב' פרקים סו - פא).+ ואדוני נתקשה קצת ביישוב זה לאשר ראה בפוסקים שכתבו לענין ב' מקרא ואחד תרגום, שלשון ארמי הוא דוקא להיותו ניתן בסיני ולא תלה הדבר שהוא לשון הקדש משובש. ואני שמעתי את דברי מכת"ר אלה ולא אבין, כי דברים אלו נאמרו כפי אשר אני זוכר לאפוקי מאותם שאומרים שהקורא בפירש"י יצא ידי תרגום, ועל זה אמרו התרגום עדיף לפי שפי' התרגום ניתן בסיני. ואיך יתלה הדבר במה שהתרגום הוא לשון הקודש משובש, וכי מפני זה יש לו מעליותא על פירש"י שהוא לשון הקודש צח ומצוחצח. יבואו נא דבריך אדוני אלי ויאיר עיני בכוונתו, כי לא הבנתי דבריו אלה. גם במה שדחה אדוני הראיה שלי ממלת יתן השוה בתרגום ככל לשון הקדש, ואמר אדוני כי אין זה ראיה כי גם בשאר לשונות לפעמים מלות מלשון הקדש. רוזני הנורא, לא הבאתי ראיה מהמלה אחת בתרגום ששוה ללשון הקדש, אלא כה היו דברי כי מלת ויתן יש לה תרגום מיוחד בלשון ארמי שתרגומו ויהב, ואפ"ה כשהוא בא בלשון עתיד תמיד התרגום ולשון הקודש שוין כו', וא"כ כבר הוסר ספק אדוני מעל תירוצי זה. ויהי מה, לא באתי לקפח את אדוני ולהשיב על דבריו חלילה, אבל מה אעשה כי מידי דברי עם אדוני שעשועים המה לי. וידעתי כי שערי התירוצים לא ננעלו +ע"פ מורה נבוכים ח"ב פ' כה: ולא שערי הפירוש סתומים בפנינו+ לפני אדוני וכל רז לא אנס ליה +דניאל ו, ו ועי' חולין נט, א.+ נאום שארך שמואל יהודה בן מוהר"ם פדוו"א זצלה"ה.
@שו"ת הרמ"א סימן קכח
לדזיו ליה כבר בתיה +עיין רד"ק דהי"א ד, יח, שמביא דרשת חז"ל על הפסוק ואלה בני בתיה בת פרעה: ודרשו ז"ל אלה השמות ירד ואביגדור וחבר כלם על משה רבינו, ואמרו ילדה כמו שהיה לה כבן+ שלום, הוא אהובי שארי הגאון מהר"ר יהודה ש"ן וכל דיליה שלום. הגיעני כתיבת מעלתו ע"י הרץ הבא אתמול כי יעבור, והיה לעת ערב וצאת הכוכבים הביאו אלי כמר שלמה משרת ליב סיני, אשר הוא האמצעי בינינו בהגעת הכתבים. ואני כותב ולא אוכל לדעת אם אוכל לשלחו ע"י הרץ הסמוך, באשר כי אינן הולכין כסדרן ביום מיוחד להם רק כאשר יבא האחד יצא השני. ולא יכלתי להשיב עד כי בא אלי כתיבת מעלתו, ומיד כעלות השחר יצא הרץ השני. +לא היה בזמנם בי דאר מסודר אלא הסוחרים העשירים או שלוחיהם שהחזיקו קשרי מסחר בערים שונות, כמו ליב סיני הנזכר פה, הוליכו עמהם מכתבי אנשים, וביחוד של חכמים חשובים. אמנם הרץ הנזכר פה משמע שהיה שליח מיוחד להולכת דאר מעיר לעיר בעד אישים וסוחרים, ועי' בשו"ת מהר"ם מפאדובה סי' ח שכותב: שלא מצאתי מוביל לענות על ידו וכמר לזן העביר על ידי דרכו כי עבר דרך עירי וקרוב לה ב' פרסאות והעלים ממני בואו ושובו.+ ומ"מ לא עכבתי עצמי ופניתי מכל עסקי להשיב למעלתו.
על אשר תמה עלי ושדא נרגא על תירוצי בענין הגט, שכתבתי ליישב המנהג שאנו כותבין קצת לשונות בלשון הקדש כגון הרי את מותרת לכל אדם וכדומה לזה, שהוא מטעם שאינו עיקר הגט כמו שבא בכתבי הראשון. וכתב מעלתו שהוא משנה שלימה שהוא גופו של גט כו'. ואיני רואה שום קושיא ודוחק בזה, כי אף שהוא גופו של גט אין הלשון בעצמו מעכב. וכן כתבו התוס' +גיטין כו, א ד"ה וצריך שיניח+ והמרדכי +מרדכי שם סי' שנז+ בהדיא פרק כל הגט, וז"ל: והנהיג ר"ת לכתוב לשון זה בגט, אבל בטופסי גיטין לא היה כתוב. ומ"מ אין להוציא לעז על גיטין הראשונים, שהרי מאריכים לכתוב כמה לשונות בגט דחשוב כמו הרי את מותרת לכל אדם עכ"ל, וכן הוא בסמ"ג +עשין נ על אודות הסמ"ג עיין לעיל סימן ל הערה נ'.+ הרי שהענין מעכב ולא הלשון בעצמו וכבר נכתב הענין בלשון ארמית, להתנסבא לכל גבר דתצביין ואנש לא ימחה כו'. ועל כרחינו אנו צריכים לומר דמה שאמרו במשנה +גיטין פה, א+ גופו של גט הרי את מותרת כו', לא בא לאפוקי דדוקא לשון זה אנו צריכים רק הענין, ובא לאפוקי מדר' יהודה דקאמר ודן די להוי ליכי מנאי כו', דפליגי רבנן עליה כדמוכח בגמרא. וא"כ אף הרמב"ם שכתב בפ"א +מהלכות גירושין הלכה ד, וע"ש בלחם משנה+ גופו של גט הרי את מותרת כו', לא בא אלא לאפוקי מדר' יהודה דלא בעינן ודן, וכמ"ש הר"ן פרק המגרש +ברי"ף מה, ב+ על דברי הרמב"ם. וכתב אע"ג דבסדר הגט של הרמב"ם +שם פ"ד הלכה יב+ כתב ודן די להוי כו', היינו לכתחלה אבל לא בדיעבד. וכזה אני אומר על ענין הרי את מותרת לכל אדם, דאינו מעכב כלל מאחר שכבר נכתב עניינו. אלא שלשופרא דמלתא הנהיגו ר"ת לכתוב, כמו שמוזכר בתוס' הנ"ל. וא"כ מ"ש מעלתו שהוא משנה שלימה שהוא גופו של גט לא ידעתי משנה זו, כי אין כוונת המשנה לכאן אם צריכין למכתב הלשון זה בעצמו או לא מאחר שכבר נכתב עניינו. ואע"ג דנימוקי יוסף כתב פרק האשה שהלך +יבמות, ברי"ף כח, ב+ דהנהיג ר"י לכותבו וכתב שם טעם לדבריו. כל זה אינו אלא לכתחלה אבל אינו מעכבו שיהא העיקר התורף, שידוע כי ר"י הוא בעל התוס' וכבר נתבאר מדבריהם שאין מעכב, א"כ על כרחינו צריכים לומר דדוקא לכתחלה קאמר. וכן נראה מדברי הטור סי' קכ"ו +באה"ע+, שכתב וצריך לכתוב ודן וכו' ולא הזכיר הרי את מותרת וכו'. סוף דבר איני רואה כלל בכל דברי הפוסקים שיעכב הרי את מותרת מאחר שכבר נכתב עניינו, וכל דבריהם אינו אלא אם צריכים לכתבו לכתחילה אבל לא לעכב. אך זה לבד מצאתי הרמב"ן שהחמיר כמ"ש המ"מ בשמו +עיין הערה ד' בסימן קכז+ והר"ן פרק המגרש +ברי"ף מה סוף ע"ב+, ואף זה לא החליט הענין רק כתב וקרוב אני לומר שאם נשאת תצא וכו'.
ומעתה נוכל לומר שגיטין שלנו לכ"ע כשרים מטעם שכתבתי שאינו גופו של גט, שהרי מבואר נגלה לדעתי מכל הפוסקים זולתי הרמב"ן שאינו מעכב, ואף לכתחילה יש נהגו שלא לכתבו. והרמב"ן שהחמיר איפשר דס"ל כהראב"ד +פ"ד מהלכות גירושין הלכה ח+, דחולק על הרמב"ם הפוסל מקצתו בלשון זה ומקצתו בלשון אחר, אבל הרמב"ם דפוסל ס"ל דאין לשון הרי את מותרת מעכב. ואל יעמיד נגדי דברי הגאון הקרא"ו שכתב סי' קכ"ו בטור +אה"ע ודברי ב"י הם בדפוס קאניגסבערג תרכ"ג דף קסד, א וע"ש בד"מ אות לב שמדגיש רבינו מה שאומר פה בתשובה+ דדעת הרמב"ם והרא"ש דבעינן הרי את מותרת, דאין דבריו מוכרחים כלל וכאשר כתבתי. כי הרמב"ם לא כתב בפ"א רק לשון המשנה כצורתה, ור"ל ג"כ ענין הרי את מותרת ולאפוקי מדרבי יהודה דבעינן ודן, וכן הרא"ש לא כתב רק המשנה כצורתה. ומה שכתבוהו בטופס הגט +בר"ם פ"ד מגירושין הלכה יב, ובסוף קיצור פסקי הרא"ש זה הוא נוסח הגט לפי רבנו אשר ז"ל+ אינו אלא דלכתחלה יש לכתבו וכדברי ר"ת. וגם כי מן הטופסים אינו ראיה כ"כ, שהרי בא לנוסח הרי"ף בטעות כמ"ש הקרא"ו בעצמו בשם הרשב"א והעיטור +ב"י שם והעיטור הוא במאמר השביעי הוצאת ניו - יורק תשט"ז, דף כז ע"ב, וז"ל: אלא הרי את מותרת תוספת הוא ואינו בטופס ור"ש ורב אלפס לא כתבו והגהה היא בהלכות שלנו.+ ואדרבא מדברי הר"ן פרק המגרש +לעיל הערה י"ג+ מוכח דבנוסח הרמב"ם לא היה כתוב הרי את מותרת וכן נראה מדברי המ"מ +עי' במ"מ בהלכות גירושין פ"ד הלכה יא וצ"ע דזה לשונו שם: ויש במקצת נוסחי הגאון שאין כתוב בהן והרי את מותרת לכל אדם, אבל רבינו ז"ל כתבו בנוסח שלו וכן עיקר, ובהרבה מקומות נראה בגמרא שהיו רגילין לכתבו אחרי כתבי זה ראיתי שמהרשי"ק מעיר זאת בתשובה הבאה ומתרצה בדוחק גדול ע"ש סמוך להערה ה' אולם רבינו בריש סימן קל מבאר דבריו פה, שכוונתו שלפי הרמב"ם אין זה לעיכובא ואין המ"מ אומר שדעת הרמב"ם כדעת הרמב"ן, עיין שם+ דאל"כ היה כותב דכן הוא דעת רבינו והיה מסתייע מדברי הרמב"ם כמו שהוא דרכו בכל מקום, גם דברי הטור מוכיחים להפך מדבריו. ובאמת שאיני משגיח בדברי ב"י בכיוצא בזה במקום שפני ההלכה אינן נראים כדבריו. ובאמת שלדעתי זה התירוץ הוא היותר אמיתי ע"פ הדין מכל מה שכתבנו בזה, מאחר שאינו מעכב בדיעבד אינו מעיקר הגט שאמרו בו שאם מקצתו בלשון אחר שהוא פסול. ואל ידקדק מעלתו עלי, שכתבתי כבר כי כותבים לשון הרי את מותרת לשופרא דמילתא אע"פ שצריכין לכותבו לכתחלה, מכל מקום מאחר שאינו מעכב ונכתב עניינו כבר בגט שופרא בעלמא מקרי. וכן כתב הקרא"ו לשון זה בעצמו על דברי ר"ת שהצריכו לכתוב לכתחילה והוא המקור שהמציא עניינו בתחילה לכתבו, יעיין מעכ"ת בסי' קכ"ו ובדבריו.
עוד תפס מעלתו עלי וז"ל, ואף אם נסבול דוחק זה לא הרווחנו דבר דמה נאמר בזמן דכותבין בשני בשלישי ולא כותבין בתניין וכו'. ואני תמה על מעלתו בזה שיחשוב כי הזמן מעיקר הגט יחשב, כי אף שחז"ל תקנו זמן בגיטין ואמרו גט שאין בו זמן פסול, מ"מ לא על פני הגט יחשב מאחר דאינו מן התורה. ומלשונם מוכח כן, שאמרו +גיטין יז, א+ תקנו זמן בגיטין, מכלל דגט וזמן ב' דברים הם. ואף כי בלשון בני אדם הכל נקרא גט וגם הטופס מכללו, מ"מ הרמב"ם שפוסל קצתו בלשון זה וקצתו בלשון אחר ע"פ התוספתא, אפשר דאינו ר"ל אלא הדברים שהם גופו של גט ועיקר התורף, וכמו שכתבתי בראשונה ליישב המנהג.
עוד כתב מעכ"ת על תירוצי השני דלא פסק הרב רק במחצה על מחצה וכו' וכתב מעלתו, דא"כ אנו צריכים למנות המלות והוא בהיפוך לשון מקצתו בלשון אחד ומקצתו בלשון שני וכו'. הנה מעלתו מדקדק בלשוני אבל לא בענייני, וזה כי כתבתי אבל כשרובו בלשון אחד ומקצתו בלשון שני אין זה קרוי קצתו וכו' כמו שכתבתי בראשונה. וכוונתי היתה לומר כי בגטין שלנו שרובו בלשון ארמי הרי הוא ככולו אף כי מקצת מלות שבו הם בלשון הקודש, כל זמן שאינו נחלק לשנים בשני לשונות עד שיהא מחצה על מחצה. וכל רוב שאינו ניכר כמחצה על מחצה הוא בענין זה אף שלא באו המלות במשקל ובמנין, מאחר שאיזה ענין נכתב +בכל ההוצאות כתוב בטעות לא נכתב, בסי' קל חוזר רבינו על דבריו פה כפי שתיקנתי+ בלשון אחד והשני בלשון אחר כל קבוע כמחצה על מחצה הוא +כתובות טו, א.+ אבל לא יפסול משום איזה מלות שבו בלשון אחר, כי אין זה נקרא קצתו בלשון אחר לדעתי. ודקדוק לשון הרמב"ם +פ"ד מהלכות גירושין הלכה ח+ משמע כן, שכתב אבל אם היה מקצת הגט כתוב בלשון אחד ומקצתו בלשון אחר פסול עכ"ל. לא אמר היה מקצת הגט כתוב בלשון אחד והנשאר בלשון אחר, או שיאמר והאחר בלשון אחר. אלא דקדק ומקצתו בלשון אחר להורות מה שכתבתי, דהיינו להשוות בין שני הלשונות אע"פ שאינו עין בעין מכל מקום בעינן דבר ניכר ושלא יתבטל לשון אחד באחר. וכן לשון התוספתא +בכל ההוצאות כתוב בטעות התוספות+ שהביא המגיד /משנה/ נראה ג"כ, מדנקט בגט חמשה לשונות וכן בעדים ש"מ דדוקא קאמר, וכל זה אינו רחוק ליישב מנהג.
אך אמנם נבוא אל הטעם השלישי שהסכמנו עליו אך מטעמים שונים, כי מעלתך כתב שלשון ארמי הוא לשון הקודש משובש על כן לא נקרא לשון אחר ואני כתבתי שנקרא לשון קדש מאחר ששניהם קרובים בלשון ושניהם ניתנו בסיני, ונראה למה דומה. כתבתי בראשונה תשובה על דברי מעלתו מדברי הפוסקים, שכתבו לענין שנים מקרא ואחד תרגום שארמי הוא דוקא להיותו ניתן בסיני ולא תלאו הדבר שהוא לשון הקודש משובש וכו'. וכתב מעלתו על זה אני שמעתי ולא אבין, כי דברים אלו נאמרו לאפוקי מאותן האומרים שיוצאים בפירש"י, ועל זה אמרו דתרגום עדיף לפי שהתרגום ניתן בסיני. ואיך יתלה הדבר במה שהתרגום הוא לשון הקדש משובש, וכי מפני זה יש לו מעליותא על פירש"י שהוא לשון צח ומצוחצח. יבא נא דבריך אלי ויאיר עיני בכוונתו כי לא הבנתי דבריו אלה, עכ"ל. מעלתו מתמרמר בדברי, והנה כה דברי יהיו כאש המזהיר ובהיר בשחקים. וז"ל הרא"ש פ"ק דברכות +ברכות פ"א סי' ח+: י"מ דה"ה לכל הלועזות לעז שלהם הוי כמו התרגום, כי התרגום הוא בשביל עם הארץ שאינם יודעים לשון הקדש וא"כ ה"ה לעז למכירין בו. ולא נהירא, לפי שהתרגום מפרש כמה דברים וכו' ונראה שהקורא בפי' התורה וכו', וכ"כ שם התוס' +שם /ברכות/ ח, א ד"ה שנים מקרא.+ וז"ל הגה"ה מיימוני פי"ג דתפלה +אות ש בביאור הגהת מיימוני זו חולקים רבינו והמהרשי"ק, בסימן קל מחזק רבינו את דעתו כי לפי ההגהה דברי הר"י דוחים רק לשון לעז ולא פירושים הכתובים בלה"ק אבל מהרשי"ק בסימן קכט אומר שר"י ורב עמרם חולים /חולקים/ גם על מה שהודו רבותיו לסמ"ג, ואין אדם יוצא אלא בתרגום עי' בסימן הבא סמוך להערה ט' ובסימן קל סמוך להע' כ"ב ובסמ"ג עשין סו"ס יט אין שם דברי יש אומרים שלועז טוב, והם דברי הגהות מיימוני כפי דברי מהרשי"ק+: ובסמ"ג כתב שדן לפני רבותיו שלעולם הפירוש טוב יותר מן התרגום ומצוה טפי והודו לו. וכן יש שרוצים לומר שהלועז טוב ואין נראה לר"י ולרב עמרם, שכתבו שהתרגום זכה מפני שניתן בסיני כדאמרינן במגילה +ג, א בהגהות מיימוני הנ"ל כתוב: כדמוכח כי אין כ' כן בפירוש+ עכ"ל. ולו ישמענו אדוני אם דברים אלו אינם מעידים על דברי, שכתבו לדחות לשון לועזים ולא לשון הקדש מכח שניתן התרגום בסיני או מכח שמפרש כמה דברים, ולא דחו הענין מכח שהוא לשון הקדש משובש. ואדרבה אני אקשה על דברי הגה"ת מיימוני הנזכרת, שכתבה לדחות לשון הלועזים מכח שהתרגום ניתן בסיני ומכשרה פירש"י, ש"מ דרש"י שהוא בלשון הקדש פשיטא דכשר דניתן בסיני בלשון הקדש. אך אמנם התרגום לשון אחר הוא, על כן הוצרכו להוכיח שגם הוא ניתן בסיני ממסכת מגילה. ועוד איך נחשוב על לשון הניתן בסיני שהוא לשון קודש משובש, ואם הכוזר"י דחה מתנגדו בקש משום זה לא נאמר שהתורה שלנו לא תהא כשיח שלו. ואני אומר לו יהיה כדבר מעלתו שעלה על דעתו, שהפוסקים הזכירו טעם ניתן בסיני לדחות פירש"י, שכתב שהוצרכו לדחות מכח שהתרגום ניתן בסיני כי מ"מ גם לשון רש"י שהוא לשון הקדש צח ומצוחצח כדברי מעלתו ניתן בסיני. אלא שהאמת הברור כי פירש"י אינה דוקא בלשון הקודש, כי אולי רש"י תקנו בלשון אחר רק שנתיישב בישראל בלשון הקודש כדי להבינו בכל מקום. אבל התרגום ניתן באותו לשון דוקא, וא"כ כבר נתבטלו תרעומת מעלתו עלי בזה ובכיוצא בזה.
ולא ידעתי למה החליט מעלתו דבריו כל כך עד שכתב לבסוף וז"ל: וידעתי כי שערי התירוצים לא ננעלו ואיך ינעלו בדברים הגלויים, אך שמעלתו כתב לפום ריהטא ולא דקדק בזה בדברי הפוסקים הנ"ל. ועל מה שהחזיק דעתו ליישב מה שהקשיתי לו על ראייתו כי נמצא מלת ויתן שהוא משמש בלשון תרגום כמו בלשון הקודש בלשון עתיד, מי יתן ויחזור ויתן דברים כאלו שהיו רבים אך לא נוכל ללמוד מלשון יחידי על לשון כללי, כי נמצא כזה לרוב בשאר לשונות לדעתי. ולא אספיק ביה להכשיר ב' לשונות בגט לבדות מנפשנו שהוא לשון אחד, אך מאחר ששניהם נתנו בסיני והם קרובים בלשון נראה שיש להם שייכות ביחד ועל זה יש לסמוך, ושלום. +כן כותב רבינו בד"מ אה"ע סי' קכו אות א, וז"ל שם: וצ"ע על נוסח גיטין שלנו שכולו בלשון תרגום וקצת מלות בו מלשון הקודש. ואפשר לחלק בין ב' לשונות אלו ששניהם ניתנו בסיני וקרובים בלשון וכלשון אחת דמיא. גם ר' מרדכי יפה, תלמידו של רבינו, מסכים עמו בזה שיש קדושה מיוחדת לתרגום והתנגד להעתקת התנ"ך ללשון אחרת ושאני תרגום שנתקן ברוח הקודש. (לבוש התכלת סי' קמה סעיף ג).+ שארך משה איסרלש מקראקא.
@שו"ת הרמ"א סימן קכט
אופן אחד בארץ קבלתי קונטרס מכתו"ר, והרחיב בו אדוני לתרץ הספיקות שהרגשתי בתירוציו על קושייתו ברמב"ם ולא היה בדעתי להשיב עליהם שנית, כי זה דרכי להודיע דעתי השמנה היא אם רזה והשומע ישמע והחדל יחדל, ובפרט בין אנשים אחים כמונו היום. אך לאשר ראיתי דתלו בזה דיני איסור והיתר, אמרתי אם מחשה אני וחטאתי לאלהים. ע"כ אפרש כשמלה לפני מכתו"ר ומתוך ויכוחנו יתברר האמת וזה יצא ראשונה.
אדוני כתב לחזק בדק סברתו, כי מ"ש הרמב"ם פרק א' מגירושין +הלכה ד+ גופו של גט הרי את מותרת וכו', לא היתה כוונתו רק על הענין ולא על לשון זה דוקא, וכיון דכבר כתבו בגט למהך להתנסבא לכל גבר וכו' א"צ לכתוב הרי את מותרת לכל אדם. והא דכתבו בנוסח גט שלו הוא משום דלכתחילה כותבין אותו. וכתב עוד אדוני כי לכאורה בנוסח הרמב"ם לא היה כתוב בו הרי את מותרת וכו'. ואני אומר שאע"פ שלדעתי הקלושה שדברי הרמב"ם דוקא ודוקא, כאשר הבין מדבריו הגאון הקרא"ו בא"ע סי' קכ"ו, מ"מ לא אפקפק בזה עם אדוני אם כי קשה עלי להוציא דברי הפוסקים מפשוטן ולומר דנקט לשון המשנה, כי פוסקים מפרשים את דבריהם ולא סותמים. אבל מה שעלה על דעת אדוני שלא היה בנוסח שלו ושנוסח הרמב"ם הוא מוטעה, זה אין הדעת סובלתו להטעות הספרים מסברת הכרס +עיין לעיל בסימן עח הערה מ"ט.+ כ"ש מ"ש דכן מוכח מדברי הר"ן פרק המגרש ומדברי המ"מ +עיין בסימן קכח הערה י"ג והערה י"ט+, דאדרבא מדברי הר"ן היה נראה להפך, שהרי כתב וז"ל: ומדברי הרמב"ם פ"א מהלכות גירושין גופו של גט הרי את מותרת לכל אדם נראה שהוא פוסק כרבנן לגמרי, ואע"ג שכתב ודן בטופס הגט אין הוכחה משם דבעינן ליה לעכובי, עכ"ל הר"ן +זהו דיוק מדברי הר"ן אמנם רבינו מציין בסימן קל שכוונתו לדברי הר"ן שם למטה בעמוד בד"ה מן יומא דנן כשמביא את נוסח הגט של הרי"ף, אבל כנראה היתה לרבינו נוסחה שונה קצת ממה שאצלינו. ועיין לקמן בסי' קל הערה ד' על אודות הר"ן עיין לעיל סי' כח הערה ו'.+ ומשמע מדבריו אבל הרי את וכו' נתן לעכב. אלא שכבר חזרנו לפלפול ראשון, דלדעת מעכ"ת אין דברים אלו נאמרים אלא על כוונת הענין. אבל מ"מ לא ידעתי מאין הוציא אדוני לאמר שלא היה כתוב בנוסח הרמב"ם והוא כתב פ"ג דגירושין +הלכה ז+ מפני תקנת הסופר וכו' עד ומקום הרי את מותרת לכל אדם, ומלשון זה נסתייע בעל התרומות +אצל בעל התרומה+ שצריך לכותבו בגיטין. והמ"מ אם לא הוכיתי בסנורים כתבו בשם רבינו פ"ד +הלכה יא ועי' בסי' קכח הערה י"ט+ וז"ל: ויש במקצת נוסחי הגאון שלא היה כתוב בהן הרי את מותרת וכו' אבל רבינו כתבו בנוסח שלו וכן עיקר, עכ"ל. הרי ברור לפניו כי כן כתוב בנוסח הרב. ואפשר ליישב בדוחק לשון מכ"ת, כי מ"ש וכן נראה מדברי המ"מ שב על לפני פניו מה שכתב בראשונה כי אינו מעכב והוכיחו מדלא נסתייע מדברי הרמב"ן.
ולא אאריך עוד באלה ואבא אל הב', והיא מ"ש אדוני כי לא פסל הרב קצתו בלשון אחד וקצתו בלשון אחר כ"א מחצה על מחצה או רובא דמינכר. ולזה אין פוסל בגיטין שלנו קצת מלות שבאו בלשון הקודש, דכיון דכולו בלשון ארמית מעט המלות שנכתבו בלשון הקדש לא יזיקו והם בטלים ברוב. ודקדק זה מלשון הרב, שכתב היה קצתו בלשון אחד וקצתו בלשון אחר ולא אמר קצתו בלשון אחד והנשאר בלשון אחר. אהה אחי הגדול, עד מתי יהיה זה לנו למוקש לעשות דברי הפוסקים כדברי ספר החתום. כי אם כדברי אדוני כן הוא, מי יודיעני כוונת הרב אם כוון למחצית דוקא או אפי' אם יחסרון מעט מלות, ומי יגביל לנו את ההר לבלתי נהרסנו לאמר ע"כ תחום הרב. ודקדוק אדוני מלשון הרמב"ם לא ידענו, דלשון קצתו סובל כל חלק קטן וגדול שם הוא. ולא אוכל להתאפק מלהקשות על מ"ש, שאם היה פוסל אפי' מעט ודברים אחדים היה לו להרב לומר בלשון אחד והנשאר בלשון אחר, דהא כשם שפוסל לדעתי עד"מ שלש מלות של לה"ק בסוף הגט שנכתב כולו בלשון ארמי, כן יפסול ממילא כשיהיו ג' מלות אלו בראש הגט והשאר כולו בלשון ארמי. וכיון שכן הוא יאמר נא אדוני איך הקשה לדברי, שהיה לו לומר קצתו בלשון אחד והנשאר בלשון אחר, וכי פסיקא ליה לרב שמעט המלות ההם יהיו דוקא בסופו אם כיון אדוני לומר כי המעט יקרא בלשון נשאר, או שיהיו דוקא בראשית הגט אם יקרא אדוני לחלק הגדול בלשון נשאר. וכיון שכן הוא הרי שאין מקום לדקדק בזה.
ואבא אל הג' כי בדברי הראשונים כתבתי כי לשון ארמי ולשון הקודש לשון אחד יחשבו ונסתייעתי מדברי החבר לכוזר"י, שכתב בו לשון תרגום הוא לשון הקודש משובש. והקשה אדוני בראשונה על דברים אלו שהפוסקים כתבו שלשון תרגום עדיף לענין ב' מקרא וא' תרגום להיותו ניתן בסיני, ואם כדברי היה להם לתלות הטעם מפני שהוא לשון הקודש משובש. ואני נפלאתי בשכ"ת מאריך על קושייתו זו, כי דברים אלו אמרו הפוסקים לאפוקי דעת האומרים שיוצאים בפירש"י, ולזה לא יוכלו לתלות הדבר בשהוא לשון הקדש ותלאוהו שניתן בסיני. ועתה בדברי אדוני האחרונים האריך עלי מענית לשונו להוכיח על דעתו מלשון הגה"ה מיימוני פי"ג דתפלה +אות ש+ נגד סברתי. ואני לא זו אמצא מרגוע לנפשי מדבריו אלו, והיתה זאת נחמתי כי לא אמרם כי אם לנסותני ולנצחני בפלפולו. ולמען יתברר כי כנים דברי אציע הצעה קטנה כוללת דברי, והוא כי למקרא ג' מיני פירושים. האחד אין כוונתו כ"א לפרש המלות, וממין זה כל לשון לעז שנעתק בהם המקרא. ואנכי היודע ועד, כי בהעתק לעז שלנו ולטינ"ו אין בהם כי אם פירוש המלות בלבד כאשר בלשון אשכנז. והמין הב' פירוש הענין כפירש"י רמב"ן רלב"ג וזולתם מן המפרשים, וחברו בני אדם פירושים אלו כפי הבנתם וסברותם במקרא. ומגמתם היתה על הרוב הבנת הענין ולא פירוש המלות, ולא פירשו כ"א מלות זרות. והמין הג' הוא התרגום, שמפרש כל מלה ומלה כאשר יעשו שאר העתקות ויפרש ג"כ במקומות רבים הבנת הענין, אך לא בבאור רחב כרש"י וזולתו מהמפרשים. האמנם המעט המפורש בו הוא מקובל מפי הגבורה, לא כשאר הפירושים שחברוהו בני אדם מדעתם. והמעיין ברמב"ן בפרשת ויגש ופרשת וישמע יתרו ובשאר פרשות, יראה כי בפירוש התרגום דברים נוראים בחכמת הקבלה. ועתה בפירוש חלוק זה באו דעות הפוסקים. יש מהם שראו כי אין הפרש לתרגום ושאר העתקות כי אין הכוונה אלא המלות, וכיון שהלעז יותר מובן אצלינו מתרגום א"כ כל אחד יוצא בלשון לעז שלו. ויש שראו כי הכוונה היא להבין הענין, ולזה יוצאים בתרגום שמפרש כמה דברים משא"כ בלשון לעז. ולפי דעת זה כ"ש שיוצאים בפירש"י וזולתו מהמפרשים, והוא דעת הרא"ש +ברכות פ"א סי' ח.+ ויש דעה ג' שאין אדם יוצא אלא בתרגום והיא דעת ר"י ורב עמרם +הובאו בהגהות מיימוני הנ"ל, ולשון הגהה זו הובאה בסי' קכח סמוך להערה כ"ו+, לפי שפירוש התרגום ניתן בסיני משא"כ בפירושים אחרים. והדברים מוכיחים כן, שהרא"ש שלא דחה אלא לשון לעז נתן מעליותא לתרגום שמפרש כמה דברים משא"כ בלשון לעז, והסמ"ג שאמר שדן לפני רבותיו שהפירוש יותר מועיל מן התרגום הביא דברי ר"י ורב עמרם החולקים, והוצרכו לטעם שהתרגום זכה להנתן בסיני. ולא היתה הכוונה שלשון התרגום ניתן בסיני על הלשון לבד, כי איך ידחו בזה שאר המפרשים שנתחברו בלשון הקודש. והס שלא להזכיר שפירוש רש"י לא נעשה בלשון הקדש כאשר כתב אדוני, ויצטרך אדוני לאמר כן בשאר הפירושים, כי על כולם הביא הסמ"ג ולא נראה לר"י. והכלל כי הלשון אינו מעלה ומוריד, ולא היתה כוונתם במה שאמרו שהתרגום זכה להנתן בסיני אלא על פירוש התרגום, שיש לו מעליותא על שאר הפירושים במה שפירושו מקובל וניתן בסיני משא"כ בשאר הפירושים. ואין לטעות בלשון הג"ה מיימוני שכתב: כתב בעל הסמ"ג שדן לפני רבותיו שהפירוש מצוה יותר מן התרגום והודו לו, וי"מ ה"ה ללעז ולא נראה לר"י וכן אמר רב עמרם שהשיב רב נטרונאי גאון דוקא תרגום זכה שניתן בסיני כדמשמע פ"ק דמגילה. משמע בתחילת העיון כי לא הובאו דברי ר"י ודברי ר"ע אלא לדחות לשון לעז, אך לעולם אדם יוצא בפירושי המפרשים. וזה מבואר הבטול, דהא הסמ"ג הביא דברי ר"י ורב עמרם כחולקים על מה שדן לפני רבותיו שהפירוש יותר מועיל, ולא הביא דעת י"מ ה"ה לעז והם הם דברי הג"ה +עיין בסימן קכח הערה כ"ו וכן רבינו בסי' קל מודה לו שזהו הבאור הנכון בהגהת מיימוני הנ"ל וכן הוא בב"י א"ח רס"י רפה.+ על כרחך לומר שמה שהביאה ההגה"ה לדחות דברי בעל סמ"ג ודעת י"מ, ולדחות דעת י"מ לבדם היה מספיק טעם שמפרש כמה דברים. זהו אשר העלתה מצודתי בדברים אלו אחרי אשר ראיתי דברי הפוסקים במקומם ודברי הקאר"ו סימן רפ"ה +באו"ח.+ ובתחילה טרם ראיתי דבריהם כוונתי להלכה, וקורא אני עלי שישו עלי בני מעי אם ספיקות שלכם כך וכו' +ב"מ פג, ב.+ ואתה אדוני צא והמלך בשכלך הזך והנקי, כי ידעתי כי אז תזכני בדבריך ושלום. שמואל יהודה בן א"א מוהר"ם פדוו"א ז"ל קצנאילבוגי"ן.
@שו"ת הרמ"א סימן קל
+בכל ההוצאות נמצאת הערה דלהלן לפני התשובה: עזרי מעם ה' עושה שמים וארץ. ראיתי אלהים עולה מן הארץ.+ לא אבוא בארוכה שלא יהיו דברי דומים למרובות בעיני מעלתך, אך אמנם אחת דברתי ולא אשנה ועדיין במקומו אני עומד, לומר שהרי את מותרת וכו' אינו מעכב בגט לדעת רוב הפוסקים. והרמב"ן יחיד הוא בדבר זה לא נמצא לרוע הגט כמוהו, וברוב הטופסים הקדמונים לא היה כתוב. ויראה מעלתך בהגהת מרדכי דגיטין +סי' תסז ושם מביא בשם העיטור שא"צ לכתוב בגט הרי את מותרת, ומביא ראיה מזה שכל הגט הוא בארמית והרי את מותרת בעברית, ואח"כ ממשיך: אלא נ"ל דהרי את מותרת תוס' הוא ואינו בטופס ר"ש ורב אלפס ובה"ג, כתוב בגליון והר' הלל מרומי פוסלו וה"ר שבתי חולק עליו וכ' דכתבו רבוותא דכל הני דקדוקים אורך הווין, והעיטור הוא במאמר שביעי כתיבת גיטין ושטרות; בהוצאת ניו - יורק תשט"ז, דף כז ע"ב+ ע"ד שכתב דברי העיטור +ר' יצחק ב"ר אבא מרי ממרשיליא היה מגדולי הפוסקים הראשונים במאה העשירית לאלף החמישי, בהיותו בן שבע עשרה שנה חיבר במצות אביו הלכות שחיטה וטריפות, וכן פירש הלכות תכלת וציצית, אולם ספרו העיקרי הוא עיטור סופרים או כפי שנקרא בקיצור העיטור, בו הוא משתמש גם בתלמוד הירושלמי וגם מרבה להביא תשובות גאוני בבל, החלק הראשון של העיטור עוסק בדיני ממונות; החלק השני דן בדיני איסור והיתר והחלק השלישי הנקרא גם עשרת הדברות עוסק בהלכות מועד, מלבד ספר העיטור חיבר ר' יצחק הגהות על הרי"ף בשם מאה שערים, בעל העיטור נחשב לפוסק בר סמכא וחכמי הדורות הבאים מצטטים אותו בספריהם ובפסקיהם+, וכתב הראיה שכל הגט בלשון ארמי והרי את בלשון עברית כו'. ולדעתי גם הרמב"ם ז"ל לא ס"ל שמעכב מדלא כתב המ"מ שדעתו כדעת הרמב"ן, וכמו שכתבתי כל זה בראשונה. ומה שהבאתי אז כי מדברי הר"ן פרק המגרש מוכח שלא היה כתוב בנוסח הרמב"ם +בכל ההוצאות כתוב בטעות הר"ן+ וכתב מעלתו כי לא ידע מקומו איו, הלא דברי הר"ן כתובים שהביא נוסח הרי"ף וכתב וכ"כ בנוסח הרמב"ם ואף רש"י ז"ל לא כתבו וכו'. +כוונת רבינו לדברי הר"ן (ברי"ף מה, ב) בד"ה מן יומא דנן ולעלם, אבל כנראה שבגירסתו היו המלים וכן כתוב בנוסח הגט של הר"ם במז"ל אחרי והרי"ף ז"ל לא כתב והרי את מותרת לכל אדם. אצלינו הגירסא מוחלפת, אבל המלים האחרונות הן במרובעים המראים שהן נתוספו. ואולי לזה מתכוון פה רבינו באמרו ושאפשר שטעות נפל בספרים, שהרי לאו רישא סיפא.+ ואף שידעתי כי יש לדחות הדברים ההם ושאפשר שטעות נפל בספרים שהרי לאו רישא סיפא, מ"מ לפי פשט דברי הר"ן נראה שלא היה כתוב בנוסח של הרמב"ם, כמו שאינו בנוסח הרי"ף ורש"י. ומה שהביא הר"ן קודם לזה דברי הרמב"ם שגופו של גט הרי את מותרת וכו', לא בא לומר אלא ענינו ולאפוקי מרבי יהודה כדמוכח בדבריו ובדברי כל הפוסקים שדברו מזה. ולולא שמצאתי להרמב"ן שפוסלו, הייתי אומר שיש איסור לחשוב על הקדמונים טועה ולהוציא לעז על גיטין הראשונים, ודי מזה.
ועל טענה השניה השיב מעלתו עלי במה שדקדקתי מלשון הרמב"ם, שכתוב קצתו בלשון אחד וקצתו בלשון אחר וכו', ובאתי לומר דדוקא אם היה איזה ענין כתוב בלשון שני כמו שבא בכתבי בראשונה +עיין בסימן קכח הערה כ"א מכוכב.+ ומעלתו כתב אלי מי יגביל לנו ההר לומר עד כאן תחום הרב, לשער כונת הרמב"ם בזה. הנה מעלתו יקשה בזה על דברי בעל העיטור, שהקשה שכל הגט בלשון ארמי והרי את מותרת בלשון עברי, ולא הקשה כן על איזה מלות בזמן שהם בלשון הקדש. ורחוק אצלי לומר שבזמן העיטור היו כותבים הזמן בלשון ארמי, אלא שהאמת שכל שאינו כתוב מאמר שלם בלשון אחר אינו מקרי קצתו בלשון אחר. ומה שהרחיק מעלתו דברי במה שדקדק הרמב"ם לומר קצתו בלשון אחד וקצתו בלשון אחר וכו' ולא קאמר הנשאר כו' כמו שבא בכתבי, וכתב כי אלו כן היה משמע דוקא ששינה בתחילתו או בסופו כמו שבא בכתבו. כבר כתבתי שמעלתך תופס עלי תמיד בלשוני ולא בעניני. ותמוה בעיני שלא היה לרמב"ם לומר בלשון אחר כי אם בלשון קצתו וקצתו, דמשמע ששני הלשונות שוים. וכי לא הוי מצי למימר גט שכתוב בו מב' לשונות, או כאשר כתבתי בתחלה שכתוב קצתו בלשון אחד והנשאר בלשון שני, דהוי משמע בין בתחלה בין בסופו והוי משמע בין חלק גדול ובין חלק קטן, כי לשון נשאר כולל הכל לדעתי. ואם נשאר אינו מדוקדק כי אם מה שמשוייר בסופו, הלא אפשר לומר והשאר בלשון אחר. וזהו לשון שכולל תחילתו וסופו ואמצעו, וכמו שאמרו לענין חתימת שטר שכתוב בו קרוב או פסול תתקיים העדות בשאר +ב"ב קסב, ב.+ ידקדק מעלתו בדברי התוס' ואשר"י בזה +בתוס' שם ד"ה נמצא, והרא"ש שם סי' ג ועי' ג"כ תוס' גיטין יח, ב ד"ה אמרו לה+ וימצאנו +מן וזהו לשון עד פה באותיות רש"י ובסוגריים בדפוס א+, או כדומה בלשון זה. אך קצתו וקצתו משמע דהחלקים שוים. ואולי כי כבד לשוני גורם לי שלא להבין צחות לשונו של מעלתו, ובאמת כי דקדוק זה אינו שוה רק להיות סניף לאחרים. +ידוע כי חכמי ספרד היו בעלי לשון וגם לא הססו מלבקר מפעם לפעם חכמים אשכנזים שהיו בדרך כלל לקויים במובן זה. מהר"ם אלשקר מעיר לחכם אחד: תפסתיך מצד דקדוק הלשון, שהיה ראוי לחכם שכמותך לדקדק בדבריו (בשו"ת שלו סי' ל). אל הרד"ך הוא כותב: הדבור אצל כ"ת עיר פרוצה אין חומה (שם סי' כד). במאה השש עשרה חיבר המדקדק והמשורר ר' שמואל ארקיוולטי מפאדובה ספר ערוגת הבושם על כללי הדקדוק והשירה העברית. בהקדמתו הוא מדגיש את מטרתו לשפר את השימוש בעברית מתוקנת ואם אמנם דברים של חול מותר לאמרם בלשון הקדש, כאשר חכמים הגידו (שבת מ, א), על זאת ישתומם כל חסיד בראותו כי אזלת יד הלשון המקודשת ואפס עצור בדרכיה דרכי נועם, כבני יהודה שהקפידו על לשונם ונתקיימה תורתם בידם (עירובין נג, ב), ויהי העם הזה חציו מדבר אשדודית ובכל לשונות העמים, שלמה תהיה כעוטיה לשוננו הקדושה ודורש אין לה. אוי לעינים שכך רואות, שפחה כי תירש גבירתה - לכך קמתי אני הצעיר שמואל במה"ר אלחנן יעקב ארקיוולטי זלה"ה להקים סוכת לשון הקודש בכללים קצרים - ולשון עילגים תמהר לדבר צחות. גם החכם ר' יהודה אריה מודינה מטעים את העובדה שיהודי איטליה עולים על היהודים האשכנזים בידיעתם בעברית ובהברתם העברית התקינה: אכן המשכילים שומרים יותר בזכרונם את לשון כתבי הקודש, אם אמנם רק מקצתם אם רבנים הם מבינים לחבר מאמר שלם בלשון עברית בהשכל ודעת. וגם בהברת מבטא הלשון העברית שונים הם ביניהם בשיעור גדול כל כך, עד שרק בקושי מבינים האיטלקיים והמזרחיים את האשכנזים בדברם עברית ביניהם, ואין בהם אשר שפתותיהם ברור מללו בעברית על פי כללי הגראמאטיקה שקורין דקדוק, כמו האיטלקים. (בספרו שלחן ערוך שתורגם מאיטלקית ע"י שלמה רובין, עמ' ל"א). כאשר גזר האפיפיור גריגוריוס הי"ג בשנת אלף חמש מאות שמונים ש"מ, שכמרים ידרשו בשבח הנצרות בבתי כנסיות של רומא, חיפשו אחרי דרשנים, כנראה מומרים, יודעי עברית כדי שהמתפללים יבינו אותם. סימן הוא שהבנת העברית המדוברת היתה נפוצה בין יהודי רומא. הרה"ג ר' יהושע שונצין, בעמח"ס שו"ת נחלה ליהושע, שהיה רב העדה האיטליאנית בקושטנדיה כותב: ואל תשיבני מדברי מהר"י מינצי סג"ל שעם היותו בל"ס מופלג בחכמה ובזקנה, קבלנו מאבותינו ורבותינו שאין חכמתו ופלפולו ניכר מתוך פסקיו, שיותר גדול היה כפלי כפלים ממה שפסקיו מורים עליו כי היה אשכנזי, וכל האשכנזים בטבעם הם עלגי שפה כבדי פה וכבדי לשון, ואין כח בהם לבטא בשפתים ולא לכתוב בקולמוס העומק השוכן תוך לבם, ולא יבינם אלא מי ששמע אותם וקבע בישיבותיהם עידן ועדנים. אע"פ שהמהרשי"ק היה אשכנזי מ"מ גודל וחונך בפאדובה שבאיטליה, והשפה העברית היתה שגורה על פיו, שכן השתמשו בה בישיבת אביו המהר"ם. ר' אליהו קאפסאלי, רב בקאנדיה ובעמח"ס סדר אליהו זוטא על תולדות יהודי תורקיה, ספרד ופורטוגל עד גירוש ספרד, מספר כי בשעה שלמד בישיבת מהר"ם מפאדובה דיברו שם יהודית - אשכנזית, וכאשר באו לשם חכמים מצרפת בראשית המאה השש - עשרה התפלפלו בלשון - הקודש, כדי שגם אלה שלא הבינו אידיש יוכלו להשתתף. הרש"ל מוכיחו: ובאלף מחילות יותר היה למר לעיין בחכמת הדקדוק, כי כתביך הם חומה פרוצה לרוב בנוכח ובנסתר ונקבה וזכר ויחיד ורבים (שו"ת הרמ"א סי' ו). לדעת הרש"ל אחד מן הדברים הנחוצים לת"ח הוא: לכתוב שו"ת ופס"ד ואף אגרת שלומים בצחות לשון נאה לת"ח (יש"ש חולין פ"א סי' טו). על תוכחתו של מהרש"ל עונה רבינו: ומה שכתב לי אדוני ששגגתי באיזו מלות בדקדוק כאשר העלה מר על ספר, אומר אינני מכת המדברים בעלי הלשון כי כבד פה ולשון אנכי, כי אנכי נזהר בענין המכוון ולא במלות (שאינו מעלה ולא מוריד לענין דינא) ואני מודה ששותא דמר לא ידענא, אך אומר שזהו דקדוק עניות ושרי לי מר כי ידוע לכל מבין שכזה יקרה לכל גדול בישראל כאשר מחשבתו משוטטת באיזה ענין שיפול טעות בדבריו, כ"ש שלא יוכל ליזהר בחסרות ויתירות כאשר העלה מר שכתבתי משולם מלא, כי אין זה ספר תורה ליפסל בזה. ואף כי לפעמים דברתי בדרך נכח ונסתר בכוונה עשיתי זאת כי הוא נמצא במטבע הברכות ובמקראות והוא דרך כבוד בנגלה ובנסתר. ומכל מקום איני מתפאר במה שאין בי כי מימי לא למדתי חכמת הדקדוק. אך באלו הדברים המבוארים לא נפל טעות מחמת מיעוט ידיעתי רק מחמת הנחוץ - כי אין לי סופר מהיר להעתיק לשוני וגם כבד עלי המשא להעתיקו שנית רק מה שעולה בלבי אני כותב בקולמוסי. ועיין בתורה תמימה בראשית לא אות י.+
ונבוא אל השלישי, מעלתך כתב אלי כי מה שכתבתי תחילה לא באתי אלא לנסות מעלתך ולנצחו בפלפולי עכ"ל. וחלילה לי באלה, הלא כבר ידעתי כי כל רז לא אנס למעלתו +ע"פ דניאל ו; ובחולין נט, א קרא רב על שמואל פסוק זה: כל רז לא אנס לך+, ומה לי לנסות אחרי מדרש את ה' אלהיך תירא לרבות ת"ח +פסחים כב, ב; ב"ק מא, א; קדושין נז, א.+ והלב יודע אם לעקל או לעקלקלות +עיין לעיל סי' יא הערה ט"ז+, כי אם על דבר אמת וענוה. והנה לא אבא לקפח עם מעלתך בהלכה ליישב דברי הראשונים, מאחר שאני רואה במעלתו שחושב עלי שבאתי עליו בחכמת הניצוח ובפלפול בלבד, אך אבוא אל אדני סעיר"ה +על פי בראשית פרק לג, פסוק יד+ בתלמוד ערוך. הציע מעלתו בכתבו כי הפירושים נחלקים על ג' פנים כו', ולכן מה שכתבו הפוסקים שהתרגום ניתן בסיני לא היתה הכוונה שלשון התרגום ניתן בסיני על הלשון לבד, כי איך ידחו בזה שאר המפרשים שנתחברו בלשון הקודש, והס שלא להזכיר שפירש"י לא נעשה בלשון הקדש דוקא כו'. עד והכלל כי הלשון אינו לא מעלה ולא מוריד, ולא היתה הכוונה במה שאמרו שהתרגום זכה להנתן בסיני רק על פירוש התרגום ומה שהוסיף על המקרא, שזה היה מקובל מסיני כו'. והחזיק מעלתך בדעתו זאת עד שכתב לבסוף וישמח בעצמו, וכתב שישו בני מעי אם הספיקות שלכם כך כו'. שמח אני בשמחת מעלתך אך לא ידעתי שמחה מה זו עושה, כי אני ראיתי מעלתו הרכיב דבריו על תרי רכשי. בתחילה כתב כי אין הכוונה במעלת התרגום בלשון לבד, דמשמע דהלשון בעצמו יש לו מעלה אלא שאינו לבד, ואח"כ כתב שהלשון לא מעלה ולא מוריד כו'. ויהיה כוונת מעלה באיזה מב' פנים שירצה לא אוכל לו, כי אם כוונת מעלתך בדבריו האחרונים שאין לשון תרגום מעלה כלל קשיא עליו דברי הפוסקים. צא וראה מ"ש הרא"ש פרק הקורא עומד +מסכת מגילה פרק ג סימן ו+ והטור סי' קמ"ה +באורח חיים+, דיש מקומות דאין מתרגמים התורה. וכתבו דדוקא הם היו מתרגמים לעם שהיו מדברים בלשון ארמי, אבל לדידן מה תועלת יש בתרגום מאחר שאין מבינים אותו. ואין לומר נלמד מהם לפרש הענין בלשון שיבינו, די"ל דתרגום שאני דנתקן ברוח הקדש, עכ"ל. ובכאן אי אפשר לפרש רק כי מעלת התרגום אינו כי אם מכח הלשון בעצמו ולא משום תוספת פירושו שקבל מפי הגבורה, דזה היה אפשר לפרש ג"כ בלשון אחר כפי מה שפי' וקבל אונקלס מסיני. ועוד, דאף דברי מעלתך הראשונים, דכתב דאין כוונתם על הלשון לבד רק מצד תוספת פירושו כו' סתורים מכאן. דהרי קמן דלא ס"ל לרא"ש דיש לתרגום מעלה משום זה, דא"כ הוי דבריו שבכאן סותרין דבריו שבפ"ק דברכות +סימן ח+, דהתם ס"ל לענין שנים מקרא ואחד תרגום דאין לתרגום מעלה משום זה, דהרי יוצאים בשאר פירושים כמו בתרגום לדעתו. וא"כ אין לתרגום שום מעלה על שאר פירושים, וכמו שכתב מעלתך בעצמו בכתבו לדעת הרא"ש. וא"כ על כרחינו יש לתרגום מעלה מצד לשונו דוקא, והוא הניתן בסיני וברוח הקדש.
ומעתה שזה מוכרח בדעת הרא"ש שס"ל שהלשון מצד עצמו יש לו מעלה, מאן לימא לן שאין זה כוונת הפוסקים שאמרו שהתרגום ניתן בסיני. שאם שהרא"ש קאמר כאן שניתן ברוח הקדש והם נקטו ניתן בסיני, הכוונה אחת אלא שנתחלפו בלשונם. ועוד, אמרינן פ"ק דמגילה +ג, א+ תרגום של תורה אונקלוס הגר אמרו וכו'. ופריך שם ותרגום אונקלוס אמרו והאמר רב איקא בר אבין אמר רב חננאל אמר רב מאי דכתיב +נחמיה ח, ח+ ויקראו בספר תורת אלהים מפורש ושום שכל וכו', תורת אלהים זה מקרא מפורש זה תרגום כו'. ופירש"י זה מקרא, לשון עברי של חומש עכ"ל. מכלל שמפורש זה תרגום ג"כ על הלשון קאי, דאי לאו הכי מי דחק לרש"י לפרש דמקרא קאי על הלשון, שכתב מעלתך שאינו מעלה ולא מוריד, אלא ה"ל לפרש מקרא זה מ"ש בתורה ותרגום על תוספת הענין המקובל. ובלא פירש"י יקשה מאי פריך ותרגום אונקלוס אמרו וכו', לישני מפורש זה תרגום הוא תוספת הענין ומה שאמר אונקלס הוא הלשון. ודוחק לומר כי הלשון אינו מעלה ולא מוריד ולא היו אומרים שאמרו מפי ר' אליעזר ור' יהושע, כי זה אינו שהרי גם בלשון הוא חכמה יתירה להעתיק ספר מלשון ללשון. וכמה נתחבטו המעתיקים והתנצלו עצמם בהעתקתם כמו שנראה בהעתקת ספר המורה וספרים אחרים. +ר' שמואל ב"ר יהודה אבן תיבון תרגם את המורה עוד בחיי המחבר. היו לו קשיים בעבודתו והוא כתב מכתב אל הרמב"ם בבקשה לקבלו לרעיון /לראיון/ בפוסטאט שבמצרים. הרמב"ם ענה לו שבחפץ לב היה עושה זאת אלא שהוא עסוק כ"כ עד שאין באפשרותו להקציב זמן לזאת. אחר זה ממשיך הרמב"ם לתאר את תכנית עבודתו במשך יממה, ומראה שאין באפשרותו להכניס בה עוד פעולות אפילו הכרחיות. במכתב זה מדגיש הרמב"ם את האחריות הגדולה המוטלת על המתרגם ואופני התרגום שעליו לנקוט.+ ולמה לא יאמרו עליהם שקבל מפי ר' אליעזר ור' יהושע. אלא שברור כצהרים שהתרגום בעצמו ובלשונו נתקבל בסיני כמו שהוא, ולכן אי אפשר להם לשנות בגמרא, אלא ששכחו וחזרו ויסדו כמו במנצפ"ך צופים +שבת קד, א; מגילה ב, ב ועיין אוצר הספרות שנה רביעית (תרנ"ב) עמודים ת"ד - ת"ז+ שלא נשתנה כלל מכמות שהיה. ובפ"ב דמגילה +בכל ההוצאות כתוב ופ"ק, והוא תחילת פ"ב, דף יז, ע"א+ קראה תרגום לא יצא ואח"כ שונה אבל קורין ללועזים בלעז כו', מכלל דתרגום אין לו דין שאר לעז ויש לו מעלה מצד לשונו +מן ובפ"ב דמגילה עד פה בלשון /באותיות/ רש"י ובסוגריים בדפוס א.+ ומאחר שנתברר ליתד שלא תמוט שהלשון בעצמו ניתן בסיני ויש לו מעלה מצד זה כמו שכתב הרא"ש והטור לעיל, מי יפיס לן לומר שלא כוונו ג"כ בדבריהם בשנים מקרא ואחד תרגום שניתן בסיני על דבר זה מצד לשונו וכו', שהוא משמעות הגה"ת מיימוני, אם לא נרצה לדחוק כמו שדחק מעלתו בכתבו. ולכן לא דחה שאר הפירושים רק לשון לעז, כי הפירושים הנכתבים בלשון קודש יש להם ג"כ מעלה זו, רק שלא נאמר שלשון ארמי הוא כאחד משאר לעז הוצרך לומר שניתן בסיני. ולא אוכל להבין על מה סמך מעלתך שכתב ואין לטעות בלשון הגהות מיימוני כו' כי הם דברי הסמ"ג בעצמו, ומה שכתבו ולא נראה לר"י שב על כל דברי הגה"ה כו'. כי מלבד שפירוש מעלתו הוא רחוק בפשט דברי הגה"ה מיימוני לפי הנראה מדבריו, גם דבריו אינם מוכרחים כלל מאחר שעל כל פנים ההגה"ה הוסיפה מדעתה על דברי הסמ"ג. שהרי הי"מ שה"ה ללשון לעז אינו מוזכר בסמ"ג, נימא ג"כ שהוסיפה זאת מדעתה שלא לדחות מדברי ר"י רק לשון לעז ולא פירושים הכתובים בלה"ק כפשט דברי ההג"ה, ואם שהזכירה בראש דבריה הסמ"ג סוף דבריה אינם דבריו +עיין לעיל סימן קכח הערה כ"ו.+ וזה נראה מדברי הגה"ה שלא כתבה שם אלא דעות מלוקטות בקצרה.
סוף דבר המלכתי בקוני ובשכלי כפי אשר כתב מעלתו, ולא מצאתי זכות בזה למעלתך כי אם דחייה שיוכל לדחות קושייתו שהקשיתי עליו מלשון הגהת מיימוני ולומר, שמ"ש שהתרגום ניתן בסיני הוא שב ג"כ על הראשונות ולדחות ג"כ פירושים הנכתבים בלשון הקדש. אבל מ"מ דברי יזהירו ויצהירו מלשון האשר"י והתוס', שדחו לשון לעז ממה שבתרגום יש בו תוספת הענין וס"ל ששאר פירושים מועילים, והיה להם לדחות מכח שהתרגום הוא לשון קדש משובש כפי מה שעלה על דעת הכוזר"י אשר עליו בנה מעלתך יסודו. ומדלא פירשו כן שמעינן דלא ס"ל אלא שלשון ארמי בעצמו ניתן בסיני וברוח הקדש, וזה הוא מעלתו. וכן הוא מוכרח בהדיא בהגה"ת מיימוני פ"א מהלכות תפילין ומזוזה +באות ע+, דלשון התרגום בעצמו יש לו מעלה על שאר הלועזים משום שניתן בסיני ולא משום שהוא לה"ק, דו"ק שם +מן המלים וכן הוא מוכרח בהדיא עד פה בסוגריים ובאותיות רש"י בדפוס א.+
ואין להקשות לדידי ג"כ אמאי כתב טעמא שבתרגום יש בו כמה דברים כו' ולא כתב טעמא שניתן ברוח הקדש, כמ"ש בעצמו פרק הקורא עומד +לעיל הערה י"ד+ לענין מקום שאין מתרגמינן כו'. דודאי לדידי לא קשיא מידי, דהוצרך לומר האי טעמא לדברי המפרשים שס"ל דה"ה ללועזות בלעז שלהם הוי כמו תרגום, כי התרגום הוא בשביל עם הארץ. ולכן קאמר שאף לדבריהם שהתרגום אינו אלא בשביל עם הארץ, התרגום שאני שיש בו כמה דברים כו' ולכן נתקן לעמי הארץ שיבינו הענין היטב. אבל לטעם מעלתו מ"מ יקשה, דאע"פ שנתקן משום ע"ה שיבינו נוכל לומר שנתקן בלשון הקודש משובש של עם הארץ שיבינו כפי מה שמדברים, ולא בלשונות אחרים. והנה ארז"ל +קידושין ל, ב+, כי ידברו אויבים בשער ואת והב בסופה +הפסוקים בתהילים קכז, ה; במדבר כא, יד+ ב' תלמידי חכמים כו'. אמרו בבר"ר +פרשה עד, יב+: א"ר שמואל בר נחמני אל תהי לשון ארמית קלה בעיניך, שמצינו בתורה ונביאים וכתובים שהקב"ה חלק לו כבוד. בתורה +בראשית לב, מז+, יגר שהדותא. בנביאים +ירמי' י, יא+, כדנא תמרון להון. בכתובים +דניאל ב, ד+, וידברו הכשדים למלך ארמית, עכ"ל הבראשית רבה. והביאו המדקדק הגדול ר' אליה מדקדק בראש ספרו המתורגמן. +שם הספר הוא מתורגמן והמחבר הוא ר' אליהו בחור הלוי אשכנזי. הספר דן בשרשי לשון ארמית ובאורם בלה"ק וקצתם בל"א, ומסודר כסדר א"ב. בריש ההקדמה לספר מתורגמן מביא ר' אליהו הלוי האשכנזי המכונה בחור, את המדרש הזה ואח"כ הוא ממשיך: לפי שהוא קרוב ללשון הקדש מכל שאר הלשונות וכן כתב החכם רבי אברהם עזרא לשון ארמית הוא לשון הקדש שנשתב', משמע קודם שנשתבש היו מדברים בארם לשון הקדש ממש. ואם כן יש לשאול מתי נשתבש והלא בזמן האבות היה זה הלשון המשובש והראי' יגר שהדותא. לכן נראה לי לומר שנשתבש תכף אחר שיצא אברהם משם כי בלי ספק היה הוא ואבותיו מדברים בלשון הקדש כאשר קבלו מאדם עד נח איש מפי איש. והעיקר היה שם בן נח שהוא היה בעבר הנהר שנאמר עליו הוא היה אבי כל בני עבר רוצה לומר בני עבר הנהר כמו שפירש הרב משה בר נחמן ז"ל, וכשמת הוא ורוב בניו ויצא משם אברהם היו כלם עע"ז אז נשתבש הלשון ונקרא לשון ארמי על שם ארם שהוא היה הבן האחרון - ומסתמא הוא האריך ימים יותר מכלם לכן נקרא הלשון על שמו לשון ארמי. וכשבא אברהם לארץ כנען היה הוא וזרעו מדברים שפת כנען שהוא לשון הקדש ממש.+ וכתב וזה לפי שהוא קרוב ללשון קדש מכל שאר לשונות, וכ"כ החכם ר"א בן עזרא לשון ארמית הוא לה"ק שנשתבש, עכ"ל. הרי שכתב דברי מעלתך, וכן יש לדקדק מדברי הב"ר, שאם ניתן מסיני כמו שהוא דעתי היה לו לומר שהקב"ה חלק לו כבוד ונתנו בסיני. אמנם כי דייקינן ביה יש לדקדק איפכא, כי אם היה דעת חז"ל כדעת החכם שהוא לשון הקדש משובש א"כ למה אנו צריכין לטעם שחלק לו הקב"ה כבוד בתורה וכו', הלא בעצמו הוא הלשון הקדש אלא שנשתבש, ואין לך יותר כבוד ממה שנכתבה בו התורה. אלא על כרחינו צריכים לומר מאחר שנשתבש שב ללשון אחר ולא נחשב ללשון הקדש, ולכן הוצרך לומר מאחר שנשתמשה בו תורה כפי שבושו אין לנו להקל בו, ויש לנהוג בו כבוד מאחר שנמצא בתורה. וזהו עצמו הטעם שכתבתי שניתן בסיני, מאחר שהזכירה התורה זה הלשון זהו נתינתו בסיני, שכוונו בו הפוסקים ושניתן ברוח הקדש כמו שהזכירו. ודי בזה למבין כמעלתך ושלום, ממני שארך משה איסרלש מקראקא.
@שו"ת הרמ"א סימן קלא
שלותך יסגא אהובי האלוף ה"ה מהר"ר הירש +עי' לעיל סימן צה הערה א'+ ש"ן.
א. כתבתי לפרש למעלתך מה שכתבתי בפירוש דברי ריב"א פרק זה בורר +עי' לעיל סי' צה הע' ל"א וסי' קיג אות ו+, במה שחילק בין אי אמרינן אשה כבעלה או בעל כאשתו וכו'. נראה דריב"א הוציא החילוק ההוא מכח קושיא דמה בינייהו בב' הלשונות פרק זה בורר אי אמרינן אשה כבעלה או בעל כאשתו, ולכן פירש דיש חלוק בזה לענין שני בראשון או שני בשני. והקרא"ו שכתב +בח"מ סי' לג+ עליו שאין כן דעת שאר הפוסקים מדהוו להו לפרש, כמו שכתבתי בתשובותי הראשונים. ועיין בסימן צ"ה סעיף ו' +עי' סי' ק"כ הערה י"ג+, דוק ותשכח.
ב. עוד שאלת במרדכי דמי שמת +ב"ב פ"ט סי' תריז+, דכתב שם ועוד לדברי מורי ורבש"ם /ורשב"ם/ שפירשו ידור פלוני בבית כו', וזה בין לדור בין למשטח בו פירי ושאר מיני תשמיש וכו'. וכתבת מה נפקא מיניה, כי אף שהטעם בלדור בו מטעם שאין בו ממש הלא גם בלמשטח בו פירי או שאר תשמיש אין בהן ממש. ואיני יודע מנא לך הא דלמשטח פירי ושאר תשמיש אין בהן ממש, דנראה דס"ל לבעל התשובה דיש תשמישים שיש בהן ממש דקא עביד מעשה בקרקע עצמו. ואטו אם חפר בורות שיחין ומערות בקרקע מי הוי דבר שאין בו ממש, וכן למשטח פרי תשמיש שיש בם ממש מאחר שמשתמש בקרקע גופא.
ג. ומה שכתבת ראית נוהג בעירי דמי שמשך סעודתו במנחה בשבת עד למוצאי שבת, אותן שהתפללו והבדילו מבשלין ואופים לאותן שלא הבדילו כו'. אמת כן יסדתי בש"ע הנדפס מחדש בא"ח ס"ס רס"ג. +במאמרי הגהות הרמ"א על השו"ע הוכחתי כי רק חלק א"ח נדפס בחיי רבינו (קראקא ט' אדר ראשון של"א לפ"ק), ולא יתר החלקים. ובאמת פה ובסימן קלב אות ז הם המקומות היחידם /היחידים/ שמזכיר שהש"ע נדפס. ביתר המקומות שנמזכיר /שמזכיר/ את הגהותיו לש"ע אינו כותב שנדפסו. עיין לדוגמא לעיל בסי' קט: עיין בהגהות ש"ע (לח"מ) סי' ריד סעיף ז, ובסי' קלב אות ח מזכיר הגהותיו בשו"ע יו"ד סי' קיב סעיף א וסעיף טו ואינו מזכיר כלל שנדפסו. במאמרי הנ"ל הדגשתי שהר"ר שמואל בן הקדוש ר' יצחק פיהם, שהו"ל את ספר תורת חטאת ואת חלק א"ח עם ההגהות בחיי המחבר, הדפיס את יתר חלקי הש"ע עם המפה לאחר פטירתו. בשנת של"ח הדפיס רבי שמואל לראשונה את חלק יו"ד ושם הוא כותב, וז"ל: השלחן ערוך מחלק א"ח כבר נדפס ויצא לאור משפטו וטיבו, אין גם אחד אתנו מהם כהיום, כי כולם נמכרו לרוב חיבתם ותועלתם. משמע שהוא מדבר פה על זה שנדפס לפני כשבע שנים, בחיי רבינו, והוא מזכיר רק את חלק א"ח. המלאכה לחלק יו"ד נגמרה בי"ט תמוז של"ח. לאחר חמשה עשר חדש הדפיס את חלק ח"מ ותהי ראשית מלאכתו ביום ג' בר"ח חשון ש"ם לפ"ק. אחריו הדפיס את חלק אה"ע ותהי ראשית מלאכתו י"ד ימים בחדש שבט ש"ם לפ"ק. לבסוף הדפיס, פעם שנית, את חלק א"ח ותהי השלמתו ביום ג' י"ג ימים בחדש למנחם שנת ש"ם טו"ב לפ"ק. כל האמור הוא שלא כדברי הרב ראובן מרגליות במאמרו, דפוסי השלחן ערוך הראשונים בסיני כרך לז עמ' כה - לה. הרב מרגליות מדגיש שכל חלקי הש"ע עם המפה נדפסו בחיי רבינו. ועי' מאמרו של הראשון לציון, הרב יצחק ניסים, הגהות הרמ"א על שלחן ערוך בספר יובל של סיני ע' כט - לט.+ והטעם כתבתי בס"ד בספרי דרכי משה +המלים דרכי משה בסוגריים בדפוס א+ אשר ע"פ אותו הספר חברתי הדינים בשלחן ערוך +הר"ר יוסף קארו בסס את הש"ע שלו על פירושו בית - יוסף ורבינו פרש את המפה על - פי הדרכי - משה שלו. עיין מאמרי הרמ"א - ספריו בתלפיות שנה ה' חוברת א - ב עמוד רע"ו ראוי לציין שהד"מ נתחבר תחילה על הטורים ולא כהגהות על הב"י. עיין לעיל סי' צה הערה ט"ז.+ ועיקר הענין הם דברי הר"ן פרק שואל +שבת פכ"ג ברי"ף סד, ב+, שכתב בשם הרשב"א להיתר בכניסת השבת וחולק שם הר"ן. ונראה שם מדברי הר"ן, דבמוצאי שבת מותר לכ"ע הואיל ואפשר לו בעצמו להבדיל ולעשות מלאכה משא"כ בכניסת השבת, דומיא דהואיל ואפשר ע"י בורגנין שכתב הר"ן, דוק שם ותשכחהו. והקשיתי שם +בד"מ טור א"ח סי' רסג אות ח, וע"ש בדרישה+ מ"ש מעושה ב' ימים יום כפורים דאסור לבשל לו, ותירצתי דהתם שאני הואיל ועביד מספיקא דיומא גרע טפי. ודמיתי הענין למי שלא הניח עירוב תבשילין שאחרים אופין ומבשלין ומותר ליהנות מאותה מלאכה, ואע"ג דהתם צריך לאקנויי קמחו לאחרים היינו משום היתר המלאכה. אבל אם כבר עברו ובשלו לו ודאי שרי, דלא קא מבעיא ליה לענין ערוב תבשילין אלא אם עבר ואפה בעצמו אבל על אחרים לא קא מבעיא ליה. ומאחר דכאן שרי לומר לעשות המלאכה גם ההנאה מותרת, כן נ"ל.
ד. עוד שאלתני בדברי הסמ"ג +עשין צד על אודות הסמ"ג עי' לעיל סי' ל הערה נ'+ דכתב איזה ערב ואיזה קבלן, אמר לו תן לו ואני אתן לך כו'. ודקדק מעלתו הא תן לו ואני פורע הוי ערב ולא קבלן והוא כדעת רשב"ם +ב"ב קעד א שפסק כרבא+, ובסוף דבריו כתב אבל אם אמר הלוהו ואני ערב כו' כולן לשון ערבות, משמע אבל תן לו ואני פורע הוי לשון קבלנות וזהו כדעת התוספות +עי' בתוס' קעג, ב ד"ה חסורי מחסרה וע"ש שהם פוסקים כרבא, ואין מחלוקת ביניהם ובין הרשב"ם, כפי שמדגיש רבינו פה+, זהו שאלתך בזה. ולא ידעתי מה הקושיא, דהסמ"ג מלתא דפסיקא נקט ולא ירד לפלוגתא דרשב"ם ותוס', ובפלוגתייהו לא קמיירי. ולא אוכל לדעת היכן ראית בזה פלוגתא בין רשב"ם לתוס' כי לא נזכרה פלוגתא זו בשמייהו, רק הרי"ף +ב"ב ברי"ף פא, א, והיא סברת קמאי שמביא שם וע"ש בשלטי הגבורים אות א+ הביא דעה זו והיא דעת הרמ"ה שהביא הטור סימן קכ"ט +בח"מ+, ע"ש.
ה. עוד שאלת פרק הגוזל במרדכי +ב"ק פ"י סימן קנב+ כתב הרב מלונדרי"ש, שאם לשמעון חוב א' וכתב על שם ראובן כו', עד שאין לו לראובן לשלם לשמעון כלום מפני שמתנה דומה למסים. וכתבת שנראה לך להגיה אינו דומה למסים, דהא בירושלמי +ב"ק שם הלכה ו+ איתא דאין אדם נתפס על חבירו וחייב לשלם אלא במסים בלבד. נראה דאין אנו צריכין להגיה הספרים בחנם, כי אפשר ליישב שדעתו שגם במס אין אדם נתפס על חבירו רק במס הקצוב אבל לא במס שאינו קצוב, וכמו שכתב הרמב"ם פ"ח דחובל +הלכה ו+ והביאו הטור סי' קכ"ח +בח"מ.+ ולכן כתב דמתנה דומה למסים ורצה לומר מסים שאינן קצובין, לאפוקי גלגוליות וארנוניות שהם קצובים. והרב מלונדרי"ש כל שאינו קצוב מסים קרי ליה, ולקצוב ארנוניות וגלגוליות.
ו. עוד שאלת במרדכי פרק גט תניין +גיטין פ"ב סימנים שדמ ושמה+ כתב בשם ר"י, דאם פתוחה שנעשית סתומה ואמרינן פרק הבונה +שבת קג, ב+ וכתבתם שלא יעשו פתוחים סתומים כו' ש"מ דלמידין גט מתפילין ומזוזות, ואח"כ כתב דאם אינו מוקף גויל כשר בגט הואיל ולא כתיב שם וכתבתם כמו בתפילין וכו'. וכתבת מ"ש דחד מלתא יליף וחד מלתא לא יליף ומנ"ל לר"י לחלק, עכ"ל שאלתך. נראה דהטעם מפורש התם, דפתוחין שעשאם סתומים פסול מן התורה דלא מקרי כתב ה"ה בגט, דהא לא מקרי כתב. אבל היקף גויל אינו אלא חומרא בעלמא כדאיתא התם ולכך לא יליף גט מתפילין, כמו דלא ילפינן לענין שאר דברים. זהו הנ"ל בשאלתך ושלום, ממני אוהבך משה איסרלש מקראקא.
@שו"ת הרמ"א סימן קלב
כדוב ער"ב הוא לי, כל חך הטועם טעמו וחכמתו אומר לי לי. היושב ברום מעלת השכליות והמדות, הוא המשפילי לראות בעין נמוכה, ולא בגסות רוח אשר עם עניות תורה כרוכה. האלוף הותיק בחכמה הוא עתיק, הוא תלמידי וחבירי הר"ר בער ש"ן. קבלתי כתב מעולפת ספירים בראשון מימי הגבלה וראיתיה מעולפת ספירים ושאלות מהר"י, וקמתי בשחרית להשיב שואלי דבר. ואף כי אין הפנאי מסכים, מ"מ לרוב אהבתך הנשארה חקוקה בלבי מיום היותך עמי הכרחתני לפנות מכל עסקי למודי האחרים ולהשיב לך על שלך.
א. פתח דבריך יאיר וז"ל: במסכת סוכה פ"ב +דף כה עמוד ב+, ת"ר חתן ושושביניו פטורים מן הסוכה כו' ומן התפלה וכו', ר' שילא אומר חתן פטור ושושביניו וכל בני החופה חייבים. וכתב הרא"ש שם +שם /סוכה/ סוף סימן ח ועי' שם בקרבן נתנאל אות ט+ דחיובא לענין ק"ש דוקא קאמר, אבל בתפלה ובתפילין פטורים. ופסק כרבי שילא, וכן פסק הטור סי' ל"ח +בא"ח. ולשון הטור קשה דכתב חתן ושושביניו וכל בני חופה פטורין מתפילה ותפילין וחייבין בק"ש. וע"ש בב"י שלפי פסקו של הרא"ש צריך לבאר דברי הטור שחייבין בק"ש לא קאי אלא אשושבינין ובני החופה ולא אחתן. ויותר נראה לומר דגם אחתן קאי והטעם משום דרבי שילא דפטר לחתן היינו מפני שאי אפשר לו לכוין דעתו וא"כ היינו לדידהו שהיו מכוונים, אבל בזמן הזה שאפי' שאר כל אדם אינו יכול לכוין גם החתן חייב וכמ"ש בסי' ע'+ וא"כ לפי מאי דס"ל לדידן דחתן חייב בק"ש בזמן הזה, כמו שכתב הטור סי' ל"ח וסי' ע' +עיין הערה הקודמת, והגהות וחדושי מהרל"ח בסי' ע אות א ובפרישה שם+ מטעם שאין כולם מתכוונים, וא"כ קשה אמאי לא אשתמיט שום פוסק לומר דחתן חייב ג"כ בתפלה ותפילין מהאי טעמא. ואם יש טעם לחלק ביניהם מכח דק"ש הוי קבלת עול מלכות שמים מה שא"כ בתפלה, א"כ יש לתמוה על המנהג דנוהגין דאף חתן נוהג להתפלל ולהניח תפילין ביום חתונתו, וכל שכן שושביניו ושאר בני החופה, עכ"ל שאלתך הראשונה.
לא ידעתי שאלתך בזה, שהרי כתב הטור סי' ק"ו וז"ל: כל הפטורים מק"ש פטורים מן התפלה וכל החייב ממילא חייב בתפלה. וא"כ חתן שחייב בזמן הזה בק"ש מטעם שכלנו אינן מתכוונים בזמן הזה, ה"ה שחייב בתפלה מהאי טעמא. וכ"ש בני החופה ושאר שושביניו גם בתפילין חייבים, שאע"ג דתנינן שפטורים מן התפילין ושם אין לחלק בין ימיהם לזמן הזה דלאו בכוונה תליא מילתא, מ"מ נראה מאחר שקורין ק"ש ומתפללין חייבים ג"כ בתפילין, דהא כל הקורא ק"ש בלא תפילין כאילו מעיד עדות שקר בעצמו +ברכות יד, ב.+ והא דקאמר בגמרא דפטורים מתפילין היינו בימיהם שהיו מניחים התפילין כל היום בלא ק"ש, אבל בזמן ק"ש מאחר דחייב בק"ש חייב בתפילין שלא יהא כמעיד עדות שקר בעצמו, וזה מבואר.
ב. עוד שאלת, דאמרינן פרק הבא על יבמתו +יבמות סב, ב+ היוצא לדרך חייב לפקוד את אשתו, והרמב"ם כתב בהלכות דעות +פ"ד הלכה יט+ דאין לשמש ביום שיוצא לדרך, והקשית כי הוא נגד דעת הגמרא. דע כי יש מחלוקת בין ר"ת ור"ש +עי' תוס' יבמות שם ד"ה חייב אדם, ורש"י פירש שם שהפקידה היא בתשמיש ועי' בטור יו"ד סי' קפד ובב"י שמביאים את ב' הדעות+ בפירוש חייב לפקוד את אשתו, כי יש מי שאומר שאינו רק בדברי רצוי ופיוס ולכן שרי אפי' סמוך לוסתה +המלה לוסתה באותיות רש"י ובסוגריים בדפוס ראשון+, ואולי דעת הרמב"ם הוא כדעת זה. ועוד דבגמרא לא קאמר ביום שיוצא לדרך רק בשעה שיוצא לדרך, ולא באותה שעה ממש קאמר אלא ר"ל בעת ההיא. ויוכל לקיים המצוה קודם היום ההוא, ולילה כיום יאיר לך.
ג. עוד שאלת בענין ברכת חתנים שמברכין בסעודה שלישית של שבת, אע"ג דליכא פנים חדשות כמו שכתבת. הלא תשובתך בצדך בהגהות מנהגים שנדפסו בלובלין או בוינצייא מנהגי מהרר"א טירנא +ספר מנהגי מהר"א טירנא נדפס בווינציה בשנת שכ"ו ובלובלין בשנת ש"ל (עיין פרידברג בית עקד ספרים, מנהגים מספר אלף מאתים ושלש) כאן מדייק רבינו בלשונו וכותב בהגהות מנהגים שנדפסו בלובלין או בוינצייא מנהגי מהרר"א טירנא, משמע שאין הדין בספר המנהגים עצמו אלא בהגהות המובאות בסוף הספר, ואמנם כן הוא עיין בהוצאת ווארשא אלף שמונה מאות שמונים וארבע, בדף כו ע"א כתוב: נשלמו מנהגים שיסד מהר"ר יצחק ז"ל המכונה אייזיק טירנא, ומכאן ואילך אתחיל דיני יוצרות והפטרות בחתונות ומילות בשבת ובי"ט ופרשיות ור"ח שחלו זה בזה בסוף העמוד שם כתוב: לקטתי ממנהגי מהרא"ק (הוא מספר המנהגים להר"ר אברהם קלויזנר, שנדפס בריווא די טרינטו בשנת שי"ט) מאבי העזר, ופה כתוב מה שמביא רבינו, וז"ל: אם יבא יו"ט תוך ז' דחתונה מברכין ז' ברכות כל ב' ימים ערבית ושחרית ולא בסעודה ג' כי הוא לא נקרא פנים חדשות כמו שבת ושם בהגהות (של ר' משה חזן שחי בדור הסמוך למהר"א טירנא) אות יג כתוב: בשבת בסעודה ג' בירך הר"ר יעקב מנוטר הויזן ז' ברכות וכן נהוג, ושמעתי אומרים משום שהדרשה הוא כמו פנים חדשות, הרא"ש בשו"ת שלו כלל כב סי' יג אומר: ושבת עצמה הוי פנים חדשות ומברכין בו ז' ברכות+, כי הדרשה שדורשין בשבת בסעודה שלישית מקרי פנים חדשות ומנהגן של ישראל תורה +ע"פ מנחות כ, ב תוס' ד"ה נפסל+, ע"ש במנהגים שכתב בקצור ותמצאהו.
ד. עוד שאלת למה אין אנו נוהגין לנדות כשהזכיר שבועה מפיו כמו שכתבו הפוסקים וכן איתא בגמרא +נדרים ז, ב.+ כבר קדמוך רבנן, וז"ל הסמ"ג ס"ס רמ"א +לאוין רמא+: השומע הזכרת השם מפי חבירו חייב לנדותו וכו' בד"א כשהיה מזיד אבל אם היה שוגג אינו חייב לנדותו, ואמר ר' משה שאסור לנדותו +כוונתו לרמב"ם שכותב כן בפי"ב מהלכות שבועות הלכה י, וז"ל: אבל אם היה שוגג ולא ידע שזה אסור אינו חייב לנדותו, ואני אומר שאסור לנדותו שלא ענש הכתוב שוגג אלא מזהירו ומתרה בו שלא יחזור.+ ובזמן הזה שרגילים בשבועה הוי כאומר מותר ובכלל שוגג יחשב, ומזה בא המנהג שלא לנדות. ומ"מ המחמיר לנדותו +בהוצ' ווארשא נמצא פה כוכב ולמטה ישנה הערה זו: בזמן הזה אין דיני נידוי נוהג כלל ונאסר ע"פ דינא דמלכותא ודינא דמלכותא דינא+ ומתיר לו מיד תע"ב. והתרה צריכה להיות על [כל] פנים שלא ליתן מכשול לפני אחרים, וכמו שכתב הרמב"ם סוף הלכות שבועות +פי"ב הל' ט.+
ה. עוד שאלת על מה שנוהגין שבשבת כשממשיכים בסעודה עד מוצאי שבת מברכין רצה, ובר"ח וחנוכה ופורים כשממשיכים בסעודה אין נוהגין לברך יעלה ויבא או על הנסים. לא שמעתי מנהג כזה. ואדרבה הרא"ש כתב בתשובותיו +כלל כב סימן ו+ לענין שבת שאם ממשיך סעודתו עד מ"ש אין לברך רצה. ואנו נוהגין לברכו הואיל ומצינו מוהר"ם +מובא בהגהות מיימוני פ"ב מהלכות מגילה הלכה יד אות א ועיין בשו"ת מהרי"ל סימן נז+ שכתב לענין על הנסים בפורים, שאם ממשיך סעודתו עד מוצאי פורים מברכין על הנסים. וכן המנהג פשוט בעירנו, שבליל פורים קובעים סעודת פורים סמוך לערב וממשיכים בסעודה הרבה בלילה, ולבסוף מברכין על הנסים בבית האחרון. ואם ראית נוהגים בר"ח או בחנוכה שלא לברכו, איכא למימר דלא חשיבי סעודתייהו כ"כ להיות נקרא קביעות לילך אחר תחילת הסעודה כמו באלו, וסברא נכונה היא +בשו"ע א"ח סי' קפח סעיף י כתוב: היה אוכל ויצא שבת מזכיר של שבת בברכת המזון דאזלינן בתר התחלת הסעודה, והוא הדין לראש חדש ופורים וחנוכה. רבינו אינו מגיה פה ומשמע שלהלכה מסכים לדין זה. ע"ש בט"ז אות ז, בעטרת זקנים אות ג ובמגן אברהם אות יז ועי' ג"כ הגהת רבינו בשו"ע סימן רע"א סעיף ו.+
ו. עוד שאלת לענין מזוזה שאין אנו נוהגין לקבעה בשערי המדינות אע"ג דאמרינן בגמרא +יומא יא, א+ שכולן חייבים. גם בזה דברו הראשונים ז"ל, תמצא בחידושי אגודה פ"ק דיומא +וז"ל שם: והנה בעת שנעשו השערים לרחוב קלוני"א שאלתי את רבותי בגליל העליון אם יש לעשות מזוזה ולא השיבוני והיה בדעתי להוציא על זה כי בסיעתא דשמיא נבנו על פי, ובינותי כי שערי קהילת וורמש"א לא היה בהן מזוזה ונתתי אל לבי דגם תלמיד אחד הזכיר לי מהני אבולי דמחוז' דפטירי משום סכנה הכי נמי אחרי שכותים דרים בתוכה ובית העצה תוך הרחוב פטור+ וז"ל: בקהלות וירמש"א לא היה מזוזה בשערי העיר ונתתי אל לבי כו', עד אחרי שהכותים דרים בתוכה ובית העצה תוך הרחוב פטור עכ"ל. וה"ה בעיירות שלנו שכולם הם של מלך. ואף בעירנו שאין כותי תוך הרחוב +מפני שנאת האוכלוסיה הנוצרית הוכרחו היהודים לגור ברובע מיוחד או בגיטו היהודים הכירו ברובע שלהם כעיר בפני עצמה, והתחילו לכתוב בגיטין את שם הרובע או העיר היהודית מבלי להזכיר את העיר הנכרית הגדולה שאליה נספחו בד"מ אבה"ע סי' קכו אות י נותן רבינו את נוסח הגט, כאשר ניתן עכשיו במקום מושבי - בשלישי בשבת בשלשה ועשרים ימים לירח סיון שנת חמשת אלפים ושלש מאות ועשרים לבריאת העולם למנין שאנו מונין כאן בקאזמר דמתקריא קאזמירז מתא דיתבא על נהר ויסלא ועל נהר וילגא ועל מי מעינות עי' ג"כ ביש"ש גיטין פ"ד סי' לב ובעיר הצדק הוספה לע' שניה, בחלק הערות, הוספות ותיקונים בשנת שכ"ד (אלף חמש מאות שישים וארבע) נאסר על הנוצרים לגור בקזימיר היהודית (ערים ואמהות בישראל ח"ב עמ' ר"צ) לפי זה יוצא שתשובתנו נכתבה אחר שנה זו+ מ"מ לא גרע משותפות כותי דפוטר, דהרי היא מעבר לרוב כותים גם תמיד כותים נמצאים בתוכה אשר השערים משועבדים להם ולכן פטורים.
ז. עוד שאלת על מה שכתבתי בהגהות ש"ע מטור א"ח סי' ו' ולא יחזור לברכה בב"ה אם לא שחזר והטיל מים משמע אבל אם הטיל מים יברך. +סעיף ב, ושם מדבר בענין ברכת על נטילת ידים, שהאשכנזים נהגו לברכה בבית הכנסת בסדר הברכות והספרדים כבר אמרוה מיד בבית. ובד"מ אות ד אומר רבינו, ואני בעצמי נוהג כמנהג בני ספרד - וכל ימי תמהתי על המנהג שנהגו בימי התשובה שמתפללין קודם עלות השחר סליחות ותחנונים. וא"כ קודם לכן הוצרך לברך ברכת ענט"י ואשר יצר אם עשה צרכיו, ואח"כ בעלות השחר מתחילין בב"ה ומברכין ענט"י ואשר יצר, ונ"ל שהיא ברכה לבטלה ואם איישר חילי אבטליניה. ומ"מ אתן קצת טעם למנהג ולכן נהגו לחזור ולברך משום הרוח רעה כמ"ש אבודרהם, אך לפי זה היה להם לחזור וליטול ידיהם - והרוצה לצאת ידי ספק יצא לחוץ אחר גמר סליחות ויטיל מים וישפשף ואח"כ יוכל לברך עם הציבור, ואפי' בזה יש לפקפק כדלקמן סי' ז. ובסעיף /ובסימן/ ז פוסק הב"י שהעושה צרכיו בין גדולים ובין קטנים מברך אשר יצר ולא על נטילת ידים, והד"מ באות א כותב: ובאגור כתב דאביו נהג לברך לגדולים ענט"י, ול"נ יותר דברי ב"י מאחר דפלוגתא דרבוותא היא טוב למעט בברכות שאינן מעכבות כנראה מהשאלה אצלנו שבהגהת הש"ע היה מתחילה גם דעת רבינו שבד"מ במה שאמר והרוצה לצאת ידי ספק ועל זה שואל ר' בער. אמנם רבינו השמיט את זה אח"כ מפני שבעצמו כותב שיש לפקפק בזה מפני הדין בסי' ז.+ ואח"כ כתוב בסי' ז' שאפי' הטיל מים לא יברך אף אם רוצה להתפלל. והנה ב' הגהות אלו סותרות זו את זו. הלא כבר שמעת אם לא ראית בעיניך השלחן ערוך על א"ח עם הגהות שלי הנדפס בכאן +עיין לעיל סימן קלא הערה ד'+, ושם אין מקום לקושייתך. באשר בסי' ו' אין כתוב שם אם לא שחזר והטיל מים, ולא ידעתי אם מה' היתה זאת או אם תקנתי הענין בשעת ההדפסה. אך אמנם אף לפי דברי הראשונים כאשר כתוב לפניך, אשר העתקת משלחן ערוך שלי אין מקום לקושייתך. +כן נהגו התלמידים להעתיק חידושי רבם לצורך עצמם וגם לפרסמם בחוגי הלומדים כן קרה גם להגהותיו על המרדכי. אל תלמידו ר' צבי הירש עלזישער כותב רבינו בסי' לח: וכן מצאתי כתוב במרדכי שלי שכתבתי הפירוש אצל העמוד בחורף שעבר - ועיין בספר המרדכי של מהר"ר מרדכי מפוזנא ותמצאנו שם, כי ידעתי שכתבו במרדכי שלו. המהרש"ל כותב לרבינו: בהיותי מגיה המרדכי שלחתי אחר המרדכי של גיסך האלוף ה"ה הר"ר אליהו שהוגה מתוך כתיבת ידך ומצאתי כמה דברים שאינם נאותים ונלאיתי להביא במשא, רק אחת אשאל תמצית דעתך. נמצא איפוא שלתלמידים רבים היו העתקות מחידושיו והגהותיו של רבינו על המרדכי. תלמידים אלו הוסיפו עליהם גם את חידושי גאונים אחרים כמו המהרש"ל ור' יוסף כ"ץ, גיסו של הרמ"א ובעל המחבר שו"ת שארית יוסף גאונים אלו נזכרים בהגהות הנדפסות על המרדכי המיוחסות לרמ"א. וזאת היא הוכחה ברורה שהנדפסות נלקחו מאחד מתלמידיו ולא מעצם כתב ידו, כפי שרשום עליהן ע"י המו"לים. עיין לעיל סי' צה הערות כט, לג, לה.+ כי בסי' ו' כתבתי עכ"פ לא יברכנה ב' פעמים כו', כי המברכה ב' פעמים הוא ברכה לבטלה לכ"ע. ועל זה כתבתי למטה אם לא שהטיל מים, ר"ל כי אז יש מקום למנהג לברכה שנית אליבא דמאן דס"ל דצריך ברכה המטיל מים לתפלה. אבל מ"מ לא כתבתי שיש לנהוג כן רק אין לברכה כלל כמו שכתבתי בסי' ז', רק שאין למחות ביד הנוהגים לברכה אם הטילו מים הואיל ויש להם על מי שיסמכו. אבל המברכה ב' פעמים בלא הטלת מים יש למחות בידו, ולזה כתבתי ועכ"פ כו'. דוק בקרא"ו בטור ההוא ותמצא שזה היה כוונתו.
ח. עוד שאלת ביו"ד סי' קי"ב כתבתי בסעיף ח' ואין להמתין על פת כשר וכן נוהגין, ובסוף הסי' ההוא סעיף ט"ז כתבתי וכבר נהגו להמתין, כך הצעת לשונך. והדברים סותרים זה את זה. מנוקה אני מעון זה כי טעות הוא לפניך, כי כך הסוגיא לפני סוף סימן ההוא: וכבר נתבאר דנוהגין להקל והיינו שא"צ להמתין.
ט. עוד כתבת ושאלת בספר תורת חטאת שלי, שכתבתי בשם רבי ירוחם כלל ב' סי' ד' +הסימן הוא לתו"ח, ועי' בט"ז יו"ד סי' סט ס"ק כג על אודות רבינו ירוחם עיין לעיל סימן ה הערה מ"ד+, בשר שלא נמלח חי וכו' וכתבתי על זה ונ"ל דאין להקל בזה אא"כ יש בו ס' כו'. והקשית עלי איך שייך ס' דהא בקדירה אינו שייך לשער כמו שכתבתי בעצמי כלל י"ג וכלל פ"ה, ובשאר דברים שבקדירה לא שייך לומר ס' דהרי ביבש מיירי כדאיתא התם וביבש אינו שייך ס' כו'. הנה ממקום שבאת היה לך ללמוד התנצלות, וזה מאחר שאינו שייך ס' א"כ על כרחך לא כוונתי אלא דאין להתיר בכה"ג אלא במקום דאיכא ס' ורצוני לומר ושייך ס' ג"כ, דהיינו שהיה בקדירה ג"כ דברים אחרים ולא באתי שם רק להוציא מדעתו של רבינו ירוחם, דס"ל דכלי שהוסר מן האור אינו מבשל. וזה מבואר למבין.
י. עוד הארכת למענית, תשובה גנובה חרישית. בענין המולייתא כתבת זה לשונך, כתב מר בתורת חטאת שלו בדיני מולייתא +כלל ט דין ו+ וז"ל, יש נשים שממלאים כו', שמעינן בהדיא כ"ש אם לא נמלח כלל כו'. ואע"ג דפשוט הוא כתבתיו להוציא מלבו של חכם אחד שהתיר בלא נמלח כלל כו'. והנה מעלתך כתב סתם ולא הודיע מי הוא החכם, ושמעתי מפי רבים שמכ"ת מצא כזה באיסור והיתר שהגיה הגאון מהר"ש דליטא וכו'. +ש"א הורודצקי במאמרו רבי שלמה לוריא בספרו לקורות הרבנות עמ' קכ"ד כותב: בהגיע ר' שלמה לשנת הארבעים קבע ישיבתו באוסטרהא ונעשה שם לאב"ד במקום חותנו ר' קלמן, שנקרא להיות אב"ד בעיר בריסק דליטא. בעיר ההיא הגדיל את הישיבה שלו והרביץ תורה ברבים, ועל שמה נקרא לפעמים מהר"ש מאוסטרהא ואחרי שעזב את אוסטרהא והתגורר זמ /זמן/ מה בליטא, שמחמת זה נקרא ר' שלמה מליטא - בא ללובלין כדי להיות שם לרב במקום הגאון המפורסם ר' שכנא - בנו של האחרון ר' ישראל, שמש שם במקום אביו רק בתור ראש הישיבה. לפי זה יוצא שתשובתנו נכתבה לפני שנת שי"ט, שבה נפטר ר' שכנא מלובלין. אמנם המעיין ביש"ש חולין פ"א סי כט יווכח שסכסוך זה בין הרש"ל ורבינו קרה זמן קצר לפני פטירתו של האחרון, שכן הרש"ל כותב שם וגבה טורא בינינו והלך לו לדרכו ונתבקש בישיבה של מעלה.+ והנה רבים קמי"ם שיש בידם א"ו של מהר"ש ולא מצאו בו הדעת ההוא אך בהפך כו'. ועכשיו אלהים אנה לידי א"ו שלו מוגה ומדוייק בלי טעות כו', ומכל דבריו מובן לי שאם מלאוהו בביצים בין אם נמלחה תרנגולת ולא שהתה שעור מליחה בין לא נמלחה כלל דאסור. +ביש"ש חולין פ"א סי' כט מתאר מהרש"ל את כל המאורע במלים אלו: אחרי הדברים האלה הוגד לי איך שמהר"ם השיג עלי בס' תו"ח שלו, שכתב ע"ד מהרא"י בשערים בשם מהר"י טרושין וכו', ואע"פ שפשוט הוא כתבתי להוציא מלבו של חכם אחד שהתיר בלא נמלח כלל, עכ"ל מהר"ם מקראקא. ואמרתי אני אם בן חכמים וגדולים אני מ"מ אין אני חכם לא בעיני ולא בעיניו, ובודאי על חכם אחר מאן דהוא כוון להשיג. והנה אמרו לי תלמידיו להדיא שעלי היתה השגתו, ונתגלגל הדבר בראות פנים והודה לי, ושאלתי את פיו איך עלה על דעתך להשיג עלי ולא עיינת בהגהות איסור והיתר שלי וגם לא ראית בספרי הגדול בפ"ק דחולין - והשיב, אמת שכך שמעתי שגם אתה אסרת בלא נמלח אבל מה לך בכך הלא לא הזכרתי שמך בהדיא אלא כתבתי להוציא מלבו של חכם אחד, וגבה טורא בינינו והלך לו לדרכו ונתבקש בישיבה של מעלה. ועיין במבוא ח"ב אות יב.+ ולרווחא דמלתא העתקתי דבריו הנצרכים לנדון דידן על יריעה קטנה וכו', עד והשיבני מר למען אשיב חורפי דבר עכ"ל.
תמיהני מי הוא הנביא שיודע מה בלבי ועל מי כוונתי במה שכתבתי להוציא מלבו של חכם כו'. אם לא מצאו הדבר באיסור והיתר שלו בודאי לא היתה כוונתי אליו, ואם נמצא בא"ו שלו או לא נמצא, אין לי פשע רק על המפרסמין אותו לומר שאליו כוונתי. כי אני חסתי על כבוד התורה ולא רציתי לפרסם, והם המזכירים אותו וכופרים בשעת הדין לומר שנמצא בא"ו שלו בהפך כמו שכותב מעלתך. והנה הודה לדברי שיפה כתבתי שאסור אם מלאוהו בביצים אפי' לא נמלח כלל, וא"כ אין להם לצעוק רק על עצמם ועל נפשם, ואין לי להשיב אם לא באו רק לקפחני בהלכות ואינו נוגע בדין מן הדינים. גם כי איני יודע מי הוא העומד נגדי ואולי אינו כדאי שאשיב על דבריו. אך אמנם מה שמעלתך כותב אלי כי אלהים אנה לידו א"ו של מהר"ש מוגה ומדויק בלי סיג וכו', כבר הקדמתי שלא כוונתי אלא על מי שכתב דבר זה והתיר מילוי ביצים בלא נמלח כלל, וזהו אינו נכון כמו שכתבתי וכמו שאתה כותב בעצמך בשם הר"ש. ואם לא כתב מתחילה רק בזה הענין יישר כחו, ואשרי מי שחושדין אותו ואין בו +מו"ק יח, ב בשנוי לשון+ עם כי לא הזכרתי שמו על זה. ועל כרחי אני אומר כי לא כוונתי אליו מאחר שלא כתבו מימיו. והש"י יודע אם בדיתי הדברים מלבי. ואם כתב בתחילה בענין אחר וחזר בו הלא חכמתו עמדה לו, ואינני חכם הרואה את הנולד. ומה שאתה מעתיק אלי דבריו בזה ביריעה קטנה מה לי לעשות, כי אוי אם אומר ואוי אם לא אומר +ב"ב פט, ב ועי' לעיל סי' יא הערה י"ט+, אף כי הוא בעצמו אינו חתום על זה ויקרני כמו שקרה לי מתחילה. ואם מהר"ש בעצמו יחשוק לדבר בי באלה ויאמר כי הוא החכם שאמרתי עליו או יודה למה שהעתקת ואשר שלחת אלי בזה אדע מה להשיב לו אי"ה. גם העתקתך תהיה שמורה אצלי עם שאר העתקות הנמצאים מדבריו בעירנו, ואין אחד כדבורו וכל שנה ושנה הענין משתנה ואין הדעות שוות.
סוף דבר אני אומר לך ולכיוצא בך החושקים באמת ובתורת משה, שלא תסור מן הדברים אשר כתבו האחרונים בזה להטריף כל מילוי ביצים בכל ענין בין עם קמח בין עם בשר, אם לא ששהא הבשר כשיעור מליחה לקדירה. ואין חלוק בזה בין לא נמלח הפנימי או החיצון, ולא הוזכרו חילוקים אלו לדעת האחרונים אלא במולייתא עם בשר בלא ביצים. והנה הוא בהפך מדעת היריעה אשר העתקת אלי ודעהו והבן במראה ההעתק אשר שלח אלי, כי דברי בתורת חטאת הם ישרים. ולא כאשר כתבת אלי כי לא מצאתם הדעת ההוא רק בהפוך, והוא ענין כל מראות שהרואה בו רואה על ימין שמאל, ודי מזה.
יא. עוד שאלת על מ"ש הר"ן והבאתיו בת"ח שלי +בת"ח סימן טו סעיף כג ועיין בש"ך וט"ז ביו"ד סי' סט שהאריכו להשיג על רבינו בזה והביאו מתוס' חולין לג, א ד"ה ונאכלין, דמותר להדיח הדחה קמייתא במי פירות על אודות הר"ן עיין לעיל סימן כח הערה ו'+, דיכול להדיח הבשר לקדירה במי פירות ולאו דוקא במים, ודקדקת הא הדחה ראשונה לא ושאלת טעמא. ואפשר לומר דשאר משקין מטרשי ליה ואינן מרככין הבשר כמו מים. וכזה כתב מהרי"ק +כלל קנט ענף א על אודות מהרי"ק עיין לעיל סי' פט הערה מ"ד+ לענין רחיצת אשה קודם טבילה שצוו עליה הרופאים שלא תחוף במים, כי צריך דקדוק אם מותרת לחוף ביין שאפשר שהיין מסבכין השערות וה"ה לענין מטרשי נמי, ואין כל הטבעים שוים.
יב. עוד שאלת על מה שכתבתי בת"ח שלי סי' ל"ב +דין ג+ ופ"א +דין ג+ על המניח דפוס הגבינות בבית הכותים, שכתב בא"ו הארוך כלל מ"ז +יש להדגיש שמה שמזכיר רבינו פה וגם בס"ק יג את האו"ה הארוך כוונתו לאו"ה המיוחס לר' יונה גירונדי (ר' יונה זה אינו רבנו יונה גירונדי שהיה מן הראשונים ובעמח"ס שערי תשובה) שקבל מהמהרי"ל בת"ח מציין רק או"ה בכל המקומות שמזכיר אצלנו או"ה הארוך שם בסימן ב כותב: ודווקא להניח סימנים תלושים בבית עכו"ם אסור אבל להניחם בתוך הגבינות בדפוסין בבית עכו"ם אפילו ב או ג' ימים עד שיתייבשו נוהגין היתר לכתחילה דאם היה מוציא הסימן מהם לא היה אז הסימן ניכר בגבינות הכשרות+ שאין להתיר אלא במניח הדפוס תוך הגבינות אבל אם תלושין אסור. וכתבת דאין לחלק בזה רק אם לא ידע מנין הגבינות אבל לא במקום שיש לחוש שמא החליף הקטנים בגדולים, ורצית לומר שטעות נפל בספרי. לא ידעתי מנא לך לחלק, דאדרבה בא"ו הארוך משמע דאין לחלק. והא דחילק בין תלושים לקבועים על הכל קאי, וחילק כך כדי ליישב תשובת ר"י שהתיר בכה"ג כמו שכתוב שם על הגליון +שם הערה אות א+, וכדי ליישב דבריו שכתב תחילה לאסור כתב וחילק בין תלושים לקבועים. ולכן כתב וכן אם לא ידע מנין הגבינות כו', משמע דתרווייהו חד דינא אית להו. וטעמא בשניהם דלא חיישינן לתרי ריעותא, שיקחם מן הגבינות ויעשה גבינות אחרות ויקבע בהן. דירא לזייף כ"כ פן יקלקל הראשונים ולא יכוין באחרונים ויפסיד שניהם, אבל אם הם תלושין (ליכא) [איכא] למיחש, כן נ"ל לדברי א"ו הארוך. אך שאני תמה שכתבתי שני פעמים בשם א"ו הארוך שכן נהג מהר"ש +הוא רבו של מהרי"ל; ועיין לעיל סימן פד הערה ל' מכוכב+, ולא מצאתי עכשיו בא"ו הארוך הנדפס. ובאמת כשלמדתי ולקטתי חידושי איסור והיתר הארוך עדיין לא היה נדפס והיה לי אחד בכתב ואולי שם ראיתי כתוב שכן נהג מהר"ש, כי מובטח אני בעצמי שלא בדיתיו מלבי +וע"ש בכלל לב במנחת יעקב אות ז שכתב: וכן נהג מהר"ש, אף שבאו"ה שלפנינו לא כתב כן, כבר נשאל בדין זה הרב בתשובתו סי' קלב סעיף יב והשיב שנמצא כך כתוב באו"ה שלו בכתב עכ"ל.+ וא"כ אפשר שגם הלשון היה כתוב בענין אחר, אף אם לא נראה לי מתוך סגנון זה אשר לפנינו כאשר כתבתי ושאין לחלק.
יג. עוד כתבת ושאלת אשר כתבתי בת"ח שלי בדיני ריחא מלתא +כלל וסי' לה ולו סעיף ז, וז"ל שם: כתב באו"ה הא דריחא מילתא היינו שאין ס' מן ההיתר נגד האיסור, אבל בדאיכא ששים שרי דלא גרע מאלו נתבשל בו מיהו בכל החתיכה בעינן ששים נגד האיסור, ואפשר דכל החתיכות ביחד מצטרפין לס' הואיל וכולן נכנסי' בספק איסור, ואע"ג דבשאר איסורים לא קיי"ל הכי בריחא יש להקל עכ"ל ואין להקל בזה כי אם במקום הפסד אמנם מה שכתב ואפשר דכל החתיכות ביחד מצטרפין אין זה מדברי או"ה גופיה אלא בגליון או"ה בהגהה אות א' בכלל ל"ט סעיף י"ח וז"ל: או שמא בזה וכל כיוצא בזה סומכין בדיעבד על הי"ד שכתב שכל מה שנכנס בספק מסייע לבטל שאיל"ה+ על מה שכתב הא"ו הארוך +עיין לעיל הערה ל"ט+, דאיפשר דכל החתיכות מצטרפות לס' הואיל וכולן נכנסו בספק האיסור, ואע"ג דבשאר איסורים לא קי"ל הכי בריחא יש להקל עכ"ל. ושאלת דלא ידעת שום איסור שאין כל ההיתר מצטרף ביחד כו'. דו"ק ותשכח ביו"ד סי' קי"א כמה חילוקים בזה, וכתב בא"ו כלל י"ב סי' ט' דלא קי"ל כדברי י"ד +וז"ל שם: גם לא ק"ל כי"ד שפסק שמה שנכנס בספק יסייעו לבטל ואינם מצטרפין כלל לבטל+, ולכן כתב דבריחא מלתא אפשר להקל. ומ"ש שמצא כלל ל"ט היפך זה +שם בסי' י"ח, וז"ל: אמנם צריך שיהא שם ס' בכל פשטידא נגד כל החלב ואין אחת מהן מסייע לחבירו לבטל אפילו אם נוגעות כולן יחד דהא אפילו באיסור בלוע לא אמרינן שהולך מחתיכה לחתיכה בלתי רוטב ואפילו לחומרא מכ"ש שאין שייך לומר בריח שקבל שיתפשט מחתיכה לחתיכה ולקולא+ שכתב שצריך להיות בכל פשטי"ד ס' כו', הלא גם אנכי כתבתי שאין להקל רק במקום הפסד מרובה ואז יש לסמוך אי"ד סימן קי"א שכתב להתיר. וכן תמצא בפירוש על הגליון בא"ו הארוך כלל ל"ט סימן י"ח +עיין לעיל הערה מ"ג.+
יד. עוד שאלת בענין אם בעינן לשער נגד כל הכלי שנשתמש בו איסור, אשר נראו לך דברי סותרים זה את זה, בריש סי' פ"ה ובדין ט"ו שם +הכוונה היא לתו"ח סי' פ"ה סעיף א וסעיף ט"ו ושם מביא את מהרי"ו ועוד פוסקים ולהם קורא הלכות הפוסקים הקצרים+, ובמה שכתבתי שם בהלכות הפוסקים הקצרים. עיינתי שם ולא מצאתי שום הפוך או סתירה, ומדה היא בתורה שני כתובים המכחישים זה את זה יבא הכתוב השלישי ויכריע ביניהם +ע"פ ברייתא דרבי ישמעאל הנדפסת בריש ספרא+, על כן ראה ועיין סימן נ"א +סעיף ב'+ שרמזתי שם להתבונן ויתיישב לך הכל.
טו. אשר שאלתני בשם החסיד הנזהר מן החדש, איך יהיה נזהר בפליטת כלים שמשתמש בהם שאינו נזהר דהא נאסר הכלי בבליעתו. נראה לי דאין לחוש כל כך דהרי כל חדש בזמן הזה אינו אלא ספיקא דרבנן, דהא אף אם ודאי אסור בטל ברוב בעלמא מדאורייתא כ"ש שכל חדש בזמן הזה אינו אלא חומרא בעלמא, ולהכי רוב העולם אינן נזהרים רק הפרושים. וכתב מהרא"י +שו"ת תרומת הדשן סי' קצ"א על אודות מהרא"י עיין לעיל סימן י"ב הערה מ"ב+ דאין לדרוש ברבים לאסרו ואם היה דררא דאיסורא ודאי לא הוי דן למשתק, אלא אזלינן בתר רוב דגן שבא מן הישן, ולכן נ"ל דליכא למיחש כולי האי. זאת ראיתי בתשובות השאלות אשר שאלת ממני לע"ע, וכתבתי לך בנחיצה באשר יראתי שלא יעבור ממני מוביל כתבי, גם טרדת התלמידים אשר עמדי ת"ל מפסיקים אותי. ממני משה איסרלש מקראקא. +אחר תום תשובה אחרונה זו כתוב בהוצאה ראשונה של הקובץ: ותהי השלמת הספר הנכבד יום ה' כ"ב יום בחדש תמוז לסדר הנני נותן לו את בריתי שלום ת' חיים לפ"ק ובסוף רשום: ע"י הזעצר במלאכת שמים אור שרגא המכונה פייביש בן הח"ר שלמה זלמן ז"ל.+
@שו"ת הרמ"א סימן קלג
נשאלתי בעיר אחת נעשה תקנה וז"ל התקנה, שלא יקבלו לאב"ד שום רב מחוץ לעיר שיש לו איזה צד קורבה בעיר וכהיום יש שם רב א' מופלא ומופלג ומפורסם בדורו והוא חתן הרב שהיה שם והחזיק בעודו בחייו קצת במעוז הרבנות הן בהוראה וכל דבר הקשה היה בא לפני חמיו בצירוף חתנו הרב המופלג נר"ו ויש לו בעיר קרובי אשתו, מה דינו אם הוא בכלל התקנה או לאו.
תשובה השואל העלים ממני תוכן הדברים אם התקנה נעשה בחבר העיר או לאו, כי לפי האומדנא נעשה התקנה בעוד שהיה שם רב שהיה לו איזה צד קורבה דאי לאו הכי לא היה מסתפק בדבר פשוט כזה שאין לנו אלא לשון התקנה כי מה יתרון לבעל התקנה לכתוב לשון חוץ לעיר ולא כתב סתם, אלא ודאי דוקא מחוץ לעיר שאין מכירין את מהותו ופן יטה לבבו אחר הקרובים אבל מי שהוא מכירו ויודעו שהוא ירא אלהים ואינו נושא פנים לשום אדם ועל דעתא דגברא רבא כזה לא רצו לעשות התקנה. ומה גם שנאמר שיש לו דוקא ולא קרובי אשתו, וכן משמע במ' ד' דפ"ש דנגעים במהר"ש בהג"ה וכן בפי' הרמב"ם במשניות על המשנה שם נאמן כו' שהוא ג"כ דאשה עצמה דוקא כגופיה דמיא ולא קרוביה ולית דין צריך בשש. אך שמתירא פן יתעקש ויאמר שזה נכתב הואיל והחכם היה כבר בעיר אבל חלילה לנו לומר כן כי בכל מקום שיש ספק בתקנה אין למידין ממנו אף דבר שיש ללמוד בק"ו וכן איתא להדיא בתשובת הרא"ש כלל נ"ז סי' א' וכ"פ מהרמ"א להדיא בא"ה סי' קי"ח וכן מוכח מתשובת מהר"ם בפרק המקבל גבי מעשה שגזרו על הקהל כו'. ובפרק נערה מביא בשם תלמידי מהר"ם ז"ל וז"ל, נ"ל דבמה שתיקן ר"ת לא על מיתת הבת לבדה תיקן אלא על מיתת הבן ג"כ ומה שלא הזכיר גם נדונית החתן לפי שבצרפת כו', וקשה מ"ש שלא הזכיר הלא יכול ללמוד מעצמו מלשון התקנה, אלא ודאי דאין למידין מן התקנה מה שלא נאמר בפירוש. ונוסף לזה שהרי כמה פעמים היה יושב בעסקי הקהלה לעשות להם סדר ולא עלה על דעת שום אדם לומר שיהיה פסול מחמת קורבה שיש לו כאשר שמעתי מפי מגידי אמת. ובר מן דין מסתמא נעשה התקנה ע"פ הדין והוא מגמרא דסוף מסכת יומא דף פ"ז ע"ב א"ר יוסי בר חנינא כל המבקש מטו מחבירו אל יבקש ממנו יותר מג' פעמים כו' ור"ח היכי עביד הכי והאמר רבא כל המעביר על מדותיו מעבירין לו כל פשעיו אלא ר"ח חלמא חזי ליה דזקפוה בדיקלא וגמירי דכל דזקפוה בדיקלא רישא הוה ולא איפייס כי היכי דליזל וליגמר אורייתא בבבל, וא"כ מתחילה מי ימלא לבו לעשות תקנה נגד הגזירה מן השמים ח"ו שהוא יהיה לראש. אלא ודאי אף שנגזר על א' שיהיה לראש במקום אחר אבל מי שהוא כאן באותו עיר והוא ראוי להיות לראש ידחה לעיר אחר לא דחינן כי מי יוכל להוציא אותו מחזקתו ויפה תיקנו ע"פ הגמרא. ועוד אם לא היה תקנה נגד הרב שהיה באותו שעה זכה גם לבניו ודא אינו צריך לפנים דכל שפוסקין גדולה פוסקין לו ולזרעו אחריו עד עולם. ואין לחלק בין בנו לחתנו כנראה לפום ריהטא בעיני ההמון אבל לא כן הוא חתנו בכלל הוא. וכן מוכח מירושלמי גבי לא יסור שבט מיהודה אלו ראשי גולה שבבבל ומחוקק מבין רגליו אלו בניו של הלל ואיתא בירושלמי שזה בא מן הזכרים וזה מן הנקיבות, וא"כ אף מה שבא מן הנקבה הוא בכלל לא יסור וכן קורין לחתנו בנו כמו שקרא דוד לשאול אבי והוא קרא לו בני. בזה הבנתי הקרא שמואל א' כ"ב היום החלותי לשאול לו באלהים וגו' מה הגיד לו שאול אמר לו עשית דוד מלך בחיי שאין נשאלין באורים ותומים אלא למלך ודוד נשאל באורים ותומים כו' כיון שראה אחימלך שפניו זועפים מיד ויען אחימלך ומי בכל עבדך כדוד נאמן חתן המלך. ומאי אמר לו בזה אלא ודאי דהכי אמר לו אף שאין נשאלין אלא למלך אני סבור שהוא חתן המלך ונכבד בביתך, וזה נקרא פוסקין לו ולזרעו אחריו כשהוא נכבד יותר מבניו יגיע לו המלוכה. וכן מוכח בגמרא דאף מי שהוא קודם בירושה כשיש אחר שהוא ג"כ מזרעו שהוא ממלא מקומו שהוא קודם, כתובות (דף ק"ג ע"ב) גמליאל בני נשיא אמר לוי צריכא למימר כו' הא קרא קאמר ואת המלוכה נתן ליהורם כי הוא הבכור כו' האי ממלא מקום אבותיו וכו' ולכך היה צריך לצוות וא"כ אף שר"ג היה הבכור כשיש אחר שהוא ממלא הוא קודם וכן הבן קודם לבת והבת קודם לשאר בני אדם וחתנו הוא כגופה, וכן מצינו כמה פעמים בגמרא ובתשובות רק שאין ספרי וזייני אתי ואין אומן בלא כלים. ואין לחלק בין דבר שהוא לעולם או מה שיכולין לבטל לאחר הזמן זה אינו, דאיתא בת"כ הובא בפ' שמיני רש"ג בשם ר"א ב"ע הרי אומר וימת נדב ואביהו לפני ה' בהקריבם אש זרה שאין ת"ל ובנים לא היו להם שאילו היו להם בנים המה קודמים לאלעזר שכל הקודם בנחלה הוא קודם לכבוד. ואיתא במס' יומא (דף י"ב ע"ב) בד"ה כהן גדול משום איבה וכו' וי"ל שכהן גדול נתמנה בפה ונסתלק בפה. ובירושלמי דרש מקרא וא"כ הכהונה גדולה נסתלק בפה ואפי' הכי אמרינן כשהיה להם בנים היה להם הירושה, אלא ודאי דהן הגדולה מה שפוסקין לו ע"י אדם או מן השמים שווים הם וכל הראוי קודם. וזכור אני מה ששמעתי מפי אבי המנוח המפורסם בדורו ז"ל שנפסק מפי כל הגאונים בנדון כזה להלכה למעשה שאין לדחות את בניו מהגדולה כשהם ראוים ונזכר כזה בתשובת מהרמ"א ובתשובת אמו"ז מהר"ם מפאדווה ז"ל. וכל זה כתבתי להרווחה כי הדברים פשוטים למבין לבל תזוז שקרובי אשתו אינן בכלל קרובים וק"ו בלשון התקנה הבו דלא לוסיף על דבריה. הנדחה מפני השעה ויושב בגולה ומצפה לישועה. הק' שאול החונה בק"ק קראקא והגליל יצ"ו, חותם פה ברעסלא.
