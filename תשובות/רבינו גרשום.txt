 
@שו"ת רבינו גרשום מאור הגולה סימן א
ובשם רבנו גרשום זצ"ל מצאתי, מה שהורה לכם החבר שלא להתפלל קרובות בתוך התפלה בחגים ומועדים ובראש השנה ויום הכפורים ואפילו זכרנו לחיים לפי שאינו מענין מגן. שאילה זו נשאלה לפני רב כהן צדק זצ"ל וישיבתו, +תשובת רב כהן צדק נמצאת בשלמותה בפרדס לרש"י (ד"ק) ע' מד, ע"א, בשבלי הלקט חלק א, סימן רפו נזכרת התשובה בשם רב עמרם ורב כהן צדק, ר' פלטוי גאון מביא שתי הדעות; אית מדרבנן דלא מדכרי אפילו זכרנו ואיכא דמדכרי (בפרדס לרש"י ע' מ"ד, ע"א). נראה שבענין זה נחלקו ישיבות סורא ופומבדיתא, גאוני סורא הושפעו יותר מחכמי א"י, ונטו לאמירת פיוט יותר מגאוני פומבדיתא. על החילופים שבין סורא ופומבדיתא ונטיתה של ישיבת סורא אחרי הליכות א"י ראה במבוא לספר מתיבות (הוצאת ר' ב' מ' לוין) ירושלים תרצ"ד.+ והשיבו, לשאול אדם בג' ראשונות וג' אחרונות +של תפלת שמונה - עשרה.+ ולומר זכרנו לחיים במגן כמנהג שלנו אתם עושים, כי הוא מנהג ישיבה שאנו שואלין במגן זכרנו ובאתה גבור מי כמוך, ובמודים וכתוב לחיים, ובשים שלום בספר החיים, מראש השנה עד יום הכפורים.
ואם הא דרב יהודה דאמר אל ישאל אדם צרכיו כו' +ברכות ל"ד ע"א - אחר /אמר/ רב יהודה לעולם אל ישאל אדם צרכיו לא בשלש ראשונות ולא בשלש אחרונות וכו'.+ הלכה הוא אם כן אנו עושיין שלא כהלכה, אלא אין אנו חלוקין על הלכה זו דרב יהודה לא דבר אלא בצרכי יחיד כדאיתא במסכת עבודה זרה +עבודה זרה ח, ע"א.+ היה לו חולה בתוך ביתו או היה צריך הפרנסה וכו'. אבל צרכי צבור שואלין כגון זכרנו לחיים ובספר חיים ועוד השיב רב נטרונאי גאון זצ"ל +גאון סורא.+ שאומרין פיוטין באבות ובגבורות ובכל תפלה ותפלה דלכל רגל ורגל מעניינו ומרבין בו דברי אגדה ובחנוכה ובפורים אומרין בכל ברכה וברכה מעין אותה ברכה, ובראש השנה ויום הכפורים דברי ריצוי וסליחות, ובתשעה באב דברי חרבן הבית, הרשות בידו, ועיקר שאומרין בכל ברכה וברכה מעין פתיחתה וחתימתה של ברכה ובאמצע אומרים דברי אגדה ודברי שבח של הקב"ה שפיר דמי. וגם יש לנו ללמוד מן הפיטנים הראשונים שהיו חכמים גדולים הרי ר' ינאי +מראשוני הפיטנים לפני ר' ינאי היה יוסי בן יוסי, הוא חבר פיוטים לימים נוראים וחי בא"י בדורות הגאונים הראשונים. ר' ינאי חיבר מחזור שלם שלא הגיע לידינו (ראה י' דוידזאן, מחזור ינאי עמוד ב'), נראה שהרגמ"ה ראה את המחזור כי הוא אומר ר' ינאי,,, ופייט קרובות לכל סדר וסדר שלכל השנה.+ שהיה מן החכמים הראשונים ופייט קרובות לכל סדר וסדר של כל השנה +פיוטי ר' ינאי, נתחברו לפי סדר פרשיות התורה לפי חלוקת בני מערבא שהשלימו את קריאת התורה בשלש שנים, המלה קרובה היא שם נרדף לדרשה כמו שקרוב הוא שם הנרדף לדרשן (הערוך ערך קרוב) משערים שר' ינאי הכניס למחזור גם דרשות והלכות.+ וגם ר' אליעזר בר' קליר +מדברי הרגמ"ה אנו למדים שר' אלעזר בר' קליר היה מן הפיטנים הראשונים. (ראה מאמרו של שי"ר תולדות ר' אלעזר הקליר בבכורי העתים שנת תק"צ). ר' קלונימוס, ובנו ר' משולם, והרגמ"ה הלכו בעקבות חכמי ארץ ישראל והאריכו בפיוטים. ובדרך זו הלכו חכמי צרפת ואשכנז שבאו אחריהם ועד הדורות האחרונים. (ראה בספרו של א' אלבוגן תולדות התפילה והעבודה בישראל (לייפציג תרע"ז) עמ' ש"י ש"ל ועוד.+) מן החכמים הראשונים ופייט קרובות לכל הרגלים והזכיר באבות וגבורות דברי אגדה ועניינים הרבה. וגם רבנו קלונימוס זצ"ל, שחכם גדול היה ופייט קרובות לכל הרגלים והזכיר גם אגדה וענינים הרבה. ור' משולם בנו ידענו שחכם גדול היה ופייט קרובה לצום כפור ובתוך הברכה אמר ענינים הרבה, ובסוף סמוך לחתימתה הזכיר מעין הברכה ויש ללמוד מהן ולא לבטל קרובות שהן שבח הקב"ה, +על משפחת הקלונימוסים מלוקא ראה במבוא לספר הזה, ובהקדמה לתשובות ג"ק. ר' משולם היה קרוב לחכמי מגנצה, ונראה שגם חי שם איזה זמן, על קשריו עם ר' שמעון ב"ר יצחק ממגנצה, ראה בתש' ג"ק סימן סא, ועם ר' אליעזר הגדול ראה בתשובות ר' קלונימוס מלוקא עמוד ב', יתכן שר' משולם התגורר גם בדרום צרפת כי נשאל שאלות מעיר נרבונא (ראה תשובות גאונים קדמונים סימן קמ). ומעיר ארדלי (ראה גנזי שכטר ח"ב עמוד רע"ב). על אביו ר' קלונימוס קשה לנו לקבוע אם נשאר באיטליה או גם כן עבר לצרפת ולאשכנז כמו בנו ר' משולם. מתשובותיו אין אנו למדים על זה כלום. ברור דבר אחד, שעמד בקשרים עם הישיבות בבבל ועם חכמי ארדלי (ראה גנזי שכטר ח"ב ע' רע"ב, ר"ב). ר' קלונימוס ובנו ר' משולם נזכרו אצל הרבה מן הראשונים. יתכן מאוד שגם הרגמ"ה עמד בקשרים עם בן דורו הבכיר ר' משולם, כי בתשובה כתוב ידענו שחכם גדול היה.+ עד כאן תשובה רבינו גרשון מאור הגולה ז"ל.
מחזור ויטרי סימן שכ"ו, שבלי הלקט ח"א סימן כח.
@שו"ת רבינו גרשום מאור הגולה סימן ב
,,, וכן כתב רבינו גרשום בר' יהודה ז"ל בתשובה (שאלה) [לשאלה] +בענין אמירת אבינו מלכנו בשבת.+ שאומר אותו בשבת כשם שיום הכיפורים שחל להיות בשבת שאומר אותו כמו כן אומר אותו בשבת שבין ראש השנה ויום הכיפורים,,,
אורחות חיים ח"א הלכות ר"ה סימן ב.
@שו"ת רבינו גרשום מאור הגולה סימן ג
,,, וההלל בראש חודש לא יתחיל היחיד לאומרו ואם /ועם/ הקהל גומר. כן פירש רבינו גרשון ז"ל,,,
תניא רבתי הל' תפלת ערבית וכו' סימן לב.
@שו"ת רבינו גרשום מאור הגולה סימן ד
אגרת שלום מאתי גרשום בר' יהודה. ותשובה לשואלי על עסק כהן שנשתמד ועשה תשובה. אם ראוי לישא כפיו, ולקרות בתורה ראשון, או לא, כך דעתי נוטה, שאעפ"י [שחטא] כיון שעשה תשובה ראוי לעלות לדוכן ולישא כפיו ואע"ג דכתיב +ויקרא כא, ח.+ וקדשתו לכל דבר שבקדושה, וזה כיון שנשתמד חילל קדושתו. כיון שחזר, חזרה בו קדושתו. ולא פקעה ליה קדושתיה. +וראה בתוס' סוטה ל"ט ע"א, ד"ה וכו': ורבינו גרשום מאור הגולה השיב בתשוב' דנושא כפיו וקורא ראשון בתורה דכיון דחזר בתשובה חוזר לקדושתו. כדאי לציין את דברי הטור באו"ח חלק א' הל' נשיאת כפים סימן קכח, המביא בין שאר הפוסקים את דעתו של הרגמ"ה המתיר וזה לשונו, וכן כתב רבינו גרשם [כיון ששב בתשובה יכול לישא כפיו] והביא [הרגמ"ה] ראיה מהירושלמי, שלא תאמר כהן מגלה עריות ושופך דמים ומברכני, ואומר לו הקב"ה וכי הוא ברכך הלא כתיב ואני אברכם (ירושלמי גיטין ל"ב, ע"ב). הראיה מהירושלמי חסרה בתשובה שלפנינו ובכלל יהיה זה מן החידוש, כי רק פעמים אחדות מזכיר הרגמ"ה את הירושלמי, ידוע שיסוד לדבריו היו המקרא ותלמוד בבלי.+ שנאמר אך לא יעלו כהני הבמות אל מזבח ה' בירושלים כי אם אכלו מצות בתוך אחיהם +מלכים ב', כג. ט.+ ותנן התם +מנחות ק"ט, ע"א, בענין הכהנים ששמשו בבית חוניו ובמשנה שם כתוב הרי אלו כבעלי מומין חולקין ואוכלין ולא מקריבין.+ הרי הן כבעלי מומין, חולקין ואוכלין, ובעלי מומין קדושה יש בהן. שאילמלא אין בהם קדושה ומחוללים הם, האיך אוכלים וחולקים בתרומה ובקדשי קדשים, אלא פשיטא קדושה יש בהן והרי הן ככהנים בעלי מומין, ואסורים בזונה ובחללה, ואסורים ליטמא למתים כשם שבעלי מומין אסורין. וראוי לישא כפיו כמו בעלי מומין שאעפ"י שיש בהם מומין נושאין את כפיהם, והוא כיוצא בו נושא את כפיו וקורא ראשון בתורה. שאם אי אתה אומר כך אמאי תנא הרי הם כבעלי מומין, נתני נפסלין מן הכהונה. אלא ש"מ דתנן תנן, ודלא תנן לא תנן. וכי תימא האי דקתני הרי הן כבעלי מומין משום דכהנים ששימשו בבית חוניו דלאו ע"ז היא, אבל לע"ז ניפסלו מן הכהונה. הא איפליגו רבנן במשתחוה לע"ז ומודה לע"ז, דאתמר +מנחות קט. ע"ב.+ המשתחוה לע"ז רב נחמן אמר קרבנו ריח ניחוח, ולענין עבודת מקדש איפליגו, הא לכל מילי דכהונה לא איפליגי, לעלות לדוכן ולקרות בתורה תחילה. ואם תאמר והרי כתיב ושמו את שמי על בני ישראל ואני אברכם +במדבר ו, כז.+ הרי כהנים מברכים לישראל והקב"ה מסכים על ידיהם, וזה שעזבו לקב"ה, הקב"ה עזב אותם. שנאמר +דברים טז, טז.+,,, ועזבני והפר את בריתי,,, וחרה אפי בו ביום ההוא ועזבתים כבר כתוב על ידי נביאיו +זכריה א, ג+,,, שובו אלי,,, ואשוב אליכם. וכיון ששב, קבלו המקום ומסכים על ידו בברכתו, הילכך אין לנו ראיה לא מן המקרא ולא מן המשנה לפוסלו אלא שיש לנו סיוע מן המקרא וממשנה שלא לפוסלו דכתיב +ויקרא כה, יז.+ ולא תונו איש את עמיתו,,, בהונאת דברים הכתוב מדבר +בבא מציעא נ"ח, ע"ב+ כיצד, אם היה בעל תשובה לא יאמר לו זכור מעשיך הראשונים. ואם תאמר לא יעלה לדוכן ולא יקרא בתורה תחילה, אין לך אונאה גדולה מזו. ועוד נמצאת אתה מרפה ידיהם של בעלי תשובה. ולא נכון לעשות כן, דאמר ר' יוחנן כל האומר מנשה חטא אין לו חלק לעולם הבא. לפי שמרפה ידיהם של בעלי תשובה +סנהדרין ק"ג, ע"א. שם כתוב אמר ר' יוחנן כל האומר מנשה אין לו חלק בעולם הבא מרפה ידיהן של בעלי תשובה. במחזור ויטרי כתוב חטא, אולי בנוסח הרגמ"ה היה כתוב כל האומר מנשה חטא אין לו חלק לעולם הבא, לפי שמרפה ידיהם של בעלי תשובה.+ ואם תאמר לא יעלה לדוכן ולא יקרא בתורה תחילה, מהרהר בלבו (בשמך) [בשמד] ואוי (אוי) לה לאותה בושה, אוי לה לאותה כלימה וימנע מעשות תשובה +בין הגאונים מצינו שפסקו אחרת, ר' נטרונאי גאון אומר כהן שנשתמד וחזר בו כך ראינו שאם חזר בו דיו להיות כשאר ישראל, אבל לעלות לדוכן לקרות בתורה לא (באוצר הגאונים גיטין, סימן שכ"ז ושכ"ח) וכן ר' אחאי גאון אומר כהן שעבד עבודת כוכבים לא ישא כפיו דגרע מהורג את הנפש (אוצר הגאונים סוטה עמוד רנ"ט).+ ומצינו שהכתוב עשה תקנה שלא ישקע ישראל בין העכו"ם שנאמר,,, ונמכר לגר תושב עמך או לעקר משפחת גר +ויקרא כה, מז.+ ואמרו חכמים לעקר משפחת גר, זה הנמכר לע"ז עצמה +קידושין כ', ע"א.+ וכתוב אחרי נמכר גאולה תהיה לו +ויקרא כה, מח.+ ותנא דבי רבי ישמעאל +ערכין ל, ע"ב.+ הואיל והלך זה ונעשה כומר לעכו"ם ודחה אבן אחר הנופל ת"ל גאולה תהיה לו +בערכין שם כתוב והלך ומכר עצמו לעבודת כוכבים, אידחה אבן אחר הנופל (כלומר שלא יגאל לעולם).+ הלכך מכל טעמים אילו אע"פ שנשתמד כיון שעשה תשובה הרי הוא כשאר אחיו הכהנים ועולה לדוכן וקורא ראשון בתורה: גרשום בר' יהודה זצלה"ה +רוב חכמי צרפת ואשכנז החל מרש"י (תוס' מנחות ק"ט ע"א, ד"ה לא ישמשו) או"ז (ח"ש סימן תי"ב), המהר"ם (ד"פ, סימן ב'), המרדכי (מגילה, רמז תתי"ת) ואו"ח (ח"א נשיאת כפים סי' ט"ז) פוסקים כהרגמ"ה, ר' יוסף טוב עלם והראבי"ה אוסרים (הג"מ הל' נשיאת כפים פ' ט"ו הל' ג'). טעם המתירים הוא כנראה מפני שרבו האנוסים בצרפת ואשכנז ורוב חכמינו הקלו בדינם כאשר חזרו בתשובה.+
מחזור ויטרי סי' קכה, אור זרוע ח"ב סימן תיב. שבלי הלקט ח"א סימן לג.
@שו"ת רבינו גרשום מאור הגולה סימן ה
תשובה השיב ר' גרשום לקהל טרוייש, כהן שנשתמד מהו לקרות בתורה תחילה כדי שלא לחלל קדושתו של אברהם אבינו וקדושתו של אהרן הכהן, והשיב להם שאינו ראוי להיות כהן לעלות לדוכן ולקרות בספר תורה תחילה, מפני שהורה לעבודה - זרה, וזהו שימושו. ותנן +מנחות קט, ע"א.+ כהן ששימש בבית חניו לא ישמש במקדש בירושלים, ואין צריך לומר לדבר אחר שנאמר אך לא יעלו כהני הבמות +מלכים ב, כג ט.+ +מה שהורה הרגמ"ה לאנשי טרוייש הוא בנגוד למה שהשיב בתשובה הקודמת, לפנינו שתי תשובות הסותרות זו את זו, ומענין ששתי התשובות מביאות כראיה אותה המשנה שבמסכת מנחות ק"ט ע"א, בתשובה האוסרת באה הראיה מהרישא של המשנה הכהנים ששמשו בבית חניו לא ישמשו במקדש שבירושלים ואין צריך לומר לדבר אחר, נאמר אך לא יעלו כהני הבמות אל מזבח ה' בירושלים. ובתשובה המתירה באה הראיה מהסיפא של המשנה, הרי אלו כבעלי מומין חולקין ואוכלין ולא מקריבין. תשובה זאת נראית לכאורה לא לפי רוחו של הרגמ"ה המקובל כסולח ופותח שער לחוזרים בתשובה. אם נדייק יפה בלשון שתי התשובות נראה שאין כאן סתירה, התשובה האוסרת מדגישה מפני שהורה לע"ז וזהו שמושו. אם אפילו נאמר שהשתמד על - ידי כפיה הרי חטא חטא לא יכופר שנעשה מורה לע"ז (ואולי הכוונה שנעשה לכומר מרצונו הטוב) וכן לא נזכר שעשה תשובה, ומשום כך יש הבדל גדול בהלכה אם הרגמ"ה מתיחס בעין יפה לאיש שנאנס להמיר דתו וחכה להזדמנות לחזור בתשובה הרי במקום שהמומר פעל מרצונו ולא חזר בתשובה הוא אוסר עליו לישא כפיו ולעלות לתורה והארכתי בזה במאמרי בתלפיות שנה ו' חוברת א - ב.+
@שו"ת רבינו גרשום מאור הגולה סימן ו
+בדין קריאת התורה ביום ראשון של פסח.+ ורבינו גרשום זצ"ל פירש וכתב בפירושו שמתחילין מהחודש הזה לכם עד על צבאותם +שמות י"ב, א' - נ"א. ואין המנהג כך, מתחילין משמות י"ב, כ"א - נ"א.+ שבלי הלקט ח"א, ס' ריט.
@שו"ת רבינו גרשום מאור הגולה סימן ז
,,, רבינו שלמה זצ"ל פי' מניח שלימה בתוך הפרוסה על שם לחם משנה ובוצע על השלימה המוציא לפי שברכת המוציא תדירה מברכין על השלימה וכן פי' רבינו גרשום זצ"ל,,, שבלי הלקט ח"א סימן ריח.
@שו"ת רבינו גרשום מאור הגולה סימן ח
וששאלתם יהודי שהיה לו תנור אחד בחצרו ברשותו אצל קירות ביתו וממנו פרנסת ביתו ויש לו שכיר גוי שהיה מחממו לישראל ולגויים, ובאו אנשי הפחה שרי האופים ופייסו את ראובן להכניסם לביתו והם יתנו לו שכר התנור, בתוך כך נכנסו לחצר ואפו את לחמם בתנור ובערב שבת מיאנו לצאת והחזיקו בתנור וביום השבת עשו בו כרצונם. ואחריהם באו אופים אחרים מן השרים של הפחה ועשו כראשונים. וראובן אין יכול להוציאם מפני שנאתם ועתה יש עליו עון בדבר הזה או לא, וממה שנתנו לו אופי הפחה והשרים במוצאי שבת שכר התנור שאפו בו בשבת אם יכול ליהנות מאותו פת +שאלה על השכרת בית מרחץ פורני ופונדק לגוי, העושה שם מלאכתו בשבת, ואם מותר ליהודי לקבל השכירות של יום השבת, הובאה לפני הגאונים (הל' פסוקות ס' קכ"ט). ות' הגאונים. (ד' ליק). סימן ס"ד. וכן נשאלו ע"ז חכמי צרפת אשכנז וספרד. ספר ראב"ן ע' רצב, הרמב"ן בסוף ספר כל - בו, ועוד. מדבריהם נראה שהם פוסקים לפי הכלל אם זה נקרא על שמו של ישראל, ואם השכיר לתקופה ארוכה הרי זה שייך לגוי ושכר השבת נבלע בתוך השכירות, אבל אם השכיר לימים אחדים, ובמיוחד כמו בתשובה שלפנינו, כולם אוסרים, בתשובה שלפנינו היה מעשה אונס ומשום כך פוסק הרגמ"ה שאין עליו עון, אבל את השכירות אסור לקחת.+
כך הראוני מן השמים ודעתי נוטה לכך שאם אופים אלו של הפחה (אופין) פת בפורני +פורני תנור גדול לאפיה שהיה משמש את כל תושבי המקום, יהודים וגוים כאחד.+ של ישראל שלא מדעתו ושלא מרצונו בשבתות ובימים טובים מה יש לו לעשות, הרי אנוס הוא, ואונס רחמנא פטריה ואין עליו עון, אבל מפני חשד כדי לצאת ידי שמים ובריות שלא יאמרו לרצונו אופין, צריך לילך לבי דואר +בי - דואר בית פקידות של השלטונות, בית המשפט, שבת, י"ט, ע"א.+ לקבל /לקבול/ עליהן שחייב לצאת ידי הבריות כמו שחייב לצאת ידי שמים, שנאמר והייתם נקיים מהשם ומישראל +במדבר ל"ב, כ"ב.+ ואם אינו יכול לסלקם מוצל מעון. אבל אסור לקבל מהם שכירות שבת +ע"ז כא, ע"ב.+ דתניא רשב"ג אומר לא ישכיר אדם מרחצו לעו"כ מפני שנקרא על שמו ועו"כ זה עושה בו מלאכתו בשבתות ובימים טובים. ותני מרחץ והוא הדין פורני מפני שנקראת על שמו. וכי תימא לא ישכיר לכתחילה אבל מדיעבד שרי למשקל שכירות בשבת. הא ליתא דכל שכר שבת אפילו בדיעבד אסור דאמרינן לא יאמר אדם לגוי טול אתה חלקך בשבת ואני אטול בחול. אלמא כל שכר שבת אסור, וחילופי שבת אסור. ואם התנו מעיקרא מותר דלא שכר שבת הוא דלהכי נחיתו. ואם באו לחשבון ודאי אסור דמיחזא כשכר שבת. והא אם באו לחשבון כמה נטל הגוי בשבת והישראל באחד בשבת דעובד הוא ואסור, הלכך אסור ליה לראובן למישקל שכר שבת. וכך הילכתא. גרשם בר' יהודה. מרדכי לשבת רמז רמו, ובמרדכי (ד"ר) רמז שמב. ועיין סיני שנה ז, ע' ש"ב.
@שו"ת רבינו גרשום מאור הגולה סימן ט
ושכתב האי ישראל שפסק דמים לסוס בשבת וקבלו והכניסו לרשותו +את הכסף לא נתן ביום השבת למוכר, אלא הסכימו שניהם לסכום מסויים, כמו: הפוסק מעות לחתנו (כתובות ק"ח, ע"ב).+ בפירוש לא שמיע לי מאי דיניה, אלא מסתברא, ליכא לדמוייה לא למבשל בשבת דאיסור חמור ואיסור סקילה הוא +שבת עד, ע"ב.+ ולא למוכר שדהו בשעת היובל, דרב אמר מכורה ויוצא מכורה שכבר לקחה וגמר והקנה לו המעות ויוצא. דהכי אמר' רחמנא בשעת היובל תשובו וכו' ושמואל אמר אינה מכורה, סבר אחר היובל תקנה ולא ביובל ומעות מתנה, כי היכי דסביר' ליה גבי המקדש אחותו, אדם יודע שאין קדושין תופסין באחותו וגמר ונתן לשם מתנה +ערכין ל, ע"א.+ אבל הכא ליכא למימר אדם היודע שאין קנין בשבת +שבת צא, ע"ב.+ ותניא הגונב כיס בשבת חייב, ומשעה דאגביה קנייה, ולמוכר עבדו לגוי +ערכין כט, ע"ב.+ נמי ליכא לדמוייה דכל יומא מפקע ליה ממצות, אלא מסתברא הואיל ואיסור קל הוא ואיסור שבות הוא +ראה ביצה לו, ע"ב.+ צריך ללקות מכות מרדות מדרבנן, ואם יעלו דמי מכירת סוס על דמי לקיחתו שקלינן ויהיב' לעניים, כדי שלא יהא חוטא נשכר ואם אותו מקום פרוץ לענין מילי דשבת לפי שתראו החמירו עליו, כדי לעשות סייג לתורה ולגדור גדר, כי ההיא דאמר' רב בקעה מצא וגדר בה +עירובין ו', ע"א, פי' להחמיר ולעשות סייג כדי להרחיק אנשים מן העבירות כאדם הגודר בקעה פרוצה לשומרה (רש"י).+ וכהא דתניא א"ר אלעזר שמעתי שב"ד מכין ועונשין שלא מן התורה ולא לעבור על דברי תורה אלא לעשות סייג לתורה, ומעשה באחד שרכב על סוס בימי יונים והביאו לב"ד וסקלוהו +סנהדרין מ"ו, ע"א.+ לא מפני שראוי לכך, אלא שהשעה צריכה לכך. תחצו"ל סימן צג, מרדכי לשבת רמז רמ"ח.
@שו"ת רבינו גרשום מאור הגולה סימן י
,,, שילדה אשה אחת ז' ימים לפני הפסח והתיר רבי' גרשום להחם (חמום) מים לרחיצת גופה של יולדת בליל ראשון של פסח והביא ראיה מדאמרי נהרדעי חיה שלשה, שבעה. שלשים עד שבעה, אמרה צריכה אני, מחללין עליה את השבת (שבת קכ"ט, עמ' א') לפיכך התיר. או"ז ח"ב, הל' יולדות ס' קח.
@שו"ת רבינו גרשום מאור הגולה סימן יא
,,, וכובע של לבד שקורין פלטרו או של קשין וכנפי טווסין לפי פי' רבינו שלמה ורבינו גרשום ז"ל מותר לצאת בו,,, שבלי הלקט ח"א ענין שבת סימן קז.
@שו"ת רבינו גרשום מאור הגולה סימן יב
,,, ובשם רבינו גרשום זצ"ל שמעתי שמצריך בשמים כשחל יום טוב במוצאי שבת ואע"ג דבגמרא שלנו +פסחים ק"ג, ע"א.+ אינו מצריך בשמים מיהו בירושלמי +ירושלמי פסחים ק"ב, ע"ב.+ אמר יום טוב שחל להיות אחר השבת [מברך] יקבנה"ז (יין, קידוש, בשמים, נר, הבדלה, זמן) ובכל מקום שיש נר יש בשמים ויש שאין מברכים על הבשמים ביום טוב שחל להיות אחר השבת וטעמם שמא יקטום ולא נהירא, דהא אמרינן ביום טוב קוטמו ומריח בו +ביצה ל"ג, ע"ב.+ אלמא לא חיישינן אם יקטום עכ"ל. שבלי הלקט ח"א, הל' פסח סימן ריח.
,,, וכן נהגו במגנצא ובקולוניא, וכן פי' רבינו גרשון ורבינו משולם, ומברך על ההדס במוצאי שבת שחל להיות ביום טוב. או"ז ח"ב, הל' מו"ש סי' צ"ב. ובמרדכי לבצה /לביצה/ רמז תרצ"ג.
,,, וכן (עשה) [כתב] רבינו גרשם מאור הגולה זצ"ל שמברכין על הבשמים במוצאי שבת ליום טוב ומסר סימן גרש"ם גפן רוממתנו שמים מאור,,, או"ז ח"ב הל' מו"ש סימן צ"ב.
,,, ומברך על המאור ועל הבשמים כמנהג רגמ"ה. או"ז הל' יוה"כ סוף סימן רפ"א.
ור' גרשום כתב דאין מברכין על האור כלל +בהבדלה בליל תשעה באב שחל במו"ש =במוצאי שבת=.+ לפי שנשרף ההיכל בלילה ההוא, וגם על הבשמים לא יברך, דאין מביאין בשמים בבית האבל,,, אורחות חיים ח"א הל' הבדלה סימן יד. ראה ראב"ן (ד"פ) עמוד פ"ג, ושבלי הלקט ח"א סימן רס"ח.
@שו"ת רבינו גרשום מאור הגולה סימן יג
נשאל רבינו גרשון, היאך מברכי' על תקיעות שמיושב שאינן עיקר אלא כדי לערבב, ואין מברכי' על תקיעות שמעומד שהן עיקר, כדא' הזכירו לפני מלכיו' זכרונות ושופרות וכו' +ר"ה ל"ב, ע"א.+
והשיב, שמצינו כיוצא בזה בשנים מקומות, בק"ש ערבית שמברכי' בבי' הכנסת, ובק"ש שעל מיטתו שהוא עיקר אין מברכי' +ראה רש"י ותוספות בריש מסכת ברכות.+ וכן בכזית מצינו באחרונה שהיא עיקר אין מברכי' ובראשונה מברכי', הכא נמי ל"ש. מתוך כת"י של מנהגים שבאוסף דוד קויפמן שבספרית ביה"מ לרבנים שבבודפסט, ורשום בקטלוג שהוציא מ' ווייס (פרנקפורט תרס"ו) מספר קע"ד.
@שו"ת רבינו גרשום מאור הגולה סימן יד
וששאלתם צבור שבקשו לגזור תענית שני וחמישי ושני, ופגעו בו בתענית ראשון ט"ו לשבט, אם יש לחוש לר"ה =לראש השנה= ולדחות התענית או לא.
כך דעתי נוטה שהתענית נדחה לשבת הבאה ואין קובעים תעניות בו דלא מצינו תענית בר"ה כלל, ותנן +ר"ה א', ע"א. מכיון שאין קובעים תעניות בג' ר"ה אין קובעים גם בר"ה הרביעי. אע"פ שר"ה לאילנות אינו חשוב כמו שאר ג' ר"ה, אבל מכיון שהם במשנה אחת הרי אנו משוים אותם גם לדין תענית.+ ארבעה ראשי שנים הם וכיון דקתני להו בהדי הדדי דומיה דהדדי נינהו, ה"נ כיון דשארא לית בהו תעניות רביעי נמי ל"ל =לית ליה= תענית ואע"ג דאינהו נמי עדיפי מיניה כיון דקתני להו בהדי הדדי להא מלתא אידמן להדדי. דאי תימא לא בעינן הכירא והא תני' +סוכה נ"ד, ע"ב.+ ר"ה שחל להיות בשבת, שיר של ר"ח =ראש חודש= דוחה שיר של שבת, ואמרי' מאי דוחה דוחה לקדם, והוינן בה לקדם שבת תדיר ושאינו תדיר, תדיר קודם ואר"י לידע שהוקדש החודש בזמנו ומקשינן כי האי הכירא מי עבדי' והתני' +סוכה נ"ה, ע"ב, ושקלים פ"ח מ"ח. (בסוכה כתוב חלבי תמיד ובשקלים אברי תמיד).+ אברי תמיד של שחר נתנים מחצי כבש ולמטה ולמערב +כך הגירסה בס"א, בסוכה הגי' במזרח.+ ושל ר"ח ניתנים תחת כרכוב המזבח ולמטה ואר"י לידע שהוקבע החדש בזמנו, ופרכינן תרי הכירא היכי עבדי' דחזו בהאי חזי, ודחזי בהאי חזי. השתא ומה התם דזריזים ובמקום זריזים עבדי' תרי הכירא בשאין זריזים א"א דלא למיעבד בה חדא. וכן אשכחן דילפינן מהדדי +מועד קטן ג, ע"ב.+ א"ר אסי אר"י משום רבי נחוניא איש בקעה חוורתן עשר נסיעות +ראה שביעית פרק א' משנה ו' עשר נטיעות מפוזרות בתוך בית סאה חורשין כל בית סאה בשבילן.+ וערבה וניסוך המים הלכה למשה מסיני, ואמרי עלה, אמר רב אשי כי גמירי הלכתא דילדה שרי, דזקנה אסור +נטיעות נקראות ילדות, וזקנות נקראות אילנות.+ בזמן שבית המקדש קיים, אבל בזמן שאין ביהמ"ק קיים לא, אלמא כיון דגמירי בהדי הדדי ילפינן מהדדי +מכיון שהם נלמדים יחד עם ניסוך המים, משוים אותם לניסוך המים, כך גם כאן שר"ה לאילנות נלמד יחד עם שאר דיני ר"ה הרי דינו כדינם.+ ושלום גרשון בר' יהודה מ"ה ז"ל. שו"ת מהר"ם (ד"פ) סי', ה', וד"ל סי' תיב. תניא רבתי ענין פורים ס' לט.
@שו"ת רבינו גרשום מאור הגולה סימן טו
ורבינו גרשם פסק שצריך לקרותה לעולם מעומד. ארחות חיים חלק א' הל' מגילה ופורים סימן כ. והשווה או"ז הל' מגילה סי' שעה.
,,, וכן בתשובת ר"ג מ"ה דיחיד אין לו לברך לא לפניה ולא לאחריה ואפילו בזמנה,,, הגה"מ הל' מגילה וחנוכה פרק א' סימן ו' ס"ק ס, וכן שם, ס"ק י. וראה או"ז הל' מגילה סימן ש"ע.
,,, בשם רבינו גרשם ז"ל מצאתי דלא בעינן שתהא כולה תפורה בגידין כספר תורה,,, תניא רבתי הל' פורים סי' ל"ט.
@שו"ת רבינו גרשום מאור הגולה סימן טז
מאתי גרשום, על השאלה אמנ' כי סתומת דופן [היא] הסתומ' אבל אי מבצבצ' אין זו סתומת', אבל צריך לנפוח הריאה כשהיא סרוחה בדופן ואין צריך לפרקה מן הדופן ואם הרוח יוצא לחוץ בידוע שלא סתמ' הדופן וטריפה, ואם אין הרוח יוצא לחוץ הרי סתמה הדופן וכשירה, ודווקא במקום רביתא אבל שלא במקום רביתא סתמה דופן טריפה. ספר הישר לר"ת סימן שצ"ט.
@שו"ת רבינו גרשום מאור הגולה סימן יז
תשובה מרבי' גרשום זצ"ל, אלו שאלות שיצאו לפני רבי' יצחק בר יהודא ותשובתן בצידן, על הריאה שהיא עטופה שקורין פולמנירא ועולה בנפיחה ואין הרוח יוצא ממנה אבל היא גדולה כמו שהי' נפוחה מאיליה, ויש בה מקומות קשים למישמוש ונוקבין אותה מכאן ואין מבצבצה, ומכאן מבצבצה ואין בסתימת מוגלא ואף אינה יבישה באותו מקום.
תשובה על ריאה שנוקבין אותה ואינה מבצבצת טריפה דאמר רבינא האי אטום בריאה +חולין מ"ז, ע"ב.+ וכו' ואי מבצבצת כשירה, ואי לא טריפה. ומה ומה /המלה: ומה כפולה/ שקורין פולמנירא זו היא ריאה שנפוחה מאילי' ודבוקה בדופן שלה, או חצייה, וכשמפרקין אותה היא מדובקת מסביביה, וכשנוטלין הדבק שעל גבה היא יפה ושלימה כשירה, אבל אם יש אטום בריאה וכשנוקבין באטום אינה מבצבצת טריפה. ספר הישר לר"ת סימן שצט.
@שו"ת רבינו גרשום מאור הגולה סימן יח
הלכות טריפות של רבינו גרשום מאור הגולה זצ"ל (מספר הרוקח סימן שפג).
(א) אלו הן סירכי הריאה כשמכניס הטבח את ידו בריאה יבדוק בשתי אומות בשני צדדין מכל מקום שהן אחוזות בין בצלעות בין בחצר הכבד בין בשומן הלב בגבי האומות בין בשיפולן אפילו כחוט השיער טריפה, ואין לה בדיקה כלל לא בנפיחה ולא בענין אחר +ראה חולין דף מ"ח, ע"א. דעת הרגמ"ה היא שסרכת האומות טריפה ואין לה בדיקה אפילו אם נסרכה לצלעות. השווה אור זרוע הלכות טריפות סימן תי"א, ובעיטור ח"ב דף י"ח, עמוד א'. וראה הערות ד"ר מ' מרגליות בהלכות קצובות (שם עמוד ק"ס הערה א').+
(ב) אבל האונות שהן משני צדי הריאה ג' מימין וב' משמאל אם דבוקות בצלעות או בבשר שבין הצלעות בין בגבן ובין בגגן בין בשיפולן והא מפרש אותה סירכא בין הצלעות או מן הבשר ונופח הריאה, אם יצא הרוח טריפה ואם לאו כשירה +וכן דעת הגאונים ואוני דריאה יש בה בדיקה בכולן בין בגבן בין בשיפולן. חמדה גנוזה סימן ט"ו, ובגאוניקה ח"ב עמוד ל"א. השווה לפסקו של אור זרוע חלק א', הלכות טריפות סימן תי"א. וכן בספר אדם נתיב ט"ו, ע' קכ"ד (דפוס ויניציה) ובהגה"מ הל' שחיטה פרק יא, ס"ק ג.+
(ג) ואם אלו האונות כגידולן וכמולדתן כשירה [כשירות], רק שיהא להם חיתוכא דאוני הפרש ניכר, אבל אם אין להם חיתוכא דאוני טריפה +ר"ל שהאונות סרוכות זו לזו אבל אפשר להכיר את ההפרש שביניהן. עיין חולין מ"ו, סוף עמוד ב', וכן הלכות גדולות קכ"ח ע"א. ובתוס' דברי המתחיל היינו רביתייהו חולין דף מז, עמוד א' כשהאונות סרוכות זו לזו כסדרן [כשר].+
(ד) ואם יבדוק אוזן הסמוך לאומא כשירה אם לא יצא הרוח אבל אם יצא הרוח טריפה.
(ה) ואם האונא אחת דבוקה באומא ואם מפרדת כל שהוא, כדי שיהא בה הכירא כשירה +אם אינה מפרדת כל שהוא טריפה מטעם חסירה. ר"ת בספר הישר סימן שס"ב, אוסר אונא הדבוקה באומא. והשווה דברי רש"י בחולין מ"ו, ע"ב ד"ה היינו רביתייהו.+
(ו) והאונא קטנה שהיא כמו ורדא בכל מקום שהיא דבוקה אין לה בדיקה כלל וטריפה +השווה הלכות קצובות (הוצ' מרגליות) ע' קס"ב ודעת הגאונים בגאוניקה חלק ב', עמוד כז, סימן ו. וכן רש"י חולין מז, ע"א ואי קיימא עינוניתא במקומה וקיימא נמי אחרת אצלה או ברחוק מקום,,, בזה נחלקו תלמידי רבינו גרשם, ראב"ן ס' רל"ט. השווה רש"י חולין מ"ז, ע"ב בסוף העמוד תוס' שם, ד"ה כל הני וע' טור יורה דעה בריש סימן ל"ה.+
(ז) ואם חסר מג' אונות של ימין חשוב הורדא עמהם להיות ג' של ימין וכשירה. אבל אם חסרה אחת של ב' משמאל אינה מצטרפת האינוניתא משום דבימין היא, ואם ליתא כלל האינוניתא וכולן ישנן ג' ימין וב' משמאל [כשר] +ראה טור יורה דעה הלכות טריפות סימן ל"ה, ובבית יוסף שם, ד"ה היתה חסירה האונות מימין וכו'. שם מובא כל דעת הקדמונים ופוסק שאם חסרה אונה מצד ימין אפשר לצרף את הוורדא וכשר, רש"י מחמיר בזה ראה חולין בסוף מ"ו, ע"ב. וכן את הרא"ש בחולין פרק ג', סימן ט"ז. בעל העיטור (טור יורה דעה) שם, מתיר אלא אם הורדא עומדת בסדר עם האונות.+
(ח) ואם בועות פרודות בריאה כשירה, ואם שמים בועות מתאימות ודבוקות זו בזו מביאין מחט או קוץ ונוקב באחת אם שופכות מים מאחת לחברתה כשירה ואם לאו טריפה +חולין מ"ז, ע"א. ההלכה בהל' קצובות ובספר האורה קכ"ג. וראה את התוספות שם ד"ה אי שפכי אהדדי חדא היא וכשרה.+
(ט) האי אונא דמסרכא באומא נופח את הריאה אם מבצבצא טריפה ואם לא כשירה ואין הסירכה בריאה +עיין תשובות הגאונים (הוצאת הרכבי) סימן קפ"ג.+
(י) והיכא דאיכא סירכא במקום רביתא אית ליה בדיקה ושלא במקום רביתא לית ליה בדיקה וטריפה, איזה מקום רביתא, מקום ריבוי האונות מפני שמקומן צר וחיישינן שמא הצר נסרך. והיכי נבדוק יגרור אותה הסירכא בסכין חד כדי שלא תתקרע הריאה וינפח אם יצא ממנה הרוח טריפה ואם לאו כשירה +כך הובא משמו של הרגמ"ה בתוס' ד"ה אי שפכי חולין מ"ז, ע"א, ר' בסמ"ג (מצוות עשה) ח"ב הל' טריפה עמוד לו, ובאור זרוע הל' טריפות סימן תיא והשווה בספר אדם, נתיב טו, עמוד רכד (דפוס ויניציה). ראה מחלוקת הפוסקים בענין זה בטור יורה דעה הל' טריפות סוף סימן לז (בבית יוסף).+
(יא) והשתי ערוגות שהן האומות אחת מכאן ואחת מכאן וביניהם סימפון ושמנונית שהוא דבוק בשיזרה ונמצא סירכא באותו סימפון טריפה, אבל אם דבוק בלא אויר (אימות) [אימא] הכי נבראה וכשרה +שיזרה פי' השידרה ר' חולין דף מ"ב, ע"א.+
(יב) וכשהטבח מכניס ידו לבדוק ונמצא חוטין בריאה הסרוכין בין בחזה בין בצלעות והיו מתפרקין מאיליהן ואין מקומן ניכר כשירה, דלא סירכא ממש הוא אלא רירות הן +ראה שולחן ערוך יורה דעה הל' טריפות סימן ל"ט, סעיף ל"ב.+
(יג) ריאה כד מנפח בה ואין הרוח נכנס בה חוששין שמא יבישה וטריפה, מאי תקנתיה מייתי' סכינא וקרעינן בההיא דוכתא פורתא ומייתי' גורפא או גילא ומותבינן בההוא פיסקא, ונפחינן ליה. אי מבצבצא ודאי אית ביה חיותא וכשירה. ואי לא מבצבצא ודאי יבישה ואין בה חיותא וטריפה +ר' חולין מ"ו, ע"ב (גורפא - נוצא, גילא - קש) ושלחן ערוך הל' טריפות סימן ל"ט, סעיף כ"ח.+
(יד) ריאה שיש בה תולעים מניחין את הריאה בשמש אם מתחממין ויוצאין לחוץ כשירה ואם לאו טריפה +ר"ל שעל ידי זה בודקים אם נקבה הריאה, חולין מ"ט, ע"א וראה שלחן ערוך יורה דעה הל' טריפות סימן ל"ו, סעיף ט"ז.+
(טו) ואם יש מכה בכוליא והמכה מגעת ללובן של כוליא טריפה, ואם אין המכה מגעת ללובן כשירה +הלכות מכה בכליה יש בחולין נ"ה, ע"א וע"ב. השווה אמרי במערבא להלכות טריפות דא"י, תרביץ, ש"ב עמ' שט"ו.+
סליק הלכות טריפה דרבינו גרשום.
@שו"ת רבינו גרשום מאור הגולה סימן יט
עניני ריאה מרגמ"ה.
בהלכות טריפות של רבינו גרשום כתב דריאה הסמוכה לדופן אף במקום ריביתייהו דאונא וסרוכה וסבוכה בבשר שבין הצלעות או בצלעות עצמן, בדקינן להו בנפיחה עם הצלעות או גוררין הבשר עם הסירכה ומנפחין לה, אם עולה בנפיחה כשרה דכיון שהסרכה קיימת וסומת /וסותמת/ כל הנקב לא יתפרק עוד כיון דבמקום ריביתייהו קיימא.
חולין מ"ח ע"א תוס' ד"ה אמר רבינא ור' בתוס' (מ"ו ע"ב ומ"ז ע"א) ד"ה היינו רבותייהו.
וע' בס' התרומה הלכות טריפה סימן י"א, באו"ז הל' טריפות סימן תי"א, ברא"ש פ"ג דחולין סימן כ"ג ובמרדכי (דפוס ריווא) רמז תתקכ"ח.
אונא הסרוכה לאומא נחלקו גדולי עולם,,, ור"ת אוסר,,, ורבנו גרשם מתיר,,,
ר' בתשובות ר"ת (הוצ' ברלין) סימן ה', סעיף ה'. (ובהערה מס' י"א), ברוקח סי' שפ"ב אונא באומא במלכות לותיר אוכלין ולא בצרפת.
והשווה או"ז הלכות טריפות סימן תי"א: וכן ר"ג זצ"ל כולם מכשירים אונא באומא,,, וגם במגנצא נוהגים כדבריהם.
ועי' בספר הפרדס סימן ק"ו (ד' בודאפעסט) ובס' הראב"ן סימן רמ"ב.
ריאה שהאדימה בין כלה ובין מקצתה טריפה,,, וכי האי גוונא כתוב בהלכות טריפות של רבנו גרשום זצ"ל.
או"ז הלכות טריפות סימן תי"א. השווה תוס' ד"ה אלה לא שנא, חולין מ"ו ע"ב.
ובהלכות טריפות של רבינו גרשם זצ"ל כתוב (בענין תרי בועי דסמיכי להדדי) דאם יש ביניהם כחוט בשיעור של ריאה אפילו הכי טריפה.
תוס' ד"ה ואי לאו טריפה, חולין מ"ז ע"א. ובאו"ז הלכ' טריפות סימן תי"א.
וכן פסק רבנו גרשום דבועה בשיפולי ריאה טריפה ואי מהדר ליה הודרנא [בשרה] כשרה. או"ז הל' טריפות סימן תי"א.
וראה דברי הראב"ן (ד"פ) דף קי"ח ע"א: הילכך בני מגנצא שנוהגין איסור בבועה בשיפולי הריאה וכו',,, ובוורמשיא מתירין, כשבאין בני מגנצא לשם צריכים להודיעם ע"ז וכו'.
ואי קיימא עינוניתא במקומה וקיימא נמי אחרת אצלה, או ברחוק ממנה דאיכא תרתי עינוניתא ביני ביני, בזה נחלקו תלמידי רבינו גרשם ורבי יהודה בר' ברוך. ראב"ן סימן רל"ט, ועיין בחולין מ"ז ע"א.
@שו"ת רבינו גרשום מאור הגולה סימן כ
והר' גרשום ז"ל כתב דאפילו פת פלטר גוי אסור ממה שאמר אין כאן פלטר +ע"ז לה, ע"ב.+ וסבורין העם לומר פלטר גוי, והוא לא אמר אלא פלטר ישראל, אבל פלטר גוי ודאי אסור. ואפילו זבניה מניה, דהא ודאי סתם פלטר זבין ודייק באיסורין +הכונה לסתם פלטר יהודי המוכר לחם שבודאי מוכר הוא לחם שאפו יהודים.+ ופת של גוי +בפרדס הנוסח הוא: ופת של ישראל שאפה גוי בבית ישראל, ונראה שהנוסח שבפרדס ובאורה נכון כי לפי הרגמ"ה האוסר, לא יהיה מן החידוש אם אסור פת של גוי בבית ישראל.+ אפילו בביתו של ישראל אסור משום בשולי גויים. וכן כל שאר בשולי גויים אסורין אפילו בביתו של ישראל. אבל אם סייע ישראל +השווה תוספות ד"ה ואתא ישראל, ע"ז ל"ח, ע"ב.+ אפילו בביתו של גוי מותרין כל שאר (ישראל) [בשוליו] חוץ מן הפת שהוא אסור בכל מקום אפילו אם סייע ישראל עכ"ל +הרגמ"ה פוסק לפי התלמוד שפת גוי אסורה, הגאונים הקילו בפת עכו"ם (גאוניקה ח"ב עמוד כ"ו). גם בעלי תוספות הקילו (תוס' ד"ה מכלל דאיכא למאן דשרי, ע"ז ל"ה, ע"ב) המרדכי פוסק לפי המנהג שבמקום במנהג תלוי הדבר והיכא דנהוג התירא נהוג עבודה זרה, רמז תת"ל.+ האורה סימן קיא, הפרדס עמוד ע', וארחות חיים חלק ב, סימן סג.
@שו"ת רבינו גרשום מאור הגולה סימן כא
+חכמי צרפת ואשכנז מתירין לסחור בבגדי כומרים וכן לסחור עם נכרים בימי אידיהם. רש"י (בשבלי הלקט ח"ב הוצ' הסגולה שנה א') בגדי המלחמה של כומרין שלובשין בשעה שעובדין לע"ז, לא ראינו שנוהגים בהם שום איסור להלוות עליהן. וכן הראב"ן (בספר הראב"ן ד"פ סימן רפ"ט) וגם המעילים אפילו אם יפרש ויאמרו למלבושי הכומר בעי להו נ"ל דשרי לזבוני להו וכן ראה שם, סימן רפ"ח ואנן השתא דשקילנן וטרינן בהדייהו אפילו בימי אידם היינו משום דלא תיהוי להו איבה בהדן וכן או"ז, ע"ז סימן כ"ט. וראה במרדכי לע"ז רמז תתמ"ג, וראה מה שכתוב במרדכי (דפוס ריווא) ע"ז רמז אוש"ג. וקאפוש שלובשין הגלחים ומייחדין ללבוש נוי ע"ז יש להן ביטול, דדוקא תקרובת הוא דאיתק' לזבחי מתים ורבי' אבי העזרי כתב בשם ר"ג להתיר קאפש של גלחים משום דאף יוצא בהן להתנאות כנגד המלכים. אף שכאן המדובר בסחר של בגדי גלחים ובתשובת ר"ג הענין הוא בלקיחת הבגדים כמשכון על הלואה, אולי אין הבדל בהלכה, ואולי נשאל הרגמ"ה שאלה אחרת גם בענין מסחר בגדי כמרים. והשווה כל המקומות שמביא ר' א' אפטוביצר במבוא לראבי"ה עמוד תמ"ו. מדברי החכמים אנו למדים שהם נהגו היתר בכך כי פרנסת יהודים רבים היתה תלויה בסחר זה אשר היה נפוץ בזמנים ההם בקרב יהודי צרפת ואשכנז.+ לרבינו גרשום זצ"ל, וששאלתם שהורה לכם החבר שלא להלוות על בגדי הכומרין שמזמרין בהם לפני ע"ז ואומרים שהן משמשי ע"ז ואסורין וחלוקין +אולי צ"ל וחלוקין אתם.+ לומר שאין משמשי ע"ז נראין הדברים שהם משמשי ע"ז כשם שתקרובת ע"ז אמרינן כעין +ע"ז נ', ע"א מה מת אין לו בטילה לעולם אף תקרובת עבודת כוכבים אין לה בטילה לעולם ומאן דלא פריש אמר בעינא כעין פנים (זבחים שבמקדש הוא דהוי תקרובת כמו כדכתיב (שמות כ"ב, י"ט) זובח אלוק' יחרם בלתי לה' לבדו, אלמא דומה כלפנים קרי זבח, עבודת כוכבים ואבנים אין עובדים להם בפנים ראה שם, רש"י).+ פנים לענין משמשמין /משמשין/ אמרינן כעין פנים ולהבדיל בין טומאה לטהרה, מה בגדי כהונה קדש אף בגדי כומרין משמשין הוו, אבל לענין איסוריה נימא לקמן +בסוף התשובה.+ וגם הורה לכם החבר +דעת האוסרים נמצא גם בספר יראים לר"א ממיץ סימן ע' ועא, וכן בספר האשכול הלכות ע"ז עמוד כ"ב.+ שלא לישא וליתן באידיהן של גוים יום אידם כשמואל +עבודה זרה ז' ע"ב - דאמר שמואל בגולה אין אסור אלא יום אידם.+ אמנם כי כן מפורש במסכת ע"ז, אבל בישראל נהגו לישא וליתן באידיהן של גוים ואין לנו לאסור עליהן. מוטב שיהיו שוגגין ואל יהיו מזידין +שבת קכ"ה, ע"ב ובעוד כמה מקומות.+ לפי שפרנסתם תלויה בסחורתם ורוב ימות השנה יום אידם הם, כמו ששנינו אלו אידיהן +עבודה זרה ח' ע"א במשנה ואילו אידיהן של עובדי כוכבים.+ או ימי הלידה או ימי המיתה, ונמצאת פרנסתם כלה אם לא ישאו ולא יתנו ביום אידם, והיו עוברין ונושאין [ונותנין] במזיד. ואם יש שמקשה הא אמר ר' יוחנן +ראש השנה טו, ע"ב: וחרובין אע"פ שחנטו פירותיהן קודם ט"ו בשבט מתעשרין לשנה הבאה, א"ר יוחנן נהגו העם בחרובין כרבי נחמיה (ע"ש דברי ר' נחמיה) איתיביה ר"ש לר"י וכו' והגמרא שואלת אם אסור, וכי נהגו היתר שבקינן, (בתמיהה), משמע מכאן שבמקום שאסור אע"פ שנהגו היתר אסור.+ נהגו העם בחרובין כר' נחמיה, איתיביה ריש לקיש לר' יוחנן בנות שוח וכו' עד משום דאמר ליה כמקום איסורא כי נהגי שבקינן להו, אלמא כיון דאסור אע"ג דאית לן למיסר +נראה שצ"ל אלמא כיון דאסור אית לן למימר (ר' אסף ציונים, שם).+ לא דמי האי מלתא למעשי חרובין דאין להם הפסד בדבר, ולא אתו לעבור דאמרינן מה לי לעשר שעבר מה לי להבא, אבל הכא דפרנסתן כלה אתו למעבד, אלא אי איכא לדמוייה הא להא, דאמר ליה רבא +ביצה, ל' ע"א.+ בר בר חנין לאביי תנן אין מטפחין ואין מספקין ביום טוב והאידנא דקא חזינן דעבדי הכי ולא אמרינן להו ולא מידי, ולטעמיך הא דאמר רבא לא ליתיב אינש אפומא וכו' +ביצה, ל' ע"א.+ אלא הנח להן לישראל מוטב שיהיו שוגגין ואל יהיו מזידין, לא שנא דאורייתא ולא שנא דרבנן דהא תוספת יום הכיפורים מדאורייתא +ביצה, ל' ע"א.+ וכו' עוד אין לנו לאסור עליהן, שבשעת הדחק יש לנו לסמוך אדר' יוחנן +חולין יג, ע"ב.+ דתנן שחיטת נכרי נבילה ומקשינן וניחוש שמא מין הוא ומין עובד ע"ז וזבחי מתים +מין הוא גרוע מעובד ע"ז ושחיטתו כזבחי מתים.+ אמר רב נחמן +חולין יג, ע"ב.+ אמר רבה בר אבוה אין מינין באומות. והא חזינן דאיכא, אימא אין רוב אומות מינין, סבר לה כי הא דאמר ר' חייא בר אבא א"ר יוחנן גויים שבחוצה לארץ לאו עובדי ע"ז אלא מנהג אבותיהם בידיהם. ואנן בחוצה לארץ, וכיון דאין עובדין ע"ז אין לנו לאסור שלא לישא וליתן ביום אידם +ראה עבודה זרה ב, ע"א תוס' ד"ה אסור לשאת וכו' נראה דטעם ההיתר משום דעכו"ם שבינינו קים לן בגוייהו דלא פלחו לעבודת כוכבים וכן הובא שם בתוס' דברי ר"ת ור"ת הי' מפרש אסור לשאת ולתת עמהם דוקא במידי דתקרובת ולא איירי כלל בלקנות דודאי שרי.+ וכן נמי משמשי ע"ז אין לנו לאוסרן, שמשמשי ע"ז אינן אסורין עד שיעבדו +עבודה זרה נ"ג, ע"א.+ כיון דגויים שבחוצה לארץ אינן עובדין ע"ז אע"פ שעובדין אותה אינה נחשבת ע"ז. אבל ע"ז עצמה אסורה דתנן ע"ז של נכרי אסורה מיד בין נעבדת בין אינה נעבדת +עבודה זרה נא, ע"ב.+
התמצית מהתשובה הזאת הדפיס ר' יואל מילר בהקדמתו להלכות פסוקות מן הגאונים קראקא תרנ"ג עמוד ו' ובהחוקר שנה ב' חוברת ב', ע' מ"ה מתוך כת"י של ספר ראבי"ה שמצא באוסף כת"י של שז"ה, הנמצא כעת במוזיאום הבריטי מס' כ"ה - תתקע"ז. את התשובה כולה הדפיס ר' ש' אסף בציונים ברלין תרפ"ט.
תשובת ר"ג מאור הגולה: ששאלת על בגדי הכומרים שמזמרים בהם לע"ז ואומרים שמשמשי ע"ז הם ויש לסמוך אדר"י (חולין י"ג) שגוים בחוץ לארץ לאו עובדי ע"ז הם מותר, הלכך מותר לשאת ולתת עמהם ביום אידם וכיון דמשמשי ע"ז הם אינם אסורים עד שיעבדו שנאמר אבד תאבדון. בכלים שנשתמש בהם לע"ז הכתוב מדבר וכו', כיון דלאו עובדי ע"ז הם ואע"פ שעובדין ע"ז אינה נחשבת ע"ז, וודאי ע"ז עצמה שלהם אסורה, דתנן ע"ז של נכרי אסורה מיד בין נעבדת בין אינה נעבדת וכיוצא בזה שפרנסתו תלויה בכך, הנח להם שיהיו שוגגים ואל יהיו מזידים.
@שו"ת רבינו גרשום מאור הגולה סימן כב
תשובת רבי' גרשון ז"ל +השאלה הזאת בלי התשובה נמצאת בראבי"ה בשם ר' יהודה הכהן, ראה במבוא לראבי"ה עמוד רצ"ה.+ וששאלתם ישראל שנתן מעותיו לנכרי ביינו לעשותו בטהרה, וטיהר ישראל את כליו והניחם בבית הנכרי, או אפילו נכרי עצמו שטף כליו לצורך ישראל, ושטפם כראוי, ופגעו ימים טובים או שבת ולא יכול הישראל לקבל הענבים ולדורכם, והלך הגוי ובצר את כרמו ונתן הענבים לתוך כליו של ישראל או אפילו כליו של נכרי שטיהר לכך. למחר בא ישראל ומצא הענבים כתיקנן ופינה מאותו כלי לכלי אחר ומצא בשולי הכלי יין שיצא מן הענבים (ט) [טרם] שפינה, יש לחוש לאותו יין או לא, כך דעתי נוטה שאין לחוש לאותו יין דתנן +ע"ז ל"ט, ע"ב.+ אילו שמותרים באכילה הדבש והגרגרניות +בספרים שלנו והדבדבניות.+ אע"פ שמנטפות, אין בהם משום הכשר משקה, ואי ס"ד דחיישינן לאיסורא, ליחוש שמא נכרי ליקט ענבים הדרוכות לו הטופח עליהם יין נסך הוא. אלא ש"מ כי האי גוונא לא מחזקינן איסוראי ואי איכא דמקשה הא דתנן +ע"ז ס"ה, ע"ב.+ אם היו מבוקעות אסורות, לא דמו להדדי, דהתם ודאי יין נסך נפל עליהם, כדתנן +ע"ז ס"ה, ע"ב.+ יין נסך שנפל ע"ג ענבים, אבל הכא מי יימר דבהכי מחזיקינן איסורא, ואע"ג דמורי' בה להתירא, לכתחילה לא עבדינן, דבעי מרב כהנא +ע"ז נ"ט, ע"א.+ גוי מהו שיוליך ענבים לגת [אמר להו] אסור, משום לך לך אמרינן [נזירא] סחור סחור ולכרמא לא תקרב. מיתיב רב יימר לרב אסי +שם, וכתוב איתיביה רב יימר לרב כהנא.+ גוי שהביא ענבים לגת בסלים ובדודורין +עיין בתוס' ד"ה מהו שיוליך (ע"ז נ"ט, ע"א). רשב"ם פי' וז"ל כשבוצרים הענבים ונותנים בסלים להוליכן לגת מתעכין ונכבשין הענבים זה על זה והיין מזלף ומטילין אותן בגת מהו שיוליכם עו"כ לגת.+ אעפ"י שהיין מזלף עליהם מותר, א"ל הכי קא אמרת, אנא לכתחלה קא אמינא, אלמא לכתחלה הוא דלא, הא דיעבד שפיר דמי +וכך בתוס' שם. וראה תש' רש"י בתחצו"ל ס' ט', שהיו שם ענבים בכלי ויין תחת הענבים וכו'.+ ולענין איסורא דשבת נמי ליכא, דכיון שהענבים עומדין ליבצר אין הגוי משהה אותם מפני שהוא מפסיד בהן, נמצאת שהבצירה לצורך הגוי ולהנאת הגוי, ואין בהן לצורך ישראל אלא נתינתן לכלי הניטהר, הלכך איסורא דשבת נמי לית בהו.
שבלי - הלקט ח"ב סימן ה, ובספר ציונים עמוד קי"ז ר' יואל מילר בהקדמתו לתחצו"ל עמוד ל"ג, הביא תמצית התשובה.
@שו"ת רבינו גרשום מאור הגולה סימן כג
חבית של יין המטפטפת גוי מהו להעמידה במקום שאינו בקי +אולי צ"ל מהו להעמידה גוי, במקום שאינו בקי.+ על הניטוף איני שואל +שזה בודאי אסור.+ אל שבחבית מהו, וגוי שזרק אבן +השאלה גוי שזרק אבן לתוך חבית של יין של ישראל וכן התשובה שלפנינו, נמצא בס' האורה ח"א ס' קי"ג, בשמו של רש"י.+ תוך חבית של יין ישראל להכעיס ומתכוין לנסך יינו של ישראל מהו +יש עוד תשובה מרש"י בגוי שזרק בכוונה עפר בכלי מלא יין, והורה עליו להיתר הטעם להיתר הוא: כל שבזב טהור בגוי אינו עושה יין נסך (תש' רש"י הוצ' ר' י' אלפנביין ס' קנ"ט).+ ויין הבא בספינה ותוסס ומכח הספנים ומנהיגי הספינה היין יוצא ומלקח מפי החבית מהו, ויין הבא בקרון מהו.
השיב ר' גרשון ז"ל כך דעתי נוטה שאותה חבית המטפטפת שהעמידה הגוי שהיין שבתוכה כשר לשתיה ואין צ"ל בהנאה לפי שסדיקת חבית של עץ לארכה כסדיקת חבית של חרס לרחבה, מה התם יינה מותר אף הכא יינה מותר דאמרינן +ע"ז ס', ע"ב.+ ההיא חביתא דפקעא לאורכה אבל לא לרחבה ולשתיה נמי שפיר דמי מ"ט מעשה לבינה קא עביד +שם, כלבינה הנתונה ע"פ החבית ומכבידתה (רש"י).+ הלכך הא חבית נמי שריא. וזה ששאלת גוי שזרק אבן לחבית יין של ישראל ומתכוין להכעיס ולנסך, כך דעתי נוטה שהיין אסור בשתיה ומותר בהנאה +הרגמ"ה חולק על הגאונים ומתיר רק בהנאה ולא בשתיה וראה את הספור המובא בא"ז אע"ז ס' רכ"ג וכן בתו' ע"ז נ"ח ע"ב ד"ה כתב. מן הספור הנזכר נראה שמותר לא רק בהנאה, אלא גם בשתיה. וכן גם מובא בשבלי הלקט ח"ב עמוד ז' ע"א בשם ר' יחיאל מרומי, וכן ראה דעת הגאונים, המתירים, בגנזי קדם חלק ב' (חיפה אלול תרפ"ג) עמוד ב', וכן גם דעת המרדכי, ע"ז רמז תתמ"ז, וגם בעל האשכול (ח"ג עמוד ל"א סימן ט') מתיר בשתיה, ומביא את הספור על הזקן ששתה מבור יין שנגע בו גוי על מנת להכעיס את היהודי. ראה מה שכתוב בספר האורה (הוצ' ש' בובער) סימן קי"ג.+ וזה ששנינו במשנתנו נטל החבית וזרקה לבור זה היה מעשה והתיר +במשנה ע"ז ס' ע"א ושם כתוב היה מעשה והכשירו.+ בהנאה התירו, ולא בשתיה +יתכן שבזמנו של הרגמ"ה לא רבו המקרים ומשום כך אסר על השתיה. ואלה המתירים, התירו כדי להציל ממונם של יהודים. ואולי הגוים במקומם היו רגילים במעשים כאלה.+ והא דאמר רב אסי +במשנה ע"ז ס' ע"א ושם אמר רב אשי וכו' ועיין בראב"ן בסי' ש"ט.+ כל שבזב טמא, בגוי עושה יין נסך. וכל שבזב טהור בגוי אינו עושה יין נסך, למישרייה בהנאה התירו ולא בשתיה. ומה ששאלת יין הבא בספינה בחבית ויין הבא בקרון, כך דעתי נוטה שאף ע"פ שפעמים יינו מקלח ויוצא, מה שבתוך החבית מותר +עיין בע"ז ע"ב, ע"א. תנן התם הנצוק וכו'. וכן שם בתוס' ד"ה אמר להו וכ', וכן ראה הראב"ן סימן ש"י.+ עד כאן תשובתו.
שבלי הלקט ח"ב עמוד מ', ובס' ציונים ע' ח' - קי"ז.
@שו"ת רבינו גרשום מאור הגולה סימן כד
וששאלתם ראובן בא ליכוון מעות מאיזבל, כדי להביא לה בהם איצטלית +נראה שהכוונה כאן שראובן יביא לה בגד, ולא אריג. יש ידיעות על תעשית בגדים במאה הי"א בעיר לוקא, שבצפון איטליה, וסוחרים מצרפת וגרמניה היו באים שמה לקנות בגדי גברים ובגדי נשים, (ראה ה' פירען הערים בימי הבינים עמ' פ"ט) ידוע גם על התקנון מהמאה הי"א של סוחרי הבגדים מולנציען שעל הגבול בין צרפת ובלגיה (ראה ה' פירען הדמוקרטיה בבלגיה ע' כג).+ ממדינת הים +יתכן שהפליג למקום מעבר לים למערב או למזרח, וראה ספרו של הייד, געשיכטע דעס לעוואנטהאנדעלס אין מיטעלאלטער ע' פ"ט, הסובר, שקשרי מסחר הדוקים היו בין העיר מיינץ ובין ערים שונות שבמזרח הקרוב. במאות הי' והי"א, היו יוצאים סוחרים ממיינץ לקנות סחורות במקומות שונים במזרח. ידוע שהמלך אוטו הראשון שלח בשנת תשע מאות ארבעים ותשע שגריר לבית המלכות הבזנטינית; השגריר היה איש סוחר מעיר מיינץ. (ואולי ראובן לא הפליג כלל מעבר הים, אלא נסע ליריד, ששם אפשר היה לקנות בגדים שהביאו אותם ממדינות שמעבר לים).+ ולא האמינתו בלא משכון, ואף הוא לא האמין משכונו בידה פן תשלח בו יד. והלך ראובן והביא שמעון עמו ונתן ראובן המשכון בידה, על תנאי, שיהיה המשכון שמור ביד שמעון, וקבלתו ונתנתו לשמעון להיות בידו עד זמן שקבע לה ראובן, שאם יבא הזמן ויעבור או יחזיר לה המשכון או יתן לה ל' דינרי' +עשרים דינרין היו בליטרא אחת, ובליטרא היו י"ב אונקיות כסף, ונראה שזהו הסכום שהיא נתנה לראובן, כי על הרבית כאן עדיין לא מדובר.+ ואיזבל נתנה הפשיטים +ז"א בכסף קטן, מאתיים וארבעים פשיטים היו בליטרא.+ ביד שמעון, ליתנם לראובן, וקבלם ראובן על זה התנאי. ועבר הזמן ועדיין לא בא ראובן, ולא (בא) [באה] האיצטלית ליד איזבל ובקשה משמעון הפשוטים או המשכון, ובקש ממנה שתקבע (לה) [לו] זמן אחר, וכשיבא ראובן יתן לה רבית מכאן ואילך. וכשהגיע הזמן ולא בא ראובן אמרה לשמעון למה רימיתיני, להמתין על המשכון מה שאין בו שיעור הלואתי והרבית שקצצת, אמר לה שמעון הואיל ושמעת לדברי, הנה המשכון בידיך אמנם עוד שמעי לדברי (ואני) אני אמכרנו ואוציא קרן שלך והרבית מן המשכון, כי אינך יודעת בטיב מקח וממכר כמוני. ושמעה לדבריו, והלך שמעון ומכר מקצת מן המשכון והביא הדמים לאיזבל, ושאר המשכון בקש [זבולון] (לוי) משמעון שימכרנו לו, ולזמן פלוני יפרע לו הדמים, אמר לו שמעון אינו שלי אלא של איזבל, שנטלתו מראובן, לך אצלה ועשה כמו,,, +חסרה מלה, ואולי יש להוסיף שאומרת.+ אמר זבולון לשמעון הואיל והיא סומכת עליך לך אליה במשלחתי והולך משכון זה ותן לה, ואם לא אפרע לה אותם הדמים לזמן פלוני אתן לה רבית. וכן עשה שמעון, נתן משכון של זבולון לאיזבל וזבולון לקח מקחו. ועבר הזמן ולא פדה זבולון משכנו, ועלה הרבית עד כ' דינר +כנראה שהרבית ששלחו אז לגוים היתה גבוהה מאוד, כי על כל המשכון של ראובן נתנה רק ל' דינרין, וכאן מדובר רק על חלק מהמשכון, שהרבית עלתה לכ' דינרין.+ לימים בא ראובן ובידו האיצטלית והוליכ' לאיזבל. ולא רצה [רצתה] לקבלה. והלך עוד שמעון לפניה ובקש ממנה עד שקבלה האיצטלית בפחות ממה שהתנו בראשונה. ונתן לה הרבית שפסק לה שמעון. והוציאה איזבל דמי מקצת המשכון שבידה ומשכונו של זבולון (בקשה) [ובקשה] למסור לראובן, ואמר לה ראובן לא אקבל משכון, כי אם מעות, שלחה איזבל לזבולון לפדות משכונו, שאם לא יפדנו, היא תמכרנו מיד. ולא מצא השליח [את] זבולון, כי לא היה בעיר. שלחה אשת זבולון לאיזבל שלח לי המשכון ואלוה עליו, ואפרע לך. הלכה איזבל אצל שמעון והאמינתה לו עד שיגיע המעות לידה. ונתנו שמעון לאשת [זבולון], כדי שתתן מה שבעלה חייב עליו. וכראות אשת זבולות שהמעות הם ראוים לבא לידי ראובן, בקשה ממנו +כנראה הכוונה לראובן.+ שיתן לה זמן עד בא בעלה ולא רצה, כי אמר כי משכונו ביד פלו' גוי שהלויתי עליו ברבית. ואותו הגוי אהובו של נפתלי היה, אמרה אשת זבולון לנפתלי הולך שמעון זה לפל' גוי שילוה לך מעות ברבית, שאני חייב לראובן. והוליך מיד נפתלי המשכון לאותו גוי ללוות ממנו ברבית, וקבל הגוי המשכון מיד נפתלי והחזיר לראובן משכונות במקום המעות. ועכשיו מבקש זבולון משכונו משמעון וטוען שהוא צווהו ללכת לאיזבל ליתן לה המשכון באתו תנאי אבל הוא לא דבר עמה פה אל פה ואין דין שיתן הרבית +זבולון טוען שכאלו נהל את המשא ומתן עם שמעון ולא עם איזבל ואינו צריך לשלם את הרבית.+ כי לראובן החפץ, וטוען שמעון הלא אמרתי כי מוחלט הוא לאיזבל ועכשיו על מי ליתן רבית.
ועד נהגו כל מי שנצרך למעות נותן משכון לחברו להוליכו לאוהבו גוי ללוות עליו ברבית וכשיגיע הזמן נותן לו הקרן והרבית והולך ופודה משכונו, אם מותר לעשות כן או אסור.
חזרתי על (צדדים) [הצדדים] ולא מצאתי חייב ליתן רבית זו כי אם (לזבולון) [זבולון] בעל המשכון, [ואם תאמר] ראובן +ר"ל, וא"ת ראובן ישלם, הרי עני הוא.+ עני, לא דייו שנתן רבית על שלא הביא לאיזבל האיצטלית לזמן שקבע לה, ועוד שנתן לה לאיצטלית בזול אלא יתן עוד הרבית שפסקה לזבולון ע"פ שלוחו ליתן לאיזבל על דמי המשכון (שראו) שמכרה לו, הלא לא היתה ידו באמצע לא סבר ולא הלוה ולא קבל רבית, אם איזבל קבלה רבית מה לראובן להחזירו, טוביה חטא וזיגוד מינגד +פסחים קמ"ג, ע"ב.+ זה חוטא וזה מתחייב, על רבית זו אין ראובן חייב, וכל שכן על הרבית של משכון שמשכנה אשת זבולון לגוי על יד נפתלי ולוותה המעות לפרוע לראובן חפץ של ראובן שמכרה לו איזבל, שכבר נתפרע דמי חפצו ויצא ואין לו עסק ברבית זו כלום, ואם תאמר שמעון חייב, במה נחייבנהו, הרי גם הוא לוה ולא מלוה, אלא שליח היה, ומצינו בכל מקום ששלוחו של אדם כמותו +קידושין מ"ב, ע"ב.+ ואם תאמר אין שליח לדבר עבירה +קידושין מ"ב, ע"ב.+ אין כאן עבירה, ששמעון לא הלוה כלום, אלא איזבל, ע"פ שמעון. ולא אסרה תורה אלא רבית הבאה מיד לוה ליד מלוה, דאמר רבא +ב"מ ס"ט, ע"ב.+ שרי ליה לאינש למימר לחבריה שקיל לך ארבעי זוזי ואימא ליה לפלניא לאוזפן זוזי, מאי טעמא שכר אמירה קא שקילי וכ"ש ששמעון לא קבל הרבית אלא איזבל, אם איזבל גזלה מה להשיב לראובן ואם תאמר על מה שטוען זבולון, שלא דברתי עם איזבל, אלא עם שמעון, ומדמית ליה דתנו רבנן +ב"מ ע"א, ע"ב.+ מלוה ישראל מעותיו של נכרי מדעת הנכרי, אבל לא מדעת ישראל, כיצד ישראל +ב"מ ע"א, ע"ב.+ שלוה מעות מן הגוי ברבית ובקש להחזירם לו מצאו ישראל ואמר לו תנם לי, ואני אעלה לך כדרך שאתה מעלה לו, אסור, אין דומה מעשה זה לבריית' זו כקוף לארי שישראל שלוה מעות מן הגוי נתחייב לגוי קרן ורבית. וקמו ליה זוזי ברשותיה וכדידיה דמי, וכי מצאו ישראל אחר ואמר לו תנם לי ואני אעלם לך כדרך שאתה מעלה לו אסור, דישראל מלוה מעות שלו ברבית דברשותיה קיימי, ומשעה שלוה אותם מן הגוי, יצאו מחזקתו של גוי, ועמדו בחזקתו של ישראל ונתחייב ישראל לגוי קרן ורבית. ואין לגוי במעות אילו כלום והם של ישראל לכל דבר, ואסור לישראל להלוות מעותיו לישראל אחר ברבית. אבל כאן שמעון לא לוה מאיזבל כלום, אלא איזבל נתנה לו המשכון, שהיה הדין לה עם ראובן, על תנאי שאם יעבור זמן פריעת ראובן תיגבה ממשכון ולא הפקידה המשכון ביד שמעון עד הזמן כתנאי [אלא בתנאי], שהיה בינה ובין ראובן, וכשהגיע הזמן ולא פדה ראובן משכונו והחזיר שמעון לאיזבל המשכון, ואף היא +ר"ל שאיזבל לא היתה בקיאה בעניני מסחר.+ על שלא (הופקעה) [בקיאה היתה] במקח וממכר, עשתה שמעון שליח למכור המשכון והביא לה הקרן שלה והרבית.
וכשבקש זבולון לקנות אותו משמעון באמנה +בהקפה.+ ואמר לו, לא אתנהו לך באמנה שהוא של איזבל ואמר לו זבולון הילך משכון זה ותן לה אם לא אפרע לה לזמן שאקבע לה, אתן לה רבית, ואם הגיע הזמן ולא פרע זבולון לאיזבל, למה לשמעון ליתן רבית, הרי הוא לא נעשה אלא שלוחו של זבולון להוליך המשכון לאיזבל, וזבולון נעשה לוה, ואיזבל נעשתה מלוה, הלכך אין לשמעון לפרוע הרבית לאיזבל וכ"ש הרבית של משכון, שנתמשכן ע"י נפתלי שכבר החזיר שמעון לאשת זבולון המשכון שנשתלח לאיזבל על ידו הלכך אין [לו] ברבית זה כלום, וכ"ש על נפתלי שלוחה של אשת זבולון שעשה שליחות ויצא, ששלוחו של אדם כמותו, ואין לו עליו כלום, וכן הדין כמה שהראוני מן השמים.
ועוד שאילות האחרות לא הוצרכתי להשיב לכם שהם כלולות בתשובה זו, וכבר כתבתי ששלוחו של אדם כמותו ולא אמרה תורה אלא רבית הבאה מיד ליד, מיד לוה ליד מלוה, ואין אלו לא מלוים ולא לוים, אלא שלוחים, ואם תאמר על מי שנתן לחברו עד זמן פלוני משכון, ואמר אם לא אפרע ליום פלוני, שים אותו משכון ברבית לגוי והתקבל אותו, ואני אפדנו, הוויא אסמכתא ולא קניא +ב"מ, ס"ו, ע"ב.+ ליכא למימר הכי, אילו אמר לו אם לא אפרע לזמן פלוני הרי הוא שלך, ודאי אסמכתא היא ולא קניא, אבל הכא מה שהמשכון בידו ולא קונה, ולא רוצה לקנות, אלא (כולה) [כולו] שליח הוא, עושה שליחותו ויוצא, ואם רוצה בעל המשכון לפדות משכונו יפדה, ואם רוצה להניח יניח, שבעל חוב כבר נפרע חובו המחויב לו. תחצו"ל סימן צח.
@שו"ת רבינו גרשום מאור הגולה סימן כה
רבינו גרשון פסק עובד כוכבים שאמר לישראל צא ולוה לי מעות מישראל חבירך, מותר, דהוי שלוחו של ישראל המלוה, ואין כאן רבית, כדתניא בתוספתא +תוספתא ב"מ פרק ה'.+ ישראל שאמר לעו"כ הילך שכרך וצא והלוה מעותי ברבית לישראל חבירך מותר. אבל אסור מפני מראית העין. ומ"מ נהגו העם היתר בדבר. ולפי המנהג, אם ישראל לוה מישראל חבירו לצורך העובד כוכבים, וקצב עם העובד כוכבים על הרבית ביוקר, ועם ישראל המלוה קצב פחות, ולאחר זמן פדה העובד כוכבים משכונו, כמו שקצב ביוקר מישראל המלוה, נראה שמותר לישראל הלוה ויש לו למלוה להחזיר העירבון כמו שקצב עמו. אבל אם קצב עם ישראל המלוה ביוקר והעובד כוכבים אלם ואינו פורע, נראה שלא יפרע ישראל הלוה למלוה כלום שהרי על דעת עובד כוכבים הלוהו. ואם חשדו שקבל יותר מן העובד כוכבים ישבע שבועת היסת ויפטר. ואם ישראל היה חייב לעובד כוכבים מעות ודוחקו לפרוע לו, ונתן לו ישראל משכונו וא"ל צא ולוה על משכוני ממי שתרצה, והלך העובד כוכבים ולוה מישראל אחר, ולאחר זמן א"ל צא ופדה ערבונך מישראל חבירך, אסור לו למלוה לקבל הרבית מישראל חברו, שהרי לצורך ישראל הלוהו, שעל כרחו היה לו לפרוע לעו"כ, ודמי לשולח עובד כוכבים ללוות מעות מחברו, דאמרינן לעיל דאסור +תוספתא ב"מ פרק ה'.+ +לא ברור אם דברי הרגמ"ה נגמרים כאן או נמשכים עד הסוף בכל אופן הרגמ"ה פסק כך.+
אבל אם השאיל ישראל ערבונו לעובד כוכבים והלך העובד כוכבים ולוה עליו ברבית מישראל, ולאחר זמן לא פדאו העובד כוכבים לפי שהוא אנס, והלך ישראל עצמו ופדאו, מותר לקבל הימנו רבית דהוי כמוכרו לו, דהכא לא לצורך ישראל הלוהו אלא לצורך העובד כוכבים. ואם העובד כוכבים אינו רוצה לפדותו לפי שהוא אנס אין ישראל המלוה יכול לומר לא אחזירנו אלא לעובד כוכבים, דהוי כגזלן שנטל מזה ונתן לזה, דכל זמן שלא נתייאש והוא בעין, מחזיר לו בעל כרחו, ה"נ לא שנא וכן פסק ר"ג +פסקו של הרגמ"ה שלפנינו מובא גם בקיצור באו"ז: פסקי ב"מ פרק ה' סימן ריג. וכן בחידושי הרמב"ן למס' ב"מ פרק ה' דף קמד ע"ב כתוב: ומצאתי בתשובה לרבינו גרשום ז"ל הצרפתי - גוי שאמר לישראל לוה לי מעות מישראל חברך ברבית מותר, שאעפ"י שאין שליחות לגוי מ"מ ישראל המלוה עושהו שליח, שילוה מעותיו לגוי ונעשה כישראל שאמר לישראל הלוה לי מעותי שמותר, שיש שליחות לישראל ע"כ, והוא כתב, והוא שלא יתחיב ישראל באחריותו של קרן והרבית כלומר שיעמידנו אצל הגוי או שיאמר לו כמה שתקח מן הגוי תן לי, ואם אינו מאמינו נשבע לו שלא נתן לו הגוי יותר ויפטר ע"כ. דברים אלה של הרמב"ן בשם הרגמ"ה מובאים גם בספר התרומות מר' שמואל בן ר' יצחק הסרדי (דפ' פראג) שער מ"ו, דף ס"ה ע"ב. וכן מובא בספר תמים דעים (מהראב"ד בעל השגות) סימן קנ"ח, (הוצ' ויניציה) בשם ר' יצחק בר' אשר בעל התוספות. בספר הזה נפלה טעות; כתוב שם: מה שפסק רבינו גרשום ז"ל שאם אמר ישראל לע"א צא והלוה לי מעות מישראל חברי שמותר לעשות כן וכו'. זה בדיוק להיפך ממה שכתוב בשאר המקורות ובאמת תוקנה השגיאה בהוצאת ורשה (תרנ"ז). שם בהערה ב' לסימן קנ"ח כתוב צ"ל שאם אמר נכרי לישראל צא ולוה לי מעות מישראל חבירך וכו'. וכך נמצא בר"ן ב"מ פ' ה' ל"א ע"ב: כותי שאמר לישראל לוה לי מעות מישראל חברא בר בית ר"ג התיר דה"ל כישראל שאמר לישראל הלוה מעותי לכותי ויש שליחות לישראל ובנימוקי יוסף ב"מ פ' ה' מב ע"א (דפוס ראם וילנא). גם הרא"ש בשו"ת כלל ק"ח סימן ה', מביא דברי הרגמ"ה והוא מביא גם דעת הראב"ן והראבי"ה שפסקו כהרגמ"ה. וע' הראב"ן סימן ק"ג, אבל אין הראב"ן מזכיר שמו של הרגמ"ה. הפסק הנזכר נמצא גם במהר"ם (ד' לבוב) סימן תמ"ה, בשם הראבי"ה.+ שבלי הלקט, חלק ב, ע' עט - פ, במרדכי בבא מציעא פרק ה' רמז שלח, ובמרדכי (ד' ריווא) ח"ב בבא מציעא פרק ה' סימ' תמח - תנא. הגהות אשרי ב"מ פרק ה' דף קלו ע"ב.
@שו"ת רבינו גרשום מאור הגולה סימן כו
שאלה זו נשאלה לפני ר' גרשון ז"ל מאור עיני הגולה.
ראובן ושמעון היו בעיר אחת והיה ראובן פנוי, ולשמעון היה לו בית, ואמר שמעון לראובן תנה לי מנכסיך ואושיבך בביתי ויהיה כל השכר שלי לבד שאפרנסך מהם כל זמן שתשב עמי בביתי, ואם תלך אנה ואנה ותניח בידי הנכסים כל מה שנרויח יהיה בינינו, וענה לו ראובן איני מאמינך בלא משכון. ואמר לו שמעון על דבר זה אתן לך משכון כאשר אמרת, וכך עשה נתן לו משכון וקנו לו [והסכים] בכל הדברים האלה והיה עמו זמן אחד בביתו. ולאחר זמן א"ל ראובן לשמעון תנה לי את שלי, נתן לו את שלו, ונשאר קצת בידו ובתוך כך נפלה מריבה ביניהם, א"ל שמעון לראובן השב לי משכוני שפרעתיך כבר, ואמר לו ראובן לשמעון לכשתפרע לי השאר, א"ל שמעון לראובן, לפי שעד עתה היו נכסיך בידי תקח ממני רבית, ועתה רבנו יורינו האיך הדין.
אני גרשו' בר יהודה ז"ל התבוננתי בשאלה זאת ואיני רואה בה צד רבית, שאין בלשון הזה ענין הלואה, אלא ענין עיסקא +ב"מ קד, ע"ב שמותר לפי הדין.+ שכן אמר לו תן לי כך וכך ואתעסק בו, ויהיה השכר שלי לבד שאפרנסך כל זמן שאתה בביתי ונראין הדברים שבחלקו המגיע בשכר המעות קבל עליו לזונו בעודנו בביתו, בין ממרובה ובין ממועט, וסוף התנאי מוכיח על תחילתו שאמר לו אם תלך אנה ואנה ותניח בידי כל מה שנרויח יהיה בינינו, הדבר ידוע שעל חלקו המגיעו מן השכר קבל עליו לזונו בעודו בביתו. ואם יאמר לא היה שבח בממון מי יאמר אם היה ואם לאו, ועוד אפילו אם לא היה, אין יכול להוציא ממנו כלום, כיון שידע שלא היה שבח בממון, ואף על פי כן פירנסו מתנה בעלמא נתן לו. ואיכא לדמויי לההוא דאיתמר +קידושין, מ"ו, ע"ב.+ המקדש את אחותו רב אמר מעות חוזרין ושמואל אמר מעות מתנה. רב אמר מעות חוזרין: אדם יודע שאין קידושין תופסין באחותו וגמרונתן לשום פקדון, ושמואל אמר מעות מתנה, אדם יודע שאין קידושין תופסין באחותו וגמר ונתן לשום מתנה. הכי נמי כיון שידע שלא היה שכר בממון גמר ונתן לשום מתנה: ואפילו לרב דאמר משום פקדון, הכא מודה דליכא למימר לשום פקדון, שאוכל נתן לו. ואי איכא דקשיא ליה הא דאמרינן ש"מ תלת מדר' אמי +קידושין מ"ו ע"א+ ש"מ מעות בעלמא חוזרין, והתם קתני היתה אוכלת ראשונה וכו', לא דמיא האי אכילה להאי אכילה, דהכא יהב ליה למיכל, והתם יהב לה לשום פקדון +קידושין, מ"ו, ע"א.+ כגון שרצה לקדשה בג' תמרים ונתן לה אחת שלא תתקדש בה לחודה [עד] לשלש, וכן השניה ונמצאו הנך תרתי פקדון עד (דמקבל) [דמקבלה] שלישית ומתקדשת בשלשתן. והיא אכלה ב' הראשונות עד שלא קבלה השלישית ונמצאות מלוה גבה, ואם תאמר אי עיסקא הוי (מעות) [המעות], אמאי הניח לו משכון בכולו, ועיסקא פלגו מלוה, ופלגו פקדון +ב"ב, ע', ע"ב.+ ופקדון ברשותיה דמריה קאי, וכמו שהפקידו אצלו +אבל כאן זה משכון.+ [דמי] זו אינה טענה, שאעפ"י שהפקדון [ברשותיה דמריה] קאי ומי שהפקדון אצלו שומר חנם הוי, אעפ"י כן אם קבל עליו אחריות חייב באחריות, שאף ע"פ ששנינו +ב"מ, צ"ג, ע"א.+ שומר - חנם נשבע על הכל, עוד שנינו שומר חנם מתנה להיות פטור משבועה, ועוד תניא +ב"מ, צ"ד, ע"א.+ מתנה שומר חנם להיות כשואל, אלמא אם התנה הכל לפי תנאו, הלכך אעפ"י שהניח לו משכון [לא] יצא מכלל עיסקא +הרגמ"ה פסק שאין כאן רבית, כי זה דומה לדין של פלגא עסק ופלגא פקדון שהתירו חכמים.+ גרשון בר' יהודה ז"ל. שבלי הלקט ח"ב, ובס' ציונים עמ' קי"ח.
@שו"ת רבינו גרשום מאור הגולה סימן כז
וששאלתם עוד +כנראה ששאלה זאת נשאלה ע"י אותם האנשים ששאלו בענין שני הכפרים בושירו וקישון, ר' תשובה סימן כ"ח.+ ראובן משכון כרמו לגוי וקצץ לו ג' איפות +האיפה מכילה ג' סאים או י' עמרים ובנוזל שלשים ותשעה פסיק תשעה ליטר.+ יין ברבית לכל שנה, לימים אומר לו שמעון אתה נותן לגוי ג' מודייאות +מודייאות, מדה לנוזל וליובש, השווה למידת האיפה, והיה בשמוש הרומאים ואח"כ במערב במשך ימי הביניים.+ אני אלוה לך הפשיטים +אינו אומר כמה פשיטים, ר' י' מילר (בתחצו"ל ס' כ"ט הערה ט"ו) סובר שבזמן רש"י היו ר"נ פשיטים בליטרא, נראה שבזמנו של רש"י היו רק ר"מ פשיטים בליטרא, ראה בהשקפה הצרפתית כרך ט, ע' כ"ב. ועיין במאמרו של א' י' איגוס שעור הכתובה חורב כרך ה, נ' י' תרצ"ט.+ והחזירם לגוי ותן לי ב' מודייאות ומחצה, אמר לו והלא רבית קצוצה היא זו, וענה שמעון ואמר בענין זה לא יהא אסור רבית, כתוב לי שטר משכנתא שאוכל כל הפירות בנכיתא +שזה מותר, כי הוא מנכה מהחוב מה שהוא אוכל, ב"מ ס"ז ע"ב.+ ובעת הבציר אטול ב' איפות וחצי, והשאר טול לעצמך, וכן עשה, הלוה פשיטים, וכתב השטר בנכיתא והתנאי היה בעל פה ליטול ב' מודייאות [וחצי] ולהניח לו השאר. מדקא שאילתן על אותן ב' מודייאות וחצי אי הוי רבית קצוצה או לא מכלל דעבדינן כרבינא דאכיל בנכייתא +ב"מ, ס"ז, ע"ב.+ ואילו אכלינהו לכולהו פירי לא מבעי' לכו דשוו רבית נכייתא +ומותר לו לאכל.+ כי קא איבעי' להו על ב' מודייאות וחצי, השתא דגליתו דעתייכו דכרבינא סבירא לכו, כי היכי דכולהו פירי שרי למיכל. דההוא כרמי במאי דמנכי ליה, הכי נמי שרי למיכל ב' איפות וחצי מן האי כרמא במאי דמנכי לה, ושארא למרי כרמא, מ"ט דרבינא כלקוח משוי ליה +ב"מ ס"ז, ע"א, וראה שם פירוש רש"י בסוף העמוד+ דאמר מר זוטרא +ב"מ, ס"ז, ע"ב.+ מ"ט דמאן דאכיל מידיה דהוה אשדה אחוזה +ויקרא כ"ז, ט"ז.+ שדה אחוזה, (לאו), אע"ג דקא אכיל פירי הקדש טובא, אמר רחמנא פריק להו בארבעה זוזי +אע"פ שאכל פירות ששוין הרבה יותר מארבע זוזי.+ הכי נמי לא שנא +דמותר לאכל בנכייתא.+ וכיון דלוקח משויה ליה מה לי למיכלינהו לכולהו פירי במאי דמנכי ליה, ומה לי למיכל ב' מודייאות וחצי, ושארא למרי כרמא, וכי תימא כיון דקים לן מחזי כרבית, איכא למימר הכי, דאילו אמר ליה אוזפן דינר ויהיבנ' לך האי כרמא במשכנתא ונכלו לך כך וכך, ובההוא דמנכית ליה אכול פירא דכרמא, ומאי דמסיק כרמו טפי מן ב' מודייאות וחצי יהא דידי, ואי פחות מאי דמשכחת אכול, לא מחזי כרבית, הלכך מאי דאכיל שמעון שפיר אכיל, דכיון דאילו [לא] קא אשקל כרמא כלום, לא הוי שקיל כלום, איגלאי מילתא דלאו רבית קצוצה היא אלא לוקח הוא, ושטוען לוי +מהתשובה נראה שחוץ משמעון וראובן היה מעורב בעסק זה גם לוי, לוי קנה מראובן את כל הכרם לפני ששמעון גבה חובו.+ כשלקח הכרם נטל שמעון חצי פירות הכרם הראוי לו, וחצי האחר שלא מן הגוי, אפילו הכי לא מחזי כרבית מ"ט דמעיקרא לאו אדעתא דהכי נחית, דאילו הוה שמעון מודה בהכי הוה מחייבנא לאהדורי ליה מאי דיהיב ליה טפי על פלגא ההוא דחוי' ליה, השתא דלא קא מודי ליה מישתבע ונפטר דאי ניחא ליה לאפוכי שבועה מפיך ליה, דאמרינן מאי איכא בין שבועה דאורייתא לשבועה דרבנן, איכא בינייהו מפיך שבועה בדאורייתא לא אפכינן בדרבנן אפכינן +ר' שבועות מ"א, ע"א, ובתוס' ד"ה ולמר, שהרגמ"ה סובר שגם שבועה דאורייתא מהפכינן וראה תשובה סימן ל"א.+ ועל שכר הבוצרים +מכיון שהרגמ"ה פסק ששמעון דינו כלוקח, לכן אם הכרם לא הוציא יותר משתים וחצי מודייאות צריך שמעון לשלם שכר הבוצרים, מפני שאם ישלם ראובן יהיה זה רבית.+ שטוען אם על תנאי זה הניח שמעון זה המותר על ב' מודייאות וחצי שיתן ראובן שכר הבוצרים ועלה המותר על כך, אין כאן איסור, ואם לאו (מותר) חייב להחזיר שכר הבוצרים. (ושכתב) [ושכתבתם] (בשעת) [שבשעת] הבציר הסכימה [דעתכם] שיתן לו ח' דינר או ד' איפות בפרעון השטר, לא פירשתם (ואם) אם דין ואם פשרה, אם פשרה לא קבל עליו שמעון, ואם לא על ח' דינר ולא ט"ו כמו שהלווהו, וכשרוצה לוי ליתן איפה רביעית מה טוען שמעון זה מקבל היה דיין שהחזיר לו השטר ועל איזה טעם, ולפי שלא יכולתי לעמוד על טענת השאלה לא השבתי לכם בתשובה. יש לציין שרש"י פסק שמותר לאכל פירות. בנכייתא (מרדכי ד' ריווא ס' ת"ח). תחצו"ל סימן צ.
@שו"ת רבינו גרשום מאור הגולה סימן כח
וששאלתם ראובן משכן שני כרמים אחד בכפר בושירו [בליטרא של מטבע מסקון], ואחד בכפר קישון +שני הכפרים האלה נמצאים בדרומה של עיר דיג'ון והיו פעם שייכים לממלכת בורגונדיה שבצרפת המזרחית, ראה גליה יודאיקה ע' קי"ג+ בליטרא של מטבע לודון +מטבע של עיר ליאון, שבימי הביניים קראו לה בשם לאודן או לידון וידוע היתה הליטרא של עיר ליאון, ע' גליה יודאיקה ע' ש"ו. על התישבות היהודים במחוז דיג'ון ר' בספרו של א' גרסון, היהודים בבורגון (צרפתית). דיג'ון ע' א' - ד'+ וכתב שטרי המשכונות בנכיתא +ראה בב"מ ס"ז, ע"ב.+ אבל בעל פה התנו ביניהם שיטול שמעון ד' איפות, ב' ממשכון אחד, וב' ממשכון אחד, והמותר יהיה לשמעון +כנראה שצ"ל לראובן.+ ואם יפחות כל כרם וכרם משני איפות, יפחות לשמעון +ואין בזה רבית.+ וכך התנו ביניהם שכל זמן שירצה ראובן לפדות כרמיו לא יהיה רשות לשמעון לעכב +התנאי של הלוה שהוא יכול לפדות את כרמו אימתי שירצה, היה מקובל אצל הגרמנים במאה הי"ב בעיקר בין אכר בעל כרם והכומר שהיה מלוה לו כסף על כרמו. ראה אצל ק' פלטנר, ווידערפערקויף (גרמנית) וימאר אלף שמנה מאות ששים וארבע ע' ל'.+ וכו' כבר כתבתי למעלה +ראה תשובה סימן כ"ז.+ שלדברי רבינא אכילה בנכיתא אין לחוש ברבית קצוצה, דרבינא כלוקח משוי ליה, וכי היכי דשרו ליה למיכל כולהו פירי בההוא מידי דמנכי ליה, מ"ט דכלוקח דמי +משום כך מותר לקבל אותן ד' איפות.+ וכי תימא כיון דקץ ליה, מחזי כרבית קצוצה כי האי גוונא לא הוי רבית קצוצה, אילו קץ ליה הכי כיון דיהיבנא לך ב' איפות בין דמסקא כרמא ובין לא מסיק הוויא רבית קצוצה, השתא דאמר ליה אי מסיק אכילנ' אי לא מסיק לא אכילנ' וכי מסיק נמי, עד ב' איפות אכילנ', טפי מן הב' איפות ליהוי דידך, כי האי גוונא לא +כנראה שחסרה המלוה הוי.+ רבית קצוצה ושכתוב שהתנה עמו כל זמן שירצה ראובן לפדות כרמו הרשות בידו כיון שלא פדאום כל מה שאכל שמעון אכל, שכך כתב לו מכורין ומחולין יהיו פירות כרם לשמעון עד זמן פרעון ואע"ג דאמר מר בריה דר' יוסף +ב"מ ס"ז, ע"א אמר מר בריה דרב יוסף משמיה דרבא הא משכנתא באתרא דמסלקי אכל שעור זוזי מסלקינן ליה, אכל טפי לא מפקינן מיניה.+ אלא ר' אשי, דאמר ר' אשי +שם, אמר רב אשי השתא דאמרת אכל טפי לא מפקינן מיניה, אכל שעור זוזי נמי לא מסלקינן ליה בלא זוזי מאי טעמא סלוקי בלא זוזי אפוקי מיניה הוא הוי אבק רבית ואבק רבית אינה יוצאה בדיינים. מכיון שהדין הוא כר' אשי פוסק הרגמ"ה שמותר לשמוען /לשמעון/ לאכל ד' איפות. ועיין שם פירוש רש"י בסוף עמוד א'.+ השתא דאמרת אכל טפי לא מפקינן מיניה אכל שיעור זוזי לא מסלקינן ליה בלא זוזי, כל סלוקי בלא זוזי אפוקי מיניה הוא מ"ט הוי אבק רבית ואבק רבית אינה יוצאה בדיינים +כאן חסרה מלה בכתה"י.+ ושכתב' ראובן שליקט פירות שני הכרמים ובכרם אחד נתן אותם ד' איפות במידה וכו' כיון דלוקח משוינן ליה מה לי נתן לו מתוך ביתו ובלבד שיעשו הכרמים ד' איפות שאינו אלא כמחלקים, שהרי פירות הכרם לקוחין הן בידו עד ד' איפות. ושכתב על שכר הבוצרים וכל ההוצאות שנתן ראובן משלו אם על תנאי זה הניח שמעון המותר על ד' איפות לראובן על מנת שתהא ההוצאה משלו אין כאן איסור ובלבד שיעשו הכרמים על ד' איפות כשיעור ההוצאה ואם לא היה התנאי כן או שלא עשו יותר על ד' איפות שיעור ההוצאה +כיון שלא עשה הכרם יותר הוי רבית ויחזיר שמעון לראובן את הוצאת הבוצרים. ר' הערת י' מילר בתחצו"ל ס' צ"ב.+ ואם היה התני /התנאי/ לא ישלם שמעון לראובן ההוצאה. ושכתבתם שפרע ראובן לשמעון ליטר' של מטבע מסקון +הכוונה למטבע של עיר מסקון שגם כן היתה לפנים במלכות בורגון. ר' בגליה יודאיקה ע' ש"מ. מטבע מסקון היתה גדולה יותר ממטבע לודון ור' תחצו"ל ס' צ"ב הערה ד'.+ ומהיום ההוא ואילך אכל ראובן פירות הכרם הממושכן בליטרא לודוני ושמעון אכל פירות הכרם הממושכן בליטרא של מסקון וכו' +ליטרא מסקון היה יותר שוה מליטרא לודון.+ ממעשה שניהם נלמוד ששניהם לפדיון כרם זה שאכל ראובן נתכוונו, אבל בליטרא טעו שסבורים שכרם זה בליטר' של מסקון ממושכן ואינו ממושכן אלא בליטרא לודון הלכך משוינן ליה ככל טעיות דעלמא ואהדר ליה שמעון לראובן ההוא דביני וביני בין מטבע לודון למטבע מסקון, ואידך כרמא אחרינא כדקאי קאי, ודינא לשמעון דאכיל להו לפירי עד ב' איפות עד דמהדר ליה ראובן זוזי, אבל אמר ליה ראובן לשמעון מאי דאכלי אכלי ומאי דאכלת אהדר ליה, דקיימא לן +ב"מ ק"י, ע"א.+ לוה שקדם ואכל פירות לא מפקינן מיניה, ליכא למימר הכא, דמעולם לא קיימא לן דדיניה כלוקח משוינן ליה. (ואפי') וכ"ש כשטעו בליטרא ולא טעו בכרם ששניהם לפדיון כרם זה נתכוונו ולכך זה החזירן לזה וזה קבלן. ושכתב' הוי אסמכתא +ושמעון לא קנה, כי ראובן חשב שיכול לפרוע חובו בקרוב ולא הקנה את הפירות לשמעון.+ לא הוי אסמכתא, דמכיון דאמר ליה מכורין ומחולין לך עד זמן פרעון תו לא צריך, וההוא דאמר ליה אי לא מייתינ' אכול מילתא יתירתא היא +מצבם הכספי היה כשל הרבה בעלי כרמים, שלא תמיד היה המזומן מצוי אצלם, לכן היו ממשכנים את כרמיהם לבעלי חוב. המלוים היו אוכלים את הפירות והיו מנכים את שווי הפירות מהחוב. זה עורר בעיות אסור רבית. בתשובה שלפנינו מדובר על ראובן שמשכן שני כרמיו לשמעון בתנאי ששמעון יאכל בנכיתא. והתנאי היה ששמעון יקבל ארבע איפות משני הכרמים ואם פירות הכרמים יהיו פחות יפסיד שמעון. והתעוררה כאן שאלת רבית. פסק הרגמ"ה שאין כאן רבית קצוצה מכיון שהתנו שאם הכרם לא יתן פירות המלוה לא יקבל ויפסיד חלק של הנכייתא ומי שאכל בנכייתא דינו כדין לוקח ומותר לו לאכול עד שהלוה יפדה את הכרם. ואת שכר הבוצרים צריך הלוה לשלם אם היו פירות יותר מד' איפות, אם התנו ביניהם. אבל אם לא עשה הכרם יותר, אע"פ שהתנו ביניהם שהלוה משלם שכר הבוצרים, צריך שמעון להחזיר לראובן שכר הבוצרים, אחרת יהיה זה רבית.+ תחצו"ל סימן צב.
@שו"ת רבינו גרשום מאור הגולה סימן כט
אמר ר' שלמה בשם הרב ר' גרשום זצ"ל, שאסור לנהוג כדרך שנוהגין במלכות זה, שנותן ליריד של קולוניאה זקוק של כסף שהוא י"ב אונקיות +י"ב אונקיות היו ליטרא אחת או ר"ם פשיטין.+ ומקבלים למלונם במגנצא או לוורמשא כשחוזרין י"ג אונקיות פשיטים.
ושאל רבי יעקב בר' יקיר את רבנו גרשום ואמר לו אינו יכול, אלא אם כן יקבל המלוה את הסחורה שהלוה נותן בה אותו כסף, ויוליכנה המלוה עמו או שלוחו באחריותן של מלוה עד מקום שיקבל שם המעות, ושיתן לו י"ג אונקיות ושרי. ובלאו הכי אסור +בזמנו של הרגמ"ה היו נוסעים סוחרים יהודים ממגנצא ומוורמשא לירידי קולוניה. בין הסוחרים היהודים היו עשירים בעלי ספינות שהיו מובילים בהן את הסחורות לירידים (ראה בספרו של ק' בריש על היהודים בקולוניה וסביבתה (בגרמנית) עמוד י"ז). הסוחרים הלא עשירים היו לווים כסף מאחיהם העשירים כדי שיוכלו לקנות יותר סחורה ולהרויח פרנסתם. את ההלואות היו הלוים פורעים בשובם למקומותיהם וכנראה שעפ"י רוב שלמו רק אחרי שהיו מוכרים את הסחורות ללקוחות שלהם. הרגמ"ה אסר, כי יש חשש של רבית בהלוואות כאלה, אבל אם קבל המלוה עליו את האחריות על הסחורה שנקנתה בשביל כסף זה עד לתאריך הפרעון, אין בזה משום רבית. על הסכמים בעסקי ממון שהיו בין הסוחרים מהארצות השונות שהיו נפגשים בירידי האימפריה האשכנזית במאות הקדומות של ימי הבינים ועל החוקים המיוחדים ששררו אז ביניהם ראה דברי ההיסטוריון ה' פירען בספרו הערים בימי הבינים עמ' קל"ב.+ מעשה הגאונים (ברלין אלף תשע מאות ותשע) ע' ע', ספר הפרדס (ורשה תר"ל), סימן רסט. שבלי הלקט ח"ב ע' פ"א.
@שו"ת רבינו גרשום מאור הגולה סימן ל
פירוש רבינו גרשון ז"ל. כך אמר לנו המורה.
שיכול אדם ליתן לחבירו מעות ויהיו בידו שנים, ויכול להתנות ולומר לו שיתן ליטרא יותר משהלוה לו, אם הלוה ירויח בהם יותר מליטרא, ואם לא ירויח הלוה כלום לא יתן לו כלום.
ויכול לעשות תנאי כך ולא יהא חשוב כרבית, שהרי לא התנה עמו בין ירויח בין לא ירויח יתן לו הליטרא, שאם היה מתנה עמו כך, הוי חשוב רבית. אבל אם לא התנה עמו, אלא אם ירויח יתן, ואם לא ירויח לא יתן כלום, מותר. כך מוכיח מאותה משנה +מכות ג', ע"א וע"ב. ר' המשנה במכות ג, ע"א - אומדים כמה אדם רוצה ליתן וכו' ואין בזה משום רבית. הרגמ"ה מפרש את המשנה במכות ג', ע"א, שאין בזה משום רבית, כי הוא נתן לו את הכסף על מנת שיסחור בכסף ויתן לו מהרוח שיוציא מהכסף שנתן לו.+ שבלי הלקט ח"ב הלכות רבית.
@שו"ת רבינו גרשום מאור הגולה סימן לא
וזאת תשובת רבינו גרשום.
דעתי נוטה (כי) כן כתוב בהלכות פסוקות +ר' יהודאי גאון בהל' פסוקות, ראה בתשובות הגאונים (ליק תרכ"ד) פרק מה סימן תו"ב: שאלו מן קמיה מקום שבני אדם מתבישים להשבע ואמר הפכו השבועה על שכנגדו, יש לו בדין או לא כגון (שבועות מ"ד, א') כל הנשבעין שבתורה נשבעין ולא משלמין ואמר אנא לא משתבענא ופקענא אשתבע את ושקול, לאמר לית ליה למימר כן, אי דמשתבע ומפקע או דמשלם בלא שבועה. וכן במפתח לתשובת הגאונים (ברלין תרנ"א) ע' ע', והכי חזינא למר יודאי דלאו מהפכינן [שבועה דמדאורייתא].+ וכן בתשובת הגאונים +כנראה הכונה לדעת ר' שרירא גאון, ראה בשערי צדק חלק ד' שער ה', סימן ג', (שלוניקי תקנ"ב) ובשבועה האידנה דרבנן היא אפכינן דאית חילוף בין גאונים (חילוף פ' מחלוקת),,, אע"ג דבאלה משבעינן, דאורייתא היא לא אפכינן, ובדרבנן אפכינן דניחה ליה לנתבע,,, וכן ראה מפתח לתשובות הגאונים, סימן קכ"ד, הל' נדרים ושבועה לר' שרירא גאון.+ מקום שמתביישים לישבע ומחויב אדם שבועה לחבירו, ואמר לו השבע וטול, ושכנגדו אמר השבע ותיפטר הדין עם מי, והשיבו או משתבע [ופטור], או משלם בלא שבועה. ומה שפסק +אולי צ"ל ומה שפסקתי.+ להפך שבועה אפילו דאורייתא, מפני שר' ליאון רבי שלמדני רוב תלמודי זצ"ל חכם מופלא, לא סבר להא דלית הלכתא כמר בר רב אשי +בשבועות מ"א, ע"א כתוב: שבשבועה שחייבים אותה מדאורייתא לא מהפכינן ושבועה שחייבים אותה מדרבנן מהפכינן, שהתובע נשבע ונוטל - רב אשי אומר שאפילו שבועה מדאורייתא ג"כ מהפכינן שהתובע נשבע ונוטל.+ ונראה דברי ר' ליאון [רבי] מדבריהם, כי יש לומר איזו כחו מרובה מי שיש לו שטר [או כופר במקצת, מי שיש לו שטר ובעל] דינו אמר פרעתי, ואשבע שפרעתי, אין שומעין לו ומשלם בעל כרחו אפילו כתוב בשטר ק' מנה. ומי שמודה לו פרוטה וכופר בק' מנה משלם פרוטה ונשבע על ק' מנה. ומעתה הדברים ק"ו ומה מי שתופס שטר בידו שאין בעל דינו יכול לומר אשבע ואפטר, יכול לומר השבע וטול, דאמר ר' פפא +בשבועות מ"א, ע"א אמר רב פפא האי מאן דאפיק שטרא על חבריה ואמר ליה שטר פרוע הוא, אמרינן ליה לאו כל כמינך זיל שלים, ואם אמר לשתבע לי אמרינן ליה אשתבע ליה.+ האי מאן דנקיט שטרא עלויה דחבריה וא"ל שטר פרוע הוא אמרינן לאו כל כמיניך זיל שלים, ואי טעין ואמר אשתבע לי, אמרינן ליה אשתבע ליה, מי שמודה לחבירו בפרוטה וכפר לו בק' מנה שיכול לומר אשבע ואפטר, לא כ"ש שיכול לומר לו השבע וטול. וזה שכתוב בתורה ולקח בעליו ולא ישלם +שמות כ"ב, י'.+ תנינא +שבועות מ"ד, ע"ב במשנה.+ כל הנשבעין בתורה, נשבעין ולא משלמין, לא שאין הנטען יכול לומר לטוען השבע וטול, אלא שאין התובע יכול לומר אשבע ותן לי, שאם אי אתה אומר כן, נמצא שכח גזלן יפה מאדם כשר, שהגזלן +שם, חשוד על שבועה אינו נשבע.+ אומר לבעל דינו השבע וטול והכשר או נשבע או משלם בלא שבועה. וק"ו +מה גזלן שאינו נאמן בשבועה מהפך השבועה על השני, כשר שנאמן בשבועה, לא כל שכן שיכול להפך שבועה.+ ומה גזלן שהורע כחו שאינו יכול לישבע אינו משלם בלא שבועה, כשר שיפה כחו שישבע ויפטר, אינו דין שיכול לומר השבע וטול, אלא נראה שזה שכתוב ולקח בעליו ולא ישלם, שאין התובע יכול לאמר אשבע ותן לי, לפי שכתוב דרכיה דרכי נועם וכל נתיבותיה שלום +משלי ג, י"ז.+ ואם היה כתוב ישלם ויקח שבועה, אין אדם יכול לעמוד מפני הרמאין שהיו מתקרבין אצל בעלי - בתים ומלוים להם פרוטה ותובעין מהן ק' מנה ופרוטה בדין והוא מודה לו בפרוטה וכופר בק' מנה. ואם (אמר) [יאמר] לו הדיין תן לו ק' מנה וישבע ויטול, מה דרך נועם ונתיב שלום הוא זה, אלא ודאי תיקון הכתוב שלא יפקיעו הרמאין נכסי בעלי בתים, אלא מי שרוצה להחמיר על עצמו ולהזיק בנכסיו ולומר השבע וטול, שאי אפשי בתקנה זו הרשות בידו. ועל הטעמים האלה סמכתי ולא חלקתי להפך שבועה בין דאורייתא בין מדרבנן. ועוד שסמכתי על דברי ר' ליאון ועוד שלא מצאתי שלמדתי שאין הלכה כמר בר רב אשי במיפך שבועה. ואם בתלמוד אינו ומסברא הוא אומר +הכוונה לדברי הגאון.+ אני רואה את דברי ר' ליאון שמסר לי, כי מופלא בדורו היה ואחרי דבריו לא ישנו, ומה שלמדתי ודעתי נוטה כתבתי וחתמתי גרשם בר' יהודה +בתוספות שבועות מ"א, ע"א ד"ה ולמר בר רב אשי וכו',,, ריב"ן פי' בשם הקונטרוס דהלכתא דקיימא לן כמר בר רב אשי במיפך שבועה וכן בתש' רגמ"ה ורב האי גאון,,, (ועיין דברי רב האי גאון). בספר ראב"ן (ד' פראג) דף קט"ז, ע"ב ובר יהודאי גאון פסק בהלכות גדולות דלית הלכתא בהא כמר בר רב אשי, ורבנא גרשם מאור הגולה אמר שקבל מרבו ליאון דהילכתא כמר בר רב אשי בהא נמי ונהגו דורות שלאחריו כן. וכן בראב"ן (שם) ע' צ"ב ע"ב,,, ואע"ג דמר רב יהודאי גאון וגאונים אחרים פסקו לית הלכתא כמר בר רב אשי במיפך שבועה, הרב רבינו גרשום מאור הגולה, אמר, כי כך קבל מרבו רבי ליאון נ"ע דהלכתא כמר בר רב אשי במיפך שבועה וכך נהגו הדורות אחריו בזה המלכות ונראין לי דבריו. וכן ראה או"ז, סנהדרין סימן נ"ד. במרדכי (ד' ריווא) מס' שבועות פרק ו' רמז אל' קמ"ח ורגמ"ה פי' דבדאורייתא מהפכינן וכתב בס' החכמה דעמא דבר כר"ג, דהלכתא כמר בר רב אשי במיפך שבועה אודיתא. וכן במרדכי למס' שבועות רמז תשס"ט. ובספר משפטי - שבועות ודיני מקח וממכר לרב האי גאון (המבורג תקמ"ב) דף ו', ע"ב כתוב להיפך מה שכתוב בתוספות בשבועות דף מ"א, ע"א. ואחרי דרבנן בארי /בארו/ ג' שערים שהקדמתי אבאר עוד ההפרש שהוא בין שבועה דאורייתא ושבועה דרבנן ומזה כי שבועה דאורייתא אין אנו מחזירין על התובע ויפרע, ושבועה דרבנן מחזירין על התובע ונשבע ונוטל לדברי חז"ל, ומאי איכא בין שבועה דאורייתא לשבועה דרבנן, איכא בינייהו למיפך שבועה, דאורייתא לא מהפכינן דרבנן מהפכינן. ואולי חזר בו רב האי גאון מדבריו הראשונים שנזכרו בתוספות בשבועות מ"א ע"א.+ שו"ת מהר"ם (ד"פ) סימן רסד, בכת"י מרדכי הגדול דף שמז ע"ב.
@שו"ת רבינו גרשום מאור הגולה סימן לב
אם יש למול נער בראש השנה אמר אבא מרי +כותב התשובה הוא ר' אליעזר בן ר' יהודה מגרמזיה בעל הרוקח שנפטר בהתחלת המאה הי"ג.+ רב' יהודה בר' קלונימוס בשם מרנא ורבנא ר' יהודה החסיד בשם ר' שמואל החסיד שאמר בשם רבי' קלונימוס הזקן בן רבי' יצחק בן רבי' אלעזר הגדול +כנראה שהקבלה באה מר' אלעזר הגדול הנקרא ר' אליעזר מוורמיישא, נולד בוורמיישא ולמד בישיבת מגנצא בזמנו של הרגמ"ה. היה חברו של ר' יעקב בר יקר רבו של רש"י. ראה הפרדס לרש"י סימן רי"ט. ובספר האורה ע' ע"ג, במבוא למחזור ויטרי ע' י"ג וכן בהקדמה לשבלי הלקט חלק א' (הוצ' ש' בובר) ובמבוא לס' הראבי"ה ע' ש"י.+ שאירע במגנצא +נראה שכבר במאה הי' היתה במגנצא קהלה יהודית חשובה. ועוד לפני זמנו של הרגמ"ה היתה שם קהלה מסודרת עם תקנות ומנהגים שונים. ראה במבוא שכתב ר' ש' אלבק בספר הראב"ן דף ד' עמוד א', בגרמניה יודאיקה עמוד קע"ד - ה' בגליה יודאיקה ע' ע"ט, ובמבוא לראבי"ה עמוד תס"ג+ מילה בר"ה =בראש השנה= ושאלו לקדושים אשר בארץ רבי' גרשום בר' יהודה מאור הגולה, ורבי' שמעון בר' יצחק +ר' שמעון בר' יצחק בר' אבין, שנקרא ר' שמעון הגדול גר במגנצה, זקנו ר' אבין היה מראשוני החכמים שעברו מצרפת לאשכנז. ר' שמעון היה כנראה תלמיד חבר של הרגמ"ה, בכל אופן מהתשובה הזאת אנו למדים שהיה בישיבת מגנצה בזמנו של הרגמ"ה. יש גם תשובה שכתב ר' משולם בר' קלונימוס אל ר' שמעון הגדול, (תשובות גאונים קדמונים סימן ס"א). היה ידוע גם בזמנו כשתדלן ובטל גזירות שונות. ר' שמעון חיבר פיוטים רבים וקרובות שנתפרסמו בגלל פשטותם ויפיים. ר' אפרים מבונא בפי' לפיוטים (כתב - יד המבורג ס' קנ"ב) רבינו גרשם הקשה לרבינו שמעון: והלא פסוק, אז הוחל לקרוא בשם ה' (בראשית ב', כ"ו) ופסוק, הקורא למי הים וישפכם (עמוס ה' ח'; ט, ו) נדרשה בבראשית רבה על דור אנוש, איך יסדת את הקרובה (בהקרובה אותותיך ראינו) על דור המבול, ושמעתי שיסד ר' גרשם חרוזה אחת במקומה, ולא ראיתי עד הנה.+ ורבי' יהודה הכהן (שעשה) [בעל] ספר הדינין +ר' יהודה הכהן היה תלמידו של הרגמ"ה, וידוע בספרו ספר הדינין, נזכר בפרדס ס' ר"צ, באו"ז ח"א ס' תרצד ובהל' בהמה המקשה ס' תמ. וכן בשו"ת ברא"ש כלל י"ז סימן י': כתב ר' יהודה הכהן בספר תשובה אחת לרבנא משולם בן ר' קלונימוס יתכן שר' יהודה שחיבר ספר דינים עבר ממקום למקום על מנת להתחקות על מנהגים שונים של הקהילות, דבריו הוזכרו בתשובות מהר"ם מרוטנבורג נראה שזהו ר' יהודה בעל ספר המצוות הנזכר במרדכי ב"ק רמז קע"ב.+ ור' יהודה הגדול שהיה ראש לנהרגין +ר' יהודה הגדול שהיה ראש לנהרגין לא נזכר שמו אלא בתשובה הזאת. צונץ (ל' ג' ת"ר) אומר שזה אותו ר' יהודה הזקן משפירא שנהרג בזמן מסע הצלב הראשון, אבל אין זה מתקבל על הדעת שר' יהודה חי עד שנת אלף תשעים ושש ואולי צדק צונץ ובטעות הוסיפו שם זה לשאר השמות הנזכרים בתשובה ר' גרמניה יודאיקה ע' של"ז+ ושאר בני הישיבה הקדושה +נראה שהיתה קיימת אז במגנצה ישיבה גדולה והרגמ"ה היה מראשיה - בסדר השמות שבתשובה, שמו של הרגמ"ה הוא הראשון. אין אנו מוצאים פעילות גדולה בלימוד התורה בזמן ההוא בעיר אחרת באשכנז כמו שאנו מוצאים במגנצה, כנראה שנהרו שם לשמוע תורה תלמידים מאשכנז, מצרפת ומאיטליה, כי כך כותב רש"י (ת' רש"י בתחצו"ל ס' כ"א) רבינו גרשום זצוק"ל שהאיר עיני הגולה וכולנו מפיו אנו חיין וכל בני גלות אשכנז וכותים תלמידי תלמידיו הן יותר מאוחר כתב ר"ת, בספר הישר (הוצ' רוזנטהל. ברלין תרנ"ח ס' נ"ח, ר' שם בהערה) ורבינו גרשום מאור עיני הגולה וחכמי נרבונא וספרד שמשו לפניו כאשר יש שאלות ותשובות בידי ר' א' אפטוביצר במבוא לראבי"ה ע' של"ד סובר שתלמידים מספרד למדו אצל הרגמ"ה בהיותו בצרפת ואולי ישב בנרבונא. ראה בענין זה במבוא לספר הראב"ן (הוצ' ר' ש' אלבק) עמוד ד.+ והורו כולם למול הנער לאחר קה"ת =קריאת התורה= והפטרה קודם שיתקעו בשופר, כדי שתהא ברית מילה תכופה לתקיעת שופר, שיזכור לנו הקב"ה ברית אברהם ועקידת יצחק +הכוונה לפיוט שאומרים במוסף של ראש השנה אל' ואל' אבותינו זכרנו בזכרון טוב מלפניך ונגמר בברוך אתה ה' זוכר הברית, אחרי זאת אומרים אתה נגלית.+ והביאו סמך לדבריהם מטבע שטבעו חכמים בתפילת היום וקיים לנו ה' אלוהינו את הברית ואת החסד ואת השבועה אשר נשבעת לאברהם אבינו בהר המוריה ותראה לפניך עקידה שעקד אברהם אבינו את יצחק בנו על גבי המזבח וכ' +בנוסח שלפנינו כתוב וזכור לנו (ולא וקיים לנו).+ דהיינו ברית תחילה ואח"כ עקידה, דהיינו תקיעת שופר, שנשחט תמורו איל. ועוד דחתימת הברכה ועקידת יצחק לזרעו היום תזכור ברחמים ברוך אתה ה' זוכר הברית וסמיך ליה אתה נגלית, דהיינו שופרות וחותמין שומע קול תרועת עמו ישראל ברחמים. והרבה מבני הישיבה הקדושה +אולי היתה להם מסורת של מנהג אחר.+ היה קשה בעיניהם לעכב תקיעת שופר כל כך בשביל המילה ורצו לדחותה עד גמר כל התפילה והשיבם ר"ג אם אין מילה אין תקיעת שופר בעולם שנאמר אם לא בריתי יומם ולילה וכו' +ירמיהו לג, פסוק כ"ה. וכן ראה נדרים ל"א, ע"ב.+ ועוד דמצות מילה קדמה לתקיעת שופר.
או"ז, ר"ה, סי' ער"ה. מקור התשובה היה כנראה ספר הרוקח (החלק שאבד), כי בכל המקורות +בכל המקורות הנ"ל יש הוספה (אף שאינה שייכת לרגמ"ה גופה) שכדאי להביאה כן, כי ממנה נלמד שרש"י נהג כמו הרגמ"ה. אחרי דברי הרגמ"ה מוסיף בעל הרוקח ואני הקטן מצאתי סמך לדבריהם בתש' הגאונים ר' אליעזר בר' יהודה ורבנא קלונימוס הזקן איש רומי בן רבנא שבתי בבואו למדינת גרמיישא לאחר פטירת ר' יעקב בר יקר זצ"ל, שאלו ממנו דבר זה והוציא חותם קודש והראה מכתב שכבר נשאל שאילו זו במתא רומי וכתוב בו שאל מר שלמה היצחקי מן רבנא מרנא רב נתן גאון שחיבר ספר הנקרא ערוך ומן דניאל אחיו ומן מר אברהם אחיו והשיבו גם הם שכבר נשאלה בבית מדרשו של אביהם מר יחיאל גאון והשיב בשם מר יעקב גאון ריש מתיבתא דמתא רומי דמנהג כשר הוא להיות מילה סניף לקה"ת ותקיעת שופר וכו'. וראה תש' רש"י (הוצ' אלפנביין) ס' מ"א.+ נזכרת התשובה בשמו של ר' אליעזר בן ר' יהודה. התשובה נמצאת גם בכת"י מרדכי הגדול דף פ"א ע"ב, בספר האגודה (ע' קע"ב), שחיבר ר' אלכסנדר זוסלין מי שהיה רב בפרנקפורט במאה הי"ד. ונמצאת בשלמותה גם בשלטי הגבורים למסכת שבת דף פ"ג ע"ש.
@שו"ת רבינו גרשום מאור הגולה סימן לג
וזו תשובת רבינו גרשום מאור הגולה זצ"ל (השיב) [שהשיב] לענין אבילות: וששאלתם מי שאירעו אבל בר מינן בפורים אם נהגו בו אבילות אם לא כך דעתי נוטה, שנוהג אבילות בפורים, שלא מנו רבותינו ז"ל במשנה +מועד קטן, י"ט ע"א.+ ימים שאין אבילות נוהג בהן אלא שבת ורגלים וראש השנה ויום הכיפורים, אבל ראשי חדשים וחנוכה ופורים לא, ואם תאמר בפורים לא תנהיג בו אבילות, דהא כתיב ימי משתה ושמחה +אסתר, ט', י"ז.+ הא תני ר' יוסף שמחה, מלמד שאסור בהספד +מגילה ה' ע"ב.+ ותו לא מידי וכן בחנוכה וכן בראשי חדשים. +בהגהות מיימונית הלכות אבל פי"א הלכה ג' כתוב: וכ"כ רבינו גרשון מ"ה בתשובה שלא מנו חכמים ימים שאין אבלות נוהג בהן אלא שבת ורגלים ור"ה ויום הכפורים, אבל ר"ח וחנוכה ופורים לא תנן, ואע"ג דבפורים כתיב יום משתה ושמחה הא תני רב יוסף שמחה שאסור בהפסד /בהספד/ ותו לא מידי, וכן ר"ח וחנוכה עכ"ל והשווה מרדכי (ד"ר) מגילה רמז א' של"ט. אף שרבו של הרגמ"ה ר' ליאונטין הספיד חכם בחנוכה (שבלי הלקט ח"א ס' קצ"ב) הרי מן האמור מסתבר שהרגמ"ה פסק שבחנוכה ובפורים אסור בהספד, אבל נוהג באבלות.+ שבלי הלקט ח"א, סימן רג.
@שו"ת רבינו גרשום מאור הגולה סימן לד
,,, ונשאל מלפני רבינו גרשום בר' יהודה ז"ל מי שמת לו מת בלילה וכשיצאו מבית הכנסת בבקר ללכת אצל המת אמרו להם ללכת לברכת אירוסין איזה מהם קודם, והשיב כך דעתי נוטה שהוצאת המת קודמת. והטעם כי מי שמתו מוטל לפניו פטור מקריאת שמע ומן התפלה וכו' +ברכות י"ז, ע"ב.+ ועוד (תניא) [תנן] נושאי המטה וחלופיהן וכו' פטורין +ברכות י"ז, ע"ב.+ וגבי חתן (תניא) [תנן] +סוכה כ"ה, ע"ב.+ חתן וכלה והשושבינים וכל בני החבורה פטורין מן התפלה וחייבין בק"ש אלמא הוצאת המת עדיפא מברכת אירוסין ודוקא הוצאת המת לברכת אירוסין, אבל הוצאת המת והכנסת כלה, הכנסת כלה עדיפא דכתיב לא לתהו בראה לשבת יצרה +ישעיה מ"ה, י"ח.+ וכן הלכתא ע"כ. ארחות חיים ח"ב הל' אבל סימן יב.
@שו"ת רבינו גרשום מאור הגולה סימן לה
כתב הר' גרשום בר' יהודה ז"ל בתשובה, ואם יש שלשה אבלים בעיר אחת יכולין כל חד למיזל לביתא דחבריה בערב ובבקר ומצלי תמן והדר אתי לביתיה ע"כ. ארחות חיים ח"ב סימן יב.
@שו"ת רבינו גרשום מאור הגולה סימן לו
אני גרשום בר יהודה החתום למטה נשאלה לפני שאילה זו ראובן היה רגיל ללכת למקומות הרבה, ולכרכין הרבה (קרוב) [קרובין] +או"ז.+ לעיר דירתו מהלך יום (יומים) [ויומים] ודרכו למכור להם ולקנות מהם על כל המעריפש [של] שליטי הכרכין. וכאשר אין הזוזים מצוים בהם שמים משכנותם בידו מן כסף וזהב ופעמים היה מחליף עמהם (עם) פרקמטיא עם הבהמות ששוללים איש (על) [מעל] אויבו והיה עולה דמי הבהמות בידו (לשער הזו) ומביאן לדירתו ומוכרן ביוקר ומרויח בכך, והרגיל בענין זה שנים שש ושבע, והיה על לבב בני הכפרים (השוללים) [הנשללים] ולב אדוניהם השרים, אשר היו אומרים, זה היהודי מסית אויבינו עלינו, באשר הוא מזומן תמיד לקנות מן השלל. על כן נהוגים לעשות הדבר הרע הזה והם הולכים לבטח. ועוד יש מן השליטים האלה רבים מתקוטטים עמו כמה פעמים על משכונות המורהנים +ממושכנים בידו, בתנאי שאם לא יפדו המשכון בזמן מוגבל הוא יעבור לרשותו, השווה פסחים ל"א, ע"א, ועדיות ח', ע"ב.+ בידו ובעלילות הנשך היו חוטפים ומגזימים אותו תמיד מן המשכונות היה [שהיה] מוכר. ופעמים (שלקחוהו) [שלקחוהו] והוליכוהו לפדיון +הם היו שבים אותו ודורשין ממנו פדיון.+ ונצל ופעמים שנלקחו אחרים לפדיון ומפסידן ממונם בשבילו ופעם אחרת לקחו מבניו [והוליכוהו] ונצל בסכנה הזאת (היה נצל) היה יוצא ובא, הוא, והאחרים, עד זמן אחד שבא מלך צרפת עם חיילותיו [וחיילי] ברגונייא עמו לסיעתו [לסייעו] וישבו לכרך אחד במצור קרוב לעירו מהלך חצי יום ורגילים בני עירו ללכת שמה בתוך החיל למכור להם הוצאה ולקנות מהם השלל. וזה ראובן הלך שמה במחוז ההוא קודם לכן כמנהגו ויעכב החיל שמה כמשלש חדשים. ואנשים מן החיל היו שוללים כל מה שנמצא לידם והקרובים לכרכיהם היו שולחים את השלל לבתיהם ובחזירתם מן המלך נשאו שלל רב עמם (הביאו ויותר). מן השרים האלו השוללים היו שונאים לראובן. וקודם חזרת השרים יצא (לו) שם בעירו כי נאסר בבית האסורים (אשר) מצאוהו אויביו בדרך והוליכוהו למקומם. ובאים אחרים ואומרים [לקרוביו] שנשבה במקום רחוק כי עוד שמה +אולי צריך להיות כי שמעו.+ מן אויביו הרחוקים ועוד (אומר) [אומרים] כי נהרג ולאחרי כן באים אנשים ואומרים לקרוביו אני ידעתי המקום שנאסר ראובן, אחרים אומרים אני ידעתי המקום שנהרג ראובן, ברו לכם איש וירד אלי ותנו לי שכרי ואני אראהו וזה אומר (ראובן) [ראו] כל מה שזה אומר שיראהו לשלוחכם כזב הוא מדבר, ואינו אומר אלא כדי להוציא מידכם זוזים וידוע לכם שלעולם לא ימצא ממנו סימן במלכות הלזו. וכמה שלוחים נשלחים על דבר זה ואומרים לא נראה. ועוד שני יהודים מקרוביו הלכו לבקשו ולא נמצא, ועלה דמי השלוחים לחשבון גדול, ובאו בשמועות הללו עד שנה תמימה, לאחר שנה תמימה בא שמעון וקפץ על אשתו של ראובן (ושאלה) [ושאל] לקרובים וארסה והרבה לה מוהר ומתן, ושם זמן קרוב לנשואין. ועתה אין ידוע במי לישען מכל השמועות האלה ויש בקהל אנשים אשר להם דבר זה מוטל בספק אם היא מותרת לינשא (בענין הזה) הואיל ולא נשמע הדבר ברור ולא נראה סימן ממנו בעדים ואפילו ביד גוי מסיח לפי תומו ולא ישראל מסיח לפי תומו, וסימן לא נראה ממנו ולא נשמע ואפילו לראיה בעולם. (והכל) יודע הרב את אלה שואלים +ואולי צ"ל יודיע הרב לשואלים באר היטב בדרך הצנע.+ באר היטב בדרך הצנע, לפי מה שכתוב בשאלה. כך דעתי נוטה ממה שלמדוני רבותי שבדבר זה הקילו חכמים משום תקנת בנות ישראל שלא תהיינה עגונות ושלא תצאנה לתרבות רעה ומשום דמיתה שכיחא והוחזקו להיות משיאין על פי עד אחד, ועד מפי עד ומפי אשה, ואשה מפי אשה ומפי עבד ומפי שפחה +יבמות קכ"ב, ע"א.+ ואפילו מפי גוי מסיח לפי תומו ולענין מעשה זה אילו גוי אחד הסיח לפי תומו כי נהרג וגוי אחד הסיח לפי תומו ואמר לא נהרג תנשא, דתנן +יבמות קי"ז, ע"ב.+ עד אחד אומר מת וניסת ובא עד אחר ואומר לא מת לא תצא והוינן בה טעמא דנשאת, הא לא נשאת לא תנשא והאמר עולא כל מקום שהאמינה תורה עד אחד הרי כאן שנים ואין דבריו של אחד במקום שנים ומשנינן הכי קאמר עד אחר אומר מת והתירוה לינשא ובא אחד ואמר לא מת לא תצא מהתיר' הראשון ומותרת לינשא לכתחלה, ואם גוי אחד לפי תומו אומר נהרג פלוני ושנים אמרו לפי תומם לא נהרג אע"פ שנשאת תצא +יבמות, קי"ז ע"ב+ דתנן עד אחד אומר מת ושנים אומרים לא מת אע"פ שנשאת תצא ואמרינן פשיטא אין דבריו של אחד במקום שנים ואמרינן לא צריכא בפסולי עדות, וכר' נחמיה +יבמות, קי"ז ע"ב+ דתניא ר' נחמיה אומר כל מקום שהאמינה תורה עד אחד הלך אחר רוב דעות ועשו שתי נשים באשה אחת אין דבריה של אחת במקום שנים כשני אנשים באיש אחד כפלגא ופלגא דמי, ואם שני עדים עכו"ם אומרים נהרג איש פלוני ואחד אומר לא נהרג, אע"פ שלא נשאת תנשא ואמר מאי קמ"ל בפסולי עדות, דאזלינן בתר רוב דעות [היינו הך מהו דתימא כי אזלינן בתר רוב דיעות] לחומרא אבל לקולא לא, קמ"ל, ואם ב' עכו"ם אומרים לפי תומם לא נהרג וב' אומרים נהרג אין לה תקנה דת"ר +כתובות כ"ב, ע"ב.+ שנים אומרים נתגרשה ושנים אומרים לא נתגרשה לא תנשא ואם נשאת לא תצא ר' מנחם בר' יוסי אומר אם נשאת תצא ואמרינן מכדי תרי ותרי נינהו, הבא עליה באשם תלוי קאי ומשני ר' ששת כשנישאת לאחד מעידיה היא גופה באשם תלוי קיימא באומרת ברי לי, והכא כיון שהנושא אינו עד, והיא אין הדבר ברור לה, תרווייהו באשם תלוי קיימא. הילכך לא אפשר לה להנשא עד שיתברר הדבר, אבל אם תוכלו לברר בדברי העכו"ם המסיח לפי תומו שאין מכחישין זא"ז כגון שאלו אומרים נשבה בא' בשבת וזה אומר נהרג בב' בשבת התירוה לינשא ובלבד שלא יתכוונו לא להתיר האשה להנשא ולא להעיד, אלא במסיחין לפי תומן וכן הדין גרשום בר' יהודה.
תחצו"ל סימן קא. אור זרוע ח"א סימן תרצג. בספר זכרון יהודה סימן צ"ב. (בשם הרא"ש). במרדכי (ד' ריווא) ס' קס"ו - קס"ז ובמרדכי למס' יבמות רמז פ"ט וברמז צ"ג.
@שו"ת רבינו גרשום מאור הגולה סימן לז
,,, וכן פסק רבינו גרשון בתשובותיו וז"ל מה שהעד אומר שראה שלקח ידה בעל כורחה ונתן הטבעת בידה מאחר שלא זרקה צריכה גט ואע"פ שיש עדים שלא דיבר עמה בשעת נתינה כיון שדיבר עמה תחילה הוי קידושין דתנן +קידושין ו', ע"א.+ היה מדבר עמה וכו' עכ"ל. מרדכי גיטין רמז תע"א.
@שו"ת רבינו גרשום מאור הגולה סימן לח
שטר הרשאה לקדושין לר"ג ז"ל.
בפנינו עדים חתומים מטה, איך פלוני ב"ר פלוני אמר לנו הווה עלי עדים וקנו ממני בכל לשון של זכות וכתבו וחתמו ותנו לפלוני ב"ר פלוני להיות בידו הזכות, מחמת שרציתי ברצון נפשי שלא באונס אלא בלב שלם ובנפש חפצה ונתתי לו ארבע אמות קרקע +מינוי מורשה היה נעשה על ידי קנין אגב קרקע.+ במצרי במתנה, ואגבן הרשתיו והשלטתיו ומניתיו שליח שלי כדי שילך למקום פלוני לקדש לי אשה פלונית בת פלוני כדת משה וישראל. ותהא ידו כידי ופיו כפי ודבורו כדבורי וכל תנאי שיעשה עמה יהא שריד /שריר/ וקיים עלי, וכל מה שהוא יעשה יהא עשוי. וקנינא מפלוני ב"ר פלוני על כל הכתוב לעיל קנין שלם במנא דכשר למקניא ביה, וכו'. נדפס בספר תולדות אדם וחוה, חלק משרים, נתיב כ"ב ח"ג.
@שו"ת רבינו גרשום מאור הגולה סימן לט
ראובן ושמעון שותפים היו והלכו למדינת הים +ראה סימ' מ"ט וס"ז.+ וחלה ראובן ונטה למות וקרא לשמעון וצוה לו תן לפלוני מנכסי שבידך כך וכך לפלוני, ולפלוני כך וכך, ונפטר ראובן והניח חיים לכל ישראל. ושב שמעון למקומו וכבואו הושיב ב"ד +הושיבו ב"ד ע"מ לקבל עדותו של שמעון ולאשר צוואת ראובן.+ וסיפר דבריו לפניהם כאשר צוה ראובן ועשה [שמעון] ציווי המת, ועכשיו תובעת אלמנת ראובן מן המקבל מה שנתן לו שמעון כי [אומרת] שלא [היה ראובן יכול לתן] כלום לפי שהכל היה משועבד לה בכתובתה הדין עם מי.
כך דעתי נוטה שאין אלמנת ראובן יכולה להוציא מיד המקבל כלום דדברי שכ"מ =שכיב מרע= ככתובים וכמסורים דמי +גיטין י"ג, ע"א.+ כיון דראובן אמר לשמעון תן לפלוני כך וכך מנכסי נעשה כמו שהמשיכה לו וזכה בהן המקבל, ושמעון זה נאמן הוא בדבריו לפי שעד שלא הוציא הממון הושיב ב"ד וסיפר דבריו לפניהם. ושנו רבותינו הודאת בעל דין כמאה עדים דמי ושליש נאמן משניהם, זה אמר בכך, וזה אמר בכך, שליש נאמן, אימתי בזמן שהשלישות בידו, אבל אין השלישות בידו הרי הוא ככל אדם +תוספתא ב"מ פרק א', ה'.+ וא"ת הרי נשתעבד לה בכתובתה הא קיי"ל בעל חוב [מאוחר], שקדם וגבה מה שגבה גבה. דתניא +לשון זו אינה בתלמוד, אמנם בתוספתא של מס' כתובות פ"ט, ד, כתוב: מי שמת והניח נכסים ומטלטלין ויצתה עליו כתובת אשה ובעל חוב כל הקודם זכה וכו'. ראה מה שכתב על זה ר' מ' א' בלאך בהערותיו לשו"ת מהר"ם (הו' בודאפסט) ס' תתס"א, הערה א'.+ בע"ח ויורש שקדם אחד והחזיק במטלטלין, זריז נשכר. ואי איכא דמותיב מהא שכ"מ +ב"ב קל"ח, ע"א.+ שאמר תנו ד' מאות זוז לפלוני וד' מאות זוז לפלוני אין אומרים כל הקודם בשטר זכה, לפיכך יצא עליו שט"ח גובה [מכולן] אלמא מה שגבה לא גבה, הא ל"ק התם במקרקעי דקתני גובה מכולם, ואי מטלטלי לימא אנן מטלטלי אית לן, ומטלטלי לבע"ח לא משתעבדי, אלא ש"מ [מקרקעי] שוה כך וכך יהב להו ש"מ,,, +ועל מה שפסק רש"י (הוצ' ר' י' אלפנביין סי' שסט - שע ובספר כל - בו סי' קל"ג) במי שנתן לפני מיתתו לאחרים ואשתו תובעת מהם כתובתה, שהאשה קודמת על כל חוב ושטר בפריעות, אפשר לומר שרש"י נשאל, כשעדיין לא גבה איש מנכסי המצווה, ולכן האלמנה גובה, אבל לו גבו האחרים לפני האלמנה, יתכן מאוד שרש"י היה פוסק כמו הרגמ"ה. בהלכות קצובות (הוצאת מ' מרגליות עמוד קכ"א) נמצא הפסק הכתובה קודמת מכל חוב ושטר בפריעות וגם כאן אפשר להגיד שזה לפני שהבע"ח גבה. המרדכי מביא (ב"ב רמז תקפ"ט) דעות ראשונים הפוסקים שמתנת שכיב מרע כירושה דמי ואינה מפקעת לא את הכתובה ולא את המזונות.+
תשובה זו העתקה מספר הדינין בשם ר"ג מאור הגולה, ונדפסה בשו"ת מהר"ם ס' תתס"א (ד"פ), במרדכי (דפסוס /דפוס/ ריווא) סימן תת"ג ובמרדכי (ש"ס ווילנא) ב"ב רמז תקפ"ט.
@שו"ת רבינו גרשום מאור הגולה סימן מ
ראובן נשא אשה כשהוא בריא ואחר שנה הוכה בשחין ה' שנים וסבלתו אשתו, ועכשיו אומרת איני יכולה לסבול עוד. יש בדין לכופו ולהוציא, ואם כופין אותו להוציא יש לה כתובה או אין לה כתובה.
שנו רבותינו +כתובות ס"ג, ע"א. המורדת בבעלה מכריזין עליה כל שבת ומפחיתין כל שבת מכתובתה ז' דינרים.+ המורדת על בעלה פוחתים לה מכתובתה ז' דינרים בשבת, ואמרינן מורדת מחמת מאי, רבי הונא אמר מתשמיש המטה ר' יוסי ברבי חנינא אמר ממלאכה, אבל אמרה מאיס עלי לא כפי' ליה +שם, ע"ב.+ ואומרים לאו כל כמינך, דהאיש מגרש ואין האשה מגרשה, וה"מ דלא יהבה טעמא למלתא, אבל אמרה מאיס עלי מחמת כך וכך כגון בעל פוליפוס או מוכה שחין וכו' ולענין הלכה למעשה אע"פ דפליגי רבי יהודה ורבותינו חזרו ונמנו שמכריזין עליה וכו' דרש רב נחמן הלכה כרבותינו ואמר רמי בר חמא שולחין מב"ד ואמר ר' ששת הלכה נמלכין בה וכי הא דכלתי' דרב זביד אמרדא וכו' ואמרי' בסיפא השתא דלא אתמר הלכתא לא כמר ולא כמר [תפסה] לא מפקינן מינה [לא תפסה] לא יהבינן לה ומשהינן אגיטא תריסר ירחי שתא והלכתא הכי הוא. ומהו רבנן סבוראי דבתר הוראה תקנו למשאל מינה מאי דתפסה ויהיב לה גיטא לאלתר כדי שלא יצאו בנות ישראל לתרבות רעה. וכן עמא דבר בכל האנשים, ואין צריך לומר מוכה שחין וחביריו שאפילו קודם תקנה כופין אותו ויוציא לאלתר, אבל לענין כתובה מסתבר דאין נותן לה כתובה +ראה שערי תשובות סימן שלח, שם כתוב בשם הרגמ"ה שאין נותנים לה למורדת תוספת כתובה, אבל מנה ומאתים שזה מדאורייתא נותנים לה.+ חדא דא"כ לתני ואלו שכופין אותו להוציא ולתן כתובה ועוד מדקתני +כתובות ע"ז, ע"א - ואלו שכופין אותו להוציא מוכת שחין וכו' בין שהיו עד שלא נישאו וכו'.+ בין שהיה עד שלא נשאת ובין משנשאת ילדו ואלו שהיו לה עד שלא נשאה סברה וקבלה +נראה שהרגמ"ה לומד מכאן, שאפילו נעשה מוכה שחין אחרי שנשאו גם כן מפסידה כתובתה.+ וא"ת יכולה היא לומר סבורה הייתי יכול לקבל עכשיו איני יכולה לקבל א"כ אין לדבר סוף יהו כל הנשים מערימות ונשאות ולמחר אומרת איני יכולה לקבל ונמצא זה משלם כמה כתובות שנושא בכל שנה ובכל חדש ואין לו תקנה עולמית. ואם תאמר יתנה עמה על כך, לר"מ +כתובות ע"ז, ע"א.+ דאמר אע"פ שהתנה עמה מאי איכא למימר, וא"כ מצי למימר נסתפחה שדהו. וכ"ת היכא אמרי' נסתפחה שדהו היכא דממילא הוי כגון הא דתנן +כתובות עה, ע"א.+ היו בו מומין ועודה בבית אביה האב צריך להביא ראיה שמנתארסה /משנתארסה/ היו בה מומין אלו ונסתפחה שדהו, אבל כגון מקמץ ומצרף ובורסקי +כתובות ע"ז, ע"א.+ דאינון עבדי לא מצי למימר הכי, דהתינח מקמץ ומצרף ובורסקי, אבל מוכה שחין ובעל פוליפוס ממילא הוי ומצי למימר נסתפחה שדהו, ועוד מקמץ ובורסקי נמי כיון דא"א לעולם בלא בסם [ובלא] בורסקי וקשין מזונותיו של אדם א"א שלא ירדוף אחר מזונותיו [וכאנוס] דמי כמוכה שחין ועוד מ"ט תקינו רבנן כתובה לאשה +כתובות י"ב, ע"א.+ כדי שלא תהא קלה בעיניו להוציאה והאי אינו מוציאה מדעתו איהי קאמרה מאיס עלי ודינה כמורדת לענין כתו' מהני טעמי וטעמי אחריני +בהמשך לתשובה שלפנינו בת' מהר"ם, יש דעות האומרת שאשת מוכה שחין כיון שיוצאת לפי ב"ד, מקבלת כתובתה. וע' הערת ר' מ' א' בלאך בסי' רס"א (ד"ב).+ שו"ת מהר"ם (ד"פ) סימן רסא.
@שו"ת רבינו גרשום מאור הגולה סימן מא
וכן כתב המאור הגדול רבינו גרשום הגאון ז"ל שהשיב בתשובה לר' דניאל ב"ר יעקב ופירש לו כל דין דמורדת לפי שיטת התלמוד. וכתב לו באחרונה מיהו רבנן סבוראי בתר הוראה תקינו הלכה למעשה למשקל מינה מאי דתפסה מדיליה ומיהב ליה ואיהו יהיב גיטא לאלתר כדי שלא תצאן בנות ישראל לתרבות רעה. וכן עמא דבר. ואין צריך לומר מוכה שחין וחבריו, כי אותם אפילו קודם תקנה כופין להוציא לאלתר בגט, לפי שטת התלמוד, אבל לענין כתובה נ"ל דאין נותנין לה תוספת כתובה דהיא דרבנן, אבל מנה ומאתים דהוא דאורייתא נותנים לה +וזה לא כמו שפסק הרגמ"ה בתשובה סימן ל"ו, שם נאמר שאינה מקבלת כתובתה ואולי הכוונה שם לתוספת כתובה, אבל עיקר כתובה מקבלת, אבל תרוץ זה לא נראה, כי בתשובה כתוב בדרך סתמות שאינה מקבלת כתובתה ואולי שנה הרגמ"ה דעתו בהלכות מורדת, והשווה דעת בעלי תוספות בד"ה אבל אמרה, כתובות ס"ג, ע"ב.+ כי היכי דלא ליהוי בנות ישראל כהפקר. עד כאן לשונו. שו"ת מהר"ם (ד"ב) סימן של"ח.
@שו"ת רבינו גרשום מאור הגולה סימן מב
ראובן נשא אשה ואח"כ נשא אחרת +תשובה זו תמוהה, הלא הרגמ"ה גזר על לקיחת שתי נשים, יתכן שהתשובה נכתבה לפני שהרגמ"ה תקן את תקנתו או קודם שנתקבלה ונתפשטה גזירתו. אולי אפשר למצוא הסבר לתשובה מתוך דברי ר' יהודה בן הרא"ש אשה ששהתה עשר שנים אצל בעלה ולא ילדה נהי שאין כופין אותה שתטול כתובתה וגיטא, מתירין לו לישא אחרת, דאדעתא דהכי לא גזר רבנו גרשם. (תשובה זכרון יהודה סימן פ"ט) והשווה דברי המרדכי בפרק החולץ רמז ל"א. ברם ממקור אחר שבמרדכי (יבמות רמז קי"ג) שם אין הרגמ"ה מזכיר שמותר לבעל, שאשתו לא ילדה עשר שנים, לקחת אשה שניה, למרות מצות פריה ורביה. שם כתוב שהבעל ששהה עשר שנים עם אשתו ולא ילדה כופין אותו לגרשה. ונותן לה כתובתה, ואולי אפשר להסביר דברי המרדכי במקום שמתיר לקחת אשה שניה (יבמות רמז ל"א) כשהענין הוא במצות יבום שאז גם הרגמ"ה סבור שמותר לקחת אשה שניה, כי מן השמים הקנו לו אשה. (ראה שו"ת מהר"י מינץ, מונקאטש תרנ"ח) ומן הראוי להזכיר כאן מה שכתוב באו"ז (הלכות יבום וקידושין סימן תרי"ט) ומורי ה"ר אליעזר ממיץ היה נוהג להתיר חרם ליבם לישא ב' נשים. וכן מה שכתוב בשו"ת מהר"י קולון (שורש ק"א) והדעת נוטה שלא גזר בכל הנשים ובכל המגרשים,,, אבל באלו שהוא מן החיוב לגרש או לישא אחרת בזה לא גזר הגאון.+ והראשונה הקפידה ותבעה גט וכתובה, וענה ראובן רוצה אני לנהוג בך משפט הנשים ומה שנשאתי אחרת להיבנות ממנה, שאת זקנה ואין את ראויה לבנים ולא אתן לך גט ולא כתובה [נראה דהדין עמו] דאמר רבא נושא אדם כמה נשים על אשתו והוא דאית לי למיקום בסיפוקיה. ואם רוצה להתגרש דינה כמורדת +ודין מורדת מפורש בכתובות ס"ג ע"א וע"ב.+ ואע"ג דפליגי ר' יהודה ורבנן ורבותינו +בכתובות ס"ג ע"ב יש מחלוקת בין ר' יהודה ורבנן על שיעור ההפסד של הכתובה.+ חזרו ונמנו שמכריזין עליה [ודרש] ר"נ הלכה כרבותינו +שם, שמכריזין על המורדת ארבע שבתות.+ ואתמר אמר רב ששת הלכה נמלכין בו +שם, משפיעים עליה שתחזור ממרדותה.+ [ורב הונא בר יהודא אמר רב ששת] הלכה אין נמלכין בו, כי הא דכלתי' דרב זביד אימרדא +שם, מרדה בזה שאמרה שבעלה מאוס עליה.+ ואמר [בסוף הסוגיא] השתא דלא אתמר, הלכתא לא כמר ולא כמר +כתובות ס"ד, ע"א.+ תפסה לא מפקינן מינה, דלא תפסה לא יהבי' לה. ומשהינן לה י"ב חדשים אגיטא. וצריכה התראה בב"ד לכן הלכתא כך היא. ומיהו רבנן [דאתו] בתר הוראה תקינו למשקל מינה אפי' מאי דתפסה, ולתן לה גט לאלתר, כדי שלא תצאנה בנות ישראל לתרבות רעה וכן עמא דבר ואין לזוז הימנה +עיין תוספות רי"ד כתובות ס"ד ע"ב, המביא תשובת ר' שרירא גאון בענין אשה היושבת תחת בעלה ואמרה לו גרשני, איני רוצה לשבת עמך חייב לה כלום מכתובתה או לא, וכגון זו אי הוה מורדת או לא, והתשובה היא: ומה שמצוי נמי אע"ג דתפשה לה מפקינן מינה, ומהדרינן ליה לבעל וכופין אותו וכותב לה גט לאלתר, וכזאת אנו מתנהגים היום וכו',,,+ וכי מפקינן מינה עיקר כתובה ותוספת אבל נדוניא שלה אפי' [בעקרה] נוטלת נדוניתא ואם רוצה להתגרש בלא כתובה והוא אינו רוצה לגרשה צריכים לכופו שיתן לה גט כדתניא יקריב אותו מלמד שכופין אותו יכול בע"כ ת"ל לרצונו הא כיצד כופין אותו עד שיאמר רוצה אני וכן הדין. גרשום בר' יהודה. שו"ת מהר"ם (ד"פ) סימן תתסה.
@שו"ת רבינו גרשום מאור הגולה סימן מג
,,, ורבינו גרשון פי' בתשובותיו כמו כן דאע"ג דלא הוי אלא כמבריח ארי בעלמא +זה שפרנס את האשה שבעלה הלך למדינת הים.+ יש לו לשלם, מידי דהוה אקדם ברועים ובמקלות בשכר וגבי משיב אבידה דאל"כ אין לך אדם מציל של חבירו מידי העובדי כוכבים. כתובות קח ע"א, תוס' ד"ה חנן אומר. והשווה תוספות רי"ד שם.
@שו"ת רבינו גרשום מאור הגולה סימן מד
תשובת רבינו גרשום איש ואשה עמדו יחד ה' שנים ולא היו להם בנים ולא ראתה האשה דם כי אם לפרקים, ולא בוסת קבוע, רק לו' שבועות פעם א', וכך היה לה ג' פעמים, ושהתה פעם רביעית (ארבע) [ארבעה] חדשים שלא ראתה והיתה סבורה להיות מעוברת, ולא התעברה. וחזרה למנהג הראשון שלשה פעמים, וברביעית (לארבע) [לארבעה] חדשים, ואח"כ ראתה לשלשה שבועות. והאיש מריב עמה, הנה גבורת אנשים לי, למה אינך מעוברת, ואפשר שמזלך גרם. השיב רבינו גרשום מ"ה, האיש הזה ישהה עד עשר שנים +יבמות ס"ד, ע"א וכן כתובות ע"ז, ע"א.+ ואם לא תלד יוציא ויתן כתובה. ואע"פ שאינה רואה כשאר נשים לא תפסיד כתובה שאין זו קרויה איילונית, דאין הדם מסימני איילונית, דתניא אלו סימני איילונית +יבמות פ', ע"ב.+ הלכך אע"פ שאינה רואה יש לה כתובה. וכ"ש זאת שהיא רואה, אבל אין לה וסת שלא תפסיד כתובה. ואחר שישהה עמה י' שנים אם לא ירצה לגרש כפינן ליה משום בטול פריה ורביה, דכל מה דאגיד בה לא נסיב אחריתי, דאמר רב יהודה אמר רב אסי אין מעשים אלא לפסולות +כתובות ע"ז, ע"א.+ כי אמריתה קמיה דשמואל אמר לי כגון אלמנה לכ"ג וכו' א"ר תחליפא בר אבימי, אפילו נשא ושהה עמה עשר שנים ולא ילדה מעשינן ליה לאפוקה וכי נפקא שקלה כתובה עכ"ל. מרדכי יבמות רמז קיג, ובד"ר חלק ד, רמז תשנה - ז.
@שו"ת רבינו גרשום מאור הגולה סימן מה
כתובה דאירכסא מרבינו גרשום.
מה דהות קדמנא דחתמון מלתחת בשתסר יומין לירחא דשבט שנת ארבעת אלפים ושבע מאות ושבעין לבריאת עולם למיינא /למניינא/ דאנחנא רגילין למימנא במגנצא מתא איך ר' גרשום בר יהודה על לקדמנא, וכך אמר אנא נסיבת אינתתא מן קדמת דנא ושמא בונא בת ר' דוד ומקמי דנסיבת לי ארמלתא הות ואמרית לה למיהוי לי לאנתו ואעילת לה מדילה נדוניא כספא ודהבא מאני דלבושא ושימושא ערסא דקבילית עלי בארבעין ליטרין מפשיטין ומרעית נפשי אוסיפנא לה ארבעין ליטרין אחרינן וכתבינן לה כתובא דא כחומר כל שטרי כתובות דעבידא כתקנתא דחכימי ומחתימנא עלה סהדין דכשירין ויהיבתא לה למהוי לה לזכו וכניסית יתה בחיפה וקידושין כהלכת ישראל. והשתא ההוא שטר כתובה אירכס ובעינא למיכתב לה אחרינא בחריקא וקנו מינאי וכתובו וחתומו עלי בכל לישנא דזכו ותנו לה להדא מרת בונא אינתתא בת ר' דוד למיהוי לה לזכו לה ככתובתא, קדמאה ומקבלנא עלי מהשתא למיפלח ולמיקר ומזין ולפרנס יתה כהלכות גוברין יהודאין דפלחין ומוקרין וזנין ומפרנסין לנשיהון בקושטא ויהיבתא לה מוהר ארמלת כסף זוזי מאה דחזו לה מדברי סופרים ומזונותיה וכסותה ופוקה ומעיל עלה כאורח כל ארעה ומשעבדנא נפשאי לכתובתה בין לנדוניא בין לתוספות מאני ליה מפשיטין כדכתיב לעיל ואחריות שטר כתובתא דא קבילת להתפרע מכל שפר נכסין וקיניינין דאית להון אחריות ולית להון אחריות כולהון יהון אחראין וערבאין לפרוע מהן כתובתא דא בחיי ובמותי ואפילו מגלימא דעל כתפאי ואחריות וחומר שטר כתובתא דא קבילית עלי ועל ירתי בתראי כחומר כל שטרי כתובה העשויין כתקון חכמים מיומא דנן ולעלם דלא כאסמכתא ודלא כטופסי דשטרא וקנינא מן ר' גרשום דנן בר' יהודה להדא מרת בונא בת ר' דוד אינתתיה בכל מה דכתיב ומפורש לעיל במאנה דכשר למיקניה ביה שריד /שריר/ וקיים. גרשום בר יהודה יעקב בר יוחנן, יצחק בר משה. כתובה היתה במקום שיעור ובכתב יד הרב יצחק ברבי מאיר.
@שו"ת רבינו גרשום מאור הגולה סימן מו
גט מיאון לר"ג ז"ל.
טופס גט מיאון, בכך וכך ימים לירח פלוני שנת פלו' וכו' למנין שאנו מונין בו בכאן במקום פלו' איך פלונית בת פלוני אתיא קדמנא לבי דינא וכך אמרה דפלו' אחי הטעה יתי וקדש יתי לפלוני בר פלוני, ואנא הויתי ינקתא ולא הוי ידענ' ביה וכן לא ניחא לי דאהוי לההוא גברא ולא בעינא ביה ולא סבינא ביה ולא צבינא להתנסבא ליה, ובדקנו בתר פלו' דא ועדין היא קטנה וכיון דחזינא דאמרת פלונית דא בדין ענינא כתבנא לה שטר מיאונין ויהיבנא לה להתנסבא לכל גבר דיתצביין כדת משה וישראל, וחותמין ג' דיינים, כל זה נמצא לרבינו גרשון ז"ל. נדפס בספר תולדות אדם וחול /וחוה/ חלק חוה, נתיב ר"ג, חלק ד'.
@שו"ת רבינו גרשום מאור הגולה סימן מז
שטר שליחות להולכת גט לר"ג ז"ל.
בפנינו עדים חתומים מטה בכך וכך בשבת, כך וכך לירח פלוני שנת כך וכך לבריאת העולם, למנין שאנו מונין בו בכאן במתא פלונית, מסר פלוני בר פלוני גט ביד פלוני בר פלוני להוליך אותו לאשתו פלונית בת פלונית (או לארוסתו) וכן אמר בפנינו פלוני הנזכר לשלוחו הנזכר, הולך גט זה לאשתי (או לארוסתי) הנזכרת, ותהא ידך כידי ופיך כפי ועשייתך כעשייתי, ונותן אני לך רשות לעשות שליח, ושליח דשליח עד מאה ליתן גט לפלונית אשתי (או ארוסתי) הנזכרת בכל מקום שתמצאנה אתה או שלוחך או שליח שלוחך, והגט שנעשה עליו פלוני הנזכר שליח להולכו ככל הכתוב למעלה נכתב ונחתם במתא פלונית, בכך וכך בשבת כך וכך לירח פלוני שנת כך וכך לבריאת עולם, ועדיו חתומים בו ובפנינו בטל פלוני הבעל הנזכר כל מודעא או מודעות שמסר על גט זה וגם בפנינו קיבל עליו בחרם פלוני הבעל הנזכר שלא לבטל את הגט ולא את השליח. מה שראינו ונעשה בפנינו כתבנו וחתמנו שמותינו פה לזכות ולראיה והכל שריד וקיים. תולדות אדם וחוה משרים נתיב כ"ג ח"ה וכן באוצר השטרות מאת א' גולק, (ירושלים תרפ"ו) עמוד ע"ט.
@שו"ת רבינו גרשום מאור הגולה סימן מח
תשובת שאלה לרבינו גרשום ז"ל. יבמה שנפלה לפני יבם משומד אינה נפטרה בלא חליצה, שאם קדש קדושיו קדושין וצריכה גט, לענין חליצה נמי צריך. ע"כ.
ארחות חיים ח"ב הלכות יבום סימן ה', וכן גם במרדכי ליבמות רמז כ"ט, ובדפוס ריווא עמוד צ"ט בסוף העמוד, (וצריך להיות שם ר' גרשם ולא ר' גמליאל). ראה שם, (בא"ח ובמרדכי) את מחלוקת הגאונים בדין הזה. והשווה שערי צדק ח"ג שער א, ס' כח, וסימן נג.
@שו"ת רבינו גרשום מאור הגולה סימן מט
תשובת מאור הגולה. ראובן ושמעון ולוי פרשו לים +אולי הפליגו לאחת המדינות שמעבר לים.+ ונתנו שכר בשוה וכל הוצאתם עד שהגיעו לסכנה ובקשו מרב החובל שיצילם דרך היבשה ויוסיפו לו שכרו והניחו לו בגדיהם +כהוונה /הכונה/ כנראה לסחורה, ואולי סחרו בבגדים.+ למשכון עד שתבא הספינה למחוז +מחוז - נמל.+ [והגיעה] הספינה לנמל ופרקו וטענו והלכו להם עם הערבונות שלהם +לראובן היו שם נכסים יותר מלשמעון וללוי ולכן נשאר שם הרבה זמן, עד שהציל חלק מהנכסים.+ בטרם בואם עם השכר שחייבים לו. לוי [היה] לו שם נכסים יותר [מראובן וראובן יותר משמעון, ולוי] לא המתין והלך לדרכו, ראובן ושמעון המתינו עד, [אח"כ] הלך [גם] שמעון לדרכו ונתעסק ראובן להציל עד ט"ו חדשים לסוף כשהציל מהנכסים נאבדו מהן הרבה, מנכסי ראובן יותר מכולם, ומנכסי לוי לא הושב כלום, וההוצאה יתירה על התנאי +על התנאי שהתנו ביניהם לשלם.+ פי שלשה, לימים פגע ראובן שמעון אמר לו מה עשית בשלי, א"ל הפסדתי הרבה, ועתה תן לי מחצית כל ההוצאה חלק שלישי שלך ומחצית חלק של לוי ואתן לך מה שהצלתי [משלך], ושמעון אומר איני [נותן] לך מאומה, שעסקת בשביל חפצים שלך ובשביל שלך הצלתם, ומחלק לוי לא אתן לך שאם כן אינו שוה שלי כנגד הפדוים, וראובן משיב ואפילו לא הושב לך משלך כלום, אתה חייב שליש ההוצאה, וכן היה תנאינו +חלוקת ההוצאה לפי הנפשות.+ ושמעון אמר אפילו [אם] כל הנכסים שלי מוחזרים משלם +איני צריך לשלם לך הסכום שאתה דורש.+ הואיל והנכסים שלך מרובים כשנחשוב לא יגיע לחלקי מן ההוצאה אלא דבר מועט כ"ש שאבדו קצת מנכסי. וראובן משיבו אין אלו החפצים לסחורה +כי הניחו למשכון ולא לסחורה.+ ומתחלה לא הפקדת, אלא נתרצית ליתן בשוה לפי נפשות +ולכן לא חשוב כמה שניצל מחפציך.+ ועכשיו אתה רוצה לפי ממון ועוד שאינם לסחורה. נראה שאין לראובן על שמעון מן ההוצאה אלא כשיעור דמי ההשבה [שראובן] משיב לו דתנן +כתובות ע"ט, ע"ב.+ המוציא הוצאות על נכסי אשתו וכו' מה שאכל אכל אבל הוציא ולא אכל ישבע כמה הוציא ויטול, ואמרינן בגמרא לקמן בפ' האשה שנפלו +כתובות פ', ע"א, אמר רב אסי והוא שיש שבח כנגד ההוצאה.+ והוא שהיה [השבח] כנגד ההוצאה וכוכ' /וכו'/, אין לו אלא הוצאה שיעור שבח, ובשבועה, הכי נמי לא שאני. שו"ת מהר"ם (ד"פ) ס' תתס"ט.
@שו"ת רבינו גרשום מאור הגולה סימן נ
ושששאלתם ראובן שהיה חייב לגוי ליטרא והלך לשמעון ואמר לו הלויני ליטרא ואתן לזה הגוי, והלוהו ליטרא, ונשתיירו בכיס עוד כ' ליטרא ופרע ראובן לגוי, וכשחזר לביתו מצא גויים ששללו ביתו וגם בית שמעון ובתי כל היהודים שבעיר נשללו ונטלו כל +הד של פרעות ושדידת בתי יהודים את המקום והזמן אין לקבוע.+ וגם אותם עשרים ליטרים שנשתיירו ביד שמעון נשללו הכל, באמת שחייב ראובן לפרוע לשמעון אותה ליטרא וכשאר לוין דעלמא, ולא מיבעי' השתא שפרע ראובן ליטרא זו לבעל חובו לא הפסיד כלום שאם לא פרע לו אותה ליטרא היה פורע לו לאחר זמן בעל כרחו, והלכך הליטרא שהיה פורע לגוי בעל חובו הראשון יפרע לשמעון בעל חובו שני, אלא אפילו הפסיד ראובן אותה ליטרא ונטלוה השוללים אפי' הכי, מכיון שמשכה קנאה +ונעשה לוה עליה.+ ונתחייב לשמעון שלא מצינו לוה שפטור מלשלם, ואם תאמר אלו היתה אותה ליטרא בבית [שמעון] (ראובן) היה מפסידה כשם שהפסיד מה שנשתיירו בידו, מן שמיא הוא דרחימו עליה ושיירו ליה הא ליטרא, כדכתיב כי נשארנו מעט מהרבה +ירמיהו מ"ב, ב'.+ תחצו"ל סימן פ"ו.
@שו"ת רבינו גרשום מאור הגולה סימן נא
תשובה ממני גרשם בר' יהודה לר' יצחק בר' יוסף.
תשובה על שאילתך +השאלה לתשובה הזאת נמצאת בסימן תתט"ז, בהתחלה: על עסק ראובן ושמעון שלקחו מקח מן הגוי ופרע לו מקצת הדמים והמותר נשאר לפרוע לו, ואחר כך לא רצה הגוי להאמין לשמעון בחלקו, ואמר שמעון לראובן לקבל עליו, וקבל עליו ראובן לפרוע לגוי שאר הדמים, ואחר כך נתן שמעון לראובן חלקו המגיע לתן לגוי ונשמט ראובן מן הגוי ולא נתן לו כלום עד שהלך הגוי לדרכו עכשיו אמר שמעון לראובן השב לי המעות שנתתי לך מאחר שלא נתת לגוי וראובן אמר האמין לי, ואם הלך הגוי לדרכו אני זכיתי בו ואם אחזור אני אתן לו. (ראה תשובות ר"ת ספר הישר ברלין תרנח, סימנ' נ"ג ונ"ד. ובתשוב' מהר"ם (ד"פ) סימן תת"ג, תתכ"ג, והשווה מרדכי רמז קס"ט).+ נראה שאין ראובן יכול לגבות משמעון כלום אלא אם כן פורע לגוי ואפי' נשא ונתן, ואע"ג דאמרינן +ב"ב קע"ד ע"א.+ לא מיפטר לוה מיניה דמלוה עד שישא ויתן ביד, אלמא כי נושא ונותן ביד אין למלוה על לוה כלום, אלא על המקבל, אפ"ה אין המקבל גובה מן [הלוה] כלום אא"כ פרע למלוה, ואם הי' המלוה גוי או גר שאין לו יורשים ומת זכה שמעון במה שבידו ואין לראובן לגבות ממנו כלום, מ"ט דלאו מלוה הוא ולא מידי יהיב לי' אלא דיני' כמו קבלן. וכי אמרינן +ב"ב שם, וראה שם פי' הרגמ"ה.+ נשא ונתן ביד אין למלוה על הלוה כלום [היינו] שאין המלוה צריך לתבוע הלוה, אלא הקבלן פורע לו בין יש לו נכסים ללוה בין אין לו, והקבלן חוזר וגובה מן הלוה, אם יש לו נכסים [ואם] אין לו מפסיד הלכך להיות [ראובן] זה כמלוה ולגבות משמעון בין פורע בין איננו פורע, לא אפשר למימר הכי, כי מלוה משוינן לי', אלא לגבי גוי הו"ל כקבלן שא"ל ע"מ שאפרע ממי שארצה ולגבי שמעון הו"ל כשליח, ששמעון א"ל לקבל עליו החוב במקום שמעון לפי שהגוי אינו מאמין לשמעון. ואם כשנשא ראובן המקח מן הגוי היה נאנס קודם שיתן לשמעון לא היה מפסדי, אלא שמעון, שהיה ראובן טוען לו שליחותך עשיתי וברשותך נאנס המקח, ואתה תפסיד. וכשם שלענין הפסד רחוק ראובן מההפסד כך לענין שכר אם מת הגוי רחוק מן השכר יהי', אבל לשוי' לענין שכר כמלוה, ולענין הפסד [כשליח] לא אפשר, אלא [לכל] מידי משוינן כשליח בין לשכר בין להפסד דלאו מידי דידיה הלוה אלא אלא קבל עליו בחוב, ודיני' כקבלן לגבי גוי וכשליח לגבי שמעון, וזה שנתן שמעון חלק המגיעו מן החוב לראובן לפרוע לגוי וראובן לא נתן לגוי [כלום] דינו כשאר שלוחים דעלמא, אם ישנו לגוי יתנו לגוי ואם לאו יחזיר לשמעון, כדתניא +גיטין י"ד, ע"ב.+ הולך מנה לפלוני, ובקשו ולא מצאו יחזיר למשלח ושטוען ראובן אני גרמתי להציל [מן] הגוי אינה טענה ומזל שמעון גרם ומשמיא רחימו עליה. שו"ת מהר"ם (ד"פ) סימן תתט"ז. (וראה שם, סימן קע"ה).
@שו"ת רבינו גרשום מאור הגולה סימן נב
ורבינו גרשון פסק בתשובה אחת על אנס עכו"ם שאנס ביתו של ישראל ובא ישראל אחר ולקחו ממנו שלא יחזיר לבעלים בחינם +רש"י פסק שיחזיר לו ביתו חנם (תוספ' ב"מ ל"א, ע"ב ד"ה אם). מן הראוי להזכיר תשובת ר' משולם בן ר' קלונימוס גוים שאנסו מישראל ארצות ושדה וכרמים ובא ישראל אחר והוציא אותן מידם וכו', כך דעתי נוטה וכו' שאינו יכול אותו ישראל, שאנסו ממנו הגוים הקרקע, להוציא מידי אותו ישראל שפדה אותו (תשוב' גאוני מזרח ומערב סימן קפ"ח).+ ב"ק נח, ע"א, תוס ד"ה א"נ.
@שו"ת רבינו גרשום מאור הגולה סימן נג
+השאלה במלואה חסרה. נראה שבתשובה נפלו שיבושים שונים ע"י המעתיקים וקשה לדעת בדיוק פרטי הענין. נראה שכך היה. ראובן משכן כרמו לשמעון בי' דינר, ומת ראובן והכרם לא הופדה. ולא ידעו היורשים את פרטי התנאים של ההלואה והמשכנתא. והיה לגוי אחד זכות בר מצרא על הכרם של ראובן, ולראובן היה זכות בר מצרא על החלק של הגוי. והיה אסור למכור את חלקיהם בלי רשות שניהם. לאה אלמנת ראובן נישאת ללוי ונתנה בנדוניה חצי הקרקע שהשאיר ראובן, ועזב אותה לוי בעלה, ובקשה לאה מבית - הדין רשות למכור את הכרם (שהיה ממושכן לשמעון ושלגוי היה עליו זכות בר מצרא) כדי שתוכל לגבות מזונותיה ולפרנס את היתומים. בא שמעון ללאה והציע לה שתמכור לגוי את חלקה וגם תמסור לגוי את זכות בר מצרא שלה כדי שיהיה מותר לגוי למכור את כל הכרם לשמעון. ושמעון התחיב לתת לה עבור זה ג' דינרין, אבל לאה תצטרך לשלם לשמעון י' דינרין שבעלה היה חייב לו. האשה חתמה על שטר מכירה לגוי על חלקה וכן חתמה על ויתור זכות הבר מצרא שהיה לה על חלק הגוי. שמעון לא שלם לאשה את הג' דינרין שהבטיח ורצתה לאה לבטל את המכירה. ופסק הרגמ"ה שלו מכרה את החלק ליהודי הייתה המכירה בטלה, אחרי שלא קיים דבריו ולא שלם את המגיע לה, אבל מכיון שמכרה לגוי שאני, כי לפי חוקי הגויים קנה הגוי. אבל מה שויתרה על הזכות דבר מצרא גם בשם היורשים, זה בטל כי לא היה לה שום כח לבטל זכויות היתומים. ומה שטענה האלמנה שמא אכל שמעון מהמשכנתא יותר מלפי התנאי שהתנה עם ראובן (כי לא ידוע כל פרטי המשכנתא שהתנו ביניהם ראובן ושמעון) פוסק הרגמ"ה שבזה אנו מאמינים לשמעון כי מכיון שהיורשים אינם יודעים על תנאי המשכנתא יכול היה שמעון להגיד שהשדה לקוחה בידו.+ ושכתבתם ראובן משכן כרמו לשמעון בי' דינרי' ואין יודע באיזה תנאי ונפטר נשאת [לאה אשתו] ללוי והגבו לה חצי הקרקע של ראובן בכתובתה +ר' כתובות מ"ח, ע"א.+ והחצי האחר נשאר ליתומות ראובן, והלך לוי למדינת הים ואשתו תבעה מזונות בב"ד ונתנה לה ב"ד רשות למכור בהכרזה +ערכין כ"א, ע"ב, וכל הרוצה ליקח יבוא ויקח ע"מ ליתן לאישה כתובתה.+ מנכסי בעלה ושל יתומים להתפרנס +ר' כתובות צ"ה, ע"ב.+ מה עשה שמעון הלך אצל לאה אשת לוי ואמר לה את צריכה למזונות, איני יכול לקנות ממך בלא דברים +כנראה שהי' תנאי כפול שגם ראובן או יורשיו לא יכלו למכור את הכרם בלי רשות הגוי.+ אלא אביא בר,,, +כאן חסרה מלה בכתה"י, אולי היה כאן כתוב בר מצרא שלך.+ גוי שנתן ראובן בעליך קרקע לנטוע לחצי על מנת שלא יהא רשות למכור חצי שלך אלא לו וליורשיו, מכור לו חלק שלך ושל בנותיך ואני אקנה ממנו חלק שלך, ובעליך ראובן משכן לאותו +אולי צ"ל משכן לי אותו כרם.+ כרם בי' דינרין ואנכה לך ג' דינרין +עבור הויתור ינכה ג' דינר מהחוב שחייבים לו.+ ומהם יהיה פרעוניך, וכתבי מכירה לקרקע זה לגוי חלקך בי' דינר והוא ימכרנה לי בעשרה דינר, וכן עשתה והביא שמעון הגוי לקנות הקרקע מן האשה ונתן שמעון ספר +שמעון שלח ספר ע"י הגוי משכון על ג' הדינרין.+ ביד הגוי ונתנו ביד האשה על מנת שיתן לה שמעון ג' דינר, וכתבה לו שטר המכירה לגוי מחלקה וחלק בנותיה, ועוד כתב הגוי +ר"ל שהגוי כתב שטר התחייבות שימכור אח"כ הקרקע לשמעון.+ ביד האשה על מנת שיתן לשמעון שטר מכירה מחלקה ומחלק בנותיה ואפ"כ לא נתן שמעון הג' דינרין לאשה וכשהגיע הקציר והוזלו החטים +כשהוזלו החיטין לא היתה לאה זקוקה יותר לכסף ורצתה לבטל את המכירה.+ ועדיין לא קבלה הג' דינרין נתחרטה האשה וכו',,,.
כן הדין שאילו לישראל מכרה אותו כרם לא היה מכור וקיי"ל הלכתא זבין ולא איצטרכו ליה זוזי הדרי זבינא +כתובות צז, ע"א.+ דזבינ' ולא איצטרכו ליה, השתא דלגוי זבניה בדיניהם של גוים, שכיון שמכרה והגיע השטר לידו קנה הגוי ואינה יכולה לחזור, וזה ישראל שלקח מן הגוי דינו כגוי, דאמר ר' יהודה אמר רב, ישראל +ב"ב ל"ה, ע"ב.+ הבא מחמת גוי הרי היא חזקה +בנוסח שלפנינו ישראל הבא מחמת עכו"ם הרי הוא כעכו"ם.+ כיון שהגיע השטר לידו קנה מגוי, מה גוי אין לו חזקה אלא בשטר,,, מכלל דבשטר יש לו חזקה וכיון שהגיע השטר לידו קנה, וזה ישראל נמי הבא מחמת גוי דינו כגוי, ומכיון שהגיע לידו שטר מחצי הכרם שמכרה לגוי, קנה אותו, אבל חציו האחר חלקו של גוי, שנתנה לו רשות לקנות מן הגוי לא קנה, מ"ט, דהא לא מטה +אין אשה יכולה לטעון שמכר הזאת (את הרשות) בגלל מזונות, כי הרי לא קבלה ממנו שום דבר.+ לידה מידי דאיכא למימר למזונות מכרה, מאי אמרת דיהב' ליה רשותה +ומי נתן לה רשות על זכות השייך גם ליתומים.+ למזבן דתניא +כתובות ע"ח, ע"ב.+ רבותינו חזרו ונמנו בין שנפלו לה עד שלא תתארס, ובין שנפלה לה משנתארסה ונשאת, הבעל מוציא מיד הלקוחות אם מכרה, ועוד על חלק היתומים מי יתן לו רשות ועוד שאפילו הבעל והאשה נתנו לו רשות לקנות כיון שלא קנה מידו +צ"ל כיון שלא קנה מידם בקנין וכו'.+ לא מהני האי רשותא כלום, דדיניה בההוא כדינא דבר מצרא דקיימא לן הלכתא צריך +ב"מ קח, ע"א.+ למיקנא מיניה. ויהיב האי לוי ואיתתיה ואפוטרופוס של יתומים לשמעון הני דמי דיהיב +אולי צ"ל דיהיב לגוי.+ ושקל ליה, דאמרי השתא דאמרת צריך למיקנא מיניה אייקור וזול ברשותיה +לשון הגמרא בב"מ ק"ח, ע"א.+ שכתב שאמר לו האפוטרופוס אתן לגוי שלוחך זה בשביל הדינר (שנתתי) [שנתת] +ר"ל הדינרים ששלם שמעון לגוי.+ לו, כ"ש שיפה כחו על כך +רוצה לומר, שכך יפה שמעון כחו של הגוי, שהגוי יקנה מלאה ואח"כ יקנה ממנה שמעון ביותר ממה שהוא שלם ללאה.+ דהכי א"ל דליזבניה בי' דינר והדר זבנה איהו מיניה בטפי דינר דלהון +אולי צ"ל בטפי דינרין דלהוון זביני מעלי.+ זביני מעלי. ושטוען לו +האפוטרופוס טוען ששמעון מחזיק עדיין את הכרם במשכנתא ואוכל הפירות.+ אי אתה יכול לאכול פירות יתומים בלא ראייה אי נפק קלא דהאי כרמא ממשכן הוא מאבוהון דיתמי, אי נמי בגזלנות אכיל +ר' ב"ב ל"ב ע"ב+ ליה ניזול בתר קלא, ואי ליכא למסמך אקלא, אי אכלה שני חזקה מגו דיכיל למימר לקוחה היא בידי יכול למימר משכנתא בידי ובנכיתא אכלינ' ליה. תחצו"ל סימן צא.
@שו"ת רבינו גרשום מאור הגולה סימן נד
לר' ליאן ולר' יושתן +יושתן הוראתו צדוק.+ אנשים חכמים מובהקים מחוכמים שאלת שלום, אני +אולי צ"ל ממני גרשום.+ גרשום, ותשובה על שאלתכם, ששאלתם ראובן משכן כרמו לשמעון בי' דינרי' ולאחר ד' שנים נפטר ראובן כו', כבר שאלתם שאילה זו פעם אחרת, וכתבתם באותה שאלה +ראה תשובה סימן נ"ג.+ שלקח שמעון חלקו של גוי ואחר שמכרה האשה לגוי חלק ראובן, חזר שמעון ולקחו מן הגוי, ובשאלה זו לא שאלתם, שחזר שמעון ולקחו מן הגוי מה שמכרה לו האשה, ועכשיו אפרש לכם הכל כדי שלא תצטרכו לשאול עוד על כך. כך דעתי נוטה שאילו ישראל +צ"ל לישראל.+ מכר אותו כרם לא היה מכור דזבינא ולא איצטריכו ליה זוזי, וקיי"ל הלכתא זבין ולא איצטריכו ליה זוזי הדרי זביני. השתא לגוי זבנ' בדבריהם של גויים, כיון (שהגיע) שמכרה והגיע השטר ליד הגוי קנה ואינה יכולה לחזור בה. וזה ישראל שחזר ולקח מן הגוי דינו כגוי, מה גוי קנה אף ישראל קנה. ואמר ר' יהודה אמר שמואל +ב"ב ל"ה, ע"ב.+ הבא מחמת הגוי הרי הוא כגוי, מה גוי אין לו חזקה אלא בשטר, מכלל דבשטר יש לו חזקה, וכי תימא כי יש לו חזקה בשטר, היכא דיהיב דמי, דלא עדיף גוי למקנא טפי מישראל, וגבי ישראל תנן נכסים שיש להם אחריות נקנין בכסף ובשטר ובחזקה, ואמר שמואל לא שנו אלא בשטר +קידושין כ"ו. בנוסח שלפנינו: לא שנו אלא בשטר אבל במכר לא קנה.+ מכר לא קנה עד שיתן דמים והאי גוי לא יהיב לה ללאה כלום, ליכ' למימר דלא יהיב לה דמי, דכיון דאמר הגוי לשמעון ז' דינר שאתה חייב ליתן לי דמי חלקי תנם ללאה וקבל עליו כלום, וקבלם בפדיון הכרם ונסתלק מן הכרם שה +כאן חסרות מלים, ואולי צ"ל כמו שהקנה.+ לה הגוי דמי, דאמר ר' הונא אמר רב מנה לי בידך תנהו לפלוני במעמד שלשתן קנה +קידושין מ"ח, ע"א.+ שזו קנתה המעות וזה קנה הקרקע ואע"פ שלא באה לידו ומניחה לו בפדיון הכרם, כיון דאמרינן קנה כבאו לידו דמי, בג' הדינרין שהניח הגוי משכונו של שמעון ביד לאה, כיון שהמשכון של שמעון היה קנאו הגוי והקנה ללאה בג' דינרין וכפרעון דמי הלכך ליכא למימר ולא יהיב ליה דמי, וכיון שהגיע השטר ליד הגוי קנה. ושמעון שקנה מן הגוי קנה אותו חצי הכרם, שמכרה לאה לגוי, אבל חציו האחר חלקו של גוי, שנתנה לו רשות לקנות מן הגוי לא קנה מ"ט דהא לא מטא לידיה מידי דאיכא למימר למזונות מכרה, מאי אמרת דיהבא ליה רשות למיזבן, כיון דהא לאה תותי גברא יתבא לא מציא לזבוניא. ולא למזבן דתני רבותינו +כתובות ע"ח, ע"ב.+ חזרו ונמנו בין שנפלו לה עד שלא תתארס ובין שנפלו לה משנתארסה וניסת, הבעל מוציא מיד הלקוחות ועוד על חלק היתומה מי שנתן רשות, ועוד, שאפי' האשה ובעלה נתנו לו רשות לקנות כיון שלא קנה מיד בקנין לא מהני האי כלום דדיניה דהאי כדיניה דבר מיצרא דמי דקיימ' לן הלכתא צריך, למיקנ' מיניה, ויהיב האי לוי ולאה ואפוטרופוס דיתמי לשמעון דמי ויהב לגוי ושקלי' ליה דאמרינן השתא דאמרת צריך למיקנא מיניה אייקר וזול ברשותיה +ב"מ ק"ח, ע"א+,,, ושכתבתם האי שאמר לו +כנראה שהיה גם אפוטרופוס על היתומים.+ אפוטרופוס אותו גוי שלוחך היה בשביל ה' דינרין שנתת לו כ"ש שיפה כחו דלהכי אמר דליזבניה בי' דינרין והדר זבנ' איהו מיניה בטפי דליהוו זבני מעלי. ועוד בשעת לקיחה לא אמר הגוי אני שלוחו של שמעון ולא על שם שמעון לקח אלא על שם עצמו, הלכך ליכ' למימר שליח היה הגוי, ושכתבתם שבקשה לאה שטר המשכונ' משמעון לקרעו ואמר לה אבד, וטוען האפוטרופוס אין אתה רשאי לאכול פירות אחרי' בטענת כח המשכונ' אם לא תביא שטר, שמא היה השטר במשכנתא דסורא +ב"מ ס"ז, ע"ב וק"י, ע"א.+ דנפק' ארעא בלא כסף, וכבר השלימו שני משכנת', כיון (שאכלה) [שאכל] ג' שנים בחיי ראובן מגו דאי בעי (אמרה) [אמר] לקוחה היא בידי מהימן, כי נמי אבד המשכון נאמן, ועוד אי נמי לא אכלה שני חזקה נפיק קלא משכנתא היא, גביה בנכית', כיון דאיהו מחזיק בה וברשותיה קאי והאי אכיל פירא סמכינן אקלא ומהימן, כי ההוא עובדא דרבה בר שרשום דאמר ליה לקוחה לא מצית אמרת דהא נפיק עליה קלא דארע' דיתמי היא, הכי נמי נפק קלא דמשכנתא היא, וכן הדין. תחצו"ל סימן צה.
@שו"ת רבינו גרשום מאור הגולה סימן נה
וששאלתם [ראובן] קבל על שמעון שיורד וגוזלו מרשות אביו, ושמעון טוען אביך נתן לי חצי הנכסים לאחר מותו, ואמרו לו בית דין יש לך שטר, ואמר יש לי. ולא רצה למסור השטר ביד בית דין. ובקש ראובן (לרשות עליו) +אולי צ"ל לגזור.+ ברשות ב"ד שיביא השטר (ביד) [ליד] בית דין. ועמד והכהו +שמעון הכה לראובן, ראה ע"ז בסוף התשובה.+ וכשאמרו לו בית - דין להביא השטר (בידם) [לידם] (גזמן) [גזמו] +גזמו - אים עליו, כנראה שאחרי שהביא את השטר לאחד הדינים, אים עליו הדין, שהשטר חתום בקרובים, ואינו כשר, ע"ז ענה שמעון שיש לו גם עדים כשרים בעל פה והלך והביאם לפני הב"ד.+ לאיש אחד מן הדיינים השטר חתום בקרובים, ואמר לו הדין לקבל עדות שבעל פה וכן עשה קבלו והביאו כו' כמה שכת' בשאלה +השאלה במלואה חסרה מתוכן התשובה ונראה שהענין היה כך: אבי ראובן נתן לשמעון את השדה במתנה. ב"ד שאלו לשמעון אם יש לו שטר, ע"ז הוא אמר שיש לו ולא רצה למסור אותו לב"ד. מתברר מתוך התשובה שעל השטר היו חתומים עדים קרובים, ורצה שמעון להחתים עוד שני עדים כשרים, שהיו בשעת המעשה. בעת המו"מ הכה שמעון את ראובן, ובקש ראובן מבית הדין להחרים את שמעון, אם לא יביא את השטר, אחרי זה הראה שמעון את השטר לאחד הדיינים וראה הדין שהשטר היה חתום ע"י קרובים ורצה שמעון שב"ד יקבל את עדותם של עדי בעל - פה הכשרים שהיו נוכחים בשעת המעשה ולא חתמו על השטר.+ כך נראה לי שאם שטר זה מתנה הוא כאותו (שטען) [דתניא] +בקידושין כ"ו ע"א.+ כתב על הנייר או על החרס, שדי מכורה לך, שדי נתונה לך, הרי זו מכורה ונתונה, בענין זה כתוב השטר ובגויה בעי מיקנא, כיון שעדי השטר קרובים הם ה"ז אינו כלום. ואע"פ שיש עדים שיודעים בעדות זו אין עדותן עדות מ"ט האי נותן +בכת"י חסרה מלה, אולי היה כתוב ודאי.+ מפליגו בדברים היה, ולהכי לא אקני אלא בשטר דחתים אקרובים דלא לקני בגויה כלום, ואע"ג דאיכא סהדי אחרינא בעל פה היכי מצי כתבי ליה +שטר חדש וכשר.+ בשטרא, והרי אין שמעון זה קונה כלום אלא כשמוסר לו אביו של ראובן השטר (והאות), הלכך אם בשטר הקנה לו אבי ראובן, כיון שמשעת מסירת השטר לא היה השטר כשר לא קנה שמעון כלום. ואם לא הקנה לו בשטר אלא בחליפין דמשעה שקנו העדים מיד אבי ראובן קנה שמעון מה שהק' לו, ושטרא לזכרון דברים בעלמא, ואע"פ שעדים החתומים בשטר קרובים, ויש עדים בעל פה כשרים יכול הוא להחתימם, מ"ט דסתם קנין לכתיבה הוא עומד והאי שמעון לאו השתא בשעת חתימת הני עדים כשרים קני, אלא משעת תפיסת קנין קנה. ואילו אתו הני סהדי ומסהדי בב"ד אע"ג דלא חתימי בשטרא מוקמינן להני נכסי בידיה, ואי חתים בשטרא דחתומי ביה עדים קרובים שפיר עבד, דאמר חזקיה ואם מלאוהו בקרובים כשר +גיטין פ"ז, ע"ב, וכן ראה גיטין י"ח, ע"ב בתוס' ד"ה אמרי ליה.+ ואי אמרת (אם אית') דהני סהדי, לאו סהדי נינהו, בעידנא דאחתים הנהו קרובים איבעי ליה לאחתומי הני כשרים. דילמא באפי' כולהו איקנו ליה ובעידנא דאחתים הני קרובים אימר רחוקים הוו ונתקרבו, ואי נמי קרובים הוו מעיקרא משום כבוד חתימנהו ברישא והדר בעי לאחתומי הני רחוקים. ובעידנא דאמר להו ב"ד מסור שטרך ליד ב"ד, ב"ד דילמא משום הכי לא מסריה עד דאחתימנהו לכולהו סהדי והדר אמסריניה לב"ד ומשום הכי מחייה +משום כך הכה שמעון לראובן מפני שהוא בקש מב"ד להכריז שמתא על שמעון, אם לא שיביא השטר לב"ד.+ לראובן דקם לשמותיה, דסבר אי מסרנא שטרא לב"ד דלא אחתימינוה אפסידנהו זכויותי, ואע"ג דלא שפיר עביד דמחייה (ובר) [בר] דינא הוא אי מתרמייא עליה שבועה משתבע דלא תנינן ליה גבי אילו נשבעין ונוטלין דתנן +שבועות מ"ד, ע"ב, בדין החשודים על השבועה.+ אלו נשבעין ונוטלין השכיר והנגזל והנחבל וכשנגדו חשוד על השבועה כיצד אחד שבועת העדות ואחד שבועת הפקדון ואפילו שבועת שוא שלא היה אחד מהם משחק בקוביא ומלוה ברבית ומפריחי יונים וסוחרי שביעית שכנגדו נשבע ונוטל, ולא קתנא אחד מכה את חברו שכנגדו נשבע ונוטל, ולא דמי לההוא דחטף נסכא מחבריה +שבועות מ"ז, ע"א.+ ולא לההוא רעיה דהנהי גזלי ממון נינהו ולא דמי להאי דאמר ר' נחמן +ב"ב מ"ז, ע"ב.+ חוץ מגזלן שאע"פ שהביא ראיה אין ראיתו ראיה, דהתם הא אמרינן היכי דמי גזלן א"ר יוחנן כגון שהוחזק בגזלנות על אותו שדה +ב"ב מז, ע"א.+ ושכתוב בשאלה הואיל ויש לו שטר מתנה דלא חתימי עליה [אלא קרובים] (הוי) [והוי] ליה כשני שטרות, לא הווה כשני שטרות, דההוא שטר דלא חתימי עליה אלא קרובים כמאן דליתיה דמי, ותו הא דאמר רבנן +ב"ב קס"ח, ע"ב.+ אין כותבין שתי שטרות על שדה אחד שיש בו אחריות ומשום פסידא דלקוחות דלמא טריף והדר טריף, אבל שטר לא מפסיל בהני. יש כתוב +ראה סנהדרין ל"א ע"א.+ דמי האי לראיה אחריתי, לא דמי, דהתם אמר אין לי עדים ואין לי ראיה והאי הרי אמר יש לי ראיה והאי דלא מסריה לדיינא דסבר עד דחתימנ' כולהו סהדי והדרא לבי דינא. תחצו"ל סימן פח.
@שו"ת רבינו גרשום מאור הגולה סימן נו
למר שמשון כהן ולמר אליה בר אליה: מאתי גרשם בר' יהודה שלום. ותש' ששאלתם על היתום שנפטר וצוה בפני עדים, ונתן כל אשר לו לשמעון דודו מקרקעי מטלטלי חוץ משני צמדי כרם ששייר +ישעי' ח', י', מדת אדמה, שעור עבודת זוג בהמות ליום, ונזכר גם בתש' סימ' ל"ז.+ ויהודה דודו לא היה שם. לימים בא יהודה שמע צואת נכדו +מהכתוב מובן, שיהודה היה דוד הילד ולא סבו, ויתכן שהיה נכדו ויחד עם זה גם בן אח או בן אחות.+ והיה מתרעם על שמעון ואמר שהצואה אינה כלום, לפי שלא היה בן י"ג שנה, ועדים אמרו שהיה בן י"א שנה.
נראה שאין בצואתו כלום דאמרינן בב"ב +ב"ב קנ"ו, ע"א אמר רב נחמן אמר שמואל בודקין לקדושין לגרושין ולחליצה ולמיאונין, ולמכור בנכסי אביו עד שיהא בן עשרים.+ ולמכור בנכסי אביו עד שיהא בן כ' והכי הלכתא. והני מילי שאינו יודע בטיב משא ומתן, אבל יודע אפילו בן י"ג שנה ויום אחד מקחו מקח +ב"ב קנ"ה, ע"ב. בנוסח שלפנינו מדובר על בת י"ד שנה ויום אחד.+ דשלח ליה גידל בן מנשיא לרבא ילמדנו רבינו תינוקית בת י"ב שנה ויום א' וכו' +שם, בנוסח שלפנינו כתוב ילמדנו רבינו תינוקת בת י"ד שנה ויום אחד.+ והלכתא כגידל בר מנשיא +ב"ב קנ"ו, ע"א.+ וה"מ לענין זבינו, אבל לענין מתנה אע"ג דלא ידע בטיב משא ומתן מתנתו מתנה, דאמר אמימר ומתנתו מתנה +ב"ב קנה, ע"ב.+ והאי יתום כיון דלא הוי בן י"ג אע"ג דידע, אין מתנתו מתנה במקרקעי. דהא דאמר אמימר מתנתו מתנה אגידל בן מנשיא קאי, וה"ק, אע"ג דלא ידע בטיב מו"מ ואין מקחו מקח מ"מ מתנתו מתנה כיון דהוי בן י"ג אבל פחות מי"ג אפילו מתנתו אינה מתנה. ובקטן לא שייך בי' מצוה לקיים דברי המת, דאמר רב +ב"ב קמז, ע"א אמר ר' זירא אמר רב מנין למתנת שכ"מ שהיא מן התורה שנאמר והעברתם את נחלתו לבתו, יש לך העברה אחרת שהיא כזו ואי זו, זו מתנת שכיב מרע.+ מנין למתנת שכ"מ, איש ימות +במדבר כ"ז, ח'.+ יש לך העברה אחרת [כזו, ואיזה], זה מתנת שכ"מ, איש אין, קטן לא, ואפילו לרב נחמן דאמר מתנת שכ"מ מדרבנן +ב"ב קמ"ז, ע"א. ועיין גם שם בתוס' ד"ה מנין.+ לא שייך גבי קטן מצוה לקיים דברי המת מדיוקא שמעתיה דטעמא דשכ"מ דמתנתו מתנה שלא תטרף דעתו +ב"ב קנ"ו, ע"ב.+ הא בריא בכסף ובשטר ובחזקה. ור"נ סבר קטן אין יכול להקנות לא בכסף ולא בשטר, דאר"נ אמר שמואל +ב"ב קנ"ו. ע"א.+ למכור בנכסי אביו עד שיהא בן כ' הילכך גבי יתום לא שייך למימר מצוה לקיים דברי המת ואין בצואתו כלום. וה"מ לגבי מקרקעי, אבל לגבי מטלטלי מתנתו מתנה וצואתו קיימת, דתנן +ב"ב קנ"ו, ע"א.+ הפעוטות מקחן מקח וכו' כבר שית כבר שבע, ולא פליגי כל חד לפום חורפיה וכו'. משום כדי חייו וכו' הילכך כל מקרקעי שהיתום הניח נפלו לפני היורשים וחולקים בשוה ומטלטלים קנה בהן שמעון בצואת היתום +ור"ת פוסק שאין הבדל בין נכסים שקנה או ירש מאביו, והוא צריך להיות בן כ' ורק אז צואתו קיימת ובמטלטלין מתנתו של הקטן רק כדי חייו, יותר מזה, אין מתנתו מתנה אפילו במטלטלין (במרדכי לב"ב רמז רל"ד).+ וכן הדין דהלכתא כמר ברי' דרב אשי +ב"ב קנ"ה, ע"א.+ דאמר מתנתו מתנה. ושאלת שלום מאתי גרשום בר' יהודה. שו"ת מהר"ם (ד"פ) סימן תתמז. במרדכי ב"ב רמז תרלה - ו ובד' ריווא ס' תתנט.
@שו"ת רבינו גרשום מאור הגולה סימן נז
תשובה דר' גרשום ז"ל. כל מודעי שמסר מודעה ואמר אנוס אני על מתנה זו שאני נותן, ומודעי דמודעי, שאמר לעדים מסרתי מודעה ונתגלתה לו ועכשיו מוסרני לפניכם שבאונס אני מבטלה ולא ברצון, ומודעי דנפקי מגו מודעי כי הא דאמר ר' יהודה (ב"ב מ' ע"ב) האי מתניא טמירתא [לא מגבינן בה]. אעפ"י דלא מגבי בה הוי מודעה לחברתה כיצד: ראובן שהקנה אחת משדותיו לשמעון במתנה טמירתא דאמר לעדים זילו איטמרו, הוי מודעה, חזר ונתן שדה אחרת ללוי בסתם, דלא אמר איטמרו, ולא אמר כתובה בשוקא או בברא, אזלינן בתר אומדן דעתא ואמרינן כי היכי דלשמעון במתנה טמירתא, ללוי נמי במתנה טמירתא, גט ומתנה יכול לבטל בלא אונס, וזהו אם נתן לאחד סתם, וחזר ונתנה לאחר ואמר איטמרו הוויא שניה מודעה לראשונה ולא קנו שניהן. ספר הערוך, ערך דע, +עיין הערת אחי"ה שם, בערוך, הרוצה למצוא השוואה בין דברי הרגמ"ה בדין מתנה טמירתא שבתשובה עם הפי' המיוחס לרגמ"ה ב"ב מ,ע"ב. ראה שם את שאר המקורות שהוא מביא בעיקר את פירוש הרשב"ם. השווה הפרדס סימן שט, הלכות מודעה המביא דעת הגאון ר' צמח. וע' ספר המכריע ס' מ"ג.+ ובכת"י מרדכי הגדול ע' שיג. ובשינויים במעשה הגאונים סימן ע"ג, שם לא נזכר שהתשובה היא מהרגמ"ה.
@שו"ת רבינו גרשום מאור הגולה סימן נח
והשיב הגאון מאור הגולה: כך הראוני מן השמים שהמשומד אינו יורש דכתיב,,, להיות לך לאל' ולזרעך אחריך +בראשית י"ז, ז'.+ מי שזרעו מיוחס אחריו יצא המשומד שאין זרעו מיוחס אחריו, שאין מייחס אחר אביו, +כך דעתו של ר' נטרונאי גאון, ת' שערי צדק שער ג, ס' כ"ה (דפוס סלוניקי) ת' הגאונים (הוצ' מסאפיה) סימן כג. ובת' חמדה גנוזה סימן נ"ב. תשובת הרגמ"ה שלפנינו דומה מאוד לתש' ר' נטרונאי גאון. ר' י' מילר בהקדמתו לתחצו"ל ע' לה, משער שהרגמ"ה כתבה בשם ר' נ', ושדרך הרגמ"ה היתה כשהיה נשאל על ענין שדנו בו גאוני בבל היה מעתיק תשובתם. הסברו של ר' י' מילר קשה לקבל, אדרבה משאר התשובות אנו למדים שהרגמ"ה מזכיר תמיד את הגאונים כאשר הוא מביא את דבריהם ע' תש' סימן א' ועוד. בעל האו"ז (פסקי ב"ב פרק ח') מביא את התשובה של הרגמ"ה, ומוסיף וכן פסק מר רב צדוק גאון זצ"ל בדבריו. וכן במהר"ם בת' (ד"פ) ס' תתקכ"ח. ולא נזכרה שם תשובת ר' נטרונאי, נראה שהרגמ"ה ידע על התשובה כי תוכן תשובתו וראיותיו דומים לדברי הגאונים.+ ומנלן דלא ירית, דהרי אשכחן באברהם ויצחק, אף על גב דאמר ליה הקב"ה לאברהם ונתתי לך ולזרעך,,, את כל ארץ כנען +בראשית יז, ח'.+ וכו'. וכתיב ביום ההוא כרת ה' את אברהם ברית לאמר לזרעך נתתי וגומר את הקני ואת הקניזי וגומר +בראשית ט"ו, יח - יט.+ והווה ליה לאברהם תרי בנין יצחק וישמעאל ולא ירית ישמעאל מכל ארץ כנען ושאר אומות, שאמר ליה קודשא בריך הוא לאברהם נתתי לך אלמלא לאו זרעיה איקרי ולא ירית בנכסיו, וכן אשכחן ביצחק אבינו דאמר ליה הקב"ה, כי לך ולזרעך אתן את כל הארצות האלה, אע"ג דהווה ליה תרי בנין יצחק ועשו, לא אשכחן דירית עשו נכסי יצחק, אלא וישב עשו בהר שעיר +בראשית ל"ו ח'+ ובבני יעקב כתיב, והבאתי אתכם על הארץ אשר נשאתי את ידי לתת אותה לאברהם ויצחק +שמות, ו, ח.+ וגו' לכם מורשה ולא לבני עשו מורשה, וכן מצינו בענין פריעת החוב דכתיב ידוע תדע, כי גר יהיה זרעך +בראשית ט"ו, י"ג.+ וגו' לא פרע חובו לא בן ישמעאל ולא בן עשו אלא יעקב ובניו, דכתיב יעקב ובניו ירדו מצרימה אלמלא לא מיקרי זרעיה אלא מי שמתייחס אחר אבוה, והאי משומד עם אחר הוא, אינו יורש את אביו דלא בנו מיקרי, ואי איכא דקשיא ליה הא דאמר רב חייא בר' אבין אמר ר' יוחנן +קידושין, י"ח, ע"א.+ גוי יורש אביו דבר התורה דכתיב כי ירושה לעשו נתתי דמשמע דעשו ירש את הר שעיר מיצחק. אלמא משומד יורש את אביו, התם ה"ק גוי יורש את אביו דבר תורה שכך מצינו בבני עשו, שירשו את עשו אביהם, שנאמר, כי ירושה לעשו נתתי את הר שעיר להורישו לבניו, אבל עשו לא ירש את יצחק, שהרי הר שעיר לא של יצחק היה אלא של עשו היה, שנאמר ואתן לעשו את הר שעיר לרשת אותו +יהושע, כ"ד, ד'.+ הלכך האי משומד אינו יורש את אביו +תלמידו של הרגמ"ה ר' יהודה הכהן פסק כהרגמ"ה וכך כתוב בת' הרא"ש כלל י"ז ס' י', הנה כתב רבינו יהודה הכהן בספר הדינים תשובה אחת לרבנא משולם בן ר"ק, שמוחלף אינו יורש את אביו וז"ל כי מוחלף לא איקרי זרעיה ולא ירית ליה לאבוה דכתיב להיות לך לאל ולזרעך אחריך וכו' וכתיב ונתתי לך ולזרעיך אחריך את ארץ מגוריך וגו' וכתיב ביום ההוא כרת ה' את אברהם ברית לאמר לזרעך נתתי וכו'. מי שזרעו מיוחס אחריו, יצא מוחלף שאין זרעו מיוחס אחריו עכ"ל. תשובה זאת שמביאה הרא"ש, נמצאת בטור חושן משפט הל' נחלאות ס' רפ"ג, ה"ד. יש בין חכמי אשכנז שפסקו אחרת, ראה דעת הריב"א והראבי"ה באור זרוע ב"ק סימן ק"ג, ובמהר"ם סי' תתקכח. וראה דעת רש"י בס' הפרדס סימן ש"ו ובת' מהר"ם (ד"פ) סימן ת"ת. מן הראוי לציין את דעתו של ר' אהרן הלוי מברצלונה בספרו ספר החינוך סימן ת', ואפילו בן ממזר שהמיר דת יורש הוא.+ גרשם בר' יהודה. אור זרוע פסקי ב"ב פרק ח', ס' ק"ג. שו"ת מהר"ם (ד"פ) סימן תתקכ"ח.
@שו"ת רבינו גרשום מאור הגולה סימן נט
לגדול בתורה ונבון +אולי צ"ל נבון וחכם.+ חכמה ואהוב לשמים ולבריות הוא ר' יוסף בן פריגורוס.
אני החתום מטה שואל בשלומו ומשיב על שאילתו כמה שהראוני מן השמים. שאלת על עסקי היתומה שהשיאוה אחיה +ר' יבמות ק"ז, ע"ב.+ ונתנו לה להכניס לבעלה ל' ליטרין בעישור נכסי אביה +ר' כתובות ל"ו - ל"ז.+ ופשרו עמה (מכל) [מבכל] נכסי אביה בקנין והתקינו (לו) [לה] חופה בבית אחד, שהיה של (אביה) [אביהם] ודרה (בתוכה) [בתוכם] עם בעלה. (ושנה) [שנה] לאחר כן בגרה היתומה +ר' כתובות ס"ה, ע"א.+ וערערה על הפשרה שעשה בעלה ותבעה מה שראוי לינתן לה, ונתנו לה ק' דינר +טענת היתומה היתה שלא קבלה עישור נכסים ולכן הוסיפו לה בפשרה עוד ה' ליטרין.+ ומחלה להם כל מה שראוי לינתן לה מנכסי אביה (אמר) [אמרו] לה [האחים] (השב) [השבי] לנו הבית שאת דרה בו, שהשאלנו לך, והיא אומרת כשנטלתי ק' דינר ומחלתי מה שראוי לי בעשור נכסים, לא הייתה כוונתי אלא שתוסיפו לי מאה דינרין על מה שאני ובעלי תפוסין והאחין אומרים בית זה לא היה בכלל הפשרה (ולא) [לא] בשעת הנשואין ולא בשעת הפשרה אלא שהשאלנוהו [לך] לדור בתוכו עד (שתמצא) [שתמצאו] בית אחר, והיתומה טוענת אני ובעלי נעלנו וגדרנו +ב"ב נ"ב, ע"ב.+ ופרצנו ונתנו המס +,,, ונתנו המס; מזה אנו למדים שבזמנו של ר"ג היתה בסמכות הקהלה לגבות מסים גם מבתים (והוא הדין מקרקעות), אבל לא ברור לנו אם גבו מהבתים אותו השעור של מס על דבר העומד לסחורה. בזמנו של ר' יוסף טוב עלם כבר לא היו נוהגין להטיל מס על קרקעות בשוה עם ההון ר' שו"ת מהר"ם ד"פ סימן תתקמ"א. בזמנו של רש"י כבר לא גבו מסים מבתים וכרמים (ר' תשו' רש"י (הוצ' ר' י' אלפנביין) ס' רמ"ח). יתכן שבזמנו של הרגמ"ה כן גבו מקרקעות מסים באותו השעור כמו מכל דבר העומד לסחורה. כי בת' גאוני מזרח ומערב סימן קסה (ר' י' מילר מיחס תשובה זאת לר' משולם בר' קלונימוס) כתוב: כיון שקבלו עליהם בני הקהל כולה ונכללו בעלי הכפרים להכליל הפריעה שעל הכפרים כולם ולהטיל על כל כפר לפי מדת קרקעותיו וכו'. מזה נראה שר' משולם אינו מבדיל בין קרקעין ומטלטלין. וכנראה שענין השינוי בגבית המסים התחיל בזמנו של ר' יוסף טוב עלם, כי ראו שיש בזה היזק לבעלי קרקעות. ראה ת' גמו"מ סימן כ"ה. ובמרדכי ב"ב פרק א', רמז תע"ד, והשווה מה שכתב י' מאן ברבעון האנגלי כרך י' (קי"ט - כ') עמוד שי"ח - י"ט וכן ראה מאמרי הדן בכך בספר סורא ירושלים תשיד עמוד מ"ח - נ"ז+ וכו'.
כך הראוני מן השמים שמה שטוענת אני ובעלי נעלנו וגדרנו והחזקנו בבית אחד אינה טענה שכל חזקה שאין עמה טענה אינה חזקה +ב"ב מ"א, ע"א.+ ואפילו החזיק ג' שנים וכ"ש שלא (החזיק) [החזיקו] אלא שנה ותנן +ב"ב מ"א, ע"א.+ כל חזקה שאין עמה טענה וכו' והיכי אמרינן נעל גדר ופרץ כל שהוא הוי חזקה +כאן חסרה מלה בכת"י.+ כחזקת הרשאין עמה טענה, שהנותן אומר נתתי דתנן +ב"ב מ"ב, ע"א.+ במה דברים אמורים במחזיק אבל בנותן מתנה וכו' ומפרקינן +ב"ב נ"ב, ע"ב.+ ומשנינן חסורי מחסרא והכי קתני בד"א אילו בחזקה שיש עמה טענה כגון אומר לא מכרתי והלוקח אומר לקחתי, אבל חזקה שאין עמה טענה כגון הנותן מתנה לחברו והאחין שחלקו והמחזיק בנכסי הגר דלמיקנה בעלמא הוא דקא בעי נעל גדר ופרץ כל שהוא הרי זו חזקה. אבל הכא גבי אלו אחין שאומרים לא נתננו ואע"פ שנעל גדר ופרץ, לא הוי חזקה. הלכך אם יכולים לברר בעדים אם נתנו בבית זה, אם לא נתנו ילכו אחר העדים. ואם בסתם נתפשרו ואם טוענת בדעתי היה שתוסיפו לי על מה שאני תפוסה ועומדת ק' דינר והם אומרים לא היתה כוונתינו אלא שנתן ק' דינר ותחזור לנו הבית א"כ הויה מחילה בטעות וכל מחילה בטעות לא הוי' מחילה. ומנ"ל דמחילה בטעות לא הוי' מחילה +ב"ב מ"א, ע"ב.+ דרב ענן (שק) [שקל] בידקא בארעיה אזל הדר גודא בארעיה דחבריה, אתא לקמיה דר' נחמן א"ל זיל אהדר א"ל והא (אחזיקת לו) [אחזיקי לי] וכו' והא אחיל (דאזיל) [דאתא] וסייע בגודא בהדאי א"ל מחילה בטעות היא. אלמא מחילה בטעות לא הוי מחילה הכי נמי יש לחוש לטעות הבת שטוענת על מה שאני תפוסה ועומדת לא ערערתי, אלא על מה שאתם תפוסים ובמה שאתם תפוסים קבלתי ק' דינר על מה שאני תפוסה מחלתי דיני הלכך הוי' לה מחילה בטעות, הלכך אם רוצים להניח לה הבית תתקיים הפשרה ואם לאו יחזור הדין למקומו. ואם יש בקרקעות שהניח אביה שוה מותר (שלש) [משלש] מאות וחמשים (עלין) [ליטרין] +כי היא קבלה ל' ליטרין והוסיפו לה ק' דינרין שהן ה' ליטרין, ביחד ל"ה ליטרין; ואם הניח אביה יותר מש"נ ליטרא, אז חייבין להוסיף לה על ל"ה ליטרא שנתנו לה, כיון שעוד לא קבלה עישור נכסים.+ כפי העשור שנתנו לה יוסיפו לה על מה שנתנו לה עד העשור מכל (מותר) [המותר] דאמר +כתובות ס"ח, ע"ב.+ (הכ') הלכתא מקרקעי ולא ממטלטלי בין לפרנסה בין למזונות ואם אין שם בקרקעות יותר מג' מאות וחמשים ליטרים (חזיר) [תחזיר] הבית לבנים והיא כבר (נתקבלה) [קבלה] עשור ממקרקעי הראוי לה וכן הדין. תשחצו"ל סימן צד.
@שו"ת רבינו גרשום מאור הגולה סימן ס
אני החתום למטה אשיב לשואלי דבר לפי שדעתי נוטה [כמו] שהראוני מן השמים,,, וששאלתם ראובן נשא אשה והוליד ממנה שלשה בנים, ובא והתחיל לצוות את בניו ואשתו ובתו צואת בריא וקיימה בעדים +צוואת בריא צריכה קנין ואינו יכול לחזור בו (ב"ב קל"ה ע"ב).+ לימים חלה וצוה להביא לפניו אותה צואה ולקרוא אותה. ואמר [האיש], ששמע שקראה, שמעני ראובן, לבתך נתת מעט, אם לא תרבה במקצת מוהר שלה לא יכנוס אותה איש הגון כמותך ונטל ראובן מחלק בניו מקצת ונתן לבתו. לקח הצואה ונתנה לאשתו שתהא מושלת (משלו) [בשלו] (ומבשל) [ובשל] בניה כל ימיה ואחר פטירתו תשלימנה לבניה, ונפטר מאותו חולי, והיתה מושלת כמו שצוה בעלה, והצואה שעשה ראובן נאבדה בחיי אשתו, והעדים נפטרו, והיא הלכה לבית עולמה ונשארו הבנים ואין להם עדים,,,.
כך הראוני מן השמים שמכיון (שאבדה) [שאבד] שטר הצואה, ונפטרו העדים, ואחים אלו טוענים זה על זה, אבי הניח לי כך וכך, לך כך וכך, וזה טוען לא הניח אלא כך וכך. ואמרו רבנן כל המוציא מחברו עליו הראיה +ב"ק ל"ה, ע"ב.+ וכיון שאין להם ראיה היה להם לעמוד על דין תורה, לחלוק בשוה +כנראה שלא היה ביניהם בכור.+ ואין להם זה על זה, אלא לגזור בקללות ואררים על כל מי שנוטל מחלק שצוה לי אבי בדעתו.
ואע"ג דתנן ואלו דברים שאין נשבעין עליהם הקרקעות וכו' +שבועות מ"ב, ע"ב.+ הנ"מ בדורות הראשונים שמשביעים בשבועה של ספר תורה, אבל מפני שאמרו חכמים +שבועות ל"ט, ע"א.+ עבירות שבתורה נפרעין ממנו, וכאן ממנו וממשפחתו ומכל העולם כולו, וראו בי"ד שהיו נשבעים בשקר וגורמין פורענות לעצמן (וכל) [ולכל] העולם כולו, נמנעו מלהשביע בתורה והתקינו +עיין בדברי רש"י בשבועות לח, ע"ב - ובדורותינו בטלו הראשונים שבועה דאורייתא לפי שענשה גדול ותקנו לגזור עליו ארור בעשרה והא אמרן ארור בו שבועה+ שמנדין וגוזרין בפניו ואומרים אם מכזב אתה בדבר זה, (אחר) (אותו) [לאותו] האיש כן וכן קללות, שאם אתה מכזב תעלה (בו) [בך] קללה (לבדו) [לבדך] ואל ילקה העולם, ומצאו להם סיוע ממקום זה, מנין לאלה שהיא שבועה +שבועות ל"ו, ע"א.+ שנאמר ויבא אותו (האיש) באלה +יחזקאל י"ז, י"ג,,, ויבא אתו באלה,,,+ ומנה לן דאיקרי שבועה דנאמר וגם במלך נבוכדנצר מרד אשר השביעו באלקים +דברי הימים ב', ל"ו; י"ג.+ ונהגו בשתי ישיבות גזירתא על מקרקעי כמטלטלי +חמדה גנוזה ס' כ"ב, בשם נטרונאי גאון ונהגו בב' ישיבות לדלויי גזרתא על מקרקע.+ הלכך אם עמדו על דין תורה וחולקין בשוה היו יכולין להטיל שבועה זה על זה, כל מי שיודע מה (חלקו) [חלק] שהניח (לי) [לו] אבא וכופר כן וכן, ועכשיו שלא עמדו על דין תורה לחלוק בשוה, וקבל עליו נתן זה +נתן האח היותר צעיר קבל עליו שיעשה כהוראת אחיו שמואל.+ שכל מה שיודה שמואל אחיו בשבועה, שחילק אביהם לכשיעשה כהודאתו, והודה שמואל בשבועה, ומה שהודה מקבל עליו נתן זה בעל כרחו, ואע"פ שלא קנו מידו שאין אחר קנין כלום. ועוד גזרו שעליו הקהל מדעתו, שלא יעבור על מה שיודה שמואל אחיו ולא יכנס לאותן נכסים אלא ברשות אחיו, הלכך מקבל עליו ואינו יכול לחזור בו. דשלח ליה ר' אבא לר' יוסף בר חמא +נתן האח היותר צעיר קבל עליו שיעשה כהוראת אחיו שמואל.+ האומר לחברו עבדי גנבת והלה אומר לא גנבתי מה טיבו אצלך אתה מכרתו לי, אתה נתתו לי במתנה, רצונך השבע וטול, נשבע ונוטל, ואינו יכול לחזור בו, וכך הלכה. דרש מר זוטריה משמיה דר' שימי בר אשי הלכתא בכל הני שמעתא כדשלח ליה ר' אבא (בר חמא) לר' יוסף בר חמא +ב"ב קכ"ח, ע"א.+ ועל סתירת הצואה שבתחילה טען שמואל סתר אבי הצואה ולבסוף אמר לא סתר. ולבסוף אמר נתן אחר השבועה [סתר], ושמואל אמר לא סתר, אין בכך כלום לפי שמסברא אמרו, וכך היו סבורים, מכיון שכתב תחילה ואח"כ נטל מחלק (אחיו) [האחים] ונתן לבת, שחזרה במקצת היה, וכל חזרה במקצת הוי חזרה בכולה, וחברו משיבו לא היה חזרה, שכבר קיימה בשעת שהשלימה לאשתו, וכן הדין דלא הוי חזרה כשהשלימה לאשתו על מנת שתשלוט (אשתו) בנכסים כל ימיה, (הלאחר) [ולאחר] ימיה יטול כל אחד ואחד מה שכתוב בשטר צואה, דהא ממה שנתן לבת [חזר בו] ונעשה כמחלק עתה לכתחילה, ואפילו היה השטר שטר - מתנה, וכ"ש שלא היה שטר מתנה אלא דייתקי, שאע"פ שכתבה מתחילה ועכבה בידו עד זמן מיתה, אם לא (זוכה) [זיכה] בה, והשלימה לאשתו לא היתה שוה כלום, דתנן מי שמת ונמצא דייתקי קשורה על יריכו הרי זו אינה כלום זיכה בה לאחד בין היורשים בין מן היורשים בין שאינם מן היורשים דבריו קיימים, הלכך ליכא למימר הכא חזרה, דמעשה האשה עיקר והראשון אינו כלום +הצואה הקודמת אינה כלום.+ ושטען נתן [לשמואל] בתחילה אמרת לא נלך אחר הצואה וגילית דעתך שחלקי גדול משלך, ושמואל משיבו לא מפני שחלקך גדול, אלא לרדוף אחר השלום רציתי לחלוק בשוה, דעביד איניש דזבין דיניה. טענת שמואל נכונה היא [ומה] שטוען נתן, אמחול אמרתי, ולא מחלתי, אינה טענה, שכבר כתבנו +לעיל, בתשובה.+ אע"פ שלא קנו מידו אינו יכול לחזור בו, וכ"ש שלשון ברורה (היא) [היתה] מחילתו [ומה שטוען] מחילה בטעות היא, שאילו הייתי יודע שתפחות לי משלישית לא הייתי מוחל, אין טענתו טענה, מ"ט חדא דאין כאן מחילה אלא קיום דין, ועוד שאם אתה אומר כן, כל מי שישבע לחברו יכול לומר אלו הייתי יודע שישבע לי כך לא הייתי מקבל ממך שבועה. ודר' שמעון בן מנסיא +ב"ב קל"ב, ע"א הרי שהלך בנו למדינת הים ושמע שמת בנו ועמד וכתב כל נכסיו לאחרים ואחר כך בא בנו מתנתו מתנה, ר' שמעון מן /בן/ מנסיא אומר אין מתנתו מתנה וכו'.+ מלתא אחריתא היא. ושטען שהשביעו הדיין ביחידים אין טענתו כלום, חדא שהוא והקהל היו ולא יחידי, ועוד שאפילו ב"ד אינו צריך דתנן +שבועות ל"ו, ע"ב.+ שבועת הפקדון נוהגת באנשים ובנשים ברחוקים ובקרובים בכשרים ובפסולים בפני ב"ד ושלא בפני ב"ד. ושטוען קודם השבועה הודית לי בחלק (השבועה) שלישית, ועכשיו פחות מחמישית, אם הודה בב"ד כך (וצוה) [צוה] אבי שיטול שלישית או אם אמר כרם פלוני ופלוני שדה פלו' ופלו' מצר פלו' ופלו' ועלה החשבון עד שליש, ושהודה בשבועה אין עולה עד שלישית, אחר הודאה ראשונה אזלינן, אבל, אם כשהיו מתעצמין בדין (אמר) [ואמר] לו טול שליש וכל אחד ממנו שלישית אין זו הודאה +כי הודאה היא, אם הודה שכך צוה אביהם.+ ושאומר לו אתה היית בן חמש שנים כשנפטר אבא, ולא היית יודע בין טוב לרע, לענין עדות אמרינן אין מביאין ראיה מן הקטן, אבל האי בעל דין איהו אפסיד אנפשיה דהמניה עליה +מכיון שקבל עליו עדות אחיו.+ ועוד ייש לומר מאחר שגדול קרא שטר הצואה ויודע היה מה היה כתוב בה. ושטוען היה +כעת טוען נתן ששמואל היה צריך לפרש גם את האח השלישי, ששמו היה שמשון.+ לך לפרש לי ולאחי שמשון אע"פ שהדעת נוטה, אע"פ שלא פירשו שעל אחיו שמשון אומר השאר לי ולאחי, שאם אי אתה אומר כן, אין לשמשון כאן כלום, ואי אפשר לומר כן שפטרו אביו מכל נכסיו, אלא בודאי על שמשון אמר. ועוד סיוע לדבר זה (הא) [מהא] דתניא +קידושין ו', ע"א, ונדרים כ"ה, ע"א.+ היה מדבר עמה על עסק גטה וקדושין ונותן לה גטה וקדושיה ולא פירש, ר' יוסי אמר דיו, ר' יהודה אומר שצריך לפרש ואמר ר' הונא אמר שמואל הלכה כר' יוסי ואפילו הכי, כיון דאמר מר גזל ועריות נפשו של אדם מתאוה להם ומחמדתן, וההוא מעשה דקניא דרבא שמעינן, שביקש לישבע, כמדומה יש לחוש לדברי נתן זה, שמא זה שאמר בשעת שבועה כך וכך נתן לך והשאר לי +אולי צ"ל והשאר לי ולאחי.+ ולא פירש לי ולאחי שמשון שמא נתכוון לרמות, וישבע עוד בפירוש שהשאר לי ולאחי שמשון הניח אבי כדי לתפוס +אולי צ"ל להפיס.+ דעתו של נתן זה (שאת) [שאם תאמר] מטילין עליו שבועה, נמצא ששבועה שנשבע תחילה לא היתה שבועה מעתה +כך יטעון נתן.+ איני רוצה שישבע נעמוד על דין תורה ונחלק בשוה אין בדבריו כלום לפי שכבר נשבע, וכבר כתבנו שהדעת נוטה על אחיו שמשון אמר השאר לי ולאחי, והביא סיוע מברייתא לדברינו, ומלתא יתירה היא דאמרינן הבא לישבע +שבועות מ"ה, ע"א.+ להפיס דעת בעל דינו משום חששא, (שמא) הלכך יפרש זה השאר בשבועתו ויעמוד כמו שקבל עליו נתן זה שמואל, ואין נתן יכול לחזור בו וכן הדין. ומה +קטע זה נמצא בסוף סימן פח, והעיר ע"ז י' מילר, שם, שזה שייך לסוף סימן פ"ה.+ שכתבתם על אותו קרוב שקבלו עליהם, מאחר שנשבע שמואל והעיד ששמע מפי האיש, שהיה קורא הצואה וכו' עדות זו אינה כלום דהוה ליה עד מפי עד וכל עד מפי עד אינו כשר אלא לעדות בכור, ועוד יש לחוש שמא לא קרא אותו הקורא כמו שכתב בשטר הצואה, כי האי דאמרינן +גיטין י"ד, ע"ב.+ ור' נחמן קרי קמיה ספרי דייני וחתים, ודוקא ר' נחמן וספרי דייני דאית ליה אימתיה, אבל ר' נחמן וספרי אחרינא, ספרי דייני ואינש אחרינא לא. תחצו"ל סימן פה.
@שו"ת רבינו גרשום מאור הגולה סימן סא
ונשאל לר"ג מ"ה.
על עסק ראובן שנשא לאה והכניסה לו קרקע וילדה לו בן. לימים נפטר ראובן ונשאת עוד לאה לשמעון, והכניסה לו אותו קרקע שהכניסה לראובן +לאה קבלה קרקע זה בחזרה בשביל כתובתה ומשום כך לא ירש הבן את הקרקע.+ וילדה לשמעון בן ושתי בנות. ונפטר שמעון, ובנו נפטר אחריו, וגם לאה נפטרה ולא צוותה בשעת מיתתה מאותו קרקע כלום, וגם לא מכרה קודם לכן אותו קרקע +ז"א הקרקע בחזקתה.+ ויש להסתפק, מי יורש אותו קרקע, או בן ראובן או בנות שמעון, והשיב, נראה לי דאחר שהכניסה לאה אותו קרקע לשמעון בעלה, קנה בעלה שמעון הקרקע, הוא ויורשיו אחריו. דקי"ל בעל +ב"ב קל"ט, ע"ב.+ בנכסי אשתו לוקח הוי, וטבא ליה עבידנא ליה, וכיון דלאה לא הכחישה כחן של בנות שמעון לאחר מיתת אביהן שמעון באותו קרקע, אלא עמדו בחזקתן כל ימי חיי לאה, זכו בנות שמעון באותו קרקע. וא"ת [כיון] דבחזקת לאה אותו קרקע (היא) עומדת והיא הכניסתה לשמעון, וא"כ אע"פ שלא גבתה לאה אותו קרקע לאחר מיתת שמעון כמי שגבתה אותו דמי, וא"כ בנה שיש לה מראובן יורשה כי הבן קודם לבנות בנכסי האם, הא ליתא, וטענה זו אינה כלום, וליכא למימר הכי, אלא קרקע זו בחזקת יתמי עומדת ולא בחזקת האשה, דאמר ר"י +יבמות ס"ז, ע"א.+ הכניסה לו שני כלים באלף זוז ונשבחו ועמדו על ב' אלפים, אלף אחד נוטלתו בכתובתה ואחד נותנת דמים ונוטלת משום שבח בית אביה, והא תני כלים דידה הוו ואיתנהו בעינייהו ואפילו הכי לא יהבינן לה שבחה אלא בדמים, אלמא שבחה לאו דידה הוא אלא ליתמי, ה"נ האי קרקע +זה שהשבח שייך ליתומים מוכיח שהכלי היה שייך לבעל כל הזמן וברשותו בא השבח, לכן גם הקרקע (כמו הכלי) היה כל הזמן ברשות הבעל.+ לאו דלאה אלא דיתומות שמעון הוא, וליכא למימר דהאי קרקע כמאן דגבתא לאה דמי אלא בחזקת בנות שמעון קיימא, ויורשות אותו בנות שמעון. ותו מהא נשמע דל"ש אשה ול"ש זכרים לא זכו בנכסי מיתנא אלא כי אהי /האי/ גוונא דתנן +ב"ב קמ"ג, ע"ב.+ פרק מי שמת הניח בנים גדולים וקטנים השביחו הגדולים את הנכסים השביחו לאמצע, ואם אמרו ראו מה שהניח אבא וכו' וקאמר בגמרא אשה מאי עבידתא א"ר ירמיה באשה יורשת פשיטא מההוא דתניא כיון דלאו דרכא למיטרה וכו'. ומהאי טעמא נמי יש לומר הדין עם יורשי שמעון וזכו בקרקע זה +שכל זמן שלא הראתה שהיא רצתה להוציא את הרכוש שלה מרשות בעלה הרי זה נשאר ברשות בעלה, ואין לה בעלות על זה והקרקע שייך ליתומי שמעון.+ דתנן בכתובות +כתובות פ"ג, ע"א.+ הכותב לאשתו דין ודברים אין לי בנכסייך וכו' ומסיק בגמרא מאי כותב אומר, וטעמא דמכרה ונתנה לעצמה הא לאו הכי הבעל אוכל פירות, ואם מתה יורשה אלמא קרקע בחזקת בעלה קיימא ה"נ קרקע בחזקת יורשי שמעון, כי צריכה מכירה או נתינה או גבוי וגבוי +על ידי כך היא קונה בעלות על הקרקע.+ בעי תלתא, כדאמר בפרק או מציאות /אלו מציאות/ +ב"מ ל"ב, ע"א.+ דצריכין בית דין הדיוטות עכ"ל +ראה מרדכי, (ב"ב רמז תר"ז) מה שהוא מביא בשם המהר"ם שכתב בשם רבנו משולם, אילו מכרה לאה את הקרקע או נתנה במתנה אחר מיתת שמעון היתה המכירה מכירה והמתנה מתנה, ולו קרקע זה היה ברשות לאה, ודאי שהבן היה יורש, דבן קודם לבת אפילו בנכסי אם. אבל במקרה שלפנינו היתה הקרקע בחזקת שמעון, ואחרי מות שמעון לא הוציאה לאה את הקרקע מחזקת היתומות הלכך זכו בנות שמעון.+ מרדכי לב"ב רמז חר"ז.
@שו"ת רבינו גרשום מאור הגולה סימן סב
ראובן בא ליפטר מן העולם, ומנה אפוטרופוס וצוה לו מחמת מיתה בפני עדים ואומר לו אני מניח שתי בנות ובן, ואיני רוצה שבנותי תשבנה עגונות בלא בעלים, תן מנכסי כמה שתוכל, כדי שיקפצו עליהם בעלים, והשאר תן לבני. ואחר פטירת ראובן רצה אפוטרופוס זה להשיא אחת מהבנות לאחיו וליתן לו כמו שבקש אביה ליתן לו בחייו ולא רצה להשיאה לאדם קל ממנו, והיו מרננים עליו שמזיק בנכסי היתום +צ"ל היתומים כי היה בן ועוד בת.+ ולהנאת אחיו הוא מתכוין ובא אפוטרופוס זה לב"ד ואמר, ראו כך צוה ראובן וכך היה רוצה להשיא בתו הגדולה לפלוני בחייו, וליתן לו כך וכך ועכשיו מפני אהבת ראובן השיאתי עצה לאחי שחשוב מאותו פלוני (במנת) [על מנת] כן שאתן לו כמה שבקש אבי העלמה ליתן לאותו שהוא קל ממנו, ומפני שלא יחשדוני העולם איני רוצה לעשות דבר זה מעצמי, אלא תנו דעתכם בדבר זה ומה שתרצו עשו. ונשאו ונתנו בדבר ב"ד והסכימו לדעת אחת ליתן לאחת מהבנות כמה שרצה אביה ליתן להשיאה לאותו פלוני. כך דעתי נוטה אני החתום למטה שכל מה שעשה אותו אפוטרופוס עשה, ומה שנתן נתן, מאחר שראובן צוה בלשון מתנה צוואתו קיימת וקיי"ל הלכתא +גיטין י"ד, ע"ב.+ מצוה לקיים דברי המת וכ"ש (גילה) [שגילה] דעתו כבר מחייו ראובן וכ"ש שאפוטרופוס זה היה פקח שעשה מה שעשה בב"ד, כדי להוציא עצמו מן החשד ולצאת ידי הבריות ולהנצל מגלגול שבועה +קידושין כ"ז, ע"ב.+ עלי טובת הנאה של אחיו, וכן הדין. גרשום בר יהודה. תחצו"ל סימן פ"ט.
@שו"ת רבינו גרשום מאור הגולה סימן סג
תשובת רבנו גרשום בר' יהודה ממס +מס היא עיר מיץ.+ לר' ליאון +יתכן שר' ליאון בר מרדכי הוא ר' ליאון הנזכר בתשובה סימן נד, יחד עם ר' יושתן (ראה בהק' לתחצו"ל ע' ל"ז). על ר' צדקיהו בר אליעזר אין לנו שום ידיעות.+ בר מרדכי ולמר צדקיהו בר' אליעזר אנשים הגונים וחשובים לשמים ולבריות שלום.
על השאלה ששאלתם ממני אשיב לכם, לפי שדעתי נוטה וכמה שהראוני מן השמים. ראובן שבא ליפטר מן העולם ומינה את שמעון אפוטרופוס והניח שתי בנות ובן. וכך אמר לו בפני עדים מניתי אותך אפוטרופוס על כל מקרקעי ומטלטלי שיהא רשותך כרשותי, ועשייתך כעשייתי וידך כידי ליתן ולישא ולחלק לבנותי ולבני בין למעט בין להרבות לכל אחד וכמה שתעשה יהא עשוי. ועמד שמעון ונתן לבת אחת שני צמדי כרם +ר' ישעי' ה, י, מדת אדמה, שעור עבודת זוג בהמות ביום.+ וב' ליטרין והשיאה לבן דודה וחצי השאר נתן לבן. ועכשיו אומרים מה שעשה עשוי דמצוה לקיים דברי המת +גיטין י"ד, ע"ב.+ או הדין בכי האי גוונא ליכא מצוה לקיים דברי המת. כך הראוני מן השמים שאין במעשה שמעון שעשה כלום. שאילו צוה ראובן לשמעון אפוטרופוס שלו, תן לבנותי כך וכך ותן לבני כך וכך, הייתי אומר דברי שכיב מרע ככתובים וכמסורים דמו +גיטין ט"ו, ע"א.+ והשתא שאמר לו ידך כידי ועשייתך כעשייתי לחלק לבני ולבנותי לאחר מיתת ראובן שמשעת יציאת נשמתו +כך לפי המרדכי.+ נפלו הנכסים לפני הבן ויצאו מרשות ראובן ולא לאפוטרופוס שלו כלום, אלא לנהוג בנכסי היורש כשאר אפוטרופוס. ואע"ג דלאו בפירוש כתיב האי דינה ולא תנינה ליה בפירוש, איכא למימר מדוקיא דקראי ומדוקיא דמתנ' דדינה הכי וכן נמי מסברה. דוקיא דקראי דכתיב איש כי ימות ובן אין לו והעברתם נחלתו לבתו +במדבר כ"ז, ח.+ משעת מיתת האב עוברת הנחלה. וכאן לכשימלך האפוטרופוס לכל אחד ואחד לפי דעתו כדי עקירת הכתוב. ועוד כתיב והיה ביום הנחילו את בניו וכו' +דברים כ"א, ט"ז.+ האב מנחיל את בניו +ב"ב ק"ל, ע"א.+ ואין האפוטרופוס מנחיל. ועוד אם הנחיל מחיים הנחילם, ואם לא הנחילם ומת זכו היורשים בנחלה. וזה ראובן לא הנחיל כלום דין הוא שיזכה היורש בנחלה משעת מיתה. ומדוקיא דמתניתן נמי שמעינן, דקתני +ב"ב קכ"ו, ע"ב.+ המחלק נכסיו על פיו, ריבה לאחד ומיעט לאחר, והשוה להם את הבכור דבריו קיימים. מחלק נכסיו על פיו הוא דבריו קיימים. הא אפוטרופוס כיון דאמר יהא עשייתו כעשייתי לרבות ולמעט על פיו קרינן בה, ליכא למימר הכי, דלא אשכחן כי האי לישנא דתני בכל מילי דשכיב מרע אלא יטול או תנו (ואמר) [אמר] כון /כיון/ דאמר תנו, אע"ג דלא אקנו להו בכסף ולא בשטר ולא בחזקה ולא בחליפין ולא במסירה ולא במשיכה, אמרינן דברי שכיב מרע ככתובים וכמסורים דמו +גיטין ט"ו, ע"א.+ ואע"ג דתנן +קידושין כ"ו, ע"א.+ נכסים שיש להן אחריות נקנין בכסף בשטר ובחזקה ושאין להם אין נקנין אלא במשיכה גבי שכיב מרע תקנת חכמים הוא דקניא בדבורא בעלמא דתנן +ב"ב קנ"ו, ע"א וע"ב.+ המחלק נכסיו על פיו ר' אליעזר [אלעזר] אומר אחד בריא ואחד מסוכן [נכסים שיש להם אחריות] +לפי המשנה וכן גם במרדכי.+ נקנין בכסף ובשטר ובחזקה ושאין להם אחריות אין נקנין אלא במשיכה אמר לו מעשה באימן בני רוכל שהייתה חולה ואמרה תנתן כבינתי לבתי והוא בשנים עשר מנה ומתה וקיימו חכמים את דבריה. והלכה כאותו מעשה. ואמר רבא אמר רב נחמן +ב"ב קמ"ז, ע"ב.+ מתנת שכיב מרע מדרבנן גזירא בעלמא היא שמא תטרף דעתו עליו והני מילי מתנה כמאן דאמר תנתן או תנו או יטול, אבל ליתן אפוטרופוס לאחר מיתה מדעת עצמו אין כאן לשון מתנה ולא לשון ירושה ויצאו הנכסים מרשות האב ונכנסו לרשות הבן משעת מיתת האב. ועוד מהא מתניתן נמי גמרינן דאין רשות לשכיב מרע לאחר מיתה בנכסים ולא לשלוחו דתנן +ב"ב קל"ה, ע"ב.+ מי שמת ונמצא דייתקי +שטר צוואת שכיב מרע.+ קשורה על ירכו הרי זו אינה כלום. אלא כיון דמית פקעה ליה רשותיה +ב"ב קל"ח, ע"ב.+ ואם זיכה בה לאחד מן היורשין ובין שאינו מן היורשין דבריו קיימין, שהרי זכה בה המקבל מחיי שכיב - מרע. והאי מעשה דאפוטרופוס דמי לדייתקי, דאע"ג דאמר תהא עשייתך כעשייתי למעט ולרבות כגון דלא פירש מחיים יתן כך וכך ואין בחילוק אפוטרופוס כלום, כשם שאין בדייתקי כלום, אע"ג ששניהם מודים דשכיב מרע מסכים בהן, שכיון שמת פקעה רשותו ובטלה שליחותו דאיתמר +ב"ב קנ"ב, ע"א.+ מתנת שכיב מרע שכתוב בה קנין בי' רב משמיה דרב אמרי ארכביה אתרי ריכשי ושמואל אמר לא ידענא מאי אדון בה שמא לא גמר להקנותו, אלא בשטר ואין שטר לאחר מיתה. ואי סבר לא פקעה רשותו ולא בטלה שליחותו אמאי אין שטר לאחר מיתה. ועוד מהא +ב"ב קל"ה, ע"ב.+ דשלח ר' אלעזר לגולה משום רבינו שכיב מרע שאמר כתבו ותנו מנה לפלוני ומת אין כותבים ונותנים שמא לא גמר להקנותו אלא בשטר ואין שטר לאחר מיתה. ואפילו למ"ד כותבים ונותנים ה"מ במיפה את כחו הא לא מייפה את כחו אין כותבים ונותנים שמא לא גמר להקנותו אלא בשטר ואין שטר לאחר מיתה. ואפילו למ"ד שלא אמר אפוטרופוס לאחר מיתה, הכא דלא אמר אפוטרופוס תן כך וכך, בודאי לא גמר להקנותו אלא לאחר מיתה אחר שחילק אפוטרופוס הנכסים לדעת עצמו לא כל שכן, שכן אין במעשה האפוטרופוס כלום שעושה לאחר מיתה. ומדוקיא דהא מתניתין נמי אין מעשה דלאחר מיתה כלום. דתנן +ב"ב קל"ו, ע"א.+ הנותן כל נכסיו לבנו לאחר מותו צריך שיכתוב מהיום ולאחר מיתה [דברי ר' יהודה] ר' [יוסי] אומר אינו צריך. ואמרינן +ב"ב קל"ו, ע"א.+ היינו טעמא דר' יוסי [דאמר] זמנו של שטר מוכיח עליו הא לא אמר זמנו של שטר מוכיח עליו לא קנו, כיון דמית אינו יכול להקנות כלום ונופלת ירושה לפני היורשים. וממעשה דר' אבא נמי איכא למילף דקאמר ליה אי כתב נמי התקבלתי ולאו כלום מדאת' שכיב ר' אבא ונפלו זוזי קמי יתמי והתקבלתי דר' אבא לא כלום הוא. דכיון דאית לר' אבא,,, גבריה פקעה ליה בדוכתיה למתן לה שאר כסות ועונה הכי נמי דקאמר ברשותיה לאחר דמית ולא משתריא לעלמא. ועוד אנכסיה דגר דקיימא לן המחזיק בנכסי הגר +ב"ב מ"ב ע"א+ קונה הכי נמי דאי שוי אפוטרופוס למיקם בדוכתיה לבתר מיתותיה ולמפלג לנכסיה למימר דניחא ליה, הכי נמי דאיכא ממשא במילי, אבל כיון דמיתו להו בטל קציצתן ושליחותייהו הכא וקמו להו נכסיה בחזקת הבן ואין לבנות אלא עישור נכסים וכל מה דיהיב שמעון אפוטרופוס דיליה טפי מעישור נכסיה הדר.
ואי איכא דקשיה ליה מצוה לקיים דברי המת ודברי שכיב מרע ככתובין וכמסורין דמו +גיטין י"ד, ע"ב.+ התם לאו ע"י דברים הנעשים ע"י אפוט' ומדעת אפוטרופ' לאחר מיתת שכיב מרע אלא בדברים הנעשים על פי עצמו. כי הא דתנן +גיטין י"ג, ע"א.+ האומר תנו מנה לפלוני ומת יתנו לאחר מיתה, וכי הא דתניא +גיטין י"ד, ע"ב.+ הולך מנה לפלוני והלך ובקשו ולא מצאו יחזרו למשלח, מת משלח ר"נ +חסר בכת"י, הוספתי לפי הגמרא דשם.+ [ור' יעקב אמרו יחזרו ליורשי משלח] וקאמר בסיפא אמר ר' שמעון הנשיא על ידי היה מעשה ואמ' יחזרו ליורשי משלח וא"ר יוסי הלכה כר' שמעון ומקשינן לרב יוסף והא קיימא לן דברי שכיב מרע ככתובין וכמסורין דמו. ור' שמעון הנשיא ליורשי משלח (דבר) [אמר] ושליח ברי הוא. ומקשינן תו סוף סוף הא מיית ליה וקיימה לן דברי שכיב מרע ככתובים וכמסורים ומצוה לקיים דברי המת, אבל לגביה האי אפוטרופוס ליכא למימר, דהא ההוא ראובן לא הוציא נתינה בפיו ולא דבר אלא מה שיעשה שמעון יהא עשוי מה כתיבה ומה מסירה יש כאן. אילו אמר ינתן כך וכך לפלוני בני וכך לבנותי הוה אמינא אפי' דלא כתב ולא מסר ככתובים וכמסורין דמו השתא דלא אמר תנו מאי ככתובין ומסורין דמי, והשתא איכא למימר דהיכא אמר ככתובים וכמסורים דמו, היכא דאמר תנו ואין מחוסר אלא כתיבה ונתינה, אבל הכא גבי האי אפוטרופא מחוסר אמירת אפוטרופא וכתיבה ומסירה ואין כאן משום מצוה לקיים דברי המת הלכך ליכא לאקשויי מידי. ומכל הני טעמיה וטעמיה אחריני איכא למילף דמאי דיהיב שמעון לבנות טפי מעשור נכסיה הדר לבן אע"ג דיהיב אפומיה דדייני טעותא הוא וכי היכא דאיכא טעותא לא אמרינן +קידושין מ"ב, ע"א.+ מה כח בית דין יפה והדרי בהו במאי דעביד לה ודינא הכי +התשובה הזאת נמצאת במרדכי בבא בתרא סוף פרק יש נוחלין רמז ת"כ, ובמרדכי (ר' ריווא) ב"ב ס' תתי"ו - י"ז. וכן נזכרת התשובה בקיצור בתשובות מהרי"ק (סי' צ"ד ענף א') אלא שבמהרי"ק יש גם תוספת בשם המרדכי שאין לפנינו וז"ל ומתוך דברי בעל המרדכי נראה שתפס דברי ר"ג עיקר מדכתב וזה לשונו ורבנו שמואל מפקפק בזה ואומר כיון שמינה וכו' מדנקט לשון פיקפוק משמע דלא נראה לו דברי רבנו שמואל. במרדכי שלפנינו נראה בדיוק להיפך שהמרדכי אוחז בדברי הרשב"ם וסובר כדעתו, כי כתוב שם, ראה הר"ר משולם את דברי רבנו שמואל ולא נתיישרו בעיניו דקאי כוותיה דרבנו גרשון מ"ה עכ"ל. ומוסיף המהרי"ק שראה את התשובה במקום אחר. וז"ל ועוד מצאתיה לאותה תשובה עצמה בין תשובות גאונים הקדמונים יותר באורך ממה שהביאה המרדכי שדרכו לקצר. נראה שהמהרי"ק ראה את התשובה שהעתקה לפנינו.+ תשובה זאת פרסם עזריאל הילדסהיימר בירחון ישורון כרך י"ג (ברלין תרפ"ו) חוברת י"א - י"ב ע' עז - פ. התשובה הועתקה מכת"י שזח"ה מס' רנ"ט צד צ"ז - צ"ח.
@שו"ת רבינו גרשום מאור הגולה סימן סד
(בתשובות רבינו גרשום).
אשת ראובן שהפקידה אצל אשת שמעון פקדון ופשעה ונגנב, כך הדין אלו אותה שהפקדון אצלה היא פנויה חייבת לשלם שהשוה הכתוב אשה לאיש וכו' השתא שהיא אשת איש, אם יש לה נכסים שאין לבעלה רשות בהן חייבת לשלם, ואם אין לה יכתבו לה ב"ד לכשתתאלמן או תתגרש שתשלם. אבל בחיי בעלה אינה משלמת. שאין לה מה לשלם +כדאי להביא דעת הראב"ן, (ס' קטו), נשאלתי על ראובן שתבע אשת שמעון לדין על פקדון שהפקיד בידה וכו' ומביא הראב"ן (שם) דעת ר' קלונימוס גאון שאם האשה עוסקת במסחר יחד עם בעלה הרי היא גם אחראית כמו בעלה בפקדון וצריכה לשלם או להישבע, עיין או"ז ב"ק פ"ח סימן ש"ן, וראה שם דברי רש"י והראבי"ה, והשווה שו"ת מהר"ם (ד"פ), סימן תתקנ"ח.+ כדתנן העבד והאשה פגיעתן רעה, החובל בהן חייב והן שחבלו פטורים +ב"ק פ"ז, ע"א.+ שו"ת מהר"ם (ד"פ) סימן תתן (ראה השורה האחרונה בס' תתמ"ט שכתוב שם בתש' רבנו גרשם, אי אפשר ליחס ס' תתמ"ט לר"ג כי שם נזכרים פי' ר"ח ורש"י לכן ברור שזה מתיחס לס' תת"ן). פסקי או"ז ב', סי' שמ"ט - ט"ן. במרדכי ב"ק רמז פ"ט, ודפוס ריווא לב"ק רמז פ"ח, אלא שבד' ריווא ט"ס במקום ר"ג כתוב ר' גמליא, כי ט"ס דומה נמצא במרדכי ליבמות (דפוס ריווא) רמז מ"ד. תשובה שאלה לרבן גמליאל ברבי יהודה יבמה שנפלה לפני יבם מומר אינה נפטרת בלא חליצה. במרדכי (דפוס וילנא) יבמות רמז כ"ח ישנה שאלה זאת בשם ר"ג ברבי יהודה.
@שו"ת רבינו גרשום מאור הגולה סימן סה
ועל הסוס [עבד] בו יותר מכדי שאילתו ונכחש מחמת מלאכה דשלא בעת שאלה, אם סוס זה לשכירות עומד או אדעתא דאגרתא נחית רצה שכרו נוטל, רצה פחת לו נוטל, ואי אדעתא דמילתא דגזלנותא אין לו אלא פחת שלו, כי הא דאיתמר +ב"ק צ"ז, ע"א.+ התוקף ספינתו של חברו ועשה בו מלאכה רב אמר שכרה נוטל רצה פחתה נוטל ושמואל אמר אינו נוטל אלא פחתה. אמר ר' פפא ולא פליגו הא בספינתא דקיימא לאגרא והא בספינתא דלא קיימא לאגרא, ואיבעי תימא דהא והא בספינתא דקיימא לאגרא הא דנחית אדעת אדאגרא והא דנחית אדעתא דספינתא דגזלנותא, ואם סוס הוא אינו עומד לשכירות (ואינו) [אינו] נוטל הפחת שנפחת מחמת מלאכה דשלא בשעת שאילה +ראה ברא"ש לב"ק פרק ט', סימן ט'.+ תחצו"ל סימן ק'.
@שו"ת רבינו גרשום מאור הגולה סימן סו
וז"ל ה"ר גרשם מאור הגולה בתשובת שאלה סימן ל"ז +ראה תשובה סימן עד המסומנת כתשובה סימן ס"ד וראה בהקדמה בפרק על התשובות.+ וששאלתם ראובן משכן לשמעון ספרים, וכשבא לפדותם מצאם ישנים, ולא היו שוים כעת שמשכן אותם, וראובן טוען ספרים חדשים היו, ולמדת בהם והשאלתם לאחרים ונתתם בעשן, והרי נפחתו בדמיהן. ענה שמעון, על תנאי זה הלויתיך עליהם ללמוד וללמד בהם, ולהשאיל לאחרים, ענה ראובן, א"כ אין לך רבית גדולה מזו.
כך דנינו. אם כשהלוה שמעון המעות לראובן הרשהו ללמוד בספריו, ולהשאילם לאחרים, הוה ליה שואל עלייהו, ומה עשה עשוי, ואין לחוש משום רבית. ואף על גב דתנן המלוה את חברו לא ידור בחצרו חנם וכו' +ב"מ ס"ד, ע"א.+ הני - מילי חצר או בית דעבידי אינשי לאוגרי, אבל ספרים לא עבידי אינשי לאגורי, ועבידי לאושולי +לפי המהר"ם (דפוס קרימונו) סימן ק"ד, סובר רש"י דסתם ספרים אינם עשויים להשאיל ולהשכיר. במקום אחר (מהר"ם ד"פ ס' קע"ט) כתוב דספרים הם דברים העשויים להשאיל כספר' דאגדתא ואדם רגיל להשאיל ספריו ללומדי תורה, ועיין שם (ד"ק) סימן רס"ט, שיש בזה פלוגתא בין רש"י ור"ת.+ דמכווני לשום מצוה, דכתיב הון ועושר וכו' +תהלים קי"ב, ג'.+ רב הונא ורב חסדא +כתובות נ, ע"א.+ חד אמר הלומד תורה ומלמדה וחד אמר זה הכותב תורה נביאים וכתובים ומשאילן לאחרים הלכך ליכא למיחש משום רבית. ואי - נימא איכא דחייש לכי הדא מילתא משום רבית הוה ליה אבק רבית, ואינה יוצאת בדיינים. ואי אמר ראובן ליבצר ליה מן זוזי במשכנתא דלאו אפוקי מיני הוא. דהא לוה נקיט להו +וכאן אין הלוה מוציא מן המלוה.+ ליכא למימר הכי, דאמר רב אשי +ב"מ ס"ז, ע"א.+ השתא דאמרת אכל טפי לא מפקינן מינה, אכל שיעור זוזי נמי לא מסלקינן ליה בלא זוזי מאי טעמא, כל סלוקי בלא זוזי אפוקי מיניה הוא, אבל ודאי האי דטעין ראובן כשמשכנתי לו הספרים היו חדשים ועתה הם מיושנים ומעושנים, אם מחמת מלאכת הספרים נתעשנו ונתיישנו הוה ליה כמתות מחמת מלאכה ואם מדבר אחר פחתו הספרים והושחתו, ישלם לו הפחת על פי דיינין הבקיאין בשומא +במרדכי ב"מ רמז שי"ד כתוב: ולפי רש"י אסור ללמוד בספרים אפילו בנכייתא.+ ואם לא נתן לו רשות ללמד בהן ולהשאילן לאחרים ישלם לו כל מה שנפחתו, בין מחמת מלאכה ובין שלא מחמת מלאכה, ע"כ. שיטה מקובצת לב"מ פרק ה' סד, ע"ב.
@שו"ת רבינו גרשום מאור הגולה סימן סז
שאלת' שהיו היהודים הולכים בספינה, וטבעה הספינה, והוצלו +במרדכי, ונצלו.+ הנפשות, והממון היה בתיבות, ועמד אחד מן היהודים שהוצל +שם, שנצל.+ מן הספינה ושכר גוי אחד, שיעזור לו להציל מן הממון שהיה בתיבות. והציל הגוי התיבה של ראובן, ועל כי נתמלאה מים ולא יכול לצאת ליבשה, ושברו אותה והוציאו מתוכה לתוך ספינה אחרת. ואותו היהודי הציל מעילים ומה שיכול, וגם הגוי הציל מה שיכול, ועל כי שהיה אופל בלילה, נתקבצו גוים וחטפו מן הממון מקצת כסף ושאר נכסים, שאר התיבות שברו גוים אחרים בסתר ולקחו לעצמן. לשחר +אולי צ"ל למחר, במרדכי, למחרת.+ השחידו היהודים בעלי (אבדה) [האבדה] את מי שהיה לו והצילו כל מה שיכלו לפשפש ביד כל אחד, והחזירו לבעלים, וכל גוי שנשאר (שנחשד) [ונחשד] (מאותה) [באותה] אבדה ולא החזירה (העביר) [העבירו] ידו באש כדיני המקום של גוים. ועל הממון של ראובן קבעו זמן לעשות עליו מלחמה +מזה ניתן אולי להסיק שליהודי היה מותר אז לשאת שם נשק, ולהשתמש בו בעת הצורך, ראה על כך בספרו של ג' קיש, היהודים בגרמניה של ימי הביניים (אנגלית) עמוד תי"ח, הערה ל"ב וכן שם, פרק ה, עמוד קע"ז לדעתו של א' שטובע (בספרו היהודים בגרמני' בימי הביניים ע' קנ"ג) לא יצאו היהודים בימי הביניים מעולם לדו - קרב עם נוצרים, אלא שכרו לוחם נוצרי שיילחם במקומם, וכן מצינו בכתב זכויות שניתן לתושבי העיר ליאון בשנת אלף תשעים ואחת כשכר השתתפותם במס המלחמה נגד האלמורביטים, שבריב בין נוצרי ויהודי שניתן לישוב ע"י דו - קרב חייב היהודי להעמיד במקומו לוחם שוה בדרגה לצד שכנגד, ראה פרופ' י' בער, היהודים בספרד הנוצרית ברלין תרצ"ו, מספר י"ד.+ והקהלות שהיו נקבצים +יתכן שהמקרה קרה בעיר מגנצה כי כתוב: והקהלות שהי' נקבצים שם, יש לשער שכינוס קהלות בזמנו של הרגמ"ה היה מתקיים במגנצה, כי היא היתה קהלה מכובדת, ובה היו אנשי תורה וחכמה.+ שם (נתעצמו) [נתעצבו] על אבידת אחיהם +הקהל מתענין בעניני הפרט ומשתתף בצער הנזק שנגרם לחברם.+ וגזרו באלה ובשבועה על מי שיגיעו לידו מכל מה שנאבד באותה ספינה, שיחזור לבעל אבידה, כמנהג הנוהג ברוב קהלות ישראל, שכל מי שיפסיד כלום או בגנבה או בשום ענין, שעושין לו תקנה +הקהלה מגינה על האינטריסים של אנשיה על ידי הכרזת חרם, דבר זה היה ידוע כבר לפני זמנו של הרגמ"ה, ראה גנזי שכטר ח"ב ע' רע"ו בתש' ר' משולם לשואל מארדלי. וכן ראה מה שכתב בענין זה פרופ' י' בער בציון שנה ט"ו עמ' ל"ה - ל"ו.+ וגוזרין על כל מי שיבוא לידו אבדה פלונית, שאבד פלוני שיחזיר לבעלים. ובעוד שלשים יום שהיה עוד ראובן מחזר על אבדתו, מכר גוי +במרדכי הגירסה שלפנינו, במרדכי הגדול הנוסח אחר ראה לקמן.+ אחד הזהב של ראובן שנאבד בספינה לשמעון [והוא] אינו רוצה להחזירו לראובן ואומר כבר זכיתי בו שאבדה ששטפה נהר מותרת היא +ב"ק קי"ד, ע"א.+
לפי השאלה כך דעתי נוטה, שאין בדברי שמעון ממש מכמה טעמים. שטוען שאבדה ששטפה נהר מותרת - מעשה זו אינה דומה לטענתו ואפילו נתייאש ראובן, לפי שהוא לא הצילה מן הנהר שיזכה בה, אלא הגוי הצילה מן הנהר ומושל המקום צוה הכל להחזיר, ואמר שמואל דינא דמלכותא דינא. ובדיני (הגו) [הגוים], גוי שמציל מן הנהר נוטל שכר מציאתן בזמן שמודה בה. אבל אם כפר דינו כגנב ואינו נוטל כלום ומחזיר לבעלים בחנם, וגוי זה שהציל הזהב כיון שכפר בו בדיני המלכות נעשה (עליו) כגנב ודינו של שמעון זה כלוקח מגנב ויעשה בו תקנת השוק +ב"ק קט"ו ע"א. מפסקו של רב האי גאון (פרדס לרש"י ד"ק דף כ"ה) אפשר להבין שתקנת השוק הנהיגו ברכוש שנגנב או נגזל מבית או מחנות שאז הפעילו את התקנה ואפילו כשנתייאשו הבעלים משלם הנגזל לקונה הגנבה כמה שהוציא ומקבל את שלו. אבל באבדה ששטפה נהר מהפקירא לוקחין ואינן חייבין להחזיר להן כלום בדמים וכל שכן בלא דמים, ברש"י כך נזכרה התקנה; שכל הקונה דבר בשוק וימצא גנוב יקח דמיו ויחזירו לו ולא מן הדין אלא מפני תיקון העולם (תחצו"ל סימן כ"ט). הראב"ן (ד"פ) צ"ג ע"ב דן בשאלה דומה מאוד לזאת שלפנינו הראב"ן מחייב להחזיר את האבדה ששטפה נהר, שהיא אבודה לבעלה, אך ורק אם ראובן בקש מהקהל שיגזרו גזרה, שיחזירנה לו מפני תקנת הקהל אין הראב"ן משתמש בטענתו ובנימוקו של הרגמ"ה שהפקר ב"ד הפקר, כדי להחזיר לראובן את רכושו, אלא כעין תקנת - תנאי שבזמן הצורך יעשו גם למחזיר תקנה כזאת. והשווה תשובות מהר"ם (ד"פ) סימן תש"ע.+ וישבע כמה נתן ויטול כדתנן +ב"ק קי"ד ע"ב.+ המכיר כליו או ספריו ביד אחר, אם יצא לו שם גנבה בעיר ישבע כמה (המניח) הוציא ויטול שאילו מדעתו החזיר היה לו כמשיב אבדה והיה נוטל בלא שבועה. ועוד אפילו יהיה בדיני הגוים, מי שמציל בדיני גוי מנהר זוכה במה שמציל, ואפילו נתייאש ראובן, אפילו הכי כיון שגזרו הקהל, שהיו שם, על כל מי שיבוא לידו כלום מכל מה שנאבד באותה [אבדה] שיחזיר לבעלים צריך (לשמעון) [שמעון] זה להחזיר אותו היותר לראובן אע"פ שהתורה זכתה לו, שהפקר ב"ד הפקר. ומנלן דתנן +יבמות פ"ט ע"ב. על אותם מאמרי התלמוד ביססו בני דורו של הרגמ"ה את סמכות הקהילה. ראה תשובות גאונים קדמונים ס' קכ"ה. מר' משולם, ושו"ת מהר"ם (ד' לבוב) סימן תכ"ג, המביא תש' מר' יוסף טוב עלם. וכן ראה דברי פרופ. י' בער בציון שם.+ מאימתי יורש אדם את אשתו קטנה בית שמאי [אומרים] משתעמוד בקומתה ובית הלל אומרים משתכנס לחופה. ר' אליעזר אומר משתבעל, ויורשה ומטמאה לה וכו' קתני לה מיהא יורשין ואמרינן והא הכא מדאורייתא ירית לה אב ומדרבנן ירית לה בעל ואמרינן הפקר ב"ד הפקר דאמר ר' יצחק מנין שהפקר ב"ד הפקר שנאמר וכל אשר יבוא לשלשת הימים בעצת השרים (והסגנים) [והזקנים] יחרם כל רכושו +יבמות פ"ט ע"ב.+
(ר' יוחנן) [ר' אלעזר] אמר מהכא אלה הנחלות אשר נחלו אלעזר הכהן ויהושע בן נון וראשי האבות למטות בני ישראל וכי מה ענין (ראשי המטות) [ראשים] אצל האבות, אלא לומר לך מה [אבות] מנחילין בניהם כל מה שירצו אף ראשים מנחילין לעם כל מה שירצו, ואם תאמר כי אמרינן הפקר ב"ד הפקר ב"ד חשוב כגון שמאי והלל, אבל האידנא לא, ליכא למימר הכי, דתנו רבנן +ר"ה כ"ה, ע"א.+ למה לא נתפרשו שמותן של זקנים, שלא יאמר אדם וכו' פלוני כנדב ואביהוא,,, פלוני כאלדד ומידד וכו' ואומר וישלח ה' את ירובעל ואת בדן ואת יפתח ואת שמואל וכו' +שמואל א' יב, יא.+ שאפילו וכו' ונתמנה פרנס על הצבור הרי הוא כאביר שבאבירים. הלכך מה שעשו הקהלות גזירתם גזירה +הרגמ"ה קובע שבית דין שנבחר ע"י הקהל יש לו סמכות גמורה ואין לערער אחריו, מה שעשו הקהלות גזירתם גזירה, ומעשיהם מעשה אין הרגמ"ה מדגיש את כחו של הבית דין בחכמה ובתורה, אלא מכיון שהוא נבחר על ידי הקהל הרי הוא שופט עליון שהכל נשמעים לו. רש"י הולך בעקבות הרגמ"ה (ראה תחצו"ל סי' כ"ז) לפי הרא"ש (סנהדרין פ' ג' סימן מ"א) סובר ר"ת שחשיבות הב"ד תלויה בידיעתו בתורה ובגודל חכמתו, ומביא ראיה מבני בתירא שירדו מנשיאותם ומינו את הלל לנשיא לפי שהיה גדול מהם בתורה (פסחים ס"ו ע"א) וכן ראה תוס' ב"ק קי"ב ע"ב דברי המתחיל מצי. וברא"ש לב"ק פרק י' ס' ג'. אמנם מדברי האור זרוע (ב"ק ס' תל"ו - ז) נראה שסבר שר"ת נסתפק בדבר, ושאל את דעתו של ר' שמשון. כמו כן לא ברור מדברי הרגמ"ה אם בית דין זה נבחר ע"י הקהל פה אחד או ע"י רובו, מדברי מהר"ם מרוטנברג (ד"פ ס' תתקס"ח) נראה שרק אם נבחרו מדעת כל אנשי העיר גזירתן גזירה ורשאים להסיע על קיצותן.+ ומעשיהם מעשה, ואין לשמעון לעבור על גזירתם ויחזיר היותר +אולי יש לומר היוהר, עיין בנוסח שבמרדכי הגדול.+ לראובן ולא יתן עיניו בממון שאינו שלו, כי מטעמים אלו ומטעמים אחרים לא זכה בהן וכן הדין.
נדפס לראשונה ע"י מ. אדלמן בירחון חי עולם (פאריס תרל"ט) חוברת א', שהעתיק את התשובה מכת"י שמצא בפאריס. התשובה נמצאת גם במרדכי ב"מ רמז רנז (ובד' ריווא), שכ"ח - שכ"ט. בתחצו"ל סימן צ"ז. ובכת"י מרדכי הגדול (כת"י גולדשמיד בסמינר) ע' רנ"ד. בגלל השינויים הנמצאים בכת"י נביא להלן גם את הנוסח הזה.
תשובת רבינו גרשם מאור הגולה זצ"ל.
היהודים ההולכים בספינה וטבעה הספינה וניצלו הנפשות והממון היה בתיבות ועמד אחד מן היהודים שניצל מן הספינה ושכר גוי אחד לעזור לו להציל מן הממון, והציל הגוי תיבתו של ראובן. אבל לא היה יכול להוציאה ליבשה לפי שהייתה מליאה מים והוצרך הגוי לשברה ולהוציא הממון שבה נשאר. וממון שהיה בספינה לא יכלו להציל הכל כי היה חושך ואופל, והגוים נתקבצו שם וחטפו מן הממון ויוהר ושאר נכסים והוליכם לביתם. למחר נתנו שוחד למושלים ושופטים לחקור מי האנשים הנחשדים שנתקבצו שם. גם הקהלות גזרו חרם על כל מי שיבוא לידו מאבדה זו [עודנו] מחזר על אבדתו מכר גוי אחד היוהר לשמעון ואינו רוצה להחזירו לראובן כי אומר כבר זכיתי בה כי אבדה ששטפה נהר מותרת.
דעתי נוטה שאין בדברי שמעון ממש שהרי לא הצילה מן הנהר, כי הגוי הצילה ומושלי העיר כבר צוו לו להחזיר ודינא דמלכותא דינא. ומדיני גוים המציל מן הנהר נוטל שכר טרחו כשמודה ומחזיר לבעליו. ואם כופר בה דינו כגנב ומחזירה לבעל חינם. והגוי שכפר בה נעשה עליה כגנב ודינו של שמעון כלוקח מן גנב ועשו בו תקנת השוק וישבע כמה נתן ויטול כתנן המכיר כליו וספריו ביד אחר אם יצא לו שם גניבה בעיר ישבע כמה הוציא ויטול. וגם מפני תקנת הקהלות צריך להחזיר האבדה לראובן. אפילו נתייאש ראובן דהפקר ב"ד הפקר כדכתיב אשר לא יבוא וגו' יחרם כל רכושו וליכא למימר דוקא ב"ד של שמאי והלל או של ר"ג שהרי אמרו חכמים למה לא נתפרשו שמותיהן של זקנים שלא יאמר אדם פלוני כאלדד ומדד, פלוני כנדב ואביהו וכתיב וישלח את ירובעל ואת בדן ואת שמואל וגו' יפתח בדורו כשמואל בדורו, ומי שנתמנה על הצבור הרי הוא כאביר שבאבירים על כן יחזיר שמעון היוהר כי (מכמה) [מחמת] טענותיו לא זכה בה וכן הדין.
@שו"ת רבינו גרשום מאור הגולה סימן סח
וששאלתם ראובן היה לו מערופיא +המושג של המונח מערופיה הוא: גוי שהיה מכר ומדע של יהודי מסוים, והיה נושא ונותן בעניני מסחר שלו רק עם יהודי זה. ובמקום שנהגו דין מערופיה, היה חרם הקהל שלא יכנס איש למערופיה של חברו. תשובות הרגמ"ה אינן המקור הראשון למוסד מערופיה. בתשובות ר' משולם בן ר' קלונימוס, שהיה בן דורו הבכיר של הרגמ"ה אנו מוצאים שתי תשובות הדנות בענין מערופיה: ראובן שתבע חתנו של שמעון לדין וטען ואמר שקניתי מערופא בממון מן יששכר (שקנה) מן התגרין (תש' ג"ק סימן קנ"א) וכן שאלה זו מן מעריפה שהיתה ליעקב אבי ראובן עם שמעון (תש' גמו"מ סימן קע"ד). ברור שמושג זה נוצר בין הסוחרים היהודים שבצרפת ואשכנז כבר בסוף המאה הי'. מהתשובה נראה שלא בכל מקום היתה תקנה שאסור להכנס למערופיה של ישראל, אבל במקום שנהגו אסרו זאת בחרם. כדאי לעמוד על האטימולוגיה של המונח מערופיה ר' יואל מילר (בהקדמתו לתחצו"ל עמוד ל"ז) סובר ששורש המלה מלשון צרפתית, אבל אין הסברו מתקבל על הדעת. שי"ר (בהקדמתו לת' ג"ק) רואה במלה מערופיא שורש ערבי, כי בערבית פירושה מכר ומודע, ואולי זה בא משורש ערבי שפירושו שותפות, ראה במלון הערבי - גרמני של מ' ברוגש, הנובר עמוד תרכ"ה ובמלון א' בן - יהודה עמוד שלשת אלפים מאה תשעים ושש אין להסכים להבדל שעושה בן יהודה בין המלה מערופה ומעריפה. בתשובות הרגמ"ה רואים שאין כל הבדל במובן שתי המילים. יתכן שסוחרים יהודים הביאו את המושג מארצות ערב אל אירופה. ראה פרופ' י' בער (ציון טו. עמוד ל"ה). מענין לציין שבספר שו"ת פעולת צדיק (שהופיע בת"א שנת תש"ו) מר' יחיא צלאח חכם תימני שחי בערך בשנת אלף שבע מאות וארבעים נזכר ענין מערופיא (בחלק א, סימן י' עמוד טו - טז). יעקב מאן (ברבעון האנגלי סדרה חדשה כרך י' מביע דעה, שהמלה מערופיה מוצאה משרש סורי ופי' חלפנות של כספים ומסביר שליהודים שונים היו מונופולין להלוות כסף לגויים מסוימים שהם היו המערופיות שלהם. וסובר שעסק עם מערופיה היה עסק ממון בלבד, ומביא ראיה מת' הראב"ן ק"ד, ומאו"ז ב"מ, כ"ח. לפי דעתי אין להסיק משם מסקנות כאלה, כי לרוב היה היהודי עושה טובות הנאה למערופיה שלו, תמורת זה שסחר אתו בסחורות ובכספים. לפעמים היה היהודי נותן למערופיה מתנות או היה מלוה לו ממון בלי רבית (ראה תש' הרגמ"ה פלוני דאוזיפית ליה מן ממונאי כמה זמני בלי רביתא ודפלחית להון בלא עידן), וכאשר ליהודי בעל המערופיה לא היה כסף, היה מביא אותו ליהודי אחר והיה ערב להלוואתו. מת' או"ז (שם) למדים שהמדובר הוא על נכסי גוי בכלל ולא רק על הלואת כספים ובכן ברור שאין למערופיה מובן של מוסד כספי בלבד. וראה מה שהארכתי בזה במאמרי באנגלית ברבעון היסטוריה יודאיקה שנה ט"ו חלק א, (ניו - יורק) תשי"ג).+ של כומרים הרבה שנים, וראובן זה צורבא דרבנן הוא, ומלמד תורה לרבים בחנם והכירו תלמידיו בריוח שמרויח במערופיא שלו, ונכנסו להפסידו. וקבל עליהם בקהל, והפרישום הקהל בחרם ובגזרה מאותה מערופיא. ונסתפק להם, אם רצו להפריש שאר ישראל, שאינם תלמידיו אי לא.
מתוך שאלתכם, יש ללמוד שאין נוהגים במקומכם דין מערופיא. וכיון שלא נהגתם בכך, אין אדם אחד יכול לכפות הקהל, שינהגו לו מנהג לעצמו. ואע"ג דאמר רב הונא +בבא בתרא דף כ"א, ע"ב וכ"ב, ע"א.+ האי בר מבואה דאוקא ריחיא, ואתא בר מבואה וקא מוקי גבי', דינא הוא דמעכב ליה. דאמר ליה, קא פסקת לחיותאי. לית הלכתא כר' הונא דאותביניה: עושה אדם חנות בצד חנותו של חברו וכו' ואע"ג דאוקמי' כתנאי והוא דאמר כרשב"ג דאמר אף לשכנו כופהו, הלכ' כתנא קמא דאמר לשכנו אינו כופה, והני מילי במקום שלא נהגו, אבל במקום שנהגו הכל כמנהג המדינה, והני מילי בשאר אינשי, אבל בצורבא מרבנן דעסיק באורייתא ובמילי דשמיא מתבעי למיעבד ליה תקנתא, כי היכי דלא נטריד מגירסיה. דאמר ר' נחמן בר יצחק +בבא בתרא דף כ"א, ע"ב וכ"ב, ע"א.+ ומודה ר' הונא בריה דר' יהושע ברוכלין המחזירין בעיירות דלא מעכב, ואפי' בני מתא אחריתא, משום דעזרא תיקן להם לשיראל שיהו רוכלין מחזירין בעיירות, והני מילי לאהדורי אבל לאקובעי לא. ואי צורבא מרבנן הוא, אפילו לאקבועי נמי ואמרינן נמי כאן ר' דימי מנהרדעי אייתי גרוגרת בספינה במחוזא א"ל ריש גלותא לרבא צורבא הוא או צורבא מרבנן הוא נקוט ליה שוקא. ואמרינן תו ר' יוחנן רמי ועשית לך ארון עץ וכתיב ועשו ארון עצי שיטים +שמות כ"ה, י'.+ מכאן שבני עירו מצווין לעשות מלאכתו, וא"ר יוחנן איזהו ת"ח שבני עירו מצווין לעשות מלאכתו +יומא ע"ב, ע"ב.+ זה שמניח חפצו, ועוסק בחפצי שמים. מכל טעמים אלו יש ללמוד שצריכין הקהל לעשות תקנה לתלמיד - חכם זה שמלאכתו מלאכת שמים ומלמד תורה לרבים בחינם כדי שלא יטרד מתלמודו, ויגזרו על כל ישראל שיפרשו ממערופיא שלו, ויקבלו שכר על כך, ויאריכו חיים, כדכתיב עץ חיים למחזיקים בה ותומכיה מאושר. תחצו"ל ס' פח, ובשו"ת מהר"ם (ד"פ) ס' תתטו.
@שו"ת רבינו גרשום מאור הגולה סימן סט
וששאלתם עוד, היכי דאתא לקמ' האי דאחזיק במערופא, ואמר פקידו, דלא ליתיה אינש וללשרן +נראה שצ"ל וילשין.+ עלי למערופא,,, פלוני דאוזיפית ליה מן ממונאי כמה זימני בלא רביתא ודפלחית להון בלא עידן, ואמר האי דלא אחזיק, לא תגזרון עלי, דאיהו עד האידנא מערופא דידך, לית אינא משגח, וממה דיהבת, ואוזיפת לך, וחייב' לך, לא חיישינן. מכאן ואילך (והוא) [הוא] מכירי, מערופא דידי כו'. על משפט המערופא כבר כתבנו +ראה סימן ס"ח.+ שהדבר תלוי במנהג, ובמקום שלא נהגו, אינו יכול לכופו. אבל על ממונו המסור ביד גוי, ומבקש שיגזרו שלא ילשין עליו +המנהג לגזור על מלשין נמצא כבר בסדורי הקהל לפני זמנו של הרגמ"ה. ראה תשובה מגאון בבלי שנשלחה לקהלת קירואן הדנה בענין החרמת מלשין (ש' אסף, תשובת הגאונים מתוך הגניזה, ירושלים תרפ"ט עמוד כ"ז).+ דין שיגזרו. ואם ילשין עליו בר ישראל, ויגרום לו הזק, חייב לשלם. וקיימא לן הלכתא, דדיינינ' דינא דגרמי, דההוא גברא דאחוי אמנכסא דחבריה +ראה בבא קמא דף קי"ז.+ יתיב ר' אבוהו ור' חנינא בר פפי ור' יצחק נפחא, ויתיב ר' אלעא גבייהו וסבר לחיובא מהא דן את הדין כו', עד אמר ליה, קום זיל לגביה דר' שמעון בן אליקים וקמיה דר' אלעזר בן פדת, דדייני דינא דגרמי, אזל גבייהו (וחייבוה) וחייבוה. מיהא דתנן אם מחמת הגזלן חייב להעמיד לו שדה, ואוקימנא בדאחוי אחויי. ואי אמר האי בעל המערופא, אע"פ שלא ילשין עלי אם יכנס לאותה המערופא, כיון שלא יצטרכו לעבודתי, שהוא יעבוד להם, ויהנה אותם משלו, ומצאו עלילה ויטלו ממוני שבידים, יש לחוש לדבריו שלא יאבד ממנו, דילפינן מהשבת אבדה, וקאמר רחמנא כן תעשה לכל אבדת אחיך +דברים כ"ב, ג.+ לא תוכל להתעלם והשבות לו. הלכך מתבעי למעבד תקנתא שישוב ממונא לידו, ויגזרו שלא יכנוס ישראל לאותה מערופיא עד זמן שיראו הקהל שהציל ממונו מיד הגוים. ואחר שיציל ינהגו באותה מערופא כדרך שנוהגת בשאר מערופות. תחצו"ל ס' פ"ח.
@שו"ת רבינו גרשום מאור הגולה סימן ע
וששאלתם ראובן שהיה לו מערופיא של כומרין, ובקש מן הקהל לגזור שלא יכנוס ישראל למערופיא שלו. והשיבוהו הקהל לא תגזור עלינו, אבל אם רצונך קנה אותה ממנו. וכן עשה, וגזרו גזרה. ועכשיו אומר אחיו שמעון, מערופיא זו של אבינו היה, ואני רוצה לנהוג בה כמותך.
כך דעתי נוטה, ממה שכתוב בשאילה, בקש לגזור שלא יכנס אחד מהם למערופיא, ואמרו לו הקהל לא תגזור עלינו, מכלל שאין נוהגין באותו מקום לפרוש איש ממערופיא של חברו. וכיון שלא נהגו, במה יכול שמעון לכנוס באותה מערופיא, שקנה ראובן מן הקהל, וגזרו שלא יכנוס בה אדם. אם בכח וראיה שהיה מערופיא של אביו, השתא שראובן בא מכח עצמו, ויודעים הכל שמערופיא שלו, לא רצה הקהל מלהנהיג במערופיא, עד שקנה מהם, שמעון הבא מכח אביו, בדברים ולא בראיה, מה כחו ומה חזקתו. ואפילו יש עדים שהיא מערופא של אביו, מה אלימא כחו מכח ראובן. ולראובן עצמו לא רצו הקהל לפרוש עצמן מאותה מערופא, עד שקנה מהם, לפי שאין באותה מקום דין מערופא. הלכך שמעון זה צריך לפרוש ממערופא זו, ואם עובר על גזרת הקהלות בר דינא הוא +מתקופת הרגמ"ה ואילך נזכר המוסד מערופיה בתשובות חכמי צרפת ואשכנז. נראה שגם בתקופתו של ר' יוסף טוב עלם לא נהגו דין מערופיה בכל מקום אלא מקום, מקום ומנהגו. (מרדכי ב"ב רמז תקט"ו, וכן בהג' מיימוניות הל' שכנים פרק ו', הל' ח'). ברש"י נזכר השם מערופיא, אבל אין מזה שום הוכחה על קיום מוסד כזה. (מחזור ויטרי סימן ל"א). גם הראב"ן מזכיר את השם מערופיה (ראב"ן סימן ק"א) אבל אין משם הוכחה שהיה במקומו דין מערופיה. באור זרוע ישנה שאלה הדנה בדין מערופיה (ב"מ סימן כ"ח) ואותן הלואות שמלוים לעכו"ם ויש לו לישראל גוי מערופיה שלו, שרגיל תדיר ללות ממנו, אסור לו לישראל אחר להרגילו אצלו ולסלקו מישראל הרגיל אצלו. האו"ז פוסק שאפילו לפי דעתו של ר"ת, שנכסי עכו"ם הפקר וכל הקודם זוכה בהם, הרי לכתחילה אסור לעשות זאת. מדברי המרדכי אפשר להסיק שהיתה בזמנו שאלה אם דנין מערופיה או לא ויש מקומות שדנים דין מערופיה (מרדכי ב"ב רמז תק"א). המוסד מערופיה עבר אחר כך מאשכנז וצפון צרפת אל מזרח אירופה ושם נתקיים עד הדורות המאוחרים. בקהלות ספרד אין זכר לארגון כלכלי זה. ל' גינזברג (גנזי שכטר ח"ב עמוד ר"ג), אומר שענין מערופיה היה ידוע לחכמי ספרד. אבל אין הוא מזכיר את המקורות לידיעה הזאת. אולי אפשר להסביר למה מוסד מערופיה לא היה ידוע ליהודי ספרד כי יהודי ספרד, שחיו תחת שלטון מרכזי וחיי היהודים היו מרוכזים ומאורגנים ובראשם עמדה אישיות שהיתה מקובלת על כולם והיו קשרים תקינים בין הקהלות והמשמעת המסחרית היתה קיימת מבלי שהיה צורך להכניס תקנות כגון אלה. לא כך היה בצפון צרפת ואשכנז. שם השלטון המקומי היה בידי הגמון או נסיך וכל קהלה היתה לה רשות בפני עצמה והיהודים היו נתונים לשבט או לחסד בידי כל שליט מקומי ולכן היתה זקוקה העדה לתקן תקנות כאלה (השווה ש' ז' צייטלין ברבעון האנגלי סדרה חדשה כרך ל"ז עמ' ת"ל).+ תחצו"ל סימן פ"ז.
@שו"ת רבינו גרשום מאור הגולה סימן עא
גרשום בר' יהודה לר' שמואל בר' יונה +השם ר' שמואל בר' יונה לא נמצא במקום אחר בספרות של תקופת הרגמ"ה ולא ידוע לנו פרטים על אישיותו.+ מפולפול בתורה ומניין וחכמה שלום. עיינתי בשאלתך והתבוננתי (כמה) [בכמה] (כתובה) [שכתוב בה] ולפי שהראוני מן השמים. כך דעתי נוטה. שטוען ראובן (ושמעון) [לשמעון] חזרת עלי והכנסתני לביתך (ללמדך) [ללמד] ג' בניך ונתת לי עליהם ג' ליטרין +הליטרא עלתה בימים ההם עשרים דינר. ראה הרבעון הצרפתי כרך ט ע' כ"ב.+ לשנה ולהוסיף רעים לבניך מן החוץ להשלים לי עד י' ליטרין בין בחברות' +אולי צ"ל במזומנים.+ ובין בסחורה וכו'. כך נראה הדין שתוספת זו שעל ג' ליטרין אינו תנאי אלא פטומי מילי בעלמא, כי הא +ב"מ ס"ה ע"ב.+ דהא זבין ליה ארעא לחבריה שלא באחריות חזייה דהוה עציב, אמר ליה אמאי עציבת, אי טרפו לה מינך, מגבינך ליה שופרי שבחא ופירי, אמר אמימר פטומי בעלמא, ומוכחא מלתא דפטומי מילי בעלמא מדלא אמר ליה יהיבנא לך י' ליטרין שתלמד ג' בני, ואחרים שאוסיף עליהם מן החוץ, אלא א"ל אתן לך ג' (דינרין) [ליטרין] בשביל בני ואוסיף עליהם שתלמד עד השלמת י' ליטרין +הבטחה שימצא לו עוד תלמידים.+ (אלא) [אלה] ג' ליטרין עיקר התנאי והשאר פטומי מילתא בעלמא. ועוד דאי לא תימא, כיון (דאתחיל) [דהתחיל] ללמוד לג' בניו, אמאי לא אמר היכן אותם רעים שאמרת להוסיף לבניך להשלים על ג' ליטרין שלך עד י'. ואם בשנה הראשונה שתק בשניה למה שתק, אלא מוכחא מילתא דפטומי מילי בעלמא (הוא) [הווה]. וג' הליטרין עיקר התנאי. ושטוען שמעון ג' ליטרין של שנה ראשונה נתתי לך ושל שניה לא נתתי +אולי צ"ל אתן.+ לך אלא ב' [ליטרין] לפי שאשתי אמרה לי שאינה נותנת לך (למר) אלא ב' ליטרין אין בטענת שמעון כלום, אלו (נתנה) [התנתה] אשת שמעון עם ראובן, למד בני ואתן לך ג' ליטרין לשנה ובא שמעון ואמר לא אתן אלא ב' ליטרין, הייתי אומר בטל תנאי הראשון של אשת שמעון, שהרשות ביד בעלה, אבל עכשיו ששמעון התנה עם ראובן, איך יכולה אשת שמעון לבטל התנאי שהתנה בעלה. מהי תתי הא, ליכא למימר הכי, אפילו שתק ראובן בשעה שבטלה התנאי, וכ"ש שלא שתק אלא אמה לה, לא אקבל פחות מג' ליטרין, ואם אין רצונך סלקי בניך מללמוד ממני והיא שתקה ולא סלקה בניה מללמוד ממנו, דמוכחא שבהקפדה אמר הדבר (כגון) (שטוען) [כיון] [שטען] ראובן (ולא) [שלא] עמדה בדברים +נראה שרוצה לומר שהמלמד הקפיד ע"ז שחזרה מתנאי הראשון.+ (הקפידה) [והקפיד] (וחזרה) [שחזרה] בה (בתנאי) [מתנאי] הראשון (לכך לא) [ולא] סלקה בניה מללמוד (ממנה) [ממנו]. ובענין זה אפילו שמעון אמר לו כמו שאמרה לו אשתו וראובן השיב לשמעון כמו שהשיב לאשתו כיון שלא סלק מפניו בניו מפניו מללמוד הימנו, המעשה מוכיח על המחשבה שלא בטל תנאי הראשון ויש לשמעון להשלים לראובן עד ג' ליטרין לשנה,,,. ועל הג' חדשים שטוען ראובן על +כנראה שהתלמידים חלו ג'חדשים בשנת הלימודים השניה.+ שתי שנים. ושמעון אומר לא היו (דברים) [למודים] והיו חולים התינוקות בשנה שנייה וכו' אם יכול ראובן לברר הדבר בין מן החדשים ובין מבטול החולי שלא נתבטלו אלא כך וכך +ר' שו"ת מהר"ם סי' קל"ח, מרדכי ב"מ רמז שמ"ד בדין תלמיד שחלה, אם בעל הבית צריך לשלם שכר לימוד.+ (הלך) [הולכים] (אחר) [אחרי] העדים ואם לאו דינו כשאר שוכרים דתנן +שבועות מ"ד ע"ב.+ ואילו נשבעים ונוטלים השכיר וכו' ואמר ר' נחמן +שבועות מ"ה ע"ב.+ לא שנו אלא ששכרו בעדים, אבל שכרו בלא עדים מתוך שיכול לומר לא שכרתיך מעולם, יכול לומר לו שכרתיך ונתתי לך שכרך. והא שטוען שמעון על (הח') [הג'] חדשים ועל בטול חולי בניו, נעשה כאומר לא שכרתיך וישבע ויפטר. ועל הוצאה של צפורי +ר' י' מילר משער שהכוונה לעיר צפורי שבא"י (תחצו"ל עמוד נ"ח), קשה לקבל השערה זאת. נראה דהכונה לעיר שהיתה קרובה למקום התובע, צפורי זה שם מושאל לעיר שאליה נסעו המלמד והתלמיד ללמוד תורה.+ שטוען ראובן הולכתני להיות עם (בור) [בנך] ולהפקיחו ולהכניסו בשערי חכמים שחרית וערבית +אולי צ"ל וללמד מקרא שחרית וערבית.+ וללמדו וכו' וקבלת [עליך] הוצאתי שם, ונתת לי י"ט דינרין ומה שאוציא על אותם י"ט דינרין משלי, קבלת עליך (לפועלי) [לפרוע לי]. וטרחתי על בנך להפקיחו וכו' והוצאתי ל' דינרין משלי ועתה פרע לי, ושמעון משיב לא קבלתי עלי הוצאותיך, אלא הלויתי לך י"ט דינרין פרעם לי, דין זה כשנים אוחזין בטלית +ב"מ ב' ע"א+ כלומר אם אחד מהם רוצה לישבע ולהפטר ישבע ראובן שאותם י"ט דינרין להוצאה נתנם לו ולא בתורת מלוה וישבע שמעון שלא קבל עליו הוצאה, שיוציא על אותם י"ט דינרין ויפטרו. ואם יפיל שמעון על ראובן השבועה ויאמר (השבועה) [השבע] (יטול) [וטול], (על התנאי) ישבע ראובן שקבל שמעון עליו (ולא) [את] הוצאתו כל ימי היותו עם בנו בצפורי, (אבל) [ואכל] מה שהוציא. טענת ראובן נכוחה שאומר (ישומן) [ישומו] כמה מוציא אדם בכך וכך זמן ויתן (לי) [לו], בכל מה שאדם יכול לבחון ולברר על ידי עדים אין צריך שבועה וישומו בקיאים בדבר ויתן לו עוד שכר לימוד +וזה שכר הלימוד חוץ מההוצאות שהוציא.+ המקרא בחזרת ראובן מצפורי. (שראובן) [ושראובן] טוען קבלת עליך ליתן לי ג' ליטרין ושמעון אומר לא כי אלא כ' דינרין +כ' דינרין - ליטרא אחת.+ אין על שמעון אלא שבועת היסת +ראה שבועות מ', ע"ב.+ שלא נשתייר בידו מכל מה שהתנה ליתן לו. ועל ההוצאה שהוציא, כשיצא מביתו כשהקניטו בדברים +הנתבע הקניט את המלמד (כך נראה מהתשובה) ועזב את בית הנתבע והיה בא רק ללמד את התלמידים ולא אכל בבית התלמידים, אלא הוציא מכספו למזונותיו, וכעת הוא תובע שכר המזונות, הנתבע טוען שהסכים לזונו רק בבית, אבל לא לתת לו כסף על מנת שיקנה מזונות. ופסק הרגמ"ה שהנתבע צודק ואינו צריך לשלם לו הוצאות המזונות.+ שטוען ראובן אמרת לי (להיותו) [להיות] בביתך ללמד בנך כל המקרא +המקרא היה יסוד כל הלימודים.+ לפי דעתי, ובתוך הזמן הקנטתני ויצאתי מביתך וסמכתי על הוצאתי ולמדתי לבנך עד שהשלים המקרא, אין בטענה זו כלום. מה טעם שלא התנה עמו, אזון אותך בכל מקום, שאתה מלמד את בני, אלא, הכנס (בביתו) [בביתי] ולמד את בני וכשיצא מביתו (שמא) אם היה אומר לו פרנסני במקום הזה, (שאני) היה שמעון משיבו איני חפץ לא בתלמודך ולא בהוצאותיך. ולא דמי האי מעשה לא לנושא את האשה +כתובות ק"א ע"ב+ ופסקה עמו על מנת שיזון את בתה חמש שנים, דהא שעבד עצמו לתנאי זה, כמו ששעבד לכל תנאי הכתובה, ולכתובה עצמה, וכיון שכנסה נתקיימו התנאים. ואף לא דמי לאלמנה שאמרה אי אפשי לי לזוז מבית אבא דיהיבי לה לפי ברכת הבית +כתובות ק"ג, ע"א.+ ובתורת שעבוד אתא' ואף לא דמי לאחד מן האחים +תוספתא ב"ב פרק י', ב'.+ שנטל מאתים זוז והלך ללמוד תורה או אומנות דבתורת חלוקה אתי ולא מצי לחלוקי, אבל האי גברא אמר ליה מאי בעית מינאי בההוא זמנא מזוני, הוה אמינא, ולא ידענא ולא בעינ' בתלמודך ולא במזונך, הלכך ליכא על שמעון מזוני. תחצו"ל ס' צט.
@שו"ת רבינו גרשום מאור הגולה סימן עב
דין מלמדי תינוקות. תשובת ר' גרשום מאור הגולה.
אני גרשון החתום מטה אשיב לשואלי דבר כאשר הראוני מן השמים. צריכין להיות נאמנים מלמדי תינוקות וסופרים לעשות מלאכתן באמונה וצדיקים במעשיהם. ומי שמלאכתו באמונה זוכה הוא להיות בישיבה של מעלה ואינו מט לעולם, שכן אמר דוד ברוח הקדש ה' מי יגור באהלך ומי ישכון בהר קדשך הולך תמים ופועל צדק +תהלים ט"ו, א - ב.+ וכת' עושה אלה לא ימוט לעולם +שם, ה.+ וכ"ש [מלאכת] מלמדי תינוקות שהיא מלאכת שמים שצריכים להזהר במלאכתם. ואם עושין כן עליהם +ב"ב ח', ע"ב.+ הכתוב אומר ומצדיקי הרבים ככוכבים לעולם ועד +דניאל י"ב, ג'.+ ולענין דין זה של מלמדי תינוקות אם פוסק עמו בפירוש להשכים ולהעריב בלילי ימות הגשמים ללמד, צריך לעמוד בתנאי. ואם בסתם נשכרו צריך לעמוד כשאר מלמדי תינוקות ואינו יכול לכופו להשכים ולהעריב, ואם נוהגין שאר מלמדי תינוקות להתעסק בצרכי עצמן לפי שעה, אף זה מתעסק, ואינו יכול לעכב עליו. דתנן +ב"מ פ"ג, ע"א.+ השוכר את הפועלים ואמר להם להשכים ולהעריב מקום שנהגו שלא להשכים ולא להעריב אינו יכול לכופן. וזה ראובן אם כתב לעצמו ספרים בשעה ששאר [מלמדי] התינוקות עוסקין בעניניהם הרשות בידו, ומה שכתב בשעה שמלמדין התינוקות, אם שאר מלמדין של אותו המקום רגילין לעשות כן הרשות בידו, ואם לאו לא כל הימנו. ואם השוכר היה עמו במדינה ויודע שמתבטל ממלאכתו יכול לסלקו דאמר +ב"מ קט, ע"א.+ רבא מקרי דרדקי שתלא, טבחא ואומנא כלן מותרין ועומדין נינו.
כללא דמילתא כל פסידא דלא הדר כמותרה ועומד דמי +נקיטת הכלל של פסידא דלא הדרא כלפי מלמדים הובא באו"ז ב"מ, ס' רמב. שו"ת מהר"ם (ד"פ) ס' שפ"ס ותע"ז, ובמרדכי לב"מ רמז שמ"ג.+ ומסלקו ליה בלא תרייתא, ואי לא סלקו ודאי סבר וקבל ואחולי אחיל וראה +כתובות ע"ו, ע"א.+ ונתפייס, ומיבעי למיתב ליה אגריה משלם, דילפינן מאונאה דאמר רבא הלכתא פחות משתות קנה מקח, יותר משתות בטל מקח, שתות קנה ומחזיר אונאה וזה וזה בכדי שיראה לתגר או לקרובו +ב"מ נ, ע"ב.+ ואי שהה טפי מהכי אמ' כי סבר וקבל ואחליה בכוליה, וגם מיהא איכא למגמריה דתניא +קידושין ח', ע"א.+ התקדשי לי במנה ונמצא חסר דינר או דינר של נחשת אינה מקודשת והוינן בה האי דינר של נחושת היכי דמי, אי דידעה הא סברה וקבלה, הכי נמי גבי האי אמ' כי סבר וקבל ואחליה בכוליה.
חלק מתשובה זו נדפס לראשונה בספרו של ד"ר מ. גידמן תולדות החינוך (בגרמנית) ח"א עמוד רצ"ג, ר' י' מילר בהקדמתו לתחצו"ל ע' ל"ה הביא קטע מהתשובה הזאת. את התשובה כולה הדפיס לראשונה ר' ש' אסף בציונים ע' קי"ט. מתוך כת"י שבלי - הלקט חלק ב.
@שו"ת רבינו גרשום מאור הגולה סימן עג
שמעתי משמו של רבינו גרשם +רמז לשאלה נמצא בתוספות קידושין יז, ע"א, ד"ה חלה שלש ועבד שלש אינו חייב להשלים מדברי התוספות מתברר שלא כולם הסכימו לדין כמו שפסק הרגמ"ה, יש והבדילו בין עבד עברי ובין מלמד תינוקות.+ שהיה שכור לתלמידים נחלה שבועיים או יותר ונתרפא, ופטר את עצמו מלשלם את ביטולם +הכוונה שהורי הילדים רצו שילמד שבועיים נוספים חינם.+ מאותו ששנינו, חלה שלשת ועבד ארבע יוצא לחירות ואינו חיב [כמו שמצינו] בפ"ק דקידושין [יז, ע"א] +וכן בתשובות מהר"ם (ד"ק) סימן ב', כן הוא הדין שמלמד שחלה אין לפחות למלמד, דראיה לדבר מעבד עברי שחלה ג' שנים אינו חייב להשלים. והשווה תש' מהר"ם (דפוס לבוב) סימן קנ"ז, וברצוני לציין שבכת"י הנזכר למעלה כתוב שהתשובה סימן קנ"ז, (בשאלת מלמד) היא של ר' יוסף טוב עלם ולא של המהר"ם..+
כתב - יד זה נמצא באוסף מיכאל מס' שס"ה הנמצא בספרית אוקספורד ורשום בקטלוג של כתבי - יד העבריים מס' אלף מאתיים ושמנה - שלש עמוד מ' - ב'. מוצאו מגרמניה מהמאה הי"ג בערך.
@שו"ת רבינו גרשום מאור הגולה סימן עד
+ראה ב"ק קט"ו, ע"ב ובש"מ ב"ק לדף קפ"ב, ע"א.+ וכתב הרב ר' גרשם ז"ל מאור הגולה בתשובה וז"ל, אם לא היה עקל בית הבד כרוך עליה שהיתה נשברת הכל, ונפסד כל הדבש, אם עמד חברו ושפך יינו והציל הדבש נוטל דמי יינו מתוך הדבש. ודוקא בשאין יכול להציל כלל כי אם על ידי שפיכת יינו של זה, אבל אם יכול להציל אין לו אלא שכרו. וכדתניא הרי שהיה בא בדרך ומעות בידו ואנס כנגדו וכו' ואוקימנא כשיכול להציל אלמא שני בין היכא דיכול להציל לשאינו יכול להציל, וכי יכול להציל אפילו על ידי הדחק אין לו אלא שכרו, ואם ספק הדבר, אם יכול ואם אינו יכול, יטילו פשרה ביניהם ויחלוקו. ואי איכא דקשיא ליה הא דתנן +ב"מ ל, ע"ב.+ גבי (השבת) [השבת] אבדה אם היה בטל מסלע לא יאמר תן לי סלע אלא נותן שכרו כפועל בטל, משמע דאין משלם לו דמי יינו אלא שכרו בלבד, לאו קושיא היא, דלא דמיין להדדי, דהתם לא קא חסר מידי אבל בטל ממלאכתו, וכיון דלא חסר מידי לא יהיב ליה אלא שכרו. אבל הכא הרי חסר יינו ששפך להציל, ועוד התם נמי גבי (השב) [השבת] אבדה גופה, תנן +ב"מ ל, ע"ב.+ אם יש שם ב"ד מתנה בפני ב"ד, ונוטל כל ביטולו, הכא נמי גבי חבית יין תנאי בית דין הוא, ואין צריך להתנות בפני ב"ד, דתניא +ב"ק פ"א, ע"ב.+ ר' ישמעאל בנו של ר' יוחנן בן ברוקא אמר תנאי בי"ד הוא שיהא זה שופך את יינו ומציל דובשנו של חברו וכו'. וכ"ת פליגי רבנן עליה דרבי ישמעאל, לא פליגי אלא בלקוץ את סוכו של חברו. דקא מזיק ליה. אבל בלשפוך יינו להציל דובשנו לא פליגי דהא תנן סתמא, זה בא בחבית של יין וזה בא בכדו של דבש וכו' +ב"ק קטו, ע"א.+ אין לו אלא שכרו, ואוקימנא כגון שהיה עקל בית הבד כרוך עליה הלא"ה משלם לו דמי יינו, והא סתמא ד"ה הוא, ומהא מתניתין +ב"מ ל', ע"א.+ דהיה בטל מן הסלע ליכא קושיא כלל, אלא סייעתא איכא כדאמרינן עכ"ל בתשובתו סימן סד +מזה נראה שהי' בידי בעל הש"מ לכל הפחות סד תשובות מרגמ"ה, וראה תשובה סימן ס"ו המסומנת כסי' ל"ז.+ שטה מקובצת ב"ק לדף קטו ע"ב.
@שו"ת רבינו גרשום מאור הגולה סימן עה
ראובן ושמעון דרין בעיר אחת ונפלה דליקה בעיר, והיה לראובן חבית של עץ מלאה יין, והוציאה מן הבית למקום שאין האש שולטת שם, וכשהגיעה הדליקה לביתו של שמעון נטלו גויים יינו של ראובן וכיבוי האשה מביתו של שמעון וניצל מן הדליקה על ידי אותו יין. ועכשיו תובע ראובן לשמעון בדין, ואמר אע"פ, שהגוים נטלוהו מעצמן והצילו ביתך מן הדליקה, כיון (שבאת) [שבאה] לך הצלה בממוני חייב אתה לשלם דמי ייני. הדין עם מי אם כך הוא.
כך דעתי נוטה שאם אין יכול שמעון להציל ביתו מן הדליקה לא על ידו ולא על ידי אחרים, אלא על ידי יין זה, אע"פ שהגוים נטלוהו מדעתו וכיבו האש נתחייבו הגוים לשלם דמי היין לראובן, אחרי שלא (יכול) [יכלו] להציל אלא על ידי אותו יין. ועכשיו שאין לראובן להשתלם מן הגויים שאין להם במה לפרוע, או שאינן מצויים, או שאינו יודע מי הם +מתברר שלו מצא את הגויים היה תובע אותם למשפט והם היו צריכים לשלם את הכסף לראובן ורק אחר כך היו גובים את ההוצאות האלה מאת שמעון, כי הלא הצילו את ביתו מהשרפה.+ יש לו לראובן להשתלם משמעון מדר' נתן דתניא +פסחים ל"א, ע"א.+ ר"נ אומר מניין לנושה בחבירו מנה וחבירו בחבירו, שמוציאין מזה ונותנים לזה, שנאמר ונתן לאשר אשם לו +במדבר ה', ז'. - לא נאמר לאשר הלוהו לו, אלא נאמר לאשר אשם לו. מתשובה זאת נראה שהרגמ"ה סבר ששעבודו של ר' נתן נוהג גם בגוים.+ ומנלן דחייב שמעון לשלם דמי אותו היין היכא דאין יכול להוציא מצד אחר דתנן +ב"ק קט"ו, ע"א.+ זה בא בחבית של יין וזה בא בכדו של דבש (ונסדקה) [נסדקה] חבית של דבש ושפך זה את יינו והציל את הדבש לתוכה אין לו אלא שכרו +שכר החבית ושכר הטרחה (ראה שם ברש"י).+ ואוקימנא בעקל בית הבד כרוך עליה +מכיון שכד הדבש היה כרוך על פיו, והדבש היה רק מטפטף, משום כך אינו משלם דמי הדבש אלא דמי הכלי והטרחה.+ הא לאו הכי משלם, וה"ה הכא שישלם לו דמי היין מתוך ביתו של חבירו.
ואע"ג דתנן +ב"מ ל', ע"ב.+ גבי השבת אבידה אם יש שם ב"ד מתנה בפניהם, הכא אע"פ שלא התנה נותן לו היין. דתנאי ב"ד הוא דתניא +בב"ק פא, ע"א.+ ר' ישמעאל בנו של ר' יוחנן בן ברוקה אומר תנאי ב"ד הוא שיהיה זה שופך יינו להציל דובשנו של חבירו, ונוטל דמי יינו מתוך דובשנו של חבירו. ורבנן לא פליגי עליה אלא בלקוץ את סוכו דקא מזיק ליה. אבל בלשפוך יינו להציל את הדבש לא פליגי, ואם היה יכול להציל שמעון את ביתו מן הדליקה בענין אחר פטור מדמי היין אלא שכר טרחה נותן כדאיתא בסתם משנה +המשנה בב"ק קט"ו, ע"א.+ שהבאתי גרשום בר' יהודה נ"ע.
סיני שנה ששית כרך י"א עמוד רי"ט, לתשובה זו התכוון הראבי"ה בסוף תשובתו סימן תתקנ"ט. (ר' מבוא לספר הראבי"ה ע' רמ"ט). התשובה בלי השאלה נמצאת השטה מקובצת לב"ק קפ"ב, ע"א. ובשטה מקובצת ב"ק קיד ע"א, נמצא קטע זה: ורבנו גרשם מאור הגולה ז"ל כתב בתשובה סי' סד דגבי קוצץ סוכו של חבירו לית הלכתא כר' ישמעאל אבל באידך דשופך יינו ומפרק עציו הלכתא היא ע"כ.
@שו"ת רבינו גרשום מאור הגולה סימן עו
+השאלה חסרה ולפנינו רק התשובה, מתוך התשובה נראה שכך היה הדבר, יהודי זרק טיט ואבנים על גוים שעברו וגוים אלה שדדו בגלל זה בית של יהודי אחר, וכעת תובע הניזוק פצויים מהיהודי שזרק טיט ואבנים על הגויים.+ לפי שהראוני מן השמים כך דעתי נוטה שאם הם זרקו הטיט יש כאן גרם היזק וגם פשיעה וגרמ' בנזיקין אסור דקיימא לן דדיינינן דינא דגרמי +ראה ב"ק קי"ז ע"ב.+ ומחויב לשלומי דאיכא למילף דתנן +ב"מ דף צ"ג ע"ב וצ"ד ע"א.+ אבל אם הוליכ' למקום גדודי חיות וליסטים אין אילו אונסים, ואמר ליה אביי לרבא אשכחיה ואמר ליה גנבא סריא אדוכתא פלניא יתבנ' כך וכך גברא איכא בהדן, וכן כלבי איכא בהדן, כך וכך זיקאתא פסיקא לן +כך וכך הוא מספר הקלעים שיש לנו.+ ואזיל ושקל מיניה, מאי אמר ליה, הר הוליכו למקום גדודי חיה וליסטים +ב"מ דף צ"ג ע"ב וצ"ד ע"א.+ התם טעמא מאי דאיהו גרם לגנבא למשקל, הכי נמי אינהו גרמו לשוללים למיתי ולמשקל משום טינא דרמי עלייהו, אבל אם לא זרקו עליהם הטיט אלא עברו כגון שטעונין אין עליהם חובה של כלום ומן שמיא קנסו +לו היהודי זרק את הטיט החוצה והיה נופל בלי שהתכוון על השודדים, אז הזורק היה פטור מלשלם את הנזק ליהודי ששדדו את ביתו.+ והכי דינא. תחצו"ל סימן ק.
@שו"ת רבינו גרשום מאור הגולה סימן עז
ובתשובת ר"ג נמצא: דמי שנתחייב ממון עבור מלשינות ומת, אפילו למ"ד דמלוה ע"פ נגבית מן היורשים, הכא גובה כשעמד בדין, דקלא אית ליה והוה ליה כמלוה בשטר, אבל חייבוהו בית דין קנס לא קנסו בנו אחריו +גיטין מ"ד ע"ב.+ +ישנה עוד תשובה אשר בה דן הרגמ"ה בענין קנס למלשין (ראה תשובה סימן ס"ט), דין זה היה נהוג בצרפת ובאשכנז מראשית התישבות היהודים שם. (ראה תקנות ר"ת וחבריו וגזרת קדמונים על מלשינים ומסורות בסוף תשובות מהר"ם ד"פ וכן בכל - בו סימן קט"ז) גם בתשובות ר' משולם ב"ר קלונימוס אנו מוצאים שדנו דיני קנסות בזמנו (תשוב' ג"ק ס' קכ"ה, וס' קל"ה). את הנאמר שאין דנין דיני קנסות בבבל, מפרש כך המהר"ם: היינו דיני קנסות הכתובים בתורה, אבל דיני קנסות שבאו חכמים לקנוס מעצמם, כגון ע"י תקנתם, קונסין בבבל. (מרדכי גיטין רמז שפ"ד). האזהרות נגד מלשינים והכבדת הקנסות עליהם רבו בתקופות שלאחרי הרגמ"ה כאשר הישוב היהודי באשכנז גדל. ראה מהר"ם ד"פ סימן תפ"ה.+
מרדכי ב"ב רמז תרנד, ובמרדכי ב"ק רמז קמה. ובדפוס ריווא, ב"ק רמז קפא וב"ב רמז תתק"ב.
