 
שו"ת מהר"י ווייל סימן א
 
שפתי כהן ישמרו דעת, תורת אמת בפיו מכרעת, מרנן ורבנן ראש גלותא, כהנא רבא, מורנו הרב ר' זלמן שי', הארז בלבנון שתול על מים רבים, יוף דליותיו ופארותיו כולו מחמדים, הלך לנוע על האטד בארץ הנגב אשר אין שם מים. אכן ענוותך תרביני למשקל ולמטרח בשמעתי' בהדי טיבותא דמר. ומטיבותא דמר אמינא: הנשבע שלא לשמש עם אשתו הוי שבועת שוא. חדא דמשועבד לה ולא חלה השבועה, כדאיתא במיימוני פ' י"ד דהל' אישות וז"ל: ואם נשבע, נשבע לשוא מפני שהוא משועבד לה, עכ"ל. וגם בכלל נשבע לבטל המצוה דעונתה לא יגרע. וכ"כ הרמב"ם באותו פ' וז"ל: אסור לאדם למנוע אשתו מעונתה, ואם מנעה כדי לצערה עובר בלא תעשה שנאמר: ועונתה לא יגרע, עכ"ל. וכיון דנשבע לבטל המצוה א"צ התרה כדאיתא במרדכי בשבועות וז"ל: הילכך אם נשבע לעבור את המצוה א"צ התרת חכם, עכ"ל, והכי כתב הסמ"ק בהג"ה. והני מילי אינש דעלמ' שנשבע מעצמו כדי למנוע ממנה עונתה, אבל בנידון דידן שהאשה הפצירה בו שלא לשמש עמה אלא לזמן מרובה, וכיון שלא שמע אליה כעסה עמו, א"כ אינו משועבד לה, דאפילו נתנה רשות לבעלה למנוע עונתה, מותר למנוע ממנה, כדאיתא פ' אע"פ: ברשות; עד כמה ברשות, כמה דבעי. וכתב הרמב"ם פ' ט"ו וז"ל: האשה שהרשית את בעלה אחר הנשואין שימנע עונתה ה"ז מותר, עכ"ל. ומכ"ש בההיא איתתא שהיתה כועסת עמו ודמיא קצת למורדת, וכיון דהכי הוא, אמאי לא יחל /תחול/ השבועה? אף על גב דהאשה כשראתה שהיה רוצה להניח ידו על החומש כעסה ומיחתה בו מלישבע, שמא לאו משום דהדרה בה, אלא משום דלא היה ניחא לה שהי' כועס כולי האי, אבל אם היה מונע מלשמש עמה שלא מתוך כעס כאשר הפצירה בו, כבר היה ניחא לה. מהאי טעמא לא אתברירא לי דלא יחול השבועה. וכעין סברא זו איתא במיימוני ומייתי לה במרדכי וז"ל: אין פותחין בנולד כיצד, נשבע שלא יהנה מפלוני ונעשה סופר העיר, הואיל ולא ניחם על שבועתו אין פותחין לו בדבר זה, אפי' אומר הוא עצמו: אלו הייתי יודע לא הייתי נשבע, אין מתירין לו, הואיל ועדיין לא ניחם אלא רצונו שלא יהנה לו ושלא יעשה סופר, עכ"ל. אלמא כיון דרצונו היה שלא יהיה סופר ושלא יהנה לא הוי חרטה גמורה, הכא נמי האי אתתא רצתה היא שלא ישמש עמה רק שלא יהא כועס כולי האי, וא"כ אמאי לא תחול השבועה.
שו"ת מהר"י ווייל סימן ב
 
ומה שכתב מר להתיר ע"י שליח, כל רז לא אנס למר. הרמב"ם כתב דאין להתיר ע"י שליח, וכ"כ רשב"ם במרדכי פרק השולח, והכי סבר מהר"מ, בתשובה במיימוני. ומעטם /צ"ל: ומטעם/ כל נדרי לא חזינן מרבנן קשישי שסמכו על זה להתיר נדרים ושבועות בלא התרת חכם. ושמא טעמייהו דלא סמכי' עליה' אלא בדיעבד היכא דאיכא צורך גדול בדבר אבל לא לכתחלה. ובשבוע' בנקיטת חפץ לא אתבריר לי דמועיל כל נדרי. ועיין במיימוני פ"ב דהלכות נדרים, משמע מתוך לשונו דתנאי דכל נדרי אינו מועיל רק אנדרים ולא אשבועות. דכתב וז"ל: מי שהתנה קודם שידור ואומר: כל נדר שאדור מכאן עד עשר שנים הריני חוזר בהם כו' עד מי שהקדים התנאי לשנה או לעשר כו' עד ויש מן הגאונים שאמרו שאין כל הדברים האלו נוהגים אלא בנדרים בלבד ולא בשבועות כו'. מדנקט הרמב"ם לישנא: אין כל הדברים האלו, משמע דקאי נמי ארישא: מי שהתנה קודם שידור.
שו"ת מהר"י ווייל סימן ג
 
ולוי שקנה שהייה ואותו שקנה שביעי אינו בב"ה, אם יכול לוי לעלות לשביעי? פ' הנזקין במרדכי כתב מהר"ם דעיר שאין בה אלא ג' ישראל והרבה כהנים לא יקראו כהנים לרביעי או לחמישי אע"ג שלא קרא החזן פלוני כהן כו' עד ובשמחת תור' שקוראים כהן או לוי חתן תורה או חתן בראשית, שאני התם שכבר קראו ה' כמשפט היום ולא סלקי הני למניינ', הכ' ליכא למיחוש לנכנסין ויוצאין, ועוד שמפסיקין להם ואומרים פיוטים כו'. אלמא אי ליכא הני טעמי אסור למיקרי כהן או לוי לחתן תורה או לחתן בראשית, והכא כיון דלא שלים מניינא ולא מנכרא מלתא, מאיזה טעם יהא מותר לעלות? וש"ש כנפש הקטן יעקב וויילא.
שו"ת מהר"י ווייל סימן ד
 
נהור נהוריך כשרגא וברכתא רבתא לראש נר ישראל מרנן ורבנן מהר"ן שי' אחר מי רודף מלך ישראל וגו' ומה מצאת שמששת את כלי, לית בי לא כחל ולא סרק ולא יעלת חן, ומ"מ ענוותך תרבני ואדון לפניך בקרקע. מ"ש מר וז"ל: ראובן היה מוטל על ערש דוי והוצרך למכור ביתו מחמת דוחקו, והיה הקונה חתנו, והוא היה באותו פעם במדינה אחרת, ועמדו בני אדם והלכו אצל הש"מ =השכיב מרע= כו' והושוו יחד במקחם, וקנו הבית ממנו בקניין סודר שלא לחזור בו בפני עדים כשרים, והתנו עמו לקיים המקח בכל יפוי כח, ואחר כך מיד שלחו לחתנו שנמכר לו הבית, וטרם שחזר הציר נפטר השכיב מרע כו' עד והיורשי' לא היו חפצים לקיים המקח כיון שלא נכתב השטר, עכ"ל. מטיבותא דמר אמינא אילו היה הקונה לשם בשעת הקנין נראה דהמקח קיים דאין לאחר הקנין כלום. דהא בהאי כל אפי שוין דמתנת ש"מ במקצ' בקנין דאם עומד אינו חוזר ומכ"ש במכר, דהא מכר עדיף, מדאיבעי' לן בפרק מי שמת: ש"מ שמכר כל נכסיו מהו כו', ואמתנה פשיטא לן דיכול לחזור אלמא במתנה עדיף. ובעובדא דידן כיון שהקונה לא היה בשעת הקנין, נראה דבקנין לית ביה מששא. חדא דבפ' קמא דקידושין איתא קצת מרבוותא שכתבו דקנין חליפין שלא בפני הקונה לא מהני. ואפי' לרש"י ור"י שכתבו דמהני, היינו דווקא מתנה אבל מכר דצריך הקונה ליתן מעות דילמא לא ניחא ליה לקנות ולהוציא מעות. אע"ג לכשיודע לו אומר ניחא לי, מ"מ כיון שבשעת הקנין לא איתבריר לו, הקנין לאו כלום הוא. ודמיא להאי דפרק הספינה: משך עד שלא פסק לא קנה, ומפרש התם טעמא משום דלא סמכא דעתיה, הכי נמי לא סמכא דעתיה של המוכר, דאמר: מי יימר דניחא ליה לקונה לקנות בהני מעות. אע"ג דלבתר הכי שמעינן מניה דקונה דניחא ליה, מ"מ כבר הדרא סודרא למריה ולא מהני כדאמרינן בנדרים פרק השותפין. ואם נפשך לומר דהכא כבר שמעינן מניה דקונה, דניחא ליה לקנות בהני מעות; וא"כ המקנה גמר ומקנה, מ"מ כיון דביד הקונה למיהדר ביה לא עדיף מאסמכתא, כיון דהקונה יכול לחזור. ובוודאי שדעת המקנה לא היה אלא אם ירצה הקונה, אם כן לא גמר ומקנה אלא עד שיתרצה הקונה, וכשיתרצה כבר הדרא סודרא למריה. והא שכתבתי לעיל שאם היה שם בשעת הקנין דקונה, ה"מ שנתן המעות וגם קנו בקנין סודר, דקנין הוי כמו שטר דאמרינן פרק אע"פ ובפרק ח"ה: קנו מניה לא צריך לאימלוכי ביה כו'. אבל בהא מספקא לי: אם היה הקונה במעמד והיה קנין סודר בלא מעות, אי אמרינן דילמא לא מהני דלא עדיף משטרא, ואמרינן פ"ק דקידושין: אמר שמואל לא שנו אלא שטר מתנה אבל שטר מכר לא קנה עד שיתן מעות כו', או דילמא התם דשטרא לחוד לא מהני היינו משום דלא היה בו קנין סודר, אבל בקנין סודר לחוד איכא למימר דילמא מהני לחוד בלא נתינת מעות, דהא קנין סודר עדיף דמהני בכל דוכתא במטלטלין אפילו היכא דלא קנה כסף לחוד או שטר לחוד, ואיכא למימר דה"נ מהני גבי קרקע בלא שטר ובלא כסף, דמסתמא אין חילוק בין חליפין להיכא דקנה קרקע או להיכא דקנה מטלטלין. והא דשטרא לחוד לא מהני במכירת קרקע, וכן כסף לחוד במקום שכותבין שטר, היינו משום דכסף ושטר לא הוי קניין אלימתא, מדלא קני אלא גבי קרקע ולא במטלטלין, אבל קנין חליפין דקני בין בקרקע בין במטלטלין, קנין אלימתא הוא וקני לחוד בלא כסף ובלא שטר, עכ"ל.
שו"ת מהר"י ווייל סימן ה
 
מה שנהגו האבלים בשבת תוך ז' בעטיפת הראש שפיר קעבדי, ואין זה נראה כדבר פרהסיא, כיון דכן נהגו האבלים כל ל' יום. דהא דאמר פרק אלו מגלחין: פריעת הראש חובה, היינו דווקא בימיהם שלא נהגו בעטיפות הראש אלא תוך ז', ומשום הכי אי אזיל בעטיפת הראש אז נראה כאילו נוהג מצות ז' בשבת, אבל לפי מנהגינו אינו נראה כאילו נוהג מצות ז', כיון דהכי נהיגי כל שלשים. ועוד דאמ' פרק אלו מגלחין: לא שנו שפריעת הראש חובה אלא שאין לו מנעלים ברגליו, אבל יש לו מנעלים ברגליו, מנעליו מוכיחים עליו, והוי פריעת הראש נמי רשות.
שו"ת מהר"י ווייל סימן ו
 
ולחבר ראש הקריעה מי שמת לו מת בערב הרגל, על אביו ואמו פשיטא דאסור. דהא אמרינן פרק אלו מגלחין: רצה מבדיל קמי שפה, רצה אינו מבדיל, על אביו ואמו מבדיל, ר' יודא אומר: כל קרע שאינו מבדיל קמי שפה, אינו אלא קרע של תיפלות כו'. וכיון דלא הוי קריעה על אב ואם אלא א"כ הבדיל, אם חיבר ראש הקריעה אז לא נראה כקריעה. ועל אב ואם אסור אפי' לשלול תוך שלשים, וצריך להניח הקריעה כמו שהיא כל שלשים. ועל שאר מתים אע"ג דאם רצה שלא להבדיל שפה אינו מבדיל, מ"מ נוהגין להבדיל. וכיון דנהיגי בהכי, חיבור ראש הקריעה תלוי במנהג, דמקומות מקומות יש. במקצת מקומות נהגו שלא לשלול אפי' על שאר מתים עד לאחר שלשים יום, באותן מקומות אסור לחבר אפילו ראש הקריעה כל ל'. וראיתי מהגאון נר ישראל מהרר"י מולין ז"ל כשהיה אבל על אמו, שלא היה מחבר בתפירה אפי' ראש הקריעה כל י"ב חדש, רק במחט בעלמא היה תחוב בראש הקריעה כדי שלא יפלו בגדיו מעליו. ובמקומות שנהגו לשלול הקריעה לאחר שלשים, באותן מקומות מותר ג"כ לשלול בערב הרגל, ודווקא סמוך לערב לאחר שהתפלל מנחה. נאם הקטן יעקב וויילא.
שו"ת מהר"י ווייל סימן ז
 
שלומך יסגא לעלם אהובי הח"ר אברלין שי'. ששאלת ע"ד הקדושין שיחדו שני עדים והעדים היו פסולים: בן ראובן עם נשוי בת שמעון. נראה דכיון דייחדו עדים אלו והם פסולים פשיטא דקדושין לא הוו קידושין. אף על גב דהקדושין נעשו בפני המון עם, והיו שם הרבה עדים, ואיכא למימר תתקיים בשאר כדאיתא באשירי פרק יש נוחלין ופ"ק דמכות; שאני התם שלא ייחדו עדים פסולים, אבל הכא כיון דיחדו עדים פסולים, א"כ היתה כוונתם שהעדים שיחדו יהיו עדים ולא האחרים. וכה"ג איתא באשירי פ' קמא דמכות וז"ל: ויראה שאם הזמין המלוה עדים כשרים ועמדו שמה קרובים או פסולים, אף אם כיוונו להעיד ובאו והעידו בב"ד, לא נתבטלה עדות הכשרים, דכיון שיחד את עדיו, לאו כל כמיניה להפסיד ממונו. דהא דקאמר תלמודא: שיילינן להו אי למחזי אתו אי לאסהודי, היינו בדבר הנעשה בפני רוב העם בלא הזמנת עדים ובאו כולם להעיד, אבל המזמין את עדיו והוציא כל האחרים מכלל העדות, לאו כל כמינייהו לבטל העדות, עכ"ל. אלמא שכתוב בהדיא שתלוי בהזמנת העדים. ומכ"ש לפי רשב"ם פ' יש נוחלין שכתב שאם כיוונו להעיד דפסלי כל העדות. מהני טעמים נראה דצריכים קדושין אחרים. ודווקא כגון שלא ייחד עמה בפני עדים לאחר שנודע לו שהקדושין לא הוו קדושין, אבל אם לאחר שנודע לו דלא הוו קדושין ייחד עמה בפני עדים, ובעל אפילו שלא בפני עדים, אין צריך לקדשה פעם אחרת, דוודאי בעל לשם קדושין. וכן כתב רבינו שמשון בתשובה במיימוני על אחד שקדש אשה ולאחר ימים, כשהיו לו בנים ממנה, נודע שהקדושין לא היו בו שוה פרוטה, ע"ש. ואם לא ייחד עמה בפני עדים, אז צריך לחזור ולקדשה בפני עדים כשרים. ואין צריך לא ברכת אירוסין ולא ברכת נישואין, כיון דכבר בירך בשעת קדושין הראשונים יצא ידי ברכה, וכן כתב רבי' שמשון באותה תשובה /במימוני/ ע"ש. ונראה דאין צריך לחזור ולכתוב כתובה אחרת, וכתובה הראשונה קיימת, דכיון דבברכה הראשונה סגי ה"ה בכתובה דמ"ש. ואין לומר דברכה שאני, דאשכחן דמהני ברכת נישואין שנה אחת קודם הנשואין כדאיתא באותה תשובה /במיימוני/, אבל כתובה לא אשכחן דנהגו לאקדומי. איברא לאו הכי הוא, דאשכחן נמי דוכתא שנהגו לכתוב כתובה קודם הנישואין, כדאיתא בקדושין פ' האיש מקדש: אמר רב אשי באתרא דמקדשי והדר כתבי כתובה חיישינן, כתבי והדר מקדשי לא חיישינן. אלמא דאיכא דוכתי דנהגו לכתוב הכתובה קודם הקדושין ולא מחזי כשיקרא כמו הברכה, כיון שמתחלה היתה הכוונה לשם קדושין ונישואין מתחיל הנישואין משעת הברכה, כיון דאותה ברכה מהני, ה"ה דמתחיל השיעבוד משעת הברכה. נאום הקטן יעקב וויילא.
שו"ת מהר"י ווייל סימן ח
 
חיי אריכי ומזוני רויחי לאהובי פלוני שי'. מה שכתבת לי בעובדא דההוא גברא שהיה חושד אשתו עם גוי אחד, והתרה בה ואמר לה: אל תסתרי עם גוי פלוני ולא יהא לך עסק עמו. ויהי היום יצא האיש חוץ לעירו, ובלילה בא המגיד והגיד שהגוי נכנס לבית האשה הנחשדת. ובאו הנשים ועד אחד וסגרו החדר שהגוי והאשה בתוכו, עד לסוף כשנפתח החדר ראו הנשים והעד את הגוי והאשה יוצאין מהחדר. נראה לי: אם בעל האשה אמר לה בלשון זה: אל תסתרי עם פלוני; הוי קינוי, כדאמרינן בשמעתא קמייתא דסוטה: אמר רבי יוסי מסורא: לא לימא אינש לאינשי ביתי' בזמן הזה: לא תסתרי בהדי פלניא, דילמא קיימא לן כרבי יוסי ברבי יהודא דאמר קינוי ע"פ עצמו ומיתסרא, וליכא האידנא מי סוטה למיבדקה, וקאסרה עלי' איסור עולם. ובמיימוני הביא דבר זה לפסק הלכה פ' כ"ד דהלכות אישות וז"ל: אמר לה בינו לבינה אל תסתרי עם פלוני /בנוסח שלפנינו: איש פלוני/ וראה אותה שנסתרה עמו ושהתה כדי טומאה, הרי זו אסורה עליו בזמן הזה שאין שם מי סוטה כו', עכ"ל. והאי גברא אם אמר לה: אל תסתרי עם פלוני הגוי, והעד או הנשים שראו שהסתירה נאמנים עליו ודעתו סומך עליהם, חייב להוציא' ואסורה עליו, אפי' אם היא מכחשת העד והנשי'. כדאית' בקידושין פ' האומר: רבא אמר: אי מהימן עלך כבי תרי זיל אפקה, והיינו פי' חייב לאפקה ואסורה עליו. וכן כתב המיימוני פרק כ"ד דהלכות אישות וז"ל: מי שראה אשתו שזנתה או שאמר לו א' מקרוביו /בנוסח שלפנינו: שאמרה לו אחת מקרובותיו/ או מקרובותיה שהוא מאמינם וסומכת דעתו עליהן /בנוסח שלפנינו כתובות כאן המלים: שזינתה אשתו/, בין שהי' האומר איש בין שהיתה אשה, הואיל וסומכת דעתו על דרך זה /בנוסח שלפנינו: וסמכה דעתו לדבר זה/ שהוא אמת, הרי זה חייב להוציאה /בנוסח שלפנינו: להוציא/, ואסור לו לבוא עליה, ויתן כתובתה /לפנינו: כתובה/ ואם הודתה /לפנינו: הודה/ לו שזינתה, תצא בלא כתובה, עכ"ל. ומסתמא ה"ה דנאמן בסתירה לחוד אחר הקינוי, אפילו לא ראה שנטמאה. וכן כתב המיימוני פ' ראשון דהלכות סוטה וז"ל: בא עד אחד והעיד לו שנסתרה עמו אחר הקינוי ושהתה כדי טומאה, אם נאמן לו ודעתו סומכת עליו יוציא ויתן כתובתה, ואם לאו הרי אשתו מותרת לו, עכ"ל. ובתשובה במיימוני כתב מהר"ם על אחד שיצא מאשתו לילך למרחקים לטרוף טרף, ונשתהה בדרך י"ב חדשים, וכשחזר לאחר י"ב חדשי' הית' אשתו מעובר', ובתוך אותן י"ב חדשים ראה עד אחד שהיו גוים בביתה וחבקו אותה ונשקו אותה, ופסק מהר"ם: אם העד נאמן עליו כבי תרי, דחייב להוציאה, ע"ש. ובאותה תשובה /במיימוני/ עצמה כתב הר"ם ז"ל דאפי' אי מהימן ליה כבי תרי לא מפקינן מגברא אלא בעד טומאה ולא בעד דבר מכוער, מסתמא היינו בלא קינוי אבל בקינוי מודה, וע"ש. והכא אי אמר לה בלשון קינוי בינו לבינה: אל תסתרי עם פלוני הגוי, ודעתו סומכת על העד או הנשים שנאמנים עליו כבי תרי, אז היא אסורה וחייב להוציאה. אבל כתובה לא הפסידה, אלא אם כן שהיא מודה שקינא לה ונסתרה, אבל אם היא כופרת או בקינוי או בסתיר', אז לא הפסידה כתובתה כדאיתא באותה תשובה /במיימוני/ וגם במיימוני פרק כ"ד דהלכות אישות ופרק א' דהלכות סוטה. ודווקא שאמר לה בלשון זה: אל תסתרי עם פלוני הגוי, אז הוי קינוי לאוסרה בסתירה, אבל אי לא אמר לה בלשון הזה, אלא אמר לה: אל תדברי עם פלוני, או: לא יהא לך עסק עם פלוני, לא הוי קינוי, כדאיתא במתני' פ"ק דסוטה, דאל תדברי עם פלוני לא הוי קינוי. ואם לא קינא לה הבעל, אז אפי' אם העד נאמן עליו כבי תרי, אינה אסורה עליו, דאין האשה נאסרת על בעלה בלא קינוי וסתירה, ואפי' הבעל עצמו שראה דבר מכוער אינה נאסרת, כמו שכתב מהר"ם בתשובה במיימוני דמעשה בכהן שראה אשתו מהלכת בלילה נגד בחור במקום יחוד וז"ל: אבל אם אין עדים שראו דבר מכוער לא אסרינן על הבעל בראיית הבעל. ואלמלא שהמיימוני והסמ"ג ומהר"ם כתבו בהדיא, דהיכא דעד אחד דמהימן ליה כבי תרי אומר: אשתך זנתה דחייב להוציאה ואסור לבא עליה, ומלישנא דגמרא בפ' האומר לא הוה משמע דחייב להוציאה ואסורה עליו, דלא אמר אלא: זיל אפקה, והוינא מפרש לצאת ידי שמים, אבל איסורא ליכא, וכן משמע מלשון האשר"י וז"ל: אבל לצאת ידי שמים, אי מהימן ליה כבי תרי חייב להוציאה ויהיב לה כתובתה, אבל מלשון המיימוני וסמ"ג ומהר"ם משמע בהדיא דאסורה עליו. ואי הוו תרי סהדי שהיתה עם הגוי בחדר, אפשר דאסורה אפילו בלא קינוי, דגרע טפי מסתירה בעלמא והוי דבר מכוער דמייתי בסמ"ג וז"ל: בירושלמי מוסיף: אף שניהם יוצאים ממקום אופל, או מעלין זה את זה מן הבור, או שנכנס זה אחר זה וסגרו הדלת כו', ובלשון הזה כתב ג"כ הרמב"ם, אלמא דכל כה"ג הוי דבר מכוער. אע"ג דהרמב"ם והסמ"ג לא אוסרין בדבר מכוער, דלא כתבו אלא אם רוצה להוציאה תצא, משמע: אם רוצה, אבל חיובא ליכא. מ"מ מהר"ם והשאלתות והאשירי אסרו. רק שהאשירי לא אסר אלא בקלא דלא פסיק ועדים שראו דבר מכוער. וגם ר"ת חזר ומפרש כמו השאלתות, עיין באשיר"י בפ"י דיבמות. ואם האשה אומרת: טהורה אני, יש לדרוש ולחקור אותה. ואם אינה נותנת אמתלא לדבריה מקובלת ומיושרת בלי ניכול ועיקול, אז אפשר אם היא מודה בסתירה רק שאינה נותנת אמתלא לדבריה אמאי שנסתרה, אז אסורה וגם כתובתה הפסידה אפי' בלא קינוי, וכן משמע בתשובת מהר"ם במיימוני. אבל אם כופרת ואומרת שמעולם לא נסתרה ומכחשת העד והנשים, אפי' אי מהימני על הבעל, אפי' הכי אינה נאסרת בלא קינוי. ואפי' הוי האי מלתא דומיא לדבר מכוער, כיון דליכ' תרי סהדי. ואפי' בראית הבעל גופי' לא אסרינן בדבר מכוער בלא עדים, כמו שהבאתי לעיל מתשובת מהר"ם במיימוני. וה"נ מלתא כי האי צריך דרישה וחקירה, דלא אסרינן איתתא לבעלה בכדי. וכתב בסמ"ג וז"ל: בשם רבינו יעקב אמרו על אשת איש שזנתה שצריכין דרישה וחקירה לאוסרה על בעלה, עכ"ל.
שו"ת מהר"י ווייל סימן ט
 
שלומך יסגא לעלם, אהובי מחותני מהר"ר זלמן שי'. על שאלה דשאילנ' על תקנת האשה העלובה, בת הנ"ר דוד ורנ"ק, אשת הנהרג דוד גאנ"ש, דקדקתי בהעדות ולפי ע"ד נראה דשריא לאינסובי. העד רבי יצחק בר' אשר ז"ל שהעיד וז"ל: אין רצוני להגיד לר' דוד ורנ"ק, אבל דע שחתנו ר"ד גאנ"ש נהרג, ואני סייעתי לקבור אותו, והיה קרובי, עכ"ל. נראה דאפי' לא היה כאן אלא עדות זה לחוד, משיאין אותה. דהכי תנן פ' האשה זוטא: והוחזקו להיות משיאין עד מפי עד ומפי אשה ואשה מפי אשה. ואין לומר היינו דוקא שהעד השני העיד ששמע מעד א' שהעיד בב"ד שמת איש פלוני, והכא בנד"ד מה ששמע רבי יצחק מן האורח לא היה אלא ספור דברים בעלמא, ולא שמע ר' יצחק שהאורח העיד בתורת עדות. איברא לאו הכי הוא, דהא תנן רישא דמתניתין: אפילו שמע מן הנשים שאומרות איש פלוני מת דיו, ר' יהודא אומר אפי' שמע מן התינוקות וכו'. ומדקתני שאומרת איש פלוני מת, משמע דלא הוי אלא אמירה בעלמא, מדלא קתני שהעידו איש פלוני מת. ומדקתני ר' יהודה אומר אפי' שמע מן התינוקות כו', היינו שמיע' בעלמא ובלא עדות, דהא תינוק ותינוקות לאו בני עדות נינהו. וכן כתב בא"ז דקטן לא מהימן בעדות אשה אלא במסיח לפי תומו ולא שמתכוין להעיד. ומדקאמר תלמודא אמילתא דר' יודא: ודילמא קמצא בעלמא שכיב להו ואסקיהו בשמי', אלמא דלא שמע מהתינוקות אלא ספור דברים בעלמא. וכן כתב הרמב"ם וז"ל: וישראל ששמע מגוי המסיח לפי תומו מעיד ששמע ממנו ותינשא על פיו. ועוד כתב וז"ל: בא אחד ואמר: אמרו לי ב"ד או אנשים כשהלכתי למקום פלוני שמת חכים בן מיכאל, ובא השליח ואמר לנו והשליח אינו יודע מי הוא, הואיל ואנו יודעי' פלוני הידוע בשם זה הרי זו אשתו מותרת, ואין אומרי' שמא חכי' בן מיכאל אחר הוא שמת, עכ"ל. ומדנקט לישנא אמרו לי ב"ד או אנשים כו', אלמא דאותם אנשים לא העידו אלא בספור דברים בעלמא, ומדנקט /צ"ל: מדנקט/ אמרו לי. ועל העדות שהעידו רבי יעקב ברבי שבתאי ורבי יודא ברבי שבתאי, נ"ל שיש להתירה על פי אותו עדות אפי' בלא עדות של ר' יצחק. שר' יעקב בר' שבתאי העיד וז"ל: ואמר לי אותו אהרן שבעו"ה נהרג סמוך לכאן פרסה וחצי, וכך אמר לי אותו אהרן: אמר לי אותו דוד גנ"ש שדירתו בארץ לוע"ז, ושיש לו שמה אשה כו'. וכן העיד ר' יודא בר' שבתאי וז"ל, הנה היה בעיר מיידבור"ק מקום מושב בחור אחד שהיה שמו ר' דוד גנ"ז, ואמר שהוא חתנו של רבי דוד ורנ"ק, ושנפטר מאשתו דרך קטטה בסיבת חמיו, ודעתו לילך לירושלים ע"ה =עיר הקדש= אצל אמו באשר היא שם כו' עד ובעו"ה פגע' בו מדת הדין ונהרג על הדרך, והקהל שם חפשו אחריו ונמצא ההרוג והובא למיידבור"ק ונקבר שם כו' עכ"ל. ונראה כיון שהעידו שבחור א' ששמו ר"ד גנ"ש חתנו של ר' דוד ורנ"ק נהרג, משיאין את אשתו על פי עדותם ולא חיישינן לתרי דוד גנ"ש חתנו של רבי דוד ורנ"ק. דבפ' האשה שלום גרסינן: שלחו מתם יצחק ריש גלותא בר אחתי' דרב ביבי הוה קאזיל מקורטבא לאספמיא ושכיב, מי חיישינן לתרי יצחק או לא; אביי אמר חיישינן, רבא אמר לא חיישינן; וקיימא לן כרבא. ואין לומר שאני התם דאותם ששלחו מתם היו מכירים יצחק ריש גלותא, אבל הכא בנידון דידן אותו רבי אהרן ורבי מושי"ל לא היו מכירים אותו אלא על פי עצמו שהיה אומר ששמו דוד גנ"ש, נראה דאין לחלק, דגרסינן בשילהי יבמות: תנו רבנן: מעשה באדם אחד שבא להעיד עדות אשה לפני רבי טרפון, אמר לו: בני היאך אתה יודע בעדו' אשה זו. אמר לו: אני והוא היינו מהלכי' בדרך ורדף אחרינו גייס ונתל' בייחור של זית ופשחו והחזיר הגייס לאחוריו, אמרתי: יישר כחך אריה, אמר מנין אתה יודע שאריה שמי שכך קורין אותי בעירי יוחנן בן יונתן אריה דמכפר שיחיא, לימים חלה ומת והשיא ר' טרפון את אשתו, אלמא דאין חילוק. וכה"ג יש בידי תשוב' הרא"ש שהתיר אשה אחת כעין זה, ואותה תשובה איתא בטור אבן עזר בתר הלכות גיטין, ע"ש. וכן ראיתי מורי הגאון מהר"י ז"ל שהתיר אשה אחת, ושם בעלה היה אברם טעמרלי"ן מת אצל בולוניא, והעיד העד איך שהגיד לו הוא עצמו ששמו אברם טעמרלי"ן מעיר טריש"ט, והעד לא היה מכירו אלא על פי עצמו, והתיר הגאון את אשתו. ואם נפשך לומר: כיון שלא העידו ר' יעקב ור' יודא אלא מה ששמעו מרבי אהרן ומרבי מושי"ל, לישדר להתם למדינת ברנבור"ק ולישיילינהו גופייהו מאי דקאמרי. אי דינא הכי א"כ מתני' דקתני: אפי' שמע מן הנשים אומרות: מת פלוני, דיו, רבי יודא אומר: אפילו שמע מן התינוקות כו', וסיפא דמתניתין דקתני: והוחזקו להיות משיאין עד מפי עד ואשה מפי אשה, וכן הרמב"ם שהבאתי לעיל: בא א' ואמר: אמרו לי ב"ד או אנשים כו', ככל /צ"ל בכל/ הני דמתניתין והרמב"ם אמאי לא אמרי' לישיילי אינהו גופייהו, ודוחק לומר דכולהו איירי בדליתנהו. ועוד נראה ראייה מהא שהבאתי לעיל מיצחק ריש גלותא, דלא אמרינן לישדר להתם לאספמיא ולישיילינהו סימנים בההוא יצחק שמת. ותנן נמי פ"ק דמכות ומייתי לה פ' כל הגט: כל מקום שיעמדו שנים ויאמרו מעידין אנו באיש פלוני שנגמר דינו בב"ד פלוני, ופלוני ופלוני עדיו, ה"ז יהרג, ואמאי לא אמרינן לישדר להתם לב"ד ולעדים ולשיילינהו, אלא וודאי לא דייקינן בתר סהדי, וה"נ לא שנא. מסקנא דמילתא: פשוט לי כביעתא בכותחא בלי שום ספק וגמגום, שהאלמנה אשת ר' דוד גנ"ש בתו של ר"ד ורנ"ק שריא לאינסובי לגוברין, והמערער ומפקפק על זה לא חש לקמחי'. נאם הקטן יעקב וויילא.
שו"ת מהר"י ווייל סימן י
 
שלומך יסגא לעלם אהוביי המבוררים הח"ר אברהם וחד דעמיה ה"ר יצחק. מה מצאתם בי כי מששתם את כלי, דאנא זעירא דחבריא, לדון דין תורה לא ידענא, ומ"מ בשביל השלום אחוה דעי. מ"ש רבי שמשון הקונה, ואסיק אדעתיה למחות ביד ר' משה המוכר, שלא להשכיר ביתו לאחר שילך השוכר עם הנלוים אליו דרך חצירו לבית הכסא, ושישב השוכר והנלוים אליו בסוכתו, ורבי שמשון נתן טעם לדבריו שבני בית של שוכר מרובים, וגם דקדק בלשון השטר וז"ל: כדי שיכול רבי משה וכל בני ביתו כו', ומהאי לישנא בא לדקדק רבי שמשון, שאין רשות לרבי משה להשכיר ביתו לאחר. נראה דטענת רבי שמשון לאו טענה, ויכול ר' משה להשכיר ביתו לאחר, אפי' לאיש שיש לו בני בית הרבה, וכל זכות שיש לו לר' משה בביתו ובבי' ובחצר של ר"ש, יכול להשכיר לאחר. וגדולה מזו כתב מהר"ם פ' האומנין במרדכי: דהשוכר בית מחבירו, השוכר יכול להשכיר ביתו לאחר, ואין המשכיר יכול למחות בידו. ומשמע מתוך לשונו, דיכול השוכר להושיב במקומו אפילו איש אחר שיש לו בני בית מרובים משלו, דכתב וז"ל: ועוד ראייה שאם ירצה שמשון למלאות הבית דיורין, הרשות בידו לרבות לו בני בית, מלמדים וסופרים, שכירים ותושבים, כדרך כל שוכרי בית, שאין לדבר קצבה כמה בני אדם יכניס. ומהאי טעמא תנן פרק חזקת הבתים: אם רוצה בונה את החדר לפנים מביתו, ובונה עלייה על גבי ביתו, ופותחה לתוך ביתו, ומפרש בגמרא: חדר שחלקו לשנים עלייה אפתא, וטעמא: משום דאם רצה למלאות ביתו דיורין, הרשות בידו, עכ"ל. הרי משמע להדיא, שיכול השוכר להכניס תחתיו אפילו איש שיש לו בני בית מרובים יותר מבני בית שלו, ומכ"ש בנדון דידן, דהא השוכר בית מחבירו דאין להשוכר בגוף הקרקע, אפילו הכי יכול להשכיר לאחר, מכ"ש הכא שרבי משה שייר לעצמו הילוך בית הכסא וישיבת הסוכה, הרי מקום הילוך הבית הכסא ומקום ישיבת הסוכה הוא שלו לצורכו, כמבואר בשטר, ומעולם לא יצא מרשותו. והכי אמרינן פ' מי שמת: אמר רב נחמן: את"ל דקל לאחד ופירות לאחר, לא שייר מקום, חוץ מפירותיו, שייר מקום פירי, מ"ש, כל לגבי נפשיה, בעין יפה משייר, אלמא משייר מקום הפירות אע"ג דלא פי' להדיא, ומכ"ש הכא שפירש רבי משה ששייר ההילוך של בית הכסא וישיבת הסוכה, ודאי שייר המקום ולא מכרו. וכיון שמקום הילוך הבית הכסא שלו וישיבת הסוכה שלו, יכול להשכירו למי שיחפוץ, ואפי' למי שיש לו בני בית מרובים, ואין רבי שמשון יכול למחות בידו. ואפילו הרמב"ם שכתב בפרק ה' מהלכות שכירות, שאין השוכר בית רשאי להשכיר הבית לאחר, אלא למי שיש לו כמניין בני ביתו, מ"מ בעובדא דידן מודה. דדווקא גבי שוכר שאין לו שום זכות בגוף, אזלינן בתר דעתיה דמשכיר, אבל הכא שיש לרבי משה זכות בגוף הקרקע כדפרישית, ועוד שהרי אם ירצה ר' משה יכול למכור ביתו וכל זכות ביתו, כגון הילוך הבית הכסא ומקום ישיבת הסוכה, לאחר, ואפי' למי שיש לו בני בית מרובים, ה"ה דיכול להשכיר. ומה שכתב בשטר: לי ולבני ביתי, לא לגרע זכות של רבי משה, אלא ליפות כחו דבני ביתו, היינו יורשיו. כמו שכתבו התוספת /התוספות/ פרק המביא תניין, /גיטין כ"א:/ אהא דעל מנת שלא תלכי לבית אביך לעולם אין זה כריתות, והקשו התוספת: אם מת אביה או /מכרו/ מכרה לא חשיב בית אביה, כדתנן בנדרים בהשותפין: קונם לביתך שאיני נכנס, שדך שאיני לוקח, מת או מכרו לאחר מותר? וי"ל: דכל יוצאי חלציו קרוי בית אביו אע"פ שמת, כדכתיב שבי אלמנה בית אביך גבי תמר, וכב' מת אביה שם כדמוכחי קראי, עכ"ל. הרי משמע, דביתיה משמע יורשיו, והוי כמו שרגילים לכתוב בשטרות: לי וליורשי, כלומר ששייר לו וליורשיו מקום הילוך הבית הכסא ומקום ישיבת הסוכה, ומעולם לא יצא מרשותם, שיכול הוא או יורשיו למוכרו או להשכירו כרצונם. ועוד דאיכא למימר, דמשום הכי כתב בני ביתו, שיכול להוסיף בני בית כרצונו, שלא יערער עליו ר' שמשון. ומה שנכתב בשלהי שטרא דלשון דמשתמ*ע בשתי פנים: יהא לזכות וליפוי כח רבי שמשון, לא קאי אלא על מה שקנה שיהא בחזקתו, אבל לאפוקי מידי ר' משה מה שלא מכר לו, לא קאי עלה לפקפק ולערער ולגרוע חזקת רבי משה, דאם לא כן אין לדבר סוף ושלו לא הגיע. ומ"ש רבי משה שכתב שיש לו מן העצה על בית שלו ועל בית שמכר לרבי שמשון, אותו כתב הניח ביד שליש בצוואת ב"ד, על זה איני צריך להשיב דבתר ב"ד לא דייקינן.
שו"ת מהר"י ווייל סימן יא
 
ומאי שאמר רבי משה שרבי שמשון מסרב לעשות הפתח כיון שרבי ווייבלין אינו לשם, וכתב רבי משה שרבי שמשון יברור אחר במקום ר' ווייבלין, או יביא ר' ווייבלין לשם. דינא קאמר רבי משה, כיון שר' שמשון גופיה מודה שיש לו לר' משה לפתוח פתח, א"כ למה יפקע זכות רבי משה. ושני המבוררים מחמת הפתח ישוו לדעת אחת בלי שליש, כדאמר פ"ב דעבודה זרה: כדאמרי תלתא, עד דאמרי תלתא, כדשיימי תלתא, אפי' תרי מגו תלתא, כדשיימי ארבע, כדשיימי כולהו ארבע, ומכ"ש הכא כדאמר בי תרי. ומ"מ הב"ד ידקדקו למצוי הדין, שלא יערימו שלא להשוות דעתם, כדי לאפוקי ולגרוע זכות ר' משה עכ"ל.
שו"ת מהר"י ווייל סימן יב
 
המקום יהא בעזרך אהובי מהר"ר זעליקמן שיחי'. על דשאילנא על האשה המנאפת תחת אישה. גדול כים שברה, מי ירפא לה: אם באנו לדקדק אחריה, לא תהא מספקת לעשות תשובה שלימה על כל פשעיה. אפילו לא עבדה אלא חדא זימנא, היה דינ' לקבל יסורין כמ"ש אבותינו. ואפשר שלא יהא לה כח לקבל יסורין קשים ולשוב בתשובה שלימה, כיון שהיא ילדה ורך /ורכה/ בשנים, וכיון שנשתרשה בחטא י"ח שבועות, אביקא מיבק בחטא, קשה לאפרושה מאיסורא. והדבר צריך עיון לחזר על כל צדדיה, למושכה בחבלי אהבה, בדברי ריצויים ופיוסים, שתהא מקבלת מאהבה, שלא תהא פורקת מעליה להיות בועטת לשוב, ואיש תבונות ידלנה, ועל כל כיוצא בזה אין לחכם אלא מה שעיניו רואות. ונראה שאין להגיד לה כל מה שהיא מחוייבת לעשות בפעם אחת, דאיכא למיחש דילמא מסתפקא יסורין כולי האי וחלשא דעתה, רק יש להגיד לה מה שצריכה היא לעשות תוך ג' חדשים הראשונים. ואם היא מקיימת כראוי לה, אז לאחר שלשה חדשים יש להגיד לה מה שצריכה לעשות, וכן לאחר כל שלשה חדשים, עד כלות לה שנה תמימה. וחוזרני על דברי הראשונים, שאין אנו יכולים להכביד עליה בייסורין כדינה מטעמים הידועים, כי גדול עונה מנשוא. שתים רעות עשתה: זנתה תחת בעלה בנדותה והולידה ממזר. ואי לא זינתה אלא פעם אחת אפי' שלא בנידותה, אפי' שלא הולידה ממזר, היה דינה לישב בקרח ושלג בכל יום, ובימות החמה לפני זבובים כו' כמו שכתב רבי אלעזר בעל הרוקח ורבי יודא חסיד. ועל ששימשה בנידותה היה לה להתענות לכל הפחות מ' יום, אפי' לא עברה רק פעם אחת. וכתב הרמב"ן: הבא על נדה צריך להתענות שס"ה ימים, לבד שאר יסורין שכתבו, ואם באנו לדון על כל עבירה ועבירה, אין אנו מספיקין. והנה אכתוב לך דעתי דקלישא: כיון שהדבר מפורסם לכל, יש לה לפרט פשעיה ברבים, כדכתיב: מכסה פשעיו לא יצלח, ובפרק יום הכפורים אמר רב יודא: זה חטא הידוע. ויש לה לילך בבית הכנסת הנשים, ותתודה בפני כל הנשים ותאמר: אמנם אנכי חטאתי להשם ית' וכזאת עשיתי בושתי וגם נכלמתי, והנני שב /שבה/ בתשובה שלימה ובלשון אשכנ"ז. וכן תעשה בב' קהילות או בג' כגון באולמ"א, באוישפור"ק, בפפנהיי"ם במקום שקלקלה. ותסיר כל עדייה מעליה, ולא תתקשט בשום תכשיט, ותתלבש בשחורים כאבילה, ולא תתכסה בצעיף אלא בחתיכת סדין בלוי וסחוב, וסרבלה יהא מונח על ראשה כאבילה, ולא תחגור רק בחבל המצרי, כדאשכחן גבי סוטה. ובבית הכנסת תהא יושבת כאבילה, רחוק משאר הנשים. לא תהא שוכבת על מצע, רק על דף או על הארץ, רק כסת יהא תחת ראשה. ויש לה להתוודות בבכי ואנחה, ולפרט חטאה /שלוש/ שלשה פעמים בכל יום, פעם אחת אחר כל תפלה. כל זה יש לה להתנהג שנה תמימה לכל הפחות. ויש לה להתענות שס"ה ימים רצופים, ואין לה לאכול בשר ולא לשתות יין כל ימי תעניתה. ובתוך אותן שס"ה ימים ובשבתות ובימים טובים ובר"ח וביומי ניסן אין לה להתענות. ומ"מ בתוך אותן ימים אין לה לשתות יין ולא לאכול בשר, רק בשבתות וביו"ט תאכל מעט בשר ותשתה מעט יין. ובתוך אותן שס"ה ימים לא תחוף ראשה רק פ"א בחודש, ולא תרחץ רק לפני י"ט מעט. ובתוך ימי החורף תשב ערומה כנגד רביע משעה בתוך מים קרים או בתוך השלג, ב' פעמים בכל שבוע בשני ובחמישי. ובקיץ יש לה לישב ערומה בכה"ג לפני הזבובים או הדבורים או הפרעושים. ובתוך עשרת ימי תשובה יש לה להתענות ג' ימים וג' לילות רצופין, וכן לאחר י' בטבת, וכן בין י"ז בתמוז לט' באב. ובתוך שס"ה ימים צריכה היא להתרחק מן האנשים, שלא לדבר עמהם רק לצורך גדול, ושלא לראות באיש או בבגדיו. ולאחר שס"ה ימים יש לה להתענות ב' שנים או ג' שני וחמישי, ואין לה לאכול בשר ולשתות יין בליל אחר תעניתה. וצריכה היא להתרחק מן האנשים כפי יכולתה כל ימיה, וצריכה היא להתוודות כל יום ויום לאחר שס"ה ימים שתי שנים או ג', ותתמעט עדייה ותכשיטיה כפי יכולתה כל ימיה. וכל ימיה תבא בתשובה וביסורים כפי יכולתה, עכ"ל.
שו"ת מהר"י ווייל סימן יג
 
כל אשר לך שלום אהובי מחותני הח"ר יודמן. ששאלת מי שמת אביו או אמו אם מצוה להודיעו תוך ל'. במרדכי בשלהי הלכות שמחות כתב בהדיא דאין צריך להודיעו אפילו על אב ואם. מ"מ נהגו להודיע לבנים הזכרים כדי שיתפללו, כיון דאית ליה להמת נחת רוח בזה, אבל לבנות אין מנהג בזה. ולאחר שלשים /חסרה המלה: צריך/ לקרוע כל בגדיו על אב ואם, ואפי' לאחר שנים עשר חדש, ואין שום חילוק בין איש לאשה. וכן איתא בתשובה במיימוני, דאפילו לאחר שנים עשר חדש צריך לקרוע.
שו"ת מהר"י ווייל סימן יד
 
ופירעון הכתובה: כיון שיש לכם מנהג שפיר"א, א"כ אין להגבות לה אלא ו' מעות מטבע רינוס, וכן הוא מנהג בכל מדינת רינוס. והטעם: משום דכתב בכתובה מאה ליטרין דכסף, והליטרא דכסף הוא זקוק כסף, והזקוק כסף היה שוה מתחילה ו' זהובים ולא יותר, עד עתה תוך ב' שנים שנפחתו מטבע הזהובים ואינם טובים כמו מטבע הראשונים, שוה הזקוק כסף יותר מו' זהובים. ומ"מ לא ראיתי ולא שמעתי להגבות לאשה יותר מו' מאות ליטרין, אבל אונגרי"ש פשיטא דאין לגבות /שמא צ"ל: להגבות/ לה, דא"כ היינו מגבים לה יותר ממאה זקוקים כסף. ומטבע פלורי"ן הוא מטבע היידילבערג, ורשום על אותה מטבע חבצלת אחת, והוא מטבע הישנות, והן טובים מהמטבע החדשה. ובשביל כך קורין פלורי"ן, בשביל שרשום עליו חבצלת, שכן בלשון לעז קורין לפרח: פלו"ר, ובלשון אשכנז בלומ"א.
שו"ת מהר"י ווייל סימן טו
 
אשה שנדרה להתענות בכל יום, ולא הוציאה אלא י"ט בלבד. בספר יורה דעה פליגי ביה רבוותא אם היא צריכה התרה או לא. וראיתי מעשה ממורי מהר"י מולין נ"ע, שהיה מצריך להתיר לה. ונראה כיון דאיכא מרבותינו שאין מצרכי התרה, אם כן כשמתירין לה בשלשה הדיוטות, לא הוי כמו נדר שהותר מקצתו הותר כולו, דהא לדידהו לא צריך התרה. ואם בעלה אינו אצלה בעיר, א"ה מתירין לה ג' הדיוטות. והכי איתא במרדכי פר' המדיר, דחכם מתיר אעפ"י שיש לה בעל, וכן ראיתי מעשה ממורי ז"ל. וה"מ שלא קיים לה הבעל, אבל קיים לה הבעל אז אין לה התרה ע"פ חכם.
שו"ת מהר"י ווייל סימן טז
 
ומי שהוא רחוק מהלך ג' ימים ממקום שמת שם המת, פשיטא דשלשים דיליה גם מתחילין מיום הקבורה. דטעמא אי הוי שמע תוך ל' דצריך לנהוג אבילות, היינו משום דשלשים יום אסמכינהו אקראי, כדאיתא בהלכות שמחות ומייתי לה מהירושלמי, אבל לאחר שלשים יום, כיון דכבר כלו השלשים, אזלא מיניה כל דין אבל. וכן מעשים בכל יום דשכיב איניש במדינה רחוקה, ולא שמעתי פוצה פה ומצפצף להיות מונה אלא מיום הקבורה.
שו"ת מהר"י ווייל סימן יז
 
ועל האשה שצותה לבנותיה שלא לישא הסרבל על ראשם. הדעת מערכת שהבנות יקיימו מה שציותה, מידי דהוה אמי שצוה: אל תספדוני מנכסי, דשומעים לו, כיון דהספדא יקרא דשכיבא הוא כדאמרינן פרק נגמר הדין. וה"נ לאחר ל' עד י"ב חדש לא הוי אלא משום יקרא של האם, והאם שמחלה על כבודה כבודה מחול כדאמרינן פ"ק דקידושין. אבל תוך ל' כיון דאשאר מתים נמי מתאבלים עליה' ואסמכינא אקרא ויעש לאביו אבל וגו' כדאיתא בירושלמי ומייתי לה בהלכות שמחות במרדכי, לא נתברר לי אי הוי יקרא דחיי ואינו יכול למחול, או יקרא דשכבא הוא ויכול למחול, דהא ודאי דאאבילות גופיה אינו יכול למחול, דאם כן בטלי להו דיני אבילות.
שו"ת מהר"י ווייל סימן יח
 
ועל קנקן שהריקו ממנו יין נסך, ועדיין היה משקה טופח כדי להטפיח, ומשכו יין מן החבית לתוכה; היין שבחבית מותר דבמקום דאיכא הפסד מרובה מורינן כר"ת דנצוק אינו חיבור. מעשה בשפחה שלקחה קנקן שהיה בה יין נסך, ומזגה מן החבית של שכר לאותה קנקן, והתיר מהר"ר חיים היין והשכר, כי לא שפכה מן היין לחוץ, גם נצוק אינו חיבור ע"כ. ועוד, דקיימא לן כר"ת ביין נסך דבטל בס', ולא גרע מאילו הוריקו הקנקן כולו בתוך החבית, דודאי היה בחבית יותר מס' נגד המשקה שבדופני הקנקן. נאם הקטן יעקב וויילא.
שו"ת מהר"י ווייל סימן יט
 
מאלוה רבה שלמא רבא לגברא רבה אהובי עמיתי מה"ר פרץ יצ"ו. על שאילתא ששאלת וז"ל: על אודות ראובן שנפל למשכב, וכאשר הרגיש דתקיף ליה עלמ' החל לצוות ולחלק נכסיו, וקרא לאשתו וביקש אותה ליקח סך ידוע ולמחול על מותר כתובתה, וכן עשתה בפני עדים ויחד אותם על ככה, ואח"כ חילק נכסיו לאחיו ולגיסיו. אחר כך בא גיסה בעל אחותה, והודע לו את אשר עשתה, והוליכה לחוץ ודבר עמה, וחזרה ואמרה: איני רוצה לקיים שום דבר ולא לעשות שום דבר, רק כאשר יאמר גיסי, עכ"ל. מטיבותא דמר אמינא: אם הסך שביקש אותה ליקח נפיש מכתובה דאורייתא, היינו לבתולה מאתים ולאלמנה מנה, אז מחילתה מחילה, ולא שייך לומר נחת רוח עשתה לבעלה. דלא אמרינן נחת רוח עשתה, אלא היכא דזבן איהו נכסיה דידיה המשועבדים לה בכתובתה, משום דאם אינה מסכמת לדעתו אית ליה קטטה בהדה ואמר לה: נתת עיניך בגירושין ובמיתה, אבל על מחילת כתובתה, אם אינה מתרצה לו, לית ליה איבה. מידי דהוה אהיכא שלקח מן האשה וחזר ולקח מן האיש, או היכא דזבנה איהי לדידיה נכסי מלוג, דזבינא זבינא כדאיתא פרק חזקת הבתים וסוגיא דתלמודא בפרק החובל, דאיתתא המוחלת כתובה לבעלה מחילתה מחילה, אי נפישא כתובתה מכתובה דאורייתא. ובפרק נערה שנתפתתה אמר רב': פשיטא לי מוכרת כתובתה, בין לבעלה בין לאחרים, יש לה כתובת בנין דיכרין, מ"ט? זוזי אנסוה; מוחלת כתובתה לבעלה אין לה כתובת בנין דיכרין, מ"ט? אחולי אחלתיה כו'; אלמא דמחילתה הוי מחילה. וליכא למימר דשאני הכא כיון שהיה שכיב מרע לא רצתה להקניטו, ואיכא למימר בכה"ג נחת רוח. איברא לאו הכי הוא, דגדול מזה איתא במרדכי פרק זה בורר, וז"ל: ונשאל לרבי אבי"ה על עסק אלמנה שציותה בשעת מיתה ליתן מנכסי' לבני קרובה ו' זקוקים והבן שותק, ועתה אחר מותה אומר שאמו לא נשבעת על כתובתה, ומה ששתק שלא רצה להכעיסה. והשיב: נ"ל כיון שציותה בפניו ושתק, הוי כאילו הודה שיש לה ו' זקוקים בידה שאין לו חלק בהם, עכ"ל. אלמא אפילו בשתיקה בעלמא אמרינן אודיי אודי ליה, ולא אמרינן מה ששתק שלא רצה להקניט את אמו, אע"פ שהוא חייב בכבודה, מכ"ש הכא בנדון דידן דמחלה בפירוש, ואין זה צריך פנים. וגם ליכא למימר כיון דהיה ש"מ לא היה דעתה למחול אלא שאם ימות, והרי היא חזרה בהמחיל' קודם שמת, ואיכא למימר אומדנא דעתה, כמו מתנת ש"מ כיון דלא הוי אלא לאחר מיתה, מצי הדר במתנתו. ליכא למימר הכי, דשאני התם שהנכסים עדיין לא נפקו מרשותו, דהא לא קנו אלא לאחר מיתה, ומשום הכי מצי למיהדר ביה, אבל הכא כיון דמחלה מעכשיו מחלה, והוי כאלו הודית שקבלה כתובתה ממנו. דמטעם זה מחילה אינה צריכה קניין, כדאיתא במרדכי פרק קמא דסנהדרין, וז"ל: אלא ודאי האי מחילה בלא קניין, וטעמא מאי משום דאמרינן דק בחושבניה ולא פש גביה מידי, והוי כאלו הודה שאינו חייב לו כלום, ותו: כיון דמחלה זכה מיד במה שבידו, כדאיתא נמי התם במרדכי. ובפרק יש נוחלין מייתי מתני' דפאה, וז"ל: הכותב נכסיו לבניו וכותב לאשתו קרקע כל שהוא, אבדה כתובתה כו'. ומדקתני: אבדה כתובתה, משמע אבדה לגמרי מעכשיו, והתם איירי בש"מ, מדקבעי רבא בבריא היאך? אלמא דמתני' איירי בש"מ. ומה שכתבתי: כיון דמחלה הוי כאילו הודתה שקיבלה כתובתה, פשיטא דתו לא מצי למיהדר ביה, דהא אפי' ש"מ שהודה לא מצי למיהדר אפילו אם עמד, והכי איתא באשר"י פרק מי שמת גבי עובדא דאיסור גיורא, ע"ש. וכל מה שכתבתי דמחילתה מחילה, היינו דווקא היכא דנשאר לה עדיין כתובה דאורייתא שלא מחלה עליו, אבל היכא דמחלה לגמרי, בזה איפליגו ביה רבותינו האחרונים. במרדכי והג"ה באשר"י פרק החובל איתא דמחילתה לא הוי מחילה, וכן משמע בתוספות פרק החובל, ובאשר"י פרק נערה שנתפתתה ובפרק החובל איתא דמחילתה הוי מחילה, ולא הוצרכתי להאריך בזה, כי ידעתי שכל רז לא אנס לך. ומה דפשיטא לי דהוי מחילה, היינו דווקא כתובתה ותוספת כתובתה, דהיינו מה שכתוב בכתובה והוסיף לה מדיליה, אבל נדונייתה, דהיינו שכותבין בכתובות: ודין נדונייא דהנעלת מבי אבוה, לא הוי בכלל כתובתה ותוספת בסתמא, אלא א"כ אמרה בפירוש: אני מוחל /שמא צ"ל: מוחלת/ על כל מה שכתוב בשטר כתובתי, ונישייליה לעדים מאי דקאמרי. ומתנת ש"מ אי מפקעת כתובה? בפרק נערה שנתפתתה במרדכי: כתב רבינו שמואל: דמתנת שכיב מרע מפקעת שיעבוד כתובה, ע"ש, עכ"ל.
שו"ת מהר"י ווייל סימן כ
 
על אודות מחלוקת ריב וקטט אשר רבו עם הר' יעקב בר' שלמה ועם צלעתו צורלין בת ר' מאיר. רבו דבריהם וארכו מספר, ואני ורבותי יגענו ודקדקנו להמציע ביניהם, ולמצוא צד השואה ביניהם למען השלום. ואחרי כי ראיתי כי לא מסתייעא מילתא, בקשוני להעמידם על קו הדין. ולמען לא יהיו אויבינו פלילים, קבלתי ושמעתי הצעת טענתם ותביעותם זה על זה, וקנו זה מזה בפני בעדים, למען יהיה שריר וקים לקיים מאמרי, ולא ידחו זה את זה בגודא רבה, רק כאשר אגזור כן יקום. ולאלה או /אולי צ"ל: באו/ לפני בעלי הריב הם וסיעתם, והציעו את טענתם בפני ובפני פרנסי מנכבדי העיר. ויען כי ראיתי במקצת הדברים גנאי לשני החלוקות לכתוב רובי תלונותם ותביעותם זה על זה ואין בהם יתרון, בחרתי בקיצור, ועל פי טענתם אמרתי אחוה דעי כאשר הראני הש"י בשכל, על פי פסקי רבותינו אמת ודבריהם כפטיש יפוצץ סלע. ועתה ירדתי ודקדקתי לעומקא דדינא כפי שכלי, ויראה לי דין ונכון. תחילת דבר, שעל פי תביעות הרבי יעקב ומורשה שלו ועל פי תשובת מר*ת צורלי"ן ומורשה שלה, יראה לי וכן הדין במלתא דפסיקתא. תחילת דבר השבעתי מרת צורלין בחומר איסר, שמה שקובלת על בעלה וטוענת מאיס עלי, ובאה בטענה ואינה רוצה להיות עמו בכפיפה, ולא נתבררו וגם לא נתלבנו טענותם. ע"כ קבלה עליה בפני בחומר: כי מה שהיא מסרבת בבעלה ומשרכת דרכיה עמו, לא מחמת שום עצת אביה ואמה ושום אדם, ולא מחמת שום תרמית שתהא מכוונת להוציא ממנו נדונייתה, רק שאין דעתה יפה עמו, ואין דעתה סובלתו. ולא ראיתי שום צד לכוף אותה להיות עמו כאשר אמרו רבותינו וכו', ועתה דינה כמורדת כאשר אמרו רבותינו ע"ה. מאחר כי כל מה שהיא מוחזקת בנדונייתה ובכל מה שהכניסה עמה לחופה, יש להחזיק בכל מה שהכניסה עמה לחופה, ר"ל: נדונייתה חמישים זהובים תקח תכף בעין בשלימות, וכל תכשיטיה אשר הכניסה עמה לחופה העומדין בעין אשר נתן לה אביה, וגם כל אשר עומד בעין מאשר לה בשעת חופה וטבעת קידושין, מפני שלא יאמרו וכו'. אמנם כל המותר הנמצא בידה או ביד אביה או ברשותה, יתר על מה שהזכרתי לעיל, חפצים ומטלטלין כסף ושוה כסף אשר נתן לה בעלה מעולם העומד בעין, וכל אשר ניתן לה מחמת אבי' ומחמת קרובי' ובשעת נישואי' או אח"כ, וכן הסבלונות אשר נתן לה בעלה או אביו, וכל שבח אשר שבחו נכסים, יש להחזיר, רק תטול נדונייא בעיניה ואשר ימצא בעין, כאשר כתבתי לעיל. גם מוטל עליה שלא לבזבז מנדונייתה ומאשר ישאר בידיה שלא ליתן מתנה, רק תטול פרנסתה על הקרן והשבח, והבעל יורש אותה אשר ישאר אחר מותה, גם משטר ירושה חצי חלק זכר ואשר דבר גלוי ומפורסם שהוא בידה. ובאלה זכות הבעל ישאר בתוקפו ובגבורתו ולא ימוט, ואין לצורלין הנז' כח לקורעו ולא לבטלו ולא למחול עליו, כי באלה זכות הבעל וידו תקיפה, ויורש כל זכותה. ומאחר שהיא מורדת וקבלה עליה הדין, ואינה רוצה לחזור אליו ולדור תחתיו, ורוצה לשבת ולהתעגן: אין עוד לבעלה שום דין עליה, ולא לכובשה בשום מיני כבישה, ויצאה באלה מתחת שבטו: שלא לרדותה או לכוף אותה בשום מיני כפייה, רק בדין ישראל. אם יולדו תביעות מכאן והלאה [חלילה] לר' יעקב הנ"ל וסעיתו להוסיף עוד בידי גוים עם צלעתו ועם אביה, וגם כן צלעתו ואביה מוזהרים על ידו, גם כי מוזהרים ועומדים מהר סיני באתי כמזכיר וכמזהיר. ולמען יהיה ביד שני החלוקות לראייה, רשמתי אשר נראה אלי כפסק דין. אשר יולד בין החלוקות שום ספק, בתוך הפסק אבאר להם ואברר הדברים, באשר קנו זה מזה לקיים מאמרי, למען ישכון שלום במחניהם ולא ירבו מחלוקת בישראל. נאם הקטן יעקב וויילא.
שו"ת מהר"י ווייל סימן כא
 
שעתיך תרמינך, כדכוד ואינך, נר ישראל מה"ר אברהם יצ"ו. על שאילה דשאילנא על תקנת העיקול. מטיבותא דמר אמינא, דלאו נתפשט' התקנה בכל מקום. דהא האשר"י כתב פ' קמא דב"מ ובפ"ב דכתובות דתפיסה מהני למי שיש לו טענת בריא על חבירו, ואפילו שלא ברשות ב"ד, ולא הזכיר מתקנת העיקול כלום, והאשר"י הוי בתרא', ואם היה נוהג בימיו תקנת העיקול היה כותבו. וכן פרק הכותב, גבי ההיא איתתא דאיפקדו גבה מלוגא דשטרות. ואפשר דר"ת לא תיקן אלא לבני צרפת, כמו שתיקן על נדוניית חתנים, דלא תיקן אלא לבני צרפת, כדמשמע במרדכי פרק נערה. וגדול מזה איתא במרדכי פרק הגוזל קמא: מי שנשבע לחבירו ותפס האחר משלו, יכול לומר: לשקר נשבעת, ואני תופסו בשביל מה שנתחייבת לי, דהדין עמו, ומכ"ש דיכול לעכב פקדון או הלואה. ורבינו יואל ורבינו רעגנשפורק כתבו בפרק קמא דב"מ: דכל מי שבידו הן פקדון הן הלואה, יכול לטעון עד כדי דמיהן, ולא הזכירו מתקנת העיקול, ומסתמא היו אחר ר"ת. אבל אומר אני, הא דיכול לעכב פקדון או הלואה בשביל שום תביעה, היינו דווקא בטענת מיגו, אבל אם יש לאידך שטר או עדים או שום ראייה שאין לזה טענת מיגו, אז אין יכול לעכב, דנזקקין לתובע תחילה, כדאיתא באשר"י פרק הפרה. ועוד, סברא גדולה היא, דאם לא כן איתרעו כוליה שטרי דעלמא, דכל מי שיש לו שטר על חבירו יטעון הלה: יש לי עליך תביעות ואני רוצה לעכב ממונך בשביל אותה תביעה, וא"כ הלה יאכל וחדי. ולא שבקת חיי לכוליה עלמא, ונעלת דלת בפני לווין, דכל מי שנתחייב לחבירו אפילו בשטר ידחה אותו, ויצטרך שכנגדו לעשות עמו פשרה, וזה אין צריך פנים. עוד אומר אני: הא דאדם יכול לעכב פקדון או הלואה מטעם מיגו, היינו דווקא כשיש לו על שכנגדו תביעות ממון, אבל אם יש לו שאר תביעות שאינם אלא דברים בעלמא, או בכה"ג שאינם תביעות ממון, אז אינו יכול לעכב, אפי' מיגו לית ליה. דהא איכא מרבוותא במרדכי פ' קמא דב"מ דאמרי דלא אמ' מיגו מממון לממון, וכן איתא בהגה"ה באשר"י, וכן כתבו התוספות. ואפילו לרבי' יואל ושאר רבותי' שכתבו דאמרינן מיגו מממון לממון, מ"מ מממון לדברים לא אמרינן מגו, דאיכא למימר דלא פליגי כולי האי. ועוד, אי פליגי מממון לדברים, א"כ לאשמועינן מממון לדברים דאמרינן מיגו, וכ"ש מממון לממון. ועל קנין חליפין על קרקעות אם יכול לחזור קודם שיכתבו השטר, חזי מר מה שכתבתי למהר"ן, ותנוח דעתך שהנחת' דעתי. נאם הקטן יעקב וויילא.
שו"ת מהר"י ווייל סימן כב
 
רחמנא יפיש חייכון, טובייני דחכימי, הח"ר זימלן שי' ותרי דעימי', הנ"ר יודא והנ"ר משה שי'. אע"פ שלא הגעתי למידה זו למידן דינא, מ"מ בשביל השלום אודיעכם ע"ד. נ"ל דהדין עם שמעון, ואין בטענת לאה ממש, ואפילו למיחש לא חיישינן, דאפילו שמעון מודה לדבריה, אפ"ה לא פשע מידי. דמה שהיא טוענת, שפעם אחת מצאה כתם בחלוקה, ומחמת זה לא רצתה לטבול, ושמעון בעלה ציוה לה לטבול; אפילו אי קושטא קאמרה, מ"מ דיינינן ליה דדינא קאמר, דשמא האמת היא כך, שלא היתה מקולקלת מחמת אותו כתם, דבכתמים תולין להקל. ושמא ידע שמעון שאותו כתם היה מהנהו שאמרו חכמים דתולין, ואחזוקי איניש ברשיעי לא מחזקינן. ועל מה שהיא טוענת, וז"ל: עתה מקרוב ליל ז' אחר טבילתה, תחילת הלילה הרגישה בעצמה כאב בבני מעיי', ואמרה לבעלה ולאביה: הנה אנכי יראה לשנוי ווסת, כאשר אין לה ווסת קבוע. ואז התחיל בעלה ואמר: הנני מבין שמאת אביך הוא כל זאת להרחיקך ממני כו' ע"ד. ואח"כ בא אליה אביה ואמר: בתי אבקשך שתשכב אצלו, למען לא יתלה הסירחון בי, וכך שכב אצלה בלילה ההוא. ויהי בבקר, והנה בדקה ומצאה סדין מלוכלך כתמים כו', עכ"ל. גם בזו נראה דחף שמעון מפשע אף לפי דבריה, ואדרבה היא פשעה, ועונה גדול מנשוא. כי מי ביקש זאת מידה ששכבה אצלו? אם בשביל שאמר לה שמעון בעלה: מאת אביך היתה זאת להרחיקך ממני כו', הלא מעולם לא אמר לה להתקרב אצלו אם הוא חושד אביה שהיה מסיתה, מ"מ לא אסיק אדעתיה להכניס עצמו בספק איסורא. וכיון שמעצמה באתה ושכבה אצלו, ודאי אסיק אדעתיה דקושטא קאמר להו, שאביה אלפה שיקרא. וגדול מזה איתא פרק ב' דכתובות, דבעי מיניה שמואל מרב: אמרה טמאה אני וחזרה ואמרה טהורה אני, מהו? ופשיט ליה דאם נתנה אמתלא לדבריה נאמנת, וכ"ש בנדון זה מעולם לא אמרה לו טמאה אני, והיא באתה מעצמה ושכבה אצלו, דהוה לאסיק אדעתיה ולתלות הסרחון באביה, דאל"כ לא היתה מתקרבת אצלו. ולפי דבריה, היא עצמה נתנה אצבע בין שיניה, וצריכה היא תשובה בתעניות ובבכי ובתחנונים אולי יש תקוה. ואפילו בלא הני טעמי דלעיל, כיון שהוא טוען להד"מ, אין להאמינה. דתנן פרק בתרא דנדרים: חזרו לומר: האומרת טמאה אני לך אינה נאמנת, דחיישינן שמא נתנה עינה באחר, והכי נמי הכא דאיכא למיחש להכי. ואין לחלק ולומר: שאני התם דאין הבעל מכיר בשקרה, אבל כיון שהבעל מכיר בשקרה, אינה מעיזה, כדאמר התם רב המנונא: האומרת לבעלה: גירשתני, נאמנת, חזקה אין אשה מעיזה פניה בפני בעלה. וקיימא לן כרב המנונא, דהא פסק מהר"ם במרדכי שילהי קידושין: הטוענת על בעלה: ישען על ביתו ולא יעמוד, דאינה נאמנת בדורות הללו שהנשים פרוצות, וחיישינן שמא נתנה עיניה באחר, וכ"ש הכא דאית ליה קטטה עם חמיו, ומוכח מילתא קצת שהוא מסית אותה. וכתב מהר"ם: היכא שאביה ואמה מסיתין, לא דיינינן לה דינא דמורדת, ומפקינן מינה אפילו מה שתפסה מנכסי צאן ברזל שהכניסה לו, עיין במרדכי ובהג"ה במיימוני. מסקנא דמילתא: מותר המעות שביד הנאמן ינתנו לו, כיון שאין ממש בדבריה, והיא באת' עליו בעקיפין ממשמע לישנא דשטר פשרה. ואם דעתה לחזור ולהתקרב אצלו ולהיות עמו, יתנהג כהילכות גוברין, וכמשפט הבנות יעשה לה בכל מילי, לסמוך על דיבורה ככל שאר נשים כשירות. ואם עומדת במורדה, אין לחוש לדבריה, ולא מפיה אנו חיין, אלא המעות שביד הנאמן ינתן לו, ואפילו אם היא חוזרת אליו, מ"מ ינתן לו לבדו. ומ"מ חמצו /שמא צ"ל: תמצו/ הדין, שלא יעקים ויקח המעות ויוציאה מביתו, ועל זה נאמר: תן לחכם ויחכם וגו'. נאם הקטן יעקב וויילא.
שו"ת מהר"י ווייל סימן כג
 
שלומך יסגא לעלם אהובי מחותני מהר"ר זלמן שי'. על השאילה דשאילנא על הגט, אם צריך להזכיר שם כינוי של אבי המגרש, ולכתוב פלוני בן פלוני המכונה פלוני. נראה לי דאין חילוק בין המגרש גופיה ובין אביו, דכמו דנהגו לכתוב שם הכינוי אמגרש, כן יש לכתוב אאביו, אם יש לו שם כינוי, דמאי שנא. אף על גב דבמיימוני ובסמ"ק ובטור ובאשר"י ובמרדכי לא הזכירו ולא כתבו בטופסי גטין שלהן אלא פלוני המכונה פלוני, ולא כתבו המכונה על אביו, אטו כי רוכלא כו', רק עיקר כוונתם במה שכתבו המכונה אהמגרש, להודיע שצריך לכותבו לכתחילה המכונה, וממילא ידעינן דה"ה אאביו, דמ"ש, דאין שום סברא לחלק ביניהם. וכן יש בידי טופס של גט שנתן הגאון מורי מהר"י מולי"ן ז"ל, וכתב בו שם כינוי אאבי המגרש, וז"ל: אנא יעקב המכונה יעקב בן שמואל המכונה בישוף. וכן ראיתי שפעם אחת נכתב גט ולא היה כתוב בו שם כינוי של אבי המגרש, ולא רצה מהר"י ז"ל ליתן אותו, והוצרך לכתוב גט אחר, ובאותו גט לא היה שם כינוי להמגרש. ומ"מ נ"ל אם כתב שם העיקר וכתב בו חניכ', דהגט כשר. חדא דלא גרע מחניכתו וחניכתה, דהיינו שם המשפחה, כדאיתא במרדכי פ' כל הגט דאפילו לכתחילה יש לגרש בו. אע"ג דכתב האשר"י דלכתחילה צריך השמות, היינו דווקא היכא דלא כתב שם העיקר בגט, אבל היכא דכתב שם העיקר בגט סגי, ע"ש. והיכא שיש לו שם כינוי בלשון אשכנז, כגון יקותיאל וקורין אותו זוסקינט, אז הוי יקותיאל עיקר השם, מדנהגינן לכתוב יקותיאל המכונה זוסקינט, אם כן (ז"ל) [צ"ל] דיקותיאל הוא העיקר. ועוד כיון דכתוב בו: וכל שום וחניכה, א"כ לית דין ולית דיין דכשר, דהא משום הכי תיקנו הה"ג =ההלכות גדולות= לכתוב: וכל שום וחניכה, אם יש לו שם כינוי שיהא כשר, אפילו אם לא כתב הכינוי. וכן משמע באשר"י, דמש"ה תיקנו חכמים וכל שום וחניכה, וז"ל: והעולם נוהגין כה"ג =כהלכות גדולות=, לפי שנהגו הגוים באשכנז שקורין ליודים בחניכה הקרובה ללשון עברי, ואין ראוי לכתוב על אותו חניכה דמתקרי, לכך נהגו לכתוב וכל שום וחניכה, שמלה זו כוללת הכל עכ"ל, אלמא דמשמע להדיא דמש"ה תקנו. והא דנהגו לכתוב: המכונה, וגם כותבין וכל שום וחניכה, היינו משום שופרי דשטרי, לצאת מידי כולהו ספיקי, כמו שנהגו לכתוב וכל שום וחניכה, אע"ג דאין לו שום שם חניכה. וכן במה שנהג ר"ת לכתוב בגט: הרי את מותרת לכל אדם, אע"ג שהקדמונים לא הנגו כך, כדאיתא בתוס' בפרק כל הגט. ומ"מ נ"ל דלכתחילה יש לכתוב שם כינוי של אביו כדפי' לעיל. אבל אם הגיע כבר הגט ליד האשה, נ"ל דגט כשר הוא, ואין ליתן לה גט אחר. דכיון דמה שנהגו לכתוב המכונה, וגם כותבין וכל שום וחניכה, אינו אלא משום שופרי דשטרי, נ"ל דלא עדיף מנהגא מגט ישן, דאמרו חכמים: דלכתחילה לא תתגרש בו, ואפ"ה אמרי' בפרק במגרש: דלכתחילה תינשא. ויש רבותי' שפוסקים הכי, וכן משמע מלשון התוס' דתינשא לכתחילה, פרק כל הגט. וכן הא דאמ' פ"ב דגיטין אמתני': אין כותבין במחובר לקרקע, דקמפרשי אמוראי למתני': אין כותבין טופס שמא יכתוב תורף, כתבו לטופס וחתמו ונתנו לה כשר כו', ע"ש, אע"ג דאסרו חכמים לכתחילה, א"ה כשר הוא בדיעבד, ואין צריך לכתוב גט אחר. ומכ"ש הכא דלא מצינו שתיקנו חכמים לכתוב שם הכינוי, כשכותבים וכל שום וחניכה, אלא רק מנהג בעלמא הוא, למה לנו לבדות מלבינו ולהצריך לה גט אחר, עכ"ל.
שו"ת מהר"י ווייל סימן כד
 
הוצק חן בשפתותיך, חוצה יפוצו מעיינותיך, עפעפיך יישרו לעומתיך, אהובי, עמוד הימיני, מה"ר דוד שי'. על עובדא דהאי ינוקא שכתב מר, וז"ל: מקצת עירו רוצים לפוסלו מכהונתו, אף על פי שהורתו ולידתו בקדושה ונימול בב"ה בחזקת כשרות, כי אומרים שאמו היתה פרוצה ביותר עכ"ל. חזי מר: ודאי בהא לא מסתפיקנא שיהא כאן חשש ממזרות, אפילו היתה אמו פרוצה ביותר, לפי שרוב בעילות אחר הבעל. וכן משמע באשר"י פרק החולץ, וכן משמע לישנא דמהר"ם פרק ט"ו דהלכות ביאות אסורות /איסורי ביאה/, ובמרדכי פרק אלמנה לכ"ג. והא דאמר אם היתה פרוצה ביותר, חוששי' אף לבתה, היינו לכהונה. ועיין במה שכתבתי אשתקד, בעובדא דבתו של זוסלי"ן. ובההוא כתב תמצא כתוב פסק זה מבואר בכל הצדדים. אבל מטיבותא דמר, מסופק לי להכשירו לכהונה, אם היה הקול קודם שנתעברה, אפילו לא היתה פרוצה ביותר, רק שהיו הכל מרננין עליה, ויצא הקול שהיא מזנה. דבסוטה פרק ארוסה איתא: תני רב תחליפא בר מערבא קמיה דר' אבהו: אשה מזנה בניה כשרים, דרוב בעילות אחר הבעל. מדקאמר טעמא דרוב בעילות אחר הבעל, משמע אי לאו האי טעמא חוששין אף לבתה. והכא בהאי עובדא לא מהני טעמא, דכיון דאשת כהן היא, אם איתא שזינתה קודם שנתעברה האי ינוקא, הוי זונה, ואסורה לכהן אפילו זינתה באונס, וכשחזר ובא עליה הכהן, נעשה חללה והבן חלל, כדתנן פרק י' יוחסין: איזהו חלל, כל שנולד מן הפסולים, ומפרש רב יודא: מן הפסולים לכהונה. ואם נפשך לומר: הא דמפרש רב תחליפא משום דרוב בעילות אחר הבעל, היינו היכא דודאי זינתה, אבל אם ליכא אלא קלא בעלמא אז לא צריכנא להאי טעמא; הא ליתא, דאפי' אם ליכא אלא קלא בעלמא שזינתה, והכל מרננים אחריה, אפ"ה אי לאו טעמא דרוב בעילות אחר הבעל, הויא כאן ספק ממזרות. וכן משמע במיימוני פרק ט"ו דהלכות ביאות אסורות, וז"ל: אשת איש שיצא עליה קול שהיא מזנה, והכל מרננין אחריה, אין חוששין לבניה שמא ממזרים הם, דרוב בעילות אחר הבעל, עכ"ל. אלמא אפילו ליכא אלא קלא בעלמא, אי לאו טעמא דרוב בעילות כו', הוינן חוששין לממזרות, ובנדון דידן לא מהני טעמא דרוב בעילות כו'. וליכא למימר אפילו אי זינתה קודם שנתעברה לא הויא חללה בביאתו, דלא הויא מן הפסולים לכהונה, דהא אפי' אי היה בעלה ישראל היתה אסורה לו, וא"כ לא הויא חללה בביאתו, דלא הויא מן הפסולים לכהונה. ואם נפשך לומר כן, יש לי להשיב: א"כ הוי רצון עדיף מהיכא שזינתה באונס, דהא אי זינתה באונס היא אסורה לכהונה, כדאיתא פרק הבא על יבמתו: אמר רבא: אשת ישראל שנאנסה אע"פ שמותרת לבעלה אסורה לכהונה כו', וא"כ היכא שזינתה באונס והדר בא עליה עשאה חללה. ואי אמרת היכא שזינתה ברצון, והדר בא עליה בעלה כהן, לא עשאה חללה, א"כ מגרע גרע אונס מרצון. ועוד בלא האי טעמא רצון נמי איכא פסול כהונה, כגון אי מיית האי גברא אסורה לכהן, כיון שנבעלה לפסול לה. ומר כיון שהתחלת בדבר, מרוק ודרוש וחקור בהנהו אינשי בני עירו, שאומרים שאמו היתה פרוצה ביותר, ובתר הכי נתיישב בדבר, עכ"ל. נאם הקטן יעקב וויילא.
שו"ת מהר"י ווייל סימן כה
 
תרמינך שעתיך אהובי ידידי שאירי מהר"ר ליווא שי'. חזי מר הך תשובה מצאתי בתשובת של מהר"ח א"ז =מורנו הרב חיים אור זרוע=, והאי מעשה הוי כעין עובדא דידן. וגם שמעתי מהח"ר וייבלאן הי"ד, שמעשה כזה היה באושטרייך, ולא היה כח ביד חכמי הדור להתירה ע"י בדיקה עם שני הנקבים, כמו שמפורש בהשאלה, ואותה האשה היתה יושבת אצל בעלה עגונה יותר משתי שנים, אבל גופא דעובדא לא ידענא. ואשתקד כשהיה מהר"ן מאיגר"א בנורנבער"ג, שאל וייבלי"ן בוציל על אשתו שהיתה משתנת דם כעובדא דידן, ומהר"ז כהן הראה לנו תשובה שכתב הגאון מהר"י מולין ז"ל על מעשה כה"ג, והתיר, ודקדקנו באותה תשובה, והתרנו האשה לבעלה. ונאמנה שכחתי, באיזה דרך שהתיר הגאו' מהר"י מולין ז"ל. וזאת עשו: שלחו לנוריבערג למהר"ז כהן, ותבקשו ממנו שישלח לכם העתקה מתשובת מהר"י מולין ז"ל. ואנא הפעוט, חדל אישים, זעירא דחבריא, דקדקתי בשריותא דההיא איתתא. ואי לאו דמסתפינא מחברייא, אמינא לדקדק ולמצוא היתר להאשה בכה"ג: בשעה שהמי רגלים מצערות אותה, אז תבדוק עצמה קודם הטלת מים במוך לבן, ולאחר הבדיקה תשים המוך בעומק לתוך בית הרחם, למעלה מנקב שיוצאין ממנו מי רגלים, ולאח"כ תטיל מי רגלים. ואז: אם המי רגלים מצערות אותה בשעה שהם יוצאין מן הנקב, ונמצא דם בתוך הספל, והמוך שהכניסה באותה מקום הוא נקי, אז אין לפקפק, דודאי בא עם השתן, ולא בא מן המקור. דאי בא מן המקור דרך בית הרחם, הוה לה למצא על המוך. ועל כרחיך האמת כך, דאיכא ב' נקבים: האחד שיוצא ממנו השתן, והוא למטה סמוך ליציאתם, והאחד שיוצא ממנו דם נידות, הוא למעלה בעומק הרבה, כדאמרינן פרק יוצא דופן: הי ניהו בית החיצון, ומפרש רב יודא: מקום שהשמש דש. אלמא אפילו בית החיצון הוא בעומק, כמו שיעור השמש והחדר לפנים הימנה. ונ"ל דעדיף האי מאשה שיש לה מכה באותה מקום, כיון שמצערת בשעת הטלת מים, מוכח מילתא שבא הדם עם המי רגלים ממקום מי רגלים. וכיון דודאי בא ממקום מי רגלים, למה לנו לתלות לחומר' ולומר שבא גם כן מן המקור. הוי כאן ספק וודאי, דאין ספק מוציא מידי ודאי אפילו לחומרא, כדאמרינן גבי טבל ועלה בפ"ק דחולין, דאי לאו דאיכא למימר העמד טמא על חזקתו, הוינן מטהרין לגברא מהאי טעמא. וכן רב חסדא מכשיר מהאי טעמא, ואפילו רב הונא דמטריף, היינו משום העמד בהמה על חזקתה. ובפרק האשה שעשתה צרכיה, מייתי התם טובא דתלינן לקולא במידי דשכיח, כגון מעוברת בשאינה מעוברת, זקינה בילדה וטובא דמייתי התם בכה"ג דתלינן לקולא. אלמא דמהדרי רבנן למיתלי להקל במאי דאפשר, ומכ"ש בעובדא דידן דאיכא כמה מילתא דמוכח דלא בא מן המקור. ודוחק הוא לומר ולחלק, דהתם איירי דלא הרגישה מידי, ומשום הכי תלינן, כיון דלא הרגישה לא הוי אלא דרבנן, כדדרשינן: בבשרה עד שתרגיש בבשרה, דשמא ה"נ דהרגישה, לא הוי הרגשת דם המקור. דודאי דבר זה מצערת אותה בעניין אחר ממה שמצערת אותה דם המקור, ולא מיקרי האי הרגשת בשרה, דהרגשת מי רגלים הוא ולא הרגשת דם נידות. ועוד אם בשעה שהיא משתנת דם, אז ג"כ היא משתנת חול, אז מוכח מילתא דחול הוא הגורם הדם. ועוד ראייה גדולה היה הפעולה עם הירק, שנסתם המקור אפילו בשעת ווסתה, והאי דם לא נסתם. ואפשר דבכה"ג אפילו רבי מאיר מודה, דלא פליגי רבי מאיר ורבי יוסי אלא באשה בעלמא, אבל בכה"ג מודה. דהא ביושבת מודה רבי מאיר, והיינו משום דמסתבר טפי למיתלי במי רגלים. וגם רבוותא דמפרשי דהויא טמאה משום כתם, על עובדא כה"ג לא אמרינן. מסקנא דמילתא: בהא סלקנא דיש לה להאי איתתא להשים מוך בעומק באותו מקום, למעלה מן הנקב שיוצא ממנו השתן, ואז תטיל מים. אם המי רגלים מצערות אותה משעה שהם יוצאות, ונמצא דם בתוך מי רגלים, ולא באותו מקום, וגם המוך הוא לבן ונקי כבתחילה, וגם נמצא חול בתוך מי רגלים, אז פשיטא לי דהאי איתתא שריא לבעלה, ואינה צריכה לבדוק יותר רק פעם אחת, דכל לבעלה לא בעיא בדיקה. ואפשר דאפילו מהר"ח א"ז שאסר, כמו שכתב בתשובתו שאמר, היינו דווקא שאינה מצערת בשעה שיוצאות מי רגלים, רק קודם לכן מצערת, דאיכא לספוקי דילמא הדור מי רגלים למקור קודם שיצאו, אבל בנדון דידן, כיון שיש לה צער בשעת שהמים יוצאים ממנה, מוכח מילתא, דהשתא הוא דאתיא דם מחמת אותו צער. ועוד כיון שהחול יוצא ממנה, מוכח מילתא דחול הוא הגורם. וכמה מילתא תמוה אית לי בדברי מהר"ח: חדא, שכתב, וז"ל: ומן הנקבים שכתבת לא שמעתי כו', מילתא דפשיטא דאיכא תרי נקבים, כמו שכתבתי, וכל אשה חכמת לב יודעת זה. ועוד, מה שכתב, וז"ל: ואיני מבין מה הוצרך לאשמועינן מדם היוצא עם הרעי, והלה /צ"ל: והלא/ עם המי רגלים טהור לרבי יוסי, בין יושבת בין עומדת, עכ"ל. תמיה על דבריו: דדילמא לרבותא דרבי מאיר נקטי'? ועוד שכתב, וז"ל: בשנעצרים המים קודם שיצאו חוץ לנקב שיוצאין ממנו אז מחמת חולי, או כשנעצרת אשה את עצמה כו', ואם כדבריו הוא כשעוצרת אשה עצמה, שאז חוזרין המים בפנים למקור אם כן אין לדבר סוף, דאי אפשר לאשה שמשתנת מיד כשמרגשת המי רגלים. ואי איכא למיחש לדבר זה, א"כ אפילו יושבת אמאי מטהר רבי יוסי, דאיכא למיחש דילמא נעצרו המים קודם שיצאו. ומ"ש מר מתשובה במיימוני ויהב אדעתיה לבודקה בשפופרת, פשיטא דאין לבודקה בשפופרת, דמה ענין שפופרת לגבי האי מילת'. בשלמא גבי ראתה מחמת תשמיש, איכא שפיר לבדוק בשפופרת, דדמיא לגמרי להאי מילתא, אבל מה שייך הכא לבדוק שפופרת, הא לא אתא דם אלא עם המי רגלים, ואם באנו לבודקה, יש לבודקה כמו שפירשתי לעיל. ומה שכתב הראב"ד והרמב"ן שיש לאסור מכח חומרא דרבי זירא, כדאי הוא האשר"י לסמוך עליו בשעת הדחק. ועל הנשי' שאומרות שכבר התירו רבותינו ז"ל, נ"ל שאין לסמוך עליהן. חדא: כמו שכתבתי שאין נותנין לב לדקדק באיזה דרך שהתירו. ועוד, הא אמר בפרק קמא דפסחים אבדיקת חמץ: הימנוה רבנן, ופירשו שם התוס' והסמ"ג: דווקא בדרבנן, אבל בדאורייתא לא מהימני. ואין לחלק ולומר היינו דווקא במילתא דאית ביה טורח, כמו בדיקת חמץ, דהא משמע שם בתוספות דאאיסור דאורייתא לא מהימני, היכא דאין בידיהם. ואפילו היכא דליכא טורח, דמפרשים דנאמנין לומר עד כאן תחום שבת, משום דתחומין דרבנן, משמע אי הוי דאורייתא לא מהימני, אע"ג דלית ביה טורח. והא דנאמנים לומר: כזה התיר לי רבי, שמא היינו דווקא לעצמה, דלענין נידות נאמנת על עצמה, כדדרשינן וספרה לה לעצמה. ומה שכתב מר וז"ל: וראוי לומר דקבעה לה ווסתה כו', ודאי אי אתיא דם מן המקור איכא למימר הכי, אבל האי דם לא אתיא מן המקור, רק ממקום השתן. וקרוב הדבר בעיני בלא כל הני טעמי שכתבתי, כיון שאומרת האשה שמרגשת בעצמה שלא הדם מן המקור, רק מן הצדדים ממקום השתן, דנאמנת. וגדול מזה מייתי עובדא בספר אבי"ה וז"ל: על תינוק שצעק במעי אמו ולא היתה מקשה, ומשמשה והרגישה שראש הוולד מונח בחדר, ולא הוציאו חוץ לפרוזדור, ולאחר כן ביום ג' נולד הולד, ופסק: דמונין מיום הלידה ולא מיום הצויחה, אע"ג דאמרינן פרק יוצא דופן: היכא דצעק מונין מאותו יום דודאי הוציא ראשו חוץ לפרוזדור, אפילו רוב פעמים הוי בכך, היינו דהאם אינה סותרת, אבל היכא דהאם סותרת, נאמנת, כי הכא, דאם איתא דהוציא הרגישה. והתם לא הרגישה משום דטרידה בצערה, אבל היכא דאינה מקשה, אינה טרידא אם אינה הרגשה עכ"ל. אלמא שפירש ראבי"ה דאפשר לאשה להיות מרגשת בעצמה אם הוציא חוץ לפרוזדור או לא, אף על גב דתלמודא סתמא קאמר פרק יוצא דופן: דאי אפשר למצווח, אלא אם כן הוציא ראשו חוץ לפרוזדור, מ"מ חילק מסברא דנפשיה. וה"נ שמא גם אשה נאמנת כשאומרת שודאי לה דהאי דם לא קאתי ממקום שבא דם נידות, ולא אשכחן בשום דוכתא בתלמודא בהדיא, שאינה נאמנת לומר דלא אתי' מן המקור, על מעשה כי האי. נאם קטן יעקב ווייל.
שו"ת מהר"י ווייל סימן כו
 
ליחרב ביתך וליתב אושפיזך ולבלבל פתורך, אביר הרועים מה"ר יוסיל יצ"ו. על השאילה דשאילנא קדמנא, על ההיא איתתא שציוותה ליתן מעות לעניי העיר לקצבה בכל שבוע כך וכך כו'. מטיבותא דמר אמינא: דאין כח ביד הקהל לשנות וליתן מעות לעניי בחורים הבאים ממקומות אחרים, אלא כאשר ציוותה יקום, דכבר זכו עניי העיר. ואפילו לר"ת דמתיר לשנות קופה של צדקה אפילו לדבר הרשות, מ"מ בהא מודה דאי גבו לעני זה, דאין ליתן לעני אחר. וכן כתב האשר"י לסתור פירוש רבי יוסף הלוי, דמביא ראייה דאין לשנות אלא לדבר שהוא צורך עניים, מהא דתנן במסכת שקלים: מותר עניים לעניים, מותר עני לאותו עני כו'. ועל זה כתב האשר"י וז"ל: או שבאו עניים הרבה דומיא דשבוים, ובהא הוא דאמרינן: מה שגבו לשמם דאין לשנות לעניים אחרים ע"ש. וסיום האשר"י דפסק כר"ת, ואפ"ה סבר מה שגבו לעני זה דאין לשנות לעני אחר. וכן כתב היורה דיעה: דאם באו עניים הרבה וגבו לשמם, דאין לשנות לעניים אחרים אפילו לר"ת ע"ש. ובעובדא דידן, כיון דהאשה מיקץ קיץ להו ליתן להם בכל שבוע קצבה, כבר זכו בהם עניי העיר, והוי כאילו בא הממון לידם, וראייה משילהי החובל, בההוא ארנקי של צדקה דאפקיד רב יוסף גבי ההוא גברא, פשע ביה אתו גנבי וגנבוה, אתא לקמיה דרבינא, חייביה. א"ל אביי: והא תני לשמור ולא לחלק לעניים, אמר ליה: שאני עניי דפומבדיתא דמיקץ קיץ להו, ופירש האשר"י: והוי כאילו הפקיד כל אחד שלו בידו. אלמא כל היכא דמיקץ קיץ, דאין לשנות, דאם לא כן, אפילו היכא דקיץ להו קרינא ביה: לשמור ולא לחלק לעניים, כיון דיש רשות לשנות, ואמאי הוי כאילו הפקיד כל אחד שלו? ומה שכתבת שיש לנו למיזל בתר אומדנא, דאי הוו אומרים להאשה דתלמוד תורה עדיף, הוה עבדא, מה שייך אומדנא, הא כבר זכו ביה עניים כדפי' לעיל. ועוד, הגע עצמך, לפי סברתך שכתבת דאי ידעה ההיא איתתא דתלמוד תורה עדיף יהבא לת"ת, א"כ כל הנותן צדקה אמאי אינו נותן לת"ת, אלא ודאי לית בזה אומדנא. ועוד, אפילו אם היתה נותנת לת"ת, דילמא לא היתה נותנת אלא לעניי מתא וילמדו תורה. ועוד, מאן לימא לן דת"ת עדיף לעניי עיר אחרת, דילמא עניי עירך קודמין לעניי עיר אחרת אפילו לתלמוד תורה. ואם נפשך לומר ולהשיב אהא שכתבתי מפרק החובל: דילמא שאני התם דמיקץ קיץ כמה שיש ליתן לכל אחד ואחד, ומשום הכי הוי כאילו זכה כל אחד בחלקו, אבל הכא בנדון דידן לא פירשה האשה כמה שיש ליתן לכל עני, אלא כוונתה לפי דעת הקהל להרבות או למעט, מ"מ נראה דאין לחלק, כיון שציותה לעניי העיר כבר זכו. וכן משמע מלשון הרמב"ם פ"ה דהלכות שומרים וז"ל: בד"א שאין זה הממון המופקד לעניי מקום זה או לשבויין אילו, אבל אם היה אומר לעניים אילו או לשבויים אילו, הרי הן קנויין להם, והרי ממון שיש להם תובעי', עכ"ל. הרי כתב להדיא שהם קנויין להם, אע"פ שאין לכל אחד קצבתו, רק שהוא לעניי מקום זה. ומה שאמר העד שאמרה האשה: או לתלמוד תורה, נ"ל דלא מהימן נגד השטר דחתומים עליו תרי סהדי. ועוד דילמא דעתה הוי לתלמוד תורה לעניי מתא, דמצוה גדולה יותר מעיר אחרת. ועוד, דהא עיקר הנתינה היה מתחילה לעניי מתא, מסתמא כשאמרה או לתלמוד תורה גם כן היתה כונתה כך. ויהא שלמא למר ולתורתו, העתקתי אות באות. עכ"ל.
שו"ת מהר"י ווייל סימן כז
 
מאלוה רבה שלמא רבה, לגברא רבה, טובייני דחכימי מה"ר ישראל יצ"ו. נ"ל דהאי גיטא מעלייא הוא בלי גימגום, ואפי' לעז ליכא. דלא מיקרי חק תוכו' בכה"ג, כיון שקודם שמחק הרצועה לא הית' ב' גמורה, ולאחר שמחק הרצוע' עשה ב' גמור' ממנה, א"כ הוי שינוי השם ושינוי מעשה: דמתחילה לא היה עליו שם ב', ומעשה דידיה שויה. ובשינוי השם ושינוי מעשה, מהני לשוויה אות, זכר לדבר: דכה"ג מהני למקני אפי' גבי גזילה, כדאית' פרק הגוזל קמא ובפ' מרובה, והוי שינוי שאינו חוזר, מידי דהוי אזוזי חדתי ועבדינהו שחמי, דקנה, משום דאי אפשר למיהדר למיעבדינהו חדתי, דמידע ידעי שיחמייהו. הה"נ אי אפשר למחוק ולעשות כבראשונה קודם שעשה ב' גמור', דאם ימחו' ניכר המחק. ועוד, כיון דכבר לא היתה ב' גמורה, וסתמא היתה צורתה כמו נו"ן, ועשה מן הנו"ן ב', איכא למימר: פנים חדשו' באו לכאן. וכה"ג מהני אפי' לטהר כלי שנטמא, כדאיתא פרק אילו קשרים ופרק עושין פסין, דתנן: כל כלי בעלי בתי' שיעורן כרימוני', ובעי חזקיה: ניקב כמוציא זית וסתמו, וחזר וניקב כמוציא זית עד שהשלימו למוציא רימון כו' עד פנים חדשות באו לכאן וטהור. ופשט מיניה: קרפף שלא הוקף לדירה, ופרץ אמה וגדרה, ופרץ אמה וגדרה, עד שהשלימו ליותר מעשרה, דהוי פנים חדשות באו לכאן, והוי כאילו הוקף הכל לדירה. ואף על גב דלא ניקב כמוציא רימון בפעם אחת, וכן גבי מחיצה לא איפריץ יותר מעשר' בפעם אחת, אלא הטעם מטעם פני' חדשות. אלמא דמהני פנים חדשות לטהר ולעשות מחיצה, ואף על גב דלא אישתני השם, ומכ"ש בנדון דידן, דאיסתלק מעשה ראשון, ואישתני השם, ואיכא פנים חדשו'. עוד אומר אני: הא דחק תוכות פסול, הני מילי שלא עשה מעשה בגוף האות, רק על ידי תוכות, אבל אם עשה מעשה בגוף האות לבתר דחק תוכות, כמו בעובדא דידן, אין לפוסלו. וכן משמע מלשון היורה דיעה וז"ל: מ"ם פתוחה שנדבק פתיחתה ונסתמה, אין מועיל לגרוד ולפותחה, כיון שאינו עושה מעשה בגוף האות הנשארת, אלא גורד הסתומה ובזה נעשית האות, הוה ליה כחק תוכות, עכ"ל. ומדכתב שאינו עושה מעשה בגוף האות הנשארת, משמע הא עשה מעשה בגוף האות הנשארת, לא מפסיל מטעם חק תוכות. והכא בנדון דידן, הרי עשה מעשה בגוף האות הנשארת לאחר המחיקה. וז"ל הסמ"ג: שמאחר שאין האות שמה עליה אלא ע"י מחיקת הטיפה, זה קרוי חק תוכות ופסול, עכ"ל. משמע שאם קרוי אות שלא ע"י מחיקה לבד, בנדון דידן, לא פסלינן ליה משום חק תוכות, וסברא גדולה היא בלא שום ראייה. ונראה, דטעמי דידי דלעיל, מספיקין להכשיר אפילו לכתחילה. ואם נפשך לומר: כיון דהוי צורתה כמו נ' לאחר המחיקה, אין לה תקנה ולעשות ב', מידי דהוה אהיכא שכתב: וכדי פטרית, שאסר הרא"ש בתשובה לתקנה ולעשות מן היו"ד וי"ו, יש להשיב: דהתם שאני, כיון שנגמר כל הגט בפסול, אין לחזור ולתקנו, מידי דהוה אכתבו אתנאי דפסול, ואפילו על פה קודם התורף לרבא, ולרב ספרא היכא דכתבו בתוכו, ואפסיק הילכתא כרבא בפרק המגרש, אבל הכא לא חתם בפסול, וק"ל. וגדול מזה שמעתי ממורי סג"ל מהר"י מולין ז"ל, ששמע מפי החסיד מהר"ר שלום ז"ל: עובדא הוה במתא נויאשטט בגט ש"מ, שהיה יותר מעשרה ימים בחדש, ונכתב בגט ימים, והתיר מה"ר שלום ז"ל ליתן הגט, ולא היה מצריך לכתוב גט אחר. ומהר"י נ"ע קבעי ממה"ר שלום ז"ל: טעמא מאי? והשיב לו: דאיתא בירושלמי, דאין מדקדקין בגט ש"מ. ואפילו דלא מצינו בכתובים ימים ביותר מעשרה, וכל הפוסקים כתבו שיכתבו יום, אפ"ה הכשיר, כיון שהדבר נחוץ, אף על פי שהגימגום היה בתורף הגט. וק"ו בן ק"ו הוא בנדון דידן, דליכא שום גימגום בכתב הגט, רק בחתימה, דלא הוי אלא מדרבנן, דקיימ"ל כר' אלעזר דעידי מסירה כרתי. וגם היה הדבר נחוץ, כיון שהמגרש היה משומד, ואיכ' למיחש דלמא ערק ליה לעלמא, ויש לחוש לתקנת העגונה, אפילו לכתחילה אין להצריך לכתוב גט אחר, אפילו אם יש שם שום לעז, ומכ"ש וכ"ש דאפי' לעז ליכא, מהנהו טעמי דפרישית לעיל. ושריותא דידך שכתבת: כיון דקיימא לן הילכתא כרבי אלעזר, דחתימות העדים אינו אלא מפני תיקון העולם, אין לפסול בכה"ג אפילו אי הוי חק תוכות, והארכתם בראיות, לא מחוור לי, ואמינא דפסול כה"ג דהוי בכתב גופיה וניכר הפסול, יש לפסול יותר משלא לשמה. דשלא לשמה אינו ניכר הפסול משו' הכי ליכא למיגזר אטו כתיבה, אבל חק תוכות דהוי הפסול בכת' גופי', וגם ניכר הפסול, איכא למיגזר. וכן משמע פר' המביא תניין, אהא /נראה שצ"ל: דעדים/ עדים שאינם יודעין לחתום, אמ' שמו': במי מילין, ופריך: והא תנן כתבו במי מילין כשר כו'. ואם איתא דר' אלעזר לא בעי כתב גמור אחתימ', ומכשיר אפי' חק תוכות, א"כ מאי מקשה אשמואל, הא שמואל סבר כר' אלעזר בפ' המגרש, וכי היכי דמכשיר תוכות, ה"נ נימא דמכשיר חתם בדיו ע"ג מי מילין, אלא ע"כ צ"ל בפסול התלוי בכתב גופיה גזר רבי אלעזר חתימה אטו כתיבה. וכן ר' יוחנן פסל לכתוב בסיקרא והם יחתמו בדי', אף על גב דרבי יוחנן פסק בפרק המגרש כרבי אלעזר. ואפילו בפסול דרבנן אשכחן דפסיל ר' אליעזר בהחתימה: דהא תרי גיסי לא הוו פסולים אלא מדרבנן, כיון דקורבייהו הוי על ידי אישות, כדאיתא במיימוני פרק י"ג דהלכות עדות דכתב: דכל קורבא דהוי על ידי אישות לא הוי אלא מדרבנן, ואפ"ה פסיל ר' אלעזר שטר, דחתימי עליו תרי גיסי. דאמרינן פר' זה בורר: ההוא שטר מתנתא דחתימי עליה תרי גיסי, אתיא לקמיה דרב יוסף, אמר ליה: זיל קנייה ניהליה באפי עידי מסירה כרבי אלעזר, אמר ליה אביי: והא מודה רבי אלעזר במזויף מתוכו שהוא פסול, אלמא דתרי גיסי פסולים, ואע"ג דלא הוי פסולייהו אלא מדרבנן. ואי לאו דמיסתפינא מחבריא אמינא: הא דהכשיר הרמב"ם היכא דחתמו העדי' שלא לשמה, היינו דווקא כגון שחתמו סתמ' ולא פירשו לשמה, אע"ג דסתם אשה לאו לגירושין קיימא, כדאיתא בתוספו' ובאשירי פרק כל הגט, הני מילי לגבי כתיבה אמרינן סתם אשה לאו לגירושין קיימא, אבל אם כבר ציוה הבעל לכתוב הגט, וכת' הסופר הגט לשמה, תו אמרינן אחתימה, דסתמא לשמה קיימא. ולישנא דהרמב"ם משמע כוותיה וז"ל: סופר שכת' הגט לשמו ולשמה כהילכתו, וחתמו העדים שלא לשמה, הואיל ומסרו בעדים כשר, שאין העדים חותמין אלא מפני תיקון העולם, עכ"ל. ומה צריך לזה סופר שכתב הגט לשמו ולשמה, אכתי לא אשמעינן דצריך לכתוב? אלא לאשמעינן: כיון דכתב הסופר הגט לשמה, לגבי החתימה סתמא לשמה קיימא. אף על גב דנקט טעמא: שאין העדים חותמי' על הגט אלא מפני תיקון העולם, משמע: הא לאו הכי היה פסול, שמא אי לאו האי טעמא הוי פסול מדרבנ'. מסקנא דמילתא: בהא נחתינא בהא סליקנא, דהאי גיטא כשר הוא, מהני טעמים דפרישית לעיל, ואין להרהר ואין לפקפק בו, ואפילו לעז ליכא. והמטים עקלקלותם, לפרוץ בחרם רבינו תם, עם פועלי און הליכתם, יהי על עצמם עונותם, רחמנ' ליצלן מקריצתם, והישרים ההולכים לתומתם, האמת והשלום במחיצתם, שלום רב לאוהבי תורתם, לא יהא מכשול בסיעתם, כצאת השמש בגבורתם, כל ימי היותם על אדמתם. נאם הקטן יעקב ווייל.
שו"ת מהר"י ווייל סימן כח
 
שלומך יסגא לעלם, אהובי הח"ר מרדכי והח"ר יצחק יצ"ו, וגם כי איני כדאי להודיע עניותי במקום עשירות, באתרא דכהנא רבה, דכל רז לא אניס ליה, מ"מ בשביל השלום אדון בקרקע מן הצד, אבל דין תורה לא ידענא. ראובן הנעלב שתבע משמעון עלבונו, שהכה אותו על ראשו, ופצעו שהדם היה שותת ממצחו על פניו. והעד רבי ישראל העיד, שראה שהכה שמעון לראובן על ראשו, שיצא הדם ממצחו על פניו עד הסנטר. וכן העיד ר' מרדכי, שראה שרץ רבי שמעון אחר ר' ראובן, והכה עליו שהדם יצא ממנו. ושמעון בעצמו הודה בדבר, רק שטען שלאחר שהכה ראובן אשתו, חרה אפו והכהו על ראשו, שהדם היה שותת ממנו. והנה מתוך העדות מוכח, שההכאה זו היתה קודם שהכה ראובן את אשת שמעון. שמעון לא טוב עשה בעמיו, ופשיעה גדולה פשע. דאמרינן פרק ארבע מיתות: אמר ריש לקיש: כל המגביה ידו על חבירו, נקרא רשע, שנאמר: ויאמר לרשע וגו', הכית לא נאמר, אלא למה תכה, אע"פ שלא הכהו נקרא רשע. אמר זעירא א"ר חנינא: נקרא חוטא, שנאמר: אם לא לקחתי בחזקה וגו', רב הונא אמר: תיקצץ ידו, שנאמר: וזרוע רמה תשבר וגו', רב הונא קץ ידא, רבי אלעזר אומר: אין לו תקנה אלא קבורה, שנאמר: איש זרוע וגו'. אלמא אפילו בהגבהה בעלמא, אפילו בלא הכאה, דיינינן ליה בדינא רבה, וכ"ש היכא שעשה מעשה, וכ"ש היכא שהכהו על ראשו עד שיצא הדם מתוך כח המכה, ומכ"ש הכא ששמעון אחז את העץ בשתי ידיו, והכה ראובן על ראשו מכה רבה במקום סכנה, שהדם היה שותת ממצחו עד סנטרו, ודאי הכהו בכל כחו, ועשה כל אשר זמם, ולא היה חש על ספק שפיכת דמים, להכות זקן בלי חמלה, בהכאה גדולה כזה. ואם הזקן הוא בן שבעים, עבר גם על מצות עשה: מפני שיבה תקום וגו', דהלכ' כאיסי בן יהודא דאומר: כל שיבה במשמע. דינא דהאי גברא שמעון: לקרותו רשע, ופסול לעדות ולשבועה, עד שישוב, כדאיתא במרדכי פרק החובל, אפילו בהגבהה בעלמא, ומכ"ש על המעשה הרע. ויש בידי תשובת מהר"ח חיים שאמר וז"ל: על אחד שאחז חבירו בגרונו, ושלף סכין עליו, ויאמר: ארוץ /ארוצץ/ גולגלותיך, דעו שכל רבותיי שווין בזה, שהמגביה ידו על חברו נקרא רשע, ופסול לעדות ולשבועה, עד שיעשה תשובה הניכרת לרבים, ואף על פי שלא הכהו, כ"ש זה שתפס בגרונו והרים אגרופו עליו ורצה לדוקרו בסכין, ואם היה במקומינו היינו מלקין אותו, עכ"ל. אלמא אף על פי שלא עשה מעשה, אפ"ה מחייבו מלקות, מכ"ש בנדון דידן ששמעון עשה מעשה. וז"ל רבינו יודא חסיד: המכה את חבירו, יבקש ממנו מחילה, וילקה על אשר הכהו, ולא יגביה ידו על חברו עוד עכ"ל. וכיון דרב הונא קץ ידא אפילו בהגבהה בעלמא, או בהכאה כל דהו בלי פצע וחבורה, אם כן גבי נדון דידן, דנחת גברא נפשיה לספק נפשות, כדמוכח מתוך מעשיו, לית נגר ובר נגר דיפטריני' ממלקות, ודינא דהאי גברא שמעון במלקות ומחילה. ביום הכניסה ילך על הבימה לאחר קריאת התורה, ויאמר בלשון זה בקול רם: חטאתי לה' אלהי ישראל ולפלוני ראובן, והרביתי אשמה, שהכתי ראובן בעץ על ראשו, עד שהיה דמו שותת מעל מצחו עד סנטרו. חטאתי, עויתי, פשעתי, ואני מבקש מאת השם יתברך שימחול לי, וגם אני מבקש מראובן שימחול לי. ולאחר כך, באותו יום בין מנחה למעריב, קודם שיאמרו והוא רחום, ילקה בב"ה. וכן משמע באורח חיים להלקות בין מנחה למעריב, כדי לומר לאחר המלקות והוא רחום. וגם ממון יתן, ויתכפר לו, כמו שכתב מהר"ם אאחד שקרא לחבירו ממזר, במרדכי שכתב מהר"ם, וז"ל: יקבל עליו תשובה בתענית, ובמלקות, ובממון, וטוב לו. והממון שיתן, אין בידי קבלה ברורה על זה, כמה סך הממון, רק שמעתי על פי השמועה, שמה"ר יעקיל מאיגר' היה מחייב פעם אחת, לאחד שהכה חבירו, שיתן להמוכה שליש מכל אשר לו. אבל גופא דעובדא לא ידענא, לכן איני דן אחריו. רק נ"ל: שאם ראובן הוא עני, אז יתן לו שמעון זקוק כסף. ואם הוא עשיר, אז יתן זקוק כסף לעמילי תורה, ע"פ מהר"ר אברהם כ"ץ יצ"ו. וכן יש בידי תשובה ממהר"ר יצחק ב"ר חיים ז"ל שדן כך, מאחד שתלש חבירו בשערו, ליתן זקוק כסף, כדפרישית לעיל. ולאחר שיקיים שמעון כל הא דלעיל, אז הוא בכלל הכשרים לעדות ולשבועה. ומה שכתבתי שיתן זקוק כסף, היינו דווקא אם אין מנהג במדינתכם אבעלי זרוע המכים חבריהם, אבל אם יש מנהג במדינתכם, אז עשו כמנהגכם. ומה שטען ראובן ותובע משמעון, שאמר לבנו לקללו, מזה יצא שמעון נקי, ואין לחייבו בשביל זה. מ"מ נראה, אם הבן הוא גדול, אין שליח לדבר עבירה. ואם קטן הוא, פסק הר"ם הלוי באשר"י פרק קמא דב"מ כרב סמא, דלא אשכחן שליח לדבר עבירה אלא בחצר. ועוד, הא לא קילל הבן, דלא הוזכר בשום עדות שקלל אותו, ואם כן מאיזה טעם לחייב. ועל מה שתבע שמעון מראובן, איך שהכה אשתו, וראובן השיב: לאחר שהכה אותו שמעון, באתה אשתו של שמעון והחזיקה בזרועותיו, ולאחר שנתק זרועותיו ממנה, הכה אותה הכאה אחת, כדי שלא תחזיק בו עוד. אעפ"י שראובן לאו שפיר עביד שהכה אותה, מ"מ לא נחמיר עליו לדון אותו כדין המורדים והפושעים, כיון שהיא החזיקה בו, אע"פ שלא פשע נגד בעלה בשום דבר, וגם לא היה מאומה בידו שיכה בו בעלה, כמו שהעיד ר' ישראל, וגם לא היה ניכר, לא מתוך מחשבתו ולא מתוך מעשיו, שהיתה כוונתו להכות את בעלה, ואפ"ה החזיקה בו, ודאי היה סבור שהיתה כוונתה לסייע לבעלה. וגם היה בהול על שמעון, שמא יכה אותו יותר, כיון שעדיין העץ היה בידו, כדמוכח מתוך עדות של ר' ישראל, שדחף אותו עם העץ לתוך ביתו, ומתוך זה היה חם לבבו והכה אותה. וכה"ג כתב מהר"ם בתשובה במיימוני, על אחד שהכה חבירו, והלך המוכה וקבל לפני השופט, דאין לדון עליו דין מסור, משום דאין אדם נתפס כו', וכן במרדכי שלהי בבא קמא. וכה"ג כתב מהר"ח בתשובה וז"ל: מעשה בראובן שהכה שמעון, ושמעון בשעה שהכהו, בעוד שלבו חם, קרא לראובן ממזר, וירדו לדין לפני הר' יצחק מווינא, ורצה ראובן ששמעון יעשה לו דין בשביל שקראו ממזר, ופטרו ה"ר יצחק, והביא ראיי' לדבריו: והיה כי יחם לבבו והשיגו, עכ"ל. אלמא דבמה שקראו ממזר לא הציל עצמו, אפ"ה פטרו מטעם כי יחם, ה"נ לא שנא. ואם נפשך לומר ולהשיבני מהאשר"י פרק המניח, שכתב: אדם המכה חבירו, ולאחר שפירש ממנו חזר בו וחבל בהמכה, מחייב השני בחבלתו של ראשון, אלמא לא פטר המוכה הראשון מטעם כי יחם לבבו. יש להשיב: דהאשר"י לא מחייב השני משום מזיד, אלא מטעם שוגג, ואפילו על הבושת, כמו: נפל מן הגג ונתהפך, ונפל על האדם, שלהי כיצד הרגל. מכל הני ראיות נראה: דלא נפיק הזקן מחזקת כשרות, לדונו כמזיד. ומ"מ כיון שבייש אותה, יבקש ממנה מחילה בפני עשרה. ויאמר כך: חטאתי לה' אלהי ישראל ולפלוני', שהכיתי אותה, ואני מבקש מהשם ית' שימחול לי, וגם אני מבקש מפלוני' שתמחול לי. ועל מה שתבע שמעון מראובן שהביא אותו בעש"ג =בערכאות של גויים=, עד שנתפס, והוצרך להעמיד ערבות עבור ארבעים זהובים, וג' זהובים נתן לשוחד, וטען שמעון, שראובן הודה כמו שהעידו עליו, כשקבל עליו בב"ה, ענה ראובן: עשיתי כו'. ועל זה טען ראובן: שמעולם לא הודה, והכוונה היה: כלומר, עשיתי: שהלכתי לפני ראש העצה, וקבלתי: פי', קבלתי על גוי אחד כו'. נראה: דודאי הודאתו הודאה, דלא שייך: משטה אני בך, במילתא דמשמע דמשוי איניש נפשיה רשיעא. ובפרק קמא דכתובות אמרינן: ממזר שותק פסול, וכן פסק המיימוני. אלמא: בשביל ששתק ולא השיב לחורפו דבר, משום הכי פסול, דאי לאו דהוא פסול לא שתק. ומכ"ש הכא, דאמר לו שמעון שמסר אותו, וראובן השיב לו לישנא דמשמע מיניה שהודה לו, ובשעת מיתה אמרינן: אין אדם משטה, מטעם דאדם מצדיק מעשיו בשעת מיתתו, ומכ"ש בנדון דידן. ועוד, כיון ששמעון אומר וקבל עליו, שהביא אותו בערכאות של גוים, והראה פצעיו, וראובן השיב: עשיתי, מסתמא השיב על דבריו. וכה"ג איתא במרדכי פרק קמא דסנהדרין, על אחד שבקשו ממנו שימחול, ואמר: יהי כדבריכם, ושוב חזר בו, ופסק ראב"ן: כיון שאמר: יהי כדבריכם, הוי כאילו מחיל בפירוש, ומייתי ראייה מהיה מדבר עמה על עסקי קידושיה, וממי שאמר הריני נזיר ושמע חבירו ואמר ואני כו'. וה"נ בעובדא דידן, עדיף טפי מההיא דנזיר וק"ל. ומה שטען ראובן, שלא בשביל שהכהו תפס אותו, אלא בשביל שברח מן העצה. בטענה זו אין לפוטרו, כמו שפסק מהר"ם בתשובה במיימוני, על אחד שרצה לתפוס חבירו, ולכופו ולהכריחו למשפט, ומתוך שלא רצה להניח להם לתופסו, הכו אותו והרגו אותו, ודן עליו הר"ם כל דין רוצח, מטעם שאין אדם מניח עצמו לתפוס כו', ה"נ הכא ידוע שאינו ברצון מניח עצמו לתפוס, ומכל מקום אין לחייב ראובן לשלם לשמעון דמי פדיונו, דכיון שהעירון מרטי"ן קלוצ"א ושאר גוים ראו המעשה הרע, ודאי העירון לא ישתוק להגיד, וגם שאר הגוים יגידו, דסתם גוים שמחים לאיד כחולקים שלל רב. וא"כ ראובן לאו מידי עבד, וקמחא דטחינא טחין, כמו מרבה בחבילות. וכעין זה בפרק הפרה במרדכי, דפסק מהר"ם: על אחד שהכה בעל הסעודה, ורץ בעל הסעודה לפני השופט כו', ובפעם ההוא יצא ראובן מלפני השופט כו', עד: ובא שמעון עם קרובי בעל הסעודה, וגרמו שהעליל השופט על ראובן כו', והשיב מהר"ם ופטר שמעון, מטעם דפרישית, דמרבה בחבילות ע"ד, ומי יודע, שמא בלא מסירת שמעון היה השופט מעכב החוב כו'. אלמא דאפילו מטעם שמא פטר שמעון, הכי נמי בעובדא דידן, הוי קרוב לודאי, שיגיע הדבר לפני ראש העצה בלי גרמת ראובן. והוי טפי משמא, חדא: כיון דאית להו הנאה מיניה, ודאי יגיד כדי לקונסו, ואמרינן בפרק כל הגט, גבי שמע מקומנטריסין של גוים, דעבידי לאחזוקי שקרייהו, במידי דשייכי בהו, ומכ"ש הכא דאית להו הנאה מיני'. ועוד: הא אמרי' גבי מחאה: מחאה בפני שנים, משום דחברך חברא אית ליה, ובודאי יגיע למחזיק, ה"נ הכא ודאי יגיע הדבר לפני העצה, בלא קבלת ראובן, שהגוים שראו המעשה, יגידו לאחרים, ואחרים לאחרים, עד שיוודע הדבר להעצה. וכיון דמחייבין מסור לשלם, לא הוי אלא מטעם קנס, ולא מדינא, כמו שכתב מהר"ם בתשובה במיימוני ובפרק הגוזל קמא, לא נתחייב המסור, אלא היכא דאיהו עביד ההיזק, ודיבוריה דידיה קא גרמו, לאפוקי הכא, דבלאו דיבורי' יבא ההיזק לשמעון. ועוד, בלא כל הני טעמי, אין ראובן חייב לשמעון דמי פדיונו, כיון דשמעון חבל בראובן, וחייב לו דמי חבלתו, ואנו לא בקיאין בשומא, יכול להחזיק הכל. כמו שפסק מה"ר שמריה במרדכי פרק המניח ובתשובה במיימוני, על אחד שחבל בחבירו, והניזק תפס כוס של כסף משל חובל, ופטרו מהר"ש להחזיר לו הכוס, מטעם דפרישית. ואף על פי שראובן הודה שקבל על שמעון, אפילו הכי, אין לפוסלו לעדות ולשבועה על פי עצמו, דאין אדם משים עצמו רשע. וכן כתב רבי אביגדור כהן פרק הגוזל בתרא במרדכי, וכן במרדכי פרק זה בורר על אחד שהודה שהלוה בריבית, וכן בפרק קמא דסנהדרין גבי פלוני רבעני לרצוני. ועל מה שגרם ראובן, שצוה ראש העצה לשמעון לשלם, ושיעשה דין לראובן, אין לחייבו בשביל זה, כיון שהיה בעת הזעם. ועל מה שאמר ראובן לשמעון: רצת עלי כמו רוצח, על זה איני צריך להשיב, ועל זה נאמר: תן לחכם ויחכם עוד וגו'. ועל מה שאומר ראובן לבנו של שמעון: מוכה שחין ומצורע, נראה לי שאין זה בושת כל כך, שכן דרך נערים קטנים שיש להם שחין על ראשם, ועוד, מאן לימא לן דמכלמא ליה ומכלם. ועל שאמרה אשת ראובן לשמעון בלשון אשכנז: ד"ו וראוו"ן שענד"ר, רוצה לומר: אתה מבייש הנשים, והיא משיבה: כוונתה היתה כלומר ורייא"ן שענד"ר עם פיך, טענת' טענה, ודינה קאמרה. כדאיתא בתשובת אביגדור: היכא שאומר לחבירו: אתה פסול, יכול למיתריץ דיבוריה ולימא: פסול מחמת קורבא קאמינא, או: בן הזונה, יכול לומר: פונדקת קאמינא. ועל מה שטען ראובן על מ' רבקה אמו של לוי, שאמרה לאשתו מ' שרה: בעליך רשע, ומ' חנה מעידה על זה, ומ' רבקה טוענת: להד"ם. פשיטא דטענת רבקה טענה, ואין חנה נאמנת להשביע אותה, דהא נשים פסולות לעדות. ועוד אומר אני: אפילו העיד עליה איש, והיא טוענת: להד"ם, אין עליה שבועה דאורייתא, דהא אימעיט שטרות משבועה משום דלא הוי גופו ממון ומכ"ש דברים בעלמא שאין בהם צד ממון. ואין לומר דכל הני מיעוטים אתו דווקא למודה מקצת אבל גבי עד אחד לא אימעיטו דהא בפרק הכותב גבי מתני' עד אחד מעיד שהיא פרועה משמע בהדיא דאין נשבעין על הקרקעות אפילו אהעדאת עד אחד ומסתמא ה"ה אשטרות דמ"ש. ואפילו שבועת היסת אין כאן דלא ניתקנה שבועת היסת אלא אממון כמו שכתב מהר"ם פרק החובל ובפרק שבועת העדות. ואפילו להטיל חרם כדי להפיס דעתה של מ' שרה ובעלה ראובן אין לעשות דלא דמי לההיא דפרק החובל במרדכ"י דהתם תובעת ממנה שדברה כנגד שוכני עפר איכא למימר דווקא על דבר חמור כגון שוכני עפר אבל בשאר דוכתין לא. ועל מה שאמרה בלשון אשכנז איר זיי"ט שנוד"א לו"ש לויטר"ל ואינכם נח עם הבריות ואין לכם אמונה והעידה מ' חנה על זה. נראה אפי' היתה מודה מרת רבקה מ"מ אין זה בושת לחייבה מחילה דשפיר מצינן מתרצה כלומר בעלי מריבות. וכן מה שאמרה מרת שרה בוי"ז הוי"ט ר"ל אשה רעה. ועל שהעידה מרת דרזנא שמרת שרה היתה מקללת על זה איני צריך להשיב דהא לא העידה באיזה לשון קללה או למי שקללה. ועוד שפיר קמתרצה מרת שרה כמבואר בטענתה. ומה שתובע ראובן משמעון יציאותיו שיצטרך ליתן לטוען ולדיין ולשליחות טענתיה לאו טענה ושמעון אינו צריך לשלם לו יציאותיו וכן פסק ר"י במרדכי ובאשר"י פרק זה בורר. נאם הקטן יעקב וויילא.
שו"ת מהר"י ווייל סימן כט
 
תתענגו ברוב טוב אהוביי הדיינים רבי יצחק ברבי יעקב ז"ל ורבי יוסף בן מהר"ר שלום. מה מצאתם בי כי מששתם את כל כלי ולשתות מים מבור ריק אשר אין בו מים וביתי ריקם ובידי אין לחם ושמלה. אכן בשביל שלא ירבו המחלוקת אחוה דעי אבל דין תורה לא ידענא. הנה הבעלי דינין העתירו עלי דבריהם דומות למרובות וגו' ואין צריך להשיב על כל קוץ וקוץ דיגיעת בשר הוא. לאה שתבעה מחורגתה חנה תיבה שהפקידה בידה ובתוך התיבה היו ט"ו מר"ק כסף בל"א ר"ל משקל כסף וחנה טוענת להד"ם כדמבואר בטענתה ולאה הביאה ראייה מן העדות. נראה לע"ד דאין להוציא ממון ממרת חנה בטענת לאה ובעדות' דאין להכחיש טענת חנה שטענה על התיבה בהאי עדות. דמה שהעיד הנ"ר אברהם בן הח"ר אלימלך כ"ץ וז"ל שבא הלא"ד בל"א ר"ל התיבה ליד ר' שמעון ואחר כך בא הלא"ד לבית מרת חנה אין זו עדות לגרוע זכות מרת חנה דאיפשר שמעון הוא הביא הלא"ד לבית מרת חנה בשמו ולא בשם לאה. ותו לא העיד שבאתה הלא"ד ליד מרת חנה ואיכא למימר שמא שמעון מסר לה הלא"ד במקום המוצנע במקום המיוחד לו בבית אביו דהא העיד רבי אברהם ברבי יואל ששמעון יצא ונכנס ביחידי בחדר אביו והוציא והכניס. וגם מה שהעיד רבי אברהם ברבי יואל שלא ראה מי שמסר לה הלא"ד איכא למימר נמי שמעון מסר לה הלא"ד בחזקתו ולא בחזקת לאה ואיכא למימר שמעון חזר ולקח הלא"ד מ"מ שפיר עבדה בהא שהניחה בידיעת אחותו וברצונה. ותו דאיכא למימ' שמא מרת חנה לא ידעה שהלא"ד היתה של מרת לאה. ועוד כיון שהתיבה נאבדה בבית אחיה א"כ איכא למימר שמידיעתה הובאה התיבה לבית אחיה. ומה שהעיד אב"י =אברהם ברבי יואל= איך שאמרה מרת חנה וז"ל בלשון אשכנז אונ' איר לא"ד ד"י ווי"ל אי"ך ניכ"ט אי"ן מיינ"ר גוול"ט האב"ן ר"ל איני רוצה שהתיבה תהיה ברשותי שפיר טענה מרת חנה שהכוונה היתה שלא להביאה לרשותה או איכא למימר שהתיבה היתה מונחת בביתה אבל ברשות שמעון היתה מונחת. וממה שהיה רבי אלקנה כועס אין להביא ראייה דשמא בשביל דבר אחר היה כועס ולא בשביל התיבה כאשר טענה מרת חנה. ואין כאן שום ראיה להוציא הממון המונח בתיבה מיד מרת חנה ולכל היותר איכא כאן שבועה כאשר נבאר.
שו"ת מהר"י ווייל סימן ל
 
ומחמת המאתים ושבעים זהובים שטוענת מרת לאה שהפקידה ביד מרת חנה וטענה חנה שלא הפקידה בידה מאומה אך מאתים וי"ג זהו' הלוותה מרת לאה לאביה בעלה של מרת חנה וטוענת מרת חנה שאין דינה לפרוע לה אותן רי"ג זהובים שמנהג המדינה הוא כך שאין אשה חייבת לפרוע חיובת בעלה מלוה על פה כזה ומה שאמרה כבר לפרוע לה מטעייא קא טעייא. הנה מנהג כזה לא ראיתי ולא שמעתי. ואני ראיתי שדן מורי מהר"י מולין ז"ל והיה מחייב אשה לפרוע אפילו מלוה על פה הידוע מכתובתה וראייתו שפסק כן מהר"ם במרדכ"י ובהג"ה במיימוני דבעל חוב קודם לכתובת אשה אפילו אם תפסה האשה מוציאין מידה. הלא יש בידי תשובה מאשר"י שדן גם כמו מהר"ם וז"ל התשובה תשיגו ששון ושמחה ותניסו יגון ואנחה יקירינו הר' יעקב והר' מרדכי אשר שאלתם ב"ח קודם או כתובת אשה קודם הנה פסק ר"י פרק הכותב דב"ח קודם וכן פסק רב אלפס ב"ח קודם דלא שייך קדימה במטלטלין ורב אלפס האריך בו הרבה וכן ראיתי שדן רבינו מאיר ז"ל והוציא מיד האשה ונתן לב"ח עכ"ל. ואפילו אם יש מנהג ידוע במדינתכם ה"מ הלואה בעלמא אבל בנדון דידן לית דין ולית דיין דודאי מרת חנה חייבת לפרוע רי"ג זהובים שהיא עצמה מודה בו. חדא דהיא עצמה אמרה שהוא פקדון כמו שהעיד רבי אברהם בן הח"ר אלימלך איך הביאה לאה פקדון כו' וגם העידו רבי אב"י ורבי מתתי' בן הח"ר יהושע וז"ל בלשון אשכנז ד"א בקנ"ט זי י"ג זהובים אונ' ב' מאות רינו"ס ד"י וואר"ן בו"ן לאה פקדון הער קומן ר"ל אז היתה מודה כי הרי"ג זהובים באו בפקדון מן מרת לאה וכיון דפקדון הוי בהא ליכא מאן דפליג דב"ח קודם אפילו אי תפסה מוציאין בידה ואין זה צריך פנים. ומה שטענה מרת חנה בתחילת טענה שלישי /שלישית/ משטה הייתי בה ושחקתי על דבריה חייתא דקיטרא סברא וקיבלה. דלא אמרינן משטה אני אלא היכא דאדם תובעו כדאיתא באשר"י פרק זה בורר ובהג"ה במיימוני פ"ו דהלכות טוען ונטען וא"כ כיון שהיא עצמה מודה שאמרה שהוא פקדון וטענתה דמשטה אני בה לאו טענה היא אין כאן מקום לפוטרה. ואי דייקינן בטענתה שפיר אשכחנא ביה שתואנה היא מבקשת ומתוך דברי עצמה היא מוכחשת. דמתחילה טענה משטה א"כ אלמא דאיהי גופה מודה שהיתה כוונתה שהיה פקדון רק שכיוונה להשטות ובתר הכי בסמוך טענה טענה אחרת וז"ל מזה לא ידעתי שאמר לי אברהם כ"ץ לשון פקדון או שהשבתי לו לשון פקדון ואף אם השבתי היתה כוונתי על הרי"ג זהובים שהלותה לבעלה אביה ז"ל ועיקר כוונתי היתה על פקדון רחל ועוד הלואת /הלואתה/ לאביה בעלי ז"ל הוה פקדון כאשר הייתי סבור /סבורה/ מתחילה לפרוע לה מכתובתי עכ"ל. תקנתה שהיתה רוצה לתרץ דבריה הוא קלקולה לא יפה כוונה. ועוד נראה סברא דמרת חנה חייבת לפרוע אותן רי"ג זהובים שהעיד רבי אברהם בר' אלימלך וז"ל בלשון אשכנז ד"א באט' מי"ך חנה ר"ל אז בקשה ממני חנה שאלך אחר לאה שלא תעשה שום צעקה מזה ואומר לה שארצה ליתן ולפרוע לה שלה אם לא הותיר לי אפי' שוה פרוטה מן הכתובה שלי עכ"ל. והנה מרת חנה לא כפרה בזה רק השיבה דטעות היה בידה וא"כ כשאמרה אני רוצה לפרוע לך ועל דיבורה והימנותה קסמכה מרת רחל חייבת מרת חנה לפרוע רי"ג זהובים שהיא מודה בם מדין ערב כיון דסמכה אדיבורה ולא תבעה מאביה נעשת ערב. ועובדא כי האי איתא במרדכי פרק איזהו נשך שכתב מהר"ם על ההוא עובדא שהמלצר היה חייב ליתומים כ"א ליט' בעד ל' ובקש המלצר מן הקהל שיהו ערבים לפרוע מהמס כו' עד כיון שעל ידם פטרום לא גרע מערב בשעת מתן מעות כו'. וה"נ בעובדא דידן על יד מרת חנה ועל הימנותה קסמכה מרת רחל ולא תבעה מאביה. אע"ג דאמרינן שילהי בבא בתרא דערב שלא בשעת מתן מעות לא משתעבד הני מילי ערב דעלמא שאין בידו הממון שנתערב בעבורו אבל האי איתתא מרת חנה כיון שבידה היה הממון והיא היתה נושאת ונותנת בו והיתה מרווחת עמו כמו שטענה מרת לאה בטענה שלישית שמרת חנה היתה נושאת ונותנת בתוך הבית כו' ומרת חנה כיון דלא השיבה על זה מודה היא שהיא היתה עיקר הבית ונושאת ונותנת בתוך הבית וכיון שהממון בידה לא גרע מערב. ומהאי טעמא שהממון היה תחת ידה והיתה נושאת ונותנת מפקינן מינה ויהבינן לבעל חוב. אפילו למאן דסבר דלא מפקינן מן האשה ה"מ ממון שהלוה לבעלה ולא בא הממון לידה אבל היכא דבא הממון לידה כעין עובדא דידן כל אפי שוין דמפקינן מינה ויהבינן לב"ח. וכעין זה כתב ראב"ן במרדכי פרק החובל ובהג"ה באשר"י ובהג"ה במיימוני פ"ד דהלכות חובל ומזיק נשים בזמן הזה כיון שנושאות ונותנות בממון בעליהן חייבין לשלם דשלוחי דבעלים נינהו ומשום תקנת השוק שישאו ויתנו עמהם. ה"נ מהאי טעמא מוציאין מיד האשה דאל"כ נעלת בפני לוין דבחיי בעלה כיון שהיא עצמה הפקידה אצלו כדאיתא פרק /שתי שורות בעמודה זו נתחלפו זו בזו, וצ"ל: שהיא נושאת ונותנת בהממון תחזיק בכל הממון/ והאיך יצא נקי. ומ"ש מרת חנה שפרעה לגוים שהעלילו על בעלה. המכשלה תחת ידה אמאי לא פרעה להעניה מרת לאה. ואם נפשה להביא אי לא פרעה להגוים היתה בסכנה זו אינה טענה כדאיתא במיימוני פ"ק דהלכות מלוה ולוה מי שהיה עליו ב"ח והיה לו מטלטלין ואמר הרי הם משועבדים לגוים ואם יקחוהו ישראלים יאסרוהו הגוים אין משגיחין בו אלא פורעין ב"ח ואם הגוים יאסרוהו הרי כל ישראל מצווים לפדותו.
שו"ת מהר"י ווייל סימן לא
 
ועל הח' נובילן בלשון אשכנז ר"ל זהובים טובים שתובעת מרת לאה ממרת חנה והשיבה מרת חנה שמסרה הח' נובילן לשמעון אחי לאה ברצונה של לאה. על אותן ח' נובילן תשבע מרת חנה שמסרה אותן לשמעון אחי לאה ברצונה של לאה. ואין לומר כיון דשמעון מהימן לרחל כמו שהעיד אברהם כ"ץ ששמעון הביא התיבה בצווי של לאה וכן העידה מרת שרה וכיון דהוא מהימן ללאה א"כ במה שמסרה מ' חנה לשמעון הוי כאילו מסרה ללאה עצמה ולא מצי לאה למימר את מהימנת כו' כיון שהיא נושאת ונותנת בהממון תחזיק בכל הממון /שתי שורות בעמודה זו נתחלפו זו בזו, וצ"ל: שהיא עצמה הפקידה אצלו כדאיתא פרק/ המפקיד גבי הנהו גינאי דכל יומא הוו מפקדי מרייהו גבי ההיא סבתא כו'. יש לחלק דווקא התם היו הגינאי רגילים להפקיד גבי ההיא סבתא משום הכי לא מצו למימר את מהימנת לי כו' אבל הכא בנדון דידן אם לאה האמינה לו חדא זימנא או תרי זימני דילמא לפעמים האמינה לו מחמת דוחק וכיון דלא אשכחן שהורגלה להאמינו תדיר מצית לאה שפיר למיטען אין רצוני כו'. וכן משמע מלשון הרמב"ם דלא איירי אלא היכא שמאמינו תמיד וז"ל בפ"ד דהלכות משפטים לפיכך אם היה דרך הבעלים להפקיד דבר זה תמיד אצל השומר השני השומר הראשון פטור. ומדנקט לישנא תמיד משמע דווקא דמאמינו תמיד ולא שהאמינו לפרקים.
שו"ת מהר"י ווייל סימן לב
 
והאי איתתא מרת חנה מחוייבת שבועה דאורייתא כיון שהיא מודה מקצת. וראיתי שדן מהר"י מולין ז"ל על גברא חדא שהיה חייב שבועה דאורייתא שישבע ביום הכניסה לאחר שגללו הספר תורה שילך על המגדל ויקח הס"ת בזרועו וישבע, והכא באשה אי אפשר לה לילך לב"ה של אנשים כמו שפסק מהר"ם דאשה אינה יכולה להיות בעל ברית מטעמא דאין לה לילך לב"ה של אנשים, ומייתי ראייה מפרק הא"מ בקידושין דקאמר אשה בעזרה למה? אלא כך הוא דינה לאחר שגללו הס"ת תלך מרת חנה אל פתח ב"ה ותקח הס"ת בזרועה. ומסקנא דמילתא הכי הוא לאה שתבעה מחנה מאתים ושבעים זהובים ותיבה שבתוכה היו תכשיטים של כסף וזהב ומרת לאה טוענת שמסרה מידה התיבה ליד מרת חנה. ועוד תובעת מרת לאה ממרת חנה ח' נובילן. כל האי טענתה מרת לאה שמסרה למרת חנה בדרך פקדון ב' מאות וי"ג זהובים וטוענת מרת חנה שהיו הלואה ולא היו פקדון. אותם ב' מאות וי"ג זהובים תפרע מרת חנה למרת לאה. וחמשים ושבעה שנחסרו מתשלום השבעים על אותם חמשים ושבעה זהובים מחוייבת מרת חנה לעשות שבועה דאורייתא. ועל התיבה שטוענת מרת חנה שמעולם לא בא התיבה לידה ולרשותה גם היא צריכה לעשות שבועה שלא הופקד בידה תיבתה של מרת לאה. וגם צריכה לעשות שבועה שברצון מרת לאה מסרה הח' נובילן לשמעון אחיה של לאה. וכך סדר השבועה. ביום הכניסה לאחר שקראו הס"ת וגללו אותה תלך מרת חנה בפתח ב"ה של אנשים. והחזן יביא הס"ת בפתח ב"ה למרת חנה. וילכו עמו עשרה אנשים ומהם ג' דיינים ויאיימו על מרת חנה ויאמרו לה הוי יודעת שכל העולם כולו נזדעזע בשעה שאמר הקב"ה לא תשא כו' כדאיתא פ' שבועת הדיינים ויאמרו בלשון שהיא מבינה. ובתר הכי יאמרו לה הדיינים הוי יודעת שלא על דעתך אנו משביעין אותך אלא על דעת המקום ועל דעתינו אנו משביעין אותך. ותקח מרת חנה הספר תורה בזרועה ויאמרו לה הדיינים או אחד מהדיינים הנה אנו משביעין אותך בהשם אלהי ישראל שאין בידך מנכסי מרת לאה אלא רי"ג זהובים והנ"ז זהובים אינם בידך. ובאותה שבועה את מקבלת עליך שמסרת הח' נובילן לשמעון אחי לאה ברצון לאה. וגם באותה שבועה את מקבלת עליך שמעולם לא הופקד תיבת לאה בידך וענתה חנה אמן. וכל התביעות יכללו בחדא שבועה כדפרישית ואינה צריכה לעשות שבועה בפני עצמה על כל תביעה ותביעה. והכי פסקו ר"י ורש"י בתשובה במיימוני. וקודם שתתחיל מרת חנה לעשות שבועה תאמר מרת חנה למרת לאה הנני מחרים על מי שמשביע אותי בחנם וענתה מרת לאה אמן. והדיינים יקבעו יום ויודיעו למרת לאה על איזה יום שרצתה מרת חנה לעשות השבועה כדי שתהא מרת לאה אצל השבועה. ואם שמעון הוא באותו מקום בזמן השבועה אז יהא שמעון גם הוא אצל השבועה כדי שתשבע מרת חנה בפניו על הח' נובלין. והמאתים זהובים וי"ג זהובים תפרע מרת חנה למרת לאה, וכשמשביעין אותה בהשם אלהי ישראל כו' יאמרו השם בקריאתו. ואם מרת חנה אינה מבינה לשון הקודש אז יפרשו לה הדיינים הכוונה ממנו משביעין אותך בה' אלהי ישראל כו'. ושאר כל הדברים על מה שהיא נשבעת תפרש בלשון אשכנז ולא יאמרו בלשון הקודש אלא הרי אנו משביעין אותך בהשם אלהי ישראל ושאר הדברים בלשון אשכנז. נאם הק' יעקב וויילא.
שו"ת מהר"י ווייל סימן לג
 
תתברכו מן השמים אהובי שאירי אהרן הכהן ואהובי מרדכי שי'. אף על פי שאין בינת אדם לי לדון דינא מ"מ בשביל השלום אודיעכם דעתי דקלישא. מ"ש לאה וז"ל בעל מנת שילכו עמי האחים אצל החייבים ולהשתדל עמהם שינדרו לפרוע לי המעות כי מעולם לא נדרו לי וזה התניתי עמהם בכל דיני תנאים כאשר אברר בע"ה בעדים ואדוני' מ"צ דע שלא קיימו זה כי עדיין לא נדרו לי מקצתה כו' עד הגוי אחד כופר מ' זהובים כו' ועוד שמו לי חוב אחד עבור צ"ד זהובים והגוי אומר שאינו חייב רק נ"ד זהובים קרן כו' עד ועוד שמו לי בפריעת כתובתי חוב אחד עבור ל"ט זהובים כאשר אברר בחשבון השומ' בלי נדנוד וגמגום והגוי אינו חייב רק י"ז זהובים. וכשנודע לי כתבתי לראובן להודיעני כמה זה הגוי חייב וכתב לי י"ז זהובים ועדיין כתב ידו בידי גם נתוודע לי אחר כך שכן כתוב בספר חובות של בעלי ז"ל שהוא בידם עכ"ל. והשיב ראובן וז"ל אמ"ץ לא מפיה אנו חיין כי מעולם לא נעשה דבר זה וכל אותם החובות שנתנו לה באותו פרעון ו' מאות וחצי שיש לנו פטור ממנה נתקיימו כל התנאים שהותנו על זה ולא חסר בהם דבר כו' ע"ד לא נחשב לה שום חוב פרוטה אחת יותר משידעה בעצמה שהיה חייב בודאי בלי פקפוק כו' עכ"ל. הנה טענתם קצת סתומי' ואינן מפורשים לכל הצורך. דראובן לא פירש אם הלך עמה אצל החייבים ונדרו לה או אם לא הלך עמה. וגם איני יודע באיזה לשון נכתב הפטור. וצריך אני לפרש אם ראובן מודה שלא הלך עם לאה אל החייבים שכתבה לאה שהם כופרים וגם ראובן מודה שכל החובות שכתבה לאה הושמו לה בערך שכתבה לאה אז חייב ראובן למלאות כל חסרונה בכל החובות שמודה ראובן שלא הלך עמה אצל החייבים. אי לא כת' בהפטור קניין רק כתוב בו שלאה מחלה עליה' בסתם אז לית דין ולית דיין דפשיטא הוא כביעתא בכותחא דהפירעון שנתנו לה החובות לאו פירעון הוא כיון שהגוים אינם רוצים ליתן לה יכולה היא לחזור ומחילת' לאו מחילה. והכי איתא להדיא בבבא מציעא פרק המקבל אהא דהמחהו אצל חנוני ואצל שולחני אינו עובר איבעיא להו חוזר או אינו חוזר רב ששת אומר אינו חוזר ורבה אומר חוזר ואיפסיק הילכתא כרבה. וכתב באשר"י וז"ל אם השולחני אינו רוצה ליתן פשיטא דחוזר ואפילו אמר אני סומך על השולחני במעמד שלשתן כו' עד ואפילו מחלו לו מחילה בטעות הוא אלא פליגי כששולחני אינו חוזר בו אם יכולין לחזור בו כו' עכ"ל. אלמא כשהשולחני חוזר לא מהני אפילו מחילה אע"פ שמתחילה נתרצה במעמד שלשתן. ומכל שכן הכא בנדון דידן שהגוים לא נתרצו מעולם ליתן לה ואומרים שאינם חייבים בערך שהושמו לה פשיטא דהוי מחילה בטעות ואדעתא דהכי לא קבלה. וכן משמע במרדכי דאם השולחני חוזר דאפילו מחילה לא מהניא אי ליכא ביה קניין. וגדול מזה כתב המיימוני פרק י"ו דהלכות מלוה וז"ל ראובן שהיה חייב לשמעון מנה ואמר שמעון מנה שיש לי בידך תניהו ללוי והיו שלשתן עומדים וקבל לוי ונמצא ראובן עני ואין לו מה יגבה ממנו הרי לוי חוזר בחוב על שמעון שזה הטעהו. ואם היה ידע לוי שהיה עני או שהיה עשיר באותה שעה והעני אין יכול לחזור בו שהרי קבלו. טעם לוי שהיה ראובן עני והטעהו ושמעון אומר עשיר היה והעני יראה לי שעל שמעון להביא ראייה ואחר כך יפטר מחובו לא יהא אלא שובר בידו ואומר לו קיים שוברך עכ"ל. אלמא אפילו מעמד שלשתן לא מהני אף על גב דבמעמד שלשתן קנה ונתרצה לוי אפילו הכי חוזר לוי על שמעון וצריך שמעון להביא ראייה שראובן היה עשיר באותה שעה אף על גב שקבל לוי במעמד שלשתן. הכי נמי צריך ראובן להביא ראייה שהגויים היו חייבים בשעה שקבלה לאה לגבות מהם אפילו בלא טעמא שהבאתי מפרק המקבל. אבל נראה שאפילו ראייה לא מהני כיון שהגוים אמרו שלא נתחייבו כפי השומא מטעמא דפרישי' מפרק המקבל. ונראה דאפילו אם מחלה בקניין וכתוב הקניין בתוך הפטור אפילו הכי יכולה לאה לחזור משום דקניין בטעות הוא דסבורה היתה שהגוים יהו מודים לה וכיון שכפרו אדעתא דהכי לא מחלה וקניין בטעות הוא. וקניין בטעות חוזר כדאמ' פ"ק דגיטין גבי הני תרי גינאי. ובפ' המפקיד אמרי' שומא בטעות חוזר ובפרק ח"ה גבי רב ענן שקל בדקא בארעא. וטעמא דכולהו משום דלא ידע דקמחיל הכי נמי הכא לא ידעה לאה שהגויים אומרים שאינם חייבים וקניין בטעות הוא. עוד אומר אני אם לא הלכו האחים עם לאה אצל החייבים ואמרו להחייבים תדרו החוב ללאה ותהיו מסולקים ממנו. בכל זמן שלא עשו האחים כך יכולה לאה לחזור ואפילו אם החייבים מודים משום דפרעון לאה לא הוי אלא בדרך זה שילכו האחים אצל הבעלי חובות ויאמרו להם החוב שאתם חייבים לנו תדרו ללאה וכל זמן שלא עשו האחים כך יכולים האחים לחזור דאין אדם יכול להקנות לחבירו שום חוב שיש לו על הגוי אלא בדרך זה. וכן כתב מהר"ם בתשוב' במיימוני וז"ל ראובן טען על שמעון היית חייב לי עשרה זקוקים ותבעתים ממך לפרוע לי ונתת לי חוב שיש לך ביד ההגמון בשביל אותן י' זקוקים וציויתי ליטול מאותו יום קרן וריבית ועתה אני תובע ממך שתתן לי החוב קרן וריבית כי עדיין לא פרע לך ושמעון השיב קרן אפרע לך ולא הריבית כו' עד וכתב מורי רבינו ז"ל ונ"ל שהפשרנים והעדים עברו משום בל תשימון עליו נשך והמלוה עובר כמה לאוין דבמאי ליקני ראובן חובו של שמעון שהוא הלוה כבר לגוי והלא אני רגיל לומר שאין אדם יכול להקנות חובו לחבירו ואפילו בקניין ואפילו אגב קרקע כו' עד ואין לו תקנה להקנות חובו שביד גוי לחבירו אלא שילך הישראל אצל בעל חובו גוי וערביו ויאמר להם החוב שאתם חייבים לי תדרו לחבירי וכשתדרו לו תפטרו ממני ובעניין אחר לא מקני עכ"ל וכה"ג איתא במרדכי פרק מי שמת. אלמא דהאחים יכולים לחזור וא"כ היא נמי יכולה לחזור כל זמן שלא הלכו האחים אצל הבעלי חובות ואמרו להם שידרו החובות ללאה משום דלא סמכא אדעתא. וכה"ג איתא פרק המוכר הספינה משך חמורים ופועלים לתוך ביתו בין שפסק עד שלא מדד בין שמדד עד שלא פסק שניהם יכולין לחזור בו. פירקן והכניסן לתוך ביתו פסק עד שלא מדד אין שניהם יכולין לחזור בו כו' ע"ד אמר ליה הונא בר מר זוטרא לרבינא מכדי פירקן קתני מה לי פסק מה לי לא פסק א"ל פסק סמכא אדעתי' לא פסק לא סמכא דעתיה. אלמא כיון דלא פסק לא סמכא אדעתיה אע"ג דקני ליה רשותיה כיון דלא סמכא דעתיה דשמא המוכר יעלה על דמיהם וקניין לאו כלום הוא ה"נ לא סמכא דעתי' דשמא האחים יחזרו בהם וקניין לאו כלום הוא. מטעמא דפרישית נראה דהפטור לא מהני ואפילו בקניין אלא א"כ ילכו האחים אצל הבעלי חובות ויאמרו להם שידרו החובות ללאה ובזה תהיו פטורים ממנו. וכל זמן שלא עשו זה הפטור לאו כלום הוא. ובכל זמן שלא הלכו האחים אצל החייבים ועשו כך יכולה לאה לחזור באותו חוב. ואם ראובן אמר שהלך אצל החייבים ואמר להם שידרו החובות ללאה ובזה יהיו מסולקים ממנו ישבע ראובן על זה: ועל החוב שכתבה לאה ששמו לה עבור צ"ד זהובים והגוי אומר שאינו חייב רק נ"ד וחוב אחר שמו לה עבור ל"ט והגוי אומר שאינו חייב אלא י"ז וכתב' שכן כתוב בספר החובות של בעלה ז"ל וכן כתב לה ראובן שאינו חייב אלא י"ז ועוד גוי אחד כופר מ' זהובים ואות' מ' זהובים שמו לה בכתובתה וראובן השיב על זה וז"ל לא מפיה אנו חיין לא נחשב לה שוב חוב פרוטה אחת יותר ממה שידעה בעצמה שהיה בודאי חייב עכ"ל. הנה דבריו סתומים וצריך פירוש לפירושו ואיני יודע כוונתו בזה. אם רצה לומר שהיא עצמה לקחה החובות כמו שכתבה והוא מודה לדבריה שבערך זה שכתבה לקחה אותם רק טענתו הוא שלא פשע בזה רק מידה היתה זאת ומודה שלא הלך עמה אצל החייבים שידרו החובות ללאה אם כוונתו כך טענתו לאו טענה אלא ימלא חסרונה מטעמא דפרישית. ואם רוצה לומר שאינו יודע באיזה ערך הושמו אותן חובות ואמר שהלך עמה אצל הבעלי חובות ההם ואמר להם שידרו ללאה וגם על מ' זהובים שכופר הגוי אומר ראובן גם כן שאינו יודע אם הושם אותו חוב בכתובתה. יעשו חשבון ראובן ולאה אם יוכלו למצוא בחשבון מוטב ואם לאו ישבע ראובן שאינו יודע אם הושמו אותם חובות בכתובתה ובאיזה ערך שהושמו. וגם ישבע שהלך עמה אצל בעלי חובות ההם ואמר להם שידרו ללאה. וכל השבועות יעשה בפני ב"ד ועל דעת ב"ד בנקיטת חפץ. ומה שטענה לאה ועוד נדרו לי ליתן לי בפרעון כתובתי פרחי' מחגור אחד שאמרו שעומד להם למשכון עבור י' זהובים כו' עד ועדיין לא נתנו לי וע"ז השיב ראובן וז"ל דע אמ"ץ באו לידה אח"כ כראוי ישבע ראובן שיודע שבאו לידה. ומ"ש לאה וז"ל עוד שמו לו טבעות זהובים ואמרו לי שהיה משקלם נ"ו זהו' ונתנו לי בפרעון כתובתי עבור נ"ו זהו' ואין משקלם רק ל"ג זהובים ובשעה שנתנו לי הטבעות התניתי בתנאי כפול כו'. ע"ז השיב ראובן וז"ל מעולם לא באו אותם טבעות בידינו ולא ראינו אות' ולא ידענו כמה הם אם מעט אם רב כי היו בידה בימי חיי אבינו ז"ל עד זמן פריעת כתובתה כו'. אם ראובן מכיר אותם טבעות ומודה שהם היו הטבעות שהראתה להם לאה בעת פרעון כתובתה ימלא ראובן החסרון ולא מצי ראובן לטעון כיון שהמתינה לאה יותר מכדי שתראה לקרוביה הוי מחילה דכיון דטעה במשקל לא הוי מחילה. וכן כתב המיימוני וז"ל המוכר לחבירו במידה או במשקל או במניין וטעה כל שהוא חוזר לעולם. ואם אמר ראובן שאינו מכיר אם הטבעות הם אם לאו ישבע ראובן שאין מכיר והפטור אינו מגרעת כחה דהוה מחילה בטעות כדפ"ל. ואם ראובן רוצה לישבע יכול להחרים סתם כו'. נאם הק' יעקב ווייל.
שו"ת מהר"י ווייל סימן לד
 
חיים ברכה ושלום מעתה ועד עולם לאהובי מהר"ש יצ"ו, עדיין אני עומד בדבריי הראשונים שלא לעכב ממון של אדם בשום מקום אם הנתבע מרוצה לעמוד לדין במקומו מפני תיקון העולם כאשר כתבתי לכ"ת כבר. וכן שמעתי שהיה מהר"א כ"ץ ז"ל נוהג והכי מסתבר. ומתקנת העיקול איני מביא ראייה דדילמא תקנת העיקול לא נתקנה אלא על הנפקד שהנפקד עצמו לא יעכב מה שהופקד בידו והכי משמע לישנא במרדכי. ומ"ש דניכסי דאיניש אינון ערבאין ביה כולי ומפ"ק דב"ק באשר"י כולהו איירי שהלוה ודאי חייב מזה איני צריך להאריך.
שו"ת מהר"י ווייל סימן לה
 
אכן מה שכתבת שר' יקותיאל מודה שחייב לרבי משה כ"ב זהובים ואינו רוצה לפורעם עד שר' משה ואשתו יתנו לו פטורי' על כל תביעות אי איתא הכי לאו דינא קאמר רבי יקותיאל. וכן דנתי כבר על עובדא כה"ג שהיה גם כן בברעסל"א בגברא חדא ושמיה רבי אברהם יוטא שלא רצה הנפקד להוציא הפקדון עד שיתן לו בעל הפקדון פטור על כל התביעות. ומהר"א כ"ץ ז"ל כתב הדברים אלי והשבתי לו שהנפקד יוציא הפקדון ולא יכול לכוף בעל הפקדון שיתן לו פטורין. וטעמא דידי דאיתא במרדכי בפרק קמא דב"מ דיש פוסקין שלא יכול אדם לעכב פקדון או הלואה ולומר אתה חייב לי מנה אלא יוציא הלה את הפקדון או את ההלואה ושוב אי אית ליה דינ' על האיך יתבענו בדין. אליבא דידהו פשיטא דלא יכול אדם לעכב פקדון או הלואה ולכוף בעל הפקדון שיתן לו פטור על כל תביעותיו וכל שכן הוא דהא אפילו לממון אחר לא אמרינן מיגו אף על גב דממון דמיא לממון וחדא מילתא היא אפילו הכי לא אמרינן מגו וכ"ש דלא אמרי' מגו שיתן לו פטור דלא דמיא לממון הפקדון או הלואה והוי תרי מילי. ואפי' לרבינו יואל והמיימוני ובני רעגנשפור"ק דסברי דאדם יכול להחזיק בפקדון או בהלואה ולומר אתה חייב לי ממקום אחר ויכול לטעון עד כדי דמיהן היינו דווקא על ממון אחר דחדא מילתא אבל בכה"ג דלא טען על ממון רק שיתן לו פטור ולא דמיא לממון כולי עלמא מודי דלא יכול לעכב בידו ממון חבירו. ומהר"א כ"ץ ז"ל הודה לדברי והסכים על ידי.
שו"ת מהר"י ווייל סימן לו
 
ומה שכתבת איך שרבי יקותיאל היה ד' פרסאות מברעס"ל ושלחתי לו שיבא ויעמוד לדין ור' יקותיאל לא רצה מטעם שכתבת. אפשר שבזה לא איתרע חזקתו כיון שהעירונים שונאים אותו לא ניחא ליה לבא שמה דדמיא ליה כאריה ארבא. וגם ע"י מורשה לא ניחא ליה כיון שאותו שכנגדו עצמו בברעס"ל יכול להטעים דבריו יותר ממה שיכול לעשות המורש' עיין בפרק זה בורר בא"ז ומייתי לה בהג"ה באשר"י.
שו"ת מהר"י ווייל סימן לז
 
ומחמת רבי אברהם מייסנער שעיכב הפקדון מחמת שהוא אומר שנתן ריבית קצוצה על זה אני אומר אחזוקי אינשי ברשיעי לא מחזקינן דיכול למיתריץ דיבוריה ולומר ע"י גוי הלויתי וכן כתב לי רבי יקותיאל שבהיתר עשה. ואיתא במרדכי פרק השולח דנאמן המלוה בלא שבועה אפילו להוציא בכה"ג ואין נ"ל שהוא טענה מבוררת. נאם הקטן יעקב ווילא.
שו"ת מהר"י ווייל סימן לח
 
שלמא אהו' חבורא דלנדוא ולראובן בעל דין שכנגדכם. אע"פ דדין תורה לא ידענא מ"מ אכתוב לכם דעתי בשביל השלום וכדי שלא ירבו המחלוקת. חבורא דלנדו"א שטענו על ראובן וז"ל ויהי היום ויבא ראובני לעמוד עלינו ולהתייצב בתוכינו וב' חדשים אחר אשר שכר את ביתו והביא מטלטליו למקומינו גם היו לו שומרים בביתו יומם ולילה גם נשא ונתן כאחד ממנו גם הבית אשר שכר לד' שנים רצופים. אחר אלה בא המלצר להטיל עלינו מס גדול וכבד מאד באמרו רבים עתה עם הארץ כו'. ותשובת ראובן לא היה דעתו להשתקע שם רק להשתדל ביני וביני לישאר בשפירא כו' עד הפקידים מלנדו"א באו לשפירא והלכתי אצלם ואמרתי כך וכך שמעתי וא"כ הוא לא אבא אליכם כלל וכלל. והשיבו לי פה אחד בפירוש דבר זה אינו נוגע בך כו'. נראה דראובן חייב לישא בעול ואפילו לפי דבריו שכתב שהפקידים פטרו אותו בפירוש ואפילו היו לו עדים בדבר ששמעו מן הפקידים לאו כל כמינייהו לפוטרו. וכן כתב מהר"ם בהדיא בתשובה במיימוני וז"ל על אחד שגרם עם השר שרצה להפרידו מהם לתת מס בפני עצמו לבדו ועל דעת כן נכנס לעיר לאו כל כמיניה של השר שהפרידו כו' עד ובדברים האלה ראוי להחמיר בלא ראייה מן התלמוד שאם היה כל אדם יכול להפרד מחבירו כמה פעמים היה בא לידי תקלה גדולה ואנו טעמא דפרושים ניקו ונפרוש, ושלום מאיר ברבי ברוך עכ"ל. ובנדון דידן ראובן מודה שע"י בקשתו פטרו אותו שכתב וז"ל ואמרתי להם כך וכך שמעתי וא"כ הוא לא אבא אליכם כו' אלמא אדיבוריה קא פטרו אותו ולא מעצמם. ועוד כל מה שפטרו בשפיר"א היה תביעת המס קודם הפשרה, ואפילו אמרו הפקידים לבני לנדו"א ראובן לא יתן עמכם אפ"ה לא מהני. וכן כתב מהר"ם במרדכי פרק הגוזל וז"ל אבל קודם הפשרה בקש יהודי אחד לפוטרו וכן פטרו חייב ליתן מס עכ"ל, וכ"ש הכא שכתבו חבורא דלנדו"א שמתחילה כששאלו המס כשאמרו אל המלצר מי הם הרבים והשיב הראובני והאחרים אשר באו אליכם, וגם שאמר אליו הפקיד בשער העיר שצריך להשתתף עמהם וכן בחצר בית הכנסת, ומדלא השיב ראובן ע"ז מסתמ' הודה לדברי' האלה וא"כ לית דין ולית דיין שיוכל לפוטרו כיון שמתחלה שאלו ג"כ ממנו ואפילו אם מתחלה לא שאלו אלא מחבורא בסתם אפ"ה אין פנים לפוטרו. ואפילו אם אמרו מתחילה בפירוש פלוני לא יתן אפ"ה חייב כיון שלא מעצמו אמר המלצר אלא ע"י בקשת ראובן. וכל מסים שנותנים להשרים בזמן הזה הוא כמו מסים הרגילים דמטעם הזה כתבו התו' בשם ר"ת דמותר בזמן הזה ליקח ריבית מגוים אפילו עשיר גדול משום דהכל איקרי כדי חייו כיון דרגילים בזמן הזה להכביד עלינו במסים וגוזרים עלינו גזירות ואין קצבה לעול משא מלך ושרים וכן בהג"ה במיימוני ובאשר"י. ומהאי טעמא מחייבינן בזמן הזה יתומים כל מיני מסים דכולהו מידי דנטירותא הם כדאיתא באשר"י בפ"ק דב"ב. ומ"ש ראובן שבעת ההיא לא היה דעתו לתקוע שם דירתו רק כוונתו היתה להשתדל לישאר בשפירא טענתיה לאו טענה דהא הוכיח סופו על תחילתו שבא לגור שמה שכתב וז"ל ויהי כאשר שלחתי בני ביתי שמה כו' וכיון דלבסוף בא לגור שמה סופו הוכיח על תחילתו ולאו כל כמיניה. ועוד כיון ששכר בית לשם ושלח לשם מטלטליו מוכח טובא שדעתו היה מתחילה להשתקע שם וכ"ש כמו שכתבו חבורא דלנדו"א שנשא ונתן לשם. כ"ד חזרתי על כל צידי צדדים ולא אשכחתי ביה טעמא למיפטר ראובן אלא ראובן ישא בעול עם חביריו ואל יפרוק ממנו עול הדין וטוב לו. נאם הק' יעקב וויילא.
שו"ת מהר"י ווייל סימן לט
 
אהובי גברא רבה מחותני מה"ר זלמן יצ"ו מי אנכי כי באתי עד הלום לדון דינ' באתרא דמר דכל רז לא אנס ליה אפילו לדון ביני יושבי קרנות לא הגעתי אכן אמרו חכמים אין מסרבין לגדול וגם בשביל השלום ומטיבותא דמר אכתוב דעתי אכן דין תורה לא ידענא. מה שאמרו האפטרופסים ושאר התובעים מסענדרלי"ן איך פעם אחת הוא וחביריו הלוו לשר אחד מאתים זהובים על משכונות ועמדו זמן ארוך עד שנתגלגל הדבר שהיה להשר תביעות אחרות על סענדרלי"ן איך שפרע לו מאה זהו' מאותן מאתים דלעיל כו' עד ושמעו מפי השר שאמר לסענדרלי"ן בראיות ברורות באיזה כפר שגבה מעות ולפרוע מאה זהובים מאותן מעות באותם משכונות דלעיל כו'. ותשובת סענדרלין על טענתם להד"ם שמעולם לא היה להשר שום תביעה אמיתית עליו ומה שאומר השר שפרע לו מאה זהובים באותן ב' מאות זהובים להד"ם. נראה דטענת סענדרלין טענה כיון שאין עדים בדבר שהשר נתן לו מאה זהובים אלא השר אומר כן וסענדרלין הכחיש אותו בפניו כמו שהעיד העד לעמלין וז"ל בל"א, דא ענטוורט סענדרלין די הונדרט גולדן דא הוט ער זיין פפאנט מיט גלוזט אונ' וואז איך אוף גהובן הון עש זייא בון צאלן עש זייא בון דורפר דש וויל איך וואל ברעכן כו'. ר"ל השיב סענדרלין הק' זהובים פדה בהם משכונות אחרים והמעות שגבה הן מהמכס הן מהכפר ישים בחשבון כו', וכיון שסענדרלין אמר בפני השר שלא קבל המאה זהובים בפרעון המשכונות אע"ג דהשר כופר בו ועומד בדבורו שפרע מאה זהובים בהמשכונות לאו מפיו אנו חיין ולא מהימנינן ליה לאפוקי ממונא. והכי אמ' בפרק חזקת הבתים מכריז רבא ואיתימא רב פפא דסלקין לעיל ודנחתי לתתאי האי בר ישראל דזבין ליה חמרא לישראל חבריה ואתי גוי ואנס ליה מיניה דינא הוא דמפצי ליה מיניה ולא אמרן אלא כשאינו מכיר בה שהיא בת חמורו אבל מכיר בה שהיא בת חמורו לא ולא אמרן אלא דאניס ליה בלא אוכפא אבל קאניס ליה באוכפא לא, אמימר אמר אע"ג דליכא כל הני לא איבעי ליה לפצויי דסתם גוי אנס הוא דכתיב אשר פיהם דבר שוא וגו' עכ"ל. והלכתא כאמימר דהוא בתראה וכן פסק רשב"ם והמיימוני פי"ט דהלכות קניין וז"ל אבל אם הגוי הוא שהוציא המקח מן הלוקח בין בדין המלך בין בערכאות שלהן אין המוכר חייב באחריותו ואע"פ שהגוי טוען שהמוכר גנב חפץ או גזלה והביא ראייה בעידי הגוים על כך אין המוכר חייב כלום שזה אנוס הוא. אלמא דלא מהימנא להו אע"פ שיש לו עידי גוים וכ"ש הכא שאין לו עדים. וכעין עובדא דידן איתא לשם במיימוני בהג"ה וז"ל פסק מורי רבינו ז"ל על ראובן ושמעון שהיה להם חוב בשותפות ופרע להן הגוי עד ט"ו ליט' כי אמר שראובן חייב לו ט"ו ליט' וראובן כופר שאינו חייב לו מאומה ורוצה לישבע לו והגוי לא רצה לקבל שבועתו ואומר שעל ראובן להיות כל ההפסד מפני שתביעת הגוי עליו הית' ופסק מורי ההפסד על שניהם בשוה מהא דאמימר דסתם גוי אנסא הוא ותובע על ראובן שלא כדין ואפי' שבועה אינו צריך לישבע לשמעון עכ"ל וה"ה והוא הראייה בנדון דידן ממש. ומ"ש התובעים וז"ל ולבסוף נעשה פשרה בין השר ובין סענדרלין שיחזיר סענדרלין המשכונות להשר בחינם כו' ע"ד על מנת כן שיהא לנו כל זכות וחזקה במשכונות כמו שמונחין עכשיו כו'. גם בזה טענותייהו לאו טענה דהא מוכח מתוך דברי העדים הח"ר חיים והח"ר זעליקמן אייזק והח"ר ליפמן מנחם בונם שכולם נתרצו יחד להחזיר להשר המשכונות ולא שסענדרלין לבד החזיר המשכונות וז"ל העדים בל"א: וויר הון בור אייניגט סענדרלין יודין יוזיפא כהן מאיר לנדו"א גומפרעכט דש זי דען קומער בון דען משכונות די אין ריקה הנט בון בונה גיקומרט זיין דש זולן זי אוייף זאגן אונ' די משכונות דעם שר ווידר גיבן כו'. ר"ל נחנו פשרנו ביניה' כי סענדרלין יוזיפא כהן מאיר לנדוא גומפריכט יתירו העיכוב מהמשכונות שביד מר' ריקה מבונה ולהחזירם להשר כו'. אלמא דמדעת כולם נעשה הפשרה וכן משמע מתוך הכתב שכתבו למרת ריקה. ומ"ש וז"ל שיהא לנו כל זכות וחזקה במשכונות כמו שמונחים עכשיו ביד המופקד בכל זכותיה וחזקיה וקבל סענדרלין קניין ע"ז כו'. לא יפה כוונו בזה דהא מוכח מתוך שטר הקניין דלא קבל קניין אלא שירד לדין לפני מהר"ז על תביעתם ותו לא מידי אחריני הוזכר בקניין. ועל דבר הזא"ל ר"ל שם כלי שאמר השר שהשאיל לסענדרלין וסענדרלין אומר שהשאיל הזע"ל לרבי אשר ז"ל ומעולם לא השאיל לו הזע"ל. גם בזה נאמן סענדרלין מהנהו ראיות שהבאתי לעיל, ועדיף טפי כיון שהשר עצמו לא הודה שהשאיל הזע"ל לרבי אשר ז"ל ושמו של סענדרלין לא הזכיר בכתבו כמו שהעידו אייזק ולעמלין מוכחא מילתא טובא שלא השאיל הזע"ל לסענדרלין. ומה שאומר השר שהסופר טעה לא צייתינן ליה דאל"כ לא שבקת חיי ואיתרעו כולהו שטרי. ומדלא טען השר שפיר בזה כדמוכח מתוך כתבו איכא למידק מיניה קצת על מה שטען שפרע מאה זהובים לסענדרלין דמדהא ליתא הא נמי ליתא עכ"ל.
שו"ת מהר"י ווייל סימן מ
 
חכמי חידות בטורים וחרוזים, סביב יתהלכון ללכת אל עיר נלוזים, בלעגי שפה מגששים ממששים מכרכרים ופוזזים, חוברי חבר מצפצפים ומהגים אמרות טהורות, מתיזים דורשי חמורות, תבן אל הבר שוקלים ורומזים, קוטפים מלוח עלי שיח טח עינם מראות וחוזים, משיבי דברי נכוחים, כעץ שתול על פלגי מים וארזי', עליהם לא יבול כאהלים נטע ה' ותרזי', מורשה דראובן ושמעון למה זה הבל תהבלון באריכות דברים שאין בהם ממש ובקנטורים ובדברי הבאי דומות למרובות והנם למשא, ואילמלא יקרא של מה"ר דוד חזרתי שלוחכם ריקם, ואע"פ דדין תורה לא ידענא מ"מ אחוה דעי. בפ"ק דקידושין במרדכי כתב רש"י דמשומד שהפקיד פקדון ביד ישראל ומת והניח יורשים אם שלח הנפקד יד בפקדון בחיי המשומד זכה מן ההפקר וכן כתב בא"ז פרק יש נוחלין והכא נמי זכה אבי המשומד במה שבידו מן ההפקר. ואם נפשך להשיב דאשת המשומד קודמת דנכסי המשומד משועבדים לה בכתובתה ובמזונותיה. יש לי להשיב כיון דלא באו הנכסים ליד המשומד כאשר טען שמעון שכל אותן מאה ועשרים זהובים נדונית בנו אשר פסק ליתן לו, וראובן לא בא לטעון ולהוציא הנכסים אלא מכח השטר ולא סתר דברי שמעון א"כ הודה בזה לדברי שמעון א"כ אבי המשומד קודם לזכות בנכסים דהא מפורש בשטר לפרוע המעות שנתיים אחר זמן המפורש בשטר ואין להמשומד שום זכייה בהמעות עד כלות שנתיים כאשר כתב ראובן בעצמו שלא היה רשות לשמעון ליתן מאומה מהקרן והקרן יהא קיים עד כלות השנתיים. ודומה להא דאיתא בפרק האשה שנפלו אמר רבי יוחנן האומר לחבירו משוך פרה זו ולא תיקני לך עד אחר ל' יום קנה אי עומדת באגם אבל עומדת בר"ה לא קני ומוקי כדאמר ליה מעכשיו ואפ"ה אי עומדת בר"ה לא קנה דכיון דא"ל עד לאחר ל' יום לא קא גמר הקניין אלא לאחר ל' יום ובשעה שגמר הקניין עמדה במקום שאין ראוי למשיכה מש"ה לא קנה ה"נ כיון שפירש לפרוע לאחר שנתים לא גמר החיוב אלא לאחר שנתים וכיון דהכי הוא לא חל שיעבודא דאיתתא אלא לאחר שנתיים וכבר הופקר הממון וזכה חמיה מן ההפקר קודם שהתחיל שיעבודא דידה. וליכא למימר כיון שכתוב בשטר והם עלינו בהלוואה וברשו' א"כ משמע שהלוה להם המעות מידו לידם ואם כן שיעבודא דאיתתא על החוב כיון שהיה המעות של הבעל. איברא לאו הכי הוא דהא פרישנא כבר דאותם המעות הם הנדוניא שפסק שמעון ליתן לנדוניית בנו ולא בא מעולם ליד המשומד. והא דכתב בשטר לשון הלואה היינו משום לייפות כחו לחייב שמעון באונסיה. וכה"ג איתא בפ"ק דקידושין אמר רב אשי במתנה ביקש ליתן לו ולמה כתב בלשון מכר כדי לייפות כחו. והא דכתב בשטר שיש לבנינו יעקב ולאשתו מייטלן כו' עד לפרוע להם כו' משמע שהם משועבדים ג"כ לאשה אי משום הא לא איריא דהא כתב בתר הכי כולי לישנא בלשון הבן דווקא משמע דאין השיעבוד חל אלא להבן דהוא המשומד. והא דכתב מתחלה וכלל האשה בהדי הבעל איכא למימר היינו משום דלאחר שנתיים לא יתן להבעל המעות אלא ברשות' אבל בשביל זה לא יהא לה זכות בהמעות או מש"ה כלל אותה שיתן לה יציאותיה מן הריוח אבל בגוף הממון אין לה זכות כדמוכח בסוף השטר דלא הוזכרה היא ואזלינן בתר לישנא דכתב למטה בשטר אפילו היכא דסותרת מה שלמעלה כ"ש הכא דיש ליישב שתי הלשונות כדפרישית. ואם באנו לדקדק בלישנא דשטר יש לגמגם בו טובא אבל לא הוצרכנו לזה דאשכחינן ביה בהאי דינא טעמא ברור. ועוד אני מביא ראייה שהמשומד מעולם לא זכה דהא העיד יוסף רורפ"ן וז"ל שיצחק ברבי אברהם הלוי ואהרן במה"ר יודא נתנו השטר בידו בדרך זה שלא יחזירו לזה בלא זה אבל העתקה יכול ליתן לכל אחד מהם בלי רשות חבירו עכ"ל. וכיון דהכי הוא שיצחק הלוי הפקיד השטר ביד יוסף רורפ"ן הרי השטר גם מונח בחזקתם ואית ליה זכייה בגויה ולא יצאו המעות מחזקתם. וגדול מזה כתב מהר"ם בתשובה במיימוני אההוא דפסק נדוניא לבתו והניח הנדוניא ביד שליש ליתן לחתנו לאחר שנה ומתה בתו בתוך שנה דלא זכה הבעל דכיון דלא החזיק בנדוניא אע"ג דמונח ביד שליש גוף הנדוניא וכ"ש בנדון דידן דהנדוניא עדיין ביד אבי המשומד ומעולם לא יצא מרשותו, והשטר אשר בא ראובן לדון עליו עדיין גם הוא בחזקתו של אבי המשומד לית דין ולית דיין דודאי לית ליה להמשומד זכייה בהנהו זוזי וזכה בהן אביו כדפי'. ועוד אומר אני כיון דכתב בשטר לפרוע לאחר שנתיים ומעולם לא זכה המשומד בגוף המעות א"כ הוי ליה ראוי ואין האשה גובה כתובתה מן הראוי ודמיא לשכר שכיר דפסק המרדכי פרק יש נוחלין דאשה לא גביא פורנא מיניה דכיון דלא בא ליד בעלה מעולם. אע"ג דאשה גביא כתובתה ממלוה ואפילו של גוים ואע"ג דהוי ראוי היינו טעמא דהמעות שהלווה היו כבר בחזקתה וחל עליה שיעבודא דאיתתא קודם שהלווה המעות אבל בנדון דידן ובשכר שכיר שלא החזיק מעולם בהנהו זוזי ולא באו לידו מעולם לא חל עליה שיעבודא דאיתתא. וכה"ג פסק הגאון מורנ' ורבנא מהר"י מולין ז"ל בעובדא שאירע בהא"ל באלמנה אחת שמתה וציוותה שלא ליתן לבנה מכל אשר לה עד לאחר ג' שנים ובתוך ג' שנים מת הבן ופסק הגאון דאשת הבן לא גביא כתובתה מכל הממון שהניחה חמותה וטעמא דידיה כיון שהממון הופקד ביד אחרים ג' שנים והממון לא בא ליד הבן ולא זכה בה מעולם הוי ליה ראוי. וכ"ש בעובדא דידן דהא הת' הוי ירושה דאורייתא דאלים דנפלה ממילא כדאמרינן פרק מי שמת ואפ"ה הוי ראוי כיון שמת קודם כלות זמן הגבייה וכ"ש בנדוניא דלא אלים כמו ירושה וכיון דחסר גוביינא הוי ממש כשכר פעולה, ותשובת מהרי"ל ז"ל ביד בנו הח"ר שמעון. ואין לחלק ולומר דאין האשה גובה כתובתה מן הראוי היינו דוקא מן היורשים אבל מיני' דידיה גביא אפילו מן הראוי. הא ליכא למימר דהאשר"י פרק האומר בקידושין מסיק הא דאמר רבי מאיר מטלטלי משתעבדי לכתובת אשה היינו דווקא מחיים אבל לאחר מיתה מודה רבי מאיר דמטלטלי דיתמי לא משתעבדי ומרבי מאיר נשמע לדידן דרבי מאיר אית ליה מטלטלין דידיה משתעבדי לכתוב' ומטלטלין הראויין לא משתעבדי כדאמר פרק האשה שנפלו לה נכסים לא אשכחן תנא דאית ליה תרי קולי בכתובה דגביא ממטלטלין ואית ליה נמי דרבי נתן. וכיון דחזינן דאליבא דרבי מאיר לא גביא ממטלטלין הראויין אפילו בחייו ה"ה לדידן דסבירא לן דגביא ממטלטלין לא גביא מן הראוי. וכן משמע באשר"י פרק קמא דב"מ דמסיק הא דתנן בבכורות אין האשה נוטלת השבח היינו אפי' בחיי הבעל וא"כ הא דתנן נמי ואינה נוטלת בראוי היינו נמי בחיי בעלה. ומותבינן אשמעתא במיימוני בפרק י"ב מהלכות אישות כתב וז"ל אם היה עני ביותר ואינו יכול ליתן לה לחם שהיא צריכה לו כופין אותו להוציא ותהיה כתובתה חוב עליו עד שתמצא ידיו ויתן עכ"ל הרי משמע דסבירא ליה דגביא מהראוי. ושמא י"ל המיימוני פליג וסבירא ליה כחד לישנא באשר"י פ"ק דב"מ דסבר דהא דקתני אינן נוטלין בשבח היינו לאחר מיתה ואם כן הא דתנן נמי ואינן נוטלין בראוי היינו נמי לאחר מיתה. ואפילו אם איתא הכי שהמיימוני פליג מ"מ כיון דהאשר"י סבירא דלא גביה מהראוי בפלוגתא דרברבתא לא מפקינן ממונא. או שמא י"ל הא דכתב המיימוני וכתובה חוב עליו עד שתמצא ידו היינו כגון שהיה לו מלוה ביד אחרים וסבירא ליה נמי דאיהי גביא פורנא ממלוה או שמא בכה"ג שמישכן קרקע ויכול לסלק המלוה כשיפדה הקרקע גביא מיניה כיון דכבר היה משועבד לה. ומסקנא הכי איתא דאין לבת ראובן אשת המשומד שום צד זכייה לא בכתובתה ולא במזונותיה בכל אותן מאה ועשרים זהובים המפורשים בשטר. ואם יש ביד שמעון שאר נכסים מנכסי המשומד על זה איני צריך להשיב דמסתמא אין בידו ואפילו היו בידו הא טען שמעון שהוציא הרבה הוצאות ומסתמא כבר כליא קרנא נאם הקטן יעקב וויילא.
שו"ת מהר"י ווייל סימן מא
 
על אודות נכסי ר' ליווטן בנו של הנ"ר חיים גנ"ש דשכיב וחיי לרבנן ולכל ישראל שבק וברא וברתא מורית נכסי לא שבק ואשתו היתה זקוקה ליבם ובתר הכי שכיבא איתתא כדהוות שומרת יבם ואבוהי דמיתנא רבי חיים גנ"ש מוחזק בהנכסים ובנו רבי ישראל תובע מנתא דידי' מנכסי אחיו ליווטן ז"ל. אנא זעיר דחבריא הבא על החתום בינותי בספרים בדינא דשומרת יבם דמתה ובסייעתא דשמיא איתברר לן האי תחילה אברר דין שומרת יבם שמתה אי אבוהי דמיתנא ירית לה או אחוהי דמיתנא ירית לה. תנן בפרק החולץ ובפרק האשה שנפלו שומרת יבם שנפלו לה נכסים מודים ב"ש וב"ה שמוכרת ונותנת וקיים מה יעשו בכתובתה ובנכסים הנכנסים והיוצאים עמה בית שמאי אומרי' יחלוקו יורשי הבעל עם יורשי האב, וב"ה אומרי' הנכסים בחזקת' כתובה בחזקת יורשי הבעל נכסים הנכנסים והיוצאים עמה בחזקת יורשי האב עכ"ל המשנה. ובגמרא פליגי ביה אמוראי בטעמא דמתני' עולא אומר זיקת ארוסה עושה ספק ארוסה זיקת נשואה עושה ספק נשואה כו' ע"ד רבא אמר זיקת נשואה עושה ספק נשואה כו'. ומדקמפרש טעמא משום זיקה אלמא דהיבמי' קירתי לה ולא אבוה דמיתנא כיון דהוי טעם דמתני' מטעם זיקה דהיינו היבמין דלאבוהי לא היתה זקוקה. ותו גרסינן בפרק האשה שנפלו ולימא אח אני יורש ואשתו אין אני קובר וכו', עד והא בעינן לכי תנשא לאחר תטלי מה שכתוב ליכי יבם נמי כאחר דמיא. מדקאמר אח אני יורש וקאמר יבם כאחר דמי אלמא דיבם הוא דירית ליה. ולא צריכנא להביא ראייה לזה דפשיטא דלא ירית לה אבוה דמיתנ' במקום היבמין דודאי היבם ירית לה דכיון דזקוקה לו הוי ליה כאשתו אבל אביו מאיזה טעם ירית לה וזה אין צריך פנים ולרוחא דמילתא כדי שלא יהא פתחון פה לבעל דין לחלוק כתבתי ראייה לדברים. וכל הטעמים שכתבתי מספיקי' לאותן הנכסים שהיו מוחזקים בעת מיתת ליווטן ז"ל ואשתו ז"ל שלא היו בחובות ובמשכונות. ואותן הנכסים שהיו באשראי של גוים חובות ומשכונות אם יסיק אבוה' דמיתנא אדעתיה להחזיק בהנהו נכסים מטעם דאין היבם נוטל בראוי כבמוחזק צלל במים אדירים והעלה בידו חרס. דברירא לי מגו סוגיא דתלמודא ומגו דברי רבותי' גאוני עולם דקמפרשי תלמודא דלית ליה לאבוהא דמיתנא לא זכות ולא דין ולא טענה בכולי נכסי דמיתנא לא במה שהיה מוחזק בידו ולא היה באשראי של גוים ולית ליה נמי זכות לא באשראי של גוים לא בחובות ולא במשכונות כולהו ירתי להו היבמי' אחוה' דמיתנא. והשתא אמינא טעמא דאבוהא דמיתנא במאי דמצי למגמגם למשדי תיוהא ונרגא בהנהו אשראי של גוים ואמינא נמי טעמא דידי לאפוקי מילתא מאוניה. ואפשר דלאו מדיליה הוא דאי לאו דדלינ' חספא לא אשכח מרגניתא מתותי'. תנן בבכורות פרק יש בכור לנחלה הבכור נוטל פי שנים בנכסי האב ואינו נוטל פי שנים בנכסי האם ואינו נוטל בשבח ולא בראוי כבמוחזק ולא האשה בכתובתה ולא הבנות במזונותיה ולא היבם וכולם אינם נוטלים בשבח ולא בראוי כבמוחזק עכ"ל מתני'. וגרסינן בגמרא ולא היבם מ"ט בכור קרייה רחמנא אמר אביי לא שנו אלא בשבח ששבחו נכסים בין מיתה לייבום אבל בין ייבום לחלוקה שקיל מ"ט יקום על שם אחיו אמר רחמנא והרי קם רבא אומר אפילו בין ייבום לחלוקה נמי לא שקיל מ"ט כבכור מה בכור אין לו קודם חלוקה אף יבם נמי אין לו קודם חלוקה וכולן אין נוטלין שבח דממילא חפורה והוי שובלי שלפופי והוי תמרי ולא בראוי כבמוחזק לאיתויי נכסי דאבא דאבא עכ"ל. ובהאי מילתא איפליגו ביה רבוותא רש"י ור"י סברי היכא דמת אבוה דמיתנ' בתר דמת המיתנא נוטל היבם פי שנים חלקו וחלק אחיו המת דבמקום אחיו קאי, ומה שהיה מוחזק ביד אביהם כשמת בכל אותן נכסים נוטל היבם פי שנים אף על פי שמת אחיו קודם אביו. והא דתנן אין היבם נוטל בראוי היינו בנכסי אבי אביו שמת לאחר שמת אביו משום דהוי ראוי לאביו אבל מה שהיה מוחזק ביד אבי היבם אף על פי שמת אביו לאחר שמת אחיו ואחיו לא היה מוחזק באותן הנכסים בעת מיתתו אפ"ה נוטל היבם חלק אחיו. אבל הה"ג סברי דהיבם אינו נוטל חלק אחיו בנכסי המת כיון דאחיו לא היה מוחזק בו בעת מיתתו עיין בתשובה במיימוני ובמרדכי פרק יש נוחלין. ומלשון הרמב"ם משמע דסביר' ליה כהה"ג וז"ל פרק ג' דהלכות נחלות מי שיבם אשת אחיו הוא יורש בכל נכסי אחיו במוחזקים אבל הראוים לבא לאחר מכן הרי הוא לכל /ככל/ האחים שהרי בכור קראו הכתוב שנאמר והיה הבכור אשר תלד יקום על שם אחיו כשם שאינו נוטל בראוי כבמוחזק כך אינו נוטל בשבח ששבחו נכסי לאחר מות אביו משעת מיתתו עד שעת חלוקת' עם אחיו בנכסי אביו ואפי' השביחו הנכסים אחר שיבם וקודם שחלקו הרי הוא בשבח כאחד מן האחים אע"פ שנוטל מן הנכסים האלו ב' חלקים חלקו וחלק אחיו שייבם אשתו הואיל ומת אביו בחיי כולם עכ"ל. אלמא דסבירא ליה דאינו נוטל חלק אחיו המת אלא שמת אביו קודם שמת אחיו דהא כתב הואיל ומת אביו בחיי כולם אלמא דווקא בכה"ג ולא שמת אביו אחר מיתת אחיו והשת' פרש"י ור"י פשיטא דאין לאבי היבם לא חלק ולא נחלה לא במה שהיה במזומן ולא במה שהיה בחובות דאפילו היכא שמת אביהם לאחר שמת אחי היבם אפ"ה נוטל היבם חלק אחיו המת אע"פ שלא באו ליד אחיו המת מעולם ולא היו אלא ראוי לו לירש כ"ש חובות ומשכונות של גוים שהם היו נכסי' דידיה של המת והיו מוחזקים בידו קודם שמת לית דין ולית דיין דודאי היבם יורש אותם ולא אביו. ואפילו לפי' הה"ג והרמב"ם דסבירא להו דהיבם אינו נוטל חלק אחיו המת בנכסי אביו אלא היכא שמת אביהם בחיי אחיו ונפל הירושה קמי אחיו בחייו אבל היכא שמת אחיו קודם אביהם ולאחר כך מת אביהם אינו נוטל חלק אחיו המת דכיון דלא היו אלא ראוי לאחיו ולא היה מוחזק בהם אין היבם נוטל בראוי כבמוחזק. אי משום האי טעמא סבר אבי היבם לירש החובות והמשכונות של גוים דסבירא ליה דהוי ראוי ואין היבם נוטל בראוי האי טעמא דפריכ' הוא. דנראה לע"ד דבנדון דידן בחובות ובמשכונות של גוים מודו ההלכות גדולות והרמב"ם דירית להו היבם ולא אבוה דמיתנא. אפילו אם תמצא לומר דחובות ומשכונות של גוים הוו ראוי אפילו הכי ירית להו יבם ולא אביו כיון שאחיו מת היה מוחזק באותן נכסים קודם שהלוה אותם להגוים משום האי טעמא ירית להו היבם. דלא דמי להיכא שמת אביו לאחר שמת אחיו דאינו נוטל חלק אחיו משום דהוי ראוי לאחיו. דשאני התם שאחיו המת לא היה מוחזק באותן נכסים מעולם אבל הכא כיון דכבר היה אחיו המת מוחזק באילו נכסים ירית להו היבם. אע"ג היכא דמת אביו בחיי אחיו אינו נוטל בשבח חלק אחיו אף על גב דנפל הירושה לפני אחיו קודם שמת והוי כאילו מוחזק במנתא דידיה אפילו הכי אינו נוטל בשבח משום דלא נתברר חלק אחיו מעולם אבל היכא דנתברר חלקו כגון בנדון דידן ודאי ירית ליה היבם. וטעמא דידי טעמא דמסתבר הוא דאי לא תימא הכי וסבירא לך אפילו מה שהיה מוחזק ביד אחיו המת והלוו אותו לגוים קודם שמת דהוי ראוי ולא ירית ליה היבם אם כן אביי ורבא דפליגי בפרק יש בכור שבשבח ששבחו בין יבום לחלוקה והיינו ע"כ בנכסי דאבא וטעמא דרבא משום דלא נתברר חלקו דאילו בנכסי המת עצמו ודאי מודה רבא דנוטל להו יבם לאחר שיבם את אשתו וכיון דאוקמו פלוגתייהו אמתני' משמע דסבירא להו הא דתנן לא בראוי כבמוחזק איירי בכה"ג בנכסי דאבא דמת דווקא דהוי ראוי מטעם שלא באו לידו מעולם דאי הוי ראוי אפילו במה שהיה אחיו המת מוחזק בחייו והלוה אותם לגוים אם כן תאמר המתני' דקתני ולא בראוי איירי בכה"ג ולא איירי בנכסי דאבא והוה להו למימר פלוגתייהו מילתא באפי נפשי' ולא אמתני' אלא ודאי סבירא להו דמתני' איירי בכה"ג דווקא בנכסי דאבא מטעם דפרישית. ועוד ראייה דבמה שהיה ביד המת אפילו שהלוה אותם לגוים ירית להו יבם דגרסינן בפרק החולץ סבא ויבם בנכסי ספק או סבא וספק בנכסי כו' עכ"ל. ואי איתא דאשראי של גוים לא ירית להו היבם אם כן אמאי לא קאמר סבא וספק בנכסי מיתנא באשראות של גוים דסבא אומר את ברי' דיבם ונכסי דידי הוא וספק אומר אנא בר מיתנא ואנא קירית ליה ולא הוה צריך למימר ולחלק היכא דמת היבם דאפילו בחייו יכול למצוא חילוק או לכל הפחות הוה ליה למימר האי חילוק נמי אלא על כרחך הוי בכלל הא דקאמר לעיל מיניה ספק ויבם בנכסי מיתנא. וכעין חילוק זה איתא במרדכי פרק יש נוחלין דכתב אשה גביא כתובתה ממלוה ואינה גובה כתובתה משכר פעולה שלא בא ליד בעלה מחיים מטעם כיון דלא בא לידו מעולם הוה ליה ראוי אלמא מלוה כיון דבאו לידו [לא] הוה ליה ראוי. ואם נפשך לומר מ"ש דגבי בכור הוי ראוי ולגבי יבם לא הוי ראוי הא בכור קרייה רחמנא. יש להשיב הא דקרייה רחמנא בכור ליבם היינו דווקא בנכסי דאבא שנוטל חלק אחיו המת יותר על חלקו בההוא חלק קרייה רחמנא בכור אבל לא במה דירית מאחיו המת גופיה דבכור הוא נמי דאינו נוטל בראוי דווקא בחלק דאית ליה יתיר על אחוהי. הכא נמי בהאי חלק דנוטל בנכסי אביו יתיר על אחוהי הוא דאקיש רחמנא לבכור ולא בההוא נכסים דירית מאחיו גופיה. ועוד אומר אני בלא כל הני טעמי דלעיל איכא טעמא רבה. דכיון דהשתא נהיגינן להגבות לאשה כתובתה ממלוה של גוים אם כן היו כל נכסי המת משועבדים לאשתו בכתובתה וכיון שמתה השומרת יבם מינה דידה קירתי להו היבמין כדתנן כתובתה בחזקת יורשי הבעל. מכל הני טעמי דלעיל פסיקנא האי דינא דאין לרבי חיים גנ"ש לא חלק ולא נחלה בכל מה שהניח בנו ליווטן ז"ל בתורת ירושה לא במה שהיה מוחזק בעת מיתת בנו ליווטן ז"ל ולא במה שהיה באשראי של גוים בכולן אין לרבי חיים חלק ונחלה בתורת ירושה. אלא בני רבי חיים גנ"ש דהיינו היבמין שהיו בעולם בשעת מיתת ליווטן ז"ל הם יורשי' כל נכסי אחיהם ליווטן ז"ל. ושאר טענות שטען רבי חיים גנ"ש איך שהוציא הוצאות מהנכסים למסים ולארנוניות ולשאר מילין ועל מקצת בגדים ותכשיטי' טען שאין בידו ועל מקצתם טען שלא ניתן במתנה אלא בדרך שאלה. הנה דקדקתי בטענת רבי חיים והיא מדובללת ומבולבלת לא ידע אנוש ערכה רמוזי קמרמז לא במראה ולא בחידות תפיס חבלא בתרי רישי' הן ולא רפיא בידי' רכיב אתרי ריכשי ומקצת דבריו סותרים זה את זה. מתחלה טען וז"ל לא גדלו ולא עשו פרי כ"א קמעא והרבה הוצאות מהם מנדא בלו והלך עשר ידות מאשר הרויחו עכ"ל. ולבסוף טען וז"ל כל הריוח שהרויחו נכסי הזוג מעיקרא לא יגיע לסך ק"כ זהובים עכ"ל. מדקא טעין דלא הרויחו ק"כ זהובים מכלל דהרויחו לכל הפחות ק' זהובים דאל"כ היה לו לטעון לא הרויחו ק'. וא"כ אי אית' כגון שטען שהוציא מנדא בלו והלך עשר ידות מאשר הרויחו נמצא שנתן למסים ולעולים יותר מאלף זהובים דהיינו כפל בנדוניית הזוג וא"כ כליא קרנא לגמרי והם חייבי' לו לפי דבריו מה שנתן למסים ולעולים מותר על נדוניית' ד' מאות זהובים וא"כ מאי האי דקטעין והודה שעדיין יש בידו חובות ומשכונות? וז"ל ואין לו דין ודברים עלי אחרי שלא היה דבר במזומן מנכסי הזוג בשעת פטירת הזוג רק חובות ומשכונות עכ"ל. ואם דבריו הראשונים כנים מאין באו להם החובות והמשכונות הלא כבר הוציאם והותר למסים ולעולים? ועוד טען וז"ל והנה מר ראה אם לא הוצאתי על זה תלת או ארבע מנכסיי עכ"ל. גם בזה סתר דבריו הראשונים דהא כבר כתב דהוציא למסים ולעולים עשר ידות ממה שהרויחו לבד שאר הוצאות שכתב ועתה חזר וכתב תלת או ארבע עם כל ההוצאות, ואמינא כי ניים ושכיב טען האי טענה. והנה רבי ישראל אומר שמעולם לא נתן אביו רבי חיים שום מסים ועולים מנדוניית של זוג שלעולם נתן מסך אחד כמו שנתן מקודם נישואי הזוג כן נתן לאחר נישואי הזוג לא הוסיפו עליו כשהיה הזוג אצלו ולא נגרע מערכו הראשון כשהיה הזוג במעגנ"ץ אצל מהרי"ך ז"ל ויבחנו דבריו האמת אתו ע"י הפרנסים שגבו מסים ועולים. ועוד אומר רבי ישראל כיון דאביו קבל עליו לזון ולפרנס הזוג ג' שנים מסתמא קבל עליו ליתן להם כל הוצאתם אפילו מסים ועולים. והנה דעתי מכרעת דלישיילינהו להפרנסים שגבו המסים אם נשתנה שום עניין בסך שנתן ר' חיים גנ"ש מחמת מעות הזוג. אם יאמרו הפרנסים שר' חיים נתן מדמי הזוג לבד ערכו הקצוב עליו אז אם אפשר לברר עם התנאים מוטב ויתברר הדבר מהתנאים. אם מבורר בו שר' חיים יתן כל ההוצאות ובאיזה לשון שכתוב בתנאים בו נראה עם מי הדין. ואם הפרנסים אומרי' שלעולם נתן ר' חיים מערך אחד לאחר נישואי הזוג כמו קודם וגם יאמרו שאפילו אם יצאו הזוג למעגנ"ץ אפ"ה הוצרך הר' חיים ליתן מסך הראשון ולא נגרע לו מערכו הראשון. אז נראה לי כיון דר' חיים גופיה מודה שהיו ממון הזוג מתחילה בידו בטלים ולא הרויח עמהם מוכח מילתא טובא דאין מוטל על הזוג לפרוע לו מסים ועולים. דאטו בשופטני עסקינן שמכלין קרנא ומפזרין ומבזבזין מן הקרן הון עתק ואינם מרויחים אם כן קא מיכליא קרנא לגמרי. ועוד כיון שר' חיים תמיד נותן לפי ערכו הראשון אפילו הלכו הזוג למקום אחר עם ממונם והכל נתן מכיסו ולא מנכסי הזוג כמו שכתב בטענתו וז"ל תלת או ארבע מנכסי א"כ אין כאן מקום לחייב דמי הזוג דעדיף טפי מפורע חובו של חבירו דפסק מהר"ם וריב"א ור"י דפטור. אע"ג דהתם קמחסר ממונא אפילו הכי פטור דאמר מפייסינא הוינא כו' וכ"ש הכא דלא קמחסר ולא מידי דהא בלאו הכי הוצרך הר' חיים ליתן מערך הקצוב. ואע"ג דר"ת פליג התם ומחייב פורע חובו של חבירו היינו משום דחבירו קמחסר ממונא אבל הכא לא מחסר מידי ודמי' ממש לזה נהנה וזה [לא] חסר. ואע"ג דאמרינן בירושלמי אין לך נתפס על חבירו ומשלם חוץ ממסים ומארנוניות והכא נמי מסים נינהו. אומר אני שאני דהתם קמחסר ממונ' והכא לא קמחסר ולא מידי כדפי'. ואם יברר הר' חיים מהתנאים שהותנה שהזוג יתנו מממונם מסים ועולים אז יעשו כפי התנאים. או אם יאמרו הפרנסים שניתן מסים ועולים מממון הזוג אז ינכו כמו שיאמרו הפרנסים שגבו מממון הזוג. אבל אם יאמרו הפרנסים שלא גבו מאומה מממון הזוג וגם רבי חיים לא מצי לאיתויי ראייה מהתנאים. אז אין לרבי חיים לנכות שום דבר למסים ועולים מממון הזוג. ואפשר אם טען ר"ח שהרויח עם ממון הזוג מיום ראשון לא הייתי פוטרו לגמרי ממסים ועולים ומדויל ידיה ישתלים ליה. ומה שטען רבי חיים שנתן היציאה להזוג ג' שנים יותר ממה שנתחייב להם. על זה טוען רבי ישראל ואומר ג' שנים היה חייב ליתן היציאה להזוג ומהרי"ך ז"ל היה מחוייב ג"כ לתת להזוג היציאה ג' שנים או לכל הפחות ב' שנים וא"כ מאיזה טעם אפרע לרבי חיים היציאה מדמי הזוג? על מהרי"ך ז"ל מוטל לפרוע ואפילו אם לא פרע מהרי"ך ז"ל רבי חיים איהו דאפסיד אנפשיה. ואי לאו דנתן ר"ח היציאה הוצרך מהרי"ך ז"ל ליתן להזוג היציאה ולא נהנו הזוג מהר' חיים לא מידי. ואומר אני דכל השנים דנתן ר"ח היציאה להזוג עודף על ג' השנים שהיה מחוייב להם יתברר גם דבר זה מהתנאים. ואם אי אפשר לברר מהתנאים אז ר"ח יעשה שבועה שמהרי"ך לא היה חייב ליתן להם היציאה באותן ג' שנים העודפים. וגם יעשה ר"ח שבועה שהיה בדעתו כשנתן להזוג היציאה אותן ג' שנים שלא ליתן להם בחנם אלא בעל מנת שיפרעו לו דמי היציאה. ואם יעשה ר"ח השבועה אז הפרנסים יעריכו דמי ההוצאות מה שצריך זוג כי האי לפזר שנה בשנה כשיעור זה ינכו מדמי הזוג ולא כמו שרגילין ליתן לאושפזיכנא. ומ"ש ר"ח דלא גדלו ועשו פרי אלא קמעא אמר רבי ישראל ששמע מפי ר"ח עצמו שהרויחו הרבה ורצה לפרש דבריו לפני הפרנסים. גם בזה נראה לי שאם אין עדות לרבי ישראל אז יעשה ר"ח שבועה כמה שהרויחו נכסי הזוג. ומ"ש ר"ח שהוציא יותר מע' זהובים לפטור בנו מתפיסה במגנ"ץ אומר אני שר"ח יעשה חשבון לפני הפרנסים באיזה מקום שנתן הע' זהובים ויעשה שבועה עליו שכן הוא. ומ"ש ר"ח שנתן לבני מהרי"ך ע' זהו' כדי להוציא מידם השטר המחזיק ג' מאות על הזוג. על זה השיב רבי ישראל שלא נתן ר"ח לבני הרי"ך ז"ל אפילו פרוטה מנכסי הזוג ומה שנתן נתן מנכסי מלוג שלה ורצה ללבן דבר זה עם בני מהרי"ך ז"ל. גם בזה נראה שיעידו בני מהרי"ך ז"ל אם בני מהרי"ך ז"ל אינם יודעים מזה ר"ח יעשה שבועה על זה. ומ"ש ר"ח שלא היו לה לא בגדים ולא צעיפים והכל היו נכסי מלוג שלה שירשה מאמה ז"ל. על זה אומר רבי ישראל שכל הבגדים וצעיפים שהיו בידה כולם היו שלה ולא ירשה אותם מאמה ז"ל וכל הבגדים שירשה כולם הוחזרו ליורשיה מאביה ומעולם לא הלבישה אותם בגדים שירשה ויעידו גם על זה בני מהרי"ך. נראה גם בזה לשאול את פי בני מהרי"ך ז"ל ואם אינם יודעים מזה אז יעשה ר"ח שבועה שדבריו אלה כנים הם. ומ"ש ר"ח שהוציא הרבה הוצאות לשלחם למעגנ"ץ ישבע כמה הוציא בזה ויטול. ומ"ש ר"ח שיותר מל' זהובים הוציא אבי הכלה מחיקו ונתן אותם להכלה לכבוד הכלה שאוהביו וקרוביו נתנו אותם וכולם היו מתנה על מנת להחזיר כי לא נתנו אותם וחזר ולקח אותם קשה לשמוע. ואע"ג דטענה גרועה היא מ"מ נאמן לישבע במיגו דהוה קא טעין אינם בידי או נתתים לך כמו שפסק מהר"ם פ"ק דב"ב אמי שטען מחלת לי עיין במרדכי ואי בעי ר"ח יעשה שבועה ע"ז. ומ"ש שאין בידו מכל טבעותיה ודמי טבעותיה אלא כ"ו טבעות שהם ד' לו"ט בל"א וחצי וכל לו"ט הוא חצי ליטרא ישבע כדבריו כן הוא. ומ"ש ר"ח שהטליקה והחגורה שהיו לבנו ליווטן ז"ל לא היו לבנו ליווטן ז"ל אלא הוא השאיל אותם לו וכן ב' מצנפות שהיו לכלתו לא היו שלה אלא הוא השאיל אותם לה ולא נתנם לה. אמינא דילמא אחוכי קא מחייך ומ"מ אם רוצה לישבע על זה ישבע. ומ"ש ר' חיים שכל נכסי הזוג כולם היו בחובות ובמשכונות. אומר אני כאשר יקראו הפרנסים לר"ח הפסק דין זה מיד באותו מעמד יאמר ר' חיים אם הם עדיין בחובות ובמשכונות או אם הם במזומנים. ואם יאמר שהם בחובות אז מיד במעמד ההוא יאמר ר"ח איזה חובות הם שהיו של הזוג ויביא מיד ספר החובות ויראה להפרנסים שכתוב בספר החובות איזה חובות הם של הזוג וכן יעשה עם המשכונו'. ומה שלא יוכל ר"ח לברר חובות ומשכונות שהיו של הזוג אינו נאמן לומר שהם של הזוג ויתן ר"ח דמיהם. וכן אם ממאן ר"ח להראות החובות והמשכונות מיד כדפי' אז יתן דמי כולם וכל הנשאר מכל הממון השייך להיבמין ינתן לרבי ישראל חלקו לפי ערכו כפי האחין שהיו בעולם בעת מיתת אחיו ליווטן ז"ל. והנה רבי ישראל הביא בידו עדות איך שאביו ר"ח ובנו ישראל קבלו בקניין סודר להניח כל דברי ריבותם עלי מחמת הירושה שהניח ליווטן ז"ל תוך שלושים ימים.
שו"ת מהר"י ווייל סימן מב
 
וגם ביד רבי ישראל עדות שעמד תוך ל' יום ותבע מאביו ר"ח שיקיים מה שקבל עליו בקניין ורבי ישראל היו טענותיו בידו למסור אותם לר"ח. ור"ח לא רצה לקבל הטענה רק דחה אותו בדברים ואמר גם אני רוצה לעשות לקבולי והכל היה דבר שפתים דיבורא דלית ביה מעשה. ור"ח כתב לי וקא מתריץ דיבוריה שלא נעשה בזה סרבן כיון שבנו רבי ישראל רוצה לטעון וכתב בטענותיו זילזולים וקינטורים משום האי טעמא לא רצה לקבל הטענות כי לא רצה לדון עמו אלא בדרך שאלה. ואמינא דעתא דידי אי משום האי טעמא העביר ר"ח המועד לאו שפיר עבד וטענתיה לאו טענה. ואם היה לו שום פקפוק היה לו להציע דבריו לפני הדיינים או לפני הפרנסים ומדלא קיים מה שקבל עליו דינו מפורש באשר"י פרק זה בורר דפסק מהר"ם הנעשה סרבן בדין יפרע לכשכנגדו כל יציאותיו שהוציא עליו. ולרבי חיים נמי דיינינן הכי יפרע לרבי ישראל כל יציאותיו שהוציא על זה מיום שכלו הל' יום. ורבי ישראל בנו יעשה חשבון לפני הפרנסים כמה שהוציא ובאיזה מקום שהוציא ויעשה שבועה על זה ור"ח יפרע לו יציאותיו. ור"ח ובנו ישראל כל מה שרוצים לברר בעדות יכולים לשאל עדות והעדים יגידו עדותם לפני הפרנסים בתורת עדות. ואם שום עד יאמר שאינו רשאי להגיד העדות מחמת שקבל עליו בסוד שלא לגלות אז ר"ח ובנו רבי ישראל יתירו לאותו עד לגלות הסוד. ואם ר"ח ישאל עדות בפני בנו רבי ישראל ויודיעו הפרנסים לרבי ישראל שר"ח רוצה לשאל עדות ואז אם רבי ישראל אינו רוצה לבא אז ישאלו שלא בפניו. וכן כשרבי ישראל רוצה לשאל עדות יודיעו הפרנסים לר"ח שבנו רבי ישראל רוצה לשאל עדות. אם ר"ח אינו רוצה לבא אז ישאלו עדות שלא בפניו וקודם ר"ח תמוז יקבלו עדות וגם יבררו מה שרוצים לברר עם בני מהרי"ך ז"ל קודם ר"ח תמוז. וכל השבועות שיצטרך ר"ח לישבע יכלול בחדא שבועה כדכתב רש"י ור"י בתשובה במיימוני וישבע בנקיטת חפץ.
שו"ת מהר"י ווייל סימן מג
 
ואל ישביעו אותו בשבועת האלה אלא בנקיטת חפץ ובשבועת הש' על דעת ב"ד. ואל יזכירו שבועת האלה דכיון דבנו הוא אסור לקללו והכי איתא במיימוני פרק ה' דהלכות ממרים. נאם הק' יעקב וויילא.
שו"ת מהר"י ווייל סימן מד
 
אתה שלום אהובי שאירי אייזק שי'. על מה ששאלת אם מותר להטמין פפ"א של חלב עם חמין של בשר נ"ל דאסור דחיישינן כשמבשל הקדירה שמא יצא מן הקדירה ע"י בישול ויזוב תחת הפפ"א. וכן משמע בא"ז וז"ל ומיהו אם זב שומן חוץ לפשטיד"א ונבלע בתנור אע"פ שהפת רחוקה מן הפשטיד"א אסור לאוכלו אפילו במלח הואיל כו'. וכן טוב ליזהר שלא לאפות שום טפילות עם הפת בתנור דלמא זב ולאו אדעתיה עכ"ל. אלמא דחיישינן דילמא זב מן הפשטיד"א והכא נמי נראה דל"ש. ומ"ש דתנורים שלנו גדולים הם איברא לאו הכי הוא דאיתא בסמ"ק דתנור גדול זהו המחזיק י"ב עשרונים. ומ"ש שהתנור גרוף וקטום לא מיקרי גרוף וקטום כיון דהאש בתוכו שבודאי מבעיר בשבת. וכל זה שכתבתי דווקא לכתחילה אבל בדיעבד לא חיישינן למה שכתבתי לעיל כיון שהקדירות מכוסות. והכי איתא בהג"ה באיסור והיתר מדוייר"ן וז"ל נראה למהר"ם שראה בחמין שקורין צאלנ"ט בל"א ונמצא טריפה בשבת שהתירו אחרים. ודווקא שהיו האחרים מכוסים דאם לא כן אסור כמו פשטיד"א ופלד"א עכ"ל.
שו"ת מהר"י ווייל סימן מה
 
ויחיד אין לברך על מקרא מגילה דאיפליגו ביה רבוותא אם יחיד חייב במקרא מגילה וכל כה"ג אין לברך דברכות אינן מעכבות.
שו"ת מהר"י ווייל סימן מו
 
ומה שכתבת שהגוים מבשלים להתינוקות שפיר דמי דהוי כמו חולה שאין בו סכנה דאמרי' לגוי ועושה וסתם תינוקות חולה הוא אצל אכילה והוה כמו דשרינן להחם בית החורף בשבת דפשט היתר בכל אשכנז. נאם הקטן יעקב וויילא.
שו"ת מהר"י ווייל סימן מז
 
טובייני דחכימי אהובי עמיתי מהרר"י מולין על דשאילנ' מהו לחלוץ במנעל גדול שמרוב גודלו נכפל על גב הרגל. מתניתין היא פרק מצות חליצה וז"ל חלצה במנעל גדול שהוא יכול לילך בו כשירה כו'. משמע דווקא שיכול להלך בו הא לאו הכי פסול אפילו בדיעבד וכן כתב המיימוני. ונראה דאפילו כשיכול להלך בו אם הוא גדול ממדת רגלו הרבה דלכתחילה אין לחלוץ. וראייה מדאמר אמימר פרק מצות חליצה מאן דחליץ צריך למידחסיה לכרעיה ופירש האשר"י הטעם משום דלפעמים המנעל גדול ממדת רגלו ונראה כיוצא מאליו אלמא דלכתחילה יהא מכוון. וכן משמע במרדכי וז"ל צריך להלך בו שיהא נראה שהוא שלו ושהוא מכוון למדת רגלו. ולישנא דמתניתין נמי משמע דווקא דיעבד.
שו"ת מהר"י ווייל סימן מח
 
ועל העיסה שלא נטלו ממנה חלה ונתבשלה לא שייך הכא בטול דכל העיסה טבל כיון שלא הורמה חלתה. ומ"מ נראה דאיכא תקנה כגון ליטול ממנה חלה לאחר שנתבשלה ויקח מעט שישאר בעיסה יותר מאחד ומאה. ואע"ג דכשנתבשלה היתה הכל טבל מ"מ כיון דלאח"כ הפריש אמרינן ברירה דבדרבנן אמרינן ברירה דהכי איפסיק הילכתא פרק בתרא דביצה. ותו גבי חלת ח"ל ק"ל כשמואל דאומר אוכל ואחר כן מפריש אלמא דאמרינן ברירה.
שו"ת מהר"י ווייל סימן מט
 
ועל הכרוב דפרמי להו גוים. בפרק כל הבשר אמרינן צנון שחתכו בסכין של גוים כו' ופר"י בחד לישנא משום שמנונית שהוא בעין על הסכין ולההוא לישנא הוא אסור. והגוים אינם נאמנים לומר שיש להם סכינים מיוחדים לכך דלהשביח מקחם אומרים כן. וכרוב שלם דשלקי להו גוים במקומות דנהיגי לאוכלו צריך למיחתך או לגרר בי פסקי. ובנורנבער"ק נוהגין לאכול הני דשלקי גוים דווקא כשהן שלמים אבל הני דפרמי להו פרמי נוהגין ביה איסור. ואההוא סופר אי מהימן ליה אכתיבה ואשאר תיקון מהימנינן נמי אהאי דמ"ש. אכן קמי שמיא גליא ואילו היה בשכונתי הייתי בודק אחריו.
שו"ת מהר"י ווייל סימן נ
 
ועל אחרים אם הם בקיאים בהלכות שחיטה ובדיקה. ועתה שלחתי גברא דמהימן לי למדינת נעק"ר ולכל פרווהא שיבדוק השוחטים והבודקים. ואלמלא דאתית לאתרך הייתי משלח ג"כ לשכונתך ועתה פרצה היא באחריותך גדור.
שו"ת מהר"י ווייל סימן נא
 
ועל הבשר שנמלח שנפל במים שנתאדם מחמת שהדיחו בו בשר שמעתי ממורי נר ישראל אביך מהר"י נ"ע שבזה נחלקו מה"ר שלום ז"ל ושאר גדולי אושטרייך. גדולי אושטרייך אסרו וטעמייהו מההוא גוזלא דנפל לכדא דכמכא דאמרי' פרק כל הבשר אם אינו נאכל מחמת מלחו אסור ואנן נהיגינן כר"ת דסבר דכל מליחות שלנו הוי אינו נאכל מחמת מלחו. וטעמיה של מה"ר שלום ז"ל שהמים מצננים הבשר דלא הוי כרותח. אע"ג דגבי גוזלא דנפל לכדא דכמכא אם אינו נאכל מחמת מלחו היה אסור משום דכמכא היא עבה ונדבק בהגוזלא ומתוך זה נבלע בו. ובלשון זה אמר הגאון מהר"י אנו צריכים לאסור כיון דרובא הוי דאסרי. ומה"ר שלום הוה יחיד כנגד רבי' מאד מאד ניחא לי ובסימא לי צוותא דידך כי אותך ראיתי וגו'. נאם הק' יעקב וויילא.
שו"ת מהר"י ווייל סימן נב
 
פטיש החזק עמוד הימיני מהר"א כ"ץ אחר מי רודף מלך ישראל אחר פרעוש אחד אחר כלב המת. מי אנכי כי באתי עד הלום שמששת את כלי לית בי לא כחל ולא סרק ולא יעלת חן וצעיר אני בימים ובינת אדם אין לי ועדיין לא הגעתי לדעת הפעוטות ואיך אסיק אדעתי להכניס את ראשי בין ההרים הגדולים כיון שמאור הגולה אשר עיני כל ישראל עליו מהר"י ס"ל מסתיר דבריו. וגם איני כדי להכריע בין דברי רבותינו גאוני עולם האחד רשב"א שאסר אפילו בדיעבד אפילו עתים שוטה ועתים חלומה כדמשמע בתשובה שאינו מהפך הגירסא. וגם לפי משמעות העדות איני כדי להכריע אם היא נקראת חלומה בכך. אע"ג שהרמב"ם התיר בדיעבד ואפילו שוטה גמורה מ"מ רבינו אפרים ורבי אבי"ה אסרו אפילו בדיעבד לכל הפחות שוטה גמורה כדאיתא בספר אבי"ה בסימן תתקכ"א שפירשו רבינו אפרים וראבי"ה דאזלינן בתר הני תרי לישני לחומרא. ולטיבותא דמר ידוע שעדיין לא הגעתי לרועה צאן ואין בידי להכריע ביני אשלי רברבי. אכן רבנן קשישי כגון מהר"י ס"ל ושאר גאוני הדור סבירא לי מילתא היא באחריותך אינהו לינקטו פזרא להוציא הדין לאמתו. אכן אדון קמי טיבותא דמר בקרקע למשאל קצת מילתא דתמוה לי על דברי המתירי' אבל לא באתי לסתור דבריהם כי לא הגעתי לכך רק ע"ד משא ומתן. ומתוך פסק שכתב מר הבנתי שסברת המתירי' הוא מטעם דלא שייך גרירה באשה זו. ואפי' אם היה כדבריהם דלא שייך בה גרירה מכל מקום מאן ספון לחלק בדברי רבותינו ולומר שלא גזרו אלא היכא דשייך גרירה הלא טובא אשכחנן בכה"ג שחכמים לא חילקו בגזירת' אפילו אמילתא דלא שייך למגזר כדמסקינן פ' החולץ אפי' קטנה ועקרה וזקינה כולן צריכות להמתין אחר בעליהן ג' חדשים ואף על גב דלא שייך בהו הבחנה. וליכא למימר היכא דאיתמר איתמר אבל היכא דלא איתמר לא איתמר דהא בפרק בתרא דיבמות בשילהי מייתי עובדא בחד שנטבע ונמצא כליו על שפת הים וכתב הר"ר אברהם ורבי' ברוך ורבי אבי"ה שקשה בעיניהם להתיר. וז"ל שכתבו ואין בידינו לבדות מלבינו ודברים בלא ראיה כו' עכ"ל הרי משמע להדיא שאין לחלק בגזירת רבותינו. ואפילו לפי' הר"ר אליעזר מוורמיי"ש שהתיר היינו משום דלא קתני מים שאין להם סוף אשתו אסורה לעולם משמע אי לאו האי טעמא לא התיר. ולפי משמעות פסק שלך משמע שהמתירים מביאים ראייה מקטנה שהתיר ר"ת לגרשה משום דלא שייך בה גרירה שכתב בספרים שלהם דלאו בת תשמיש היא האי טעמא לא מצאתי בכל הספרים שבידי. ועוד מסופק לי כיון שהבעל ידע דאסור לכל הפחות לכתחילה ואפילו הכי גירשה אין שייך בה טעמא למיגזר דלא להוי גט משום דלא הוי דיעבד כה"ג כמו המעשר בשבת במזיד והמטביל כליו בשבת במזיד וגבי נפל לגת ונתפצעו כו' וכולהו מייתי לה בפרק הניזקין וכן המבטל איסור במזיד אסור בשוגג מותר וכהנה רבות. ועוד נסתפק לי אי מתקרי ליה חלומה בכה"ג אע"פ שהשיבה כהוגן כמו שמשמע בעדות הראשון מ"מ מה בכך כן דרך שוטים שלפעמים משיבים נכונה ומכל מקום שוטים הם. דודאי הא דפליגי רבי יוחנן ורב הונא פרק קמא דחגיגה איזהו נקרא שוטה היינו אף על פי שלא ראינו בו שטות אלא מקרע כסותו כו' דאטו אי אינו מקרע כסותו ואינו לן בבית הקברות ואינו יוצא יחידי בלילה ובשאר כל דרכיו הוא עושה שטות דלא נקרא שוטה אתמה? אלא ודאי הא דפליגי היינו דווקא שלא ראינו בו שום שטות אלא זה וא"ה הוי שוטה אף על פי שמשיב כהוגן. כל הדברים שכתבתי לא כתבתי רק דרך משא ומתן. וחזי מר האי עובדא שאירע הכא באתרין שנתן מהר"ז כ"ץ גט כזה ע"פ פסק מהר"ר יוחנן ומשמע מתוך דבריו שאפילו הוברר שהיתה שוטה גמורה א"ה התיר בשוגג. וכמדומה לי בבירור שמשמע מתוך כתבו שלא ידע מה שכתב רשב"א ורבינו אפרים וראבי"ה. והעתק מכתב מהר"ר יוחנן ביד מהר"י ס"ל ואחרים לישדר מר ובודאי שישלח לך עכ"ל.
שו"ת מהר"י ווייל סימן נג
 
שלמא לאהו' הנ"ר יקותיאל על שאילתך ששאלת סתמת דבריך וצריך אני לפרשם. אם קבלת עליך החרם בידיעת העירונים שקבלו השוחד אך אינך רשאי לגלות ואפילו ע"י התרת חכם משום חילול השם כדאשכחנ' גבי גבעונים שלא הכו אותם ישראל כי נשבעו להם נשיאי העדה כדאיתא בגיטין פר' השולח אף על גב דלא היתה לשם שבועה אפילו הכי משום חילול השם שהיו הגבעונים סבורים שהיתה שבועה קיימו ישראל דברי הנשיאים. וכה"ג כתב האשר"י פרק הגוזל בתרא וז"ל וכן כשהשר משביע יהודי שלא יצא מארצו יחשוב בלבו היום, ואף אם יפרש לו לעולם יחשוב בלבו על תנאי דבר זה. ומיהו אין נראה לדמותו כל כך להך דהכא ליכא חילול השם אבל התם איכא חילול השם כי השר יודע שעובר על שבועתו עכ"ל. אלמא אף על גב דמדינא אין כאן שבועה כלל דהא בטל בלבו א"ה משום חלול השם צריך לקיים שבועה ה"נ ל"ש. ואם העירונים אינם יודעים דבר רק אותם היודים שעסקו בדבריהם הטילו עליך החרם בשבילם שהיו חוששים שאם יתפרסם הדבר יהיו העירונים מתרעמים עליהם ויפוק להו חורבה מיניה. אז אם אותם יודים יתירו לך לגלות הדבר אז יכול אתה לגלות בלא התרת חכם כיון שמתחילה לא קבלת החרם אלא בשבילם כל כה"ג אזלינן בתר דעתו דנודר. וכה"ג אמרינן בנדרים פרק קונם יין וז"ל האומר לחבירו קונם שאני נהנה לך אם אין אתה בא נוטל לבניך כור של חיטין ושתי חביות של יין זה יכול להפר נדרו שלא על פי חכם ויאמר לו כלום אמרת לי אלא משום כבודי זהו כבודי. וכן האומר לחבירו קונם שאתה נהנה לי אם אין אתה נותן לבני כור אחד של חיטין ושתי חביות של יין רבי מאיר אומר אסור עד שיתן וחכמים אומרים אף זה יכול להפר נדרו שלא על פי חכם ואומר הריני כאילו התקבלתי והילכתא כחכמים, וכן פסק הרמב"ם. ותו איתא התם וזה לשונו היו מסרבין בו לישא בת אחותו ואמר קונם שהיא נהנה לי לעולם הרי היא מותרת ליהנות לו שלא נתכוון זה אלא לשם אישות. היה מסרב בחבירו שיאכל אצלו אמר קונם לביתך שאני נכנס טיפת צונן שאני טועם מותר ליכנס לביתו ולשתות ממנו צונן שלא נתכוון זה אלא לשם אכילה ושתייה כו'. אלמא אזלינן בתר כוונת הנודר כו' ה"נ בעובדא דידך אם לא נדרת אלא בשביל תקנת היודים דלא ליפוק להו חורבא מיניה אז כשיתירו לך לגלות הדבר מותר אתה לגלות כיון דמתחילה כשהטילו עליך החרם לא היתה כוונתם אלא בשביל תועלתם רק הזהר שלא יהא בו חילול השם. אבל בלא התרה אי אתה רשאי למעול מעל ולעבור על החרם ואין לך לצדד ולומר שלא יהא בה חרם. דכיון שהיה אנוס ומוכרח לכך כמו שכתבת שהיית בסכנת גוף וממון אם כן בעית לדמות עובדא דידך להאי עובדא דאיתא במרדכי במס' שבועות על בשר ודם המייסר חבירו עד שצריך לעשות שבועה, ופסק מהר"ם דלא חלה השבועה כיון שהיה אנוס לכך. אם נפשך לומר כן יש להשיב ולומר שאני התם דלא היה סכנת גוף אלא ייסורין בעלמא. וכן משמע בתשובת מהר"ם ומייתי ההיא תשובה במיימוני האי מעשה גופיה דאיתא במרדכי מייתי לה במיימוני באורך מבואר על צדדיו ובאותה תשובה משמע דווקא היכא דאנסו אותו בייסורין שלא היה שם סכנת גופו אז אין ממש בהחרם דלא גמר ומשעבד. וההוא מעשה הוי שיודים אנסו אותו ברשות השר שיתן להם שום מטלטלין ומש"ה פסק הר"ם שלא היה ממש בהחרם שלא היו רשאין להמיתם מפני השר שהיה דורש דמו מידם, ועוד מפני העונש דיני שמים. ועוד שלא אנסו אותו אלא שיתן להם מטלטלין דלא גמיר ומקני משום דמחוסר גוביינא. אבל בעובדא דידך היית תפוס בידי גוים ואין מי שהיה דורש דמך מידם וגם היית בסכנת הגוף וממון ודמיא ממש לגזירה קמייתא ומציעתא דסיקריקון פרק הניזקין דאגב אונסי' גמר ומקני ולא קבלת בחרם אלא שלא לגלות פשיטא דחל החרם. דמה שפסק מהר"ם דלא הוי ממש בחרם דווקא כגון שאנסו אותו שיקבל עליו החרם ליתן להם שום דבר כגון מטלטלי' דמחוסר גוביינא. אבל בנדון דידן לא קבלת בחרם אלא לשתוק ולא לגלות פשיטא דחל עליך החרם. על כל דבריי אלה יש לדקדק בתשובה במיימוני' וש"ש כנפשך אהובך הקטן יעקב וויילא.
שו"ת מהר"י ווייל סימן נד
 
ברכה וחיים ושלום לאהובי הר"ר חיים. על דשאילנא על הנער' שנתארסה ומת הארוס והיה לה יבם משומד והיתה סבורה שמת המשומד ונשאת בלא חליצה ואחר כך בא המשומד וחלץ לה ועתה נסתפק לך מה יהיה משפט האשה אם יש להוציאה מתחת בעלה. פלוגתת הגאונים ורש"י ומהר"ם ידוע' והאי איתתא כיון שכבר נישאת מותרת. והא דאמרו חכמים היכא דנישאת בלא חליצה דמוציאין אותה מבעלה אינה אלא קנסא מדרבנן והכא לא קנסינן לה. כיון דהגאונים ומהר"ם דהוא בתר' ונימוקו עמו פסקו דאינה זקוקה ליבם ולדידהו אפי' לכתחילה יכולה היא להנשא אנן לכל הפחות בדיעבד נסמוך עלייהו כיון דליכא איסורא אלא מדרבנן. ואמרי' בפ"ק דע"ז היכא דפליגו תרי תנאים או אמוראים בשל סופרים הלך אחר המקיל ומסתמא ה"ה היכא דאיפליגו תרי גאונים. וכה"ג איתא במרדכי ובאשירי בסנהדרין פרק אחד דיני ממונות גבי היכא דטעה בדבר משנה חוזר והיכא דטעה בשקול הדעת דמשוה דברי הגאונים לדברי האמוראים ומסתמא ה"ה הכא בנידון דידן. עוד נראה טעם להתיר דתנן פרק כיצד ביבמות שנים שקדשו שתי אחיות כו' עד אם קדמו וכנסו אין מוציאין אותם ובגמרא תני שילא ואפילו שניהם כהנים מ"ט חלוצה לכהן מדרבנן וספק חלוצה לא גזרו רבנן. ובפרק החולץ מת בתוך ל' ועמדה ונתקדשה אם אשת כהן היא אינה חולצת. אלמא כיון דלא הוי אלא איסור דרבנן לא מפקינן לה מבעלה הכהן הכי נמי הכא לא נוציא אותה דנסמוך אדברי הגאונים ומהר"ם. וליכא למימר שאני התם דלא הוי אלא ספיקא משום הכי שרו רבנן אבל הכא אליבא רש"י הוי אסורה ודאי ולא מפקינן. ע"כ ליכא למימר הכי דבפרק החולץ בההיא סוגיא איתא וז"ל הכא גבי מעובר' חבירו ומינקת חבירו דאינסבא לכהן מאי מי עבוד רבנן תקנתא לכהן או לא א"ל הכי השתא בשלמא התם כיון דאיכא רבנן דפליגי ארשב"ג גבי הא דלא איפשר עבדינן כרבנן אבל הכא כמאן נעביד אי כרבי מאי' האמ' יוציא ולא יחזיר עולמית אי כרבנן האמר יוציא בגט עכ"ל. אלמא אי אשכחן שום תנא דסבר דמותר עבדינן כוותיה כיון דאי איפשר אע"ג דאיכא ודאי איסורא לאידך תנא מ"מ כיון דליכא אלא איסור' דרבנן מקילינן היכא דאי איפשר ה"נ בעובדא דידן, נאם הקטן יעקב וויילא.
שו"ת מהר"י ווייל סימן נה
 
שלומך יסגא אהובי הנ"ר אליעזר שיח'. ההיא איתתא ארמלתא שהכנסת אותה ובנה לביתך והיא משועבדת לך לשרת לך בצרכי הבית. כבר שאל ממני השואל על האי עובדא ולא השבתי דבר ועתה כיון דאת גופך שאלת עלי דידי רמיא לאפרושך מאיסורא. נ"ל אם אין איש עוד בבית אלא אתה והאשה ובנה שיש כאן איסור יחוד. דאמרי' פרק י' יוחסין אמר רב יודא אמר רב לא שנו אלא בעיר אבל בדרך עד שיהיו שלש' שמא יצטרך אחד מהם להשתין מים ונמצא אחד מהם מתייחד עם הערוה וכ"ש הכא דהא אי אפשר שיהא הבן בתדירות בביתך לפעמים שהוא הולך לשוק או לטייל ונמצא אתה מתייחד עם האשה. ומדקאמר שמא יצטרך אחד להשתין מים אלמא אפילו שאינו שוהה אלא מעט א"ה אסור משום יחוד כ"ש הכא שלפעמים שוהה הבן זמן מרובה. ואם נפשך לומר התם איירי בערוה דאורייתא דאיסור יחוד הוי דאורייתא משום הכי אחמירו ביה רבנן אבל הכא כיון שהאשה היא פנויה ואיסור יחוד הוי דרבנן לא אחמירו כולי האי. איברא לאו הכי הוא דאדרבא יחוד דפנויה חמיר טפי מערוה דאורייתא מדאמר פרק אין מעמידין ובפרק איזהו נשך תני רב יוסף ארמלתא לא תרבי כלבא ולא תשרי בר בי רב באושפיז'. אלמא שאסור להיות דר אצל אלמנה אפילו בלא יחוד מה שאין כן בערוה דאורייתא. ועוד נראה דאסור יחוד פנויה דהא רב יהודא אמתני' דקתני אבל אשה אחת מתייחדת עם שני אנשים ואהא קאמר רב יודא לא שנו אלא בעיר כו' ובמתני' קתני אשה סתם משמע אע"פ שאינה ערוה. והא דקאמר רב יודא ערוה לישנא בעלמא נקט כלומר יחוד פנויה אסור כמו איסור יחוד ערוה. ועוד דכתב הרמב"ם וז"ל אסור לשכון בחצר שיש בה אלמנה אע"פ שאינו מתייחד עמה מפני החשד אא"כ היתה אשתו עמו עכ"ל. אלמא דהרמב"ם אסר לדור עם אלמנה בחצר אפילו בלא יחוד וכ"ש בעובדא דידך שהיא אצלך בביתך דאיכא למיחש להרגל דבר. עוד אומר אני כיון שאתה פנוי יש להחמיר עליך טפי מבאחריני כדתנן פרק עשרה יוחסים לא ילמד רווק סופרי' ומפרש בגמ' משום אמותיהן של תינוקות שבאות אצל בניהן. אלמא כיון דאימותן של תינוקות באות אצלו לפרקים איכא למיחש להרגל דבר כ"ש הכא דהיא ארגילה בהדך. מכל הני טעמי דלעיל נראה שיש איסור בדבר. עוד יש בידי טעם לאסור אבל אין בהם צורך הפעם. ומה שאמרת לי מרבותינו שהתירו דילמא לא הודעת להם גופא דעובדא.
שו"ת מהר"י ווייל סימן נו
 
אפריון נימטיי' לריש אהו' הח"ר ליפמן שיחי'. מי אנכי כי באתי עד הלום שמששת את כלי הלא יש במקומך שבט ומחוקק ולא הגעתי לפלגות חקרי לב דדין תורה אפילו כביעת' בכותחא לא ידענא ומ"מ בשביל אהבתך אדון בקרקע על שאלתך ששאלת. על דין דינה ויעקב אביה סתמת דבריך ולא פירשת לכל הצורך. כתבת וז"ל שהית' לדינה תביעה על יעקב אביה מחמת שפרנסה משלה את דודתה אחות אביה כמעט ג' שנים על ערש דוי והיו לעצמה נכסי' ביד אחיה יעקב ונתנה הרשאה החתומ' לדינה להוציא מיד אחיה יעקב ולא הוספק להוציא עד שמתה אחות יעקב ועמד כך עד שנתפשרו האב ובתו לכתוב ולחתום שטר חוב גמור כו' וכן עשו קבלו קניין לכתוב ולחתום. וכתב עוד וזה לשונו ומי יתן לבת הרשאה אחרת מאחר שמתה דודתה. והנה הדברים סתומים מאי דקטענה דינה אם לפרוע לה מה שפרנסה דודתה משלה ולא היה לדודתה שום יורש אלא אביה יעקב או שמא יש לה יורשין אחרים ודינה שליחותייהו דשאר יורשין קעבדה. ואיצטריך לברר דבריך אם אין שם יורש אלא יעקב א"כ אין בהרשאה ממש דמיד כשמתה אחותה נפלו נכסי קמיה דידי' ושליחותא דמאן קא עבדה דינה. אע"ג דכתב ראב"ן במרדכי פרק מרובה דהרשאה מני אפילו אי שכיב המורשה וכן כתב מהרי"ח באשירי בפרק ההגוזל קמא. הני מילי לגבי איניש אחרינא דלא מצי למימר לאו בעל דברים דידי את אלא אמרי' שליחותיה קא עבידא אבל כשהיורש גופיה הוא הבעל דין ואין שם יורש אלא הוא א"כ שליחותא דמאן קא עביד המורשה וזה אין צריך פנים דהא ק"ל דשליח הוי. אבל אם דינה תבעה דמי פרנסת דודתה מאביה טענתה טענה וצריך יעקב אביה לקיים הפשרה כיון שקבל קניין.
שו"ת מהר"י ווייל סימן נז
 
ומה שמיחה יעקב בעדים שלא לחתום אם אין שם יורש אלא הוא טענתיה טענה דאע"פ דסתם קניין לכתיבה עומד הא פירשו ר"ת וריב"א ושאר רבוותא ה"מ היכא דלא חזר אבל אי חזר הוי חזרה כדאיתא פרק חזקת הבתים ופרק הספינה. ולא יחתמו בעל כרחו אע"פ דפירש בשעת הקניין לכתוב ולחתום מידי דהוה אמי שאמר זכו בשדה לפלוני וכתבו לו את השטר דאמרי' פרק הספינה דיכול לחזור בשטר ופירש שם האשירי דאיירי בקניין סודר. אע"ג דאיכא הג"ה במיימוני פ"ק בהלכות קניין די"מ דהתם איירי שלא אמר לעדים החזיקו על דעת כתיבת השטר אבל אם אמר ללוקח זכה בשדה ואכתוב לך השטר אינו יכול לחזור וא"כ ה"נ כיון שאמר בשעת הקניין לכתוב ולחתום הוי כמו שאמר על דעת לחתום. הא איתא בההיא הג"ה דבני צרפת סברי דבכל עניין יכול לחזור ע"ש וכיון דאיפליגו ביה רבוותא אין לכתוב שטר עליו בעל כרחו. ומ"מ בין יכתבו שטר בין לא יכתבו צריך יעקב לקיים הפשרה. אבל אם לא יכתבו השטר יכולה דינה לחזור כדאיתא באשירי פ' הספינה ובמרדכי פרק חזקת הבתים. ואם יש שם יורשין יותר מיעקב אז יש לחלק אם היה שטר לההיא איתתא דשכיבא על יעקב אחיה שהיו נכסיה בידו ובההוא שטרא באתה דינה בתו להוציא מידו ובשביל זה נתפשרו אז אין יכול יעקב לחזור. דטעמא מאי אמור רבנן דיכול לחזור משום דלא ניחא ליה דליפשו שטרא עילויה הכא כיון שמחמת השטר עשה פשרה א"כ ליכא למימר הכי. וכן משמע באשירי פרק זה בורר ובהג"ה במיימוני וז"ל אבל אי ליכא שטר לאיתתא דשכיבא על יעקב אז יכול יעקב לחזור בשטר אבל הפשרה צריך לקיים.
שו"ת מהר"י ווייל סימן נח
 
ועל שכירות הבית שרוצה יעקב לחזור בשטר ג"כ טענתיה טענה ויכול לחזור בשטר. אבל השכירות צריך לקיים ואינו יכול לחזור בשכירות וצריך לקיים הקניין דשכירות קרקע ומכירת קרקע דמיין להדדי בכל מילי דאמרי' בפרק מרובה כשם שקרקע נקנית בכסף בשטר ובחזקה כך שכירות קרקע נקנית בכסף ובשטר ובחזקה, ואי' פ"ק דב"מ באשירי דאין שכירו' קרקע נקני' בחליפין. נאם הק' יעקב וויילא.
שו"ת מהר"י ווייל סימן נט
 
פטיש החזק מה"ר יעקב יצ"ו. על אודות ההוא גבר' דשמיה בנדיט בהח"ר יודא שאמר לחבירו ה"ר יעקב אתה מכחש כמו ממזר. לפי דעתי דקלישא נראה דאין לדון על האיש בנדיט בדינא רבה כאילו קראו ממזר בפיר'. וודאי אמת הוא שכתב ספר האגודה האומר לחבירו הרי אתה כמו ממזר צריך לפייסו כאילו אמר לו הרי אתה ממז' וכן כתוב בתשו' רבי אביגדור. מכל מקום נראה לי שאין צריך לפייס אלא אותו האיש שחירף אבל לא אמו דאיכא למימר שלא פגע ונגע בכבוד האם דיכול למיתריץ דיבוריה ולומר הרי אתה מכחש כמו ממזר פירוש אתה עז פנים כמו ממזר שהוא עז פנים ורגיל לכחש ואין לו בושת פנים כך אין לך בושת פנים לכחש אבל מעולם לא היתה כוונתו לזלזל בכבוד אמו. וכה"ג כתב רבי אבגדור כהן בתשובה וז"ל הקורא לחבירו בן הזונה יכול לומר אנא זונה פונדקת קאמינא והקורא לחבירו פסול יכול לומר פסול לעדות מחמת קורבא עכ"ל. אלמא דמתרצינן דיבוריה במאי דאיפשר וכ"ש בנדון דידן שאמר הרי אתה מכחש כמו ממזר דאיכא לפרושי עז פנים לכחש כממזר ולא היתה כוונתו לומר שהוא ממזר ממש. וכעין זה אשכחן בקרא ובתלמוד כגון היתה כאלמנה ודרשינן בפ"ק דתענית לא כאלמנה ממש כו' ובפרק ד' אחין ער ואונן שלא כדרכן שמשו מיתבי כל כ"ד חדש דש מבפנים וזורה מבחוץ דברי רבי אליעזר אמרו לו הללו כמעשה ער ואונן כמעשה ער ואונן ולא כמעשה ער וכו'. אלמא אע"ג דכתיב כאלמנה אינו ממש אלא אמרי' דלא הוי כאלמנה ממש וכן הא דקאמר כמעשה ער ואונן דלא הוי כמעשה ער ואונן ממש וה"ה והוא הראיה לעובדא דידן. עוד אומר אני להביא ראיה מפ"ב דנדרים דקאמר וז"ל כדי שלא אתן עיני באשה אחרת ויבאו בניי לידי ממזרות כו' והכא ע"כ ליכא לפרושי אלא עז פנים כמו ממזר. ובמסכת כלה ובפרקין דבן עזאי גרסינן וז"ל עשרה הם כממזרים ואינם ממזרים בני נדה בני נידוי כו' הכי נמי הוי הפי' חצוף כממזרים.
שו"ת מהר"י ווייל סימן ס
 
ועוד אני מוסיף דברים דלפי עדות שני העדים רבי פרץ ורבי מרדכי לא פשע רבי בנדיט. דמה שהעידו ששמעו מפי בנדיט עצמו שאמר להם איך שאמר לה"ר יעקב אתה מכחש כמו ממזר הלא תשובתו בצדו שאמר להם שה"ר יעקב התחיל בתקלה ואמר לו אתה גנב ומלשין ועל זה השיבו אתה מכחש כמו ממזר ולפי דבריו אין לו חטא. וכה"ג כתב מהר"ח א"ז וז"ל מעשה בראובן שהכה שמעון ושמעון בשעה שהכהו בעוד שלבו חם קרא לראובן ממזר וירדו לדין לפני רבי יצחק מווינא ורצה ראובן ששמעון יעשה לו דין בשביל שקראו ממזר ופטרו רבי יצחק והביא ראייה לדבריו והיה כי יחם לבבו עכ"ל, ה"נ היה חם לבבו כשקראו גנב ומלשין.
שו"ת מהר"י ווייל סימן סא
 
ועל פי עדות של רבי יחיאל שהעיד שר' בנדיט התחיל ואמר מלשין ומסור. אם רבי בנדיט אינו מודה לדברי אותו עד אז אין מקום לחייבו שום דבר ואפילו שבועה דבפרק שבועת הדיינין אימעיטו שטרות מדין שבועה משום שאין גופו ממון וכ"ש דברים בעלמא דאין עליהם שבועה. ואפילו שבועת היסת ליכא הכא דלא ניתקנה שבועת היסת אלא על תביעת ממון כדאיתא במרדכי פרק שבועת הדיינים ובמיימוני פ"א דהלכות טוען ונטען כתב דאפילו חרם סתם ליכא, נא' הק' יעקב וויילא.
שו"ת מהר"י ווייל סימן סב
 
חינא וחיסדא לאהובי הר"ר חיים יצ"ו. על דשאילנא על גריס של כתמים דאיתא במיימוני ובסמ"ג דהוי כשיעור ט' עדשי' ואיתא בסמ"ג בהלכו' נגעים דגריס הוי ל"ו שערות ומספקא לן אי הוי פירוש שערות או שעורות. נ"ל דהוי שערות ולא שעורות והכי מוכח מברייתא דת"כ ומייתי לה בסמ"ג ובפ"ד דנגעים בפירוש של המשנה. וז"ל הברייתא ומחיית בשר חי בשאת יכול כל שהוא ת"ל שער לבן ומחיית בשר חי מה שער לבן מקום ב' שערות אף המחייה מקום שתי שערות יכול לא יהא טמא עד שיהא בה שער לבן ומחייה ת"ל נושנת היא טמאה ואין צריכה דבר אחר. וא"כ למה נאמר שער לבן ומחייה מלמד שלא תהא טמאה עד שיהא בה לקבל שער לבן ומחייה. יכול שער לבן מצד אחד ומחייה מצד זה ת"ל בשאת שתהא מבוצרת כשאת פירוש כמו מבצר סביב. נמצא מקום שתי שערות מימינה ומקום שתי שערו' משמאלה וכן למעלה ממנה וכן למטה ממנה מרובעות נמצא שלשים ושש שערות עכ"ל. ומהכא יליף שיעור הגריס כדאיתא בפירוש של המשנה בפ"ד דמסכת נגעים. ובפ"ד דנגעים מסיים ההיא ברייתא וז"ל נמצא כגרים של נגעים ל"ו שערות עכ"ל אלמא שיעור הגריס ל"ו שערות. נ"ל דלא הוי הפי' דשיעור עדשה כמו שתי שערות זו אצל זו ממש דשיעור זה קטן מאד וחזינן דלא הוי הכי דעדשה רחבה הרבה והרבה בכפלי כפליים יותר משתי שערות. אלא נראה דעדשה כשיעור מקום ב' שערות כמו שעומדות על גופו של אדם שאין עומדות ממש תכופות ומקורבות גבי הדדי אלא קצת הם רחוקים זו מזו. והכי משמע לישנא דברייתא בת"כ דקתני מה שער לבן מקום ב' שערות כו' אלמא דיליף משתי שערות העומדות על גופו של אדם. ומעתה נמי מתורץ המרדכי שכתב בשם המיימוני דשיעור הגריס הוי ט' שעורות ובמיימוני גופיה כתב דשיעור הגריס הוי ט' עדשים ואיכא למימר דעדשה ושעורה אידי ואידי חד שיעורא הוא.
שו"ת מהר"י ווייל סימן סג
 
ועל המקדש יבמה קודם שחלצה. בפרק האשה רבה פליגי בה ה"ג ור"ת במרדכי ובתשובה במיימוני ובאשירי. הה"ג אסרו על המקדש ור"ת התיר והאשירי הכריע וז"ל והלכה למעשה נראה דאם נישאת לשוק בנישואי שוגג תצא וכל הדרכי' האילו בה כסוגיא דהזורק וכלישנא בתרא דרב גידל ואם נתקדשה במזיד אסורה למקדש כדי שלא יהא חוטא נשכר אבל היתה סבורה שלא היה לה יבם ונתקדשה אם חלץ לה יבם מותרת למקדש עכ"ל. ובנדון דידן ידעה שהיה לה יבם והוי מזידה כדמשמע לישנא של האשירי היכא שידעה שהיה לה יבם דהוה מזידה, נאם הקטן יעקב ווייל.
שו"ת מהר"י ווייל סימן סד
 
שעתיך תרמינך, כדכד ואינך, אהו' עמוד הימיני מה"ר דוד הי"ד, מה מצאת בי כי מששת כלי ומי אנכי כי באתי עד הלום לדון דינא באתרא דגברא רבה דכל רז לא אנס ליה, אמנם ענותך תרביני ואחוה דעתי דקלישא. נראה לע"ד דאין תקנת קהלות נוהגין בעובדא דידן דודאי לא תקנו הקהילות אלא מטעם ותם לריק ואותו טעם לא שייך אלא היכא שאבי החתן או אבי הכלה נתן הנדוניא או שאר קרוביה נתנו הנדוניא דבכולהו שייך למימר ותם לריק ואיכא אומדנא דדעתא קצת. אבל היכא דאחרים לא נתנו הנדוניא אלא הם עצמם נתנו הנדוניא לא שייך האי טעמא ותם לריק כי היכי דלא תקנו אנכסי מלוג כמו שכתב הרא"ש בתשובתו כאשר תראה בתשובה אשר אני שולח לך. ובתשובה במיימוני שכתבת משמע דאחרים נתנו הנדוניא מדנקט האי לישנא וז"ל ואשר מחלקים בין אב לבתו ובין שאר משיאי קרובות כו' מדנקט האי לישנא משיאי קרובות משמע דאחרים נתנו הנדוניא. ואי לא תימא הכי ובעית למימר דתקנת הקהילות הוי אפילו אאלמן ואלמנה שהכניסו הנדוניא עצמם א"כ הוי מילתא בלא טעמ' והיכי אשכחן דלתקנו רבנן מילתא בלא טעמא.
שו"ת מהר"י ווייל סימן סה
 
ואפילו הני תלת מילי מעמד שלשתן, והמשיא בית לבנו והכותב נכסיו לאשתו דתקנו רבנן לאו דווקא בלא טעמא כלל דבכולהו איכא טעמא רבה אמאי תקנו רבנן. אלא פירוש הקניין הוא בלא טעמא דכולהו הוו שלא בקניין אלא דאמדי רבנן דעתו בהכי. ואל תשיביני והלא בכתובת בנין דכרין עיקר התקנה הוי משום דליקפוץ אדם ויתן בתו לבנו וחכמים תקנו אפילו היכא דליכא אב משום דלא פלוג כדאיתא פרק נערה. יש להשיב שאני התם דהוי תנאי ב"ד ונתקן במניין בחכמי כל ישראל משום הכי לא פלוג. אבל תקנת הקהילות דלא נתקן אלא במדינה זו איכא למימר דלא נתקנו אלא היכא דשייך ביה טעמא ותם לריק, ואין למידין תקנה מתקנה כמו שתראה בתשובת הרא"ש. ואיכא ק"ו דהא אפילו גבי נכסי מלוג דהגוף שלה אפ"ה לא הוי כמו נדוניא כיון דלא שייך ביה טעמא ותם לריק וכ"ש נדוניא עצמה היכא דלא שייך ביה ותם לריק. ומ"ש הגאון מהרי"ל ז"ל פסק דתקנת קהילות שייך נמי בנכסי מלוג לא שמעתי מזה. ואפשר דדעת הגאון דווקא אדמי טבעות שנתן בשביל כבוד הכלה דהת' נמי שייך טעמ' ותם לריק אבל בנדון דידן איפשר דמודה כמו שכת' הרא"ש בתשובה.
שו"ת מהר"י ווייל סימן סו
 
ועוד אמינא הדעת מכרעת דלא נתפשט תקנת הקהילות ברעגנשפורק דהא רעגנשפורק גריר בכל מנהגם בתר בני אושטרייך ולשם לא נתפשטו התקנות.
שו"ת מהר"י ווייל סימן סז
 
ועל שהודה המת שהספרים של בנו שנתנם לו קודם כ"ה שנים. צלל במים אדירים והעלה בידו חרס דהודאתו לאו כלום היא כיון שחב לאחרים כדאמרי' פ"ב דכתובות מלוה שאמר אמנה היו דברינו אינו נאמן היכא דחב לאחרים. ובאשירי פ"ק דגיטין מייתי ליה נמי היכא דחב לאחרים דלאו כלום היא. ועוד דהכא איכא מוכח מילתא טובא שלא היתה כוונתו אלא להבריח מכתובת האשה דדבר נמנע הוא שאדם יתן נדוניא לבנו ויחזיק בו כ"ה שנים. ועוד הלא ידוע הוא שאותו מענלי"ן נתגלגל בעוני ובחוסר כל זה כמה ימים ושנים ואם היו הספרים שלו ודאי היה מוכרם. וגדול מזה אמרו בפרק זה בורר ופר' גט פשוט דהיכא דאיכא למימר אדם עשוי שלא להשביע את בניו אמרי' הודאתו לאו כלום היא דתלינן מה שהוד' משו' שלא להשביע את בניו. אלמא היכא דאיכא למיתלי תלינן כל שכן הכא דאיכא מוכח מילתא טובא. ועוד כמו שכתבת דלא עדיף ממתנת בריא ראייה מפרק מי שמת איבעיא להו שכיב מרע שהודה מהו ופירש האשירי דמיבעיא ליה אי הוי כמתנת בריא כו' ופשיט ליה דהוי כמתנת בריא. ומסתמא לא פשיט דהוי עדיף ממתנת בריא דהא איהו גופיה מסופק אי הוי כמו מתנת בריא או כמתנת שכיב מרע דהיינו גרוע ממתנת בריא ואין שייך דלפשוט דהוי עדיף ממתנת בריא.
שו"ת מהר"י ווייל סימן סח
 
וחדש העיבור הוא כמו שנה דשנה סתם בכל מקום הוי נמי חדש העיבור כדתנן פרק השואל המשכיר בית לשנה ונתעברה השנה נתעברה לשוכר. ובנדרים פרק קונם יין תנו רבנן קונם יין שאני טועם השנה אסור בה ובעיבורה. ובהלכות אבילות פסק מהר"ם דאינו צריך להתאבל על אב ואם אלא י"ב חדש ומביא ראייה מדלא נקט שנה משמע אי הוה נקט שנה היה צריך להתאבל חדש העיבור. הג"ה במיימוני פסק כ"ד חדש דתינוק היינו כ"ד חדש בלא חדש העיבור מדנקט כ"ד חדשים ולא נקט שתי שנים. והקבורה לא חילק ידענא ולא בילק ידענא אלא כמו שפסק מהר"ם והאשירי בתשובה כאשר תראה, נאם הקטן יעקב וויילא.
שו"ת מהר"י ווייל סימן סט
 
אבן פינה, יתד אמנה, שם טוב קנה, מהר"ר אברהם כ"ץ. על אודות הבכור אמינא דילמא בדק לן מר. כתבת והבאת ראייה מר' דסבר דפירות דקל אף משבאו לעולם אינו יכול לחזור וה"ה עובר בהמה שאינו יכול למכור אף משבא לעולם דחמיר טפי למכו' דב' שלב"ל מלדבר שלא בא לעולם. ואפי' אי שוה מ"מ לא מהני אלא כי אומ' לכשתלד אבל סתמא לא וכי אמ' לכשתלד קנה היינו טעמא כשתלד אז נגמר הקניין ואז הוי כולהו בעולם. וכן פירש האשר"י וז"ל והוא שלא מת המזכה וגם דלא חזר בו קודם לידת הולד ולא קנה לא בסודר ולא בחזקה ולא במשיכה וישנן ברשות הזוכה כשנולד העובר. אלמא בשעת זכייה בעינן דאיתא לכולהו בעולם וליתי הכא גבי בכור וכ"ש כי לא אמר לכשתלד. ועוד דמסיק המזכה לעובר לא קנה ש"מ עובר הוי דבר שלב"ל וכי הא"ז פליג אהילכת' עכ"ל. תמיה אדמותבת לי מר"י תסייע לי מרשב"ם דסבר דשפיר מצי למכור עובר כמו שיכול לזכות לעובר אי אמר קני העובר לכשתלד והכי איתא בהג"ה באשירי פרק מי שמת. וא"כ כיון דחזינן דרשב"ם סבר דמהני מכירת העובר והא"ז כתב בסתם דימכור העובר למה לן נחלק במילתא דלא אשכחן כמו שחילקת בין נגמר ללא נגמר ובין סמוך ללידה. ניחא לן טפי למימר דסבר כרשב"ם כיון דחזינן דרשב"ם סבר הכי ולסברת' דכתבת היכא דנגמר העובר הוי כמאן דמנח בדיקלא. ועוד כתבת דהא"ז הגדול סבר דווקא סמוך ללידה א"כ אמאי לא חילק רק בפרק אלמנה לכ"ג דפריך אשמואל דאמר זו דברי ר' יוסי ולא סבירא ליה והאמר שמואל המזכה לעובר קונה כו' ואמאי לא משני הא דאמר שמואל סמוך ללידה? וכן בפרק הערל דאמר ר' יוחנן מצרי שני שנשא מצרית ראשונה בנה שני הוה ומקשה והא"ר יוחנן הפריש חטאת מעוברת כו' אמאי לא משני התם בנגמר העובר או סמוך ללידה? וכן בפרק מי שמת דאמר רב הונא המזכה לעובר לא קנה ומקשה עלה ממתני' אם ילדה אשתך זכר כו' לישני ליה דמתני' איירי סמוך ללידה דהא כתבת דחמיר טפי למכור דבר שלא בא לעולם מלדבר שלב"ל, וכיון דמהני למוכרו כל שכן להקנות לו. והנה המרדכי כתב בסתם וז"ל יכול לקבל מעות מהגוי ולמכור לו העובר ולא הבהמה לעוברה. וכן הג"ה באשירי פרק הזהב וז"ל הילכך נראה בעיני היכא שיש בהמה מבכרת לישראל מותר לקבל הישראל מעות מן הגוי ולמכור לו העובר כו'.
שו"ת מהר"י ווייל סימן ע
 
ומה שכתבת לסתור דבריי שכתבתי להחמיר כמו האשירי והבאת ראייה ממה דלא מצרכינן ב' טבילות לאחר הלידה כר"ת אין הנדון דומה לראייה. חדא דהתם לא הוי אלא חששא דרבנן דלא הוה יולדת בזוב אלא מטעם חומרא דרבי זירא. ועוד כולהו רבנן קמאי ובתראי סבירא להו דלא כר"ת לאפוקי הכא דהאשירי בתרא הוא ונימוקו עמו ואליביה פסקינן ברוב דוכתין. ומה דמייתי ראייה מערב' בלולב טפי הוי לך למייתי ראייה מחלב שעל הכרס דמחייב רבי אפרים כרת ובכל מדינות רינו"ס אוכלין אותה. וכן בימות הגשמים שהנהרות גדולים מחמת הגשמים אסר ר"י לטבול בנהרות משום דרבו נוטפין על הזוחלין. ואנן נהגינן בכל דוכתא דלית ביה מקוה לטבול בנהרות אע"פ שלפי פירוש ר"י אית ביה כרת דלא עלת' לה טבילה אלא סמכינן אר"ת אע"פ שיחיד הוא כנגד יחיד. אלא נראה דמכולהו אין ראייה, וכל דבר תלוי במנהג ונהרא נהרא ופשטיה. אבל גבי בכור מילתא דלא שכיח הוא שאין ידוע לנו מנהג ברור, עכ"ל.
שו"ת מהר"י ווייל סימן עא
 
שפתים ישק משיב דברים נכוחים, מימיו נאמנים משקה צחיחים, אהו' עמיתי סיני ועוקר הרים הח"ר יעקב. על דשאילנא על ההוא גיטא דנכתב בשיודוט והאשה לא היתה בתוך העיר בשעה שנכתב הגט אלא היתה אצל שער העיר וכתבו העומדת היום בשיודוט. מי אנכי כי באתי עד הלום לאישתעויי דינא באתרא דאיכא תלתא גברי רברבא דכל רז לא אנס להו ובידי אין לחם ואין שמלה ומ"מ משום צותא דידך דבסימא לי אחוה דעתי בדרך משא ומתן ולא בדרך פסק דין. נראה דאם היתה האשה בתוך עיבורה של עיר אין כאן בית מיחוש דעיבורה של עיר הוי כמו עיר ממש. כדאיתא בנדרים פרק הנודר מן הירק הנודר מן העיר אסור ליכנס בעיבורה של עיר ובגמרא יליף מדכתיב ויהי בהיות יהושע ביריחו ודרשא גמור' היא דהא לעניין תחומי שבת אמרינ' בית העומד בתוך עיבורה של עיר מיניה משחינן להקל. ואל תשיביני כיון דתחומין דרבנן אזלינן להקל דהא מדידת תחומין מערי הלויים ילפינן כדאיתא פ' מי שהוציאוהו אמר רב חסדא ילפינן מקום ממקום כו' עד ומדותם מחוץ לעיר כ"ש לרבי מאיר דסבר בפרק כיצד מעברין דנותנין קרפף לעיר ויליף בגמ' מדכת' מקיר העיר וחוצה. אע"ג דרבנן פליגי עליה הא מהר"ם פסק כר' מאיר באשירי ובהג"ה במיימוני פרק כ"ח דהלכות שבת. ואי משום דהלכתא כדברי המקיל בעירובין מ"מ שמעינן מיניה שפיר דלכל הפחות עיבורה של עיר איקרי בשם העיר ואיכא למיחש דאפילו רבנן לא פליגי אר' מאיר אלא לעניין מדידה אבל לקרות עיבורה של עיר בשם העיר מודו כדאשכחן גבי נדרים וטעמא דמסתברא הוא. וגדול מזה כתב רבינו שמשון בתשובה במיימוני בעיר שהית' הנהר חוץ לעיבורה של עיר שכותבים שם הנהר בגט ומייתי ראיה דאפי' חוץ לעיבורה של עיר בתוך התחום חשיב כעיר ע"ש. וקש' לי על דבריו אי בתוך התחום חשיב כעיר א"כ אמאי אמרי' לגבי נדרים הנודר מן העיר מותר לילך בתחומה. ושמא יש לחלק דבנדרים הלך אח' לשון בני אדם ובלשון בני אדם שמא חוץ לעיבורה של עיר לא מיקרי עיר ומ"מ גבי גיטין לא הוי כמו שינה שם עירה. ואקרא גופיה יש לדקדק דבנדרי' פ' הנודר מן הירק יליף מקרא דחוץ לעיבורה של עיר לא הוי כמו עיר מדכתב מקיר העיר וחוצה ולגבי ערי מקלט אמרי' בפרק אילו הן הגולין כשם שהעיר קולטת כך תחומה קולטת ומיניה מייתי רבינו שמשון ראיה בתשובתו דבתוך התחום חשיב כעיר. ושמא גם בזה יש לחלק דחשיב כעיר אבל לא כעיר ממש. וגבי יהושע כתוב ויהי בהיות יהושע ביריחו וגו' מדקאמר ביריחו משמ' ביריחו ממש היינו עיבורה של עיר דהוי ממש כעיר אבל חוץ לעיבור' של עיר לא הוי כעיר. אבל מ"מ לא הוי שינה שם העיר ומשום האי טעמא איכא למימר גבי נודר דמותר לילך בתחומה דאזלינן בתר כוונת הנודר, ומסתמא הית' כונתו לאסו' מאי דהוי כעיר ממש דהיינו עיבורה של עיר. אבל מאי דלא הוי כעי' ממש אע"ג דאיקרי על שם העיר לא הית' כוונתו לאסו' ומשו' הכי מות' לילך בתחומה דלא הוי כעיר ממש. ועוד אומ' אני להביא ראיה דשדה העיר מיקרי בשם העיר מדכתב בסוף ספר יהושע ואת עצמות יוסף קברו בשכם בחלקת השדה אשר קנה יעקב ובמלכים כתיב ויקבר בעיר דוד וע"כ לאו בעיר ממש דהא תנן פרק לא יחפור מרחיקין הקברות מן העיר חמשים אמה. ואפילו חוץ לתחום אשכחן דמקרי על שם העיר דשקיל וטרי תלמודא בפרק ואילו הן הגולין ובפרק יש נוחלין אקרא דכתיב ויתנו לכלב את חברון. ומקשה תלמודא חברון עיר מקלט הוי ומשני פרווהא דכתיב ואת שדה העיר וחצריה וגו' והתם ע"כ חוץ לתחום הואי דהא נותנין אלפים אמה מגרש. וכן פירש רשב"ם וז"ל פרווהא כפרים ושדות שסביב לעיר חוץ למגרש. אלמא דאפילו חוץ לתחומה של עיר מיקרי על שם העיר. וצריכים אנו לחלק מ"ש דגבי נדרים דאמרינן חוץ לעיבורה של עיר לא הוי כעיר והכא אפי' חוץ לתחום יש לו שם כשם העיר. וכמו שפיר' לעיל ניחא דבנדרים אין כוונתו אלא לאסור עצמו על מה דהוי כעיר ממש דהיינו תוך עיבורה ומש"ה מייתי מקרא ויהי בהיות יהושע ביריחו ממש. ומה שחילקת בין היכא דעיבורה של עיר פנוי בלא בתים ובלא שדות ובלא כרמים אבל היכא דאינו פנוי אז לא הוי כעיר. איברא לאו הכי הוא דהא בית העומד בעיבורה של עיר מיניה משחינן תחום שבת אפילו לרבנן דפליגי אר' מאיר וסברי דאין נותנין קרפיף לעיר מכל מקום מודו רבנן דבית העומד בתוך עיבורה של עיר דמיניה שמחינן. ומה שכתבת מבתי ערי חומה מבית העומד מקצתה חוץ לחומה דלא הוי כעיר שאני התם דבחומה ממש תלי רחמנא, וכה"ג מחלק תלמודא גבי מעשר שני בפרק אילו הן הגולין.
שו"ת מהר"י ווייל סימן עב
 
ועל שנכת' בגט בעשרים וארבעה יום אין נ"ל לפוסלו בשביל כך. דלמאי ניחוש אי משום דכתב עשרי' וארבעה והיה לו לכתוב מניין הפרטי קודם בארבעה ועשרים ודאי לכתחילה יש לכתוב כך אבל בדיעבד אין לפוסלו בשביל כך דאשכחן בקרא כה"ג בדניאל כתוב וביום עשרים וארבע לחדש. ואי משום כיון דכתב ארבעה לבסוף היה לו לכתוב ימים כיון דקאי אארבעה גם בשביל זה אין לפוסלו דטובא אשכחן בקרא כה"ג דכתב מניין הפרטי לבסוף ואפילו הכי כתב בלשון יחיד בפרשת אלה הדברים והימים אשר הלכנו מקדש כו' עד שלשים ושמונה שנה. אלמא דכתב שנה בלשון יחיד ומדינא היה להיות שנים כדכתיב ובירושלים מלך שלשים ושלש שנים ובמלכים כתוב והימים אשר מלך ירבעם על ישראל עשרים ושתים שנה. וכן גבי אחאב כתוב נמי הכי עשרים ושתים שנה וטובא איתא במלכים דכתב המניין הפרטי לבסוף ואפ"ה כתב שנה. וכן ותפול על עשרים ושבע אלף איש בלשון יחיד ומדינא יש להיות אלפים אנשים וכיון דאשכחן בכה"ג בקרא אין לפוסלו לכל הפחות בדיעבד. ושמעתי מפה הקדוש מו' הגאון מהרי"ל נ"ע ששמע ממה"ר שלום ז"ל שהכשיר גט אחד של ש"מ שהיה מניין הימי' יותר מעשרה כגון י"ג והיה כתוב בגט י"ג ימים ואפ"ה הכשירו הר"ש ז"ל אע"ג דלא אשכחן בקרא כה"ג אפ"ה הכשיר. וטעמא דידיה דאמרי' בירושלמי אין מדקדקין בגט של ש"מ. ואי בנדון דידן היה גט שכיב מרע כ"ש דאין לפוסלו כיון דאשכחן כהאי גוונא בקרא כדפירש'. עכ"ל.
שו"ת מהר"י ווייל סימן עג
 
מרנן ורבנן כהנא רבה מהר"ר זלמן מה מצאת בי כי דלקת אחרי ביתי ריקם ואין בידי לא לחם ושמלה ומ"מ ענותך תרביני להודיעך דעתי דקלישא. מ"ש שיש בידך תשובת מהר"ם פנויה שילדה צריכה להמתין כ"ד חדש וכן כתב מהרי"ל נ"ע. אנא הפעוט חדל אישים נרא' דאית למיגזר אפנויה שילדה לזנונים טפי משאר מניקות. דטעמא מאי גזרו רבנן בהו דדילמא מיעכר חלב האי טעמא איתא טפי אפנויה זונה מנשים כשירות. דנשים כשירות איפשר להו לתבוע היורשים ואפ"ה גזרו בהו רבנן משום דכסיפא להו מילתא כדאיתא בפרק החולץ, וכ"ש אשה שילדה לזנונים כי האי שאין בידה לתבוע שום אדם וק"ל. ואי משום דזנות לא שכיח הא פירשו התוס' פ"ק דכתובות ובפרק המביא תניין דזנות כי האי שכיח. דדוקא זנות דאשת איש בעדים ובהתראה לא שכיח אבל זנות דעלמא שכיח אפילו דאשת איש וכ"ש פנויה. ואין נראה לי לחלק בין אשה זאת לנשי דעלמא. ואפילו אם הבעל מודה שבא עליה לאחר גירושין מבעלה הראשון מ"מ איכא למימר כשם שזינתה עמו כך זינתה עם אחרי'. וכן כתב המיימוני פ"ג דהלכות יבום וז"ל מי שזנה עם אשה בין פנויה בין א"א ונתעברה ואמר זה העובר ממני הוא ואפילו היא מודה לו אע"פ שהוא בנו לעניין ירושה הרי זה ספק לעניין יבום כשם שזינתה עמו כך זינתה עם אחרי' עכ"ל. ויש בידי תשובת אשירי דכת' נמי הכי היכא דבא עליה באקראי בעלמא איכא למימר שמא אחרים גם כן באו עליה. ואפילו לעניין ירושה אינו בנו אלא א"כ שהיתה תדירה אצלו בביתו והיה רגיל לזנות עמה תדיר. וכיון דהכי הוא דאינו פוטר אותה לעלמא בלא חליצה אין להקל עליה שלא להפרישה ממנה דאתי לידי תקלה דיאמרו קמו רבנן במילתא שהוא בנו ודאי ויתירוה לעלמא בלא חליצה. וכהאי גוונא איתא פרק ארבעה אחין אספק גירושין דקאמר אם אתה אומר חולצת מתייבמת דאמרו רבנן קמו במילתא דלא גיטא מעליא. ואף על גב דהאי שינויא לא קאי לפי המסקנא דהא אפילו בספק גרושין חולצת היינו משום דלא מצו לאקולי לפוטרה לעלמא בלא חליצה אבל הכא אי מקילינן ולא מפרשינן מינה נפיק מיניה חורבא. ואם איתא הכי כמו שכתב מר שלא ידע שהיתה מעוברת וניכרין דבריו דברי אמת אז נראה דאין להצריכה גט אלא מפרישין אותה ממנו. וכן כתב הא"ז וז"ל ועוד נרא' הא דמשמתינן לגרש היינו דווקא שקידש או נשא במזיד אבל אם שגג שהיה סבור שאינה מנקת או עם הארץ שאינו יודע שמנקת חבירו אסורה התם לא שמתינן ליה לגרש ואיכא תקנה בהפרשה בלא גט עכ"ל. ומ"ש מר שהיא היתה יודעת שהיתה מעוברת והיא מזידה איפשר שבהא לא היתה מזידה דאסורה עד לאחר כ"ד חדש וסבורה היתה דליכא איסורא והרי היא כמו עם הארץ וכיון דהכי הוא שהם שוגגין לא מחמרינן עלייהו לאפרושה ולהצריכו לנוד למרחקים כמו שכתב האשירי. דמה שכתב האשירי היינו היכא דהיא מזידה אבל בשוגג לא מחמיר עליה כולי האי וסגי בהפרשה שיהא בעיר אחרת. דאי לא תימ' הכי אם כן הוי שוגג חמיר כמו מזיד והא"ז כתב דמקילינן בשוגג. ונראה שיש להפרישו בעיר אחרת רחוק ממנה מהלך ב' ימים או ג' ימים, וגם יעשה שבועה שלא יבא אל המקום אשר היא שמה עד תום כ"ד חדש. אבל אם נראה למר שלא היו שוגגין אז אין להקל עליו בשום דבר.
שו"ת מהר"י ווייל סימן עד
 
ועל הבן יבדקו אותה. אם אומרת שלאחר הגירושין נתעברה מכשר נאמנת דהא הלכה כר"ג אפילו ברוב פסולים וכ"ש הכא דאיכא חזקת צדקת כדאיתא פ"ב דגיטין. ותו דהכא ליכא רוב פסולים. ואי משום דילדה למקוטעים הא שכיח טובא דנשי דידן יולדות למקוטעות. וקרוב הדבר בעיני אפילו לא נבדקה אפילו הכי הבן כשר מטעם ספק ספקא ספק שמא לאחר שנתגרשה נתעברה ואת"ל קודם שמא מגוי נתעברה דגוי ועבד הבא על בת ישראל הולד כשר, והכי איפסיק הלכתא בפרק החולץ. ואם כשבודקין אותה אומרת קודם הגירושין נתעברה מישראל הוי הבן ספק ממזר דאינה נאמנת לשווייה ממזר ודאי. וכן כתב המיימוני פרק ט"ו דאיסור ביאה וז"ל פנויה שזנתה ואמרה בן פלוני הוא כו' עד ואם אותו פלוני ממזר אינה נאמנת להיות הבן ממזר ודאי וכשבודקין אותה בודקין אותה אם נתעברה מאדם שאינו עליה באיסור ערוה. נאם הקטן יעקב וויילא.
שו"ת מהר"י ווייל סימן עה
 
על אודות המקוה שנתקן באשכר"לעבן בבית הנ"ר יצחק ברבי עזרא. שמעתי דבת רבים המוציאים לעז באומרם שהומשכו מים שאובין מן הגיגית על גבי קרקע והומשכו משם למקוה כשלא היה במקוה מ' סאה. ויש מוסיפין דברים לפסול המקוה באומרם שנפלו מים שאובין מן הגיגית עצמה לתוך המקוה כשלא היו ארבעים סאה במקוה ונפסל המקוה מטעם שנפלו לתוכו ג' לוגין מים שאובין. וכל אילו שהוציאו קול פסול על המקוה לא ראו הדבר אלא מה שאמרו לא אמרו אלא על פי השמועה. ובשביל האמת והשלום שמתי נפשי בכפי לחקור ולדרוש מהות הדבר. ואני בעצמי שאלתי בתורת עדות בנימן ברבי בנימן בעל המעשה ששאב המים מן המקוה והעיד כמבואר לעיל. וכן העיד אשר ב"ר נחמן כמבואר לעיל. וכיון שנמצא עדותן מכוונת נראה לי שאין שום פקפוק ושום נדנוד ולא שום חשש פסול על המקוה. דקדקתי ושערתי שלא נחסרו מי המקוה משיעור מקוה ושיעור חצי מקוה דהיינו ס' סאה דהא העידו שאורך המקוה היה ו' שו"ך ר"ל שיעור מנעל וחצי ורוחבו ד' שו"ך ועומקו ב' אצבעות למטה מן הארכובה. ונראה דאורך ב' מנעלים מאדם בינוני היינו אמה וכן עלתה לי המדה. וכן משמע פרק מי שהוציאוהו אמר רב יודא אמר שמואל היה שובת בבקעה ואינו יודע תחום שבת מהלך אלפי' פסיעות בינוניות וזהו תחום שבת. אלמא פסיעה בינונית היא אמה והיינו כשיעור אורך ב' מנעלי' מנעל אחד מקום מצד הרגל ושיעור מנעל בין רגל לרגל. ונמצא לפי זה אורך המקוה מעט יותר מג' אמות ורוחבו ב' אמות. ואלו היה עומק המים אמה נמצא היה בו ב' פעמים שיעור מקוה אבל לא היה עומקו אמה אלא ב' אצבעות למטה מהארכובה ושערתי אותה והוא כנגד ג' רביעי' מאמה. ומ"מ אפילו יהבי להו כל טעותייהו אפילו הכי היה בו לכל הפחות שיעור מקוה וחצי וא"כ מאיזה טעם נחוש לשום פסול. ואפילו אם נשפך ממש מהגיגית לתוך המקוה לא נפסל כיון שהיה בו שיעור מקוה וכ"ש שלא באו המים מן הגיגית עצמה לתוך המקוה אלא על גב הקרקע ומשם למקוה. ואין כאן שום חשש פסול והמקוה כשר הוא לטבול מכאן והלאה. והמוציא שם קול פסול על המקוה אין רוח חכמים נוחה הימנו ועתיד הוא ליתן את הדין, עכ"ל.
שו"ת מהר"י ווייל סימן עו
 
שלומך יסגא אהובי הח"ר דוד ברבי אליעזר. מה שכתבת מההיא איתת' אם צריכה לבא לשוויידניץ לקבל עליה בחרם כאשר פסק הר'. נראה דאינה צריכה לבא לשוויידניץ דאפילו גבי שבועת אלמנה על כתובתה אע"ג דתקנ' חכמים היא והוי כעין שבועת הדיינים א"ה (אמר) פרק השולח אמרי' רב יודא אמר שמואל לא שנו אלא בב"ד אבל חוץ לב"ד משביעין אותה. אלמא לכל הפחות כגון בעובדא דידן דאינה צריכה לקבל בחרם בב"ד דהא לא שבועת הדיינים הוא. ועוד דהדיינים בשוויידניץ אינם דיינים לדון אלא לקבל הטענות. ואי משום שכתבת שהיא מתביישת בשווידניץ משום האי טעמא אינה צריכה לילך ממקומה. וכה"ג איתא באשירי פרק הכותב גבי ההיא איתתא דאיחייבא שבועה בב"ד דרב ביבי בר אביי א"ל בעל דין תיתי ותשבע במאתן כו' עד אבל בענין אחר אין התובע יכול לכוף את הנתבע שילך עמו במקום שהוא רוצה. אלמא משום האי טעמא שתתבייש לא כפינן לה לילך ממקומה.
שו"ת מהר"י ווייל סימן עז
 
ומה שכתבת שראובן רוצה לחזור ולטעון טענה שלא טען כבר ולא חשש לטעון. נראה דלא מצי לחזור ולטעון כיון דלא טען כבר ודמיא לההיא דבפרק מי שהיה נשוי אמר רב הונא הנהו תרי אחי או שותפי דאית להו דינא בהדי חד ואזל חד מינייהו בהדיה לדינא לא מצי אידך למימר לאו בעל דברים דידי את אלא שליחותיה קעביד כו' עד אבל איתיה במתא איבעי ליה למיתי. אלמא כיון דשתק אחולי קמחיל והוי כמו שהודה שחבירו שפיר קטעין. וכ"ש מילתא דאיהו גופיה מצי למיטען ולא קטעין דודאי הודה דטענתו לאו טענה הוא. ועוד טעמא רבה איכא דאי יכול לחזור ולטעון א"כ כל אדם יעשה כן כשיראה שמתחייב בדין וא"כ מה כח ב"ד יפה. נאם הקטן יעקב וויילא.
שו"ת מהר"י ווייל סימן עח
 
טובייני דחכימי מה"ר פרץ שי'. הא דבריר' לך בלי גמגום דשמעון יוציא נדוניי' בתו לפרוע ממנו החוב שנשתעבד חתנו נגד אביו ראובן מחמת שהלוה לו ראובן אביו להוציא מן המסגר שרא לי מר. מטיבותא אמינא דלא סלקא לי שמעתתא דלא אדע מה אידון ביה. מה שכתבת דפודין אותו בעל כרחה של אשה וכתבת וקמדמית ליה לב"ח =לבעל חוב= דלב"ח יהבינן ליה ולא לאשה. ודאי דינא הכי הוא מנכסיה דידי' אבל מנדונייתה שהכניסה לו ועדיין הנדוניא ביד אביהם מאן לימא לן דדינא הכי לפרוע ממנו חוב דידיה הא פסק מהר"ם במרדכי פרק נערה ובפרק מציאת האשה וז"ל וכ"ש היכא דהכניסה לו דאין הב"ח גובה מהן ואפילו כלי שבת וכלי רגל כו' וכן פסק האשירי פרק אלמנה לכ"ג אע"ג דהתם הכניסה כלים שהן בעין ומש"ה אין ב"ח גובה מהן משום שבח בית אביה. אבל בנדון דידן אין שייך לומר משום שבח בית אביה כיון דלא הכניסה לו דבר המסויים רק מעות מ"מ כיון דהנדוניא עדיין בעין ביד אביה לא מפקינן מיניה לפרוע ב"ח. והא דאמרי' דב"ח קודם לאשה היינו דווקא בממון שלו אבל לא בממון שהכניסה לו דיפה כח האשה בנדונייתה יותר מב"ח בחובו דהא ב"ח אינו נפרע מנכסי יתומים אלא בשבועה ואלמנה גביא נדונייתה שלא בשבועה כדאיתא במיימוני בפרק י"ז דהלכות אישות אלמא דהיא הויא כאילו היא מוחזקת בנדונייתה. ועוד לא ברירא דלא הוי כמו מורדת דפסק מהר"ם דנדוניא לא מפקינן מינה אע"ג דכבר היתה מתנהגת עמו בחיבה היינו משום שהיה בידו כדי לפרנסה כי היכי דארגילו בני משפחתה אבל כשיוציא כל אשר לו מידו לפרוע חובו ויצא נקי מנכסיו ולא ישאר בידו מאומה לפרנסה כראוי לבני משפחתה אינה יכולה לגלגל עמו בעוני ובחוסר כל ואיהו מחוייב לפרנסה במאי דנהגי בני משפחתה כדאיתא באשירי פרק המדיר. ומהאי טעמא אמינא דילמא כיון דנדוניי' עדיין ביד אביה לא מפקינן מינה ומה שתפס כאילו תפסה איהי. וכן כתב בתשובתו ובהג"ה במיימוני פרק י"ד אע"ג דשמעון קבל עליו למסור הנדוניא ליד ראובן לזמן המוגבל דילמא לא קבל עליו אלא שיהא ביד ראובן בחזקת הזוג ולא שיעכבם לעצמו. וכה"ג אמרינן אזלינן בתר כוונת הנודר דאומדנא דמוכח הוא דהכי היה כוונתו. ומה שכתבת דאי תפסה למזונות לא הוי תפיסה כיון דבעלה עדיין קיים ודאי אשה אינה יכולה לתפוס נכסי בעלה למזונותיה בחייו. אבל מסתפיקנן דילמא היינו דווקא לתפוס מהנכסים שהבעל מוחזק בהם ונושא ונותן בהם אבל בנדון דידן אי לא תפסה אתי ב"ח וטריף ולא ישאר בידה לזונה ולפרנסה דילמא תפיסתה הוי תפיסה וכ"ש בממון דהנעלת ליה. ובתשובה במיימוני כתב מהר"ם מי שאין בידו כדי לפרנס אשתו ויש לו קרקע ב"ד מוכרין את הקרקע ולא יתנו לו מן הדמים כלום רק לה למזונותיה ולפרנסתיה ושמא איהו גופיה נמי. והא דפשיטא לך דאשה חייבת בפדיון בעלה לדידי לא פשוט כולי האי שתהא מחוייבת לפדות מנכסי דידה דהנעלת ליה. במרדכי בפרק נערה כתב מהר"ם דאשה אינה חייבת בקבורת בעלה אפילו מנכסי דידיה דנוטלת הכל בכתובתה ומיניה גמרינ' דאינה חייבת לפדותו לכל הפחות מנכסי דידה. נאם הקטן יעקב וויילא.
שו"ת מהר"י ווייל סימן עט
 
/במקור מורכב סימן זה משני סימנים בעלי מספר זהה. הסימן השני במקור מתחיל בפיסקה השניה./ שלמא רבה לגברא רבה מה"ר פרץ יצ"ו, על אודות האשה העלובה היושבת עגונה דכתב לי מר דקדקתי ופשפשתי וחזרתי על כל צדדיו וצידי צדדיו ולא מצאתי טעם ברור להתירה. גרסינן בפרק האשה שלום ההוא גברא דבשלהי הלולא איתלי נורא בבי גננא אמר' להו דביתהו חזו גברא חזו גברא אתו חזו גברא חרוכא דשדא ופיסא דידא דשדא, סבר ר' חייא בר אבין למימר היינו עשינו עלינו הבית, עשינו עלינו המערה, אמר ליה רבא מי דמי התם לא קאמר חזו גברא הכא קאמר חזו גברא ועוד חזו גברא חרוכא דשדא ופס דידא דשדא, ורבי חייא בר אבין סבר גברא אחרינא אתא לאצלינא ואכלתיה נורא ופס דידא דשדיא דילמא נורא איתליא ביה ואיתיליד ביה מומא ומחמת כיסופא ערק ואזל לעלמא. ופסק הא"ז כרבי חייא ברבי אבין אלמא אע"ג דמוכח מילתא טובא דלא איניש אחרינא הוא והוי כמו מיעוט ומיעוט דמיעוטא והוי כמו ודאי וספק או ספקא דספקא אפ"ה מחמירינן ולא שרינן ההיא איתתא. והטעם דלא שרינן שום אשה אלא א"כ שהעידו עדי' שראוהו ודאי מת בלי גמגום ופקפוק. והכא בנדון דידן כל מה שהעידו כפרי יענד"יק ששמע מהגיות איך שרדפו אחריו והוליכו אותו למקום מוצנע והרגוהו על פי אומדנא אמרו כך בודאי שלא ראו הכפריות שהרגו אותו אלא כששמעו נהרג יודי אמרו מסתמא האי הוא. ומסופק אני בלשון העדות שכתוב בו כך הגיד לי הכפרי יענדיק ששמע מפי הרוצחים שהודו נגדו. מסופק לי אם קאי כך הגיד לי הכפרי יענדיק אדלעיל שהגידו הכפריות או אלבתרה קאי ששמע הדברים מפי הרוצחים. ואפילו את"ל שהרוצחים הודו שהרגוהו מ"מ חיישינן דילמא איניש אחרינא היה ולא היה רבי אלעזר הי"ד וגרע טפי מעובדא דלעיל. ועל סימני גופו וכליו לא מלאני לבי לסמוך עליו דהא סתמא קתני אין מעידין אלא על פרצוף פנים עם החוטם אע"פ שיש סימנים בגופו ובכליו משמע שיש סימנים בתרוייהו. ועוד הא אמרי' כליו חיורא וסומקי לא הוי סימן וכולהו סימני דהכא הוו כמו חיורי וסומקי. ועוד הא אמרי' כלים חיישינן לשאלה. ומה שאמרו שהוא בעל קומה ובעל תואר וקווצותיו תלתלים נמי לא הוי סימן דהוי בכלל ארוך וגוץ דאטו כי רוכלא ליחשב. ואפשר דארוך וגוץ הוי סימן עדיף טפי מהני סימנים דארוך הוי פירוש ארוך טפי משאר ארוכים וכן גוץ ואפ"ה לא הוי סימן. ואין לנו אלא מה שמנו חכמים ואין לנו לבדות דבר מלבינו דהא חזינן כמה חומרו' יתירות שהחמירו בעדות אשה עובדא שהבאתי לעיל ומים שאין להם סוף אע"ג דמיעוטן ניצולין וכן ראוהו צלוב והעוף אוכל בו אלא בגוף העדות לא העידו דצריך העד להעיד שבודאי מת, והכי איתא במרדכי וכן הג"ה במיימוני. ועדות שהעיד רבי דוד אין מפורש בו שאמר שום גוי שראהו מת רק אמרו על פי השמועה. ונראה דאין לסמוך על אותו עדות דאיכא למימר אמרי בדדמי שמעו שנהרג יודי אמרו ודאי זה הוא וגרוע טפי מעד אחד במלחמה שאמר נהרג דאיבעיא לן אי מהימן או לא ולא איפשט ואזלינן לחומרא וכן כתב האשירי. ומה שהעיד רבי דוד איך שאמר לו דיין אחד שאמר היהודי אני רוצה לחזור לעיר ליכ"ן כו' ועל דא קסמכת דודאי היה רבי אלעזר מדאמר אני רוצה לחזור. הא כבר כתבתי דאין לסמוך על עדות רבי דוד להתירה כיון שלא מפורש באותו עדות ששום גוי ראה אותו הרוג רק אמרו מפי השמועה ואיכא למימר אמרו בדדמי. ומ"ש כיון שהיה ב' ימים אחר יום הכפורים ודאי רבי אלעזר הוא דאם היה יודי אחר היה בלא מניין מה ראייה היא זו תאמר יודי אחר היה והוקרה לו מקרה בדרך שלא יכול לבא למניין. ועוד הא רבא אית ליה פרק האשה שלום דחיישינן דילמא בגמלא פרחא אתא בעניין ההוא גיטא דאישתכח בסורא מתא ענן בר חייא נהרדעי כו' ע"ש. אע"ג דלעניין הזמה אמר רבא לא חיישינן לגמלא פרחא וקטלינן להו לסהדי כדאיתא פ"ק דמכות מ"מ לעניין גט חיישינן. ומ"ש מדוד וויישנבער"ק הי"ד שהתירה מהר"ר יוחנן ז"ל מטעם קרוב, גם אנו מקובלים היינו במגנצ"א בההוא זימנא ושקלי וטרו בההוא מילתא כל גדולי אשכנז וצרפת יש מהם התירו יש מהם אסרו ואותה האשה עדיין היא יושבת עגונה והיא בת האלמנה בדילינג"ן וישבה כך בעיגון כנגד ל' שנה. וההיא עובדא הוי כעין עובדא דידן וגופא דעובדא שכחתי. ועדות אשה לא ילפינן מממונא דהא מים שאין להם סוף אסורה, ולעניין יורשים כתב המיימוני אי טבע במים שאין להם סוף יורשים יורדים לנחלה, וכן ראהו צלוב והעוף אוכל בו והטעם דגבי ממון אזלינן בתר אומדנא דמוכח אבל להתיר אשה לשוק לא אזלינן בתר אומדנא.
 
+/מלבי"ד/ בדפוס הראשון לא סומנה תשובה זו בסימן מיוחד, אמנם היא תשובה שניה.+ גברא רבה מה"ר פרץ. על אודות האשה האומללה היושבת שוממה הארכת בראיות וקצת לי גמגום בדבריך ואבארם ולבתר הכי אכתוב דעתי. מ"ש והבאת ראייה מהתוס*פתא /יבמות פרק י"ד/ אמ' אחד יצא מעיר פלוני ונהרג ופשפשו באותה העיר ולא היה חסר אלא זה תלינן האי הוא שנהרג עכ"ל. בכתב הראשון לא השבתי על זה דאמינא לא צריכנ' דהא כיון שפשפשו בכל העיר ולא היה חסר אלא זה אם כן ליכא להסתפק באדם אחר. ועוד בכתבך זה כתבת דאית לן למיחש שמא עבר אדם שם. על זה יש להשיב דאם עבר אדם שם מסתמ' ראוהו בני העיר ואי איכא להסתפק לשום אדם אחר לא היינו מתירין את אשתו. וכן משמע מלשון הרמב"ם /פרק י"ג מהל' גירושין הלכה כ"ז/ וז"ל מחפשי' באותו העיר אם לא יצא משם אלא הוא תנשא אשתו עכ"ל. מדנקט אם לא יצא משם אלא הוא משמע דברור לנו שלא יצא משם אלא הוא מדלא נקט לישנא דתו' דנקט ולא היה חסר אלא אחד. ואדרבה מההיא משמ' דלא אמרי' אין ספק מוצי' מידי ודאי בעדות אשה דאל"כ מה צריך לחפש אם לא יצא אחר מן העיר הא האי יצא ודאי ואדם אחר ספק ואין ספק מוצי' מידי ודאי. ובההוא עובד' דאיתלי נורא בבי גננא /יבמות קט"ו/ דחקת עצמך בשינוי דחיקי ליישב הסוגי' בתר טעמא דידך פשטי' דשמעתת' לא משמע הכי. ועוד אי הוי טעמא הא דקאמר ואיניש אחרינ' אתא לאצולינהו מעטם /מטעם/ דהוי ודאי כמו שכתבת אם כן מאי מייתי המרדכי והג"ה במיימוני /פרק י"ג מהלכות גירושין ה"ב/ מיניה ראיי' דלא מקילינן בגוף העדות דילמ' הכא הוי טעמא משו' דהוי ודאי כמו שכתבת. ועוד הא דקאמר ופיסת יד דשדיא מחמת כיסופא ערק ליה לעלמא חששא רחוקה היא והוי יותר מספק וודאי ואפ"ה חיישינן. ועל מה שהבאתי ראייה מהמיימוני דלא ילפינן איסורא מממונא כתבת לי תשובות חבילות חבילות כמאן דמעייל פילא בקופא דמחטא ואיני צריך להשיב עליהם. רק שפיל לסיפ' דהא מילתא במיימוני דכתב וז"ל שאני אומ' לא החמירו בדברי' אילו אלא מפני איסור כרת אבל לעניין ממון אם העידו בדבר שחזקתו למיתה והעידו שראו את הדברים ושאבד זכרו אח"כ ונשמע שמת הרי אילו נוחלין על פיהם עכ"ל. אלמא דכתב בהדיא דמחלקינן בין איסורא לממון. ותנן פרק האשה שלום /יבמות קט"ז/ אם התרנו ערוה החמורה לא נתיר ממון הקל. ומה שהבאתי ראייה דחיישינן לגמלא פרח' מרבא פרק האשה שלום והשבת ע"ז שאני התם דאיכ' גברא לקמן דאיכא לספוקי ביה אבל הכא ליכא גבר' לקמן דאיכא לספוקי ביה. אהא אמינא דאיפכא מסתברא דהתם ליכא לספוקי אלא בחד גברא והכא איכא לספוקי בכולי עלמא. וגם מהא איכא ראייה דלא ילפינן איסורא דא"א =דאשת איש= מממונ' דהא לגבי גט סבר רבא דחיישינן לגמלא פרחא ובפרק קמא דמכות גבי עדים זוממים סבר רבא דלא חיישינן לגמלא פרחא וקטלינן להו לסהדי. ומעובדא דדוד וויישנבער"ק בברור לי שמהרר"י מולין ז"ל לא רצה להתיר, וכת' של מה"ר יוחנן לא ראיתי ולא ידעתי מה אידון ביה. ומ"ש שהייתי בנורנבער"ק בההוא זימנא כשנתפס מהר"ן אגב טירדא דמר איעקר' ליה מילתא. שנה תמימה לאחר כן נשאתי את אשתי ובההוא זימנא כשנתפס מהר"ן הייתי במגנצ"א. וכיון דחזינן דמר שוקד וחרד טובא על שריותא דההיא איתתא נתתי גם אני אל לבי לתור ולדרוש ובינותי בספרים ויגעתי ומצאתי סעד לדבריך. הנה זו תשובה של האשירי אשר אני שולח לך ואותה תשובה הביא בטור אבן העזר בתר הלכות גיטין וטור אבן עז"ר אינו בידי. ודוק בהתשובה ותמצא כתוב בו וז"ל מאילו המעשים יש לידע שהרבה הקילו חכמים בעדות אשה משום עגונא כמעשה הראשון דלא הכיר הגוי את היודי ולא ידע את שמו אלא אמר שהיודי שנתלוה עמו מת והיו עדים יודעים שאותו היודי נתלוה עם זה הגוי ובאו לפני ב"ד ואמרו נתלוה עם זה הגוי והנה הגוי אומר שמת והתירו את אשתו ולא הזקיקו ב"ד לחקור מן הגוי אם היה אותו היודי שנתלוה עמו כי שמא אותו היודי הלך לדרכו ושוב נתלוה עמו אחר ואותו מת אלא כיון שאותו יודי נתלוה עמו תלינן בודאי שאותו היה שמת עכ"ל. הנה בעובדא דידן כיון שבודאי ידעינן שאותו יודי היה על הדרך תלינן שאותו יודי נהרג ודמיא ממש לההיא עובדא. ואי לאו שפירש האשירי הכי הייתי אומר שידעינן בודאי שלא נתלוה עמו אלא זה. וגם כתב בזה התשובה וז"ל והראה להם התוספות שידוע לנו שהוליכם עמו מכאן הרי נתברר שהיה אותו אשר הלך עכ"ל. ומדכתב והראה להם התוספות משמע שרצה להביא ראייה מזה שהיה אותו שהלך לשם ומה ראייה היא זו הא חיישינן לשאלה, ועוד שמא הניח לאחר להעתיק משלו? אלא ודאי רוצה לומר דנהי דבפני עצמו אינו מהני מ"מ לצרפו לטעמא אחרינא מהני ה"נ נצרף סימני כליו וסימני גופו ושהיה אותו היודי בודאי על אותו הדרך ותלינן דהאי הוא שנהרג. ויהבנא אדעתי האי עובדא דדוד וויישנבער"ק ודכירנא שמהר"ן מאיגר כתב דסימני כליו וסימני גופו בהדי הדדי מהני אע"פ דחד לא מהני וכת' שכן מצא כתו' בספ' אחד ושמו מתות ואותו הספר לא ראיתי מימי. והכא בעובדא דידן איכא הוכחות טובא שהיה ר' אליעזר הי"ד נהרג כיון שהיה בודאי על אותו דרך ואמרו סימני טובא בגופו ובכליו. ונר' דיש לסמוך על כל הני סימנים להתירה לשוק מטעמא דפרישי', נאם הק' יעקב ווייל.
שו"ת מהר"י ווייל סימן פ
 
רב טוב לאהו*בי הדייני' הנ"ר וייבש ואהו' הנ"ר שמואל בר' אליקים הכהן מה זה אשר מששתם את כלי ובשביל השלום אחוה את דעי אכן דין תורה לא ידענא. טענת ראובן ותשובת שמעון ארוכות וקצרות ארוכות בדברי' וקצרות לא פירשו דבריהם והדברים סתומי' וצריך אני לחזר על כל צדדיו ולבאר דבריהם. ראובן טען איך ששמעון חייב לו ג' מאות זהובים ק"ן נתן במזומן ק"ן נתן בחוב של גוי ופ' זהובי' נפרעים לו מן הגוי ועדיין חסר לו ע' זהובים מאותן ק"ן זהובים. ובשעה שנתן לו שמעון החוב אמר ראובן לשמעון תן לי מזומנים לא ניחא לי בהחוב ואמ' לו בלשון אשכנז (איך וויל דיר גואט זיין בור דש קרן) ר"ל אהיה טוב לך עבור הקרן. השיב שמעון שאמ' לו בלשון זה בל"א דוא בדרפשט קיין זורג האבן דש קרן אישט גוויש ר"ל אינך צריך לידאג והקרן הוא בטוח. נראה לע"ד לפי דברי שמעון שלא אמר לו אלא (דש קרן אישט גוויש) אין בלש' זה לשון ערבות ואם ישבע שמעון שלא דבר אלא כדברים האלה בל"א (דו בדרפשט קיין זורג האבן דש קרן אישט גוויש) ר"ל אינך צריך לידאג הקרן הוא בטוח אז הוא פט' מראובן רק שהאמת כך שהחוב היה בטוח בעת ההיא. אבל אם לא היה החוב בטוח בעת ההיא שמעון חייב לפרוע לראובן כיון דראובן קסמך על שמעון מידי דהוה אמראה דינר לשולחני ונמצא רע פ' הגוזל קמא /בבא קמא דף צ"ט/. אבל אם שמעון אינו רוצה לעשות שבועה על זה אז יש בו חילוקים. אם שמעון גופיה היה חייב לראובן כמו שטען ראובן בטענה ראשונה וכן בטענה שנייה וז"ל בטענה שנייה בלשון אשכנז (אונ' שמעון הוט מיר גילויבט צו מיינר נדוניא ג' מאות זהובים כו') ר"ל שמעון הדיר לנדונייתי ש' זהובים, אם כן הוא אז אם אמ' ראובן בלשון זה בלשון אשכנז איך וויל דיר גוטע זיין בור דש קרן ר"ל אהיה טוב לך עבור הקרן, אז לא נסתלק שמעון מראובן דעדיף טפי האי לישנא מערב בשעת מתן מעות דנשתעבד בלא קניין דהכי הוי המסקנא פרק גט פשוט. דהכא כיון דשמעון היה גופיה חייב לראובן ובשעה שנתן לו החוב אמר לו (איך וויל דיר גויט זיין בור דש קרן) ר"ל אהיה טוב לך עבור הקרן, הוי כאילו אמ' לו אכתי לא נסתלק שיעבודו מינאי ומשתעבידנ' לך עד שיפרע לך הגוי הקרן עכ"ל. וכן אם שמעון גופיה לא היה חייב לראובן רק אשתו אמו של ראובן היתה חייבת לראובן ג' מאות זהו' כגון שהיה לראובן שטר על אמו שהיתה חייבת לו ג' מאות זהובים ליתן לו לנדוניא או שהיה לו לראובן עדות על זה שאמו היתה חייבת לו ג' מאות זהובים לנדונייתה בסתם כמו שיש לאדם חוב על חבירו וכשאמ' שמעון לראובן (איך וויל דיר גויט זיין בור דש קרן) ר"ל אהיה טוב לך עבור הקרן, אז אם ראובן קסמך על הימנותא דשמעון ופטר את אמו אז שמעון משועבד לראובן כאשר אמר. ואל תשיבני לומר דכיון שלא היה בשעת מתן מעות צריך קניין דהכי מסקינן פרק גט פשוט דערב שלא בשעת מתן מעות צרי' קניין. יש להשיב דהכ' בנדון דידן שאני דכיון דמדיבורי' דשמעון קא פטר ראובן אמו נכנס שמעון ונעשה ערב לראובן אפילו בלא קניין כיון דמדבוריה דידיה קא פטר ראובן אמו. וכן פסק מהר"ם פרק איזהו נשך במרדכי על אודות המלצר שבקש מהקהל להיות ערבים בשבילו נגד היתומים ע"ש. אבל אם לא היה שטר ולא עדות לראובן שאמו היתה חייבת לו רק מה שנתנה לו היה מחמת שהיה שלו בידה בתורת אפטרופסים כמו שטען שמעון אז יוכל שמעון לטעון שאותו החוב הלוותה אשתו ממעות בנה ונמצא שאין אחריות החוב היה על אשתו דהא לא קפשעה ביה, ואם נאבד החוב לא היתה חייבת לשלם. אי הוי גופא דעובדא הכי אז אין שמעון נשתעבד במאי דקאמר בל"א (איך וויל דיר גויט זיין בור דש קרן) ר"ל אהיה טוב לך עבור הקרן, כיון דאשתו לא היתה חייבת לראובן גרע טפי מערב שלא בשעת מתן מעות ואין זה צריך פנים. אבל מתוך טענת שמעון גופיה משמע דהאי חוב לא הולווה מתחילה בשם ראובן דאל"כ למאי צריך לומר לו בל"א (דש קרן אישט גוויש) ר"ל הקרן הוא בטוח, אמאי לא אמר לו החוב שלך הוא ואין לנו עסק בו. ואם שמעון יטעון כך כמו שכתבתי אז יש לעשות שבועה על זה אם טוען ראובן ברי שאינו כן. ומ"ש שמעון שהדברים שדבר לא היתה כוונתה אלא על דעתה לאו מפיו אנו חיין דדברים שבלב אינם דברים. ומ"ש שמעון שיש לו פטור מראובן שפטר ומחל עליו על כל תביעות שהיו לו עליו וראובן טען שהתנה שתביעה זו לא יהא בכלל אותו פטור ורוצה להביא ראייה לדבריו מעד החתום על הפטור טענתיה לאו טענה בזה דלא אתי על פה ומרע לשטריה. והני מילי אם הפטור מקויים בלא עדים החתומים עליו כגון דאיכא עדים שמעידים על חתימתן או שכתב ידן יוצא ממקום אחר. והא דאמרי' פרק אשה שנתארמלה /כתובות דף י"ט/ עדים שאמרו תנאי היו דברינו נאמנים הני מילי היכא דאין כתב ידם יוצא ממקום אחר, וכן משמע מתוך פרש"י וכן כתב הרמב"ם פרק ד' /צ"ל פרק ג' הלכה ט'/ דהלכות עדות. אבל אם אין הפטור מקויים אלא מהעדים גופייהו החתומים נאמנים לומר שהותנו שחוב זה לא יהא בכלל הפטור במגו דאמרי לאו חתימת ידינו היא מידי דהוה אאמנה היו דברינו דהוו נאמנים אי לאו טעמא אעוולה לא חתימי וכן משמע לשון הרמב"ם פרק י"ג דהלכות עדות /צ"ל פרק ג' הלכה ז'/ וכן האשירי. ובנדון דידן אמינא דגרע מתנאי היה דברינו דהכא בא העד לסתור הפטור דהפטור משמע דפטר אותו מכל תביעות שבעולם והעד אומר שעל תביעה זו לא פטר אותו נמצא דאתא למעקר סהדותי' ולא הוי כמו תנאי היו דברינו ולהכי פשיטא אי חתימת העד מקויים בלא סהדותיה דיליה דאינו נאמן לומר דהותנה דעל תביעה זו לא פטר אותו. ומ"ש שמעון שהגוי רוצה לפורעו ושלח לראובן למקומו ב' פעמים שיבא או שישלח לו השטר שיש לו על הגוי וראובן לא רצה לבא וגם לא רצה לשלוח לו השטר. אם האמת כן כאשר טען שמעון וראובן לא רצה לבא וגם לא רצה לשלוח לו השטר ולא היה לראובן אונס בדבר אז היה שמעון פטור מן הערבות ודמיא ללוה שהיה רוצה לפרוע למלוה והמלוה לא רצה לקבלו דהלווה פטור מאחריות ההלוואה כדאיתא בא"ז פרק הגוזל בתרא. ואם שמעון יעשה שבועה שידוע לו שהגוי היה רוצה לפרוע החוב של שמעון וגם יעשה שבוע' ששלח לראובן שיבא או שישלח לו השטר שיש לו על הגוי וגם שידוע לו שבא שליחותיה לראובן שיבא או שישלח לו השטר וראובן לא היה רוצה לבא וגם לא רצה לשלוח השטר וידוע לו שלא היה לראובן שום אונס בדבר כשישבע שמעון כל זה אז הוא פטור. מסקנא הכי איתא אם הפטור מקויים בלא העדאת העדים החתומי' בו אז הפטור בחזקתו ואין העד החתום נאמן לומר שהותנה על תביעה זו. ומ"מ שמעון יעשה שבוע' שלא הותנה כך ואז הוא פטור מראובן. אבל אם אין הפטור מקוי' אלא בעד גופיה אז העד נאמן לומ' שכך הותנה ומרע ליה לפטור. ואם מרע לי' לפטור אז אם שמעון יעשה שבועה שלא דבר אלא בלשון זה בל"א (דש קרן אישט גוויש) ר"ל הקרן הוא בטוח, אז הוא פטור. והני מילי שהיה האמת כן שהחוב היה בטוח בההוא זימנא או אם לא היה שטר לראובן על שמעון או על אמו כדפירש' לעיל רק אשתו אם ראובן היתה אפטרופו' של ראובן אז אם שמעון יעשה שבועה שאשתו אם ראובן הלוותה חוב זה ממעות ראובן והחוב לא היה שלו מעולם אז הוא פטור. אבל אם היה שט' לראובן על שמעון או על אמו או היו לו עדים שהיה חייב לו אז אין שמעון פטור משבועה זו. ואם שמעון יעשה שבועה שידוע לו שהגוי רוצה לפרוע לו וששלח אחר ראובן שיבא או שישלח השטר שיש לו על הגוי ויעשה גם שבועה שידוע לו שבא שליחותי' לראובן ויעשה שבועה שראובן לא היה רוצה לבא ולא רצה לשלוח לו השטר ויעשה שבועה שידוע לו שלא היה לראובן אונס בדבר לבא או לשלוח השטר אז הוא פטור. ומ"ש שמעון על ראובן שפשע בהחוב ושיפרע חלקו שיש לו בהחוב טענתיה לאו טענה דלא פשע בשום דבר. עכ"ל.
שו"ת מהר"י ווייל סימן פא
 
שלומך יסגא אהוביי הח"ר חיים והר' יצחק. נראה דראובן פטור מן הנולדות הבאי' לאחר שעקר דירתו משם כיון דעקר דירתו משם ואין לעירונים עוד כח ועסק בו אח"ו שישאלו העירונים שום בקשה יפחתו ולא ישאלו הרבה כמו שהיה ראובן עוד לשם. ודמיא להא דאיתא במרדכי פרק הגוזל בתר' בשם מהר"ם וז"ל אמנם אם השר אומר מעצמו קודם הפשרה פלוני לא יתן מס אע"ג דהורגלו ליתן ביחד פטור עכ"ל. והכא נמי בנדון דידן כיון שלא נתקשר נגד העירונים אלא על מסים ועולים הקצובים תוך הקיומים אם כן אין להעירונים שום תביעה אלא אותם מסים ועולים הנזכרים תוך הקיומים. ומעתה אם ישאלו שום בקשה ודאי הם פוחתים בשביל חלק של ראובן ולא ישאלו אלא מאותם שהם עדיין לשם לפי ערכם ודמיא ממש להא דכתב מהר"ם. עוד נראה דודאי דעת של ראובן לא היה להיות משותף על הנולדים אלא כל זמן שהוא דר שם דאומדנא דעתא דמוכח. וכה"ג כתב מהר"ם במרדכי פ' הגוזל בתרא בתשובה המתחלת אשר שאלת על ענייני המס שהורגלו היהודי' בכל מלכות המלך לתת בשותפין וכן נהגו כמה שנים והנה אח"כ נתן המלך קצת מלכותו לבנו מעכשיו כו' ע"ד ודבר פשוט הוא כי לא נשתתפו אלא משועבדים בעודם למלך ודרים תחתיו וכל זמן שהם שלו למס עובד אבל אם יצאו מתחת ידו אדעתא דהכי לא נשתתפו כו'. הכא נמי כיון דראובן יצא מרשות העירונים לגמרי ואין להם ממשלה עליו אלא על שנשתעבד עליו מס שהוזכר בקיומים אומדנא דמוכח הוא שלא נשתעבד נגד הקהל על הנולדות אלא כל זמן שהוא דר שם ולא לאחר שעקר דירתו משם. מסקנא דמילתא אין לאנשי טבריא שום תביעה על ראובן מחמת שנדר להם שאם יבאו נולדו' שיתן כל אחד לפי המס הקצוב ואין להם לעכב אותו שיעקור דירתו משם וכן הדין על שמעון. נאם אהובך הקטן יעקב ווייל.
שו"ת מהר"י ווייל סימן פב
 
שלום אהובי בוצינא דנהורא מה"ר זלמן י"ץ. מה לארז בלבנון אשר פריו מתוק לנוע על האטד אשר אין בו פרי ומי אנכי כי באתי עד הלום למידן דינא באתרא דמר, וענוותך תרביני לחוות דעי דאין מסרבין לגדול אכן דין תור' לא ידענא. נראה לע"ד אם המנהג במדינתכם לגבות עולים מממון שיש לאדם במדינה אחרת ולא ראה פני המדינה אז חייב הנתבע ליתן מהנדוניא שנדר להם זקנם דבני טבריא באין עליו משני צדדין. אי הזקן גברא מהימן הוא דליקו בהמנותיה ולא קשוי נפשיה הדרנא וניניו קסמכו על הימנותיה וקמחתני אהדדי א"כ לא גרע ממי שיש לו חוב על גוי שהוא כולו ריבית ולא בא לידו מעולם א"ה חייב ליתן מאותו חוב אע"פ שהוא ראוי ולא מוחזק. דאפילו הלואה שהלוה לגוי אף הקרן איקרי ראוי כדאיתא במרדכי פרק מי שמת גבי האומר הלויתי לפלוני כו' וכתב המרדכי ה"מ הלואה של ישראל אבל של גוי אשר פיהם וגו' לא סמכא דעתיה, וכ"ש הריבית שלא בא לידו מעולם ואפ"ה גובין עולים מהן דבתר זקיפה אזלינן והישראל קסמך אהימנותא של גוי שיפרע לו ה"נ ל"ש. ואם הנתבע לא קסמך על הימנותא של הזקן ונתייאש שלא יתן להם מאומ' אז הוי דינו כמו שנהגו בני המדינ' לגבות מחובות שהם יאושים למחצה לשליש ולרביע. ומה שטען הנתבע שהזקן איבעי הדר ביה ואין בו משום מחוסר אמנה דהוי מתנה מרובה אגב חורפיה לא עיין ביה דה"מ דמצי הדר ביה ואין בו משום מחוסר אמנה היינו היכא דלא א"ל בדעת גמורה אני נותן. וכן כתב הא"ז וז"ל /בבא מציעא מ"ט/ ואם אמר לו בדעת גמורה אני אומר לך אין לחזור בו עכ"ל ועיין באלפסי ובמיימוני פ"ד דהלכות קניין /צ"ל פ"ז מהל' מכירה/ וכ"ש הכא דקסמכו אדיבוריה וקמחתון אהדדי. ועוד כיון דהזקן הוא גברא דאמיד הוא טוב דאיפשר /דאפשר/ דלדידיה הוי כמו מתנה מועטת. וכה"ג איכא בשלהי ב"ק /דף קי"ט/ רבינא איקלע למחוזא אייתי נשי כיפי וכבלי ושדיין קמיה וקבל רבינא א"ל רבא תוספאה לרבינא והתניא גבאי צדקה מקבלין מהן דבר מועט אבל לא דבר מרובה, א"ל הנח לבני מחוזא כדבר מועט דמי. מהני טעמי נראה דאי הדר ביה הוי ממחוסרי אמנה וכיון דהכי הוא קם הנדוניא בחזקתייהו מיומא קמא. וכן משמע פרק הזהב /ב"מ דף מ"ט/ דקאמר אמילתיה דרבי יוחנן הכי נמי מסתברא דא"ר אבהו א"ר יוחנן ישראל שאמ' לבן לוי כור מעשר יש לך בידי רשאי לעשותו תרומת מעשר על מקום אחר כו' אלמא כיון דאי הדר ביה הוי מחוסר אמנה יכול בן לוי לעשותו תרומת מעשר על מקום אחר אע"ג דלא אתי לרשותיה כיון דהנותן אסור לחזור בו הוי כאילו הוא ברשותו ה"נ ל"ש.
שו"ת מהר"י ווייל סימן פג
 
ומה שכתבת שפסקתי לרעגנשפור"ק שהאשה אינה גובה כתובתה מהנדונ' שהיא ביד האב ולא בא ליד הבן שהוא הבעל אמת הוא ולאו מדידי הוא אלא כן קבלתי ממורי הגאון מהרי"ל ז"ל שפסק כה"ג =כהאי גוונא= להא"ל. אכן אין הנדון דומה לראייה דלגבי כתובה תלוי הדבר בראוי דאינה גובה מהראוי שלא בא ליד הבעל מעולם כמו שכר פעולה דאינה גובה ממנו כיון דלא אתי ליד הבעל כדאיתא במרדכי פרק יש נוחלין אבל לעניין גביית עולים לא תלי מידי בראוי דגובין מן הראוי כבמחוזק דאטו אם יש לאדם שכר פעולה ביד אחרים שאין גובין ממנו עולים. ומ"ש שעשו לאחד או לשנים במדינה שהוקצב זמן לנדונייתם והנדוניות במקומות אחרים דלא שייכי בכרגא דידהו ואפ"ה לא גבו מאותם נדוניות עולים. אפילו אי הכי הוא לא דמי לנדון דידן דהתם אכתי לא מטא זמנייהו לגבות אבל הכא כל יומא ויומא זימני' הוא לתבוע ולגבות זכר לדבר בפרק איזהו נשך מחלק תלמודא בין אתרא דמסלקי בגו זימנא ובין אתרא דלא מסלקי עכ"ל. נאם הקטן יעקב ווייל.
שו"ת מהר"י ווייל סימן פד
 
שלומך יסגא לעד אהובי רבי יצחק ברבי משה ורבי משה בר' פתחיה. מה שכתבו הקהל וז"ל וכתב בו שאין לפטור מן המס כ"א הבית שאדם דר בו עכ"ל. הנה דקדקתי בכתב התקנה ולישנא לאו הכי הוא כאשר כתבו והכי הוי לישנא וכלים שנשתמשו בביתו והבית שהוא דר בו וספרים ובגדים אינם בכלל נתינת המס עכ"ל. ואי הוי דינא שאין נותנין מס מן הבתים כדמשמע במרדכי פ"ק דב"ב דכתב מהר"ם שאין נותנים מס מן הקרקע וסתמא קאמר משמע אע"פ שאין דר בו ה"נ אין לדקדק מלישנא דתקנה דבית שאין דר בו צריך ליתן ממנו מס. דאי משום דכתב בו והבית שאדם דר בו ודייקי דווקא שאדם דר בו הא שאר בתים חייבין אין זה דיוק. והכי אמרי' פרק המוכר את הבית המוכר את השדה לא מכר חרוב המורכב ולא סדן השקמה ומסיק עלה /בבא בתרא ע'/ בגמרא אפילו אם אמר חוץ מחרוב פלוני חוץ מסדן שקמה פלוני לא אמרי'. מדקאמר חוץ מחרוב פלוני חוץ מסדן שקמה פלוני הא שאר חרובין ושאר סדן השקמה קנה אע"פ שאם לא אמר חוץ מחרוב פלוני אפ"ה לא קנה ולא אמרי' לישנא יתירא אתא לאשמעינן הא שאר קנה ה"נ אע"פ שכתב והבית שאדם דר בו אין לדקדק הא שאר בתים חייבים. אבל מה שכתבו הקהל וז"ל ועתה היה לראובן ב' בתים שלא היה דר בהם אך שהיו עומדים למכור עכ"ל והנתבע מודה בזה שהיו עומדים לימכר דלא סתר טענת הקהל רק שהיה כתוב שהיה אונס מפני שהעירונים עשו ציווי לעקור דירתו משום האי טעמא שהבתים היו עומדים שם לימכר. מזה הטעם יש לחייבו ליתן מן הבתים דכן יש מנהג בכל המקומות שנותנים מס מכל דבר שאדם רוצה למכור הן כלי בית הן קרקעות. וסברא גדולה הוא וטעמא דמסתבר הוא דכיון דעומד לימכר הוי כמו פרקמטיא ומיום שעמדו הבתים לימכר מאותו יום חל שצריך ליתן מס מן הבתים. רק בזה אני מסופק הקהל כתבו וז"ל ועתה אנו נותנים מס ע"פ השבועה בנקיטת חפץ עכ"ל, אם כדבריהם הוא שעשו שבועה והנטען גם עשה שבועה אז צריך ליתן גם מן הבתים. אבל הנטען טען שלא עשה שבועה דכתב וז"ל ואז הסכמנו החבורה להעמיד לכל אחד תוספו לסכומו שיתנו המסים בלא שבועה ואח"כ כשבאו שלוחי המלך להגביה מנת המלך ואז ג"כ השוונו ליתן מנת המלך בלא שבועה עכ"ל. אם כדבריו הוא שלא עשו שבועה רק הושוו בלא שבועה והקהל קצבו סכום על הנטען בסתם ולא אמרו לו מסכום זה תתן לבד הבתים אז אין הנטען חייב ליתן מן הבתים כיון דלא אמרו לו לבד הבתים מסתמא דעתייהו ג"כ על הבתים כלומר מסכום זה עם הבתים דאל"כ היה להם להתנות בפירוש מסכום זה יתן בלא הבתי' ומדלא אתנו ידעו וקמחלו. אבל אם התנו ואמרו מסכום זה יתן בלא הבתים אז לא מחלו וחייב ליתן מן הבתים. ומ"ש הנטען שדמי מכירת הבתים הוצרך לפרוע לאותם שהלוו לו דמי תפיסתו. טענתיה לאו טענה דמסתמא כשהושוו הקהל עמו וקצבו עליו סכום בודאי שאמר להם כל החיובות שהיה חייב ואפ"ה קבל עליו הסכום א"כ ידע הוא ומחיל. ואם לא אמר להם החיובות איהו דאפסיד אנפשיה. וכן הדין אם הוא כדברי הקהל שעשו שבועה בנקיטת חפץ אם הוא עשה שבועה מסתמ' לא עשה שבועה אלא על מה שיש לו ואינו חייב לאחרים וגם לא עשה שבועה מן הבתים א"כ טענתיה לאו טענה בזה שטען שהוצרך לפרוע לאחרים. ועל אודות הייאושים כן המנהג בכל המקומות שעברתי שם כל מה שאדם מתייאש ממנו צריך לפרט אותם החובות ולכתוב אותם בפירוש בכתב וימסור אותו כתב להקהל. ואם יש לו כתבים שנתייאש מהם צריך למסור הכתבים להקהל. ויש מקומות שגובין הקהל שליש מהחובות כשיופרעו ויש מקומות שגובין מחצה. ואותו שנתייאש מהחובות צריך לעשות שבועה שלא יגבה שום חוב מן הייאושים בלי ידיעת הקהל. ואם הקהל רוצים להשתדל ולעסוק בהייאושים הרשות בידם רק שיעשו בידיעתו. ואם הוא ישתדל לבד ברשות הקהל כל מה שהוציא על החובות יקח בראש ומהנשאר יקחו הקהל חלקם. וכן אם הקהל יגבו החובות יקחו בראש מה שהוציאו ומהנשאר יתנו לו חלקו. וכמנהג הזה ראוי לנהוג ומנהג כשר הוא כדי שלא יהא שום ערמה ועיקול ונכל בדבר. נאם הקטן יעקב וויילא.
שו"ת מהר"י ווייל סימן פה
 
ינוחו ברכות לראש אהובי מהר"ר יוחנן שי'. ההוא גברא דשמי' אברם אשר מתנשא ליתן גיטין וחליצות ולא נטל רשות משום גברא רבה ואין אנו יודעים אם הוא מומחה ומוחזק בטיב גיטין. נראה דאפילו בדיעבד אינו גט, וכל גיטין שנתן פסולים דגרע טפי מהלכות שחיטה דאמרי' פרק קמא דחולין /דף ט'/ דאם אינו יודע הלכות שחיטה אסור לאכול משחיטתו אפילו אמר ברי לי שלא שהיתי כו' משום כל מילתא דלא רמיא כו', וכ"ש גבי גיטין דיש בהן הרבה דקדוקים והרבה חילוקים ובקל יכשל אדם בו שיפסל הגט. וכמה פעמים שמענו שגדולי ישראל נכשלו בו שאפילו היו רגילים וזהירים ויראי השם. ולא בחינם הרגילו הקדמונים ששום אדם לא יסדר גט או חליצה אלא א"כ נטל רשות מגברא רבה. ובסוף גיטין כתב האשירי וז"ל ומאד יש ליזהר לכל אדם שלא ישתדל בעניין גיטין אם לא שיהא בקי בהלכות גיטין כי רבו בהו הדקדוקים ובקל יכול אדם לטעות בהן והטעות בהן פסול ממזרות עכ"ל. ובפ"ק דגיטין בר הדיא בעא לאתויי גיטא אתא לקמיה דרב אחא דהוה ממונה אגיטין ופירש רש"י משום דאמרי' כל שאינו יודע בטיב גיטין וחליצות לא יהא לו עסק עמהן והיו ממנין גברא רבה לאורויי הלכות גיטין. וכ"ש האי גברא שהתרו בו כמה גדולי אשכנז שלא יהא לו עסק בגיטי' כמו שכתבת. ועוד כיון שעבר על חר"ג =חרם רבינו גרשם= שנשא שתי נשים א"כ רשע ומיקרי עבריינא. ובפרק זה בורר אמר רבא החשוד על הערוה פסול לעדות אשה והאי גברא נמי כיון דחציף כולי האי שעבר על חר"ג ונושא שתי נשים בפומבי לא מהימנינן ליה אפילו היה בקי בהלכות גיטין דכיון דנושא שתי נשים הוי כמו חשוד על העריות. וליכא למימר שאני גבי חשוד על העריות דפסול לעדות אשה משום דאי איפשר לאפוקה מבעלה אלא בעדות אשה משום הכי חיישינן דילמא אסהיד בשיקרא אבל הכא כיון דאיפשר לתקן הגט בהכשר לא שביק היתרא ואכיל איסורא. דהכא גבי גט זימנין טובא דאי איפשר לתקן בגט בהיתר כגון גט מעושה או שאין לו סופר היודע לכתוב האותיות כתקנן או שאין לו עדים הראויים להעיד או שאינן יודעים לחתום וכמה ספיקות שיבא וכיון דחשוד על העריות חיישינן דילמא מקיל בכולהו. מכל הני טעמים נראה דאפילו בדיעבד כל הגיטין שנתן פסולים הן. וכיון שהוא בשכונתך עליה דידך רמיא להסיר המכשלות ולמחות בבני המדינה שלא יכשלו בו. כמדומה לי שאני מכיר אותו ראיתי אותו באוישפור"ק וסימנך כשרואה בספר הוא קורא אותו מבחוץ אפילו ב' או ג' דפין.
שו"ת מהר"י ווייל סימן פו
 
ומה שנהגו לקרוע הגיטין טעם לא שמעתי ואיפשר משום שלא תגבה הכתובה עם הגט. והא דלא קרעינן ליה וכתבינן על גביו גיטא דנן כו' היינו טעמא דעכשיו בזמן הזה בעו"ה =בעוונותינו הרבים= אנו מתי מספר וכשהאשה מקבלת גט יצא הקול ויודעים הכל שקבלה גט ואינה צריכה להראות הגט.
שו"ת מהר"י ווייל סימן פז
 
ואותו שהכה האיש על מוחו בחרב והמוכה נפל למשכב וחלה ד' שבועות ומת והועד שלא מת מחמת אותו המכה וגם עמד בנתיים ואכל על סעודת נישואין וחזר וחלה ומת. וכן אחד מהמורים שהמכה אין צריך כפרה דאמרי' שמא הרוח בלבלתו. אומר אני דלא ניתן לנו המורה לצדקה דלא אמרי' הרוח בלבלתו אלא גבי שוגג ולעניין גלות אבל לעניין מזיד לא וכן כתבו התוספות פרק מי שאחזו /גיטין דף ע'/. ועוד אם פטור מגלות מגזירת הכתוב אטו משום הכי לא צריך כפרה אטו אם שחט בו שנים ולא מת לאלתר וכי אינו צריך כפרה? ועוד אומר אני דלאו כל אדם מהימני על האומדנא לומר לא מת מאותה הכאה דווקא הדיינים או עדים כשרים הזריזים וזהירים וראויים להעיד בפני ב"ד דסמכינן עלייהו למקטל גברא. כדאמרי' פ"ק דפסחים /דף י"ב/ עדות מסורה לזריזים חמץ לכל מסור משמע דצריכים עדים זריזים. ובפרק החובל /בבא קמא דף צ'/ סבר רבי שמעון התימני דאפילו העדים לא מהימני אאומדנא אלא דווקא הדיינים. ואפילו רבי עקיב' לא פליג עליה וסבר דהעדים מהימני אאומדנא אלא דווקא אותם עצמם שהעידו שהרגו כיון דסמכינן אעדותם להמית הרוצח א"כ זריזים הם. ועוד איפשר דאפילו רבי עקיבא מודה דעדים לא מהימני, אלא אם היה בכלי כדי להמית או לא, אבל אאומדנא כי האי מודה רבי עקיבא דלא מהימני העדים לומר לא מת מאותה הכאה. וקצת משמע מדברי ר' עקיב' הכי מדקא' גבי ב"ד הולכי' אצל הבירה או הבירה אצלם ואם נפל הביר' צריך לחזור ולבנותה כו' משמע אי לאו האי טעמא היה מודה דצריך אומד הדיינים ומאומד אם מת מאותה הכאה לא שייך האי טעמא. ותמיה על המורה שפטרו בלאו כלום דהא המכה חבירו נקרא רשע ורב הונא קץ ידא /סנהדרין דף נ"ח/ וחטאו מפורש פרק ארבע מיתות ואיתא במרדכי פרק החובל המכה חבירו פסול לעדות ולשבועה ואפילו הכאה בעלמא וכ"ש האי גברא שהכה הכאה שיש בו מיתה בדבר שיש בו כדי להמית ובמקו' שיש בו כדי להמית. אפילו פצע בעלמא בשאר הגוף יש בו סכנה כדאמ' פרק אין מעמידין /עבודה זרה דף כ"ח/ אמר שמואל האי פצעתא סכנתא ומחללין עליה השבת וכ"ש פצע במקום המוח שיש בו סכנה כעובדא דידן. ואי לדידי ציית המכה יקבל עליו תשובה בתעניות ובמלקיות ואם הוא עשיר יתן ממון ויתכפר לו. וכבר פסקתי במדינת מר"ק על אחד שהכה זקן אחד על ראשו והדם היה שותת מראשו. ופסקתי על המכה שילקה בבית הכנסת בין מנחה למעריב כדאיתא בא"ז. ופסקתי עליו ליתן זקוק כסף להמוכ' אם הוא עני. ואם המוכה עשיר יתן לעמילי תורה ויבקש מחילה מהמוכה. והכא כיון שמת המוכה יעשה מחילה על קברו ולכל הפחות הוא בספק רוצח ויש להכביד עליו הרבה אולי יש תקוה. נאם הקטן יעקב וויילא.
שו"ת מהר"י ווייל סימן פח
 
שלומא רבה, לגברא רב', אהו' ריש סידרא מה"ר דוד הי"ד. חזי מר חזרתי לפשפש ולדקדק בשריותא האלמנה מ' ריכצ"א בתו של הנ"ר זוסלי"ן דהות נסיבא רבי מענלין קצנשטין ז"ל. ובסייעתא דשמיא איתברירא לן דהיא מותרת להתנסבא לכל גבר דתיצביין בלא חליצה ואינש לא ימחא בידה. ידוע הוא דההוא גברא רבי מענלין קצנשטין ז"ל מן קדמת דנא היה לו אשה ושתי בנות והאשה עם שתי בנותיו יצאו מן הכלל והאשה ובת אחת מתו בגיותם ונשאר' עדיין בת אחת ולא שמענו שמתה הבת האחת. ונרא' כיון דלא שמענו שמתה הבת נוקי אותה בחזקת קיימת ולא חיישינן דילמא מתה. וראייה מפרק בת' דיבמות /דף קי"ט/ דקתני האשה שהלכה צרתה ובעלה למדינת הים ואמרו לה מת בעליך הרי זו לא תינשא ולא תתיבם כו' ופריך בגמרא אמאי לא תנשא הלך אחר רוב נשים ורוב נשים מתעברות ויולדות כו'. והשתא אי חיישינן למיתה מה פרי' מה בכך אפילו אי ילדה הא חיישינן למיתה. ואפילו אי ילדה בודאי איכא לספוקי דילמא מת הולד אלא ע"כ למיתה לא חיישינן. ותו דהתם הוי בספק ספיקות שמא לא ילדה ואת"ל ילדה שמא מת הולד אלא ע"כ למיתה לא חיישינן כלל. ובפרק כל הגט /גיטין דף כ"ח/ תנן המביא גט והניחו זקן או חולה נותן לה בחזקת שהוא קיים אלמא דלא חיישינן למיתה אפילו גבי חולה וסמכינן ארוב וחזקת חיים ושרינן אשת איש לעלמא. וכן כתב הרמב"ם פ"ג דהלכות יבום וז"ל וה"ה לאשה שמת בעלה והיה לו בן במדינ' אחרת הרי זו מותרת לזר ואין חוששין שמא מת הבן אלא העמד אותה על חזקתה כו'. וכן משמע בתוס' פ' האשה רבה ובאשירי שכתבו אהא דתנן פ' האשה שלום /יבמות דף קי"ח/ האשה שאמרה מת בעלי ואח"כ מת בנו דנאמנת מטעם מגו דאי בעי שתקה ולא אמרה מת בנו אלמא דאי אמרה מת בעלי לחוד שרייא לעלמא ולא חיישינן דילמא מת הבן. ואפילו אי ליכא שום עדות שהבת קיימת מ"מ נר' לי דמותרת לשוק בלא חליצה מטעם דפרישית. וכ"ש דאיכא עדות שעדיין היא קיימת כמו שהעיד רבי משה מירו"ן ואשתו מר' יינטא שראו הבת אחר מות מענלי"ן קצנשטין כאשר תראה בעדותם. אע"ג דרבי משה מירון ואשתו אינם מכירים אות' אלא ששמעו מפי גוים שהיא בתו של מענלין כמו שכתוב בעדותם מ"מ הוי עדות מעליא. דהא המיימוני פרק שלשי /שלישי/ דהלכות יבום פסק דגוי מסיח לפי תומו נאמן להתיר יבמה לשוק אפי' להעיד שמת יבמה נגד חזקה וכל שכן הכא לאוקמי אחזקה. ואפילו לפי האשירי שכתב פרק האשה שלום שקשה הדבר להקל להתיר יבמה לשוק על פי עד אחד. הני מילי כגון שמעיד העד שמת היבם כיון דאיכא חזקת איסור לשוק אבל הכא דליכ' חזקת איסור לשוק מודה האשירי דעד אחד מהימן לאוקמי אחזקה. אפילו איכא שום קול בעלמ' שמת הבן נאמן העד לשתוקי קלא דבפ"ב דכתובות /דף כ"ו/ ובפרק חזקת הבתים איתא כגון דמוחזק באבוה דהאי דכהן הוא ונפק עליה קלא דבן גרושה או בן חלוצה הוא ואחתינן ואתא עד אחד ואסהיד דכהן הוא ואסקינן אלמא דעד אחד מהימן מדאורית' נגד קול בעלמא. ואם ישיבני אדם להביא ראיה דעד אחד לא יהיה נאמן לומר שהבת קיימת דחיישינן דילמא העד מכוין לקלקלה. וכי האי גוונא כתבו התוספות והאשירי פרק האשה רבה /יבמות צ"ג/ היכא דעד אחד אומר מת בעליך ואחר כך מת בניך חיישינן דילמא איפכא הוה מעשה דמת בנה ואחר כך מת בעלה והעד אפיך מיפך כדי לקלקלה. דבר זה אין צריך פנים דעובדא דידן לא דמיא לההיא מילתא דהיכא שמעיד שמת בעלה ואחר כך מת בנה דהיינו עטמא /צ"ל טעמא/ דחיישינן שמא מכוין לקלקלה דאם אינו מכוין העד אלא להתירה אם כן למה לו להעיד שמת בנה כיון שהעיד שמת בעלה היתה שריא לעלמא למה ליה תו להעיד שמת בנה. משום הכי יש להסתפק שמא אויבה להעי' כך כדי לקלקל' (אז) [או] הוא עצמו מכוין לקלקלה אבל בדוכתא אחריתי לא חיישינן. דאם לא כן הא דקיימא לן אחד מהימן בעדות אשה להתירה לעלמא או ביבמה להתירה לשוק אמאי לא חיישינן להכי. והיינו טעמא כדפרי' היכא דהעד לא אסהיד מילתא יתירתא לא חיישינן דמכוין לקלקלה. והכא בנדון דידן נמי העד לא אמר מילתא יתירתא דמה שהעידו הוצרכו להעיד על פי כפייתי כדי לבטולי לקלא. והמשומדת שאמרה בפני שני עדים החתומים איך שהיה שם אביה ושם אמה ושמה ביהדותה איפשר דבהא לחודיה סגי להתיר יבמה לשוק. ודמיא להא דתנן פרק האשה זוטא /יבמות דף קכ"ב/ מעשה בצלמון באחד שאמר אני פלוני בן איש פלוני נשכני נחש והרי אני מת והלכו ובדקוהו ולא הכירוהו והשיאו חכמים את אשתו. ובשילהי המסכת' מעשה באדם אחד שבא להעיד בעדות אשה ואמר אני והוא היינו מהלכים בדרך כו' עד יישר כחך אריה אמר לי יפה כיוונת שכן קורין אותי במקומי יוחנן בן יונתן אריה והשיא ר' טרפון את אשתו על פיו. אף על גב דראובן שאל אותה מתחילה מכל מקום כיון דמראה פנים שהזכירה שם אביה ושם אמה ושמה הוי עדיף טפי ממסיח לפי תומו. כדמייתי במרדכי ובהג"ה במיימוני מן הירושלמי אפלוגתא דרבי יוחנן וריש לקיש דההיא פונדקא כיון דהוציאה מקלו ותרמילו היתה נאמנת אע"ג שהם התחילו לשאל אותה איה חברינו אפי' הכי הוי עדות כיון שהיתה מראה פנים לדבריה ה"נ מראה פנים וידים מוכיחות שאמרה שמה ושם אביה. מ"ש דמרנני' על שהיתה פרוצה ביותר ואיכא למיחש דלאו בתו היתה כדמשמע בסוטה פרק ארוסה /דף כ"ז/ ובמיימוני פרק ט"ו דאיסור ביאה. אי משום הא לא איריא הא דלא הוי אלא חששי בעלמא. והכי איתא באשירי פרק יש נוחלין דכתיב משמיה דה"ג וז"ל אבל האומר זה בני ממזר ולא לענין בכורה לא מהימן לשוייה ממזר ואפילו אשתו פרוצה ביותר דרוב בעילות אחר הבעל עכ"ל. ואע"ג דהאשירי ושאר פוסקי' פליגי אה"ג לא פליגי אלא בהא דסבירא להו דאינו נאמן לשוייה ממזר אהא דווקא אבל במאי שכתבו ואפילו אשתו פרוצה ביותר לא אשכחן דפליגי. וכן משמע לשון הרמב"ם דליכא אלא חששא בעלמ' וליכא חששא /חשש/ ממזרות וז"ל /פרק ט"ו מאסורי ביאה ה"כ/ א"א שיצא עליה קול דהיא מזנה תחת בעלה והכל מרננים עליה אין חוששים לבניה שמא ממזרים הם שרוב בעילות אחר הבעל ומותר לישא בתה לכתחילה אבל היא עצמה חוששין לה משום זונה ואם היתה פרוצה ביותר אף לבתה חוששין עכ"ל. ומדקאמ' אף לבתה חוששין משמע חששא בעלמ' לכתחילה דאל"כ הוה ליה למימר הרי זו ספק ממזרת כדנקט לעיל מיניה גבי ארוסה שעברה. או שמא לכהן אסורה דווקא דהוי כעין ס"ס דילמא ממזרת היא הבת ואת"ל מבעלה היא מ"מ אסורה לכהן דשמא זינתה קודם שנתעברה הבת וא"כ בתה היא חללה אם היא אשת כהן. וכן משמע לישני דגבי האשה עצמה קאמר חוששין לה משום זונה כלומר דווקא משום זנות ולא לאוסרה על בעלה. דאל"כ הוה ליה למימר רבותא דאסורה לבעלה דודאי דווקא לכהונה. ואם כן הא דקאמר בתר הכי אף לבתה חוששין הוי הפי' נמי לכהונה או חששא בעלמא כלומר לכתחילה. ואם כן למה לו לחקור ולדרוש אחר עדים כיון דאין כאן אלא חששא בעלמא. ואפילו לדידהו דלא ידעי האי סברא מ"מ אין נ"ל דיש כאן בית מיחוש כלל כיון דאין כאן אלא רנון בעלמא וליכא קול שיש עדים שהיתה פרוצה ביותר אין חוששין כלל. והכי כתבו התוס' פרק יש נוחלין /בבא בתרא דף קל"ה/ דווקא שיצא הקול שיש עדים שיש לו אחים אבל אי ליכא עדים אלא קול בעלמא שיש לו אחים לא חיישינן לקלא. ומהאי טעמא נ"ל דאין לחוש נמי להאי קלא שאמר הבעל דלאו בתו היא וכן לקלא דלא היה אצלה י"ב חדשים קודם שילדה הבת דכיון דליכ' קול שיש עדי' רק רנון בעלמא. וכן משמע מלשון רשב"ם וז"ל וצריכי' אנו לחוש לדבריהם ולהמתין עד שנשמע מה בפי העדים ע"כ. מדנקט עד שנשמע מה בפי העדים משמע דאיכ' קול מי הם העדים. דאל"כ מאי קאמ' מה בפי העדים הא לא ידעינ' מי הם העדים. וכן משמע מלשון הרמב"ם פ"ג דהלכות יבום וז"ל לא הי' מוחזק באחין ויצא עליה קול שיש שם עדי' שיעידו שיש לבעלה אחין והעידו /והעדים/ במדינ' אחרת אפי' אמר בשעת מיתתו אין לי אחין הרי זו חוששת ותמתין עד שיבאו עדי' /העדים שאמרו/ וישאלו עכ"ל. אלמא דסביר' ליה שיצא הקול שיש שם עדים. ועוד אחרת סבירא לי' שיצא הקול שכבר העידו. וכן כתבו התוס' פ"ב דכתובו' שיצא הקול שיש שם עדים ואינם מרננים שיש שם עדים. ועוד נר' דלא חיישינן להאי דמוכח מילתא טובא שהיבם גופיה אפיק לקלא ועדיף מהיכא דאיכ' אויבים דלא חיישי' לקלא כדאמ' פ"ב דיבמות. ומה שכתב הרר"ח ראייה מרבינו שמחה במרדכי פ"ב דכתובו' הא תשובתו בצדו דכיון שנתייחד איתרע חזקה דידה. וע"כ צ"ל דרבינו שמחה גופיה סבירא ליה דליכא למיחש למידי אא"כ דאיכא קלא שיש שם עדים. דאל"כ מאי מוכיח מהא דפריך תלמודא והא איכא עדי' במדינת הים כו' וכן מפ"ק דקידושין מאבני כוחלא דילמ' הוי הפירוש דאיכא עדים. אלא ודאי האמת כך ואפ"ה מייתי שפיר ראייה. כיון דהכא היא עצמה מודה שנבעלה ונתייחדה עמהם שלא כדת בקל יש למצוא עדים כמו גבי שבויה או גבי אבני כוחלא דבקל יש למצוא עדים במקום שאירע המעשה. ותו דעובדא דידן לא דמיא כלל לההיא. דהתם בפרק יש נוחלין אין צריכי' להעד אלא שיש לו אחין ולא יותר. וכן באבני כוחלא אין צריכים להעד אלא שהיה שוה פרוט'. וכן בעובדא דרבינו שמחה אינה צריכה להעד אלא שנבעלה ברצון והיא עצמה מודה שנבעלה. בכל הני בקל איפשר למצא עדים. אבל הכא בעובדא דידן צריך עדים להעיד שראו דבר מכוער ממש כעין זנות. אבל אם היתה משחקת עם הכל בזה לא נחוש לבתה. ואפי' לה אין חוששין להוציאה מתחת בעלה דעוברת על דת לא כפינן לבעל להוציא' כדאיתא באשירי פרק המדיר. ותרי עובדא מייתי בתשובה במיימוני שהתיר מהר"ם אע"ג שהיה רגיל לדבר ומוכח מילתא טובא שהיה שם קלקול ואפ"ה התיר מהר"ם. האחד מהכהן ששמע מאחורי הכותל שאשתו ובחור קלקלו ששמע שהיו מנשימים כעין בני אדם שמשמשין מיטתן. ועוד עובדא מאחד שיצא מאשתו באדר לא' לפרט ובאדר לב' לפרט ילדה ובחור ראה שגוים היו בביתה בליל שבועות והיו מגפפין אותה ומנשקין אותה ואפ"ה התיר' מהר"ם וע"ש. אלמא דלא מפקינן לה מבעלה אלא בעדות שראו ממש דבר מכוער כעין זנות ושהיתה פרוצה ביותר כזה ובדוחק יש למצוא עדים לזה דסתם אשה דמזנה מזנה בצינעא. וכעין חילוק זה מחלקים התוס' פ"ק דקידושי' /דף י"ב/ גבי אבנא דכוחלא בין היכ' דאינה צריכ' העדי' אלא להעיד ד"א ובין היכ' דבדבר אחד לא סגי בעדותו ע"ש. ומ"ש הרר"ח ויהיב אדעתיה לדחות הא דמייתי ראייה ממתניתין כל הגט /גיטין דף כ"ח/ דקתני המביא גט ממדינת הים והניחו זקן או חולה נותן לה בחזקת שהוא קיים ומהא מייתי ראייה דלא חיישי' למיתה. וכת' הוא דשאני התם משום דלא אפשר דאל"כ אין אדם שולח גט ממדינת הים. לא עיין בה שפיר דהא לשם מקשי התוס' מפרק המפקיד /בבא מציעא דף ל"ט/ מההיא סיבתא /סבתא/ דאישתבי דחיישינן למיתה ואם איתא כדבריו מאי מקש' התם גבי גט אי איפשר אבל הכ' איפש'. ותו הכא נמי אי איפשר דצריכ' היא לישב עגונה כל ימיה דאין חולצין לה דילמ' עדיין הבת קיימת ונמצא אתה מצריכ' כרוז לכהונה כדאמ' פ' האשה זוטא /יבמות דף קי"ט/. והא דכת' מסיפא דאוכלת בתרומ' אין להביא ראייה משו' דהת' /איכא/ חזקת אכילה /אכילת/ תרומה גם בזה אשבש. דהא בההיא סוגיא איתא על מתניתי' וצריכה דאי אשמעינ' גבי גט משום דלא איפשר אבל תרומה דאיפשר אימא לא, ואי אשמעינן גבי תרומה משום דזימנין אי איפשר אבל גבי חטאת אימא לא לייתי חולין לעזרה קמ"ל. ואם כדבריו דגבי תרומ' איכא חזקת אכילת תרומה א"כ אמאי לא עביד הצריכותא כך דאי אשמועינן תרומ' משום דאיכא חזקת אכילת תרומה אבל גבי חטאת דליכ' חזקה אימא לא. והוה עדיף טפי האי צריכותא דלא היה קש' כמו שמקש' הספ' מספק חטאת העוף ע"ש. ומ"ש אפי' לפי המיימוני והאלפסי והגאונים דסבירא להו דעד אחד נאמן ביבמה לשוק מודים דהכא אינו נאמן, וראייתם הא דעד אחד נאמן משום מילתא דעביד לגלויי לא משקר. והכ' שהעיד רבי משה ששמע מגוים שזו היא בתו לא עביד לגלויי ומייתי ראייה לדבריו מלשון הרמב"ם שלהי הלכות גרושין. גם בזה לגרמיה כתב דהא הרמב"ם גופיה כתב ופסק /פרק י"ג מגירושין הלכה כ"ח/ מצא בשטר כתוב פלוני בן איש פלוני מת ומכירים אותו שהוא כתב ישראל אשתו מותרת בירושלמי פליגי ביה ומייתי ליה באשירי. ומשמע דאין אנו מכירין מי שכתבו ומאי מילתא דעביד לגלויי איכא התם. וכן פסק הרמב"ם דעד ששמע מגוי המסיח לפי תומו מעיד ההיא דמיא ממש לעובדא דידן. וכן עד מפי עד מעיד אטו אם מת העד הראשון דעד השני אינו מעיד? אלא ודאי בכולהו איכא למימר כיון דעביד לאיגלויי שלא מת לא משקר. ומה שאמרו שלשת הרועים שהאשירי סבר דעד אחד אינו נאמן ביבמות. כבר כתבתי בפסק דין שלי דהני מילי שהעיד שמת היבם דהיינו נגד חזקה אבל הכא בנדון דידן דהעד מסייע לחזקה מהימן אפילו איכא ספק קלא שמתה הבת מהימן לבטולי קלא. וראייתי מפ"ב דכתובות ומפרק חזקת הבתים מההוא דמוחזקי' ביה דכהן הוא כו'. ועל כרחיך סברא אמיתית היא דטעמא מאי סבר האשירי דעד אחד אינו נאמן ביבמה משום דילמא סניא ליה ולא דייק דהא דהימנוהו רבנן לעד אחד משו' דאשה גופה דייקא וכיון דזימנין דסניא ליה לא דייקא כדאיתא פרק האשה רבה באשירי מש"ה לא הימנו רבנן לעד אחד להעיד שמת היבם. אבל לבטולי קלא דעד אחד מהימן מדאורייתא אפילו בדוכת' אחריתי כגון גבי כהן דנפק עליה קלא דבן גרושה הוא דמהימן עד אחד לבטולי קלא אע"ג דליכא התם טעמא דדייק א"כ ה"נ גבי יבמה נאמן לבטולי קלא אע"ג דליכא טעמא דדייק' ומנסבא דמ"ש. ועוד אומר אני דע"כ הכא עד אחד מהימן לבטולי קלא דילפינן מק"ו דאפילו באיסור כרת התרת באיסור לאו לא כ"ש כמו דאמ' רבא בהאשה רבה. והכא ליכא למידחי כדדחי רב אחא היא עצמה יוכיח. דאיכא למימר היא גופה נילף דהיא עצמה תהא נאמנ' לומר עדיין הבת קיימת מהאי ק"ו גופיה. דליכא למימר היא עצמה תוכיח דאינה נאמנת לומר מת יבמי דאיכא חזקת חיות ואינה נאמנת נגד החזקה אבל היכא דהחזקה מסייעת לה תהא נאמנת. ומהאי ק"ו נילף נמי דגוי מסיח לפי תומו יהא נאמן דעדיין הבת קיימת כיון דהחזקה מסייע ליה. והשתא ליכא לספוקי כמו שמסופק להו שכתבו דלא אשכחן דגוי מסיח לפי תומו נאמן לומר מת בעליך דהא ילפינן מק"ו כדפי'. ועוד נ"ל כיון שר' משה מירון העיד שלפני כמה שני' שמע מן הגוי שזאת היא בתו של מענלין קצנשטין והיא היתה אצלו במירון כנגד ה' שנים או ו' שנים וכן העידה אשתו מר' יינטא א"כ לית דין ולית דיין דעדיף טובא מגוי המסיח לפי תומו דכיון דקודם שהוצרכנו לדנא הוחזקה בבתו של מענלין הוי עדות גמורה. ודמיא ממש להא דאיתא בפרק עשרה יוחסין /קדושין דף פ'/ א"ר יוחנן מלקין על החזקות וסוקלין על החזקות כו' עד כדרבה בר רב הונא דאמר רבה בר רב הונא איש ואשה תנוק ותנוקת שגידלו /שהגדילו/ בתוך הבית נשרפין ונסקלין זה על זה. אלמא דאזלינן בתר חזקה שהחזיקו אינשי בלא עדות שהוא בנה או שהיא בתו ואין כאן עדות אלא שהם עצמם החזיקו מפי עצמם. וכיון שהיו מוחזקים קודם דצריכינן לדינא דיינינן עליה כאילו הוה שם עדות ברורה. ותו מייתי התם מעשה באשה שבאתה לירושלם ובנה מורכב על כתיפה והגדילתו לימים בא עליה כו' אלמא דדנינן בתר חזקה אע"ג דליכא עדות ה"נ ל"ש. ותו כיון דכל אותם ה' שנים או ו' שהיתה במירון כשהיה רבי משה ואשתו לשם הוה מורגלא בפי כל גוים של העיר שהיא בתו של מענלין הוה עדיף טפי ממסיח לפי תומו וסמכינן עליה כעל עדות גמורה כיון דידים מוכיחות טובא. והוי כעין זה דאיתא במרדכי ובהג"ה במיימוני דמייתי מהירושלמי דהיכא דמראה פנים כגון בההיא פונדקת דהוי כעין עדות גמורה. אע"ג דתלמודא דידן פליג אירושלמי היינו דווקא בההיא עובדא דפונדקת אבל בכה"ג דאיכא ידים מוכיחות טובא מודה תלמודא דידן. דאי לא תימא הכי אמאי מייתי הירושלמי במרדכי ובהג"ה אי לא סבירא להו דעבדינן עובדא הכי במקום דאיכא רגלים לדבר וניכרים הדברים אמת ובכל מקום משוינן הירושלמי ותלמודא דידן במאי דאיפשר. ומ"ש הר"ר זלמן וז"ל ואף בלא קלא נמי לבי מהסס אההיא חזקה קיימת כיון דלהאי איתתא מההיא שעתא שבאנו לדון עליה דהיינו מכי נסיבא למיתנ' לא איתברר לה חזקת היתר לשוק עכ"ל. לא חיוור ולא ציהר הא בפרק האשה זוטא דפריך אמאי לא תינשא הלך אחר רוב נשים ורוב נשים מתעברות ויולדות כו' התם נמי הוי כמו ליכא חזקה דאיכא למימר העמד האי איתתא בחזקת זקוקה ליבם או נימא העמד הצרה על חזקת הגוף ונימא שלא ילדה. ואם נפשך לומר הא דפריך תלמודא הלך אחר רוב נשים כו' היינו משום דס"ד דמתניתין אתיא כרבנן אבל בתר דמסיק דמתניתין אתיא כרבי מאיר דחייש למיעוט אזלא נמי האי סברא דהוה ס"ד מעיקרא דלא חיישינן למיתה. הא נמי לאו קושיא היא דהא קיימא לן כרבנן דלא חיישי למיעוט. אע"ג דהמרדכי פסק כסתם מתני' דאתיא כרבי מאיר היינו מטעם דאיכא חזקה זקוקה ליבם כדאיתא להדי' במרדכי. אבל בנדון דידן דליכא חזקה זיקה ליבם מודה המרדכי דאזלינן בתר רובא דמ"ש משאר דוכתין דאזלינן בתר רובא, נאם הקטן יעקב וויילא. במרדכי שלהי אלמנה לכ"ג כתב וז"ל היו העם מרננים אחריה אין חוששין לבניה משום ממזרות ומותר /ומותרת/ לישא לכהן לכתחילה, וכן כתב מה"ר שמואל שלי"צשטט ז"ל במרדכי הקצר שחיבר וזה ראייה למה שכתבתי דליכא אלא חששא לכהונה אבל נ"ל שיש טעות סופר לשם, עכ"ל.
שו"ת מהר"י ווייל סימן פט
 
חיים ברכה ושלום לאהובי הדיינים הר' שמואל והר' ירחמיאל שיחי', מה מצאתם בי כי מששתם את כלי דלא הגעתי לדון דינא אפילו כחד דיושבי קרנות וכדי שלא ירבו המחלוקת אכתוב דעתי אכן דין תורה לא ידענא. הנה הבעלי דינין הרבו דבריהם ללא צורך והנם למשא והדברים יגיעים ורובם כהררים תלויים בשערה ואין בהם אלא יגיעת בשר, ומה שהיה להם לפרש לא פירשו. מר' מרים כתבה בטענה ראשונה ושנייה וז"ל אבטח שאברר זה ע"פ עד אחד כשר כו' והנה עדות העד לא נשלח לי. וכן טענו האחים ראובן ושמעון שיש להם עד כשר שאביהם לא היה חייב לה גם עדות אותו העד לא נשלח לי. וכן עמרם טען שאחד מן העדים החתום על השטר קרוב ופסול להעיד להאחים ולא ביאר קורבייהו. ואמינא כל אילו הדברים אך דבר שפתים. ואם באתי להשיב על כל קוץ וקוץ צריך אני לכתוב תילי תילים דלית בהו נפקותא רק כמסיק תעלא מבי כרבא. ויהבתי דעתי להשיב על טענתייהו דנפיק מנייהו דינא. מר' מרים טענה ותובעת מן האחים איך שהכניסה מבי אבוה לאחיהם לוי בעלה ז"ל ה' מאות זהובים. והשליש מן הה' מאות זהובים נמסר ליעקב חמיה אבי ראובן ושמעון. ויעקב חמיה יתעסק עם השליש לטובת מרים ובעלה לוי בן יעקב ו' שנים רצופים ואחריות הקרן על יעקב. ויהי מקץ שנתיים חישב יעקב לפני חבירו ועלה חשבונו ר"ס זהובים. עוד טענה מרת מרים איך שדודה נחשון אומר ששלח לחמיה יעקב ז"ל ביד אחר עוד ק' זהובים מנדוניית מר' מרים סך שהיה ביד חמיה ש"ס זהובים ומה שהרויח בהם. והנה בעלה שכב תוך הו' שנים וחיי לרבנן ולכל ישראל שבק ובתר הכי שכיב גם חמיה ז"ל. ועתה תובעת מרים מן האחים ראובן ושמעון שיתנו לה אותם ש"ס זהובים ואומרת שחמיה לא נתנם לה. וראובן השיב וז"ל יכול להיות הותנו להשיבו ליד אבא ז"ל השליש מן הנדוניא אבל לא על מנת להשתדל בהם ו' שנים ולא באחריו' כו' עד ונאמן אני לומר שידוע לי כו' שלא הי' ביד אבא ז"ל מאומה משל לוי בנו ימים רבים קודם מיתתו כו'. ושמעון השיב שידוע לו שאביו לא היה חייב לה מאומה כמה ימים קודם פטירתו ומשאר דברים שטענה מרת מרים שהותנו ביניהם אינו יודע. מה שטענה מרת מרים ששליש מנדונייתה יהא ביד חמיה יעקב ז"ל ו' שנים רצופים כו'. נראה נהי דאפילו מת בעלה ז"ל וחמיה ז"ל תוך אותן ו' שנים לא הוי תוך זמנו למימר ביה חזקה אין אדם פורע חובו תוך זמנו ואילו היה יעקב ז"ל קיים היה נאמן לומר פרעתיך. דהא דאמר ריש לקיש בפ"ק דב"ב חזקה אין אדם פורע תוך זמנו היינו דווקא אדם המלוה לחבירו שיהא הלוה מתעסק בו לצרכו בהא אמרינן ולואי שיפרע בזמנו. אבל בנדון דידן כיון שלא היה ליעקב ז"ל שום הנאה מן המעות אמאי לא יפרע בתוך זמנו. ועוד כיון שמת לוי בנו ונפלו נכסי קמי מרים כל יומא ויומא זימניה הוא וק"ל.
שו"ת מהר"י ווייל סימן צ
 
ומה שטענו ראובן ושמעון דאינם צריכים לישבע דאין אדם מוריש שבועה לבניו /שבועות דף מ"ח/ אגב חורפייהו לא עיינו ביה שפיר. דההוא איירי כגון שמת לוה בחיי מלוה דאין אדם מוריש ממון לבניו שיש עליו שבועה כדאיתא פרק כל הנשבעין ולא דמי כלל וכלל לנדון דידן. אמנם מה שטען ראובן ושמעון דלא ידעי במילי דאבוהון ושמא אביהם החזיר מה שהיה בידו לבנו לוי ז"ל או למרת מרים בזה טענותייהו טענה ואפילו שבועה אינם צריכים. כמו שפסק מהר"ם פרק הניזקין והאשר"י פרק המוכר הבית אשטר כיס היוצא על היתומים דנשבע וגובה מחצה דמלוה אבל פלגא דפקדון פטורים היתומים אפילו משבועה. ואין חילוק בין יתומים גדולים ליתומים קטנים כמו שכתב מהר"ם. ואפילו לרשב"ם והא"ז ומהרי"ח שפסקו בפרק המוכר את הבית גבי שטר כיס דיתמי צריכי' לישבע שלא פקדנו אבא. נראה דהכא בנדון דידן כל אפי שוין דאינן צריכי' לישבע דאיכא רגלים לדבר שיעקב ז"ל לא היה חייב לה בעת פטירתו דאיכא למימר עבד חושבנא בהדה ולא פש לה גבה מידי. כדמשמע לישנא דשטר שנעשה בין יעקב ובין עמרם וז"ל בפנינו ח"מ =חתומים מטה= באו יעקב ועמרם מחמתו ומחמת בתו מרים ומחלו זה לזה במחילה גמורה כולי משמע דמרת מרים מחלה אל יעקב ז"ל. אע"ג שטוענת מרת מרים שלאביה לא היה לו כח שלה כי לא היה בידו הרשאה ממנה נהי דראייה גמורה ליכא מ"מ זכר ורגלים לדבר איכא. ועוד אמאי לא גבתה מיעקב חמיה זה כמה ימים ושנים ממיתת בעלה עד מות חמיה ז"ל גם מזה הדעת מכרעת דלא פש גבי' ולא מידי. וכעין זה איתא בב"ק פ"ק וז"ל ההוא שטרא דיתמי דנפק תבר' עליה א"ר חמא לא מקרע קרעינן ליה ולא מיגבא גבינן ביה לא גבינן ביה דהא נפיק עליה תברא ולא קרעינן ליה כי גדלי יתמי מייתו ראייה ומרעו ליה לתברא כו' עד דאם איתא דתברא מעליא הוא איבעי ליה לאפוקי בחיי אביהם ומדלא מפקת ש"מ זיופי זייפי. וגם אמאי החזירה לו הספרים אם היה חייב לה. אע"ג דבכולהו יכולה למיתריץ דיבורה מ"מ רגלים לדבר יש וכל כה"ג לא נתקנה שבועת היסת. והכי כתב ריב"א בתשובה במיימוני וז"ל ראובן תובע לשמעון מנה לי בידך והשיב שמעון אין לך בידי כלום וסמך לדבר כי כמה ימי' היתה מתעסק בממוני ובכתביי והיתה מביאם תמיד לידי חשבון אף כי היתה מתפרנס בדוחק ובטורח גדול כו' עד והשיב ריב"א דעתי נוטה וכן אני מורה ובא לעניין שבועת היסת הכל לפי ראות הדיינים שאם לפי ראות עיניהם שהתובע כמערים לגלגל שבועה על הנתבע כמו שעני הלוה לו לעשיר מה שאין ראוי להאמין והמעשה שבא לידך ונראה להדיינים מתוך העניין שהוא שקר כו' ע"ד אפילו ללישנא קמא דמחייב אפי' היכא דליכא דררא דממונא אתרע ליה חזקה כו' ע"ש. ובנדון זה איכא נמי קצת הוכחות לעיל למיפטר היתומים שבועה. ומ"ש מרים בטענה שלישית וז"ל אמ"ץ אל תאמין שבאתי עליו רק בגילויין דלעיל אלא ברור לי כשמש הידוע לו הכל מתחלה ועד סוף כו'. מילתא דתמוה טענת מרים מאין היא יודעת שידוע לו הכל וכי שמעה מחמיה סמוך למיתתו או מהאחים עצמם או מפי עדים כשרים. מדלא טענה הכי ודאי לא טענה אלא לפי אומדנא דעתא ואומדנא דידה לאו כלום היא להטיל עליו שבועה. וכל טענתא הראשונה והשנייה לא כתבה רק בלשון הוכחות שידוע להאחים ולא כתבה שבודאי ידוע לה או שברור לה כשמש שידוע להאחים שעדיין חייב לה. רק עתה כשתראה שטענו האחין והביאו ראייה ממה שכתב מהר"ם חזרה וטענה שברור לה כשמש כדי לגלגל על האחים שבועה. וכיון שלא טענה הכי בטענה ראשונה ושנייה ראייה גדולה יש דאיערומי קא מערמה. ואין להטיל שבועה על האחים בשביל זה ודמיא ממש לתשובת ריב"א במיימוני שהבאתי לעיל. ומ"ש שחמיה ז"ל הראה לה מקום לגבות משמעון ק"ס זהובים לא יפה כחה בזה כיון דלא רצתה לקבלם משמעון איכא למימר חמיה יעקב ז"ל פרע לה לבתר הכי. ומ"ש ועוד אבטח שיש לי עד כשר שהושם ליד אביו ו' שנים כו' גם בזה אין לה שום יפוי כח דאפילו הם מודים לדבריה בזה הא טענינן להו אביהם פרע לה כמו גבי שטר כיס פרק המוכר את הבית. ומ"ש מרים וז"ל בפני ציוה לו אביו ועודנו כתיבת יד אביו בידו שדבריי כנים עכ"ל. ובתר הכי טענה וז"ל ידוע שנפטר ונגנז האמ"ץ בעניין זה שלא היה יכול לצוות אותה שעה וכן אברר רק הצוואה שציוה קודם פטירתו זהו יוציאני כדבארתי עכ"ל. ומדכתבה לבסוף שלא היה יכול לצוות אותה שעה כו', משמע מה שטענה בתחילה בפני ציוה כו' אפילו לפי דבריה אותה צוואה היתה מופלג מפטירת יעקב ז"ל. ותבנא לדיננא דטענינן להאחים פרע אביהם לאחר אותה צוואה כיון שלא היה סמוך לפטירתו כמו שטענה עצמה.
שו"ת מהר"י ווייל סימן צא
 
ומה שאמרה מרת מרים שיש לה עדים קרובים ותובעת מהאחים שישאלו עדות מהקרובים. נראה דגם בזה טענתה לאו טענה אפילו לפי' ריב"א הלוי דפרק שבועת העדות במרדכי דמשמע מתוך לשונו ששואלין את הקרובים כדי לחמץ הדין מ"מ הכא בנד"ד =בנדון דידן= א"צ חימוץ. חדא כיון דהיא באתה לתבוע מן היתומים ואפשר מה שכתב ריב"א היינו כגון שהתובע והנתבע עצמם באים לדין אבל גבי יתומים לא. ועוד הא בארתי לעיל דאיכא הוכחות טובא ורגלים לדבר שיעקב ז"ל [לא] היה חייב לה בעת פטירתו ומה צורך יש בעדות קרובים.
שו"ת מהר"י ווייל סימן צב
 
ומה שטענו האחים שיש להם עדים שיודעי' שאביהם לא היה חייב לה כלום. לכתחילה יש להם להביא העד כדאמ' פרק גט פשוט ובפרק זה בורר דפליגי רבי ורשב"ג הבא לדון בשטר ובחזקה כו' וכתב בהג"ה באשר"י וז"ל האומר מנה לי בידך ואומר לו פרעתיך בפני פלוני ופלוני צריך לברר ופר"ת =ופירש רבנו תם= היינו לעמוד על אמיתתו כו' עד אם לא הביאם לא הפסיד. הכי נמי האחים לכתחלה צריכים להביא העד ואם לא הביאו לא הפסידו. וכן פרשב"ם דצריך לברר לכתחילה ואם לא בירר לא הפסיד. והכי אמר רבא פרק שבועת הדיינים /שבועות דף מ"א/ גבי ההוא גברא דאמר ליה לחבריה הב לי מאה זוזי א"ל לאו פרעתיך בפני פלוני ופלוני ובאו אותו פלוני ופלוני ואמרו להד"ם אמר רב ששת הוחזק כפרן רבא אומר כל מילתא דלא רמיא עליה דאיניש לאו אדעתי' וקיימא לן כרבא. וכן פסק המיימוני פרק ו' דהלכות טוען ונטען. ואף על פי שכתבתי שהאחים פטורים מן השבועה מ"מ יכולה מרים לתת חרם סתם על כל מי שיש בידו משלה ואינו נותן לה. וכן משמע בהגה"ה במיימוני פרק כ"ב /כ"ג/ דהלכות מלוה אמי שנתערב לחבירו ומת הלוה וכן משמע פרק א' דהלכות טוען ונטען ע"ש. ואף על גב דהכא בעובדא דידן איכא קצת הוכח' לדבר שלא היו לה תביעות על יעקב כמו שפירשתי לעיל מ"מ כדי להפיס דעתה יכולה היא להחרים כמו שכתב מהר"ם בהגה"ה. ומ"ש מרים לאיים על האחים שיוציאו כתב הצוואה מידם. אע"פ שיש להשיב ע"ז מ"מ איני צריך להשיב דכיון שכתבתי שיכולה לתת חרם על כל מי שיודע שיש בידו משלה ואינו נותן לה גם זה בכלל. ואם האחים ראובן ושמעון מביאים עד אחד כשר שמעיד שידוע לו שאביהם ז"ל לא היה חייב למרת מרים מאומה אז אין למרת מרים לתת חרם על מי שיש בידו משלה דהא עד פוטר משבועה כמו שפר"ת ומהר"ם. אכן הב"ד יקבעו להם זמן להביא העד ואם לא יביאו העד לאותו זמן אז יכולה מרת מרים לתת החרם כמו שביארתי.
שו"ת מהר"י ווייל סימן צג
 
ומה שטענו ראובן ושמעון על עמרם שקבל קניין לפצות אותם ולא קיי' ותובעי' אותו שיתן להם הקנס כו'. קנס זה איני יודע מה טיבו הלא לא הוזכר בשטר שום קנס. ואפילו היה כתוב בו קנס הא הוי אסמכתא ואסמכתא לא קניא אפילו בקניין אם לא בב"ד חשוב למקצת רבותינו. ומ"ש ראובן ושמעון ותובעים מעמרם שיפרע להם מה שהם צריכים להוציא מחמת תביעת בתו מרים וסברתם וטעמייהו שכתוב בשטר וז"ל וקבלו עליהם קניין לקיים ולפצות זה את זה (ואז) [ואת] יורשיה' כו'. נראה דעמרם אינו חייב להם מה שהוציאו מחמת תביעות בתו דדמי ממש לאסמכתא דהא לאו בידו הוא שיכוף את בתו מלתובעם והוי נמי דבר שאין לו קצבה דהוי כמו אסמכתא. וכן כתב המיימוני פרק י"א דהלכות קניין וז"ל חייב עצמו בדבר שאינו קצוב כגון שאמר הריני חייב לזון אותך או לכסותך ה' שנים אע"פ שקנו מידו לא נשתעבד שזו כמו אסמכתא היא ואין כאן דבר מצוי וידוע שנתנו במתנה וכן הורו רבותיי עכ"ל. ועוד מאן לימא לן דמה שכתב בשטר לפצות זה כו' דהוי הפי' שיפרעו להם ההיזקות דילמא הוי הפי' לפצות כלומר שיתנו שטרי פטורים זה לזה. ועוד הא עמרם הוי כמו שליח בתו והוי כאילו קבל קניין שבתו תקיים ותפצה אותם ולא הוא יפצה אות' במקומה.
שו"ת מהר"י ווייל סימן צד
 
ומה שטען עמרם שהשטר לא נכתב כתקון חכמים כו'. בשביל טענה זו לא יפה כחו דנהי דשטרא לא הוי מ"מ העדאת עדים איכא. וכן כתב מהר"ם בתשובה במיימוני וז"ל ושכתבת שאין בו קניין אין חשוב שטר כו' ע"ד וכן כותב אדם עדותו ומעיד עליה לאחר כמה שנים ואע"ג דמסיק והוא שזוכרה מעצמו ה"מ בעד אחד כו' אבל בשני עדים חתומים על השטר ונכתב מדעת שניהם כי הכא שטר גמור לכל דבר ומביאים השטר לב"ד ונאמנים לכל דברי השטר אפילו כשאינם זוכרים עכ"ל. וכ"ש הכא דהא עמרם גופיה מודה לכל דברי השטר ומ"מ פטור הוא לפרוע להם היציאות מטעם דפרישית.
שו"ת מהר"י ווייל סימן צה
 
ומה שטענו ראובן ושמעון ותובעים ממנו ע"ה זהו' כמו שכתוב בשטר וז"ל ויתן לו ע"ה זהובים תוך ג' שנים כו'. נראה דעמרם אינו חייב להם כלום אפי' לא נדר לו ליעקב לצורך ישיבתו. דאפילו יעק' גופי' במאי קא קני אי בקניין הא אי*ן מטבע נקנה בחליפין ואפי' שיעבד נכסיו לכך לא מהני. והכי איתא בתשוב' במיימוני וז"ל מי שאומר אתן כך וכך זהובים בקניין וכתבתי לך שיעבוד על כל נכסי שיגבה מהם אילו הזהובים אין המתנה כלום דאין המטבע נקנה בחליפין והשיעבוד אינו מועיל עכ"ל כו' ע"ש. ובסוף אותה תשובה כתב וז"ל ורבותינו פירשו כל מי שאומר אעשה לך כך ואתן לך כך וכך בלשון להבא קניין דברים הוא ולא נהירא לן עכ"ל. והכא נמי בעובדא דידן כת' בשטר לשון להבא דכתב ביה ויתן לו. אף על גב שכתב בתשובה ולא נהיר' לן מ"מ כיון דאית ביה דיעות חלוקות לא מפקינן ממונא. וכה"ג איתא בגיטין פרק השולח /דף מ'/ וז"ל אתננה לו ר' אומר קנה וחכמים אומרי' לא קנה אמ' ר' יוחנן וכולן בשטר. וק"ל כחכמים דהלכה כרבי מחבירו ולא מחביריו.
שו"ת מהר"י ווייל סימן צו
 
ועוד כיון שכתב בשטר ויתן לו משמע דווק' לו ולא ליורשיו. והכי אית' בגיטין פרק מי שאחזו /דף ע"ד/ ת"ר הרי זה גיטיך ע"מ שתתן /שתתני/ לי מאתים זוז ומת נתנה לו אינה זקוקה ליבם לא נתנה לו זקוקה ליבם רשב"ג אומר נותנ' לאביו או לאחד מן היורשים. ואמרי' דפליגי רבנן סברי לי ולא ליורשיו ורשב"ג סבר לי ואפי' ליורשיו. ופסק מהר"ם כחכמים כדאיתא במרדכי וה"נ ולא ליורשיו קאמר. ואין חילוק בין תתן לי לתתן לו כדמשמע במרדכי בתשובת מהר"ם, נאם הקטן יעקב וויילא.
שו"ת מהר"י ווייל סימן צז
 
כל אשר לך שלום אהו' מהר"ר זעליקמן שיחי'. מה שכתבת על אודות העלוב הח"ר מולין איך שנדחה ידו בבדיקת ריאה שהיה יתרת שלא בדרא דאונ' ונדבק היתירת לאונא האמצעית ומתוך כך יצא העני דחוי ונכלם מלפניך. אמת הגיד אהו' מחותני הח"ר ברוך דאירע עובדא לרבי שמואל באושפורק דבדק ריאה שהיה לה סירכא ולא הרגיש הסירכא ולא העברתי אותו. וטעמא דידענא ביה דירא שמים ולא אישתכח דדייק כוותיה בודאי משגה הוא. וכן ראיתי עובדא במגנצא לזקן אחד ושמו רבי זעקלין ששגג ולא הרגיש הסירכא. והיה לשם מהר"ז רונקיל ז"ל ומה"ר טודרוס ז"ל והשיבו אותו על כנו משום שהיה מוחזק בכשרות וכמדומה לי שלא בדק תוך חדש. וכל מה שהבאת מטבח שנמצא אחריו טריפה ומהתשובה שכתבת איפשר ה"מ באדם שלא ראינו בו שמפשפש ומדקדק במעשיו אבל באדם שאנו מוחזקים בו שהוא ירא שמים ומכלכל דבריו במשפט והולך בדרך נכוחה לא מחמרינן עליה כולי האי. ועוד דבכולי תלמודא טבח הוא שמוכר הבשר ומש"ה מחמרינן דכיון דמוכר הבשר חיישינן שמא להנאת עצמו קמכוין. אבל היכא דאין לו הנאה קיימא לן דאין אדם חוטא ולא לו ובודאי בשוגג בא מעשה לידו. ואיפשר אי הוי הריאה לקמן לא היתה טריפ' דרוב הפוס' הכשירו כל דמקמא. וכן שמעתי משוחטים מקובלים בנורנבערק שכן הוא המנהג בנורנבערק. ואי היתה העינוניתא דורדא עומדת במקומה ממש והאי יתרת לא היתה לה צורת עינוניתא אם כן לא הוינן דיינינן לה לעינוניתא להטריפה משום שתי עינוניתא אלא הוי כיתרת בעלמא. וכן שעומדת מקמא יש צדדין להתיר יותר מלאסור. והנה זה האומלל הח"ר מולין ידוע לכל שהוא ירא שמים וזך וישר פעלו רגיל ופרקו נאה ועולה לא נמצא בו ודיי והותר לו בושתו וחרפתו שסבל עד עתה ואין להכלימו עוד בשביל זה ועל זה אמרו חכמים וכיוצא בזה כל השערים ננעלו חוץ משערי אונאה. ונא אל תדקדק אחריו כולי האי להכלימו ולביישו לדחותו בשתי ידים ואל תמנע טוב מבעליו. זכור תזכור אשר גמלך הטוב הוא ואחיו בכל מאמצי כחם במחלוקת של הצרפתי ותמיד היה העני שקד וחרד על דבריך הטוב ועל כבודך בתכלית הדקדוק ולא מנע ממך הטוב אל תשלם רעה תחת טובה, עכ"ל.
שו"ת מהר"י ווייל סימן צח
 
יהא שלמא רבא לאהובי הר"ר שמואל שיחי'. מה שכתבת על עובדא דההוא גברא שנפל לחולי לא עליך בחולי ההילוך ולא שכב אלא חצי יום ומת. ואשתו היתה חולה גם כן באותה חולה /חולי/ ומתה אחריו ב' ימים ולא נשבעה על כתובתה. ומעתה יורשי הבעל אומרים כיון שלא נשבעה על כתובתה אין ליורשים כלום בכל הנכסים. וקבעית לדמויי האי מילתא להיכא דמת פתאום דלא חיישינן לצררי ומתוך כך פסקת דהדין עם יורשי האשה. הנה לא מחוור לי דדינא הכי. ודאי אם מיד כאשר נפל למשכב קפץ עליו החולי שלא היתה דעתו צלולה עד שמת אז איפשר כדקאמ'. אבל אם היתה דעתו צלולה תוך החולי אז אין נראה לי לדמותו להיכא שמת פתאום כיון דמת כדרך כל הארץ. מ"מ נרא' אם יורשי הבעל מוחזקי' בהנכסי' אין להוציאם מידם אבל אם יורשי האשה מוחזקים בהנכסים זכו ואין להוציא מידם. כדאמרי' במרדכי פרק כל הנשבעים דלהחזיק אמרינן אדם מוריש שבועה לבניו וכן משמע בהג"ה באשירי פרק מי שמת וכן משמע בתוס' פרק החולץ. ומה שחילק מהר"ם בין היכא שמת על מטתו להיכא שמת פתאום מתוך התוס' פרק החולץ משמע דלא סברי הכי. דהתם מקשי' התוס' מההיא דמי שמת ונפל הבית עליו רב ושמואל דסברי אין אדם מוריש שבועה לבניו ואינם מתרצים שאני התם דמת פתאום משמע דלא סבירא להו חילוק בין היכא דמת פתאום להיכא דמת על מטתו.
שו"ת מהר"י ווייל סימן צט
 
ועל אודות הבית שקנה רבי משה ובא רבי יצחק מכח אמו לסלק רבי משה כי היא מצרנת בבית שקנה ר' משה. ורבי משה רצה לזכות במקחו מטעם שאין לו בית דירה ולמצרן יש לו בית דירה כמו שכתב הא"ז וספר העיטור ורבי' שמחה. אם רבי משה הקונה דר באותו עיר שהבית עומד בו איפשר דאין להוציא מידו כיון דאית ביה פלוגתא לא מפקינן מהלוקח כיון שהוא מוחזק דהלוקח איקרי מוחזק. וכן משמע במיימוני פרק י"ב דהלכות שכנים וז"ל הרי שטען הלוקח ואמר מפני זה וכיוצא בו מכר לי המוכר ובעל המצר אומר שקר אתה טוען לבטל זכותי על בעל המצר להביא ראייה ואחר כך מסתלק הלוקח ואם לא מביא ראייה ישבע הלוקח היסת אפילו היה בדבר ספק אין הלוקח מסתלק אלא בראייה ברורה עכ"ל. מדקתני שקר אתה טוען משמע דטוען בריא אפילו הכי צריך להביא ראיה אלמא דהלוקח הוא המוחזק. ועוד מדקתני ישבע הלוקח היסת אלמא דבן המצר טוען ברי דאל"כ לא היה הלוקח צריך לישבע דלא משבעינן אטענת שמא. ועוד מדקתני אפי' היה בדבר ספק כו' אלמא דהלוקח מוחזק. אבל אם אינו דר בעיר אז מוציאין מידו דלא שייך למימר ביה טעמא דאין לו בית דירה כיון דאינו דר באותה עיר. ועוד הא אמרינן פרק המקבל שכן וקרוב שכן קודם והכא המצרן שכן. ואפילו לאותן המפרשי' דלא איירי בדין מצרנות מכל מקום הכא מודה דשכן מצרן עדיף מגברא שדר בעיר אחרת ואינו שכן וק"ל. ומ"ש כיון שהמוכר היא אשה אין שייך ביה דין מצרנות כדאמ' לאש' וליתמי לית בי' מצרנות. אי משום הא לא איריא דהתם דווקא כשהאשה לקחה שדה לית ביה משום דינא דבר מצרא דטוב וישר הוא שלא להוציא הקרקע מידה דלאו דרכה דאיתתא לאטרוחי למיזל ולמיפק בתר קרקע משום כל כבודה וגו'. אבל היכא דאשה מכרה פשיט' דאית ביה משום דינא דבר מצרא דמה שייך למימר הכא לאו דרכה דאיתתא לאטרוחי הא לא צריכא אלא לשאל המצרן אם הוא רוצה לקנותו. וכל הפוסקי' לא לישתמיט חד מנייהו אשה שמכרה דהוי רבותא טפי והרוצ' לפרש כן צריך להביא ראייה לדבריו. וכל מה שכתבתי ה"מ היכא שהמצרן היה בעיר אבל לא היה בעיר אין מוציאין מיד הלוקח כמו שכתב מהר"ם כדאיתא במרדכי.
שו"ת מהר"י ווייל סימן ק
 
ועל אודות שמעון שהיה לו שותפות עם ראובן מריבית של חוב וכשפרע הגוי אמר ראובן לשמעון תקח המעות והדבר היה במעמד שניהם אצל הגוי בתוך כך היה טעות ונלקח פחות ממה שהיה ראוי ליקח כו' עד שמעון אומר אני לא הייתי שלוחך אני לקחתי את שלי ואתה למה לא לקחת את שלך כו'. כתבת שהדין עם שמעון דבמקום פסידא חולק שותף שלא לדעת חבירו וכ"ש לדעת חבירו. נראה דאיפכא מסתברא דאדרבה הדין עם ראובן כיון דלא אמר שמעון לעצמי אני מציל. וכן משמע מלישנא וז"ל דאם אמר לעצמי אני מציל הציל לעצמו עכ"ל משמע היכא דאמר קודם שהציל. וכן איתא בהדיא פרק הגוזל בתרא /בבא קמא דף קט"ז/ דדווקא היכא דאמר לעצמי אני מציל קודם שהציל.
שו"ת מהר"י ווייל סימן קא
 
ועל מחלוקת רבי טוביה ורבי ורידל שרבי טוביה רצה לטעון בלשון אשכנז ור' ורידל השיב שמורשה שלו אינו יודע לכתו' בל"א. הנה כשהיינו בכנופייא בנורנבער"ק תיקננו תקנות הרבה וזו אחת מהן. אם אחד מהבעלי דינין רוצה לטעון בל"א אז בעל דינו צריך גם הוא לטעון בל"א. ואם פשטה תקנותינו במקומכם אז הדין עם רבי טוביה אם רבי ורידל עצמו מבין לשון אשכנז. ואם המורשה שלו אינו יודע לכתוב בלשון אשכנז ישכור מורשה אחר היודע לכתוב. דאי לא אמרת הכי א"כ תקנותינו בטילה דכל אדם ישכור מורשה שאינו יודע לכתוב בלשון אשכנז ויאמר כך. וכ"ש אם איתא כמו שכתב רבי טוביה שמורשה של ר' ורידל יודע לכתוב בלשון אשכנז שאז הדין עם רבי טוביה. אבל אם רבי ורידל אינו מבין לשון אשכנז אז הדין עם ר' ורידל וזה אין צריך פנים. נאם הקטן יעקב וויילא.
שו"ת מהר"י ווייל סימן קב
 
נהור נהוריך כשרגא אהו' הוותיק הר"ר זלמן שי'. הא דשאילנא על ההיא איתתא שגמלה בנה ב' חדשים קודם מיתת הבעל והשתא בעי' ההיא איתתא לאינסובי לגוברין כיון שכבר בחיי בעלה פסקה להניק הבן. הנה האשירי פרק אע"פ כתב היכא שפסק' להניק בחיי בעלה שריא לאינסובי כיון שגמלתו בחיי הבעל לא שייך למגזר עכ"ל. ומ"מ לא מלאני לבי להתירה משום דבסמ"ג כתב דלא אקרי מנקת חבירו היכא דפרשה מלהניקו ונתנו למנקת ג' חדשים קודם מיתת הבעל. משמע דווקא ג' חדשים קודם מיתת הבעל אבל פחות מג' חדשים לא. והטעם משום דג' חדשים אית להו קלא. ואע"ג דשאני התם דלא גמלתו והכא בנדון דידן גמלתו לא איתבריר לי לחלק ביניהם. וגם לא ראיתי ולא שמעתי מעשה כי האי גוונא לא ניחא לי להתירה כיון דמילתא חדתא היא תווהו ביה אינשי.
שו"ת מהר"י ווייל סימן קג
 
ועל שכר החזנים שכתבת. המנהג אינו ידוע לי אבל הדעת מכרעת דדינו כמו מלמד. דמלמד נותני' לו שכרו חצי בתחילת הזמן משום לכלכל ביתו דאל"כ מה יאכל הוא ובני ביתו האי טעמא שייך נמי הכא.
שו"ת מהר"י ווייל סימן קד
 
וההוא גברא ששידך בנו בכתב קניין וקצב לו נדוניא והנישואין ושאר יציאות וההוא גברא שכיב והשתא רוצה הבן ליקח בראש כל אשר קצב לו אביו ולא ינכו לו אחיו כל זה בירושתו. נראה דלא זכה הבן ליקח בראש כל אשר קצב לו אביו אלא יחלקו בשוה. דמאיזה טעם יזכה דאין כאן מתנת ש"מ =שכיב מרע= ולא מצוה מחמת מיתה. ואי משום מצוה לקיים דברי המת הא פירש ר"ת פ"ק דגיטין /דף י"ג/ ובפרק מציאת האשה דלא אמרי' מצוה לקיים דברי המת אלא היכא דהושלש לכתחילה לכך. ואי משום אומדנ' דדעת' דאב כיון דנדר לו כל הקצוב אמרינן דעתו דניחא ליה לקיים דבריו מאן לימא לן דדעתא דאב שיטול המשודך כל זה בראש דוק לאידך גיסא דדילמא כל מה שקצב לו היינו דווקא בחייו אבל לאחר מותו כיון דנפלי נכסי קמיה בנים ולהאי בן אית ליה נמי חלק בהדייהו לא ניחא ליה לאב להעביר נחלה משאר בנים. ועוד דמסתמא יכול האי בן לחלוק ירושתו שיכול לקיים כל מה שקצב אביו. וכן משמע מלישנא דכתבך שכתבת וז"ל וליטול נדונייתא ושאר ענייני' כמדובר לו מן הנכסים מתחילה ושלא ינכו לו מחלק ירושתו עכ"ל. משמע מתוך לישניך דיפול לו מירושתו שיכול לקיים כל המדובר וא"כ פשיטא דלית כאן אומדנא. ואי בעית לחיובי הבנים כיון שקבל אבוהון בכתב כאשר הורגלו האי קניין לא קאי אאותו בן אלא קאי אאותו שכנגדו ששידך בתו לבנו שאם יעבור ולא יקיי' המדובר שיתן הקנס לכשכנגדו.
שו"ת מהר"י ווייל סימן קה
 
ומה שטען +/מלבי"ד/ כיון ששאר האחים רוצים ליטול כמותו אז הם צריכין ליתן וכו' כצ"ל. עיין תשו' בית אפרים חאהע"ז סי' ס"ג ד"ה היוצא.+ ששאר האחים רוצים ליטול כמותו או הם רוצים ליתן הקנס למשודכת כגון זה פתח פיך לאילם הוא יש בידי תשובה שפסק בעל המיימוני על עובדא כי האי. שמעון היתה לו בת קטנה וראובן היה לו בן קטן וכתב שמעון לראובן לכשיהיה בנך ראוי לקדש אם לא אקבל קידושי בתי או בתי בעצמה לא תקבל קידושיה אתחייב לך מעכשיו כ' זקוקי' כסף, ומת שמעון קודם שהיה בן ראובן בן י"ג שנה והיא גדלה ועמדה ונישאת לאחר, ועתה תובע ראובן הקנס מבניו כו'. ושקיל וטרי מהר"ם בהאי מילתא ומסיק דפטורים בני שמעון מן הקנס. ועיקר ראייתם מטעם כיון שמת שמעון קודם הגעת זמן הוי אונס. ומייתי ראייה מפ"ק דכתובות /דף ג'/. דמייתי התם מעכשיו אם לא באתי מכאן ולאחר י"ב חדש ומת בתוך י"ב חדש הרי זה גט מאי לאו מת וה"ה לחלה כו'. והתם דווקא גבי גט לא טענינן אונס כדמסיק משום צנועות ומשום פרוצו' אבל בשאר דוכתין טענינן אונס כדקאמר בתחילת הסוגיא לפיכך חלה הוא או שחלתה היא אינו מעלה לה מזונות. ומת נמי הוי אונס דהא מייתי ראייה מהא דתנן מעכשיו אם לא באתי ומת וקאמר מאי לאו מת וה"ה חלה אלמא מיתה איקרי אונס. והאי עובדא דכתבת דמיא ממש לעובדא דמהר"ם ואם המשודך אינו רוצה לקיים מה שקבל עליו אביו הוא והאחין פטורין מן הקנס, נאם הקטן יעקב וויילא.
שו"ת מהר"י ווייל סימן קו
 
ושמחתם בחגיכם אהובי מחות' הח"ר מולין שי'. אע"פ שקש' עלי להכניס ראשי בין ההרים הגדולים מ"מ כדי שלא ירבו המחלוקת אכתוב דעתי אכן דין תורה לא ידענא. מ"ש הח"ר זימלן על הר"ר זעליקמן מחמת אמו של הר"ר זעליקמן ותבע שתתן לכל עולי העיר מכאן ולהבא ובפרט מה שיצטרכו להוציא הוצאו' לפשר עם ההגמון מקושטני"ץ. וטען הח"ר זימלין וז"ל אחרי אשר הצלתם והמלטתם וברחתם לכאן זה ימים רבים ובעלה עומד בקובור"ק רק בדרך תיור ועיקר דירתם והצלתם מזאת העיר כו' עכ"ל. והשיב הר"ר זעליקמן שלא ירדה להשתקע שם לא שנה ולא חצי שנה אך בדעתה לילך בדרך אחרת כו' ע"ד ובעו"ה הכביד עליה חולשא שנפלה לערס דוי כו' ע"ד ובעו"ה אינה יכולה לסבול טורח הדרך מתוך זה מתעכבת לשם אז ודאי פטורה היא מלישא בשום עול כל ימי חוליה שאינה יכולה לסבול טורח הדרך. דהא דתנן בפ"ק דב"ב /דף ז'/ כמה יהא בעיר ויהיה כאנשי העיר י"ב חדש הני מילי דשהה בעיר י"ב חדש שלא מחמת אונס אבל מחמת אונס כגון בעובדא דידן אפילו נשתהא בעיר כמה שנים אינה כאנשי העיר. ודמיא להא דאיתא במרדכי פרק לא יחפור ובא"ז מייתי לה בהג"ה באשירי וז"ל אם ברחו ליישוב מחמת פחד וסכנה אין בני היישוב יכולין למחות מלהלוות [ולהרויח] שיעור מחייתם וכפי טיפול ביתם עכ"ל. אלמא אע"ג דבר מתא אבר מתא אחריתי מצי מעכב אפי' הכי היכא דאיכא פחד וסכנה לא מצי מעכב ה"ה מחמת אונס דחולשא דמאי שנא והוא הדין והוא הראיה לגבי היכא דשהא י"ב חדש בעיר דהיא היא. והא דכתיבנא שאינה צריכה לישא בעול הני מילי היכא שאין ממון בידה שהיא מרויח בו באולמא אבל אם יש לה ממון שהיא מרויח בו באולמא מאותה הממון צריכה היא ליתן וצריכה היא לקבל עליה בחרם שאינה יכולה לסבול טורח הדרך מחמת חולשא וגם שאין לה שום ממון באולמא שהיא מרווחת בו. וגם הח"ר זימלין אינו יכול להוציאה מן העיר כיון שהיא אנוסה. אבל אם היא בריאה שיכולה לסבול טורח הדרך אז יכול הח"ר זימלין להוציאה מן העיר אפילו אם היא רוצה לישא בעול. כמו שכתב מהר"ם בפרק חזקת הבתי' במרדכי ובהג"ה במיימוני וז"ל ונשאל לרבי מאיר מי שאין לו שום משא ומתן אם יכול להוציא מן העיר את מי שאין לו יישוב דבר פשוט שיכול להוציא דא"ל אף אם אין לי מעות אעפ"כ קפסקת לחיותאי המציאות שבאים לידך היו באים לידי כו' עכ"ל. ומדנקט מהר"ם לישנא אע"פ שאין לי מעות כו' משמע אע"פ שזה רוצה לישא בעול. דהא לזה המוציא אין לו מעות ואין לו שום נפקותא לעניין עולים דהא אין לו מעות ואפילו הכי יכול להוציאו מן העיר וצריכה היא לפייס הח"ר זימלין במאי דמפייס. ודווקא אם היא בריאה שיכולה לסבול טורח הדרך אבל אם אינה יכולה לסבול טורח הדרך אז אינו יכול להוציאה מן העיר מטעמא דפריש' לעיל. ואם ירדה מתחילה לאולמא כדי להשתקע שם ונתעכבה לשם עד היום הזה אז צריכה יהא ליתן עולי' מכל הממון שתחת ידה שמנהג הקהילה ליתן מאותו ממון מאותו היום ועד עתה. כדאיתא במרדכי פ"ק דב"ב וז"ל כמה יהא בעיר ויהיה כאנשי העיר נראה דמיירי דווקא דומיא דחמר וגמל העוברת /העובר/ ממקום למקום ונשתהא שם אבל אדם הבא לדור שם כדי להשתקע הוי כקונה בית דירה דתנן ביה הרי הוא כאנשי העיר מיד עכ"ל. ואם אין לה ממון תחת ידה אז אין לחייב בנה הר"ר זעליקמן. דמאיזה טעם נחייביה אי משום דאמרי' פרק הגוזל ומאכיל /בבא קמא דף קי"ג/ אמר רבא בר מתא אבר מתא מיעבט כו' הא אמרי' ה"מ כו' אבל חליף שתא כיון דמפייס מלכא לא. ואי דינא אית ליה להח"ר זימלין בהדי בעלה יחות בהדיה לדינא. ויכול הח"ר זימלין להטיל עליה חרם שלא ירדה מתחילה להשתקע שם ושאין לה ממון תחת ידה ויכול לכלול באותו חרם שלא קנתה בית דירה. ודווקא שקנתה הבית לדור בו אבל אם לא קנתה הבית כדי לדור בו אז לא מחייבא בזה מידי, עכ"ל.
שו"ת מהר"י ווייל סימן קז
 
כסאך ושמך ירומם למעלה למעלה, וינבט בפרצודי דתותי קלא אהובי עמיתי טובייני דחכימי מה"ר ליוו"א שיחי'. קשה עלי מאד מאד להכניס ראשי בין הני גברי מרי נפש אשר תמיד סרוכי קמסרכי בחד מילתא להתריס זה כנגד זה וטינא בליבייהו לחתות גחלים זה על ראש זה והכל קנאת איש מרעהו יהא רעוא דלא תיפוק מיניה חורבא. אכן בשביל יקרא דידך אשיב להם דעתי דקלישא אכן דין תורה לא ידענא. נראה על"ד כיון שבונפנ"ט ומשה בן גרשון היו לשם ברשות העירונים ונושאים בעול עם הקהל לכל דבר צורך הקהילה הן רב הן מעט לפום שיחנא הרי הם כאחד מן הקהל לכל דבר ולא יגרע כחם בשום דבר משאר הקהל הן בשכירות הבתים הן לשאר מילי דמתא. וכ"ש דאית ליה ליואל האי דינא והאי זכותא כיון שהוא נותן מס להעירונים. ומ"ש החר"ז שכבר נתקשרו בקשר אמיץ בחרם ששום אחד מהקהל אל ישתדל להושיב ביניהם איש נכרי ואם יבא לאחד מהם שום קרוב ויבקש ממנו שישתדל עבור נגד העירונים יודיע הדבר להקהל שיוכלו לעמוד מנגד בכל כחם. אי משום האי טעמא לא יגרע כחם דאפילו הוא כדבריו בודאי לא היתה הכוונה אלא להשתדל נגד העירוני' שלא יקבלו אותו להושיבו ביניהם אבל לבתר שקבלו אותו העירוני' הרי הוא כאחד מהם. ועוד בההוא זימנא כשקבלו עליהם הקהל האי מילתא היו ה' בעלי' ומסתמ' הכוונה הית' שלא להוסיף עליה' דיורין דלא ליפסקו חיותייהו אבל כיון שנתמעטו הדיורין ודאי נתבטל החרם. דאי לא תימא הכי אי נתמעטו כולם ולא נשארו אלא שנים וכי אילו שנים יחזיקו בהקהילה וכי להם לבדם נתנה הארץ בתמיה? ונ"ל כה"ג אזלינן בתר דעת הנודר. ועוד אפילו היה כדבריו יכולים למימר הני דיורין שניתוספו שאינם בכלל הקשר לא ניחא לן בהאי תקנתא דידכו וטעמא קאמר דמאי חזית דדמא דידהו סומק טפי דילמא דמא דהנהו גברי סומק טפי. עוד יש בידי טעמים וסברות שההוא חרם בטל מעיקרא ולא ניח לפורטם דמיסתפינא דילמא נפיק מיניה חורבא. וכבר בידי כתבים חבילות חבילו' שכתבו לי מה"ר זעליקמן והח"ר זימלין מההוא עניינא מתוכם יש ללמוד כו' וכל טעמי' אילו שכתבתי לא כתבתי אלא לדברי החר"ז גופיה. ומ"ש שמשה בן גרשון אינו נותן מס להעירונים והוא משרת של מהר"ז. בדבר זה לא איתרע חזקתיה כיון שהוא נושא בעול עם הקהל הרי הוא כאחד מן הקהל. ואם דיבוריה של מהר"ז קמהני ליה שהעירונים פטרוהו מן המס מה יש לו להחר"ז עליו בשביל זה מה עשה לו ומה הזיקו זה נהנה וזה לא חסר. ואם העירונים יפטרו מהר"ז או החר"ז או יוסף מן המס וכי בכן יגרע כחם והגע עצמך לפי זה מי שנותן מס יותר מחבירו וכי בשביל כך יפה כח /כחו/ מחבירו? ומ"ש שהחזיק בביתו הוא ואביו כנגד י"ח שני' וכן טען בופנ"ט שאבותיו החזיקו הבית הכנס' ובית העלמין. לאו טעמא קאמרי דאין חזקה בבתי הקדש ולא בכל מילי דהקדש. וכן משמע במרדכי שלהי מסכת מגילה וז"ל ולעניין יין הבדלה כל מי שיתן יותר לצדקה הרי הוא זוכה ולא שייך ירושה במצוה עכ"ל. וכתב הא"ז פרק בני העיר וז"ל וכן יחיד שבנה בית הכנסת ונתנה לבני העיר לגמרי יש להן כמו כן רשות לחזק בדק הבית ולהוסיף על הבניין ואין הוא ולא יורשיו יכולין למחות בידו מלבא בתוכו והרי הוא של הקהל עכ"ל. ומשום שמשה בן גרשון לא עשה מודעא להגבאין כאשר כתב החר"ז אפילו אי הכי הוא לא יגרע כחו. דלמה היה לו להודיע להגבאים כיון שלא רצו להשכיר הבתים עד שיבאו כל הבעלי בתי'? דמה שנהגו להודיע תוך החנוכה היינו כששוכרים תוך החנוכה וק"ל. והחר"ז לא ישכיר אלא בית אחד כאשר כתב וז"ל ותקנת הקהילות מי שיש לו בית אינו רשאי לדחות מי שאין לו בית עכ"ל. ועוד אמינא אפילו אם לא היה מנהג איפשר שהיה הדין כך דמי שיש לו בית אל ישכיר עוד בית לדחות מי שאין לו בית. מידי דהוה אדינא דבר מצרא דכתב רבינו שמחה ז"ל במרדכי פרק המקבל וז"ל אם הלוקח צריך יותר לשדה מן המצרן לית ביה משום דינא דבר מצרא כו' ע"ש. ומסקנא הכי איתא יואל ומשה בן גרשון ובופנ"ט ושאר הקהל כולהו חדא דינא אית להו. כל מי שיעלה על השכירות מאחד מבתי של ההקדש לו יהיה הבית ושום אחר אל ישכיר אלא בית אחד. ומי שיש לו בית לבדו לדור בתוכו אל ישכיר בית מבתי ההקדש, עכ"ל.
שו"ת מהר"י ווייל סימן קח
 
שפתים ישק משיב דברים נכוחים, עריבים דבריך כעולות מחים, יפוצו מעיינותיך חוצה עד מי שחים, מים נאמנים לא יכזבו לנצחים, יהי מקורך ברוך כעל מים שיחים, עפעפיך יישירו כצאת השמש זורחים, אהובי ידידי עמיתי גברא דכולא ביה הר"ר שלמה שיחי'. מה מצאת בי כי מששת את כלי ולשאוב מבור ריק אשר אין בו מים? אכן רחימתיך דעזיזן הכריעוני לחוות דעי על ראובן ושמעון ולוי שירשו ראובן חלק אחד ושמעון ולוי חלק אחד וכאשר ירדו לחלוק וליטול כל אחד הראוי לו וכן יעשה חבירו ואם ימצא שהיה לאחד מהמשכונו' יותר מהראוי לו מחמ' שחבירו יגיע לו חלקו מהמשכונות אשר פדו אז יתן הוא לחבירו משכונות תחת אשר קבל ממנו עד שיהא חזקתן בשוה. אחרי כן קבל ראובן סך ידוע מהמשכונות אשר תחת ידו ולא נתנם לשמעון. ויהי היום קבל שמעון גם הוא סך גדול מאשר תחת ידו ועכבם גם הוא תחת מה שקבל ראובן בתחילה. ועל ידי הדברי' האלה היו ביניהם דברים ע"פ אוהבים עד שחזרו זה לזה המותר אשר בא לידו ועכב שמעון ס"ח זהובים תחת מה שקבל ראובן תחלה כו' ע"ד ועתה בא ראובן ותבע משמעון לקיים התנאי' שיתן לו חלקו בשלימות כאשר הותנה מתחילה ואם יש לו תביעות יעמידהו לדין לא יצא משורת הדין. ושמעון משיב כבר פרעתיך בכסף וזהב וראובן משיב תברר דבריך ושמעו' משיב תמיד פרעתיך ואינו מברר כמה. ועת' נסתפקת אם צרי' ללבן כיון דתרווייהו חשדינן ברמאי ראובן נמי כוונתו להפוך הדברים כדי שיבא אליו השבועה. נראה דאין זה צריך פנים ופשיטא דצריכים תרוייהו לברר. לא מבעיא לר"ת והרמב"ם שכתבו דצרי' לברר אפי' היכא דליכ' מילתא דמוכח למיחש לרמאי כ"ש וכ"ש היכא דמוכח קצת דאיכא רמאי ועל זה נאמר צדק צדק תרדוף. אלא אפילו לראבי"ה והא"ז שכתבו דאין צריך לברר הני מילי היכא דליכא מוכח דאיכא למיחש לרמאי אבל אי מוכח דאיכא למיחש לרמאי כגון בנדון דידן מודו תרוייהו דצריכין לברר. וכל כה"ג איפשר דצריך דרישה וחקירה כיון דהדין מרומה כדמשמע פרק אחד דיני ממונות. והגע בעצמך אם כדבריך הוא היכא דאיכא למיחש דאיכא רמאי אז אינם צריכים לברר אם כן היכי מדקדק ראבי"ה פ"ק דב"מ דאין צריך לברר טענותיו מהא דקא' חיישינן שמא מלוה יש לו עליו דילמ' שאני הכא דתרוייהו אדוקים בטלית ושניהם צריכים לעשות שבועה ותרוייהו חשדינן ברמאי משום הכי אין צריכין לברר אבל היכא דאיכא תובע שאינו צריך לישבע רק הנתבע לחוד אין צריך לברר אלא לא שנא. עוד אומר אני אם ברור לשמעון שיש לראובן חלקו במה שקבל כבר משכונו' א"כ לא יפסיד במה שיברר ואי אתי תו ראובן ותובע שיקיים דברי התנאים אפי' הכי לא הפסיד שמעון המיגו שלו במה שהיה יכול מתחילה לטעון פרעתיך. וכן כתב ר"ת פ' המקבל במרדכי אהא דאין אדם יכול לעכב ספרי' בשביל תקנת העיקול אפי' הכי המיגו לא הפסיד ע"ש. ואפי' לפי המפרשים דלא אמ' מגו מממון לממון כדאיתא במרדכי פ"ק דב"מ הכא שאני כיון דתרוייהו אתו מכח חדא ירושה חדא מילתא נינהו. ותו דתרווייהו הוו מעות וממעות למעות אמרינן מיגו כדאיתא התם. וכן נר' אם ברור לראובן ששמעון לא פרעו אז לא הפסיד ג"כ המיגו שלו.
שו"ת מהר"י ווייל סימן קט
 
ומה שכתבת שמורישיהם הניח ספרים הממושכני' לו וראובן הבן טוען שאין להבנות חלק בהספרים משום דב"ח =דבעל חוב= קונה משכון. נראה דטענת ראובן לאו טענה ויטלו הבנות גם חלקם באותם הספרי'. דהא דאמרי' דב"ח קונה משכון לאו לכל מילי אלא דוקא לקדש בו אשה כדאית' פ"ק דקידושין. וגם המלוה לא הוי אלא ש"ש =שומר שכר= דלא מחייב אלא בגניבה ואבידה אבל באונס פטור דהכי פסקינן באשירי ובמרדכי פר' האומנין ופרק שבועת הדיינים וכיון דלא מחייב באונסים אלמא לאו דיליה לגמרי. ואפילו ללמוד בו המלוה איתא במרדכי פרק המפקיד דאסור אלמא דלא קנה. וכן המלוה על השדה אסור לאכול פירות כדאיתא פרק הריבית. וכן לעניין חמץ בפסח בנכרי שהלוה לישר' על חמצו היכא דלא אמר לו מעכשיו לאחר הפסח אסור משום דלא קנה משכון וישראל שהלוה לנכרי על חמצו לאחר הפסח מותר וכ"ש לה"ג שכתבו המלוה על המשכון דלא הוי אלא ש"ח =שומר חנם=. ועוד דק"ל כרבא בפרק כל שעה /פסחים דף ל'/ דאמר ב"ח מכאן ולהבא הוא גובה ומשמע התם סוגיא דשמעתין אפילו הלוהו על המשכון והרהינו אצלו אפילו הכי אינו קונה אלא מכאן ולהבא ואם הקדיש ומכר המלוה קודם זמנו לאו כלום עבד. והכי איתא בהג"ה באשירי וז"ל רבא אומר מכאן ולהבא הוא גובה והוא אם הקדיש ומכר קוד' שהגיע הזמן לא עשה ולא כלום אע"ג דלאחר כך החלט דמכאן ואילך הוא גובה עכ"ל. ומה שכתבתי דלא קנה משכון ויש לבנות חלק בספרים הממושכנים הני מילי היכא דלא אמר אם לא אפדה הספרים לזמן פלוני יהו שלך מעכשיו אלא משכן לו סתמא. אבל אם אמר לו אם לא אפדם לזמן פלוני יהו שלך מעכשיו ועבר הזמן ולא פדאם אז קנה מורישיהם מההוא יומא שהלוה המעות ואין להבנות חלק בהם דכיון דאמר מעכשיו קנה המלוה מיום ראשון כדמשמ' פר' הריבית ובפרק כל שעה בסוגיא דנכרי שהלוה ישראל על חמצו. והני מילי אי טעין ראובן טענת ודאי שידוע לו שאמר מעכשיו אבל אי לא טעין ודאי אז יש להבנות חלק בהספרים. ולא אמרי' מספיקא דאמר מעכשיו דמספיקא לא מפקינן ממונא בספרים מחזקת הלוה. אבל אי טעין ראובן הבן טענת ודאי דאמר הלוה מעכשיו אז הוא נאמן בשבועה להחזיק בכל הספרים ושלא ליתן להבנו' בו. כיון שהוא היורש נכסיה בחזקתיה קיימו והבנות לא אתו אלא מכח שטרא ולא מכח ירושה.
שו"ת מהר"י ווייל סימן קי
 
ומה שכתבת איך שבחיי מורישיהם נתפס ראובן בידי העירונים ובעלילת דברים ואבי ראובן המוריש שלח אל שר אחד שיבא אליו לדבר אל העירונים לבל ישלחו ידם לא בגופו ולא בממונו והשר שלח שריו ונכבדיו ודברו לפני העצה דברים אשר שם בפיהם השר וע"פ הדברים האלה יצא ראובן פטור בלא כסף ובלא מחיר. ובהיות אביו עשיר ואמיד היה מתפחד מפני העירוני' פן יטילו עליו שנאה ונתן להם נ' זהובי' ובכן פטרו אותו ובנו לגמרי. ועתה באים יתר היורשים להתגולל על ראובן באומר' אביו הוציא אילו המעות מחמתו ובתורת הלואה נתנם לראובן להביאם להעירוני' ורוצים לנכות לו מחלקו אילו הנ' זהובים. וראובן משיב אביו לא נתנם אל העירונים לפדיונו כי כבר יצא פטור אך נתנם להיות רצוי אל העירונים כבראשונה. וראייה לדבריו אביו לא צוה לפני מותו ע"ד הנ' זהו' וגם לא נמצא בפנקסו מאילו נ' זהובי' כאשר נמצא בפנקסו יתר דברים שהוציא עבורו. נראה דדינא קאמר ראובן ונאמן הוא לומר לא נתן בפדיוני אילו הנ' זהובים דהוה נאמן במגו דאיבעי אמ' פרעתי לאבי בחייו והפנקס מוכח כדבריו כיון שאינו הוזכר בהפנקס כמו יתר דברים שהוציא עבורו. ואפילו שבוע' אין כאן כיון דשאר היורשים טענתייהו ספק. ואם נפשך לומר ולחייב ראובן מטעם כיון דבסבת תפיסתו הוצרך אביו ליתן הנ' זהובי' להעירונים איברא לאו הכי הוא דכיון דכבר יצא פטור אין לחייבו עוד. וגדול מזה כתב מהר"ם במרדכי פרק הגוזל בתר' אראובן שהעמיד שמעון ערב נגד הגוי שראובן חייב לפצות את שמעון מכל ההיזק שיבא לו מן הגוי מחמת אותו ערבות. אבל אם יש לראובן עדים שכבר סילק הגוי לגמרי ושוב העליל הגוי על שמעון מחמת אותו ערבות אז אין ראובן חייב לסלק שמעון מן הגוי כיון דכבר אברח אריא ממצראי וה"ה הכא דהא כבר יצא ראובן פטור. וסברא גדולה היא דאם לא כן אין לדבר סוף שכל ימי ראובן הוי כמו שהוא אסור בבית האסורי'. ומהאי טעמא שכתבתי נראה גם לפטור ראובן מן הרבית שהוצרכו לנכות להשר מתחילה ב' זהו' ולא נתרצו פקידיו עד שניכו לו עוד נ' זהו', ושמעון אומר שלא מרצונו נעשית הפשרה וראובן שנתרצה יטילו על חלקו לבדו. ובהא נראה נמי שהדין עם ראובן מטעם דפריש'. ועוד טעמא רבה דילמא אבוהון הוה מפייס כבר להשר בחייו. ואע"ג דהפקידים אמרו שלא נתפייס לאו מפיהן אנו חיין דהא טענינן ליתומים פרעתי אפילו נגד ישראל אפי' ידוע שהיה חייב לו וכ"ש נגד גוים. ואם יטעון שמעון שבעל כרחו עשה ראובן הפשרה עם השר טענתי' לאו טענה כיון שהיו שותפים בהחוב כל זמן שלא חלקו כל מה שעשה ראובן הוא לאמצע ולאו כל כמיניה דשמעון לבלבל החוב. והפקידים לא היו דבריהם עם ראובן לבדו רק על כל היורשים מחמת מורישיהם ושמעון לאו שפיר עבד במה שאמר אל הפקידים שהדבר שייך אל ראובן לבדו.
שו"ת מהר"י ווייל סימן קיא
 
ועל ראובן שהיה לו דברי ריבות עם שמעון וראובן מתוך כעסו וחום לבבו הלך אל הרב עירון וסיפר לו הדברים ומתוך כך נתפס שמעון כו' ע"ד ויהי היום אשר באו ליום הנועד לפי העצה עמד ראובן לפני העצה ואמ' כי לא ספר הדברים אל הרב עירון בדרך קבלה רק בדרך הזכרה שאם שמעון ימאן לעשות לו דין ישראל שיהיה נזכר לו מהדברים. ובכן יצא שמעון זכאי ופטור ועתה תובע שמעון יציאותיו שהוצרך לשלוח אחר אוהביו וגם שחדי' ויתר הוצאותיו. נרא' דראובן חייב לשמעון כל יציאותיו דדיינינן ליה כל דין מסור. כמו שכתב מהר"ם במרדכי שלהי ב"ק וכן בתשובה במיימוני על אחד שהיה רוצה להכריח חבירו בגוי' שיעשה לו דין ישראל וכאשר רצו לתופשו עמד זה מנגד עד שהרגו אותו ודן מהר"ם על האיך כל דין רוצח אע"פ שלא רצה להכריחו אלא לדין ישראל. ואם ראובן אומר שלא אמר אל הרב עירון דרך קבלה בזה לא מיתריץ דיבוריה שידוע הוא. נאם הקטן יעקב וויילא.
שו"ת מהר"י ווייל סימן קיב
 
יחי לעד אהובי הר"ר טעבל י"ץ. אשר שאלת על ההוא גברא שהלך לנוד אחר מזונותיו ללמוד נערים והניח ב' בנות בביתו האחת בת עשר שנים והלכו אוהביו והשיאוה לאיש בלי ידיעת האב והבעל לא בא עליה כו'. האשירי כתב בפרק האיש מקדש לפי ה"ג דסברי דחכמי' תיקנו לה נישואין כדאית' לאבוה במדינת הים אליבא דידהו צריכא למאן. ונרא' כיון דצריכ' למאן אם כן יש לה כל דין קטנה יתומה וכיון דגדלה כבר קודם שבא האב אינה יכולה למאן דגזרינן היכא דלא בעל אטו היכא דבעל כמו שפירש רש"י פרק יוצא דופן איתומה קטנה. ומה שחלקת דהתם השיאה אמה או אחיה וקדייקת לישנ' דה"ג היכא דאינסבתה אמה. אין זה דיוק דהא תנן פרק בית שמאי איזהו קטנה שצריכה למאן כל שהשיאה אמה או אחיה לדעתה כו'. ואע"ג דנקט לישנא אמה או אחיה לאו דווקא. דכתב הרמב"ם וזה לשונו שאין נושאין את הקטנה והנושא קטנה יתומה ולא רצתה בבעלה הרי זו ממאנת כו' עד וכן קטנה שהשיאה אמה. אלמא אמה לאו דווקא הכי נמי לאו דווקא. ועוד אומר אני אפילו אליבא ר"י דסבר דלא תיקנו לה נשואין ואינה צריכה למאן הני מילי קטנה דליכא למיגזר אטו שמא נבעלה אבל היכא דגדלה גזרינן וצריכה גט אטו היכא דנבעלה. וכ"ש הוא דהא ביתומה דהוי קידושין דרבנן ואפילו הכי גזרינן היכא דלא בעל אטו היכא דבעל לאחר שגדלה משום דאמרינן בעל לשם קידושין אף על פי דכבר היתה מקודשת מדרבנן כל שכן הכא דלא היתה מקודשת אפילו מדרבנן אם בעל לאחר שנתגדלה ודאי בעל לשם קידושין. וכה"ג מחלק האשירי פרק המדיר ואם כן איכא למיגזר הכא נמי אטו היכא שנבעלה ולא מהני מה שהאב מיחה לאחר שנתגדלה. ואין לומר הא דגזרינן גבי יתומה אטו היכא דנבעלה היינו משום דהיא בהיתר אצלו אבל הכא כיון דלא תיקנו חכמים נישואין היא באיסור אצלו משום הכי אין לגזור אטו היכא דנבעלה. אין לומר זה דהא הכא נמי אפילו ר"י מודה שהיא בהיתר אצלו כדאיתא באשירי פרק האיש מקדש. ועוד כיון דבשעת נישואיה לא היתה אלא בת עשר שנים וכאשר חזר האב כבר נתגדלה אם כן רבו הימים קודם שחזר אי איפשר שלא שמע האב שנישאת בתו כל אותן הימים וחיישינן דילמא נתרצה אע"פ דלא שמעינן דנתרצה מ"מ חיישינן. וכעין זה איתא בהג"ה במיימוני וז"ל ויש מחלקים בין היכא שמיחה מיד להיכא שלא מיחה מיד דחיישינן שמא נתרצה עכ"ל. וגבי מחאה אמ' פרק ח"ה היכא דליכא חירום חברך חברא אית ליה וכן גבי חזקה אפילו לאפוקי ממונא, נאם הקטן יעקב וויילא.
שו"ת מהר"י ווייל סימן קיג
 
המשכיל יזהיר כזוהר הרקיע פטיש החזק אהו' מה"ר פרץ י"ץ. ברוך המקום אשר נתן לך מנוחה וטבא הוא וטבא להוי ורחמנא לשוייה לטב. על כתובת האלמנה יפה כתב מהר"ש וכן אני נוהג במדינ' זו כיון שנוהגין במדינ' זו להרבות לאחת ולמעט לאחת ואין כתובות האלמנות שוות לא הוה כמעשה ב"ד משום הכי נ"ל דצריכים עידי קיום. ומ"ש שבמדינת רינו"ס ובגליל התחתון אין כתובות הבתולות שוות ואין להן קצבה ואפ"ה מגבינן להו בלא קיום. אמינא כדהוה מר במדינתי' טריד הוי מר בגירסי' ולא עיין מר שפיר במנהג המדינה. במדינת רינו"ס עד לקובלינ"ץ ובכל מדינת ורנקן שוואב"ן פיי"ארן לבד רעגנשפור"ק בכל אותם מקומות נוהגים לכתוב לבתולה מאה זקוקי' כסף וכותבים בכתובה מאה ליטרי' דכסף דהיינו מאה זקוקים ולאלמנה כותבין חמשין ליטרי' כסף דהיינו חמשי' זקוקים ומשום הכי הוי כמו מעשה ב"ד כיון דכולם שוות. וכן כתב האשר"י פרק קמא דכתובות אהא משפחת הכהנים כותבים לבתולה ד' מאות זוז וכתב האשירי דהוי בתנאי ב"ד. אבל במדינה זו כיון שכתובות האלמנות אינם שוות פשיטא דלא הוי תנאי ב"ד וק"ל. בגליל התחתון דהיינו מקובלי"נץ והלאה כתובת בתולה ס' זהובי' ואלמנ' ל' זהו'. ברעגנשפור"ק כותבין לבתולה מאה ליטרי' במשקל הברזל דהיינו מאתים זקוקים כסף ולאלמנה חמשים ליט' בכל אותם המקומות הוי בתנאי בי"ד כיון דכולם שוות. ובכל אותם המדינות נוהגים שהחתן חותם הכתובה וכשמוצאים שמכירים חתימת החתן סגי. וכשאינם מכירים אפילו חתימת החתן אז צריכה האשה להביא ראייה באיזה מדינה נשאת וגם צריכה להביא עדים שבתולה נשאת. וכשאין לה עדים על זה אז צריכה להביא עידי קיום וכן הייתי נוהג באותם מדינות. אבל במדינ' זו כיון שהחתני' אינם נוהגי' לחתום איני משביע שום אלמנה אלא א"כ יש לה עידי קיום. ומ"ש אמאי אין כותבין הנפק על הכתובה ומשם אתה מביא ראייה דלא טענינן מזויף אכתובה. מה ראייה היא זו מה תקנה יש בהנפק? אי חיישינן למיתת העדים חיישי' נמי למיתת הדייני'! וגם אשטרות לא איתבריר לן מה מועיל ההנפק וכמה זימנין שקלי וטרחי קמיה מורי מהר"י מולין ז"ל על זה מה תקנה יש בזמן הזה בהנפק ולא שמעתי ממנו שום בירור רק שינויי דחיקי. ומ"ש דכתובה יש לה קול ומש"ה מיסתפי לזיופי אבל הלואה מאן דיזיף בצינעא יזיף. בגיטין במתניתין בדיבור אם יש לו עוררין כתבו התוס' ומביאין ראייה דטענינן מזוייף ליתומים דאם לא כן כל אדם יכתוב שטר מכר ומתנה על חבירו ויוציא על היתומים. ומכר נמי יש לו קול כדאמ' בפ' חזקת הבתים מאן דזבין בפרהסיא זבין ומהאי טעמא מפקינן מלקוחות אפילו במוכר בעדים בלא שטר. ולטעמא דידך כיון דמכר יש לו קול אמאי לא אמרי' לא חציף לזיופי? ולאידך גיסא נמי מאי מביאין התוס' ראייה מיניה דטענינן ליתומי' מזוייף תאמר שאני מכר כיון דמכר יש קול והאי לית ליה קול מוכח מילתא דמזוייף הוא אבל בדוכתא אחרינא לא טענינן מזוייף. אלא ודאי התוס' מביאין ראייה כיון דאשכחן דטענינן מזוייף ליתומים לא חלקו חכמים. ואיכא למימר נמי איפכא מסתברא גבי מכר טענינן ליתומים מזוייף אף על גב דאיכא למימר חזקה אין אדם תובע אלא אם כן יש לו ואיכא למימר לא חציף איניש לזיופי א"ה =אפילו הכי= חיישי' לזיופי כל שכן גבי כתובה דאשה מעיזה לזיופי דהכל יודעין שיש לה כתובה ודאי מעיזה ומעיזה. אבל אם יש להאלמנה טענת מגו כגון שהיא תפסה הנכסים ויכולה לטעון אין בידי כלום איפשר דלא צריכה עידי קיום. אבל הדבר צריך דקדוק גדול דבמילתא כל דהוא איכא למימר דאין כאן מיגו, עכ"ל.
שו"ת מהר"י ווייל סימן קיד
 
המקום יהא בעזרך אהו' הר"ר שמעון י"ץ. שפיר עבדת שהתאבלת על אחיך כיון דלאו בדין סנהדרין איקטיל לא גרע ממי שנהרג בדין המלך אע"ג שחייב מיתה מדינה. כדאיתא בהלכות אבילות במיימוני פ"ק וז"ל כל הרוגי מלכות אע"פ שבדין המלך נהרג והתורה נתנה לו רשות להורגו הרי אילו מתאבלין עליו ואין מונעין מהם כל דבר וממונם למלך עכ"ל. מדקאמר התורה נתנה לו רשות כו' ע"ד =על דין= וממונם למלך אלמא דאיירי במלך ישראל ואפילו הכי מתאבלים עליהם. אע"פ שבדין נהרג כגון שמרד במלכות דודאי חייב מיתה והמלך ודאי ימית אותו דאסור למלך למחול על כבודו א"ה מתאבלין עליו ולא אמרינן איבד עצמו לדעת. וכ"ש הכא דנהרג בידי גוים במיתה משונה ובייסורים גדולים שלא בדין תורה. ולא הוי איבד עצמו לדעת אלא בקבל התראה ואמר ע"מ כן אני עושה כמו שכתב האשירי כמו שכתבת בכתבך. ועוד הכא לא הוי איבד עצמו לדעת דשמא סבור היה לברוח למקום שלא יוכלו לרדוף אחריו לתופשו. ודמיא למצאוהו תלוי באילן דאין זה בכלל איבד עצמו לדעת אע"ג דמוכח מילתא שהוא עצמו עשה אמרינן דילמא רוח רעה מבעתתו. ואינו בכלל פורש מן הציבור דפורשי מדרכי הציבור היינו פורק לעול הרגיל תמיד בכך. ומ"ש בהלכות שמחות אבל לא גנב טעות סופר יש בכאן ויש להיות אבל לא לגנוב כמו שכתבת וכן הוא באשר"י בשלהי הל' אבילות. ומה שכתוב בספרים שכל הגונב כו' לא ידענא פירושו ובודאי שיש לו כפרה וחלק לעולם הבא דאפילו הרוגי ב"ד יש להם חלק לע"ה אפילו עובדי ע"ז. כדאיתא במתניתין פרק נגמר הדין /דף מ"ג/ אומרים לו התוודה שכל המתוודה יש לו חלק לע"ה והכא נמי מסתמא התוודה כמו שכתבת. ועוד כיון שסבל ייסורין גדולים ייסורי' ממרקי' אע"פ שהיו בעל כרחו. כדאיתא פ"ק דברכות דאמר ר"ל נאמר ברית במלח ונאמר ברית ביסורין במלח כתיב ולא תשבית מלח ברית ביסורין נאמר אלה דברי הברית מה ברית האמור במלח ממתק הבשר אף ברית האמור בייסורים ממרקים. ועוד כיון שמסר עצמו למיתה כמו שכתבת שאמר לו מאן דהוא תלך לחוץ מן החירות ומסור עצמך כדי שיהא לך כפרה וכן עשה. וכיון שמסר עצמו למיתה כדי שיהא לו כפרה ודאי יש לו כפרה. וכה"ג מייתי עובדא בב"ר בנו של יוסף בן יועזר שלא נהג כשורה ועשה בעצמו ד' מיתות ב"ד יצתה בת קול ואמרה מזומן לחיי העולם הבא.
שו"ת מהר"י ווייל סימן קטו
 
ועל החולה אם מברכין אותו בשבת. כשהיו הרבנים בנורנבער"ק והיה גם מה"ר נתן לשם והיה לשם חולה ומהר"ן היה רוצה לברכו. ואמרתי שנראה לי שהוא אסור. וראייתי שכתב המיימוני פרק ל' דהלכות שבת אסור להתענות ולזעוק ולבקש רחמים אפילו על הצרות שהציבור מתענים כו'. ומהר"ן וכל הלומדים שהיו שם הודו לדבריי /לדברי/ וכן אני נוהג. ולא דמיא לרוח רע דהתיר הרמב"ם לבקש רחמים דשאני התם דהוי מקרה שלא כניהוג /כנהוג/ העולם. והרמב"ם גופיה כתב בפ"ב דהלכות שבת אין מתחננים על הדבר בשבת. מנהג בכל אלו מדינות שאין מברכין ז' ברכות בסעודה שלישית בשבת ואין מברכים אלא אשר ברא מטעם שכתבת. דעיקר סעודת שבת בשחרית ובלילה דהא יש מרבותינו שכתבו דסעודה שלישית יוצא במיני תרגימא.
שו"ת מהר"י ווייל סימן קטז
 
וכשמוסיפין מחול על הקודש בעוד היום גדול כגון שעה או ב' קודם הערב שמש אני רגיל להתיר לומר לגוי להדליק הנר. וטעמא דידי כיון שעוד היום גדול בודאי כל ישראל לא קבלו כלם עליהם השבת דיש מקומות שעדיין לא קבלו עליהם. ודמיא להא דאמרינן באלו טריפות על חלב שעל הקיבה אינהו אכלי אנן מיסתם נמי לא סתים. ומ"ש להתיר מהא דאמר רבי כל שהוא משום שבות לא גזרו עליו בין השמשות. אי משום הא לא איריא דר' לא קאמר אלא במקום מצוה כגון גבי עירוב. וכן כתב הרמב"ם פ"ד דהלכות עירובין כל שהוא משום שבות לא גזרו עליו בין השמשות במקום מצוה או משום דוחק.
שו"ת מהר"י ווייל סימן קיז
 
ועל הפ' כפולה שנקודה נדבקת כתבת דפ' פנימי הוי כמו נקודה לחיצונה. מנלך הא דילמא פ' הפנימי עיקר והחיצונה מקבלה? ואין בידי להתיר לגרוד הדביקות דסוגיא דעלמא הוא כך דווקא למטה גורדין ולא למעלה והכי איתא בהלכות תפילין. נאם הקטן יעקב וויילא.
שו"ת מהר"י ווייל סימן קיח
 
יהי רעוא דלא תיבוש ולא תבייש החר"ח שי'. מה נעשה דסרוכי קמסרכת בחדא מילתא ואינך מעביר על מדתך ותמיד אתה מתריס ומבעט בנכבד כנקלה. איך מלאך לבך לפרכס נגד החרם אשר גזרו תרי גברי רברבי מהר"ז כ"ץ ומה"ר יוסף ז"ל ששום אדם אל ישכיר הבית הקטן של מה"ר זעליקמן והם נתנו טעם לדבריהם ומסתבר טעמייהו ואינו סותר מה שפסקתי. דהא טעמא דידי שלא ישכיר שום אדם אלא בית אחד היינו מדיבוריה דידך שכתבת וז"ל ותקנת הקהילה מי שיש לו בית אינו רשאי לדחות את מי שאין לו בית עכ"ל. ואי משום הא אין לדחות מה"ר זעליקמן מבית הקטן דהא לעניין חרם היישוב איתא בא"ז וז"ל ואם הוא ת"ח ובני אדם צריכין לתורתו אע"פ שבא ממלכות אחרת ובני עירו אינם נותנים מס לזה המושל א"ה אינם יכולים למחות בידו ולעכב עליו אע"ג דאיכא ת"ח בעיר משום דקנאת סופרים תרבה חכמה דודאי חזקה שלא הסכים ר"ג מעולם לאסור שום יישוב לת"ח עכ"ל. אלמא דאמרינן אפילו נגד החרם של ר"ג שלא היתה הכוונה של ר"ג נגד ת"ח ואפילו אי שייך בכרגא דההיא מתא אע"פ שסתם חרמים להחמיר ק"ו נגד מנהג בעלמא. ועדיף האי עובדא דהא התם ליכא ביטול תורה כ"כ דהא איכא ת"ח אחרינא במתא והכא איכא ודאי ביטול אי לא שבקינן למהר"ז הבית הקטן צר לו המקום להחזיק בחורים ואיכא ביטול תור' טובא. ואמרי' פרק לא יחפור סיפא אתאן לתינוקות של בית רבן כו' אלמא אע"ג דבשאר בעלי אומנות מוחה לגבי ת"ת לא מצי למחות. וגם הטעם האחר שכתבתי וז"ל מידי דהוה אדינא דבר מצרא דכתב רבינו שמחה במרדכי פר' המקבל אם הלוקח צריך יותר לשדה מן המצרן לית דינא דבר מצרא כו' עכ"ל. גם מהאי טעמא אין להביא ראייה למחות למהר"ז לשכור בית הקטן דהא אמרי' פרק המקבל שכן ות"ח ת"ח קודם. לא מיבעיא לפר"ת דכל ההיא סוגיא איירי לעניין בר מצרא אלא אפילו לרש"י דפירש להשיא עצה טובה מ"מ חזינן דעצה טובה הוא למכור לת"ח וכ"ש היכא דאיכא ביטול ת"ת. ואפילו רש"י מודה דעדיף מבר מצרא דטעמא דבר מצרא הוי משום ועשית הישר והטוב ואין לך טוב וישר גדול משלא לבטל ת"ת וק"ל. והא דלא פרישנא האי מילתא בפסק דין שלי נאמנא לא ידעתי שהיו ב' בתים כסבור הייתי שהכל היה בית אחד דהא מצרף הוא לבית הגדול. ומה שלא הזכרת האי מילתא בטענתך בזה ניכר מאי דבלבך שכוונתך היה להערים ולבלבל. ומה שפסקתי שמשה בן גרשון כאחד מן הקהל מינה לא אזוז כיון שהעירונים נתנו לו רשות להשתקע לשם. ומה שפסקתי כבר על אמו של מהר"ז היינו משום שלא ירדה להשתקע שם כמבואר בהטענות ובפסק דין, וגם העירונים לא נתנו לה רשות להשתקע לשם ותו לא מידי. ובין תבין איך אלבשך יצרך לילך ארחות עקלקלות דשוית נפשך הדרנא דכתבת בחתימתך בכתב אשר נתת למהר"ז במחלוקת הראשון וז"ל גם אני נותן רשות להושיב משרת אחר תחת בופנט בכעין זה שהכניס בופנט עכ"ל. וקרא כתיב שארית ישראל לא יעשו עולה וגו' כלך מדרך זו ואל יבטיחך יצרך ואל תלך לקראת נחשים לפקפק ולהתריס נגד כל מה שפסקתי מחמת הבתים ולא יהי לך דבר זה למכשול ולפוקה והסר לב האבן מבשרך וטוב לך עכ"ל.
שו"ת מהר"י ווייל סימן קיט
 
המקום יהא בעזרך אהובי מרנא ורבנא מר"ר זלמן כ"ץ. הא דשאילנא על ראובן ושמעון שנתעצמו לדין בטבריא כסדר הב"ד לשם כל אחד יברור דיין וימסרו טענתם להדיינים וחילוקי טענות יעמוד על הרב אשר הוא דר שמה. ושמעון הנתבע שכר מורשה שיסדר טענותיו ואותו מורשה הוא חורגו של הרב האב ב"ד /האב"ד/. ועתה ראובן שדא ביה נרגא ואינו רוצה להניחו שיהא מורשה של שמעון כיון שהאב ב"ד הוא בעל אמו של המורשה. ועוד שהמורשה הוא תדיר בבית האב ב"ד קמרמזי אהדדי, ועוד אומר ראובן שכך התנה שמעון עם המורשה שאם ינצח בדין שאז ירבה לו בשכרו. מטיבותא דמר אמינא ודאי אם התנה עם המורשה להרבות בשכרו אם יזכה בדין אז טענת ראובן טענה כיון דאית ליה להמורשה הנאה בדבר אם יזכה בדין א"כ המורשה הוא פסול להעיד וכן קרוביו פסולים בין לדין בין לעדות. כדאיתא במרדכי במרובה היכא דאית ליה להמורשה חלק בו אז הוא פסול להעיד וכן קרוביו פסולים לדון ולהעיד וה"נ כיון דנתרבה לו שכרו אם יזכה בדין הוי כמו שיש לו חלק בו. אבל אם קצב שמעון שכרו להמורשה הן יצא זכאי הן יצא חייב שיטול שכר קצוב ולא ירבה לו שכר אם יזכה. אז נראה שאין ביד ראובן למחות בהמורשה שלא יהא מורשה כיון ששכרו קצוב. כדאיתא נמי במרדכי פר' מרובה דקרובי המורשה כשרים בין לדין בין לעדות. ואפילו אם התנה מתחילה כששכרו שיוסיף לו שכרו אם יזכה מ"מ יכול עתה לחזור ולקצוב לו שכרו בשוה בין יזכה בין יחוייב. דהא מסקינן פרק חזקת הבתים דשותף כשר להעיד ולדון היכא דסליק נפשיה. וכן גבי ס"ת שנגנב פריך וליסלקו בי תרי מינייהו ולידייני ומשני שאני ס"ת דלשמיעה עביד משמע הא לאו הכי יכול לסלק וכשר לדין אע"ג דמתחילה היה לו חלק בו. ובהא כל אפי שוין דסילוק מהני להכשיר לדין וכ"ש גבי נדון דידן דמעולם לא היה להמורשה חלק בו רק בעל מנת. ומה שכתבת יש מהנדזין בדבר ורוצים לפסול המורשה ומביאי' ראייה מפרק שבועת העדות אמר רב' בר רב הונא האי צורבא מרבנן ועם הארץ דאית להו דינא בהדי הדדי לא נקדים צורבא מדרבנן משום דמיחזי כמאן דמסדר ליה טענתא כו' ומדמו האי מילתא לההיא דרב' בר רב הונא כיון שהמורשה גס בהרב ורגיל אצלו תדיר איסתתים טענת ראובן. אי משום הא לא איריא דאדרבה כיון שהוא תדיר אצל הרב בלאו הכי אין כאן חשדא דהא מסיק ולא אמרן אלא דלא קביעא ליה עידניה אבל קביעא ליה עידניה לית לן בה מימר אמר בעידניה טריד הכי נמי ליכא חשדא דאמרי בלאו הכי הוא תדיר אצלו. ועוד הא דאמר רבא בר רב הונא אינו אלא עצה טובה להרחיק מן הכיעור ולהיות נקי מהש*ם ומישר*אל. דאי לפוסלו לדין הוי ליה למימר ואי עביד הכי פסיל ליה לדינא כדקאמר תלמודא פ"ק דסנהדרין גבי אושפזיכני דרב ובפרק שני דייני גזירות גבי כל הנהו דמייתי התם דקאמר פסילנא לך לדינא ה"נ הוה ליה למימר פסיל ליה לדינא. או הוה ליה למימר לא לידון ליה כדקאמר רב פפא לא לדון איניש לא למאן דרחים ליה כו' ומדלא קאמר הכי ש"מ דאינו אלא עצה טובה. ועוד דלא דמי כלל לההיא דפרק שבועת העדות דהתם קאמר רב הונא דווקא בעל דין גופיה לא ניקדום דאיכא למחשדא אבל הכא אינו אלא מורשה בעלמא. וכיון דאפילו קרובי המורשה כשרים לדון אין כאן בית מיחוש דהא המורשה גופיה יכול להעיד היכא דאין לו חלק בו כדמשמע בפרק מרובה במרדכי ולא חיישינן שמא יעיד שקר ה"נ לא חשדינן ליה שמא יטעים דבריו להאב ב"ד דאין אדם חוטא ולא לו, עכ"ל.
שו"ת מהר"י ווייל סימן קכ
 
ברוך אתה לשמים אהובי מה"ר דוד י"ץ. מ"ש על שמות הנשים שרלין רעכלין חנלין מכלין, שרלין יש לכתוב שרה, חנלין חנה, רעכלין רחל, ואין ספקא בזה, וכעין זה כתב המרדכי פרק השולח ע"ש. וכה"ג ראיתי מהגאון מהר"י ז"ל על אחד שהיה שמו אייזק וכתב בגט יצחק ולא כתב המכונה אייזק מהאי טעמא. ועל מכלין לא ידענא מאי מספקא לך וגם איני מבין מ"ש משם הלידה ושם העריסה. ועל שנסתפק לך על ירמיה וירמיהו הא פשיטא לי אם איש אחד שהיה שמו ירמיה וירמיהו ולא נמצא בעשרים וארבע /נ"ך/ שום אדם אחד שהיה שמו ירמיה ודאי דאזלינן בתר רובא, אם הרוב הוא ירמיהו כותבין כך, ואם הרוב הוא ירמיה כותבין כך. אבל בעזרא נמצא ירמיה על איש אחד ובהא מספקינן אם היה בא לידי הייתי נותן ב' גיטין. ועתה בא מעשה לידי באחד מסופק לי ביונתן וביהונתן. ונראה שאם אמר שפשיטא לו באחד מן השמות שנאמן שלמה ישקר. וגם לא גרע מחניכתו וחניכתה אע"ג דאנן לא נהגינן לכתוב חניכות לבד מ"מ כה"ג כדיי הם הה"ג לסמוך עליהם. ועל ריחוק העדים אין בו חששא חדא דסמכינן אמיימוני. ומ"ש הכא שהיו ב' גיטין והאחד היה כהלכתו וגם היה נחוץ והיה גט מצוה כל כה"ג אין מדקדקין כדאיתא בירושלמי אין מדקדקין בגט של ש"מ.
שו"ת מהר"י ווייל סימן קכא
 
ואותו שנהרג כו' יש להתענות ביום שנהרג. וכן קבלתי ממורי ז"ל שיש להתענות יום המיתה ולא יום הקבורה וטעמ' דמסתבר הוא. ויחיד יכול לומר פרש' פסול דמאי שנא מפרשת עוזיה. ובקש"ק =תקיעה שברים תקיעה= ובקר"ק =תקיעה תרועה תקיעה= אין צריך להאריך כמו בקשר"ק =תקיעה שברים תרועה תקיעה=. אע"ג דכתב מהר"ם שיש לומר תקיעתינו היינו משום דמספקא ליה אם הוא תרועה דשמא אינו תרועה כלל אבל התקיעה ודאי היא תקיעה רק שאינה ארוכה. דאת"ל צריך להאריך אם כן הוי כי חוכא דמדתקיעה ארוכה נר' שהתרועה אינה כלום.
שו"ת מהר"י ווייל סימן קכב
 
ועל האש' שכתבת שלא נקרה המעי שאצל הקיבה. כמדומה לי שלא דקדקת דכפי הנראה הוא המעי שממנו יוצא הריעי כי אותו המעי הוא השטי"ל. קבלתי ממורי ז"ל חתיכה שדבוק בה חלב ואין באותה חתיכה לבטל החלב אז צריך ס' כנגד אותה חתיכה והכא צריכה להגעיל כל כליה אם המעי נחתך מן הדורא דכנתא. והדורא דכנתא שנמלח עם המעיים אם המעי דבוק בהדורא דכנתא אז קרוב לודאי שיש בו ס' מן החלב. נאם הקטן יעקב וויילא.
שו"ת מהר"י ווייל סימן קכג
 
על חטאת פימו דבר שפתימו של וייב"ש ממונכ"ן אשר נשבע לשקר לפני השמאים בריגנשפורק על הודאתו. נדרשתי לתור ולבקש לו תשוב' וכפרה על חטאתו אשר חטא ובדכאות לב ובשברון מתני*ם תוהא ומתחרט על אשר יצא תקלה זו מתחת ידו ואמרו חכמי' הבא לטהר מסייעין לו. לכן נעתרתי לו להמציא לו תרופה ותעלה להחזירו על כנו ועל בסיסו ועל כושרו ועל יושרו וילמדו תועה בינה. אמרי' פ' שבועת הדיינים נזדעזעה כל העולם כולו בשעה שאמ' הקב"ה לא תשא כדאית' הת' וחכמי' מנו שבועת שוא אצל עבירות חמורות וכת' הרוקח שבוע' חמורה כאילו כופר בעיקר כו'. לכן אני אומר ילקה קודם והוא רחום בערב ג' פעמים שני וחמישי ושני בבית הכנסת. ולאחר המלקות יתוודה בקול רם שישמעו הכל ויאמר בלשון אשכנז נשבעתי לשקר על הודאתי חטאתי עויתי פשעתי לא אשוב בדרך הזה עוד ובשביל שחטאתי חטא זה לקיתי. וכה"ג כתב הא"ז פרק גיד הנשה אטבח שנמצא אחריו חלב אע"ג דלא הוי במזיד בודאי ואע"ג דלא הוי עבירה חמורה. ואין לחלק דהתם הכשיל הרבים משום הכי עונשו מרובה דהא פרישנא דהתם אין ברור שהוא מזיד, וגם אינו מן העבירות החמורות כשבועת שוא להכי אמינא שיש להחמיר הכא לכל הפחות כמו התם. ועוד כיון שנתפרסם חטאו לרבים איכא חילול השם להכי אין להקל עליו. וגם כתב הרוקח וילקה כמה פעמים ויתענה מ' יום רצופים לבד שבתות ור"ח וי"ט וכשישלים להתענו' מ' יום יתענה עוד כמניין השבתות ור"ח וי"ט שהיו בתוך המ' יום ולאחר כן יתענה שנה תמימה שיני /שני/ וחמישי. ואם אינו יכול לסבול צער התענית לאחר המ' יום אז יתן ממון לצדקה ויסבול צער אחר כאשר ישיתו עליו חכמי העיר. ויהא נזהר כל ימיו שלא יצא שבועה מפיו אפילו לדבר אמת ואפילו בלשון אשכנז כו' כדאיתא ברוקח. ואם אין עדים בדבר שעשה שבועת שקר אלא השמאים או שאר עדים שהן מן הקהל אז אינו פסול לשבועה דכולם נוגעים בדבר הם כיון שקנסו אותו לתוך כיסם וגם הוסיפו על הודאתו נמצא שכולם נהנים בו וזה אינו צריך פנים. ואפילו הוא עצמו מודה דאין אדם משי' עצמו רשע ומסתמא הכא ליכא עדים אלא שהם מתוך הקהל. ואפילו קודם שעשה תשובה אינו פסול לשבועה אם אין עדים אחרים אלא מתוך הקהל. נאם הקטן יעקב וויילא.
 
הג"ה. בפרק זה בורר משמע בהג"ה באשר"י דנשבע לשקר בשביל ממון אינו חוזר לכשרותו עד שראינו שפירש מן השבועה בממון חשוב כמו טבח דנפיק טריפה מתותיה ידיה כו' ע"ש.
שו"ת מהר"י ווייל סימן קכד
 
על אודות המחלוקת שבין הנ"ר מאיר הוהשט"ט ובין הקהל בקובורק. רבי מאיר הניח משכונו' ביד הקהל כדין יחיד נגד רבים והבעלי הודאו' העריכו אותו שיתן ממאה וחמשים זהובי' ומה ששייך לו ליתן ממאה וחמשים זהו' בשביל אותו סך הניח משכונות. והנה רבי מאיר הנז' תבע הנ"ר שמואל שליח של הקהל קובור"ק בפני שיחזירו לו משכונותיו כי אותם מאה וחצי זהובים שהעריכו אותו בהם אין לו. ואמר כאשר העריכו אותו הבעלי הודאות בשלש מאות זהובי' אז אמר להם באותו פעם שאין לו חציים. השיב רבי שמואל שמתחילה כאשר בא רבי מאיר בקובור"ק לפניו ולפני חביריו הבעלי הודאות והם הנ"ר ליוו"א והנ"ר מיכל אז מתחילה העריכו אותו בשמונה מאות זהובי' והשיב להם ר' מאיר שאין לו סך זה ואז פיחתו לו והעריכו אותו בשש מאות זהובי'. והשיב להם רבי מאיר שגם סך זה אין לו אז העריכו אותו בשלש מאות זהובי'. והשיב להם ר' מאיר בלשון אשכנז (איך הון זי קויים הלבר) ר"ל בדוחק יש לי החצי ואיני רוצה ליתן כלל וכלל מהסך שהערכתם אותי. והם השיבו לו בלשון אשכנז (וויר וואלן אונש עש דר וארן) ר"ל נברר הדבר וכוונתם היה להביא הדבר לפני הקהל אם יתרצו בזה שיתן רק ממאה וחמשים זהובים. ורבי מאיר אומר שהכוונה היה לדרוש ולחקור מחבריו בהוהשטיט כמה השגת ידו. ואומר שלא אמר (איך הון זי קויים הלבר) ר"ל בדוחק יש לי החצי אלא אמר (איך הון זי ניט הלבר) ר"ל אין לי החצי. נרא' לי שהקהל הם מוחזקים כמו שכתב מהר"ם בפרק לא יחפור שהקהל הם מוחזקים תמיד וראיותיו מבוארים לשם. וכיון שהם מוחזקי' הם נאמנים והוא אינו נאמן להוציא מידם. והבעלי הודאות נאמנים שרבי מאיר אמ' בלשון אשכנז (איך הון זי קויים הלבר) ר"ל בדוחק יש לי החצי. ויתן ממה ששייך לו ליתן ממאה וחמשים זהובים והבעלי הודאות נאמנים בלא קבלת חרם ושבועה. וכן פסק מורי מה"ר יעקב מולי"ן ז"ל וכן קבל מהר"י מרבו מהר"ר שלום. וראייתו מפ"ק דב"ב דכתב מהר"ם דגבאי צדקה נאמנים אף לאחר שסילק לומר שהלוו לכיס של צדקה והטעם שהקהל האמינו להם ה"ה גבי בעלי הודאות. ואע"ג שר' מאיר לא היה באותו פעם בקובורק כשביררו הבעלי הודאות אפילו הכי צריך לקיים כל מה שיסדרו הקהל ואינו יכול לשנות. כדאיתא במרדכי פ"ק דב"ב מנהג העיר דוחה את דין חכמי התלמוד אע"פ שמצאו לו סמך מן המקרא. ולא מנהג חכמים בלבד אלא אפילו מנהג חמרין יש לסמוך עליו כו'. וכתב עוד וז"ל איש הבא אל עיר נושבת אם צריך ליתן מס תוך י"ב חדש. אם מנהג קבוע לשם לחובה איני יודע לפוטרו מדתנן הכל כמנהג המדינה וגרסי' עלה בירושלמי זאת אומרת מנהג מבטל הלכה עכ"ל. אלמא דצריך לילך אחר מנהג העיר. נאם הקטן יעקב ווייל.
שו"ת מהר"י ווייל סימן קכה
 
חיים ושלום לאהו' הנ"ר יקותיאל שיח'. מ"ש איך שבשליחותך נהרג ר' עזרא הי"ד. גרסינן באגדת חלק /סנהדרין צ"ה/ אמר לו הקב"ה לדוד עד מתי יהא עון זה טמון בידך על ידך נהרג נוב עיר הכהנים על ידך נהרגו דואג ואחיתופל /בגמ' שם לא מוזכר אחיתופל/ על ידך נהרגו שאול ושלשת בניו רצונך יכלה זרעך או תימסר ביד אויב כו'. אלמא אע"ג דדוד המלך ע"ה לא פשע במידי רק שעל ידו באו לתקלה אפילו הכי נענש. כ"ש הכא שבשליחותו בא אליו הרע הזאת דאיכא למיחש לעונש יסורין. וטוב שתקבל עליך ייסורין כגון תעניות מ' יום. ואם יש לו בנים קטנים תן להם כפי נדבת ידך ותנצל מצוקה וצרה, עכ"ל. ואמרי' במסכת שבת פרק שואל כל שחבירו נענש על ידו אין מכניסים אותו במחיצתו של הקב"ה.
שו"ת מהר"י ווייל סימן קכו
 
כפרצידי דתותי קלא, ינבט שמך לעילא גבר' דביה כולא, אהו' מחו' מהר"ר זלמן שיחי'. על שאילה דשאילנא על גט של משומד לעשות על עידי שליח היאך יש לתקן ההרשאה. זימנא חדא כד הוינ' בנורנבערק היה לשם משומד אחד שהיה רוצה לשלוח גט לאשתו ע"י שליח לארפור"ט והרב הכהן הפציר בי להיות בצוותא עמו ולסייע לו לסדר הגט. ואמרתי לו שלא היה נראה לי שיש תקנה בדבר בשום צד דכיון שהוא משומד לכל התורה אם כן אין לסמוך על שבועתו. ואפילו להרמב"ם שכת' השליח המביא גט אין צרי' להביא עדות על שליחותו וא"כ לדידיה אין צריך הרשאה ומסתמא ג"כ שאין צריך הבעל לעשות שבועה. דילמא הני מילי ישראל כשר דלא נחשדו ישראל על כן לבטל גט ולהרבות ממזרי'. ותו דאמרינן ביבמות פרק ר"ג דרב מנגיד מאן דמבטל גיטא. ואע"ג דמסיק התם נהרדעי אמרי בכולהו לא מנגיד רב אלא מאן דמקדש בביאה כו' מ"מ עבריינ' הוי מדמנגיד ליה רב אליבא סתמא דתלמודא, עכ"ל.
שו"ת מהר"י ווייל סימן קכז
 
מחמת הבכור. הנה בכל המקומות אשר עברתי לא שמעתי אלא שנותני' הבכורות לכהנים ואפי' ספק בכור ולא שמעתי פוצה פה ומסרב. ומסתמא היינו לפי האשירי שכתב שצריך הכהן לקבלו ומסתמא היינו אפי' ספק בכור כיון דהוי טעמא משום מבזה מתנות כהונה אין חילוק בין ודאי לספק. ובידי יש תשובת מהר"ם שכתב מי שמכוין שתלד בהמתו בכור כדי ליתנו לכהן כדי להקניטו הרי זה מחלל ברית הכהונה. משמ' מתוך דבריו שהכהן צרי' לקבלו דאל"כ היאך יכול להקניט הכהן כיו' שהכהן יכול לסרב מלקבלו. וכן ראיתי בתשובת מהר"ם היכא דנולד בכור לכהן עני ורוצה ליתנו לכהן עשיר אינו יכול לכופו שיקבלו ויכול הכהן עשיר לסרב בו כיו' שהוא כבר ברשו' העני וזכה בו. משמע אבל מישראל צריך לקבלו. ובנדון זה כיון שהישראל פשע שלא מכרו לגוי קודם שנולד נראה דאין הכהן צריך לקבלו דמצוה למוכרו כי היכי דלא ליתי לידי תקלה כדאמ' פרק מעשר בהמה וכן כתב ר"ת והאשר"י וכולהו רבוותא שוין בזה. והאי גבר' כיון שפשע ולא מכרו נקנסינן ליה. וכה"ג דנינן כ"ת ואני על עובדא שאירע בעבר"משטט שג"כ פשע הישראל למוכרו ופסקתי אני וכ"ת שאין הכהן צריך לקבל. וכ"ש הכא דאיכא למיחש שכונתו להקניט ולצער הכהן. והכי מוכח מדלא בעי להזכיר שמו ש"ש, עכ"ל.
שו"ת מהר"י ווייל סימן קכח
 
רב טוב לטובייני דחכימי גברא רבה ויקירא אהובי מה"ר יוחנן י"ץ. חוזרני על דברי הראשונים על אודות הגיטין שנתן ההוא ריקא דשמיה אברם שלא נטל רשות ליתן גיטין משום גברא דסמיכא. מה שכתבו רבוותא והביאו ראייה להכשיר מהא דאמרי' רוב מצויין אצל שחיטה מומחין כו' מה אעשה לא דקדקו בדברי. לא הבאתי משחיטה אלא להחמיר דאמרי' כל מילתא דלא רמיא עליה דאיניש לאו אדעתיה אבל לדמות גיטין לשחיטה לאגמורי מיניה כי היכי דאמרינן גבי שחיטה רוב מצויין אצל שחיטה מומחין הן ה"נ לימא גבי גיטין בהא אמינ' דלא דמי הלכות גיטין להלכות שחיטה. דהלכות שחיטה לכל מסור אפילו לעמי הארצות כמו שכתב ר"ת פ"ק דחולין דאינו צריך לידע אלא דברים הרגילי' לבא. אבל הלכו' גיטין רבו הלכותיה ואין הכל בקיאין בכל הלכותיה אלא רבנן דסמיכי והרי דיני גיטין ארוכות ואפילו רבנן בעלי הוראות יראי השם נכשלין בו, וכן ראיתי כמה פעמים ואין זה צריך פנים. ומה שהביאו ראייה מפ' קמא דגיטין דקאמר רוב בקיאין הן. לבי מגמגם דהא דקאמר רוב בקיאין הם היינו אליבא דרבה דאית ליה טעמא משום שאינם בקיאים לשמה אבל ק"ל כרבא דאית ליה טעמא משום דאין עדים מצויין לקיימו ואין צריכין למימר אליבא דרבא רוב בקיאין הם, ושמא סבר סתם ספרי דדייני מיגמר גמירי. והכא כיון דהאי גברא לא איתמחי מעולם ולא הגיע להוראה לא אמ' עליה מסתמא גמיר. ודווקא אגיטין הבאים ממדינת הים אמרינן מסתמא הבעל לא הניח לכתוב ולסדר הגט אלא גברא דודאי מומחה דלא חשיד להכשילה אבל האי שלא נטל רשות וגם רבותינו התרו בו שלא יתן גיטין כיון דחציף כולי האי לא אמרי' עליה מסתמא גמיר. ומה שמביאים ראייה דאזלינן בתר רובא אפי' היכא דאיכא חזקה בהדי מיעוט כו'. הא כתב המרדכי דחיישינן למיעוט המצוי כמו גוסס ומים שאין להם סוף וה"נ הוי מיעוט המצוי כאשר אנו רואים בעינינו דאדרב' מיעוטא דמיעוטא בקיאים הם וק"ל. ומה שהביאו ראייה שכשר לסדר גיטין אע"פ שעבר על חרם ר"ג כיון דלא הוי איסור ערוה ומביאים ראייה מהא דאמרי' בבכורות פרק עד כמה החשוד על השביעית אינו חשוד על המעשרו' כו'. אמינא אין הנידון דומה לראייה דא"כ החשוד על אחות אשה אינו חשוד על אשת איש דאחות אשה בכרת ואשת איש חמור דחייב מיתת ב"ד וסתמא קאמר החשוד על העריות פסול לעדות אשה. וכל שכן אליבא האשירי דפירש החשוד פירוש שמתייחד עם הערוה וכן סבר המרדכי. ויחוד עם הערוה לכל היותר אינו אלא עשה כדאיתא בסנהדרין פרק כ"ג /כ"א ע"ב/ ובפרק אין מעמידין /ל"ו ע"ב/ א"ר יוחנן משום רבי שמעון בן יהוצדק רמז ליחוד מן התורה מניין שנאמר כי יסיתך אחיך בן אמך וכי בן אם מסית בן אב אינו מסית אלא בן מתייחד עם אמו ואינו מתייחד עם כל העריות שבתורה. אלמא דלא הוי אלא עשה ואפילו הכי פסול לעדות אשה דחמירי. אלא ודאי עדות שאני דבדבר קל פסול לעדות אעפ"י דלא חשדינן ליה לפוסלו לשאר מילי. וכן כל פסולי דרבנן דמני להו פרק זה בורר דפסולים לעדות, וכן מקבלי צדקה בפרהסיא מן הגוים וכן האוכל בשוק או ההולכי' בשוק ערומי' בעת שעוסקים במלאכה כדאיתא במיימוני כולהו פסולים לעדות אף ע"פ שאינם פסולים וחשודים לשום דבר אחר. והטעם כמו שפירש הרמב"ם פרק י"א דהלכות עדות כיון שאינם מקפידים על הבושת אין מקפידים על עדות שקר. וכ"ש האי גברא דחצוף כולי האי שנושא ב' נשים בפומבי ועבר על חרם ר"ג אין לך עזות פנים יותר מזה. ואיפשר דאפילו לשאר עדות הוא פסול וכ"ש לר"ת דפסל מועלי בחרם שגוזרי' הציבור אפילו לשאר עדות. ואל תשיבני דווקא לעדות הוא פסול אבל לתקן ולסדר גט אינו פסול כיון דלא הוי עדות ולא דיינות, איברא נראה דהוי יותר מדיינות כיון דיש בו כמה חילוקים ודקדוקים ובמילתא קלילא איפסל הוי יותר מדיינות. ואמרי' פ"ק דקידושין כל מי שאינו יודע בטיב גיטין וקידושין לא יהא לו עסק עמהן ופרש"י לא יהא דיין בדבר וא"ר יוחנן וקשה לעולם יותר מדור המבול כו'. ומה שכתבו רבוותא להתיר בדיעבד נסתפק לי אם האי הוי כמו דיעבד כיון דהאי גברא נטל שררה לעצמו בלא התרת רבותיו. וכבר תקנו הקדמונים שלא יתקן ויסדר שום אדם גט בלתי רשות והתרת חכם שהוא תופש ישיבה. והאי גברא עבר במזיד א"כ לא הוי כמו דיעבד דאל"כ כל אדם יעבור ויסמוך על זה שיתירו לו. וכה"ג כתב מהר"ם בתשובה במיימוני ובמרדכי פרק בתר' ביבמות אמים שאין להם סוף דאמרו חכמים אם נשאת לא תצא והיכא דעברה במזיד ובעבריינות וידעה דלכתחילה אסור לא הוי דיעבד דכל אחת היודעת זאת תעבור. והכי נמי איכא למימר הכא אי האי הוי דיעבד א"כ הוי מילתא דרבנן כי חוכא ואיטלולא דכל אחד שהוא רחוק מלמדן או רב המסדר גיטין יסדר גט ויסמוך על זה שיתירו לו בדיעבד. ואיפשר דלא דמי דהתם גבי מים שאין להם סוף אי לא תעבור האשה צריכה להיות עגונה כל ימיה ומשום הכי כולן יעברו. אבל הכא איפשר לילך אצל למדן או להמתין עד שיבא רב היודע לתקן ולסדר גיטין. גם כל הדברים האילו שכתבתי תשלח לקדם רבותינו אם יתירו יתירו ודברי יהיו בטלים ואני את נפשי הצלתי.
שו"ת מהר"י ווייל סימן קכט
 
על ההוא גברא דנקיט מר בדעתיה עליה וכתבת עליו נידוי. ההוא גברא כבר שלח אלי כל מה שכתב מהר"ף י"ץ ולא השבתי לו דבר משום יקרא דידך וגם לא ניח לי להכניס ראשי בין ההרים. ושרא לי מר דעתי מכרעת לדבר מהר"ף י"ץ. חדא דהאשירי והרמב"ם והראב"ד כולהו סביר' להו הא דת"ח מנדה לעצמו היינו דווקא עם הארץ שהפקיר כנגדו אבל לא להוציא ממון ואנן פסקינן בכל מקום כמו האשירי כיון דהוא בתרא. וגם אליבא רש"י אינו דעתו להוציא ממון היכא שבעל דינו כופר דאטו רבנן משלחי גלימי דאינשי? ודאי דעת רש"י אינו אלא כגון שהבעל דין אינו כופר רק הדין נוטה לשני צדדין. וכמה דוכתין מצאנו בתלמוד דת"ח אינו נאמן להוציא ממון ואיני צריך להביאם כיון דאסיקתא אדעתא לחלק בין הוצאות ממון לנידוי. וגם אותו חילוק שחילקת בין נידוי לממון אין נראה לי. ומה שהבאת ראייה מניזקי אדם באדם דכתבו הגאונים דמנדין אותו עד דמפייס לבעל דינו שאני התם דודאי חייב אבל היכא דאינו ודאי חייב אז פשיטא דאין מנדין אותו אם רוצה להיות ציית דינא. וגם אפשר שבזמן הזה שכמה רבנים אשר הם משתמשים בכתר הרבנות ואין כוונתם לשם שמים רק ליוהרא להגדיל שם ואינם יודעים בין ימינם לשמאלם וכי גם אילו יהו נאמנים? ושמעתי שכתו' בספר האגודה שבזמן הזה אין ת"ח רשאים לנדות לכבוד עצמם או לקנוס ליט' זהב המבזה ת"ח משום דבדורותינו אין קרוי ת"ח כמו בימיהם שהיו יודעים ובקיאים בכוליה תלמודא במקרא במשנה בהלכו' באגדות ספרא וספרי כו'. ומ"ש שהוא סרבן הרי הוא כותב דמזומן הוא לדין וכן כתב מהר"ף י"ץ. ומ"ש נידוי על אשת רעכ"ל בשביל שמסר' יודי /יהודי/ אחד לתפישה חמורה. לא שמעתי תשובתה ואפשר שהיא משיבה שהיא מרוצה לקבל עליה עול הדין ע"פ רבותינו הקרובים אליה, נאם הקטן יעקב ווייל.
שו"ת מהר"י ווייל סימן קל
 
שלומך יסגא לעלם אהובי הח"ר אליעזר י"ץ. דינא דההי' איתתא כתבתי דעתי למה"ר ישראל י"ץ. מה ששאלת על כלי העשוי למשקלות להשמיע קול לפי סדר השעות נרא' דאסור. דר"ח והאשירי פסקו כרבה פ"ק דשבת דאוקי ברייתא אין נותנים חיטים לתוך ריחיים אפי' כב"ה משום השמעת קול. וסכין התחוב בכותל נהגינן בו איסור להוציא והטעם דנראה כעושה נקב בכותל.
שו"ת מהר"י ווייל סימן קלא
 
וגוי שהביא בצים בי"ט ומסיח לפי תומו שנולדו קודם י"ט דמותרים נראה אפילו בי"ט שלאחר השבת אפילו לרבה. וטעמא רבה איכא כיון שאינו משביח את מקחו ומגרע אותו. וגדול מזה כתב האשר"י פ"ק דע"ז והמרדכי פ"ב דע"ז דמי שיש לו קדירה של בשר אצל האש יכול להניח נכרי בביתו וילך לבית הכנסת או אל השוק ולא חיישינן שמא ישים הגוי בשר נבילה לתוך הקדירה כיון שאינו מרויח בכך. וכ"ש הכא דמפסיד בכך דביצה שנולדה היום עדיפה מביצה שנולדה אתמול.
שו"ת מהר"י ווייל סימן קלב
 
המנהג שאין לרחוץ מר"ח אב עד לאחר התענית כל גופו בצונן מידי דהוה אאבל כדאיתא פ"ק דתענית. בא"ז בשלהי מסכת תענית כתב אין ליחיד לומר סליחות ולא ויעבור עכ"ל.
שו"ת מהר"י ווייל סימן קלג
 
שר העולם ישים עליכם שלום, אהובי רבי קופיל ואהובי רבי מושיל ואהו' רבי יוסף י"ץ. מאד הטרחתם עלי בטענתכם הארוכות ודומות למרובות והנם למשא, ומאד קשה עלי להכניס ראשי במחלוקת זה דכמה עיקרים גדולים תלויים בזה דרוב מדינות וקהילות נבוכים ומסוכסכים בספקות האלו. ומ"מ בשביל השלום שלא ירבו המחלוקת אכתוב דעתי דקלישא כאשר בינותי בספרים וכאשר קבלתי מרבותיי אכן דין תורה לא ידענא. תחלה אבאר לכם מי הוא הרב המובהק רמ"א /נראה שצ"ל: רמ"מ ועי' לעיל בהקדמת המו"ל עמ' ה'/ אשר כתבתם הרבה דברים משמו. שם הגדול היה מה"ר מנחם ממירזבורק. דירתו היה במדינת זכש"ן. היה למדן מופלג גדול בדורו. הרבה דינים ופסקים שכתב וקיבץ וחיבר מהם ספר גדול. ואותו ספר מצוי במדינת זכש"ן, וכל מנהג מדינת זכש"ן אחר אותו ספר. והרבה דברים ופסקים נעתק מספרו והם בידי ועיקר מחלוקת' נמצא באותו ספר כאשר אבאר לכם. מה שטען לשער ולהעריך חובותיו שיש לו באורנבורק ונתן טעם לדבריו כדמבואר בטענתו. הא לכם לשון רמ"מ חוב שנתייאש ממנו ונהנה ממנו בלוט' או בפחו' נכון שהקהל לא יקפידו על כך ויכולין למחול עד שיבא דבר גדול לידו. וכל חוב שאין אדם מתייאש על פי הודאתו צריך לתת ממנו מס לצדקה עד גמירא. וכשאין רוצה ליתן ממנו מס צריך להודיע להקהל החוב וסכום החוב וליתן ממנו להקהל רביע עכ"ל. ומדכתב צריך ליתן ממנו מס עד גמירא משמע שאין מעריכין אותו וכן הוא המנהג בכל גלילות האילו. ובזה שכתב וליתן ממנו רביע להקהל המנהג אינו כן דיש מקומות שהקהל לוקחים החצי ויש מקומות שלוקחים ב' שלישיות ושליש נותנים לבעל החוב. ואף על פי שפסק מהר"ם פרק הפרה במרדכי על אותו שהזיק חוב של חבירו במסירה שאינו צריך לשלם אלא לפי שוויו של החוב וכן כתוב בפרק החובל אמי שפטר חוב של חבירו אלמא דסבר דמעריכין ומשערין החוב. שאני התם גבי מזיק שאינו משלם אלא כמו שהזיק אבל הכא גבי נדון דידן לעניין מסים וארנוניות משערינן לפי מה שהמלך נותן עיניו בו והמלך נותן עיניו בהחובות כמו שהם. ואם הם אינם שוים כל דמי החוב אלא מעט פחות כולי האי לא מדקדק המלך. ודמיא קצת להא דפסק מהר"ם במרדכי פרק הגוזל בתרא אמי שיש בידו מעות למחצית שכר ואמעות אשתו ובניו שמחוייב לתת ממנו כיון שהוא נותן עיניו במה שנושאין ונותנין בו. ה"נ נתן עיניו בהחוב כולו ואינו מדקדק במה שהוא שוה מעט פחות. וכ"ש הכא שכבר נתגלגל הדבר לפני המלך כאשר כתבתם בטענתכם קרוב לודאי שהמלך ויועציו יודעים שיעור וסך מהחובו' ולפי אותו סך שואל המס. ומה שטוען קופי"ל להעריך אותם והברירה יהא בידם ליתן דמי הערכתו מאיזה חוב שירצו לאו טענה הוא. איפשר שהוא בעצמו יודע להשתדל ולהתעסק עם החייבים עד שיוציא מידם כי מכיר אותם ויודע מוצאם ומובאם קריצתם ורמיזתם מה שהם אינם יודעים. וכ"ש גבי נדון דידן שהוא היה דר שם כמה שנים מכיר אותם ובתיוונא דליבייהו יתיב. ויפה השיבו על טענה זו שכתבו שאין אדם שידו משגת לפדותם וסברא גדולה היא דעשיר משופע בנכסים כגון שיש לו חוב אחד באלף זהובים יעריך אותו בח' מאות. ומאן שביק ומאן פייס לפדותו וצריכי' אנו להשוות המדינו' לעני ולעשיר. ועוד כיון שכבר הוא נתרצה להמלך ליתן להם זמנים וליקח מהם ריבית הרבה פחות מהראוי ידים מוכיחות שהמלך גם כן יתרצה לו ויגמול לו חסד לכוף אותם שיפרעו לו מה שאינו עושה לאחרים וק"ל. ודאי אם היה ברור להם שחובותיו אינם בטוחי' כמו שכתב איפשר היה סברא להעריך אותם. אבל כיון שכתבו שאדרבה הם בטוחים ומטעם שכתבו אין כאן מקום לדון שיעריך חובותיו. ואם יש מקום דנהיגי להעריך חובות איפשר דהיינו דווקא שגלוי וידוע הוא והכל מודים שאותו חוב עומד בספק מה שאין כן בנדון דידן. ועוד הרי העיד רבי אשר שלא שמע מקדם אלא שהיה צריך לכתוב בהודאתו בטוח או ייאוש. וכה"ג העיד רבי אברהם שפסק מהר"י י"ץ עליו שלא להעריך חובותיו כיון שהראשי' אמרו שהמנהג בנויישטט שלא להעריך. ואם קופיל אומר לשנות המנהג עליו להביא ראייה כדאיתא במרדכי פרק המקבל. ומה שטען קופי"ל שמקצתם של הקהל שאומרי' שיש בידם צדקות ועושים בו כרצונם. נראה אם הם מלוים הצדקות לגוים אז הם חייבין ליתן מס דהמלך שואל מסים לפי הממון שמרויחים בו ובו נותן עיניו כדפריש' לעיל. וכן ראיתי במגנצא שהיה להגאון מהר"י מולין ז"ל מעות של צדקה ומן הריוח היה מספיק בחורים ולא היה רשאי להוציאם בריוח אלא ברשות הקהל אע"פ שהכל היו יודעים שאותן מעות היו של צדקה ולא היה לשם שום חששא של רמאות וכ"ש הכא דאיכא חששא של רמאות. ומה שמחלק קופי"ל במותר בתים בין מי שיש לו מותר בתים בעיר ובין מי שיש לו מותר בתים בעיר אחרת לא חילק ידענא ולא בילק ידענא כולהו בחדא מחתא מחתינהו וחדא דינא אית להו ואיני יודע שום חילוק ביניהם. וההוא גברא הטוען לפוטרו מנכסים שלא ראו פני המדינה. ז"ל רמ"מ יש שהורו כסף שיש לאדם חוץ לעירו ולא בא מעולם לעירו פטור מן המס כמו מתנה וירושה או שכר שבא לאדם חוץ לעיר שמעולם לא היה להקהל עין מזה. מיהו לא דמי דכסף שיש לו חוץ זכה בו כבר ואם צריך ממנו היה מביאו אליו. וי"א מי שיש לו מעות חוץ לעיר אפילו בכרכי הים צריך ליתן מן הכל וגם שם צריך ליתן מאותם מעות אפילו לא באו המעות לידו מעולם ורוב עמא דבר כן, עכ"ל. הרי כתב אפילו לא באו המעות לידו מעולם ואפילו לא ראו פני המדינה. ובדידי הוה עובדא שהייתי אחד מהתובעים שתבענו איש אחד לדין לפני רבינו מהר"י מולין ז"ל שיתן מממון שלא ראה פני המדינה ולא בא אותו ממון לידו מעולם וגם לא היה יכול להביאו אצלו תוך סך שנים וא"ה חייבו מהר"י מולי"ן ז"ל ליתן ממנו כמו מנכסיו שהיו לו אצלו במדינה. ומה שכתב הר"ח א"ז מטעם זה נ"ל מה שאומרי' העולם שכל הממון שלא ראה פני המלכות אינו חייב ליתן ממנו מס עכ"ל. אמינא דאיפשר דלא פליג אנדון דידן דדעתו אממון שלא בא לידו מעולם כגון שנפל לו בירושה אבל בממון שהיה בידו כבר ושלח אותו למרחקים קודם שבא למדינה איפשר דמוד' שצריך ליתן ממנו כיון שכבר היה בידו. וזכר לדבר דאיתא במרדכי פרק יש נוחלין שכר פעולה שלא בא לידו אין אשה גובה כתובתה ממנו דהוי ראוי וגרע טפי ממלוה דהוי ראוי לגבי בכור ולגבי כתובת אשה לא הוי ראוי. והטעם דמלוה כבר בא לידו ואיקרי ממונו אבל שכר פעולה מעולם לא בא לידו. ובנדון דידן משמע מתוך טענת קופיל שכבר היה אותו ממון בידו שכתב וז"ל ששלחתי אותו רחוק מאה מילין הרי משמע שהיה כבר בידו. ואפילו את"ל דדעת ר"ח א"ז אפילו אממון שהיה כבר בידו כיון דאית ביה פלוגתא דרבוותא הקהל הם המוחזקים דכל מילתא דאית ביה ספק הקהל מוחזקים והבא להוציא מידם צריך להביא ראייה. וכן כתב המרדכי בשם מהר"ם פרק לא יחפור וז"ל וכל היכא דאיכא שום ספיקא ושום טענה שאינה ברורה ליחיד ליפטר ממס אז אמרינן דינא דמלכותא דינא ומוהרקייהו בטפסא דמלכא מנח עד שיתברר שהוא פטור. עכ"ל. בתשובת מהר"ם כתב וז"ל אבל דבר שהוא ספק והקהל חלוקים עליו ואומרים שהוא חייב יש לו ליתן ושוב ירד עמהם לדין דאפילו שערי דכדא משתעבדי לכרגא והרוצה ליפטר יביא ראייה ויפטר, עכ"ל. אלמא דכל מילתא דאית ביה ספיקא הקהל הם מוחזקים והבא להוציא מידם יביא ראייה. והמנהג בכל אילו המדינות שנותנים מסים ועולים מנכסים שלא ראו פני המדינה וכן אני רגיל לדון. סיומא דמילתא ההוא פלוני יש לו ליתן אפילו ממה שלא ראה פני המדינה ויכלול בהודאתו בסתם מה שיש לו ואינו צרי' לפרש מה שיש לו חוץ למדינה. ומה שאומרי' מושיל ויוסף להעריך הריבית שעלה כבר. מנהג זה לא שמעתי מעולם בכל המקומות שעברתי ומדינא דגמרא משמע דלא הוי כאיסר הבא לידו. דאמרי' פר' הרבית גוי שלוה מעו' מישראל ברבית ונתגייר אם עד שלא נתגייר זקפן עליו במלוה גובין את הקרן וגובה את הריבית ואם לאחר שנתגייר זקפן עליו במלוה גובה את הקרן ואינו גובה את הריבית. וכתב האשירי אפילו הריבית שעלה כבר אלמא דהריבית לא הוי כממונו. וכתב רמ"מ וז"ל ובשעת קבוץ המס חשבון כל חוב שהגיע זמנו הריבית נעשה קרן וכל חוב שלא הגיע זמנו לא יתן אלא מן הקרן. אכן אם יש לכם מנהג ידוע לכו אחריו דמנהג עוקר ההלכה וכל ענייני מסים תלויים במנהג כדאיתא במרדכי פ"ק דב"ב, וכן כתב רמ"מ. ומה שטען קופיל שכל אחד יראה את שלו בספר השופט לא חיוור ולא ציהר דאין לשנות המנהג. ועוד דיש לחוש לתקלה ח"ו וק"ל. ומה שטען קופיל להעמיד אצלו אחד מחתניו לחשוב חשבונו' יכולי' הם למימר לדידך אנו מהמנינא חתנך לא מהימן לן. ומה שטען יוסף שהוציא הרבה לאחר תביעת המס מחמת עלילה. כתב רמ"מ וז"ל אם כבר גמרו עם השר ונדרו לו קצבה ואחר כך נתחייב אחד מהם בעלילה ויש לו זמן נראה למורה דנסתחפה שדהו של הקהל כמו שדהו ואין צריך ליתן מס מן ההפסד שקבל וה"ה אם נגנב לו או נשרף ביתו והפסיד עכ"ל. והא פשיטנא אם לאחר גביית המס נתחייב למלך אין להחזיר לו דהא בשעת הגבייה היה לו אותו ממון. ואע"ג דקודם הגבייה בא עליו העלילה מ"מ בתר זמן הפשרה שנתפשר מחמת העלילה אזלינן דהא חזינן דכמה זימנין מעלילין השרים ובפטומי מילין או בדבר קט הם מתפייסים. וכן משמע בפסקי רמ"מ וז"ל שלשה זמני' למס מיד ששאלו המס היוצא חייב ואם גמרו הקצבה עם השר הבא אח"כ בעיר פטור עכ"ל. משמע אם בא קודם שגמרו הקצבה חייב, הכא נמי כיון דלא גמר עם המלך עד לאחר הגבייה בתר הגמר אזלינן. אע"ג דנקט בריש דבריו מיד ששאלו המס היוצא חייב שמא דעת הרב להחמיר על היחיד דהקהל הם כמוחזקים כדפירשתי לעיל. נאם הקטן יעקב וויילא.
שו"ת מהר"י ווייל סימן קלד
 
שלומכון יסגא לעלם אהו' הח"ר טוביה בר' משה ז"ל י"ץ ואהובי ר' יוסף ב"ר אברהם י"ץ מה מצאתם בי כי מששתם את כלי דין תורה לא ידענא ובשביל האמת והשלו' אכתוב דעתי דקלישא. אע"פ שאין דעתי נוח בהאי דינא דראובן ובתו התובעים האריכו והרבו תביעות וסרוכי קמסרכו במחלוקת וריב לא להם והעתירו עלי דבריהם דומות למרובות כו'. מ"ש ראובן ותבע קנס ס' זהו' ממר' לאה כאשר קבלה עליה כמבואר בתנאי' וז"ל מה שקבלו בפנינו ר' פלוני ברבי פלוני ומר' פלונית בת הח"ר פלוני על כל הדברים הנזכרים לעיל בק"ס ובקנס ס' זהובי' ובתנאים כתוב הזוג שניהם ישלטו בנכסים ולא יבריחו זה מזה בלי רשות וידיעת של אחר. והנה ראובן טוען שהנדוניא פיחתה הרבה ואי איפשר אלא על ידי ותרנות יותר מהראוי שעשה שמעון חתנו בלי ידיעת בתו אשת שמעון וראובן אסיק אדעתיה שזה הברחה הוא ונמצא ששמעון עבר על התנאים ומהאי טעמא תבע קנס ס' זהובי' מלאה. הנה ראובן צלל במים אדירים והעלה חרס בידו. אין לו על לאה לא ערעור לא קול ולא טענה בשביל תביעה זו. חדא דפשוט הוא טפי מביעתא בכותחא דכל כי האי גוונ' אסמכת' היא ואסמכת' לא קניא. ודווקא הקנס שמקבלין בשעת השידוכין גובין מטעם מנהג ומטעם שהחוזר בו מבייש את שכנגדו כדאיתא במרדכי פרק הריבית ובהג"ה באשירי פ' זה בורר. אבל הכא כיון שכבר נעשה המעש' ונגמר הנישואין מכאן ואילך אין כאן לגבו' משו' מנהג ולא משום ביוש וק"ל. ועוד שפיר קמתרצו לאה ושמעון שלא הבריח שום דבר מאשתו רק הוצרך ליתן מסים ולמלבושים הצריכים לו וגם קנה חגור כסף וצעיף ולמד שחיטו' ולעתי' הוציא בסעודת מריעים כמנהג המדינה. ומסתבר טעמייהו בזה דאין על אשתו למחות בידו דברים כה"ג ודמיא להא דפרק המדיר, המדיר את אשתו שלא תלך לבית המשתה יוציא ויתן כתובתה. ועוד הרי טוענת לאה שעדיין הנדוניא קיימת בחובות ובמשכונות. ומה שכתב לוי אביו של שמעון לראובן מחמת פחד הנדוניא אין זו ראייה כאשר השיבה לאה בטענתה. וא"כ מה לו ולבתו לזעוק ולפקפק תואנה הוא מבקש ואין לאה חייבת בשביל תביעה זו כלום. ומ"ש ראובן על מר' לאה שיש לו לברר שמרת לאה נדרה להזוג המזונות פנימי וחיצון וראובן הביא ראייה מן כתב שכתב לו השדכן. אין בו ממש דרגילי' השדכנים לבדות דברים שאין בהן ממש מלבם כדי לקרב אל המלאכה ואין זה ראייה ולאה גם פטורה מתביעה זו. ומ"ש ראובן על לאה שנדרה ליתן שטר לנינה שמעון חתנו שיגבה שליש נכסיה אחר מותה. דקדקתי ופשפש' וחזרתי על כל הצדדים וצידי צדדים ולא מצינא למיקם על סוף דעתו של ראובן מה היא תביעתו. הלא היא כתבה שעדיין היא מזומנת ליתן השטר ואם אין מקובל בעיניו השטר אז היא מרוצה לתקן לו השטר ע"פ מורה השוה ומה לו להתגולל ולהתנפל עליה באמרי נואש ולאטרוחי לבי דינא בכדי.
שו"ת מהר"י ווייל סימן קלה
 
ומה שאמ' ראובן והמורשה מחמת בתו על בעלה שמעון איך שהוא מבזבז את שלו בשחוק ובבית משתאות של גוים ומשתכר ומקיא וטוענת מאיס עלי ותובעת כתובת'. ושמעון השיב שאינו עושה שום שחוק שלא כהוגן רק בחנוכה כמנהג וגם לעתים הוא הולך לאכול ולשתות עם מריעיו כמנהג מדינה. אם כדברי ראובן ובתו ומורשה שלהם שבדברים כאילו יכולה לטעון מאיס עלי ולכוף אותו שיתן לה כתובתה אם כן לא הנחת בת לאברהם אבינו יושבת תחת בעלה. ואין נראה לי שזו אמתלא ואיני צריך להאריך בדברים הבלים האילו. אף גם זאת הלא כתב שמעון וז"ל ועוד היום אומר שמעון בעלה בפני אב ב"ד וטובי העיר לא יהא לחמי שום חסרון מצדי וכל אשר יורוני בני אדם המהוגנים אשמע לעצתם ואקבל עלי לקיים ולא יחסר מצדי שום דבר עכ"ל. וכן בטענה שנייה כתב וז"ל הלא שמעון עומד ויתקן מה שמעליל עליו חמיו כו'. וכיון דהכי הוא ששמעון רוצה לתקן מעשיו ולכלכל דבריו ע"פ אנשים מהוגנים אם כן מה יכולה אשתו ואביה לערער ולפקפק עליו. אפילו אם היה כך שכבר עשה שמעון שלא כהוגן והעביר הדרך בשום דבר הלא הוא רוצה לתקן ולקבל עליו שלא ישוב בדרך הזה עוד. ומ"ש מורשה של בת ראובן שבעלה יעמיד לה ערבות על התיקונים שיתקן לה. נרא' שגם בדבר זה היא מפליגא בדברים דלא חזינא שום תיוהא וריעות' בשמעון שאין להאמין לו על מה שמקבל עליו. וכיון דהכי הוא ששמעון רוצה לתקן דבריו ע"פ אנשים מהוגני' בזה יצא ידי חובתו וכמבואר בתנאים שכל אחד יקח פשרן כו' כן יעשו והפשרנים יתקנו כל דבר. ואם הפשרנים לא יוכלו להשוות דעתם אז ישלחו הדבר לפני מורה השוה. ומ"ש שבת ראובן יש לה חסרונות בבית חמותה שחמותה מזלזלה בדברים ובגנאיות. ועל זה השיב שמעון שיש להזוג בית בפני עצמה ולא היתה אצל חמותה אלא במזונות ועוד היום אם אין דעתה להיות דר בבית חמותה אז תהיה בביתה וחמותה הזקינה לא תלך אצלה ולא תהא לה עסק עמה. בזה גם ניכר שבת ראובן תואנה מבקשת, ומה יש לה להזקנה לעשות עוד האין זה דיי והותר? וכל זמן שבת ראובן עומדת במרדה ומורדת בבעלה אין בעלה חייב במזונותיה וזה אין צריך פנים.
שו"ת מהר"י ווייל סימן קלו
 
ומה שטען שמעון על חמיו למלאות הנדוניא שנדר לבתו ועדיין חסר ג' שוק ישנים ר"ל זהובים וט"ו גדולים ר"ל מטבע קטנה וראובן השיב שהכל מסר לבתו. תשובתו נשאר מעל דאין יוצא ידי חובתו עד שימסרם להזוג. ועל כתב הפוסק שהמנהג ליתן לאחר הנישואין וכתב עוד שהוא בחזקת בתו עומד. אם בתו מורדת בבעלה ועומדת במרדה אין להוציא מידו כיון שהוא בידו כדאיתא במרדכי פרק אף ע"פ וכאשר יפושר בין הזוג יתן הפוסק להזוג. נאם הקטן יעקב ווייל.
שו"ת מהר"י ווייל סימן קלז
 
נר ישראל פטיש החזק עמוד הימיני מהר"ר ישראל י"ץ רחמנא יפיש חייך ויסגא יומך כו'. מה מצאת בי כי מששת את כלי אין בידי לא לחם ולא שמלה ידעתי דכל רז לא אנס לך ותרומתך תרומה ואין להרהר ואין לפקפק בתר דינך וענותך תרביני לחוות דעתי דקלישא. מה שכתב מר על ההיא איתתא המשודכת מקדמת דנא לגברא חדא ולאחר שהושם הקנס כמנהג המדינה נתנה האשה תקיעת כפה לגברא אוחרן להנשא להמשודך על תנאי המבואר כתוב וחתום ולא נתנה תקיעת כף להמשודך עצמו. ועתה רוח אחרת היתה לה ומיהדר קהדרה בה וטעמא דידה שהעביר המועד המוגבל ביניהם המבואר בכתב החתום ואין ידוע שהיה לו אונס כו' כמפורש בההוא כתב מטעם זה אומרת שאין לו עליה כלום ולא אגידא ביה עוד. זאת ועוד אחרת לא ניח להאשה בצוותא של המשודך אפילו קיים כל התנאים כי אין דעתה סובלתו מטעמים הידועים לה. והמשודך מעביר עליה קלא ולישנא בישא איך שהיא עוברת על תקיעת כפה וכבר שלח מורשה של האשה אל המשודך איך שהאשה עומדת ומזומנת לעשות לו דין לפני ב"ד דמר או לפני ב"ד השוה לשניהם והמשודך דחויי קמדחי לה. נראה אם אין ידוע האונס שמחמת אונס ההוא לא היה יכול לבוא על יום המוגבל כמפורש בהדיא בכתב וחתום אז היא פטורה מתקיעת כפה. וזה אין צריך פנים דהא לא נתנה תקיעת כפה אלא על תנאי המפורש. ואם יטעון ויאמר שהאונס ידוע ומצדו לא היתה המניעה רק מחמת אונס כמבואר בהכתב עליה דידיה רמיא לברר וללבן הדבר וכל זמן שאינו מוציא הדבר לאורו ולאמתו אין לו עליה כלום כיון שהו' העביר המועד עליו מוטל לברר האונס. ואין אנו צריכין להאריך בזה דמילתא דפשיטא הוא. ומ"מ לרווחא דמילתא להסיר לזות שפתים יש להתיר לה תקיעת כפה קודם שתנשא לגברא אוחרן דחיישינן לאחר שתנשא יביא עדים שהיה לו אונס ידועה ויאמר שעברה על תקיעת כפה. ודמיא להא דאיתא בפ' המפקיד מי נשבע תחילה מי שהפקדון אצלו שאם ישבע הלה יוציא הלה את הפקדון ופירש רש"י ויפסלנו לעדות ולשבועה אלמא דחיישינן להכי. ואפילו לפירוש ר"ת שפירש פי' אחר כדאיתא בהתוס' מ"מ לא מצינו דפליג אסברא זו אלא דהתם לא שייך האי טעמא אבל במקום דשייך האי טעמא לא מצינו דפליג. עוד אומר אני אפילו אם האונס ידוע שמחמת האונס ההוא היה מעוכב לבא כמבואר בכתב החתום וקיים כל המבואר בכתב ההוא ונמצא שתקיעת כפה עדיין קיימת. אפילו הכי אם היא טוענת שאינה יכולה לקבל דעתו לשכב עמו ולהיות אצלו והיא נותנת טעם ואמתלא לדבריה שניכרים שיש ממש בדבריה אז יש להתיר לה התקיעת כף. דאפילו אשה שישבה תחת בעלה ימים רבים וטוענת מאיס עלי כתב המיימוני דכופין אותו להוציא. דאפילו לר"ת ויתר גדולים שכתבו שאין כופין אותו להוציא הני מילי באשה הנשואה כבר דאין כופין להוציא אלא אותם השנויים במשנתינו אבל אשה זו כיון שאינה נשואה לו כולהו מודים דאין כופין אותה להנשא לו. וכל כה"ג סמכינן על תקנת הגאונים שתקנו כדאמרה לא בעינא ליה יהיב לה גיטא לאלתר כו' כדאיתא באלפסי ובאשר"י ובמרדכי. אע"ג דכמה גדולים פליגי על הגאונים הני מילי אשה נשואה דאזלו בתר דינא דגמרא אבל על עובדא דידן מודו. ואי לא דמסתפינא מחבריא אמינא דלא החמירו בתקיעת כף אלא כשנותן תקיעת כף לאדם לעשות לו דבר לאותו אדם בעצמו כגון צדקיה לנבוכדנצר וכן ברית בין הבתרים. אבל בנדון דידן כיון שלא נתנה תקיעת כף אל המשודך בעצמו אין להחמיר כולי האי. וסברא גדולה היא כיון דטעמא שהחמירו משום דהוי כמו כריתת ברית. ומכח תקנת ר"ת והגאונים שתקנו שאין להתיר החרם שמקבלים לאחר תשומת יד אלא במאה אנשים אין לאסור מלהתיר לה דלא נתפשטה אותה תקנה. דהא תקנו גם כן דאין להתיר תשומת יד בלא קבלת חרם אלא בשלשים אנשים ואותה תקנה לא נתפשטה דהא חזינן כמה זימנין דחוזרין בו ונותנים הקנס בלא התרה וליכא מאן דפליג להיות פוצה פה שנוגע הדבר בחרם הקדמונים. ועוד כיון שהאשה נתנה תקיעת כפה והמשודך לא נתן תקיעת כפו אינו בכלל התקנה דמסתמא לא תקנו אלא כששניהם קבלו עליהם החרם וטעמא דמסתבר הוא. וכדי לצאת מידי כולהו ספיקות וספיקי ספיקות וכדי להסיר לזות שפתים ושלא יהא פתחון פה לבעל דין לחלוק תחזור האשה עוד פעם אחת ותעשה לו התרא' היא או מורשה שלה שהיא מזומנת להיות לו ציית דינא בבית דין דמר או בבית דין השוה לתרוייהו ושיהא גם הוא ציית דינא על תביעותי' שיש לה עליו באותו בי"ד. והיא תקבע לו זמן תוך ל' יום אם הוא רוצה לקבל עליו עול הדין לתבוע הדין ממנה ושיעמוד גם הוא לדין נגדה על תביעות שיש לה עליו תוך שלשים יום מוטב. ואם ממאן מלקבל עליו עול הדין כדפרי' אז אני מסכים לדבריך שיש להתיר התקיעת כף. נאום הקטן יעקב וויילא.
שו"ת מהר"י ווייל סימן קלח
 
אפריון חיסדא וחינא, לדזיו ליה כבר בתי' נהרנא, ריש דעמי' ודברנא, ייתי' לרישי' ברכת אבהתנא, נר ישראל מרנא ורבנא, עמוד הימיני פטיש החזק ר"ג =ריש גלותא= מה"ר נתן שי'. אנא הפעוט חדל אישי' אדון קמי' טיבותא דמר בקרקע דרך משא ומתן ושרא לי מר על נזיזותי כי ללמוד תורה באתי. על עסק המשכון שמכר ר' יצחק לרבי מרדכי וקדש בו רבי מרדכי אשה ומדמה מר לגזל הגוי ודעתי' דמר כיון דהוי גזל מדרבנן דלא ליהוי קידושין מידי דהוה אחמץ בשעה ששית. קצת לבי מהסס מתרי ותלת טעמי. חדא דלא הוי גזל אלא כגון ויגזול את החנית אבל האי דמי להפקעת הלואתו דשרי. אף על גב דבמקום דאיכא חילול השם אסור דילמא אסור הוי אבל גזל לא הוי. דטובא אשכחן בכה"ג דאסרו חכמים לכתחילה ואי עבד עבד כגון גבי אבק ריבית אין מוציאין בדייני' דאטו אם קידש המלוה אשה באבק ריבית דלא ליהוי קידושין? וכן האומר נכסיי לך ואחריך לפלוני דלכתחילה לא ימכור ואי עבד עבד ואין לשיני אלא מה ששייר ראשון. ואפילו לפי דבריך דמדמית ליה לחמץ איכא לפלוגי דהתם אסור בהנאה ולית ביה שוה פרוטה אבל הכא אית ביה שוה פרוטה. ולפי דבריך הא דאמ' בפרק הניזקין מציאת חש"ו יש בהן גזל משום דרכי שלום דאטו אם קידש בו אשה דאינה מקודשת? והא דאמרינן התם דאין מוציאין בדיינים אלמא דידיה הוי ואם כן הכא נמי נימא הכי. ואפילו הכי נראה לפי ע"ד דהאי הוי קידושין גמורים כיון דמכר ר' יצחק לרבי מרדכי דעתי' הוי דליהוי מכירה גמורה. אף על גב דהמשכון של גוי אינו קנוי לו ולא מצי למכור אף על פי שלבתר הכי נחלט בידו דקיימא לן כרבא פרק כל שעה דאמר מכאן ולהבא הוא גובה. מכל מקום הכא שאני כיון דאיפשר להשמט מן הגוי בשום הערמה בכה"ג שיאמר שנאבד המשכון דאז הוי היתר בידו ואפשר דאין כאן אפילו חילול השם, א"כ דעתיה של רבי יצחק דליהוי מכירה גמורה והוא יסלק הגוי דניח ליה לאיניש דליקו בהימנותיה כדאמרי' בפ"ק דב"מ. ועוד טעמא דהוי מכירה גמורה דדעתו למיגזליה לגוי ואיפשר דבדיעבד לא מהדרינן עובדא כדפרי' לעיל. ומאי דמדמי מר האי חופה לחופה שעושים בשחרית ביום ו'. א"כ לדבריך אמאי הדרי ומברכין ברכת נישואין בשעת הנישואין כיון שכבר נכנסה לחופה אלא ודאי דמיא לחופה ולא חופה גמורה. ועוד לדידך דקאמרת הוי חופה אפילו הוי קידושי טעות א"כ לרב הונא דקאמר פ"ק דקידושין ובפרק הבא על יבמתו חופה קונה א"כ בתו של ר' ישמעאל אמאי באת למאן הא היתה שם חופה דהא בנה מורכב על כתיפה. ודוחק לומר דחופה נמי בטעות הוה דלישנא לא משמע הכי. ועוד לרב הונא דאומר חופה קונה א"כ שאול המלך אמאי נתן מיכל בתו לפלטי בן ליש והלא כבר כנס אותה דוד המלך לחופ' כדמוכחי קראי? אלא ודאי צ"ל כיון דשאול המלך סבר דקידושי טעות הוה כדאיתא בסנהדרין פרק כהן גדול א"כ גם החופה כמאן דליתיה הוא והכא נמי לא שנא. ומאי דקמדמית לחמץ בפסח לאו בחדא מחתא מחתינן כולהו. דהא חיטי קורדנייתא בשעה ששית משמע פרק כל שעה דחוששין לקידושין באשירי ע"ש. ושרא לי מר על נזיזותי ודעתי מבוטלת לגבך, ועל טיבותא דמר סמכנא שתדון אותי לכף זכות ועתה אין לי פנאי להאריך יותר. ובתשובה במיימוני משמע כדברי מר דאפילו אקידושי טעות אין צריך לחזור ולברך דבחופה כל דהו סגי. ובכן יסגא שלמא למר וכסא דמר ירומם וינבט כנפש אהובך סר למשמעתך הדום רגלך ת"ת הקטן יעקב וויילא.
שו"ת מהר"י ווייל סימן קלט
 
ראשי אלפי ישראל פרנסי נורנבערק שלמכון יסגא לעלם. ראובן שטען איך שאביו ז"ל בא אל שמעון ואמר לו אראה לך חוב אחד שהוא טוב בעל מנת שתתן לי השליש מן הריבית ונתרצה שמעון והלוה החוב. ולאחר מות אביו בא ראובן אל שמעון ושאל אותו כמה עלה ריבית על החוב והשיב שמעון חלקך כ"ד זהובים שהוא השליש וכן אמר שמעון לפני הפרנסים כו' ע"ד ועתה החוב ק"ל זהובים ומתחלה היה הקרן רק מ"ה זהובים כך טענת ראובן. השיב שמעון שמעולם לא נדר לו השליש רק נדר מה שיתן הכעור ר"ל גוי חשוב לריבית יותר מפשוט לזהב יהא שלך. והכעור שלקח המעות לקח המעות על כעור אחר ואותו הכעור עשה עמו חשבון ג' הלא' ר"ל שם מטבע קטנה מזהב וכן הלוה לו מתחלה. ואביו של ראובן כתב לו שיאמר החוב היה חצי שלו וכוונתו היה שמתוך כך ירבה בהריבית. ולאחר מות אביו של ראובן נתגלגל על ידי שאמר שמעון שהחוב חצי של אביו של ראובן שהוצרך לפחות מהריבית שלא נתן אפילו פשוט מזהב כמבואר בהטענות. נראה דטענתו של שמעון טענה רק צריך לעשות שבועה שהוא כדבריו שלא נדר לו אלא המותר מה שיתן לריבית יותר מפשוט לזהב ויכלול בתוך שבועה זו שהוציא על זה והמותר על הכל אינו עולה פשוט מזהב. ואע"ג דמתחלה עשה עמו חשבון ג' הלא' מזהב לא אמרינן אזלינן בתר שעת החשבון ויהא מיד נחשב כקרן לא אמרינן הכי אלא אזלינן בתר שעת הפירעון. וגדול מזה איתא במרדכי פרק המקבל וז"ל מכאן פסק הרבי שמואל מבונבערג אדם שמלוה לחצי ריוח שצריך להשלים מן הריוח אם יתן מס לא יוכל לומר כך וכך נתתי למס ואקח חצי הריוח מן הנשאר אלא ישלים מן הריוח חסרון המס ומה שישאר מן הריוח יחלקו ביניהם כו' עכ"ל. אלמא כיון שלא חלקו הריוח שצריך להשלים מן הריוח. אע"ג דהריוח נפל כבר לא אמרינן מיד זכה בחלקו אלא לא זכה עד שעת חלוקה כ"ש הכא שלא נפל הריבית אלא עשה עמו חשבון דלא אמרינן שזכה ראובן בחלקו. ועוד סברא גדולה הוא ואומדנא דמוכח שכוונתו היה על שעת הפירעון שכן דרך החובות שלפעמי' עושים חשבון ולבסוף צריך ליקח פחות. ואטו בשופטני עסקינן שהכוונה יהא על שעת החשבון ולבסוף צריך ליקח דבר מועט וגם צריך להוציא הוצאות על זה. ואם צריך ליתן לזה לפי החשבון לפעמים שלא יוחזר לבעל המעות אפילו הקרן ונמצא ראובן שאין לו מאומה בהקרן ירויח ובעל המעות יפסיד. ומ"ש ראובן ששמעון הודה לפני הפרנסי' שהיה חלקו כ"ד זהובים בזה לא יגרע כחו של שמעון דהיינו לפי החשבון הראשון. נאם הקטן יעקב ווייל.
שו"ת מהר"י ווייל סימן קמ
 
אצילי ארץ ראשי אלפי ישראל אנשי אמת רודפי צדק ק"ק דנויאשטט שלמכון יסגא לעלם. ע"ש האלוף אביר הגביר מה"ר מיישטרלין י"ץ מהודענ' לטיבותייכו שהגיע שמועה לאזני איך שהסכמתם בהסכמה אחת לאסור איסר על נפשכם ששום אחד מכם לא יפרוש מהציבור בנתינת עול מלך משא ושרים אלא כיס אחד יהיה לכולכם ושום אחד מכם לא יפעל שום פעולה בדיני האומות להבדל ולפרוש מהקהל והעובר יאסר לו שחיטה ותפילה ויבדל מעדת הגולה ומכל דבר שבקדושה בנידוי חרם ושמתא. והנה שמעתי שיצאו מקרבכם אנשי' בליעל רעים וחטאים פרקו עול ביד רמה ופרשו מהקהל מלישא וליתן עמהם במס ועול המלך וגמרו בפעולתם כמשפטי הגוים. ושתים רעות עשו מאסו בתורת השם יתבר' וגם עברו על עונש ואיסור חמור שקיימו וקבלו עליהם. והנני באתי כמזכיר וכמזהיר שתקיימו הימנותייכו אשר אסרתם על נפשכם להבדל מהפורשים ולא יהא זאת לכם למכשול ולמזכרת עון עשו כמוטל עליכם והנפש החוטאת היא תמות וצדיק באמונתו יחיה ושמכם הטוב יעמוד לכם. הוה על הוה שמעתי איך שהאנשים הרשעים ההם הביאו שוטר העיר בבית הכנסת ביום הנורא ריש שתא וגרמו שהשוטר דחף וחטף האלוף מה"ר מיישטרלין י"ץ מן העמוד בעומדו להתפלל ולהוציא הרבים אוי לאותה בושה אוי לאותה כלימה. אמרינן בפרק חלק האפיקורסים אין להם חלק ומפרש בגמרא המבייש חבירו לפני ת"ח. והני בורייני תרתי עבדו ביישו ת"ח גופיה וביישו אותו לפני השכינה. האנשים ההם ארורים הם לפני השם אל יהי להם מושך חסד עד אשר ישובו ויתקנו את עיוותו ע"פ מה"ר מיישטרלין. אם ישמעו וישובו מדרכם הרעה מוטב ואם הם עומדים במורדם בחרם אצא לקראתם והנני משליח בהם הנחשים השרפי' עד אשר ישובו ויחזרו למוטב. ואתם אנשי אמת יראי השם חזקו ונתחזקה בעד תורתינו ודתינו שלא נהיה ללעב וללעג. עבידו להו מילת' במאי דאיפשר לכו למיעבד ולהוצי' הדברי' מלבם שלא יפיקו זממם ויאמרו ידינו רמה. הסירו רוע מעללם מנגד עינם ועל ידכם יתקדש ש"ש שיראו אחרים ויוסיפו לקח וזכותכם וצדקתכם יעמוד לעד.
שו"ת מהר"י ווייל סימן קמא
 
על לאה שיש לה עשרים שוק ר"ל זהובים ביד רחל והיו בחובות. ולאה וחתנה הלכו אל רחל ואמרה לאה אל מר' רחל עשרים שוק שיש לי בידך תנם לחתני ותפטר ממני. לימים תבעה לאה מחתנה העשרים שוק ואמר החתן שלא בא לידו אלא ט"ו שוק ואותם נתנה לו במתנה ולאה אומרת שלא נתנה לו אלא י' שוק. וקבלו עליהם מאמר רחל ורחל אומרת שקבל עשרים שוק ומשמע תוך דברי רחל שכולם נתנה לו במתנה. וקמדמית האי מילתא לההוא דאמר לחבריה הב לי מאה זוזי דאוזפיתך כו'. לא דמי דהתם באו עדים והכחישו אותו ואומר שלוה אבל הכא אין עדים המכחישים אותו. אע"פ שקבל עליו עדותה של רחל לית בה מששא דיכול לחזור בו ואפילו אין חוזר בו אין מועיל עדותה של רחל אלא בעד אחד עיין במרדכי פרק זה בורר. ולמנה אין כאן משכון אין כאן לא דמי דהתם לא נתן לה המשכון גופיה רק המנה והכא נתנה לו החובות גופייהו. ודבריי אלה לא יהיו פסק דין דלא ניח לי לפסוק דבר זה דכפי הנראה טענת החתן ברמאות. אם תוכל לפשר ביניהם מה טוב ומה נעים.
שו"ת מהר"י ווייל סימן קמב
 
וראובן ששידך בתו ופסק לה נדוניא ופרנסה ב' שנים ומת ראובן קודם שהשיאה. פשיטא שלא ליקח דבר זה מן האמצע רק אותה הבת המשודכת מחלק ירושתה תתן ואין לשאר הבנות ליתן מחלקם. דאין כאן שום קניין שתוכל הבת המשודכת לזכות בו ולא במתנת ש"מ ולא במצוה מחמת מיתה ולא במצוה לקיים דברי המת וק"ל. לכל היותר אין ליטול מן האמצע אלא סך המבואר בכתב הקנס. ומה שכתבת שהיתומים פטורים מן הקנס וקמדמית האי מילתא למה שפסק מהר"ם. לא דמי דהתם לא היה שטר חוב רק קנס בעלמא וכיון שאירע ליה אונס פטור אבל הכא דאיכא שטר חוב הוי כמו הלואה דלא מהני טענת אונס.
שו"ת מהר"י ווייל סימן קמג
 
ועל מי שכתב לאשתו בשעת הקנס ויעשה כך וכך לכתובה לבד מלבושיה וצעיפיה ובשעת החופה לא עשו שטר אחר. נראה דלא זכתה האשה ודמיא להא דפרק השולח ת"ר עשיתי פלוני עבדי בן חורין הרי הוא בן חורין אעשנו בן חורין רבי אומר קנה וחכמים אומרי' לא קנה א"ר יוחנן וכולן בשטר פירוש שכתוב אחד מהלשונות האילו בשטר. ובתשובה במיימוני נביא משם ספר העיטור דיש מרבותינו שכתבו האומר אתן דבר זה לפלוני אפילו בקנין סודר. אף על גב דיש מרבותינו דפליגי ואמרי דמהני ק"ס היינו משום דכיון דקבל עליו בק"ס צריך ליתן ולקיים מה שקבל עליו בק"ס צריך /וצריך/ לעשות לה כתובה כמו שהותנה אבל כל זמן שלא נתן לא זכתה האשה.
שו"ת מהר"י ווייל סימן קמד
 
וצמידים של זהב שיש במלבושיה נרא' שאינם בכלל המלבושי' דכיון דיש להצמידים שם בפני עצמם, ובלישנא דעלמא לא איקרו בגדים בסתם או מלבושים בסתם ולא אשכחן בתלמודא דאיקרו בגדי'. ודמיא להא דפ' המוכר את הבית המוכר את השדה מכר את האבנים שהם לצרכה כו' עד אבל ל"מ את האבנים שאינם לצרכה ולא את הקנים שבכרם שאינם לצרכה ולא את התבואה התלושה מן הקרקע. ובזמן שאמר לו היא וכל מה שבתוכה הרי כולן מכורין. בין כך ובין כך לא מכר חיצת הקנים שהיא בית רובע לא את השומירה שאינה עשויה בטיט ולא את חרוב המורכב ולא את סדן השקמה. אלמא אע"ג דחיצת הקנים וחרוב המורכב וסדן השקמה מחוברים לקרקע אינם מכורים משום דיש להם שם בפני עצמם וכ"ש הכא דלא אמר וכל המחובר לו. אע"ג דבמתנה קנה הכל הכא הוי כמו מכר דהתם בעי מ"ש מכר ומ"ש מתנה פירש רבי יודא בן נקוסא לפני רבי זה היה לו לפרש וזה לא היה לו לפרש. ופירש ר"ח דגבי מכר הלוקח היה לו לפרש דאינו מתבייש מן המוכר כיון שנתן דמים אבל מקבל מתנה לא היה לו לפרש דמתבייש מהנותן לשאל ממנו שיתן לו הכל כיון שנותן לו מתנה חנם. והכא נמי אינו נותן לה מתנת חנם דאינה מתרצה להתחתן לו אלא בתנאי זה שיעשה לה תוספת כתובה ואינה מתביישת ממנו ודמיא למוכר ממש.
שו"ת מהר"י ווייל סימן קמה
 
ומה שמסופק לך אם יש לה הרבה בגדים אי מצו היתומים לומר מקצת בגדים במשמע מדלא כתב כל מלבושיה. הא לך תשובת האשר"י ועל הבגדים שציוה הבעל להניח לה ונסתפקת אם דווקא בגדי חול קאמר או דווקא בגדי מועד ושבת. נ"ל דכל מידי דמיקרי בגדים נתן לה כדאמרי' גבי ש"מ שאמר נכסיי לפלוני כל מידי דאשכחן בתלמוד דאיקרי (בגדים) [נכסי] הכל נתן לה הכא נמי הכל נקרא בגדים והכל נתן לה, ושלום אשר בן הרבי רבי יחיאל זצ"ל עכ"ל.
שו"ת מהר"י ווייל סימן קמו
 
ליחרב ביתך וליתב אושפיזך ולבלבל פתורך אהובי מה"ר שלמה י"ץ. מהודענא למר שהקהל בברע"סל שלחו לי ציר מיוחד ועל כל תלונתך שיש לך עליהם השיבו תשובה נכונה. ועל עיקר תלונתך הסכימו עמהם גברי רברבי דסמיכי וטעמם וסברתם ונימוקם בידם. וכיון דהכי הוא מה יש לך לזעוק עליהם ולהשיאם שם רע כנגד רבותינו. ואותם שכנגדך עדיין הם עומדים בדיבורם הראשונים שאינם רוצים לקבלך עליהם לא לקצין לא לשופט לא לדיין עליהם ונתנו טעם לדבריהם. וכאשר כתבתי לך כבר שתבא עמהם לסוויי"רניץ כו' הנה כתב לי האלוף מהר"ף י"ץ דלא ניחא ליה להכניס ראשו ביניכם לא בפשרה ולא בדין בעסק זה שעתה ביניכם ונתן טעם לדבריו ומסתבר טעמיה. ומיום שהותחל הקטט ביניכם משכתי ידי מלכתוב לכם דעתי מה שנראה לי מדינא וכתבתי לשני הצדדים לא גיליתי לשום צד דעתי. ואמרתי אל לבי שמא מעצמם ימצא תרף ותעלה או האלוף מהר"ף י"ץ ובעלי תריסין דעימוהי ימצאו דרך שיסירו שנאתם וקנאתם וקיויתי לטוב ולשלום ואין מרפא. והנה מתוך מחלוקת זה המדינה משובשת ומבולבלת ואין שלום ליוצא ולבא ואין סדר להקהלה ויש לחוש לכמה תקלות שיצאו מתוך מחלוקת זה. וכיון שתמיד אתם שולחים לי רץ אחר רץ ומשני הצדדים אתם צועקים אלי מעתה קצת הדבר תלוי בי. לכן את חצני ניערתי להיות נקי מהשם ומישראל לתקן מה שבידי לתקן ואכתוב דעתי דקלישא. ובוחן לבבות יודע שכל כוונתי בשביל האמת והשלום והדן אותי לכף זכות כך ידין אותו המקום לזכות. בפ"ק דסנהדרין ת"ר דיני ממונות בג' ואם היה מומחה לרבים דן ואפילו יחיד כו'. וכתב האשירי וז"ל ומומחה לרבים דהיינו גמיר וסביר והכי שדר רב שרירא גאון ז"ל יחיד מומחה דחשיב כרב נחמן בדורו דפקיע במשנה ובתלמוד ופקיע נמי בשקול הדעת ומעיין בדינים כמה שני ומנסו ליה רבנן זימנין סגיאין לא חזו ליה טעותא כגון האי הוה מומחה לרבים. ועיקר לשון מומחה מנוסה כדתנן יוצאין בקמיע מומחה ומפרש בגמרא היינו דאיתמחי קמיע, הילכך בעינן דיין מומחה שמנוסה לרבים וחכמתו גלויה ומפורסמת לרבים דן אפילו יחידי ויכול לדון את האדם אפילו בעל כרחו עכ"ל האשירי. ועתה בזמן הזה בעו"ה נתקלקלו הדורות ונתמעטו הלבבות ונתעוותו הדיינים לא אשכחן שום למדן בעולם שהוא מומחה לרבים שהוא ראוי לכך שיהא נקרא מומחה לרבים. וכה"ג כתב האגודה בפ"ק דחולין אהא דקאמר האי טבחא דלא סר סכינא לחכם משמתינן ליה. וכתב האגודה וז"ל ועתה בזמן הזה הת"ח מוחלין על זה ועוד שאין ת"ח שיודע אפילו מסכת כלה, עכ"ל. ואותו שתיקן האגודה היה קודם הגזירות ואפילו הכי כתב שבאותו זמן אין ת"ח שיודע אפילו מסכת כלה כ"ש בזמן הזה שאין אנו נחשבין כנגדם וצפורן שלהם היתה רחבה מכריסינו. ומזה הטעם כת' רבינו מהר"י מולין ז"ל שבזמן הזה אין דנין דין ת"ח על שום למדן המבזה ת"ח לקנוס אותו ליטרא זהב, ועוד יות' ראיות שהביא על זה ואין כאן מקומו. וכן בכל המקומו' שעברתי לא ראיתי ולא שמעתי שום למדן שהיה דן על שום אדם בעל כרחו אף על פי שמקצתם היו גדולי הדור כגון מהר"ז רונקיל ז"ל מהר"י מולין ז"ל. ואפילו בימי האמוראים היו מונעים עצמם מלדון כדאיתא פ"ק דסנהדרין רב הונא כדאתא דינא לקמיה הוה מכניף בי עשרה רב כי אזיל לדינא אמר ברעות נפשי לקטלא אזיל כו'. מהני טעמא נראה ששורת הדין נותן שאין לך כח לדון על שום אדם בעל כרחו ובפרט על קהל ברעסלא כיון דלא ניחא להו לקבל דעתך כאשר ידוע דלא קריבן דעתם לגבך ואין דעתך נוח מהם וכן דעתם אין נוח ממך ואין לך להקפיד על זה. דידעת כמה עונש גדול תלוי במאן דדאין דינא כדאיתא פ"ק דסנהדרין ואמרו חכמים החושך עצמו מן הדין פורק ממנו איבה וגזל כו'. ותיתי לי שכל ימי לא דנתי על שום אדם בעל כרחו ותמיד אני מונע את עצמי מן הדין בכל מאמצי כחי אפילו כששני הבעלי דינין מתרצין לדון לפני מרצון נפשם. ואם תשמ' לעצתי ולדידי צייתת לא תשב אצל הקהל בשום דין דידעת שפסקי בעלי בתים ופסקי לומדים שני הפכים הם. ואמרו פרק זה בורר כך היו נקיי הדעת בירושלים עושין לא היו יושבין בדין אא"כ שיודעין מי ישב עמהם. ונאה לתלמיד חכם שלא יכניס עצמו בעסק הבעלי בתי' אלא ישגה באילת יעלת אהבים ובזה תמצא חן ושכל טוב וגו', נאם הקטן יעקב וויילא.
שו"ת מהר"י ווייל סימן קמז
 
על אודות המחלוקת באולמ"א מצד אחד הנעלבים הנרדפי' הנטרדים מהר"ר זעליקמן ותרי דעימוהי גיסו ר' לז"ן ורבי גרשון, ומצד האחר בעל הלשון הנקרא כבר החבר רבי זימלין בחלקלקות שפתיו נעשה סניף להדבק אל החכמים ולקרא שמו בשם הגדולים אשר בארץ. ועתה פיו הכשילו ומחטאת פימו ומדבר שפתימו נכשל בגאונו ונגד פניו יענה כחשו חבר הוא לאיש משחית ואיתרע ליה חזקת חבר וכבודו נעשית קלקלון ובושתו משנה כלימה. ואנחנו החתומים בקצה היריעה שמנו נפשינו בכפינו להחזיק דתינו להרים המכשול מדרך בני עמינו וחשבנו מחשבות להאכילו לההוא גברא זימלין מאולמא מקצת פרי מעשיו מאשר הביא בידו וילמדו תועה בינה ואנחנו וכל ישראל נקיים. ועתה נפרש חטאתיו במיני אפקירותא ובמסירות ובסרבנות ובפריקת עול. מתחילה בטלו עליו ר' גרשון ור' לזן התפילה ותבעו ממנו דין כסדר התקנו' שתקנו רבותינו בנורנבערק אשר הוא עצמו חתום עליו. וההוא גברא לא עמד טעמו בו ופרק עול ברמות רוחיה ולא רצה לעשות להם דין כסדר התקנו' ודחויי קמדחי להו. וכן העיד ר' מולין בסי' ק"ג איך שרבי לזן ורבי גרשון בטלו עליו התפילה פעם שינית /שנית/. ואמרו לרבי זימלין שיקיים מכתבו לפי תקנות רבותינו או שיכתוב עמהם לפני רבותי'. והשיב רבי זימלין כבר היינו לפני רבותינו בנורנבערק ואכתו' עמכם לפני אותם הרבני' כי הם גדולי ישראל ואפילו אם יחסר אחד מהם (זא זולט עש מיר ניט געלטן) ר"ל לא יהיה לי לכלום. וכן העיד בסימ' ק"ה וק"ו וכן העיד רבי פסח בסי' ע' ובסימן ע"א. וכן הור' ר' זימלין דמיתקרי בנימן בהטענה שהם בטלו התפילה עליו מתחילה והזהירו אותו לקיים התקנות וז"ל בטענתו ראשונה ועל כל אלה הריעו והשחיתו עוד יותר בטלו עלי התפילה להקניטני ולביישני ברבי' שאקיים להם חתימתי שבידם והשבתי אל תדאגו אתבע ד"י כשיבא יומו, עד ועל כל אלה הזידו לבטל התפילה פעם שנית כו' עד פעם שלישי' בטלו עלי עוד התפילה כדי להקניטני ולהמרותי. ואז ג"כ השבתי שצייתנא לכתוב עמהם לפי תקנות רבותינו שהיינו כבר שם ולבסוף השבתי לכתוב עמהם לפני מהרז"ך ולפני מה"ר יוסל נ"ע. הרי איהו גופיה הודה שהם בטלו עליו את התפילה ותבעו ממנו הדין כסדר התקנות ואיהו קמדחי להו ומעל בהחרם אשר פסק אנפשי' סדר הב"ד המבואר בתקנותינו אשר הוא חתום עליו. ולקמן בשלהי כתבינו נדקדק עליו ונכתוב עונשו על זה ועל יתר פשעיו כאשר נבאר. ומה שאמ' זמלין שהם מעלו בהחרם ושנה ושילש כמה פעמים לא ציהר ולא חיוור ההוא גברא בעי לכפורי ידיה בהם ולתלות סרחונו בהם וכוונתו להטעו' אחרי'. אבל לא מפיו אנו חיין ויסכר פי דוברי שקר כי בורכא ובדותא הוא לא מעלו בהחרם ועוולה לא נמצא בידם כאשר הועד בעדות ברורה שהם בטלו עליו התפילה מתחלה כאשר העיד רבי שמואל בסימן י"ב וכן רבי משלם בסי' ל"ד שהם בטלו התפילה שלשה פעמים קודם וכן מוכח מתוך טענת עצמו כמו שביארתי. וכיון דהכי הוא שפיר עבדו שלא רצו להשיב על דבריו עד שיעמוד הוא למשפט על תביעתם כיון שהם היו התובעי' הראשונים ומדויל ידיה ישתלים ליה. זאת ועוד אחרת הוה על הוה זדון לבו השיאו ששלח פיו ברעה עליהם ואמר להרב עירון בל"א (זי האבן בור ווירקט) ר"ל עשו שנתחייבו גוף וממון למקו' ולמלך כאשר העיד ר' מולין בסימ' קי"ח ושנה באיולתו כאשר העיד ר' מולין בסימן קי"ט וז"ל כשהוצרך לידור לבא לפני העצה אמ' רבי זימלין להרב עירון מאחר שאני צריך לידור אמאי לא ידרו גם הם. עוד חזר פעם שנית ואמ' בל"א (זי האבן בור ווירקט) ר"ל עשו שנתחייבו גוף וממון. וזימלין עצמו הודה כך שאמר כך וז"ל בטענתו ראשונה אמרתי בשעת חימום הנה עשו שנתחייבו גוף וממון למקום ולמלך ולא דברתי יותר כלל עד כאן לשונו. ומ"ש שהיתה כוונתו להזהירם כתקנת רבותינו אין זו תשובה נכונה ועל זה נאמר כמתלהלה היורה זיקים ואומ' הלא משחק אני. ומ"ש שהיה בעת הזעם והביא ראייה מעובד' של רבי אפרים ורבי יואל במרדכי מעובדא של ר' אלכסנדרי בתשוב' במיימוני האי גברא לא חש לקמחיה בא ללמד ונמצא למוד. דהנהו עובדא דנתחייבו בדין היינו משום שעשו שלא ברשות ב"ד והכא מה שעשו מה"ר זעליקמן ועימיה שאר הקהל שביקשו הרב עירון לדבר עם זימלין שיתן להם משכונות יפה עשו יפה כיוונו כמבואר בתקנותינו שהרבי' יכולים לכוף היחידים בעש"ג. ובלא תקנותינו כבר פשט מנהג זה בכל מדינות אשכנז. והוא לאו שפיר עבד שעמד מנגד כמבואר גם כן בתקנותינו ודיינינן עליה דין מסור. והא דבעי למיתריץ דיבוריה בדברי הבאי ולומר שעדיין לא נתחייבו למלך ומשום הכי הא לא היה להם למשכנו מן הדין. אי משום הא לא איריא דהא כשהיינו בנורנבער"ק הסכימו כל עם הקהל וגם ההוא גברא זימלין לחזור לנורנבערק על פיט"ר טא"ג ר"ל יום אד ושמו כך. ולהיות צרור כספינו בידם במזומן לסך הידוע החצי (על פיט"ר טא"ג). ואפילו אם לא נסכים עם יועצי המלך על אותו היום שיהא החסרון מצדינו או מצדם מכל מקום מוהרקייהו דהני בטפסא דמלכא מונח ואי הוו בעי יועצי המלך היו מוכרחים לוועד עמם כל קהלה וקהלה בלבד. ואע"ג דעתה כשהיו בנורנבער"ק נדחה הדבר שלא נתוועדו הקהילות מ"מ בההוא זימנא לפני פורים כשהיו רוצים הקהל מאולמא לשלוח אחד מהם לנורנבערק לא היה ידוע להם דבר זה ולא היו יודעים אלא שהוצרכו לפשר עם יועצי המלך. ושפיר עבדו הקהל שתבעו הקהל משכונות מהאי גבר' פלגאה זימלין דכיון דלמוד הוא להיות מסרך סריך במחלוקו' בודאי ששום אחד מהקהל לא היה רוכב ולפשר עם יועצי המלך ולא ידע מאין יגבה הממון שפישר עם יועצי המלך ועליה דידיה יהדרו יועצי המלך נשקד עול פשעיו בידו שמסר הקהל ובקש לעקור את הכל. ומה שאמר יש בתשובת מהר"ם שהקהל לא הוו מוחזקים. כמה סמויי עיני דההוא גברא אדרבא איתא בהדיא בתשובת מהר"ם שהקהל הם מוחזקים וכן נמי איתא במרדכי פרק לא יחפור. ובההוא תשובה במרדכי משמע אפילו היכא דאיכא ספיקא אפ"ה הקהל הם מוחזקים ואם כן לא פשעו הקהל שתבעו ממנו משכונות לפני הרב עירון מכח דינא ומכח מנהגא ואין ביד הקהל לא עון ולא חטא בדבר זה ויפה כחם, והאי גברא זימלין חטא בחטאו יומת. ומה שטענו עליו איך שאמר להרב עירון כשהוצרך לידור ואמר אמאי לא ידרו גם הם. והשיב וז"ל והוצרכתי לומר כן דאל"כ הייתי בסכנה נקשרתי לעולם מי יתירני זה מובן בקל עכ"ל. עפרא בפומיה דההוא גברא אם פיו הכשילו שמסירתו גרם לו שהוצרך לידור מה לו עליהם בשביל זה שכוונתו היה להציל עצמו בסכנת גופם וממונם כדי להציל עצמו שבר על שבר שבקש להפוך הקערה על פיה בעוד שהראשונות פקודות שניות דוחקות ובאות. שלאחר שמסר הקהל במעמד הקהל שב על קיאו והלך ביחידי אצל הרב עירון ועשה מסירו' קשות מן הראשונות שאמר אל הרב עירון איך שרצו להרגו ודחפו אותו מהעלטא"ר בל"א ר"ל הבימה. כאשר אמר הרב עירון כשבאו לפני העצה כמו שהעיד רבי משלם וז"ל בסימן מ', אתה וואלך ר"ל איטליאן כבר אמרת בפני הנה עשו שהם חייבים למקום גוף וממון וגם למלך וגם לאובר"שט ר"ל לראש שלכם ואיני מכיר אותו האוברשט. וגם אמר הרב עירון הלא אמרת גם כן בפני שהם דחפו אותך לפני העלטא"ר שלכם והיה כואב לך בצלעותך והם רצו להורגך. וגם אמר הרב עירון הנה לא שמעתי משום אדם דברים גדולים כאשר אמרת שאיני רוצה להגיד שאם הייתי מגיד בפני מקצת בעלי עצות לא הייתי יודע מה שהיה סופכם והיה הדבר רע וקשה לכם עכ"ל. וכה"ג העיד רבי פסח בסימן נ"ט וכה"ג העיד ר' יקר בסימן ק"ב, וכן העיד רבי מולין בסימן ק"ל, וכן העיד רבי בסימן קס"ט. מדברי העדים נלמוד /נלמד/ שהיה ביחידי אצל הרב עירון כשאמר לו דחפו אותו מן העלטא"ר ושרצו להורגו. ולא היה בעת הכעס אפי' לפי דבריו דהא מתחילה כשהיה הקהל לפני הרב עירון לא דבר אלא שחייבים למלך ולמקום גוף וממון כאשר העיד ר' מולין וכאשר כתב איהו גופיה בטענתו הראשון וז"ל הנה עשו שנתחייבו גוף וממון למקום ולמלך ולא דברתי יותר כלל עד כאן לשונו. וכיון שלא אמר בפעם ההוא מן הדחיפות ושרצו אותו להורגו ושדחפו אותו מן העלטא"ר אם כן על כרחיך היה ביחידי אצל הרב עירון. אחר כך שלא בשעת הזעם הגיד לו מן הדחיפות ומן ההריגה. ומה שהכחיש הרב עירון שכתב שלא הזכיר כנגדו אלא מה שנתגלגל ביניהן ולא אמר לו מן הדחיפות לאו כל כמיניה להכחיש הרב עירון ולכפור בדבריו דהרב עירון מהימן. וכה"ג משמע במרדכי בהגוזל בתר' וז"ל והיכא ששני ישראלים דרים ביישוב ואין להם עדים ואתא חד וקצווח על חבריה דמסריה לגוים או לשלטון והלה אומר להד"ם זה היה מעשה והורה רבי אליעזר ממיץ בשם ר"ת שיש לו לישבע לפני השלטון שלא דבר על שכנגדו שום דבר המביאו לידי הפסד ממון עכ"ל וכן כתב הא"ז. ומדכתב שישבע לפני השלטון צ"ל ע"כ שהשלטון מהימן לומר שהפסיד זה ממונו דאל"כ מה מועיל השבועה לפני השלטון? וכן המנהג בכל המקומות לפסוק שיעשה הנחשד נקיות ומדמהימן לאפוקי ממונא כ"ש לשמתא כדאיתא פרק הגוזל שליח ב"ד מהימן כבי תרי הני מילי לשמתא אבל לפתיחא לא. ומה דקא רמז זימלין שמה שדבר הרב עירון היה מחמת רצי כסף לא יפה כיוון דהא כתב הרב רבי אליעזר ממיץ שהשלטון לא חשדינן ליה שהשלטון קבל שוחד. והכא האי רב עירון דשמו אושטרייכ"ר הוחזק בנאמנות נגד יודים /יהודים/ ונגד ערלים כאשר שמעו הולך בכל מדינות שוואב"ן בערי המלוכה ובשרי הארץ. ועוד הא הודה זמלין שהיה ביחידי אצל הרב עירון כמו שכתבתי ואם כן דברי הרב עירון רק גילוי מילתא. וכן מוכח מתוך עדות של אברם מרויטלינג"ן שהיה זימלין ביחידי אצל הרב עירון בלילה. ולרווחא דמילתא כתבנו כל הדברים שדבר הרב עירון תוך העצה כדי לשבור שיניו ולפרסם חטאו ולא היינו צריכים לכל זה דהא מעדותו של רבי מולין שהעיד שמסר הקהל לפני הרב עירון והוא הודה בכך בהאי מילתא לחודיה איגלי' בהתי'. ועוד האי גברא זימלין הוחזק בכך להביא חביריו לפני גוים כאשר עשה ליוסף לוי ולאחרים. ומה שתבעו מזימלין שמסר יוסף והביאו לפני האייניגער ר"ל דיין העיר שנקנס בעד י' ליטרין ותובעין ממנו שיתן לההקד' ב' ליטרין וחצי שכן הוא מנהג המקום שיתנו רביעית הקנס להקדש. ומ"ש זימלין ששלח אייזק שעלק"לינגן ואברם רויטלינגן שיעשה לו דין ישראל ואז רצה לסלקו מעש"ג נכרתה האמונה מפיו כדמוכח מתוך עדותו של רבי אשר. ועוד אם כדבריו הוא אמאי לא שאל עדות מאברם רוייטלינגן ומאייזיק שעלק"לינגן על זה. ומ"ש וז"ל ובשעת חימום אמת שרבים אמרו לי לצוות לו (שטיט וריד) ר"ל לשלום כי גיזם לי כמה מוני' וכן הלכתי להציל את נפשי מכח זה הזמינוני לבא לפני המשפט שלהם ואז היה צר לי, עכ"ל. מדברי עצמו מוכחש שכתב הוא מעצמו ששלח אברם רוייטלינגן ואייזק שעלקלינגן אל יוסף לוי שיעשה לו דין ישראל ואז רוצה לסלקו מעש"ג אלמא בידו היה הדבר אי לא הוי בעי לא הוי מוכרח להביאו בעש"ג. ועוד הלא העיד רבי אשר שאמר כשלא רצה יוסף לחתום לו כרצונו פתח פיו ואמ' לו בלשון זה בלשון אשכנז (וויל ערש ניט טון זא וויל איך אים איין זוייפא אן גישן די אים נומר גויט טוט) ר"ל אם אינו רוצה לעשות אכין לו דבר שלא יהיה טוב לו, אלמא שכוונתו הית' להזיק ולמסור. וגם מ"ש שיוסף קלל לו קללה נמרצת וגיזם לו לאו מפיו אנו חיין. ואפי' אי הכי הוה לא היה לתובעו לפני המשפט אלא שיוסף גיזם לו ולא יותר למה תובעו ששלף עליו סכינו כאשר העידו רבי אשר ורבי דוד. ועוד למה ביקש האיי"ניגער ר"ל דיין העיר שיביאו הדבר לפני העצה לא היה לו לומר אלא יוסף גיזם לי. ומ"ש שבעי"כ מחלו זה על זה אם יוסף מחל לו דין שמי' לא נמחל לו ולא ישוב לחזקת כשרות עד שישוב בתשובה. וכן כתב הרמב"ם פר' י"ב דהלכות עדות הגנבים והגזלנים אע"פ ששלמו פסולים עד שיחזרו בתשובה. וכן מעשה באשר"י פרק זה בורר שהגנבים והגזלנים לא איתכשרו במאי שיחזרו הממון. וכיון שמנהג המקום הוא כך ליתן רביעית הקנס להקדש יתן זימלין ב' ליטר' וחצי להקדש כיון דאיהו מסר יוסף. ומד' ליטרא וחצי שנתן יוסף להעירונים לא יצא זימלין ידי שמים אא"כ שישלמם ליוסף. אע"פ שיוסף לוי אינו רשאי לתובעם מכל מקום לא יצא ידי שמים אא"כ שיוסף מחל לו בפירוש. וכיון שהעיד רבי מולין איך שמסר הקהל וגם העיד רבי דוד שמסר יוסף איכא ב' עדים שהוא מסור ואיפסיל לעדות ולשבועה. וכמה חציף האי גברא שעומד ברבים וגיזם לילך ולמסור שאומר אם אינכם רוצים להניח דיין שלי דיין ואתם דוחין אותו אז אלך לפני העצה ואצעק מור"ט בכל יכולתי ובקול גדול עד שלא תדחוני יותר. וכן העיד רבי משלם בסי' ל"ט, וכן העיד רבי פסח בסי' ע"ז וז"ל אקרא בכל אשר אוכל לקרא הן יודים הן לפני העצה. וכן העיד רבי אליעזר בסי' כ"א ששמע מר' זימלין שצעק בקול גדול ככה ואמר אלך לפני העצה ואצעק מור"ט אם איני אוכל לבא לדין. וכן העיד רבי יצחק בסימן כ"ט ששמע מר' זימלין שאמר שזה שמואל דייני אינו רוצה להיות דיין שלי מחמת שגיזמו לו אותם שכנגדי ואלך לפני העצה ואצעק על זה אז אמר שמואל שלא גיזם לו שום אדם, וכן העיד רבי יצחק בסי' נ"ט, וכן העיד רבי מולין ז"ל. ובסימן קע"ג העיד רבי יוסף ז"ל בלשון זה, (דא שפרך גרשון קומט עש בור איין עצה זו מושטו רבי זמלין הלטן דען כתב דען דו הושט רבי זעליקמן געשיקט דא שפרך רבי זמלין איך וויל דען בריף ניט הלטן כו' ע"ד דא שפרך רבי זמלין איך וויל אויך זגן אין דער עצה מיר אישט אויך ספק אובא ער שפרך איך מוש זגן אודר איך וויל זגן דש חנדלן ברוינלן אייזק אויך היא זיין אונ' לייהן אונ' געבן היא אז אונזר איינש אונ' געבן אונז ניכציט עכ"ל). אז אמר גרשון אם יבא הדבר לפני העצה אתה ר' זימלין תצטרך לקיים הכתב ששלחת לרבי זעליקמן. אז אמר ר' זימלן איני רוצה לקיים הכתב כו' ע"ד אמר רבי זימלן גם אומ' לפני העצה ומסופק אם אמר אני מוכרח לומר או ארצה לומר כי האשה חנדלן אשת ברוינלין אייזק היא פה ומלוה ונושאת ונותנת כמונו ואינה פורעת לנו שום דבר, הרי שגיזם גם בזה למסור. ומ"ש שהיתה כוונתו לאפרשינהו מאיסורא שלא יביאו אותו לפני העצה לאו שפיר קאמר דהא מוכח מתוך עדותו של רבי יוסף דלא הוה ניחא להו לילך לפני העצה. וכתבו הדיינים שאמר בלשון אשכנז (אונ' וואלן מיך די דיינים ניט אויש ריכטן זא וויל איך בור דען גרושן דיין לוייפן) ר"ל ואם לא ירצו הדיינים לפסוק הדין אז אלך לפני הדיין הגדול, וכן העיד רבי קסריאל. וכיון דאמר כמה זימנין אלך ואמסור ברבי' בשביל זה גם כן יש לפוסלו כדאית' פ' הגוזל בתר' במרדכי. והאי גברא ליכא למימר גיזם ולא עבד דמיסרך סריך בהאי מילתא ומורגל בכך דגיזם ועבד, נשתרש זימלין בחטא שאמר למהר"ר זעליקמאן אתה ממזר. ומ"ש זמלין כשאמר לו מה"ר זעליקמן אתה מסור אז השיב בשעת כעסו בלשון אשכנז (דו מושט איין ממזר בלייבן) ר"ל תשאר ממזר כמו שהעיד רבי מולין בסימן קכ"ב. על זה נאמר וכעס בחיק כסילים ינוח. למה לו לכעוס? שפיר עבד מה"ר זעליקמן שאמר לו אתה מסור כיון שמסר הקהל כנגד הרב עירון כמבואר לעיל. ועוד אפי' יהבינן ליה כוליה טעותיה הא חטאתו כתובה בעט סופר שכתב בטענתו ראשונ' וז"ל ואיפשר דחיים יהיבנא ליה בהאי לישנא רמז עליה פסול דממזרו' כדאיתא פרק הערל. ועוד כתב בטענתו וז"ל וידוע לאמ"ץ דגיורא עד עשרה דרי כמו שכתב הרמב"ם שגר מותר בממזרת עד עשרה דורות כו' והוא הצד השוה כו' הכא נמי רמוזי עליה קלא ממזרות. ואמרינן בפ"ק דקידושין הקורא לחבירו ממזר סופג את הארבעים ובשלהי דברינו נדקדק על זה ונפרש דיניה דהאי גברא. ומ"ש בטענתו שנייה אף כי ידעתי מה שכתב עליו מה"ר יוחנן ז"ל ושאר גדולי ישראל לא דברתי ולשום אדם לא הראתי עכ"ל. כמה האי גברא ידע לאישתעויי בלישנא בישא יוצק זהב רותח לפומיה דההוא גברא. הא העתקה ממכתב מה"ר יוחנן ז"ל ושאר גדולי ישראל ששלחו לנו הדיינים לא חזינא ביה שום פסול. ואפי' אי הוה משמע בלישנא של מה"ר יוחנן ז"ל שום דבר מגונה הלא מה"ר יוחנן ז"ל השיב לההוא גברא שכתב לו ושאל ממנו ומאן יודע מה שכתב לו השואל? ואפילו הכי לא חזינא ביה משמעות שום פסול. ואותו זימלין בעל הלשון חייב לפייס מה"ר זעליקמן בשביל זה. נשקד עול פשעו של זמלין שאמר מה"ר זעליקמן אינו רב ואפילו תינוק של ג' שנים יודע לפסוק יותר ממנו. וכן העיד רבי מולין בסימן קי"א וכן העיד רבי משלם בסימן ל"ב וכן העיד רבי יצחק בסימן נ"ד, וכן העיד רבי יוסף בסימן קל"ד בלשון אשכנז (אישט ער איין רב ער טויכט קויים צו איינם בחור) ר"ל כי הוא רב בדוחק נחשב כמו תלמיד. ובטענתו ראשונה כתב וז"ל אם נתכשר לכל מילי דרבנות ואם מספקת לזה ידיעתו הקטנה עכ"ל. הרי זילזל במה"ר זעליקמן וברבנן שסמכו אותו ראוי הוא לנזיפה ולפיוסים ולקמן נעיין בדיניה. ואדרבה איהו גופיה נכשל בהוראה שהתיר לגלח בחול של מועד וכל הפוסל פסול ובמומו פוסל. ומ"ש זמלין שאמר כך בשעת הזעם האי שטיא בחדא מילתא קסריך וכוליה שינוייא דידיה בחדא מחתא מחתינהו על מה כעס ולמה לו לזעום. עוד הרע זמלין שאמר שהקהל כולם בחרם כמו שהעיד שמואל בסימן י"ג שלא להתפלל עם רבי זעליקמן וסיעתו כי הם בחרם. וכן העיד רבי משלם בסי' ל"ו וז"ל לא קיימו התקנות לכן הם בחרם לכן אל יתפלל עמהם אא"כ יש מניין זולתם, וכן העיד רבי יצחק בסי' מ"ט. ושפיר עבד לזן שאמר אתה בחרם כעובדא דריש לקיש פרק אילו מגלחין וזימלין יקבל תשובה על זה כאשר נפרש וגם יפייס הקהל שאמר קהל גרים לא איקרי קהל. עוד אחרת כשקילל מה"ר זעליקמן המסורים בסדר תקנותינו וענה זימלין אמן. וכאשר ירד מה"ר זעליקמן מן המגדל אמר זימלין לא ראיתי אדם שקלל עצמו כמו אתה כמו שהעיד רבי משלם ורבי בצלאל וזימלין כפר בעדים ואומר שלא אמר כמו אתה. זימלין לא בדעת ידבר הלא כתב בטענתו שנייה איך שמה"ר זעליקמן רצה להעבירו ולקרותו רבי ומשום הכי היה ראוי להכלימו ולענות אמן. ועל שאמר לא ראיתי אדם שקלל עצמו השיב לא בהשכל וז"ל וזה אמת שחציפות רב ממך אחר הביאתני בעש"ג להדיא לא תקלל בלשונך המביא חבירו בעש"ג עכ"ל. ומתוך דבריו למד לשקר דאיהו גופיה מודה שהיתה כוונתו על מהר"ז וישוב על עקב בושתו על אשר כחשו נגד פניו. ובתשובת מהר"ש שליצשטט ז"ל נמצא וז"ל נראה אחד המקנטר חבירו ואמר ליה איני משומד או עבריין או כיוצא בזה אפילו דלא אמר כמוך בפירוש הוי כאילו פירש. והראייה מפ"ב דב"מ דבעי מיניה רב חסדא מרב הונא תלמיד וצריך לרבו מהו, א"ל חסדא חסדא לא צריכנא לך את צריכת לי עד ארבעים שנים כו' מר יתיב בתעניתא מ' שנים ומר יתיב כו' עכ"ל. וגם ראיה מזה על הא דרמוז רמוזי' קלא דממזרות כדלעיל הוי כאילו פירש להדיא והא מילתא ברירתא דצריכה כפרה. ומה שזימלין אפיך מיפך וטען עלייהו איך שזלזלו בו לא חזינן בהו תיוהא. דהא איהו התחיל בתקלה בכל פעם ועל כבוד עצמו לא חש שהלך בדרך עקלקלות ועבר על דת משה ויהודים כמבואר לעיל שרי לבזויי ולפרסם חטאיו דלא נאה לכסיל כבוד. כמה הפריז האי גברא זימלין על מדותיו אשר התריס ובעט במאמר הדיינים והשליש כאשר העידו עליו הדיינים מחוייב לפרוע לכשכנגדו מה שהוציאו על זה עד שכפו אותו לדין כמו שפסק מהר"ם לבד העונש החרוץ עליו מאי דפסק אנפשיה בתקנותינו. ואשר לשונו הגביר וזלזל הדיינים וקורא להדיין רבי זעליקמן בלשון אשכנז (לפא נר גנש) ר"ל שוטה כסיל אווזא, ועל שזילזל בדיינו שמואל והראה רמיזותיו וקריצותיו איך שדנו דין מעוקל וכן רשם בטענות' חייב לפייסם כאשר נבאר. וכן הדין מה שזילזל במקצת עדים כמבואר בטענותיו ובכמה מקומות כתב בטענתו איך שבקש שכנגדו להכחיש פמליא של מעלה בכספיה. עפרא בפומיה שחושד בכשרים ואפיק עלייהו לישנא בישא יקבל דינו כאשר נבאר. ומ"ש זמלין בטענתו איך שמסרו אותו נגד הרב עירון וכן כשהיו לפני העצה כתב ששמע כמה דברים שלא שמעו אחרים ואין לו עדות בדבר הכל רק דבר שפתים בדה מלבו. אין אנו צריכים להשיב על זה ועל שאר ריבוי דבריו שתולה הסרחון בהם הבל יפצה פיו לבלבל ולקנטר ועל זה נאמר אל תען. אתה זימלין פזת חבת זלזלת הקדחת תבשילך ברבי' פרקת עול ביד רמה פיך שלחת ברעה ולשונך תצמיד מרמה על ידך נתחלל ש"ש גדול עונך מנשוא. אם לא תשוב אל יהא לך מושך חסד אספי מארץ כנעתיך. הורד עדיך מעליך הסר המצנפת והרם העטרה. שמך לא נאה לך ואתה לא נאה לשמך. לא יהא לך זכרון אצל חכמי ישראל וימחה שמך מתקנותינו ואל יקרא שמך עוד הדובר רבי זמלין כי אם זמלין כאחד מן הריקים. וכן לס"ת אל יקראוך החבר אלא שמואל בר' מנחם וימחה שמך מלקרותך רבי. תפסל לעדות ולשבועה ושבועתך אינה שבועה עד אשר תרחץ ותטהר מחטאתך אשר חטאת ותשוב בתשובה שלימה בלי עקול ונכל. וכאשר יצטרכו הקהל לגבות מעות אל יקבלו ממך הודאתך על פי שבועתך אלא הם יטילו עליך לפי אומד דעתם ועל פי שבועתם. וזאת היא תשובתך. שנה אחת מיום ליום תשב תבענית לבד שבתות וימים טובים ור"ח וחנוכה ופורים. ותלקה מלקות ארבעים או תתן מ' זהובים במקום המלקות. חציים לצדקה באולמא לקנות ממנו מנורה לב"ה להזכרה ולזכרון וחציים לתלמוד תורה. ואותו החצי יברור מה"ר זעליקמן והגבאים לחלקם לת"ת. והמלקות יהא בין מנחה למעריב כדאית' בא"ח. הכבד ושב בביתך ל' יום והנהג נזיפה בעצמך כאשר פסקת על עצמך בתקנותינו ואילו ל' יום יתחילו בחצי מרחשון שנת לאלף הששי. ועל דאפיקת על מה"ר זעליקמן ועל משפחתו קלא דממזרות בפה וגם שרמזת עלייהו בטענות'. תלך על קברו של אביו ושל אמו של מה"ר זעליקמן ותבקש מחילה ותאמר כך בלשון אשכנז (איך הון מה"ר זעליקמן איין ממז' גהיישן דאמיט הון איך פוגע ונוגע גוועזן אן הנ"ר אברהם ז"ל כבוד אונ' זיינם ווייפא מרת מינא ז"ל חטאתי עויתי פשעתי איך ביט דען בורא דש ער מירש מוחל זייא אונ' דאער נוך הנ"ר אברהם ז"ל אונ' בור מינא ז"ל) ר"ל קריתי למה"ר זעליקמן ממזר ובזה פגעתי ונגעתי בכבוד הר' אברהם ז"ל ובכבוד אשתו מרת מינא ז"ל. חטאתי עויתי פשעתי אני מבקש מהבורא ית' שימחול לי כל עונותי. ואח"כ אני מבקש מחילה מהר"ר אברהם ז"ל ואשתו מרת מינא ז"ל שגם הם ימחלו לי ואצל המחילה יהא מי שיחפוץ מה"ר זעליקמן. ובעון שנוקשת באמרי פיך על המסירות שעשית ושאמרת שמה"ר זעליקמן אינו רב כו' ועל שאמרת שהקהל הם בחרם וקהל גרים לא איקרי קהל. ועל שאמרת לא ראיתי אדם שקלל עצמו כו'. ועל שזלזלת בהדיינים ובמקצת עדים ועל שפרקת ממך עול הדין המבוארים בתקנותינו ונעשית סרבן. תלך על המגדל בין אשרי ולמנצח ותאמר כך בלשון זה (הורט צו רבותיי איך הון מסירות גיטון איך הון גברוכן די הסכמות די רבנים הון גמאכט דא איך אוף גחתמת בין איך הון אויך פוגע ונוגע גיועזן אן כבוד משפחה של מה"ר זעליקמן איך הון אויך מה"ר זעליקמן אן זיין כבוד גריט דש איך גשפרוכן ער זייא ניט איין רב איין קינד קון מי ווען ער, דא מיט הון איך אויך דען רבנים אוביל גריט די מה"ר זעליקמן גסמכ' הוט צו רב איך הון אויך מה"ר זעליקמן מי אוביל גריט אונ' אויך קהל איך הון אויך דען דייני' אונ' איין טייל עדים אוביל גריט חטאתי עויתי פשעתי איך ביט דען בורא ית' דש ער מירש מוחל זייא אונ' די רבנים די מה"ר זעליקמן גסמכת הוט אונ' אויך מה"ר זעליקמן אונ' אויך קהל אונ' אויך די עדים אונ' אויך די דיינים איך ביט זי אל מחילה). שמעו רבותי עשיתי מסירות ולא קיימתי הסכמות הרבנים שחתמתי גם אני עמהם. ופגעתי בכבוד משפחת מה"ר זעליקמן וגם בכבודו שאמרתי אינו רב כי נער קטן יודע יותר ממנו ובזה פגעתי בכבוד הרבנים שסמכו אותו לרב. וגם דברתי נגדו ונגד הקהל ונגד הדיינים ונגד העדים דברים רעים שלא כנכון. חטאתי עויתי פשעתי אני מבקש מהבורא ית' שימחלו לי עונותי וכן אני מבקש מהרבנים שסמכו מה"ר זעליקמן וגם מה"ר זעליקמן והקהל והדיינים והעדים שכולם ימחלו לי על כל עונותי. ומחילה זו תעשה באולמא ובקושטניץ ובנורנבערק. ועל ששמת פניך כחלמיש וסרבת במאמר הדיינים והשליש והוצרכו מה"ר זעליקמן וסיעתו לשלוח אל רבותינו שכפו אותך לעשות דין על פי מאמר הדיינים. כל ההוצאות שהוציא מה"ר זעליקמן וסיעתו על זה תשלם להם. וכאשר פסק דין זה יבא לאולמ"א יודיעו לך. ואח"כ תוך ג' ימים תעשה המחילה על קברם של הנ"ר אברהם ז"ל אביו של מה"ר זעליקמן ושל מרת מינא ז"ל אמו של מה"ר זעליקמן כמבואר לעיל. המלקות יהא תוך ג' ימים אחר שיודיעו לך פסק דינינו וכן המחילה האחרת תעשה תוך ג' ימים באולמ"א ותוך ל' יום תעשה המחילה בקושטניץ ובנורנבערק לאחר שיכלו ימי הנידוי וההוצאות תפרע ג"כ תוך ל' יום. וכאשר תקיים כל מאמרינו אז תחזור לחזקת כשרות אבל מ"מ שמך ימחה מתקנותינו. מחמת הורעבי"ל ר"ל סרבנת מהעירונים לא פסקנו עד שנראה איך יפול הדבר. כ' ליטרין וחצי שנתחייב יוסף לוי להקדש מחמת שנקנס עבור עשרה ליטרא אותן כ' ליט' וחצי יתן זימלין להקדש כיון שהוא הביא יוסף לוי לפני עש"ג שלא כדין. הוצאת המקוה יגבו מזימלין כמו שנתן שאר עולים. ובגזירת נח"ש =נדוי חרם שמתא= נגזור על זימלין שלא להוציא שום לעז או לישנא בישא על מה"ר זעליקמן ואבותיו. הוי זהיר ברוחך לקיים כל אמרינו אשר פסקנו עליך בלי גרעון. אח"ו =אם חס ושלום= יעבור עליך רוח טומאה שתעבור ולא תקיים אמרינו אשר פסקנו עליך יחול על ראשך נידוי חרם ושמתא ותבדל מעדת הגולה וכל ישראל נקיים. ואם על כל זה לא תחוש ח"ו אז הכח ביד מה"ר זעליקמן וסיעתו להשליך עליך גודא רבה ולכופך עד שתאמר רוצה אני ומצוה קא עבידו למען שלא יתחלל שם שמים בפומבי. אל יליזו דברינו נגד עיניך הסר לב האבן מבשרך תדקדק ותפשפש במעשיך ואל תשכן באהליך עולה. הסר דעות הצואים מעליך והלבש אותך מחלצות. למה תעמוד מבחוץ און בידך הרחיקהו וחיה תחיה ולא תמות וחטאתך לא תזכרנה עוד ושלום על ישראל. נאם הקטן יעקב וויילא.
שו"ת מהר"י ווייל סימן קמח
 
יזרח בחושך אורך, צלח רכב בהוד הדרך, אהו' נר ישראל מחו' מהר"ר ישראל י"ץ. נא ראה תראה מה שכתב לך אהו' הנה"ר דוד צענ"ר י"ץ והטה אזנך אל צעקתו אשר הוא צועק לכתו' על מחותני אברהם עזרא אשר הגדיל עליו עקב העלה על רוחו לפרוק ממנו עולו אשר הוטל עליו מדינא ולתת אותו על צואר של הנה"ר דוד. ואף גם זאת אהובים הנה"ר דוד הלך בתומו ושם נפשו בכפו להיות שקד וחרד בכל מאמצי כחו להוציא מבית כלא ומן המסגר הלקוחים למות אשתו ונינו של אברם עזרא. וברוך המקום אשר הצליח בידו שהצילם באותו פעם שלא נטרף השעה כי קרוב לודאי אם היה נדחה שלא הוציאם באותו פעם היו מסוכנים גופם ונשמתם כמבואר בהכתב אשר כתב לכ"ת אהובים הנה"ר דוד. והנה אהובי' הנה"ר דוד שמו הטוב רחבה ונסבה למעלה למעלה. וגם הוא חכם נבון דבר מאד הוא מדקדק ומפשפש במעשיו אינו מוציא מתחת ידו דבר שאינו מתוקן. אילמלא שהיה ברור לו כשמש שהיו מסוכנים ושלא היה באפשר לפדותם ולהוציאם ולהצילם בעניין אחר בודאי לא היה מכניס את עצמו תחת עובי הקורה כולי האי. וגם להתערב עבורם וכל הדברים הללו איך שהיו מגזמים ליקח הילדה ולהפוך אותה לדתם וגם שהיו מגזמים לאחר שיקחו הילדה ויהפכו אותה לדתם. אפילו הכי צריכה אשת אברם עזרא ליתן דמי פדיונה לפי רצון הדוכוס כמו שהוא חפץ ליקח עתה כי דעתם היה להשים אותה בתחתית המגדל בתפישה חמורה. כל אותם דברים שמעתי מפי איש אחד ששמע כל אותן הדברים מפי היועצים ועוד יתר גיזומי' שמע מהיועצים ואין נפקותא לפורטם כלל. ואותו האיש שהגיד לי כל אותם דברים אותו האיש אינו נוגע בדבר. וגם שמעתי מפי איש אחר אותו האיש אשר שלח אותו הנה"ר דוד לאברם עזרא להגיד לו איך שהדוכוס אינו רוצה לפחות מהאלף זהובים וגם להגיד לו איך שהיו מגזמים ליקח הילדה ולהפוך אותה לדתם וגם שאר גיזומים. כאשר בא אותו האיש אל אברם עזרא והגיד לו כל אותן הדברים אז השיב אברם עזרא ואמר מה אעשה ההגמון אמר בלשון אשכנז (אי מי איך מיך דריין ווער אי ערגר עש ווערט) ר"ל יותר שאני נכנס בזה הדבר הולך ופוחת. וגם שמעתי מפי אותו האיש איך שאברם עזרא שלח בנו אל ההגמון להגיד לו הגיזומים וליקח עצה מההגמון מה לעשות וחזר הבן מן ההגמון ואמר ההגמון בלשון אשכנז (איך קן אים ניט גטון) ר"ל איני יכול לעשות. וגם אותו האיש שהגיד לי דברים הללו אינו נוגע בדבר. וראה מר גם ראה איך עבר עליו רוח טומאה על אותו אברם עזרא איך שמשלם רעה תחת טובה והעלה על רוחו לפרוק ממנו דמי פדיון אשתו ונינו הילדה ורוצה להכביד המשא על הנה"ר דוד שגמל אותו חסד ואמת ואינו רוצה לפרוע לו דמי פדיונם. וכיון שאני קרוב אל החלל אמינא עלי דידי רמיא למעבד מילתא לבטל מחשבתו הרעה שלא תהא תקלה כזאת בישראל כדי שלא תנעול דלת בפני גומלי חסדים ושלא יתחלל ש"ש בפרהסיא. ובשביל הדין והאמת כתבתי לאברם עזרא קודם שהגיע זמן המוגבל אשר הוקצב לפרוע האלף זהובים להדוכוס והזהרתי אברם עזרא שיפצה הנה"ר דוד מן הערבות ושיתן דמי פדיון אשתו ונינו כאשר מוטל עליו מדינא והעתקה מההוא כתבא אני שולח לך. והנה תשובתו נשאר מעל ולא השיב אלי נכונה רק הפליג אותי בדברים שאין בהם ממש. וכל מה שכתב שקר מוחלט הוא בורכא ובדותא כאשר תראה בהעתק' מכתבו. מ"ש וז"ל והבאתי הדבר קרוב לגמר וידוע לכל אתרא ואתרא דסמוכי אלי וההגמון הבטיחני להביא הדבר לגמר רק אין למהר עד שיתפתה הדוכוס שימצאנו עת רצון עכ"ל. מדברי עצמו נתפס דשקורי משקר שכתב ההגמון הבטיח אותו להביא הדבר לגמר שקר וכזב הוא דהא הוא עצמו הגיד להאיש אשר שלח אליו הנה"ר דוד איך שאמר ההגמון בלשון אשכנז (אי מי איך דריין ווער אי ערגר עש ווערט) ר"ל יותר שאני נכנס בדבר הזה הולך ופוחת. גם אמר ההגמון לבנו בלשון אשכנז (איך קן אים ניט גטון) ר"ל איני יכול לעשות. הרי בודאי ובברור שנכרתה האמונה מפיו דהא ההגמון הודה שלא היה היכולת בידו להושיעם. ובלאו כל זה גלוי וידוע לכל בני המדינה שהרבה והרבה יותר היה אפשר לההגמון להצילם קודם שחלקו הדוכסים המדינה ממה שהיה יכולת בידו לאחר שנחלק המדינה מטעמא שכתב הנה"ר דוד בכתבו. ומיום שנתפשו עד שהותרו היה כנגד ה' חדשים מדוע לא הציל אותם כל אותן הימים אלא כל דבריו הבל ותעתועים. ומ"ש וז"ל רק אין למהר עד שיתפתה הדוכוס כו'. גם בזה נכשל דהא בעצמו הודה שעדיין לא נתפתה הדוכוס רק צריך להמתין עד שיתפתה הדוכוס. ושמא בתוך משך זמן המתנה היתה מתה האשה כי היא זקינה וחלשה ולכל הפחות איכא ספק נפשות, ועל ספק נפשות מחללינן שבת וכ"ש דדחי ממון הקל. וגם שמא בתוך אותו זמן היו לוקחים הילדה והיו מהפכים אותה לדתם ואפילו לפי דבריו יפה עשה הנה"ר דוד שהציל הלקוחים למות. ומ"ש והכניס עצמו בעובי הקורה בלי ידיעתי ובלי רשותי ולא חלק לי כבוד לגלות לי עכ"ל. שקר הוא דובר דהא שלח אליו איש אחד להגיד כל דבר כאשר כתב הנה"ר דוד בכתבו וכאשר הגיד לי אותו האיש כמבואר לעיל. וגם הוא שלח בנו עם אותו האיש ובנו היה אצל הפשרה שפשר הנה"ר דוד כמה חציף האי גברא לשנות הידוע. ומ"ש וז"ל ופדה יותר מכדי דמיהן ויותר משיש יכולת בידו להגיע עכ"ל. לאו מפיו אנו חיין דגלוי וידוע לכל ומרגלא בפומיה כל בני המדינה מולים וערלים דגברא אמיד הוא לא ידע אנוש ערכו וכן שמעו הולך בכל המדינות והכל שוים בזה שאין דוגמתו בעושר בכל המדינה. ואם הוא מעני את עצמו ויאמר שאין ידו משגת לא משגחינן ביה. ודמיא להא דהרמב"ם פ"ב דהלכות מלוה וז"ל מי שהוחזק אמיד בממון ורוצה ליפטר בשבועה זו אין לדיין להשביעו אלא ינדהו וירדהו עד שיפרע עכ"ל. וכ"ש גבי האי גברא שעושרו גלוי ומפורסם. וגם אין לקבל ממנו שבועה דשבועתו לאו שבועה כדבעינן למימר לקמן. ומ"ש והניח מעותיו על קרן הצבי. צלל במים אדירים והעלה בידו חרס דהא בפרק שני דייני גזירות פסק רבינו ברוך ומהר"ם הפודה את אשת חבירו מן השבי הבעל חייב לפרוע. ובפרק הכונס במרדכי הביא תשובת מהר"ם שפודין השבויין אפילו בעל כרחם ואפילו אם השבוי מוחה ואמר שלא לפדותו ואפילו /אפילו/ הכי פודין אותו בעל כרחו ושם מבואר כל דבר בראיות ברורות. וכ"ש בנדון דידן שלא היה בעל כרחו ואדרבה ידיעתו היה שהרי שלח בנו לשם ובנו היה אצל הפשרה. עוד נראה להביא ראייה שיפרע דמי פדיונם דגרסינן פ' בן סורר ומורה תניא מניין לרואה את חבירו טובע בנהר או חיה גוררתו או ליסטין באין עליו שחייב להציל שנאמר לא תעמוד על דם רעך והא מהכא נפקא מהת' נפקא אבידת גופו מניין ת"ל והשבותו לו אי מהתם ה"א ה"מ בנפשיה אבל מטרח ואגורי לא קמ"ל עכ"ל הגמרא. וכתב האשר"י והניצול חייב לפרוע למציל מה שהוציא ואין אדם מחוייב להציל נפש חבירו היכא דאית ליה ממון לניצול. מכל הני טעמי נראה דהנה"ר דוד לא גרע מרועה שקדם ברועים ובמקלות מדאורייתא היה מוטל עליו למיטרח ולפדותה שנאמר לא תעמוד על דם רעך ומחוייב למיגר אוגורי. וכיון דמחוייב להצילו בממון של הנרדף נשבע כמה הוציא ונוטל כמו רועה שקדם ברועים ובמקלות שכתב המיימוני פ"ג דהלכות שומרים שנשבע ונוטל מה שטוען. והכא נמי אם לא היה עד בדבר כמה הוציא היה הנה"ר דוד נשבע כמה הוציא ונוטל. אבל הכא איכא עד אחד שהיה במעמד כשפשר /כשהתפשר/ הנה"ר דוד עם הדוכוס וידוע לאותו עד כמה הוציא. ואם כן אין צריך הנה"ר דוד לישבע כיון שהעד מסייעו פטור משבועה כמו שפסק ר"ת ומהר"ם פ"ק דב"מ. ומ"ש וז"ל ואם גיזמו השרים יותר על סכנת נפשות אין להטיל הכבדה זו עלי עד כאן לשונו. אם כוונתו על נינו הילדה והיתומה שינתן מנכסיה דמי פדיונה הראוי והנכון. בהא מודינא ליה דדינ' קאמר ומעולם לא הי' כוונתי אלא שינתן מנכסי היתומה גם חלקה הראוי והנכון. ומה שלא הזכרתי דבר זה בהכתב שכתבתי לאברם עזרא כי יראתי שאם הזכרתי נגדו שהיתומה מחוייבת מדינא יגלגל על היתומה יותר מהראוי כי אשתו היא אפטרופס של היתומה והייתי חושש שמא יכוף את אשתו שתתן לו מנכסי היתומה כל מה שמטיל עליה. מהאי טעמא לא הזכרתי דבר זה בכתבי שכתבתי לו. אבל בודאי ובברור הוא דדינא הוא הכי שהאפטרופס' צריכה ליתן מנכסי היתומה דמי פדיון היתומה כפי השגת ידה. ואין לפקפק ולומר כיון שהיתומה עדיין קטנה אין נפרעין מנכסיה עד שתגדיל משום דאין נפרעין מנכסי יתומים אא"כ ריבית אוכלת בהן כו' וכתב ר"י אלפס וכן כתב ר"י פ"ד וה' אפילו מלוה הבאה מחמת עצמו של יתומים. משום האי טעמא אין לפוטרה מלגבות מהאפטרופס כשהיא עדיין קטנה. דמאי טעמא ר"י אלפס ור"י שכתבו דאין נפרעין מהיתומים אפילו מלוה הבאה מחמת עצמו היינו משום דאין מקבלין עדות אלא בפני בעל דין ויתומים קטנים כשלא בפניהם דמי. האי טעמא לא שייך הכא גבי האי עובדא דהא הכא אין אנו צריכין לקבל עדות כיון דמדאורייתא מחוייב להציל כדפרישית לעיל לא גרע מרועה שקדם ברועים ובמקלות דנשבע ונוטל הכא נמי נשבע ונוטל. ועוד טעמא אחרינא דהכא משום הצלת גופה ונשמתה של היתומה כולי עלמא מודה שמקבלין עדות. דהא אמרי' פרק ד' וה' אם הוחזקו נגחנין מעמידין להן אפטרופסים ומעידים בפני אפטרופסים כו'. אלמא בשביל תקנת העולם מקבלין עדות כשהם קטנים וכל שכן בשביל הקטנה שלא תיטמע לבין הגוים. ודמיא להא דאמרינן פרק בן סורר ומורה רודף שהיה רודף אחר הרודף להציל ושבר כלים בין של נרדף בין של כל אדם פטור ולא מן הדין אלא שאם אי אתה אומר כן אין לך אדם שמציל את חבירו מיד הרודף. הכי נמי אם צריך זה להמתין מעותיו עד שתגדיל היתומה אין לך אדם שמציל שום יתום בממונו.
שו"ת מהר"י ווייל סימן קמט
 
ומה שאמר שהוא רוצה להיות צ"ד בב"ד אשר הוא שייך שמה. נראה דכיון דדינו חרוץ ופשוט הוא שמחוייב לפרוע מטעמא דפרישית אין הנה"ר דוד צריך למיחת בהדיה לדינא אלא זה יפרע מיד ואם יש לאברם עזרא דין על הנה"ר דוד יתבענו לדין. ודמיא להא דאיתא פ' חזקת הבתים רב כהנא שקל בדקא בארעא אזל אהדר גודא בארעא דחבריה אתא לקמיה דרב יהודה אייתי תרי סהדי חד אמר ב' אוציא עייל וחד אמר ג' אוציא עייל א"ל זיל שלים ב' מגו ג', א"ל כמאן כרבי שמעון בן אלעזר הא מייתי איגרתא ממערבא דאין הלכה כר' שמעון בן אלעזר א"ל לכי תייתת כלומר אהדר מיד. ומהא מייתי מהר"ם ראייה בהג"ה במיימוני פרק ו' דהלכות שופטים מי שנתחייב בדין ואמר יש לי ראייה להחזיר הדין דאי' ממתינין לו שלא יפרע מיד ה"נ כיון דהדין פשוט אי' דוחין אותו עד שיטעון עמו אלא יפרע מיד. ועוד סברא גדולה שאם היינו דוחין אותו עד שיוציא הוצאו' לטעון עמו ויצטרך למטרח טרחי' מרובי' ויעמיד מעותיו על הספק אם כן אין לך שמציל חבירו ויוציא ולא ידע היכן ומתי יגבה מעותיו. ודמיא להא דמייתינ' לעיל רודף שהיה רודף אחר רודף להציל חבירו ושבר כלים בין של נרדף בין של כל אדם פטור כו' כדפרישית לעיל. ועוד בודאי ובברור שכל כוונת אברם עזרא למצוא עילא ותואנה למיטרד ולהלאות את הנה"ר דוד כי כן משפטו כל הימים לבוא בעקיפין על הבריות ללוכדם במצודתו בערמתו וברמאותו. הוא כילי וכליו רעים אין אמונה בפיו והוא לחץ כל יושבי המדינה בחוזק ידו כמה ימים ושנים ועשה עושר שלא במשפט אשר משוד עשירים ועניים ואביונים עסקיו ופגיעותיו רעים סני שומעניה במילתא אחרינא. אינו נוהג כדת משה ויהודים ואין אדם יכול להשיג דעתו ערמתו קריצתו ורמיזתו. מעולם לא יכול אדם להביאו שיהא ציית דינא בדין ישראל ותמיד פרק ממנו דין ישראל והלך בעש"ג =בערכאות של גוים= ובחזקת הגוים כאשר נודע שמו בשערים מים ועד ים. וכיון דהאי גברא אלמא הוא עסקיו ופגעיו רעים איכא לדמויי להא דאמרינן פרק המפקיד מרי בר איסק ואמרי לה חנה בר איסק אתא ליה אחא מבי חוזאי א"ל לא ידענא לך אתו לקמיה דרב חסדא כו' אמר ליה אית לי סהדי ודחילו מיניה אמר ליה רב חסדא זיל אייתי את סהדי אמר ליה דינא הכי המוציא מחבירו ע"ה =עליו הראיה=, א"ל הכי דיינינן לך ולכל אלמי דחברך. אלמא משום דהוה גברא אלמא מהפכינן הדין נגד דין תורה וכ"ש בנדון דידן דהדין פשוט לנו והאי גברא אלמא הוא ומעלליו הרעים גלויים וידועים לכל והכל יודעים שהכוונה רק למצוא עילה ותואנה להתגולל ולהתנפל על הנה"ר דוד לטורדו ולהלאותו וליגעו פשיטא דדינא הוא שיפרע לו דמי פדיון אשתו ונינו הילדה וההוצאות מיד ואין זה צריך פנים. והנה בית דין הקרוב אליו הוא קהלת הל"א אשר שם דר מהר"ר שלום. והגיד לי גברא מהימן ששמע ממה"ר שלום שאינו רוצה להכניס ראשו במחלוקת זה בשום עניין מפני אימתו של אברם עזרא כי מכיר הוא בפגיעתו ובעסקיו. וההגמון ממירזבור"ק קריב דעתיה טובא לגבי ההגמון ממיידבור"ק וההגמון ממיידבור"ק מושל על היודים בהא"ל.
 
אתה אברם עזרא ואשתך ורייד"א כבר כתבתי לכם פעמים שאל תמנעו טוב מבעליו שתפרעו להנה"ר דוד צענ"ר דמי פדיון של ורייד"א ונינכ' היתומה ותפצו הנה"ר דוד מן ההפסד דהיינו דמי פדיון נפש של וריידא והיתומה ושאר הוצאות ולא הטיתם אוזן ונתתם כתף סוררת. ובשביל תקנת העולם שלא תינעל דלת בפני גומלי חסדים שמתי נפשי בכפי וכתבתי לרבותינו והארכתי להם בטעמים ובראיות ורבותינו הסכימו לדברי כאשר תראו בכתבי רבותינו ואיני צריך להאריך לכם בראיות כי כל דבר באר היטב בדברי רבותינו. אכן קצת דברים אכתוב כדי להוציא מלבכם להודיע שאין ממש בדבריכם רק תואנה אתם מבקשים. דין זה פשוט הוא שכל בן ישראל חייב בפדיון אשתו. וגם דין זה פשוט הוא שאפילו אם השבוי מוחה שלא לפדותו אפילו הכי פודין אותו מנכסיו בעל כרחו. ואם אחרים פודין אותו חייב השבוי לפרוע הכל כמו שכתב מהר"ם. וא"כ אפי' היתה מוחה להנה"ר דוד שלא לפדות אשתך ונינך מ"מ יפה עשה הנה"ר דוד שהקדים עצמו למצוה וזריז לא נפסד. ולרווחא דמילתא אשיב לך על כתבך הראשון שכתבת לי ואוכיח מתוך דברי עצמך שנתחייבת. כתבת וז"ל והבאתי הדבר קרוב לגמר וידוע לכל אתרא ואתרא דסמוכי אלי וההגמון הבטיחני להביא הדבר לגמר רק אין למהר עד שיתפתה הדוכוס שימצאנו עת רצון עכ"ל. אם כדברך הוא שההגמון הבטיח אותך והיה יכולת בידו א"כ מדוע לא הצילם תוך ה' חדשים מיום שנתפשו עד שהותרו? וגלוי וידוע ומפורסם אם היה יכולת בידו בשום צד הרבה והרבה יותר היה יכולת בידו קודם שנחלק המדינה דלאחר שנחלק המדינה לא היה הדוכוס מסביר פנים לההגמון כמו קודם שנחלק כאשר ידוע. ועוד כתבת וז"ל רק אין למהר עד שיתפתה הדוכוס עכ"ל. הרי הודית בעצמך שעדיין יש ספק בדבר דהא הדוכוס עדיין לא נתפתה ושמא בתוך כך היו מכבידים על אשתך שהיתה מתה. וגם בתוך כך שמא היו מהפכים היתומה לדתם ואיכא לכל הפחות ספק נפשות וספק נפשות להקל. וכן כתב מהר"ם בתשובה וז"ל ואין לומר שמא השבאים היו מוציאים אותו לבסוף בחנם דלא תלינן בספק נפשות אלא פודין אותו בעל כרחו עכ"ל. הכא נמי אפילו לפי דבריך היה ספק בדבר וזה אין צריך פנים. ומ"ש והכניס את עצמו בעובי הקורה בלי ידיעתי ובלי רשותי ולא חלק לי כבוד לגלות לי עכ"ל. גם על זה אשיב לרווחא דמילתא דהא אפילו בעל כרחיך היה יכול לפדותה כדפירש' לעיל. רק אשיב על דבריך להודיע שדבריך אינם נכוחים. שמעתי מאיש אחד איך ששלח אותו הנה"ר דוד אליך להגיד לך כל הדברים איך שהיו היועצים מגזמין על היתומה ועל אשתך. ואותו האיש הגיד לי איך ששמע מפיך שאמרת כשהגיד לך כל הדברים אז אמרת מה אעשה ההגמון אמר בלשון אשכנז (אי מי איך מיך דריין ווער אי ערגער עש ווירט) ר"ל יותר שאני נכנס בדבר הזה הולך ופוחת. ועוד הגיד לי אותו האיש איך ששלחת בנך אל ההגמון ליטול ממנו עצה מה לעשות וחזר בנך ואמר ההגמון אמר בלשון אשכנז (איך קן אים ניט גטון) ר"ל אין לי מה לעשות בזה יכירו וידעו הכל אם האמת אתך. וגם ששלחת בנך עם אותו האיש ובידיעת בנך נעשה הפשרה והמדקדק בדבריך ימצא שכל דבריך ישארו מעל. ומ"ש שפדה אותו יותר מכדי דמיהן לאו מפיך אנו חיין שבאת לשנות את הידוע. עוד נראה להביא ראיה לחייבך. גרסינן בפרק בן סורר ומורה תניא מניין לרואה את חבירו טובע בנהר או חיה גוררתו או ליסטין באין עליו שחייב להצילו שנאמר לא תעמוד על דם רעך והא מהכא נפקא מהתם נפקא אבידת גופו מניין ת"ל והשבותו לו אי מהתם ה"א ה"מ בנפשי' אבל למטרח ולאוגורי לא קמ"ל. וכתב האשר"י והניצול חייב לפרוע למציל מה שהוציא. ואין לומר שאני התם דאיכא סכנת נפשות דהכא נמי הוי טפי מסכנת נפשות כדאמרינן פ"ק דב"ב שבי קשה ממות ומחרב ומרעב. ומ"ש שתרצה להיות ציית דין בב"ד אשר אתה שייך שמה טענותך לאו טענה דכיון דדין פשוט הוא אינו צריך הנה"ר דוד למטרח ולהוציא הוצאות על זה. ודמיא להא דאיתא פרק חזקת הבתים רב כהנא שקל בדקא בארעא אזל אהדר גודא בארעא דחבריה אתא לקמיה דרב יהודה אייתי תרי סהדי חד אמר ב' אוציא עייל וחד אמר ג' אוציא עייל א"ל זיל שלים ב' מגו ג', א"ל כמאן כרבי שמעון בן אלעזר הא מייתינא איגרתא ממערבא דלית הילכתא כרבי שמעון בן אלעזר אלא כרבנן כו' א"ל לכי תייתת כלומר אהדר מיד. ומהא מייתי מהר"ם ראיה מי שנתחייב בדין ואמר יש לי ראיה להחזיר הדין אין ממתינין לו אלא יפרע מיד ה"נ כיון שהדין פשוט הוא תפרע מיד. ועוד סברא הוא אם המציל את חבירו צריך למיטרח ולטעון אין לך אדם שמציל את חבירו ויעמיד מעותיו על הספק. ודמיא להא דאמרי' פרק בן סורר ומורה רודף שהיה רודף אחר רודף להציל את חבירו מידו של הנרדף ושבר כלים בין של נרדף בין של כל אדם פטור. ולא מן הדין אלא שאם אי אתה אומר כן אין לך אדם שמציל את חבירו מיד הרודף ועוד יותר טעמים יש לי על זה איני צריך לפורטם. ומ"ש וז"ל אין להטיל הכבדה זו עלי עכ"ל אם כוונתך שהיתומה גם כן תפרע חלקה בהא מודינא לך. והטו אזנכם לאשר אנכי מצוה אתכם ולא תסורו מכל הדברים אשר אנכי מצוה אתכם ימין ושמאל. עליך אברהם עזרא אני גוזר בגזירת נח"ש תוך ל' יום אחרי ראותך כתבי זה תפרע להנה"ר דוד צענ"ר כל דמי פדיון אשתך ושאר הוצאות שהוציא על זה והמעות תשלח לכאן ארפורט להנה"ר דוד. ואת ורייד"א אפטרופסת של היתומה עליך אני גוזר בגזירת נח"ש שתפרע להנה"ר דוד צענ"ר מנכסי היתומה דמי פדיון היתומה ושאר הוצאות שהוציא על זה. ותוך ח' ימים אחרי ראותך כתבי זה תודיעו לי על פי השבועה השגת יד של היתומה כמה נכסים יש לה ואז אעריך כמה ראוי ליתן מנכסי היתומה לפי השגת ידה ולפי הסכנה. ותוך ל' יום אחרי ראותך כתבי זה תפרעו להנה"ר דוד מנכסי היתומה כל מה שאקצוב ואטול עליך לפרוע מנכסי היתומה והמעות תשלח לכאן ארפורט להנה"ר דוד. ונשמרתם מאד בנפשותיכם שלא תסרבו ותמאנו מלקיים כל מה שגזרתי עליכם וכל מה שכתבו וגזרו עליכם רבותינו. ואח"ו תעברו ולא תקיימו יחול על ראשכם נידוי חרם ושמתא ותהיו מובדלים מכל דבר שבקדושה ומכל עדת הגולה ורבצה בכם כל האלה הכתובה בספר התורה וכל ישראל יהיו נקיים. נאם הקטן יעקב וויילא.
שו"ת מהר"י ווייל סימן קנ
 
יהי מקורך ברוך אהובי מחו' גברא רב' ויקיר' מה"ר ישראל י"ץ. על אודות האשה העלובה העגונה שכתבת חזרתי על כל צדדיו וצידי צדדיו למצוא לה היתר לא איתבריר לי דלא מצינא למיקם על הא מילתא שפיר. עדות הגוי נראה דלא הוי מסיח לפי תומו כיון שאמר השר בקש אותו לחקור ולדרוש איה ההרוג הוי כמו איה חבירינו דלא הוי מסיח לפי תומו. ועדות היהודי שאמר שהוליך אותו לאיגר לקוברו גמגום יש בעדותו שאמר שהכיר אותו. וז"ל בלשון אשכנז (אונ ווש דא ווש בון דעם פרצוף אן דעם לייבא). ר"ל מה שהיה מהפרצוף בזה הגוף משמע שפרצופו וגופו לא היה שלם וא"כ איך יוכל להעיד עליו? אפילו ר"ת מודה דכה"ג לא יוכל להעיד לאחר ג' ימים. ועדות של החר"י ששמע מאותו יודי שהלך עם הגוי להביא ההרוג איך שאמר שהוא מכירו בשינוי שיש בו נקב בשן אחד. וכן העיד רבי יחיאל ששמע מהיהודי שמצאו איך שאמר הגוי שמכיר אותו בסימן שיש לו בשן גמגום יש. מסתמא אותו יהודי היה העד יוזיפא בן משה ואמאי לא אמר אותו סימן בעדותו? וגם תמיהני על הדיינים שקבלו העדות שלא שאלו אותו העד יוזיפא במה שהכירו אותו בפרצוף פניו ובגופו. ועוד לבי מהסס זה עתה יותר משנתים שהיה פה ארפורט לזן מפלויא אחיו של ההרוג ובקשני למצא היתר לאשת אחיו ההרוג. ושאלתי אותו אם הכירו ההרוג שהוא אחיו ובאיזה עניין שהכירו אותו. ואמר שבגופו אי אפשר להכירו כי לא מצאו אלא עצמות אבל הכירו כובע שלו ורומח שלו. ועדותו של העד אינו מכוון לדברי לזן ואין בידי לומר לא אסור ולא היתר עד שידרשו הדבר בדרישות ובחקירות מן העדים. אע"ג דעדות אשה אינו צריך דרישה וחקירה ה"מ היכא דלית ביה גמגום אבל בעובדא דידן כיון דאיכא דברים בגו אמינא דצריך דרישה וחקירה. מידי דהוה אדיני ממונות דלא צריך דרישה וחקירה והיכא דאיכא דין מרומה צריך דרישה וחקירה כדאמרינן פרק אחד דיני ממונות. ודכירנא עתה זה יותר מל' שנים אירע עובדא כהאי עובדא דידן גברא חד שמיה היה דוד וויישנבער"ק בעו"ה נהרג ביער ונמצא מקצת גופו וכליו וגם היה שם עדות מגוי וגופא דעובדא שכחתי. ושקלו וטרו בדיניה כל גדולי אשכנז וצרפת ולא הסכימו לדעת אחת. מקצתם היו מתירים ומקצתם היו אוסרין והאשה ישבה עגונה עד היום הזה. וכמדומ' לי שהיא בדילינגן והיא בתה של מר' וריידא ז"ל בדילינגן. עוד יש לה אח מיושב לשם ואח אחר מיושב במרגטהיי"ם. ומסתמא כל פסקי רבותינו בידה תשלח לה לשלחם לך. ומהר"ן מאיגר ז"ל היה מהמתירים והביא ראייה מספר אחד שהיה בידו ושם הספר מתית. וכתוב באותו ספר היכא דאיכא סימן בגופו וגם יש סימן בכליו מצטרפין יחד והוי כמו סימן מובהק. נאם הקטן יעקב וויילא.
שו"ת מהר"י ווייל סימן קנא
 
שלמכון יסגא לעלם אהובי ק"ק דריגנשפורק י"ץ ותלמידיי חבור' קדישא. מהודנא לטיבותייכו שזה כמה ימים כתב לי מחותני פטיש החזק מהר"י דברונה וקבל קדמנא איך שמהר"ר אנשיל י"ץ נקט בלביה לזלזולי ביה באומרו שהוא לבדו ימלוך להשתמש בכוליה מילי רבנות בגיטין ובחליצות ובהוראות וכה"ג והעלה על רוחו לדחות מהר"י דברונה י"ץ שהוא כאחד מן התלמידים ולהורידו מגדולתו לגמרי. וכאשר כתב לי מהר"י דברונה י"ץ תמיד היה תשובתי אליו שיהא כמחריש ויהא מן הנעלבים כי קויתי למרפא על ידי אנשי אמת רודפי צדק. ותוחלתי נכזבה כי לא נשתנה הדבר למעליותא רק לגריעותא. וכיון דחזינא דהכי הוא לא מצינא למיחזי בבישותיה ובזילותיה דמהר"ר דברונה י"ץ דמסתפינא מעונש כדאית' פרק השוכר את הפועלים בעובדא דרבי אליעזר. ובשביל האמת והדין והשלום שלא ירבו המחלוקת אכתוב דעתי. כיון שהקהל לא ביררו להם לא מה"ר אנשיל ולא מהר"ר ישראל י"ץ ותרווייהו צריכים ליתן עולים כמו אחד מן הבעלי בתים אין לאחד מהם שום חזקה יותר מזה. ואע"פ שמה"ר אנשיל י"ץ היה בריגנשפורק קודם ביאתו של מהר"ר ישראל בזה לא יפה חזקתו. כיון שהקהל לא קבלו אותו עליהם לא לראש ולא לקצין הרי הוא כאחד מן הבעלי בתים שדר בעיר ובא בעל בית אחר לגור אצלו באותו עיר לא יוכל בעל בית הראשון לומר כבר החזקתי כיון שבזמן הזה אין חרם היישוב נוהג. כדאיתא פ' לא יחפור ואי שייך בכרגא דהכא לא מצי מעכב פירוש אם רוצה להיות שייך בכרגא דהכא כדאיתא במרדכי. וגדול מזה כתב הא"ז וז"ל ואם הוא ת"ח וצריכי' בני אדם לתורתו אפילו בא מממשלת אחר' שאינ' נותנים מס למושל העיר הזאת לא מצו מעכבים עליה. ודאי חזקה כה"ג לא הסכים ר"ג לאסור שום יישוב את"ח. ואפילו אם יש ת"ח אחר בעיר קנאת סופרים תרבה חכמה. ואם אינו יודע להשתכר אלא לומד תדיר בני העיר מצווין לעשות מלאכתו. ואם הוא עשיר התורה פוטרתו מליתן מס עכ"ל. הרי כתב בסתם אפילו אם יש ת"ח אחד בעיר ולא חילק בין אם בני העיר קבלו עליהם הת"ח הראשון לראש ולקצין בין אם לא קבלו עליהם אבל בכל עניין לא מצי מעכבי ואם הוא עשיר התורה פוטרתו אלמא שיש לת"ח השיני /השני/ חזקה כמו לראשון. וכן ראינו בדורותינו בכמה מקומות שהיו דרים שם שני רבנים ולא שמענו שהיה לזה חזקה יותר מזה. בווינא היה מהר"ם הלוי ז"ל ומהר"א קלויזנר ז"ל. בקרימזא היה מהר"י אג"ר ז"ל ומהר"ר נחליפא ז"ל. בנורנבערק היה מה"ר ישראל ומה"ר קופילמן ז"ל. במגנץ היה מהר"ז רונקיל ז"ל ומה"ר טודרוס ז"ל. ואני למדתי בישיבה של מהר"ז רונקיל ז"ל ולי התיר מהר"י מולין ז"ל להושיב ישיבה לבד בנורנבערק אע"פ שהיה מהר"ז כ"ץ ז"ל לשם כמה ימים ושנים קודם שבאתי לשם אבל לא רציתי לקבל עלי. מהני טעמי שכתבתי נראה לי שיש חזקה למהר"ר ברונה כמו למהר"א בכל דבר ויכול מהר"י לנהוג נשיאתו ברמים הן לקבוע ישיבה לעצמו הן ליתן גיטין וחליצות ולמורה הוראות ולברך ברכת אירוסין ונישואין ושום אדם לא ימחה בידו. ואשר יפנה לבבו לבלתי שמוע אלי הן בצנעא הן בפרהסיא אנכי אדרוש מעמו ואפיקנא למילתא מאוניה. ואתם תלמידי הזהרו בעצמיכם שלא תעברו על דבריי אלה וגם תהיו זהירים בכבודי. התבוננו על נתיבות עולם חלקי איני מתיר כל מה שתלמיד מחוייב לעשות ולקבל מרבו תעשו. ותמיהני שאתם רואים ושותקים היה לכם למישקל ולמטרח ולמעבד שלמא בינייהו דלא ליפוק חורבא מיניה ח"ו. וכבר כמה קהילות שנחרבו מתוך מחלוקת בקשו צדק בקשו שלום. נאם הקטן יעקב וויילא.
שו"ת מהר"י ווייל סימן קנב
 
ארבע חרשים אלופינו מסובלים, כזוהר הרקיע יזהירו בהילים, אהובי ה"ר יחיאל כ"ץ י"ץ ואהובי הר' אברם בר' מנוח ז"ל ואהובי ר' אברהם ב"ר יודא י"ץ, ואהובי רבי אברהם בן מהר"י י"ץ. מה מצאתם בי שבאתם למשש את כלי ולשאוב מבור אשר אין בו מים ובידי אין לחם ושמלה. ואחר מי רודף מלך ישראל מהר"ף לדרוש ולמישאל ממני שמעתתא הלא נודע בשערים חכמתו וגדולתו נימוקו עמו ותרומתיו תרומות. אכן ענוותנותו גרמה לו שאינו רוצה ליטול עטרה ולחלוק כבוד לעצמו ומטיבות' אכתוב לכם דעתי דקלישא. מאד הפריז הר"ר אלעזר שדחף החזן מעמוד בתוך התפילה וחטא גדולה חטא. האחד כיון שהוצרך החזן לפסוק ונמצא שגרם לעבור לא תשא על הברכות הראשונות שעשה בכך. ואף גם זאת לא חס על כבוד קונו וכבוד מהר"ף וכבוד קהלא קדישא. ובפרק חלק תנן אפיקורוס אין לו חלק לעולם הבא ופליגי אמוראי בזה יש מהם דאמרי המבזה חביריו בפני ת"ח זהו אפיקורוס והמבזה ת"ח גופיה זהו דבר השם בזה וי"א אפיקורוס זה המבזה ת"ח גופיה. והאי גברא זלזל כבוד השכינה וכבוד מהר"ף ותלמידיו. וכתב הרוקח עונש גדול על המדבר בבית הכנסת שגורם לאחרים לבטל התפילה. וכתב הרמב"ם פ"ז דתלמוד תורה וז"ל אבל ת"ח שבזהו או חרפהו אדם בפרהסיא אסור לו למחול על כבודו ואם מחל נענש מפני שזה בזיון תורה אלא נוקם ונוטר כנחש עד שיבקש ממנו מחילה עכ"ל. וכל שכן שזלזל בכבוד השכינה ובמהר"ף ובתלמידיו בפרהסיא. ואי לאו דכספי' מהר"ף שעשה לו נזיפה שהרחיק אותו מישיבתו זמן שלם היה ראוי להחמיר עליו. אבל כיון שנשא חרפתו כולי האי נתכפר לו לגמרי. ומאחר שעשה המעשה בפרהסיא יש לו להתודות בפרהסיא ולבקש מחילה בשביל תקון העולם שלא ירבו המחלוקת. זכר לדבר דאמרי' פרק אילו הן הנחנקין סנהדרין שרצו למחול לזקן ממרא אינו יכולי' למחול מהאי טעמא. וטובא אשכחן כה"ג כגון בעובדא דרבי אלעזר פ' הזהב. ואתם אנשים חכמים ונבונים כל רז לא אנס לכון ידעתם את אשר תעשו לצאת ידי שמים והבריות.
שו"ת מהר"י ווייל סימן קנג
 
מה שטוען ראובן ותובע משמעון איך שהיה לאביו ממושכן מההגמון זהוב גדול משקלו ל' זהובים והיה ממושכן עבור כ"ד זהובים אונגרי"ש קרן לבד הריבית. ואותו זהוב הפקיד אביו ביד אמו שהיא ג"כ אם שמעון וזקנתו של ראובן והזהוב היה ביד שמעון. ומשמת ההגמון פדה משמעון ונתן לו הקרן והריבית ועתה תובע ראובן משמעון שיתן לו את הקרן ואת הריבית. וגם טוען ראובן שאומדן דעתן הוא ששמעון לקח אותו זהוב מאמו שהיא זקנתו של ראובן כי הזהוב היה מופקד בידה מאביו של ראובן. והשיב שמעון שראובן עצמו נתן לו הזהוב בשכר טרחו שיטרח לגבות חובותיו וגם יהא מורשה נגד אשת אביו. נראה דשמעון נאמן לומר שנתן לו הזהוב לשכרו ממ"נ. אי בתר מעיקרא אזלת כשתבע ראובן משמעון לפני הקהל שיחזור /שיחזיר/ לו הזהובים והשיב שמעון שלי הוא שנתת לי בשכר כדמבואר בעדות הקהל היה נאמן שמעון במיגו דהחזרתי לך או במגו דלהד"ם דאין כאן שני עדים שראו אותו ביד שמעון. ואי בתר דהשת' אזלת שכבר קבל שמעון הקרן נאמן נמי במגו נתתי לך הקרן והריבית. ומ"ש ראובן משמעון חצי סמ"ג שירש מאביו ושמעון טוען אתה מכרתו לי. נראה גם בזה שמעון נאמן כיון שראובן אינו טוען שהשאיל לו הסמ"ג משמע שכוונת ראובן ששמעון לקח הסמ"ג מעצמו כשנשא המטלטלין והספרי' מבית אביו לאחר מותו כמו שטען ראובן וא"כ אחזוקי אינשי בגנבי לא מחזקינן כדאיתא פרק כל הנשבעי'. ועוד מאן לימא לן דראובן גברא הוא שאינו עשוי למכור ספריו. ועוד כיון שיש לו עוד סמ"ג שמא אינו חש למכור חצי זה. ועוד כיון ששמעון דודו הוא אינו מקפיד למכור לו. ואם נפשך לומר כיון ששמעון נשא כל המטלטלין והספרים מבית ראובן והניחם ברשותו בלא רשות ראובן איתרע חזקתו. נראה דבזה לא איתרע חזקת שמעון דהא שפיר קא מתריץ שמעון בטענתו שהיה כוונתו וכוונת אמו לתועלת ולטובת ראובן. ומה שטען ראובן ותבע משמעון ק"ו זהובים שחושד אותו שגנבם מהמטלטלי' שירש מאביו ואינו טוען טענת ודאי רק חשדא בעלמ' שחושד אותו כיון שנטל המטלטלים מביתו של ראובן בלא רשותו ושמעון טוען להד"ם נראה דשמעון נאמן. ואפי' אם היה ראובן טוען טענת ודאי שהיה יודע שהיה בביתו הרבה מטלטלין ושמעון לא החזיר לו אלא מעט אבל לא היה ידוע לו בודאי ששמעון גנבם אפילו הכי אין לו טענה על שמעון בשביל זה אם היה ודאי ששמעון נכנס לביתו לגנוב כיון שאינו טוען בודאי גנבת לי ממטלטלין אילו. וכן כתב הרמב"ם פ"ד דהלכות גזילה וז"ל נכנס לבית חבירו שלא בפניו ונטל משם כלים בפני עד אחד ואין העד יודע כמה נטל הרי הבע"ה =הבעל הבית= אומר כלים היו לי בבית והגוזל אומר י' נטל והם שלי חייב להחזיר י' מפני שהיה מחוייב שבועה ואינו יכול לישבע ואינו נשבע על השאר אפילו שבועת היסת מפני שאינו יכול לטעון על הגזלן טענת ודאי עכ"ל. והכא נמי אין ראובן טוען טענת ודאי וזה אין צריך פנים. ומ"ש ראובן ותובע משמעון איך שהיה שמעון משותף עם אמו דהיינו זקנתו של ראובן במשכון אחד שהלוו לגוי על המשכון י"ח זהובים וחלק של האם היה ט' זהובים וכיון שמת' האם אותן ט' זהובים והריבית חציים של ראובן. ושמעון השיב שראובן לקח חלקו משלם כדמבואר בטענתו גם בזה שמעון נאמן. וכן מ"ש ראובן איך שהוא ושמעון משותפים במשכנות בחוב שהלוו הוא ושמעון לגוי אחד ושמו גלא"ץ ושמעון השיב להד"ם וטוען שאין לו שום שותפות עמו ומה שהלוה ראובן לאותו גוי יש לו משכון לבדו ואין לשמעון עסק בו גם בזה שמעון נאמן. ומ"ש ראובן ששמעון פשע בחוב שלו שהיה לו על המקום שלקח פחות מהקרן והשיב שמעון שעבד עבודתו באמונה אם לא היה יכולת בידו לכוף אותם שיפרעו הכל כמו שכתוב בכ"פ לאו מידו היתה זאת. ועוד טען שמעון שראובן הלך עמו בכל פעם וראובן מודה שהלך לפעמים. איני רואה שום פשיעה בידו דדבר ההוה הוא ומילתא דשכיח הוא שהחובות נתקלקלו. דכל אשראי ספק אתיא ספק לא אתיא ומסתמא /אם/ ראובן ידע כל דבר אמאי לא מיחא.
שו"ת מהר"י ווייל סימן קנד
 
מסקנא דמילתא הכי איתא שמעון ישבע על כל טענו' ראובן וכך יהא סדר השבועה. שמעון ישבע בנקיטת חפץ אף על גב דרש"י כתב דאשבועה דרבנן לא בעינן אנקוטי חפצא וכן כתב הרמב"ם, הא ר"י סבר דבעינן אנקוטי חפצא אפילו אשבועה דרבנן. והכא איכא קצת רגלים לדבר שיש להסתפק ואינו צריך לפרסם משום הכי אמינא שיש להחמיר ולעשות השבועה בנקיטת חפץ. והשבועה יעשה בפני ג' דיינים שיבררו הקהל ויאמרו הרי אנו משביעים אותך על דעתינו בשבועת האלה בשם או בכינוי שראובן נתן לך הזהוב הגדול בשכרך ושקנית ממנו החצי סמ"ג ושאין לך בידך משל ראובן לא מחמת ירושה /ירושת/ אמך שטען ראובן שהיתה אמך משותפת עמך במשכונות שעמדו י"ח זהובים קרן ושאין ראובן משותף עמך בהחיובא על הארמאי גלא"ץ ושהחזרת לו כל מה שנשאת' מבית אביו לביתך הכל החזרת' לו ולא עיכבת בידך מאומה. וע"ז הדבר נשבע מכח גלגול דאהא לחוד לא היה צריך לעשות שבועה כיון דטענת ראובן ספק הוא, אבל מטעם גלגול צריך לעשות דדבר הראוי להסתפק הוא. ואינו צריך לעשות השבועה לפני הארמאי גלא"ץ. אף על גב דאמר רבא פרק כל הנשבעים /שבועות דף מ"ז/ נשבעו הפועלים במעמד החנווני כי היכי דליכספו מיניה הכא (נמי) לא מחייבינן ליה לעשות השבועה לפני הארמאי. וטעמא דידי דאיפשר אם לא היה לראובן על שמעון אלא תביעה זו לא הייתי מחייבו שבועה והייתי דן בהא מילתא כר"ת דפסק כלישנא בתר' דשבועת הדיינים דלא משבעינן שבועת היסת אלא היכא דאיכא דררא דממונא דהא טוען להד"ם. אף על גב דרוב הפוסקים פסקו כלישנא קמא וסוגיא דדיינים דיינו כלישנא קמא מכל מקום בהאי דינא הייתי דן כלישנא בתר' כר"ת משום דראובן אפסיד אנפשיה. שהרי הוא טעון על שמעון איך שחטף וגזל את שלו בכמה עניינים המבוארים בטענותיו ואפילו הכי נשתתף עמו איהו אפסיד אנפשיה. ודמיא להא דאמרי' פרק קמא דב"מ עד השתא חשדתא לי' בגזלנותא והשתא אמרת בדמי אגרתי ניהלי'. והא /ונהי/ דמחייבינן ליה על תביעה זו שבועה מטעם גלגול משום הכי /ל"ג משום הכי/ לא מחמירינן ליה לישבע לפני הגוי.
שו"ת מהר"י ווייל סימן קנה
 
מה ששאלת על ראובן שיש לו תביעה על שמעון וראובן תבע משמעון שיעמוד נגדו למשפט במקום הממוצע ושמעון ממאן ודחויי קמדחי לראובן לעכב פקדונותיו של שמעון שיש לו במקומות אחרים. אז אני רגיל לדון ולהורות ודאי אדם הרוצה לעכב ממון של חבירו ואומר שיש לו תביעה עליו ואין אנו יודעים אם יש ממש בתביעתו אז אני דן שאינו יכול לעכב ממון חבירו אלא התובע ילך אחר הנתבע ויתבע אותו במקום אשר הוא שם או במקום הממוצע שהנתבע שייך לשם. דאי לא תימא הכי לא שבקת חיי לכולהו בעלי בתים שיש להם פקדונות במקומות אחרים דיעמדו עליהם אנשים רקים ופוחזים ויעכבו את שלהם במקומות אחרים. והעשיר קודם שילך אחריו לדין במקום שהפקדון לשם יעשה פשרה עם זה. וכה"ג כתב מהר"ם במרדכי פרק זה בורר אם אחד מהבעלי דינין טוען נשלח למרחקים ויש חכם סמוך להם ורואים הדיינים שהוא מתכוין להפסיד חבירו אין שומעין לו שהדברים ניכרים שהוא מתכוין לדחייה ולהפסידו כו' ע"ש. עוד במרדכי וז"ל כתב בספר א"ז כל היכא שיש בעיר מומחה ויודע דין תורה לאמתו הרי זה דן בעירו בעל כרחו לא שנא תובע ול"ש נתבע ולא מצי למימר נלך לבית הוועד או לב"ד הגדול אלא דן בעירו מפני הרמאים עכ"ל. ובנדון דידן אין לך חשש רמאין גדול מזה וק"ל וזה אין צריך פנים. וכל זה היכא דבא איניש מעלמא ורוצה לעכב ממון חבירו ולא שמענו שחבירו מסרב מלהיות ציית דינא. אבל כשאנו יודעי' שהנתבע דחויי קמדחי לתובע ומסרב מלהיות ציית דינא אז אני דן שהתובע יכול לעכב ממון הנתבע בכל מקום שהוא עד שהנתבע יעמוד למשפט בלי דחוי. וסמך לדבר זה איתא באשר"י פ"ק דב"ק וז"ל וכן נמי מי שבא לפני ב"ד ואמר יש לי תביעה על פלוני ומצאתי מנכסיו במקום ידוע ואני ירא שאם יבאו לידו שיאבדם ולא אמצא מקום לגבות חובי ומבקש שיעכבו ב"ד הנכסים עד שיברר תביעתו. וכן ראובן שיש לו שטר על שמעון ולא הגיע זמנו עדיין ובא בתוך הזמן וטען כזאת הכל לפי העניין. אם רואה הדיין אמתלא בדברי התובע או שלא יוכל ראובן לגבות חובו משמעון כשיגיע הזמן מצוה להדיין לעכב ממון הנתבע עד שיברר התובע תביעתו או עד שיגיע זמן שטר עכ"ל. אלמא דב"ד מעכבי' הממון עד שיברר תביעתו וכ"ש דמעכבי' ממון הנתבע כשמסרב להיות ציית דינא עד אשר יקבל עליו עול הדין והכל לפי ראות עיני הדיין. ועוד סמך לדבר דאמרינן פרק גט פשוט /בבא בתרא קע"ד/ ניכסין דאיניש אינון ערבאין ביה אלמא דיש לנכסים דין ערב וא"כ כשהנתבע אינו רוצה להיות ציית דינא תבעינן מהערב דהיינו הנכסים מידי דהוה אערב. וכתב הרמב"ם פרק כ"ה דהלכות הלוואה וז"ל היה הבעל חוב אלם ואין ב"ד יכולים להוציא מידו או שלא בא לב"ד הרי זה יפרע מן הערב תחילה עכ"ל, וכן כתב המרדכי בשם ר"ת. ואע"ג דראבי"ה פליג וכתב אדניכוף הערב ניכוף ללוה מ"מ מודה הוא היכא דלא מצי לכוף הלוה דיתבע הערב. והכי נמי כיון דלא מצי לכיף הנתבע לכל הפחות יעכב נכסיו עד שיעשה לו דין. נאם הקטן יעקב וויילא.
שו"ת מהר"י ווייל סימן קנו
 
ארי בחבורה, בוצינא דנהורא, כשרגא נהורך אהובי מהר"ר משה י"ץ. שרא לי מר על אודות האשה העלובה חזרתי על כל הצדדים וצידי צדדיו ולא אשכח טעמא וזכות להקהל במה שהניח בעלה ז"ל. דהלכה רווחה היא שאין האשה חייבת בקבורת בעלה כדאיתא במרדכי פרק נערה. ואי משום שהבעל צווה לפרוע קבורתו ולהזכיר נשמתו וליתן לבנו פיזור שיאמר קדיש. לא מבעיא להנהו דיעות שפסקו דמתנת ש"מ =שכיב מרע= אינו מפקיע שיעבוד כתובה דהכא נמי אינו מפקיע דהא לכל היותר לא הוי אלא מתנת ש"מ. אלא אפילו לרבינו שמואל שכתב במרדכי דמתנת ש"מ מפקיע שיעבוד כתובה. הני מילי מתנת ש"מ שנותן לאחרים אבל הכא לא נתן לאחרים אלא מה שנתן לא נתן אלא לצורך עצמו. לא עדיף מאדם שנתן אפי' מתנת בריא ליורשו דכתב מהר"ם דאינו מפקיע שעבוד כתובה. וכ"ש הוא דהתם הוציא המתנה מרשותו דהא מיד כשנתן המתנה במתנ' בריא נפקו אותם נכסים מרשותו בחייו אפילו הכי לא מהני כיון שלא נתן אלא לאותו הראוי ליורשו וכ"ש הכא דהמתנה לא הוי לאחר מיתה לצורך עצמו וק"ל. ועוד כיון דהאי גברא כבר אסר איסר על נפשו בחרם ובשבועה שלא ליתן מנכסיו לשום אדם להפסיד כתובתה של מרת יהודית רק במתנת בריא שיחול מיד המתנה בעוד שהוא בריא כמבואר בשטר כתוב וחתום אם עבר ונתן במתנת ש"מ לא מהני. וכה"ג יש הג"ה במרדכי שלי וז"ל פסק ר"י בר' פרץ על מי שהחרים עליו או נשבע שלא ימכור או לא ימחול חובו שכבר מכר או נתן לפלוני ואחר כך בא ומחלו או מכרו אין מחילתו כלום ואין במכירתו כלום. כי ההיא דאמרי' בכתובות בפרק האשה שנפלו כיון דאמור רבנן לא ליזבן זביניה לאו זביניה אף כאן אין אמירה דרבנן גדולה מזו שנשבע שלא יעשה הדבר. וא"כ אין במעשיו כלום שהרי על ידי עצמו איבד כחו וזכותו בדבר עכ"ל. וכ"ש הכא שכל מה שנתן לא נתן אלא לצורך עצמו להצדיק ולזכות נשמתו וטפי יש זכות לנשמתו שיקיים הימנותיה החרם והשבועה, נאם הקטן יעקב וויילא.
שו"ת מהר"י ווייל סימן קנז
 
רב טוב לאהו' מהר"ר מיישטרלין י"ץ מה שכתב מר אהא דאמרו רבותי' כל שיש בידו למחות כו' ואינו מוחה שאלת טעמא מאי איך אנו יוצאים ידי חובותינו שאין אנו מוחי'? כיון שרבו פרצי עמינו המלעיגין ומלעיבין בתורה ובלומדיה ואינם שומעי' למוכיחי' אם היינו מוחים בידם איכא למיחש לסכנה שהיו עומדי' עלינו על גופינו ועל מאודינו. והא דאמר מי שיש בידו למחות ואינו מוחה כו' היינו היכא דליכא סכנה. וכה"ג אמרינן פרק עשרה יוחסים ובדקו עד לסכנה ופירשו. ומה שכתבת אם חייב אדם להוציא ממון על זה נראה דאינו חייב וראייה מדאמרינן פרק בן סורר דילפינן מלא תעמוד על דם רעך דחייב להציל חבירו ומקשה תלמודא האי מהכא נפקא מהתם נפקא אבידת גופו מניין תלמוד לומר והשבותו לו ומשני אי מהתם ה"א ה"מ בנפשיה אבל למיטרח ואגורי לא קמ"ל. אלמא אי ליכא קרא יתיר' לא הוה אמרינן שמחוייב להוציא ממון אפילו להציל נפש חבירו. וכ"ש הכא גבי עשה דתוכיח דאין חייב להוציא ממון. ועוד מדאיצטריך קרא לכתוב בכל מאודך שחייב אדם למסור כל ממונו בשביל קידוש השם ואם היה חייב להוציא ממון להציל חבירו מן העבירה אם כן כ"ש עצמו ואם כן מאי איצטריך בכל מאודך? ודוחק לומר דהתם איירי דחייב למסור כל ממונו אבל הכא גבי עשה דתוכיח אינו חייב למסור כל ממונו רק מקצת דא"כ מה שיעור יש בדבר? דבשלמא גבי הכאה עד שיכנו כל דהו אין צריך להוכיחו יותר. והא דכתבת על המנהג של תעניות שאין אנו נוהגי' כסדר הגמרא. הנני שולח לך העתקה מהסדר שסידר מורי מהרר"י מולין ז"ל כשהתענו ג' ימים וג' לילות ובו תמצא הכל באר הטיב. ועל היפוך שבועה דאוריתא אין בידי קבלה על זה.
שו"ת מהר"י ווייל סימן קנח
 
ועל מה דשאלת לעניין מת ביום ל' לעניין אבילות. הרי אני מסכים לדברי מהר"י מרפורק ובכל דוכתא מקצת היום ככולו כגון בשבעת ימי נידה דק"ל מקצת היום ככולו כדאיתא פרק בנות כותים. וכן לעניין אבילות דהלכה רווחא היא בישראל דמקצת היום ככולו לעניין שבעה בתחילתו ובסופו. ולעניין מילה נמי דמהלינן קודם השלמת שביעי מעת לעת דלפי דבריך נולד בשבת לאחר חצות אנו צריכין להמתין עד יום ראשון אחר חצות. ואם נפשך לומר דשאני התם דכתיב ביום השמיני דהיינו קודם השלמה מעת לעת מ"מ היינו צריכים להמתין לשבת הבאה אחר חצות.
שו"ת מהר"י ווייל סימן קנט
 
ועל עניין קדוש החדש קבלתי ממו' מהר"י מולין ז"ל שמקדשין עד חצי כ"ט י"ב כי אז הלבנה בחידושה ואין ספיקא בדבר.
שו"ת מהר"י ווייל סימן קס
 
ומה שכתבת מרב פלטוי גאון דכתב האומר בפרהסיא אלך ואמסור יפסול לעדות דפסק המרדכי דמיירי דווקא באדם המוחזק ורגיל בכך. ומה דכתבת ממין מסור אם מותר לאבדו בגרמי וכתבת מטור חשן אין בידי טור חשן אבל לפום ריהטא מתוך לישנא דגמרא משמע דמותר. מדקאמר ממון מסור אסור לאבדו בידים משמע דווקא לאבדו בידים אסור אבל בגרמא מותר. אע"ג דאיכא למידחי דנקט בידים לרבותא דהיתירא למ"ד מותר לאבדו בידים י"ל כיון דלית הילכתא כוותיה ה"ל למינקט דכותה דהילכתא דהיינו אסור.
שו"ת מהר"י ווייל סימן קסא
 
ועל אותן אנשים המתריסים נגדך וקובעים ישיבה לעצמם. מה אעשה יכולי' למיתריץ דיבורייהו דכוונתם לשם שמים דאין רגילים עד עתה ללמוד בפרקים אחרונים. וכבר הסכים על ידם מהר"י מרפור"ק מי הוא זה ואיזה הוא שיבא אחר המלך שכבר עשהו? וגם לא ניחא לי לכתוב עליהם שום דבר בטרם שמעי דבריהם. נאם הקטן יעקב וויילא.
שו"ת מהר"י ווייל סימן קסב
 
שלמכון יסגא לעלם אהובי ר' בנימין ב"ר יחיאל ורבי משה ברבי פסח ז"ל מה מצאתם בי כי מששתם את כלי דין תורה לא ידענא. וגם קשה עלי טובא וטובא לפסוק זה הדין דכפי הנראה דין מרומה הוא ומימי לא באו לידי טענות כאילו מ"מ בשביל השלום אחוה דעי. מה שטען ראובן על שמעון אין /איך/ ששמעון מכר לו החוב שיש לו על הגוי קירשטי"ן טשני"ר כתב גלחות העומד ל' ליטרין ועלה קרן וריבית ר"ן ליט' ושמעון מכר החוב לראובן בעד נ' ליטר וראובן נתן לשמעון שטר חוב של יהדות עבור אותן נ' ליט' דמי המקח ושמעון מסר לראובן הכתב גלחות וראובן טרח כמה טרחים /טרחות/ והוציא הרבה הוצאות כדי לגבות החוב מן הגוי. וקודם שגבה החוב הלך שמעון אצל הגוי וקבל ממנו ל"ח ליט' ונתן לגוי שובר על החוב. ומעת' תובע ראובן משמעון שישל' לו דמי החוב קרן וריבית וההוצאות שהוציא על זה ושיחזיר השטר חוב של יהדות העומד נ' ליט' דמי המקח ע"כ טענת ראובן. ושמעון השיב להד"ם שמעולם לא מכר לו זה החוב קירשטי"ן טשני"ר רק מסר השטר גלחות שיש לו על קירשטי"ן טשני"ר ליד ראובן כדי שיפעול ויטרח להוציא החוב מן הגוי הנ"ל ובשכר טרחו יתן לו דבר נכון אבל מעולם לא מכר אותו השטר הנ"ל לראובן. ושטר של יהדות שיש לשמעון על ראובן העומד נ' ליט' השיב שמעון שאינו דמי המקח עבור החוב של קירשטי"ן טשני"ר אלא מחמת כתבים אחרים. נראה דטענת שמעון טענה היא בזה דלא הוי מכר. אפילו אם היה כדברי ראובן שמכר לו מ"מ לא הוי מכר. דכל רבותינו הפוסקים קמאי ובתראי כולם פסקו דאותיות אינן נקנין /נקנות/ במסירה לחודיה אלא בכתיבה ובמסירה רק רשב"ם שפסק דנקנין במסירה לחודיה ומסתמא לא עבדינן כוותיה כיון דכולהו רבותינו פליגו עליה. ואפילו לרשב"ם דכתב דמסירה לחוד קני היינו חוב שישנו על יהודי אבל חוב שיש לו על הגוי לא מצי להקנות כדאיתא במרדכי פרק מי שמת משם /בשם/ מהר"ם ובתשובה במיימוני. ואפילו דנהי כדברי שמעון דלא מכר לו הכתב של גלחות מ"מ חייב הוא לפרוע לראובן כל מה שהוציא על כתב זה לגבותו דלא גרע מירד לתוך שדה של חבירו ברשות דשמין לו וידו על העליונה ויפרע לו כמו שיעריכו אותו בני אדם הבקיאים והרגילים להשתדל בכתבי חובות כמה אדם רוצה להוציא על כתב חוב כזה ולפעול פעולה כזה /כזו/ אבל ראובן בעצמו אינו נאמן לומר כמה הוציא. ועוד ראייה שצריך ליתן הוצאותיו דכתב במיימוני פרק ו' בהלכות קנייה /זכיה/ ומתנה אהא מי ששלח סבלונות לבית חמיו כו' והיא חזרה בה וז"ל הורו רבותי שאם היה מנהג המדינה שיעשה כל אחד ויאכיל לריעיו או יחלק מעות לשמשים וחזנים וכיוצא בהן ועשה כדרך שעושין כל העם וחזרה בו משלמת את הכל שהרי גרמה לו לאבדו ממון וכל הגורם לאבד ממון חבירו משלם והוא שיהיה לו עדים כמה הוציא שאין זה נשבע ונוטל עכ"ל. והאי עובדא עדיף מההוא דכתב הרמב"ם דהכא לדברי שמעון ידוע הוא שאין אדם יכול לפעול פעולה כזו בלא הוצאות והוא צוה לו לפעול ובשליחותו פעל מה שפעל. ואם כדברי ראובן שמכר לו הכתב אם כן קבל שמעון דמיו וכיון שלקח מעות מהגוי ונתן לו שובר הוי כאילו מזיקו בידים וברור הוא כשקנה ראובן השטר הוצרך להוציא הוצאות והוי כמזיקו בידים. ואפילו להאשר"י דפסק על המוכר שטר חוב לחבירו וחזר ומחלו מחול שאין צריך לפרוע אלא דמים שנתן עבור השטר. התם איירי שלא הוציא על השטר מאומה אבל היכא שידוע שהוציא על השטר פשיטא שצריך לפרוע לו גם ההוצאות כיון דאפסדיה במזיד. והא דפליגי רבנן ורשב"ג פרק המוכר פירות גבי המוליך חיטין לטחון ולא לתתן כו' וכן חטין דטחון כו' כולן הוי כמו שוגג וסברי רבנן דאינו צריך לשלם לו ההוצאות שאני התם דלא ידע שהוציא ההוצאות כמו שוגג. אבל הכא הוי כמו מזיד והוי כמו אפסדיה בידים דאפילו רבנן מודו לרשב"ג דחייב לשלומי דהוי כמו דינא דגרמי. ועל השטר חוב של יהדות העומד נ' ליט' שיש לשמעון על ראובן טען ראובן על שמעון שיחזיר לו אותו שטר דאותן נ' ליט' הם דמי המקח של החוב /של/ קירשטי"ן טשני"ר כיון שנותן שמעון שובר על אותו חוב נמצא דהמקח בטל ואין ראובן חייב לו כלום כיון ששמעון עצמו בטל המקח. ושמעון השיב שאותן נ' ליט' חייב ראובן לשמעון עבור כתבים אחרים כמו שטען בטענה שלישית וז"ל ויותר כתבי חובות שלי שיש ביד ראובן מחמת השטר חוב שהוא חייב לי נ' ליט' ולא מחמת הכתב הנ"ל המגיע ל' ליט' עכ"ל. נראה כיון ששמעון בעצמו מודה דאותן נ' ליט' אינן מחמת קירשטי"ן טשני"ר אלא מחמת כתבים אחרים א"כ מכירתו לא הוי מכירה מטעמי המפורשים לעיל. וא"כ אותן כתבים אפילו לדברי שמעון שמסר אותו לראובן מ"מ אינן באחריות ראובן להתחייב באונסין מאחר דהמכירה לאו מכירה היא ולכל היותר אינו חייב אלא כנושא שכר דהיינו גניבה ואבידה. וא"כ אי בעי ראובן הוה טעין נאנסו אותן כתבים האחרים מידי ואז לא חייב לשמעון כלום מחמת השטר חוב שיש לשמעון על ראובן ושמעון מודה שהשטר מחמת כתבים האחרים וכיון שנאבדו באונס הרי נאבדו באחריות שמעון וא"כ ראובן נמי נאמן לומר שאותן נ' ליטרא הם דמי המקח של קירשטי"ן טשני"ר במיגו דאי בעי מודה לשמעון שהם מחמת הכתבים אחרים כמו שטען שמעון אבל אותן כתבים נאבדו באונס ואי טעין היה פטור מאותם נ' ליט' שבשטר השתא נמי פטור ונאמן לטעון שאותו שטר חוב מחמת דמי המקח של קירשטי"ן טשני"ר במיגו כדפירש'. וכה"ג אמרי' בפרק המוכר את הבית המפקיד אצל חבירו בשטר נאמן לטעון החזרתי לך במיגו דנאנסו. ועוד בלאו כל הני טעמי דלעיל מוכח מילתא טובא דהאי שטר העומד נ' ליטרא שיש לשמעון על ראובן איתרע הוא ולא מגבינן ביה. דהא שמעון גופיה מודה שלא מכר לו אותו חוב וא"כ מאחר דלא מכר לו א"כ לא החזיר לו דמי הקניין של אותו החוב קירשטי"ן טשני"ר ועדים מעידים שמכר לו אותו חוב כדמוכח בעדיות א"כ הוחזק כפרן מחמת עדים. וגרע טפי מהא דאמרינן בשבועות /דף מ"א/ ההוא דאמר לחבריה הב לי מאה זוזי דאוזפיתך א"ל להד"ם אתו תרי סהדי ואמרו דאוזיף ופרע אמר אביי אנן אמאי /אמאן/ נסמוך אינהו אמרי אוזפי ואינהו אמרי פרעי' רבא אומר כל האומר לא לויתי כאומר לא פרעתי דמי. הכא נמי בעובדא דידן כיון שאומר לא מכרתי החוב א"כ מודה שלא החזיר דמי המקח וג"כ מוכח מתוך העדות שאותו שטר חוב הוא דמי המקח דאל"כ מה להם להעיד על השטר נ' ליטרא שנתן ראובן לשמעון. ואם נפשך לומר כיון שלא העידו העדים בפירוש שזה השטר הוא דמי המקח א"כ יש לומר שמא זקף עליו דמי השטר במלוה על פה ולא נתן לו שטר או מעות. ע"ז יש להשיב דע"כ לאו אהימנותא דראובן קא סמיך שיאמין לו בלא עדים ובלא שטר מאחר שטען שמעון על ראובן שהוא אלם ותקיף והביא ראי' על זה מיתומה אחת בגרע"ץ וא"כ חושד אותו בגזלן. ודמיא קצת להא דאיתא פ"ק דב"מ עד השת' חשדתא ליה בגזלנותא והשתא אגירתא ניהליה בלא סהדי. אע"ג דהתם להחזיק והכא קצת עדיף דיש לו שטר מ"מ סברא גדולה זו. ודמיא קצת להא דאיתא בשבועת הדיינים ההוא דאמר לחבריה הב לי מאה זוזי דמסקינא ביך והאי שטרא אמר ליה לאו אתורי יהבת ואותבת אמסחתא וקבלת זוזך אמר ליה סיטראי נינהו ואמר רב פפא איתרע שטרא אמר ליה התם כיון דקאמר ליה אתורא יהבת לי ומתורי שקלת זוזי ודאי איתרע שטרא עכ"ל הגמרא. וכתב הרמב"ם אע"ג דליכא סהדי ואיכא מגו דיכול לומר להד"ם אפי' הכי איתרע שטר כיון דסברא הוא דאתורי יהב ומתורי שקל. וכ"ש הכא בעובדא דידן דמוכח מילתא טובא דהאי שטר חוב מחמת דמי המקח של כתב קירשטי"ן טשני"ר. ומה שטען שמעון על רבי נתן בר' מתתיה הדיין על עדות של רבי מנוח והר' זלמן שהדיין הוא שונא לו ופסול לו לדיין. בזה ג"כ ניכר מחשבתו דאיערומי קמערים מדלא הזכיר זה קודם שהעידו העדים. ואפילו אם לא העידו דבר מ"מ שטר של הנ' ליטרא איתרע מהני טעמי דפריש' לעיל. ומ"מ לרווחא דמילתא וג"כ להוציא הדבר לאמתו ולאורו לחקור ולדרוש דטענתו של שמעון לאו טענה היא יחזרו וישאלו העדים בפני ב"ד אחר ויפרשו העדים עדותן אם זה השטר של נ' ליטרא ידוע להם שהוא דמי המקח של החוב קירשטי"ן טשני"ר כי דבריהם קצת סתומים הם וצריכי' דרישה ולפרש דבריהם. ואם יעידו שהנ' ליטרא הם דמי המקח של הכתב קירשטי"ן טשני"ר אז לית דין ולית דיין דהשטר בטל. ואפי' אם יעידו כאשר העידו כבר מ"מ איתרע שטרא כדפריש' ואפילו אם לא יעידו כלל מ"מ השטר בטל כדפריש' לעיל. מסקנא דמילתא המקח בטל אפילו אם היה כוונתו למכור מ"מ המקח בטל ושמעון יפרע לראובן מה שהוציא על הכתב לגבותו ויפרע לו כמו שנים או שלשה הבקיאי' בשומא זו שיודעים כמה אדם צריך הוצאות על חוב כזה כפי הפעולות שפעל. והשטר חוב של יהדות שיש לשמעון על ראובן העומד נ' ליטרא יחזיר אותו שמעון לראובן וישבע ראובן שאותו שטר חוב הוא דמי קניין החוב של קירשטי"ן טשני"ר. והני מילי שאין שום עד מסייע לראובן המעיד בתורת עדות בפירוש שזה השטר הוא דמי קניין החוב. אבל אם אפילו עד אחד מעיד בפירוש שיודע שזה השטר הוא דמי קניין החוב אז אין ראובן צריך לישבע. ואם אין עד המעיד בפירוש שידוע לו שהחוב נ' ליטרא הוא דמי המקח של ארמאי קירשטי"ן טשני"ר אז צריך ראובן לעשות שבועה שהשטר דמי החוב. וכה"ג אמרי' פרק המוכר הבית המפקיד אצל חבירו בשטר נאמן לומר החזרתי לך במגו דנאנסו אבל צריך לעשות שבוע'. אבל אם עד אחד מעיד בפירוש שידוע לו השטר הוא דמי המקח של קירשטי"ן טשני"ר אז אין צריך ראובן לעשות שבועה. ורבי זלמן ורבי מנוח שהעידו בפני הדיינים וטען שאחד מן הדיינים היה שונא לו וכדי לברר הדבר יחזרו ויעידו בפני ב"ד כשר. ואפילו אם לא יעידו אז הדין כדפריש' לעיל בר מעניין השבועה כדפ"ל. נאם הקטן יעקב וויילא.
שו"ת מהר"י ווייל סימן קסג
 
אנשי אמת רודפי צדק המחזיקים בתורת השם וחרדים על מצותיו אוהבים משפט צדק ומתעבים חמס ושקר שלמכון יסג' לעלם ק"ק דנורנבערק ופרווהא דהיינו היישובים סביבותיכם. אנא הפעוט החתום בקצה היריעה מהודענא לטיבותייכו שסמר שערת ראשי ובשרי אחזה פלצות על שוד ושבר וחמס וחילול השם המתנהג ומתגלגל עתה במדינה והמכשלה יוצא מתחת יד תופשי התורה דהיינו עצמם מקצת רבנים שזכו לשם הם מחשבי' עצמם כתלמיד חכם והעלו על רוחם שיש להם דין ת"ח דמצי למיעבד דינא לנפשיה ואינו צריך לירד לדין עם בעל הבית המתריס כנגדו ורוצים לקנוס אותם ליט' זהב ובאים בעקיפים ומחפשים תואנה ועלילות להתגולל ולהתנפל על בעלי כיסים לצודם במכמרותם ולהפשיט עורם מעל בשרם ונמצא שם שמים מתחלל באומרם ההמון עם וכי זו תורה וזו שכרה. ואני קנוא קנאתי על כבוד התורה ולומדיה ולהעמיד העולם על הדין ועל האמת והשלום ואת חצני ניערתי לבטל ולהפר מחשבותם שלא יפיקו זממם, דאם לא כן לא שבקת חיי לכולהו בעלי כיסים. ואני אענה חלקי כאשר קבלתי מרבותי וכאשר בינותי בספר ושמעו אלי אבירי לב הקרובים אל הצדקת ועשו אזניכם כאפרכסת לשמוע מילולי וינעם לכם ויומתקו בפיכם כדבש. והשם יתברך יעזור לי ויתן לי כח לעשות חיל ויצרף מחשבותי /מחשבתי/ הטובה למעשה ויודע מחשבות הוא יודע שלא לכבודי ולא בשביל כבוד אבותי באתי אלא כל כוונתי להסיר המכשול שלא יכשלו רבים ויתחלל שם שמים. מקובלני ממורי מהר"י מולין ז"ל שבזמן הזה לא דיינינן לקנוס ליטרא זהב מי שמזלזל צורבא /בצורבא/ מדרבנן והביא ראייה מספר האגודה שכתב בפרק קמא דחולין וז"ל האי טבחא דלא סר סכינא כו' כתבו הגאונים דעת' אין ת"ח מקפידי' אך מוחלין. ועוד נראה לי דבעונותינו אין עתה ת"ח שיודע אפילו מסכת כלה. ואותו שתיקן ספר האגודה היה קודם הגזירות והיה למדן מופלג וא"ה כתב דבזמנו לא דיינינן דינא ת"ח. וכ"ש בזמן הזה שבעו"ה נתמעטו הלבבות והרבה רבנים דאפילו צורתא דשמעתא לא ידעי ואין בידם לא לחם ולא שמלה ביתם ריקם מכל טוב. יש מהם המתייהרים להשתרר ולהשתמש בכתר הרבנות וכוונתם בשביל כבוד עצמם כדי שישבו בראש וילכו בראש. ויש מהם שכוונתם להרבות ממון וכל המדות שמנו חכמים שצריך ת"ח להתנהג בו הם אינם נוהגי' באותם המידות ולהנאות עצמם הם מכוונים. ויש מהם שאינם מדקדקים במעשיהם וסני שומענייהו ועל ידם מתחלל שם שמים. ופשיטא דאין להם דין ת"ח לא למיעבד דינא לנפשיה ולא לקנוס ליטרא זהב המזלזל בו. ומטעם זה לא נהגינן בשום למדן בזמן הזה דין ת"ח דבהדי הוציא לקיא כרבא. וכן היה דן מהר"ז כץ ז"ל בנורנבער"ק וכן היינו דנין אני והוא הלכה למעשה. ועוד מביא מהר"י ז"ל ראייה אמרינן בפרק איזהו נשך ת"ח לא ליכול בנכייתא וכתבו התוס' אע"ג דרבינא היה אוכל בנכייתא לא היה מחשב עצמו כת"ח אלמא דרבינ' לא מחזיק עצמו כת"ח. וכ"ש אנו דרדקי יתמי דיתמי שאין לנו להחזיק עצמינו כת"ח וכאין אנו נחשבין. עוד יש לי להביא ראייה ממה"ר מנחם ממירזבור"ק ז"ל כתב בנימוקי' שלו וז"ל מה שכתבו רבותי' כבר נפסק הדין שכל המבייש ת"ח בספר רבינו משה מיימון פ"ג בהלכות חובל כו' עד וחייב אתה ליתן לו ליטרא זהב ה"מ שתלמיד חכם ידוע בשערים בלי יוהרא ונטילת שם כההוא עובדא דירושלמי דריש לקיש קנסיה לההוא גברא דאפקר בר' יוסי ב"ר חנינא שהיה ידוע לו דת"ח היה עכ"ל. ובפרק אילו מציאות אמר רב יודא אמר רב הני תלת מילי נהיגי רבנן לשנות בדיבורייהו כו' עד אי לא משני אלא בהני תלת מהדרינן ליה אבידה בטביעת עין ואי משני במילתא אחריתי לא מהדרינן ליה. וכתב האור זרוע אפילו מי שאינו מדקדק להפוך חלוקו אינו ת"ח ולא מהדרינן ליה אבידה בטביעת עין אלמ' בדבר כל דהו שאינו זהיר בו אין לו דין ת"ח. וכ"ש בזמן הזה שאנו רואין בעינינו הרבה שאין נזהרין מכל זה שאין להם דין ת"ח. וכתב האשר"י פ"ק דב"ב הא דפטרינן ת"ח מן המס היינו דווקא ת"ח שתורתו אומנותו. וכתב היורה דיעה וז"ל ירושלמי זקן שנידה לצורך עצמו אפילו כהלכה אינו נידוי וכתב ראבי"ה לא ידענ' מאי פירושא דהא מנדין לכבוד הרב ושמא הכי פירושו שנידה כהלכה ומיהו לא נתכוון אלא לריוח שלו שישתכר בהתרת הנדוי הילכך אינו נידוי עכ"ל. ומן הידוע ומן המובן הוא ואין ספיקא בדבר שהרבנים המנדים הבעלי בתים לכבוד עצמם עיקר כוונתם להוציא מהם ממון וא"כ פשיטא הוא דלאו נידוי הוא. ואם יש לבעל דין לחלוק ולומר הא אמרי' פ"ב דר"ה יפתח בדורו כשמואל בדורו. יש לי להשיב היינו דווקא שצריך לשמוע לגדול הדור שלא יסרב נגדו על הוראתו ועל תקנתו אבל לא לעניין כבוד תלמידי חכמים. דהא אמר רב חסדא פר' אילו מגלחין דנידוי שלנו כנזיפא שלהם דהיינו ז' ימים ובימי התנאים היה הנידוי שלהם ל' ימים אלמ' דנתמעט כבוד חכמים מימות התנאים עד האמוראים, וכל שכן בזמן הזה שנתמעט הכבוד דהא אנו כאין נחשבו נגדם. כתב הרמב"ם פרק כ"ד דהלכות שופטים וז"ל משרבו בתי דינין שאינם הגונים במעשיהם ואינם חכמים כראוי ובעלי בינה הסכימו רוב בתי דיני ישראל שלא יהפכו אלא בראייה ברורה ולא איפגמו שטר ויפסידו חזקתו בעדות אשה. וכן בשאר כל הדינים לא ידון הדין בסמיכות דעתו ולא בידיעתו כדי שלא יאמר כל הדיוט לבי נאמן לדבר זה ודעתי סומכת על זה עכ"ל. אלמא דחיישינן לקלקול הבתי דינים ונשתנה הדין מן דין הכתוב בתלמוד. כ"ש שנשתנה דין זה של ת"ח דלא דיינינן דין ת"ח דאנו רואין בעינינו שנתעוותו הדינין ונתקלקל המשפט כל איש אל עבר פניו הולך ואין אנו יודעים על מי לסמוך שאין לנו לדון דין תלמי' חכמ' כדיני הגמרא. מהני טעמא דלעיל איתבריר לן האי דינא דבזמן הזה אין כח לשום רב למעבד דינא לנפשיה. לכן אם שום רב מתנשא לאמר לבא בעלילות דברים על שום אדם במקומכם או בשכונתכם ורוצה לעשות דינא לנפשיה לא תאבו ולא תשמעו אליו ואל תיראו ואל תערצו ואל ירך לבבכם מפניו והתבוננו על נתיב' עולם ועמדו מנגד ואל יהי לכם דבר זה למכשול ולפוק' ואני את נפשי הצלתי ואתם עשו את שלכם הצדיקו את הצדיק למען תשכילו את אשר תעשו. נאם הקטן יעקב וויילא.
שו"ת מהר"י ווייל סימן קסד
 
גולת הכותרת, יקר ותפארת, אהובי' מהר"ר אליה י"ץ. בעיני יפלא הפלא ופלא ולא מצינו למיקם אטעמא דידיה. כתב וז"ל מדכפל ושילש מהר"ם לתת טעם אמאי לא מהימן העד אחד הפסול שמעינ' דע"כ סביר' ליה דאע"ג דאותו התועב וכיוצא בו אין פסולים מן התורה כשר הוא לעדות אשה להתירה. דאי ס"ד דרשע הוא מן התורה ופסול לעדות אשה אפי' להתיר' אם כן מכיון שהוכיח מהר"ם דלא מקרי בעל תשובה שלימה עד דחזינן מיניה דעביד תשובה מעליות' כהנך דמייתי ממלוה ריביות ומשחקי בקוביא וכיוצא בו מה צריך תו לומר דבהא כל אפי שוין דאזלינן בתר רוב דיעות ואין דבריו של אחד פסול במקום שנים פשיטא ופשיטא דהך עד פסול אפילו במקום חד ליתא דכיון דרשע דאוריתא הוא כה"ג ופסול לעדות אשה אף להתירה בלא הכחשה היאך נעמידנו אפילו כנגד גוי אחד במל"ת =במסיח לפי תומו= דאיהו כשר לעדות אשה בלא הכחשה ומאי לזות שפתים שייך הכא כיון דאינו נאמן להתירה בלא הכחשה עכ"ל. איני מבין דבריו שכתב אי הוי העד פסול מדאוריתא דלא נעמידנו אפילו נגד הגוי אחד מל"ת. הא אפילו אי הוי פסול דאוריתא אפילו הכי לא גרע מגוי דאע"ג דפסול דאוריתא הוא אפי' הכי נאמן לעדות אשה כמו גוי במל"ת דלא גרע מגוי מל"ת כמו שכתב מהר"ר ישראל י"ץ גופיה. ועובדא דמהר"ם היה אותו התועב מל"ת מדכתב מהר"ם אם הודה ששיקר אז ודאי אין בדבריו הראשונים כלום כו' משמע שלא העיד דבריו הראשונים בתורת עדות מסתמא היה מסיח ל"ת וא"כ הוי כמו גוי ממש. ואפילו אם לא מוכח מתוך תשובת מהר"ם שהיה מל"ת מ"מ מנלן שהיה ההוא עובדא שהעיד בתורת עדות ונדקדק מדברי מהר"ם להתיר אשת איש לעלמא דילמא ההוא עובדא במל"ת ולא נדקדק מידי. ועוד אין שייך לדקדק מתוך דברי מהר"ם מדהוצרך לומר בהא כל אפי שוין כו' דילמ' מהר"ם רוצה להביא ראייה ברורה לדבריו שאין לערער ולפקפק בו שלא יהא פתחון פה לבעל דין לחלוק ולגמגם בדבריו. ועוד אי סבירא ליה למהר"ם דאותו התועב אינו פסול לעדות אשה מדאוריתא אלא מדרבנן אם כן הוא כשר לעדות אשה וא"כ מנליה למהר"ם דאזלינן בתר רוב דיעות דהיינו ג' גוים נגד היהודים? דילמא הא דאזלינן בתר רוב דיעות להתיר היינו דווקא היכא שהפסולים המתירים פסולייהו כמו האוסרים כגון שני גוים אומ' מת וגוי אחד אומר לא מת או ב' נשים אומ' מת ואשה אחת אומרת לא מת שאותם המתירין פסולייהו כמו האוסרי' אבל בנדון של מהר"ם אם איתא שעד כשר להעיד מן התורה אם כן מנלן דאזלינן בתר ג' גוים לקולא שהם פסולי' להעיד מדאוריתא דילמא לא אזלינן בתר רוב דיעות כה"ג אלא דפסולייהו שוה כדמשמע לישנא דגמרא. וז"ל ותרצ' לרבי נחמיה הכי רבי נחמיה אומר כל מקום שהאמינה תורה עד אחד הלך אחר רוב דיעות ועשו שתי נשים באשה אחת כשני אנשים באיש אחד אבל שתי נשים באיש אחד כפלגא ופלגא דמי עכ"ל. הרי שלא כתב אלא שתי נשים באשה אחת דפסולייהו שוה אבל היכא דעד כשר מדאוריתא אומר לא מת אע"ג דהוא פסול מדרבנן וכ' גוים אומ' מת שהם פסולים מדאורייתא מנלן דאזלינן בתר רוב דיעות דפסולים מדאוריתא נגד המיעוט דכשרים מדאוריתא? ועוד מדהזכירו מהר"ם בלשון מגונה התועב הזה אלמא דמחזיקו רשע גמור הוא. דאי סבירא ליה למהר"ם דכשר לעדות מדאוריתא אם כן הוי בעל תשובה מדאוריתא לא היה ליה להזכירו בלשון מגונה כוליה האי דאיכא קצת בכלל לא תונו כדאיתא פרק הזהב אם היה בעל תשובה לא יאמר לו זכור מעשיך הראשונים. ואדרבה היה לו למושכו בחבלי אהבה בדברי ריצויים ופיוסים עד שישוב בתשובה שלימה. אלא ודאי ס"ל דהוי כמשומד גמור עובר כל התורה. ועוד תמיהני על הרב המובהק אשר תרומותיו תרומות דאסיק אדעתיה לפסוק הדין להתיר א"א לעלמא מדיקדוק כל דהו. כי ודאי כשאנו מפלפלי' ולומדי' חריפות כגון בזמן התוספות אז אנו רגילים למשקל ולמטרח בדיקדוקים ובחילוקים דקים כמיעל פילא בקופא דמחטא. אבל לפסוק הדין או להתיר האיסור אין לפסוק הדין ואין להתיר האיסור אלא בראיות ברורות מלובנות ומחוורות מתוך פשטים סוגיא דשמעתתא ולא מתו' הדקדוק כי האי. ומה שהביא ראייה מהא דאיתא פ"ב דקידושין האומר לאשה הרי את מקודשת לי ע"מ שאני צדיק אפילו רשע גמור מקודשת שמא הרהר תשובה בלבו. אי משום הא לא איריא דהתם חששא בעלמא איכא משום חומרא דאשת איש ואפילו לפי דבריו הכא נמי חששא בעלמא איכא ואיכא ספיקא דאוריתא.
 
אמנם מה שכתב הרב שיח' דאין לסמוך על העד שהעיד מפי אמו הואיל וכבר יצא מן הכלל וכפר בעיקר ואם כן עבר על כל עבירות שבתורה ופסול לעדות מדאורייתא וכיון דפסול לעדות מדאוריתא אם כן פסול הוא לעדות אשה אף על גב דחזר לדתינו מ"מ לא חזר בתשובה שלימה וכן כתב מהר"ם בתשובה במיימוני עד כאן לשונו, דברי' הללו לא מחוורן לי לגמרי. דמה דכתב דכיון דלא חזר בתשובה שלימה פסול הוא לעדות אשה נראה להוכיח מאותה תשובה דמהר"ם לא סבר הכי. דאותה תשובה איתא במרדכי שלנו פרק האשה בתרא ממש כמו בתשובת המיימוני וז"ל בסוף התשובה וכ"ש התועב הזה וכיוצא בזה שטובלין ושרץ בידו והדבר ידוע שאין מחזיקין עצמם יהודי אלא כדי שיתנו להם לאכול ושיוכלו לגנוב ולעשות כל תאוותם דודאי פסול לעדות הוא ובהא כל אפי שוין דכיון דאידי ואידי פסול לעדות נינהו דאזלינן בתר רוב דיעות ושרייא איתתא לאינסובי ע"פ הגוים המסיחים לפי תומם ואין דבריו של אחד פוסל במקום שנים ואפילו לזות שפתים ליכא עכ"ל מהר"ם. מדכפל ושלש מהר"ם לתת טעם אמאי לא מהימן העד אחד פסול שמעינן דע"כ סביר' ליה דאע"ג דאותו התועב וכיוצא בו אין פסולין מן התורה וכשר הוא לעדות אשה להתירה. דאי ס"ד דרשע הוא מן התורה ופסול לעדות אשה אפילו להתירה א"כ מכיון שהוכיח מהר"ם דלא מיקרי בעל תשובה שלימה עד דחזינן מיניה דעביד תשובה מעלייתא כהנך דמייתי ממלוה ריביות ומשחקי קוביא וכיוצא בו מה צריך תו לומר לנו דבהא כל אפי שוין דאזלינן בתר רוב דיעות ואין דבריו של אחד פסול במקום שנים? פשיטא ופשיטא דהך עד פסול אפילו במקום חד ליתא דכיון דרשע דאורייתא הוא כה"ג ופסול לעדות אשה אף להתירה בלא הכחשה [לא] נעמידנו אפי' כנגד גוי במל"ת דאיהו כשר לעדות אשה בלא הכחשה. ומאי לזות שפתים הוא שייך הכא דכיון דאינו נאמן אפילו להתיר בלא הכחשה ודאי אינו נאמן לאסור. דעד כאן לא פליגי רבי מאיר ורבי יודא ורבי שמעון פרק האשה בתרא אלא בצרה דסבר רבי מאיר דנאמנת לאסור אע"ג דאינו נאמן אהיתר והיינו טעמא משום דמוכח מילתא שהרי אוסרת גם כן את עצמה. אבל בחמותה ובת בעלה ושאר נשים דאינן נאמנות להתירה לא אשכחן שום תנא בעולם דסבר דנאמנות לאוסרה כיון דאינן נאמנות להתירה ואפילו בצרה פסק הרמב"ם והאשר"י דקיימא לן דאינו נאמן לאוסרו. אלא ע"כ מדהוצרך מהר"ם להתיר משום רוב דיעות ע"כ סבר דעד פסול כה"ג לאו רשע דאוריתא מיקרי וכשר לעדות אשה להתירה. דכיון דחזר לדתינו אמרינן דהרהר בלבו לעשות תשוב' גמורה ומכיון שהרהר בתשובה חשיב צדיק כדאמרי' פ"ב דקידושין ע"מ =על מנת= שאני צדיק אפילו רשע גמור מקודשת שמא מהרהר בלבו לעשות תשובה אלא דאמר פסול הוא עד שיעשה תשובה מעלייתא. והא דכתב מהר"ם באותה תשובה וז"ל ולעולם הוא בפסולו עד שיתברר הדבר שעשה תשובה שלימה כדאמרי' פרק זה בורר כו' אין להוכיח מדקאמר לעולם הוא בפסולו דפסול הוא מדאוריתא כמו שהיה בתחילה. דנוכל לומר שלא יוכשר לעדות אלא עודנו פסול ומדרבנן וכיון דאינו פסול אלא מדרבנן הוצרך מהר"ם להאריך ולומר לנו דאין דבריו במקום ג' גוים. אע"ג דאינהו פסולים לשאר עדיות מן התורה דמ"מ הואיל ועד פסול אזלינן בתר רוב דיעות בעדות אשה. וגם היה לדקדק בעדותו של יוסף ב"ר יצחק ששלח לך הכת' אם שמע שמועתו ממיכ"ל שרנ"ץ שסיפר אותו מיכ"ל הדברים כמסיח לפי תומו. ואם היה כך הוי עדו' כשירה אפילו אי משוינן ליה פסול דאוריתא כמו שפסק הרמב"ם דלא גרע מגוי במל"ת. ואם ימצא שלא היה מסיח לפי תומו מ"מ מהך דתשובה היה נראה דהאי איתתא שריא לאינסובי על פי עדות מיכ"ל שרנ"ץ אע"ג דלא חזר בתשובה. אלא דלבי נוקף להתיר מטעם זה דלכאורה משמע דכה"ג פסול מדאוריתא ולכך לא מלאני לבי להתיר כלל על דעתיה לחודיה. ובעינא מינך אהו' שאם תזמן לההוא אשלא רברבא מהרי"ו י"ץ שליחות שתעתיק לו דברי אילו אם יסכים עמנו להתיר תו לא צרכינן מידי. ואם עוד יסתלק הורא' מהוראה זו אזי אהו' הואיל והתחלת במצוה גמור אות' ושלח דברינו עוד לשני תופסי ישיבה שהן מוחזקים לבעלי הוראה בדור הזה. אם יסכימו להתיר הנני נמנה עמהם להתירו ולמיטייא לחד חד מינן שיבא מכשורא. הנראה לע"ד כתבתי ולרעה"ו כנפ' וכנפ' אהובי רודף שלוותא הקטן והצעיר שבישראל.
שו"ת מהר"י ווייל סימן קסה
 
נזר תפארה, שפה ברורה, כמסיני מסורה, אלוף הדת שאירי מהר"ז י"ץ. מה ששאל מר על ראובן שהלך מעירו לדור בעיר אחרת ורחל אשת ראובן הפקידה משכונות כסף וזהב ושאר מטלטלים ביד לאה חבירתה ורחל הניחתה בתוך התיבה שלה ומסרה ללאה המפתיחות. לאחר ימים כתבה לאה לרחל איך שבאו גנבים וחתרו את הבית ואת החדר והתיבה ולקחו מקצת כסף וזהב של לאה ונשאר גם כסף וזהב ומרגליות שלא לקחו וגם לקחו צעיף גדול מתוך תיבתה של רחל. אחר כך באתה רחל אשת ראובן אצל לאה במקום אחר ואמרה לאה לרחל הגוים שאבדו משכנותיהם מחמת הגניבה רוצים לתבוע אותי מאחר שהיו בידי משכונות שלך ורוצים שאשלם להם ואת רחל אמרת לי אל יהא לך הפסד ממני והנה פישרתי עם הגוים טוב שיכולתי והוצאתי הרבה וזה גביתי ממקצת משכונות שהיו בידי עכ"ל לאה. ורחל משיבה שאין מאמין לה שנגנבה כי לא יצא שם גניבה בעיר ומה שלאה טוענת שרחל אמרה לה שלא יהא לה הפסד ממנה ורחל אינה מודה לדברי לאה כו' זה עיקר טענות רחל. נ"ל כיון דרחל מחוייבת לפרוע המשכונות לגוים מדין תורה דהא שומר שמסר לשומר חייב כדאמרינן בפרק המפקיד א"כ מדין חייבת רחל לשלומי. וכן בדיני האומות פשיטא דרחל חייבת לפרוע ללאה כל מה שהוציא' ואפילו לא היה ביד לאה משל רחל כיון שרחל חייבת מדינא לגוים א"כ חייבת רחל ללאה כל מה שהוציאה. וכן איתא באשר"י פרק הגוזל בתרא וז"ל דאם יש לגוי תביעה בלא פשיעות' והלך הגוי והעביט את ישראל אחר שזה פטור. אבל מ"מ אית ליה לההוא בר ישראל למיזל ולמידן בההוא גוי משמע קצת שאם פשע שחייב לשלם עכ"ל. והכא בנדון דידן דרחל חייבת מדינא לשלם המשכונות לגוים.
שו"ת מהר"י ווייל סימן קסו
 
ואל תשיבני שמקצת רבותינו פסקו הפורע חוב חבירו דפטור מלשלם לו. היינו משום שלא היה ביד הפורע כלום משל הלווה מסתמא אמדו רבנן דעתיה שהיה בדעתו לפוטרו אבל הכא בנדון דידן כיון שהיה ביד לאה משל רחל סתמא דמילתא דדעתה לפרוע ממה שבידה מממון רחל. ועוד הא פליגי ר"ת ור"ח וסבירא להו הפורע חוב חבירו דצריך לשלם באשירי פרק שני דייני גזירות.
שו"ת מהר"י ווייל סימן קסז
 
ומרת לאה צריכה לישבע ג' שבועות דשומרים דהיינו שלא פשעתי ושלא שלחתי בו יד ושאינה ברשותי וכו' אף עם אותן השבועות שהיתה מוכרחת לשלם לגוים וכמה שנתנה להגוים. ושבועה דאוריתא ראיתי שפסק מהר"י מולין ס"ל ז"ל על רבי מענכין ז"ל מאופינהיים שהיה מחוייב שבועה דאורייתא שצריך לישבע ביום הכניסה ולאחר קריאת התור' וס"ת בזרועו. ולא ראיתי שום מורה דמחמיר כולי האי שמא חזי ביה תיוהא. אבל במקומות דליכא חשד די בעשרה ובנקיטת חפץ. וצריך לאיים על הנשבע והכל לפי ראותו עיני הדיין.
שו"ת מהר"י ווייל סימן קסח
 
ועבור האשה שתובע' את בעלה ובייש אותה וכו'. כת' מהר"ם ממירזבורק בנימוקי שלו וז"ל הקובל על חבירו שהלשין אותו או שגנב לו הואיל ובלשון קבלה הוא אין עונש בדבר עכ"ל. מ"מ נר' לי דהאשה תקבל דכוונת' לא היית' לבייש.
שו"ת מהר"י ווייל סימן קסט
 
ומה ששאלת על מי שחותם שמו שמריה בלא וי"ו וכן כל בני משפחתו אם יש לסמוך על זה ולכתוב שמריה בלא וי"ו. לא ידענא מאי קא מבעיא לך דפשיטא דיש לסמוך ואינו צריך לפנים דאינו צריך אלא גילוי מילתא.
שו"ת מהר"י ווייל סימן קע
 
שלום לכם הדיינים אהובי הר' יודא בר' ישמעאל ז"ל ואהו' הר' יהושע ב"ר אברהם. מה אעשה לראובן אשר לבש אותו רוח קנאה ודחק עצמו בדיקדוקים מרובים להוציא ממון משמעון וצלל במים אדירים והעלה בידו חרס. מה שטען ראובן איך ששמעון מוכחש בטענותיו הראשונים שטען בטענותיו הראשונים שלא היה שותפו מעולם וראובן בא לדקד' מתוך עדו' הקהל ועדו' רבי אברהם זלד"א שהי' שותפ'. חפשתי בהעדו' בחורין ובסדקין ולא מצאתי שום הוכח' שהיה שותפו. דהא שפיר קמתריץ שמעון בטענותיו איך שנתן לו משכון עבור ד' זהובים שלו ועוד ו' זהובים שהיה לראובן שנפלו לו לירושה. ולרווחא דמילתא כתבתי זה דאפילו אם היה מוכח מתוך העדיו' שהיה שותפו מ"מ אין לחייב שמעון כיון שטען שלא עשה שום זקיפה על אותם מעות של השותפות. ואפילו את"ל שהוכחש שמעון בשביל כך אין לחייבו כיון שלא הוכחש בעדים אלא על פי עצמו מדבריו שנתגלגלו לפני הקהל ושפיר מצי שמעון למיתריץ טענתו האחרונ'. והכי איתא בהדיא במרדכי פרק חזקת הבתים היכא שחזר וטען טענה אחרת וסתר טענה הראשונה ובטענה השנייה פטר עצמו כמו בטענה ראשונה דיכול לחזור ולטעון כיון שלא הוכחש על פי עדים רק על פי עצמו. ועוד בנדון דידן אפילו הוכחש מפי עדים שהעידו עליו שהיה שותפו אפילו הכי אין לחייב שמעון ממון כיון שטען שלא עשה שום זקיפה על מעות של השותפים. וכן כתב הרמב"ם פרק י' דהלכות שותפים וז"ל הרי שטען עדיין שותפין אנחנו ויש לי להשביעו בטענ' ספק והלה אומר לא נשתתפנו מעולם והביא התובע עדים שהיה שותפו וחזר הנתבע אחרי כן ואמר חלקנו אין שומעין לו שהרי הוחזק כפרן לשבועה זו וישבע שבועת השותפין עכ"ל. והא עובדא דמיא ממש לההיא ונמצא שאפילו הוכחש בעדים לא נשתנה הדין אלא לעניין שבועת השותפין. אבל כיון שלא הוכחש בעדים לא נשתנה הדין אפילו לעניין שבועת השותפים ולא נשתנה רק בפירוש השבועה כמו שאפרש. ועל שאר דיקדוקי עניות שכתב ראובן איני צריך להשיב דאינם רק יגיעות בשר לשבש ולבלבל.
שו"ת מהר"י ווייל סימן קעא
 
ומסקנא דמילתא הכי איתא שמעון ישבע בנקיטת חפץ פירוש חומש ואינו צריך ס"ת. לשון האשירי ס"ת או שאר חפץ וכן כתב המרדכי במסכת שבועו' דשאר כתבי הקודש שיש הזכרת שמותיו של הקב"ה הוי כמו ס"ת. וישביעו אותו הדיינים כמו שכתבתי בפסק הראשון ואין צריך איום. ויכלול בתוך השבועה שלא עשה שום זקיפה עם הגוי על מעות ראובן קודם הפשרה שעשה ר' אברהם זלד"א. ועל מה שטען ראובן איך ששמעון אמר להעירוני' שהחוב של ראובן שיש לו על העירוני' נפרע חציו על זה איני צריך להשיב דלא ראיתי לא עדות ולא ראייה על זה. ואי בעי ראובן יכלול בתוך השבועה שכל המעשה שעשה שמעון באותו חוב שכוונתו היתה לטובת ראובן ולתועלתו ושלא כיון לגרום לו שום היזק באותו חוב. ואין צריך שמעון לעשות שבועה שאינו משותף עם ראובן בהחיוב' של הארמאי גלאץ כמו שכתבתי בפסק הראשון אלא יעשה שבועה שלא עשה זקיפה עם הגוי על מעות ראובן קודם הפשרה שעשה ר' אברהם זלד"א. גמגום יש בראובן שלא רצה לילך עם שמעון אל הגוי אם דבריו נכונים ומיושרים היה לו לילך אל הגוי ולהזכירו שגם הוא הלוה. ומה שטען ראובן שהיה ירא שמא הגוי שכח. בזה לא מיתריץ דברו דהא מוכח מתוך טענות הראשונות שמקצת המעות תבע הגוי ממנו ומשמעון ומקצתם תבע מראובן לבדו ואיך יתכן שהגוי שכח כל הדבר מעיקרו. ועו' מה יכול להזיק לו אם הלך אל הגוי שמא לא שכח כו'. נאם הקטן יעקב וויילא.
שו"ת מהר"י ווייל סימן קעב
 
כנכון היום אורך יזהר, כעצם השמים לטוהר, המשכיל רבא דעמיה עמוד הימיני מה"ר שלמה י"ץ. על אחד מיושבי הילפרון שכתב לך איך שמתוך כעס קטט /קטטה/ ומריבה קפץ ונשבע ספק אם הניח ידו על החומש או בנקיטת החומש בידו. והנה הוא כתב שנשבע בלשון זה (בל"א דרוף נם איך איין חומש אונ לייגט מיין הנט דרין אונ' טעט איין שבועה דש זי נומיר צו מיר זולט קומן אונ' טעט דרוף איין שבועה דש מירז קיין רב זולט מתיר זיין איין רב נוך הונדרט דש זולט ניט העלפן) ר"ל לקחתי חומש והנחתי ידו /ידי/ בתוכו ונשבעתי שלא תבא אצלי לעולם וגם נשבעתי ששום רב ואפי' אם הם מאה לא יתירו לי. והעדים כתבו בזה הלשון שנשבע שבועה דאוריתא לפני רבים על החומש ובתוך החומש שלא יכניסנה לביתו עד עולם. חזי מר דכירנא כשיצקתי מים על ידי רבינו מהר"י ס"ל ז"ל במ"גנצא בא לשם גברא חדא ושמיה רבי יצחק מזלצבו"רק חתנו של רבי סנדרמן מהא"ל עשה שבוע' לגרש אשתו ונתחרט ומהר"י ס"ל ז"ל לא רצה להתיר לו השבוע' והלך לנורנבערק למהר"ז כ"ץ ז"ל והוא התיר לו השבועה. ותמיהני דמהר"י ז"ל היה מחמיר כולי האי במילתא דלאו דאוריתא וגם לא אשכחן בתלמוד רק תקנת הגאונים הוא. ואשירי שהוא בתרא כתב בנדרים פ"ד נדרים דכיון דרבו הפריצים הרגילים בשבועות ובנדרים אם לא יתירו להם יעברו במזיד לכן טוב הוא שיתירו להם וברוב עניינים אנן נהגינן לפסוק כמו האשירי ודעת' מכרעת שלא להחמיר כולי האי במקום שיש צורך גדול כגון בנדון דידן. ומה שכתבת שיגרשנה ויחזיר אותה נראה דבזה לא קיים שבועתו דהא נשבע שלא יכניסנה לביתו עד עולם וא"כ מה תקנה יש בגירושין. ונראה דהאי גברא לא טוב עשה בעמיו דהוא כמו שבועת שוא. ממה נפשך אם כוונתו בשבועה לגרש אותה מנא ידע שהיא מקבלת הגט ברצונה תאמר היא אינה מקבלת הגט והוי כמו אדם שעשה שבועה פלוני יזרוק צרור לים דהוי דמיא לשבועת שוא דשמא פלוני אינו רוצה לזרוק. וכן כתב הרמב"ם פ"ד דהלכות שבועה וז"ל כל מי שנשבע על אחרים שיעשו כך וכך או שלא יעשו אפילו היו בניו ואשתו אין חייב בשבועת ביטוי שהרי אין כאן בידו לא לקיים ולא לבטל ומכין אותו מכת מרדות שהרי אין בידו לקיים שבועתו ונמצא גורם לשבועת שוא עכ"ל. ואין לומר דהכא יש בידו לקיים שבועתו כגון שיגרשנה בעל כרחו /כרחה/. הא נהגינן שלא לגרש אשה בעל כרחה משום חרם ר"ג =רבנו גרשום= וא"כ הוי כמו מי שנשבע שלא לקיים גזירת הקהל דהוי נשבע לבטל המצוה כדאיתא במרדכי. ואם היה דעתו בשבועתו שלא אכניסנה לביתי עד עולם פירוש לביתו לא יכניסנה אבל תהא בבית אחר ולשם יפרנסנה כמו המשרה אשתו ע"י שליש. הא כתב המרדכי פרק המדיר המשרה אשתו ע"י שליש היינו דווקא מדעת אשתו ולא בעל כרחה. דכתב וז"ל ירושלמי ויש אדם נודר שלא לפרוע חובו כו' עד רשות ביד אשה לומר אי איפשי להתפרנס אלא מבעלי והא תנינן המשרה אשתו כו' כאן שקבלה עליה כאן שלא קבלה עליה, עכ"ל. והכא בנדון דידן גרע טפי מהמשרה אשתו ע"י שליש כיון שלא תהא אצלו בביתו אין לך צער גדול מזה ולחיים נתנה ולא לצער ופשיטא דאינו יכול לכופה שתהא בבית אחר ונמצא שבועת שוא. ומ"מ לא מלאני לבי להורות שלא יצטרך התרה אלא צריך התרה וכ"ש כיון שהוא ע"ה =עם הארץ= שצריך התרה כדי שלא יזלזלו בשבועות. מידי דהוי מי שנדר ואמר בשר זה כבשר חזיר אם ת"ח הוא אין צריך התרה ואם ע"ה הוא צריך התרה. והאי גברא שלא חס על כבוד קונו במרד ובמעל ברבים נשבע שבועה שהיא כעין שבועת שוא והוי דינא דהאי גברא מכת מרדות כמו שכתב הרמב"ם. ואי בעי גברא לתת כופר ממון פדיון המלקות כופר יושת עליו כפי ראות עיניך לפי מה שהוא אדם לפי ממונא גמלא לפום שיחנא ולפי מה שהוא אדם. ואותו ממון ינתן לגבאים לחלקו לעניים ולעמלי תורה וגם תעניות יקבל עליו לפי ראות עיניך לפי מה שהוא אדם.
שו"ת מהר"י ווייל סימן קעג
 
ופרנס שנתמנה על הציבור ואחר עשרים שנה קראו עליו תגר האם צריך לעשות חשבון לכל אחד ואחד. הדעת מכרעת אם נתמנה על פי הצבור שביררו אותו להיות פרנס מדעתם אז אין צריך לעשות חשבון כיון דהימנוהו עלייהו. סמך לדבר אפטרופוס שמנוהו ב"ד (או אבי ב"ד) או אבי יתומים אינו צריך לעשות חשבון וכן פסק האשירי פרק הניזקין והרמב"ם פרק י"א דהל' נחלה. והטעם כיון דהימנוהו ב"ד או אבי יתומים משום הכי אין צריך לעשות חשבון. וכן בפ"ק דב"ב ת"ר אין מחשבין עם גבאי צדקה. אבל אם לא נתמנה מדעת הציבור אלא ע"י השררה או בחזקה ובאלמות כגון שאימתו מוטלת על הבריות ואין אדם רשאי לדבר ולהתריס נגדו ולמחות בידו אז פשיטא שצריך לעשות חשבון. ואפילו אם נתמנה מדעת הציבור וברצונם אם קוראים עליו תגר שלא נהג כשורה וחושדין אותו ששלח יד בממון הצבור שלא כדין בדבר שראוי להסתפק בו לפי ראות עיני הדיין אז פשיטא שצריך לעשות חשבון. וקצת דמיא האי מילתא להא דאמר רב הונא האי אפטרופס דאפסיד מסלקינן ליה וכתב האשירי והאלפס ז"ל אמרי רבוותא מגו דמסלקינן ליה משבעינן ליה והאי דאיפסיק דלא משבעינן ליה ה"מ דלא אשכחן עליה פסידא אבל אשכחן עליה פסידא מסלקינן ליה ומשבעינן ליה עכ"ל. אלמא אע"ג דמינהו אבי יתומים אינו צריך לישבע אי אשכחן ביה פסידא צריך לעשות חשבון. והחשבון לא יעשה לפני כל המערער עליו דידוע הוא שכמה דברים שצריכים להוציא ממון הצבור שאין לגלות אלא לצנועים. אלא הצבור יבררו אנשים נאמנים לפניהם יעשה חשבון. ואם אין שם צבור אז הדיין יברר אנשים נאמנים שיעשה חשבון לפניהם. והדיין ידקד' על כל צידי צדדין להוציא הדבר לאמתו ולאורו ולהעמיד העולם על הדין ועל האמת. ובעו"ה המכשלה הזאת ברוב קהלות שהפרנסי' לוחצים ורודים העם בחזקה שלא לשם שמים ולהנאת עצמם הם מכוונים פורקים מעליהם העול ונותנים על צוארי האומללים. ומר הוא כמלאך השם כל רז לא אנס לך ידעת את אשר תעשה ועל ידך יתקדש שם שמים.
שו"ת מהר"י ווייל סימן קעד
 
הנה על דבר ספק בכור דאתא לקדמך בעל הבית עני לקח פרה חולבת בחובו ומסרה לערל לפרנסה זמן החורף והפרה ילדה בבית הערל. נראה אע"ג דקבל הגוי אחריות הפרה מ"מ לא חשיב כיד גוי באמצע כיון דעיקר הפרה היתה מתחילה של ישראל א"כ לא יצתה הפרה מרשותו ובחזקת מרא קמא היא וחייבת בבכורה. דהא המקבל צאן ברזל מהגוים אע"ג דישראל מקבל אחריות פטורה מן הבכורה מהאי טעמא כיון דהבהמה מתחילה של גוי היא לא יצאתה מרשותו ולא נסתלקה ידו וא"כ מהאי טעמא מקילינן ופטרינן מבכורה כ"ש דנחמיר ג"כ ונחייבה בבכורה היכא דמתחילה היתה של ישראל. וכעין זה מחלקין התוספות בפרק איזהו נשך גבי מקבלים צאן ברזל מישראל, מגוי אי לא משכח ליה לבהמה תפיס ליה לולדה כו' וע"ש.
שו"ת מהר"י ווייל סימן קעה
 
רב הסוכך גולת הכותרת, רב פעלים אדרת הצמרת, אביר הרועי' ירך מיומנת ומאושרת, כולך יפה חמדת ישראל ותפארת, אהובי עמיתי גברא רבה דחיל חטאין מה"ר שלמה י"ץ. מה מצאת בי כי מששת את כל כלי לשאוב מים מבור ריקם אשר אין בו מים ובידי אין לחם ושמלה וענוותך תרביני לחוות דעי דקלישא. הא דשאילנא על ההיא איתתא דנתאלמנה והחזיקה בנכסי בעלה ז"ל י"ח שנים ולא נשבעה על כתובתה והפקידה בחייה ביד אשה חשובה שבעים זהובים וצוותה לתת ארבעים זהו' ליורשיה ושלשים זהו' לחלק לצדקה כו' ואין עדים ואין שטר רק דברי האשה כו'. בפרק הכותב במרדכי מייתי פלוגתא דרבוותא בהא אם אלמנ' שנתנה ולא נשבעה על כתובתה אם מתנתה קיימת. וכת' וז"ל דברי הגאונים עיקר דפסקו אין מתנתה קיימת דנכסים בחזקת יתמי קיימי. ואפילו אם אחר שתפסה נשבעה שבשעת המתנה לא היה לה יותר מ"מ בשעה שנתנה לא היה לה כח שלא היו הנכסים שלה אלא שיעבודא בעלמא עכ"ל. והשתא אמרינן כיון דאיפליגו ביה רבוותא אוקימנא הנכסים בחזקת היורשים דהיינו יורשי הבעל דמוקמינן ממונ' אחזקי' דהיינו יורשי הבעל ונמצא שהם מוחזקים בהנכסים והמקבלי מתנה דהיינו הצדקה צריכים להוציא מידם. וכיון דאית ביה פלוגתא מוקמינן הנכסים בחזקת מריה דהיינו יורשי הבעל והבא להוציא מידם צריך להביא ראייה. וכה"ג כתב האשירי פרק אחד דיני ממונות וז"ל אם חכם הוא גמיר וסביר ויודע להכריע כדברי האחד בראיות ברורות ונכוחות הרשות בידו ואפי' אם פסק גדול אחד יכול החכם לסתור דבריו בראיותיו ולחלוק עליו כאשר כתבתי למעלה כ"ש אם יש לו סיוע מאחד מן החולקים. ואם לאו בר הכי הוא לא יוציא ממון מספק כדאמרי' פרק חזקת הבתים הילכתא כרבה בארעא והילכתא כרב יוסף בזוזי היכא דקיימא ארעא תיקום והיכא דקיימ' זוזי תיקום אלמא כל ספיקא דדינא אין מוציאין מיד המוחזק עכ"ל. אלמא היכא דאית ביה פלוגתא ואין אנו יודעים להכריע הדין עם מי מוקמינן הנכסים בחזקתם. הכא נפלו הנכסים לפני יורשי הבעל כמו שכתב מהר"ם והמקבלי מתנה צריכים להביא ראייה להוציא. ואפילו לאותם שפסקו שאם תפסו מקבלי מתנה אפי' שלא ע"פ ב"ד לא מפקינן מינייהו וכן סבר האשירי פר' הכות' דבמטלטלי' מה שגבה גבה אפילו שלא ע"פ ב"ד לגבי לוה ולוה ואחר כך קנה מ"מ בנדון דידן הא לא גבה הצדקה מאומה ונמצא הנכסים בחזקת יתמי קיימי אע"פ שלא בא לידם דכל היכא דאיתניהו ברשות ירתי קיימי. וכן כתב האשירי פרק הכותב אהא מי שמת והניח פקדון ביד אחר רבי טרפון אומר ינתן לכושל שבהם רבי עקיבא אומר אין מרחמין בדין אלא ינתן ליורשים שכולם צריכים שבועה ואין היור' צריכים שבועה. וכתב האשירי וז"ל עיקר טעמיה של רבי עקיבא דנכסים כל היכא דאיתנהו ברשות דיתמי איתניהו אבל ב"ח מחוסר גוביינא. הרי משמע להדיא דנכסים בחזקת ירתי קיימי כל היכא דאיתניהו הכא נמי בנדון דידן נכסים בחזקת ירתי קיימי והבא להוציא מידם צריך להביא ראייה. ואם יש נפשך להשיב ולומר כיון שאמרה האשה לתת לצדקה א"כ הוי כמו איסור וספק איסורא לחומרא כדאמ' פרק מי שמת ש"מ שהקדיש כל נכסיו מהו וקיימא בתיקו. וכתב האשירי דמספיקא לא מבטלינן ההקדש. התם דהקדיש כל נכסיו בסתם איכא לספוקי דדעתו היה בין יחיה בין ימות ומחיים התחיל ההקד' ולא לאחר מיתה אבל הכא בנדון דידן דפירשה האשה לאחר מותה בהדיא איכא למימר שלא התחיל הצדקה מעולם דהנכסי' בחזקת היורשים. ודמיא להא דאמר רב כל ממון שאינו יכול להוציאו בדיינים הקדישו אינו קדוש והכא נמי כשמתה הרי הן ברשות היורשים.
שו"ת מהר"י ווייל סימן קעו
 
ועוד אומר אני כיון שישבה האש' בהנכסי' י"ח שנים מסתמא כבר הוציאה לצורך מזונותיה ופרנסתיה יותר משיעור הנכסים שהניח בעלה ז"ל ונמצא כל שבידה דהיינו מהריוח ואין אשה גובה כתובתה מהשבח ששבחו נכסי' לאחר מיתת בעלה. אע"ג דרשב"ם כתב בפרק מי שמת דאשה גובה כתובתה משבח שהשביחו הנכסי' לאחר מיתת בעלה. רשב"ם יחיד הוא בדבר זה לגמרי כל רבותינו חולקים עליו עיין במרדכי פרק מי שמת ובאשירי.
שו"ת מהר"י ווייל סימן קעז
 
ומה שכתב מר דלא הוי מצוה לקיים דברי המת כיון שאם היתה האשה צריכה להשלשים זהובי' בחייה היתה לוקחת אותם. משמע מתוך דברך אפילו לא אמרה האשה אם אצטרך אקחם אלא אפילו בסתמא דעתה כך. ליעיין מר בהמרדכי פרק יש נוחלין בתשובת מהר"ם משמע בהדיא דווקא אם התנה כך כשהשליש המעות אבל בסתמא לא. נאם הקטן יעקב וויילא.
שו"ת מהר"י ווייל סימן קעח
 
רב טוב לאהובי טובייני דחכימי מהר"ר שלמה י"ץ. מה שכתב לי מר ללמד זכות על ההוא גברא פלגאה דנפק מבי דינא חייב ומר הוא הסכי' לדברינו ומתוך דבריך מוכיח שהקלנו עליו יותר מהראוי ועתה בשביל חלקלקות דבריו דנקיט נפשיה בשב ומתחרט נהפך רוחך להקל לו. איברא איערומי קא מערי' אינו שב בתשובה שלמה רק מן השפה ולחוץ תשובה רמייה. תדקדק בלשון המחילה שעשה רחוק מהלשון אשר פסקנו עליו. וכי בלישנא קלילא יכופר לו עונותיו המרובים? אמאי לא חייש מר דילמא איערומי קא מערים? כעובדא דההוא טבחא דנפק טריפה מתותיה ידיה פרק זה בורר. אי בעי לחזור למוטב יקבל עליו התעניות והמלקיות או כופרו כאשר פסקת עליו והמחילה יעשה בההוא לישנא המבואר בפסק. ואין בידי כח להקל להחזירו לחזקתו ולכשרותו אלא א"כ יקיים כל הנפסק עליו מאי דאיפשר לו לעשות בלי תוספת וגירעון ועל מה דאי איפשר לו לעשות נתיישב בדבר ותו לא מידי. ורבותינו המלמדים עליו זכות להקל לו קשוויי מילי דרבנן כי חוכא ואיטלולא ועל חטאת פימו שפער עלי פיו ועל הדברים שדבר עלי לפני העצה כאשר יש בידי כתב מהר"ל ז"ל וכאשר יש לי עדים כאשר יבא יומו יקבל הדין ע"פ רבותינו.
שו"ת מהר"י ווייל סימן קעט
 
ומה שפסק מר מחמת האשה ירושה ונקט מר בדעתי' דליהוי חליצה פסולה. אמינא דילמא בדיק לן מר הא קיימא לן שומרת יבם שזינתה מותרת ליבם דלא כרב המנונא וכן פסק המיימוני פ"ב דהלכות יבמין והתנן פרק הערל והאשה רבה וכן משמע באשירי פרק האשה רבה.
שו"ת מהר"י ווייל סימן קפ
 
חינא וחיסדא לשאירי אביר הרועים מהר"ר זעליקמן שיח'. על גברא דשמיה יהונתן נראה שיש לכתו' בגט יהונתן ולא יונתן כיון דיהונת' בן שאול ברוב מקומות נכתב יהונתן ובמיעוט מקומות נכתב יונתן אזלינן בתר רובא דמסתמא הרוב עיקר והמיעוט אתיא לדרשה. ולא דמי לשמריה ושמריהו דהתם גברא דשמיה שמריה לא מצינו שמריהו, וכן גברא דשמיה שמריהו לא מצינו שנקרא שמריה, ומשום הכי איכא לספוקי ולא אזלינן בתר רובא.
שו"ת מהר"י ווייל סימן קפא
 
ומה שדחקת עצמך לפרש טעמ' דידי כשנותני' ב' גיטין לאשה אחת שכתבתי שצריך ליתן זה אחר זה בכדי טרחת. דטעמ' דידי אם ינתן לה ב' גיטין בבת אחת דילמא דעתיה אהאי גיטא דלא גיטא הוא ונמצא שאינה מתגרשת בו. ודמיא קצת להא דאיתא בקידושין המקדש במלוה ופרוטה ר' יהודה הנשיא אומר מקודשת דעתה אפרוט' ר' נתן אמר אינה מקודש' דדעתה. אמלוה אלמא לר' נתן חיישינן שמא דעתיה אמלוה ה"נ שמא דעתיה אההוא גט שאינו גט. אע"ג דאיפסיק הילכתא כר' יהודה הנשיא דילמא הכא בנדון דידן אפי' רבי יהודה מודה. דהתם גבי מלוה ופרוטה אדם יודע שאין קידושי מלוה כלום ודעתיה אפרוטה אבל הכא אין יודע איזה מהן מועיל.
שו"ת מהר"י ווייל סימן קפב
 
ומ"ש שמעיקרא היה שמו יוסף ונשתנ' שמו ישראל ע"י חולי והכל קורין אותו ישראל רק כשחותם חותם יוסף ישראל וכן כשקורין אותו לתורה קורין אותו יוסף ישראל. נראה דישראל הוא עיקר השם וכותבין בגיטין ישראל דמתקרי יוסף דישראל הוא עיקר השם. וכן משמע באשירי פ' השולח היכא דהכל קורי' אותו בחניכתו שכותבים לכתחילה חניכתו בגט אף על פי שחותם בשטרות וקורין אותו לתורה בשם המובהק אפילו הכי כותבים חניכתו אפי' לכתחילה. כל שכן הכא שעיקר השם הוא ישראל וגם קורין אותו בכך וכותבים ישראל דמתקרי יוסף שם החולי עיקר, וגם לא כותבין ישראל יוסף בלא מתקרי.
שו"ת מהר"י ווייל סימן קפג
 
וההיא איתתא דנישאת לג' אנשים וכולם מתו בחולי אחד. האשירי כתב פרק נערה שנתפתתה דאם נישאת כופין אותו להוציא דסכנתא חמירא מאיסורא. אף על גב דאין העולם נזהר בכך לא ידענו טעם ברור על מה סמכו למיעבד עובדא בנפשייהו. י"א שאחד מהם זקן אינו מן המניין או היכא שמתו בחולי ההילוך בר מינן גם כן אינו מן המנין. ובנדון דידן שכתבו שמתו כולם בקצירא בחולי אחד נראה שיש לחוש ולא תנשא לרביעי ובית דין מוחין בידו כמו שכתב האשירי דמוכח מילתא טובא דקטלנית היא. אפי' להרמב"ם שכתב דאין כופי' אותו להוציא איפשר דבכה"ג דמתו כולם בחולי אחד מודה.
שו"ת מהר"י ווייל סימן קפד
 
והאשה שרגילה לראות למחרת טבילת' אם ברור לה שאין רואה עד לאחר זמן אז היא מונה ז' נקיי' כשאר נשי' ומותרת לבעלה אפי' רגילה לראות בכך כמה פעמים וכן כת' המרדכי. אבל אם יש כאן נדנוד ספיק' אז יש לבדוק מיד אחר התשמיש תוך אחר זמן ולא יכניסו עצמם היא והוא בספק איסור כרת.
שו"ת מהר"י ווייל סימן קפה
 
לא תאונה אליך רע וגו' אהובי מהר"ר יוחנן י"ץ. ליהוי ידיע לטיבותיה דמר ההתראה שעשת' האשה לבנך כתוב וחתום בעדי' והעתק' מהם בידי. וב' פעמים הותרה בבנך איך שהיא או מורשה שלה מזומן להיות צ"ד בב"ד של מהר"י או בב"ד אחר השוה ובנך דחוי קמדחי לה ולא שת לבו להתראתה להתרות מורשה שלה. ועל מה שכתבת דנפיק עליה קלא דמקודשת לבנך וגם בידי העתקה איך שבנך הכריז עליה בב"ה איך שנתקדשה לו ע"י שלוחו וגם יש בידי העתקה מתשובת' על זה. ואמינא כיון דליכא עדים רק בנך הוא דאפיק לקלא לאו כל כמיני' ואין זה צריך פנים. ועל הזלזולים והביושים שנעשו לבנך שכתבת הא האשה מזומנת להיות צ"ד לבנך אם העביר' עליו הדרך בשום עניין הדין יקוב את ההר. ועדיין אני אומר עליה דידיה לברר וללבן האונס כיון שהעביר המועד המוגבל ובעדים צריך ללבן ולהוציא הדבר לאמתו ולאורו. ומ"ש אם יש בזה הבירור די שכתבת לי כבר אין בידי להשיב כיון שהיא מזומנת לדין יתברר הדבר על פי הדין. וכל מה שפסקתי כבר אינו אלא אם אינה רוצה לתבוע אותו בדין כדמבואר בכתבי.
שו"ת מהר"י ווייל סימן קפו
 
ומה שפסקתי אם היא נותנת טעם ואמתלא לדבריה שניכרים שיש ממש בדבריה אז יש להתיר התקיעת כף. דאפי' אשה היושבת תחת בעלה וטוענת מאיס עלי כתב המיימוני דכופין אותו להוציא כו'. והשבת' על זה וחילקת' דהתם לא קעבדא האשה איסור' אם אינה תיבעל לו אבל הכא קעבדה אש' איסורא אם אין נישאת לו דקעברה על ת"כ. אי משום הא לא איריא דה"נ איכא איסור שתבעל לו. דאמ' פרק המוציא תפילין אמ' ר' יהושע ב"ל כל הכופה את אשתו לתשמיש הוויין לו בנים שאינם מהוגנים בפ"ב דנדרים והכרתי ממך המורדים והפושעים אילו בני תשע מדות בני אמה בני שנואה כו' במסכת כלה עשרה הם כממזרי' ואינם ממזרי' בני האמה בני השנוא'. ואל תשיבני דהא דווקא היכא שהוא שונא אותה אבל היכא שהיא שונאתו לית ביה קפיד' הא לית' היכא דהיא שונאתו הוא נמי שונא כדאיתא פרק האשה שלום, ורבנן כמים הפנים לפנים ע"ש. ור"י גופיה דאסר להתיר ת"כ מכל מקום בשביל מכשול והפסד רב מתיר ר"י להתירו והכ' אי' לך מכשול והפסד גדול מזה. ומ"ש שתוכל היא לפייסו בממון כו' האמ' פ' כל הגט אטו תרקבא דדינרי יהיב לה ולא אפייסא כו'. נאם הקטן יעקב וויילא.
 
ומה ששאלת שתובע שנדרה לו בתקיעת כפה לפרוע לו כל מה שיוציא בהוצאות והיא אמרה לא נדרתי לך כלום. אם יש לו עדים שתקעה כף יש לה לקיים כמו שכתב רבי יצחק בר' מנחם זצ"ל שרבי יוסף בר יצחק ז"ל היה מוציא ממון ע"י ת"כ. אבל אם אין עדים שתקעה כף והיא כופרת כתב ר' יוסף דכל דאמר תקעתי כפי על תנאי ולא נתקיים התנאי נאמן בלא שבועה מגו דיכול לומ' לא תקעתי כפי מעולם ושלום מאיר בר ברוך.
שו"ת מהר"י ווייל סימן קפז
 
חינא וחיסדא לאהו' גברא רב' מה"ר דוד שי'. מהודענ' למר דהאי גבר' דשמי' ה"ר מנוח קצווח קדמנא על יבמתו אשת אחיו הח"ר ישראל ז"ל נפלה לפניו מאחיו ז"ל והרי היא אגודה בי' וזקוקה לחליצה. והנה היא תפסה בידה נכסי אחיו ז"ל ומבזבזת וניזונת מהנכסי' והוא עומד ומזומן לפוטרה כמנהג המדינה וכיון שהאשה היבמה בשכונתך עליה דידך רמיא למיעבד מילתא שלא יגרע חזקת היבמית. הלכ' רווחת היא שאין להיבמה שום זכות בהנכסי' עד שתחלוץ אפילו מזונות אין לה דתנו רבנן בפרק החולץ יבמה ג' חדשים הראשונים ניזונית משל בעל מכאן ואילך אינה ניזונית לא משל בעל ולא משל יבם. ואם היבמה טוענת שתפסה הנכסים בכתובת' גם בזה טענת' לאו טענה דכתב הא"ז וז"ל אפילו יבמה האסורה ליבם מדרבנן אינה גובה כתובת' עד שתחלוץ כו' ע"ד יבם שנתן כתובה להיבמה מנכסי בעלה הראשון קודם חליצ' לפי שלא רצה ליבמה וגם אין דעתה לינשא עוד לפיכך לא חששה לחלוץ לא זכתה היבמה באותם הנכסי' ואפילו הקנה דקניין בטעות חוזר וכל מה שנתן לה חוזר היבם וגובה עכ"ל. הרי שכתב להדיא שאין לה שום זכות בהנכסי' קודם שתחלוץ וכ"ש ממון שהפקיד בעלה הראשון ביד אחרים בחייו שאין לה שום זכות באותן נכסים והרי הם בחזקת היבמין מטעם דפרישי'. ואם טוענת ואומרת איני חולצת אלא הריני אשב עגונה ואזון משלי ממעשה ידי. גם בזה טענת' לאו טענ' דהיבם כופה אותה לחלוץ וכן כת' המיימוני פ"ב דהלכות יבם והמרדכי מייתי לה פר' החולץ. גם כתבתי להנפקד שיהא זהיר שלא יתן להיבמה שום דבר מכל מה שהפקיד בידו בעלה ז"ל. נא בשביל האמת והדין והשלום תבא אחרי למלאות דברי וגם תגזור ותזהיר כל מי שיש בידו נכסי הח' ישראל ז"ל שאל יוציא מידו עד לאחר שיחלוץ היבם. וגם תגזור עליה שלא תהא ניזונית מנכסי בעלה ושלא תהא מבזבזת מנכסי בעלה שום דבר כיון שאין לה זכות בהנכסים עד לאחר חליצה. ושלום למר ולתורתו כנפ' אהובך הקטן יעקב וויילא.
שו"ת מהר"י ווייל סימן קפח
 
סדר חליצה.
 
יזהיר אותה שלא תרוק כלל לפני הדיינים עד לאחר החליצה.
 
היא לא תאכל שום דבר קודם החליצה.
 
ישאל אם יש תשעים יום שמת הבעל.
 
ישאל אם זו אשתו של מת.
 
ישאל אם זה אחיו של מת מן האב.
 
ישאל לעדים אם היבם בן י"ג שנים ויום אחד.
 
ואם היבמה בת י"ב שנים ויום אחד.
 
וישאל לעדים אם יש לו שערות ואם יעידו העדים שיש לו ריבוי שערות כמו לאיש אז אין צריך עדות שהוא בן י"ג שנים ויום אחד כדאיתא במרדכי. ואם היא בת י"ב שנים ויום אחד אז נשים נאמנות שיש לה סימנים. אבל אם אין לה עדות שהיא בת י"ב שנים אז אין נשים נאמנות לומר שיש לה ריבוי שערות להחזיקה שהיא בת י"ב שנים. דדווקא כשיש עדות גמור שהיא בת י"ב שנים ויום אחד אז נשים נאמנות שיש לה סימנים מכח חזקה דרבא.
 
וישאל אותו אם הוא רוצה לייבם, ואם יש לו אשה יתירו לו חרם ר"ג =רבינו גרשום=. ואם אומר שהוא רוצה לחלוץ אז יבטל המודעות ויתן לו המנעל במתנה גמורה. וישאל אותו אם הוא איטר. ואם הוא איטר משמע במרדכי שצריך לחלוץ בשתיהם. וגם ישאל אותה אם היא איטרת. וינעיל לו המנעל ויניחו לילך בו ד' אמות. ויאמר לו שיכוין לפטור אותה עם הדברים שהוא מדבר ושהיא מדברת ועם המעשה שהיא עושה דהיינו החליצה והרקיקה. ולאחר החליצה יאמר לו שיחזיר ויתן לו המנעל.
שו"ת מהר"י ווייל סימן קפט
 
פדיון הבן.
 
האב יקח הבן ויתנו לכהן במתנה. ובלשון זה יאמר בני זה פלוני אשר ילדה לי אשתי בכורי הוא מאמו יהא שלך ויתנו לכהן. ואם האב הוא במקום אחר שבנו אינו אצלו אז יאמר פלוני בני אשר ילדה לי אשתי בכורי הוא מאמו יהא שלך בכל מקום שהוא. אח"כ יקח האב חמש סלעים בידו ויאמר לכהן תרצה ליתן לי בני לפדות ויאמר הכהן הן. ואז יברך האב בא"י =ברוך אתה השם= אמ"ה =,,, מלך העולם= אקב"ו =אשר קדשנו במצותיו וצונו= על פדיון הבן. ויברך שהחיינו ויאמר לכהן הא לך חמש סלעים כסף במעות הללו בפדיון בני פלוני בכורי אשר נתתיו לך ויתן לכהן המעות. חמש סלעים הוא ה' ליט' והוא נגד ב' אונקיא וחצי כסף צרוף מעט פחות. לברכת המזון יברך שהשמחה במעונו. מצאתי בספר המצות מצור"ך בהג"ה דאין עושין פדיון הבן בחולו של מועד משום דאין מערבין שמחה בשמח'. ונ"ל דאין עושין פדיון הבן בשבת מידי דהוה אין מקדשין ואין מקדישין ואין מעריכין בשבת. ועוד דדמיא למקח וממכר וצריך נמי להעריך חמשת שקלים.
שו"ת מהר"י ווייל סימן קצ
 
סדר הגט.
 
מתחילה ביטל הבעל מודעות וגם שלא עשה שום מעשה או פעולה המבטלת את הגט ואם עשה יהא בטל. ואח"כ נתן רבי שלום להמגרש /למגרש/ הדיו והקולמוס והקלף. ואחר כך אמר המגרש בלשון אשכנז, (ר' שלום שרייבט מיר איין גט) ר"ל תכתוב גט אחד לשמי דוד בן משה המכונה מוקיי כדי לגרש בו אשתי גוטכיין בת משה ותכתוב הגט לשמי ולשמה. ותכתוב הרב' גיטין עד שיהא מקובל למהר"י ולמי שיראה הגט. ולעדים אמר פלו' בן פלוני ופלוני בן פלו' תחתמו הגט שיכתוב ר' שלום לשמי ולשמ' כדלעיל. וצוה לשרטט שלא במקום הכתב כמו ס"ת =ספר תורה=. ורבי שלום קודם שהתחיל לכתוב אמר להעדי' /לעדים/ תשמעו. אני רוצה עתה לכתוב גט זה לשם דוד בן משה המכונ' מוקיי כדי לגרש בו אשתו גוטכיין בת משה ואני כותב הגט לשמו ולשמה. בשע' נתינת הגט אמ' להמגרש ברצון ובנפש חפיצה אתה נותן הגט ואמ' הן. ואח"כ אמר אם עשית שום מעשה ופעולה שמבטל הגט או אם מסרת שום מודעא הכל אתה מבטל. ואם קבלת בחרם או בשבועה ליתן הגט אנו רוצים להתיר לך. ואח"כ אמר אם אתה רוצה לישאר אצלה אני מתיר לך הקניין ואמר לא. ואח"כ אמר לרבי שלום כתבת זה הגט ואתה מכיר הגט. ואח"כ אמר לו לך ציוה דוד לכתוב הגט לשמו ולשמה, ואמר נתן לך הקלף והדיו והקולמוס בפני עדים כתבת הגט לשמו ולשמה ואמרת בפיך שאתה רוצה לכתוב לשמו ולשמה קודם שהתחלת לכתוב ואמרת כך בפני העדים. ואח"כ אמר להעדים אתם מכירין הגט ושמעתם שציוה המגרש להסופר לכתוב הגט כו' כדלעיל ולעשות כל הא דלעיל. ואמר ראיתם שנתן המגרש הקלף כו' כדלעיל. ואמר שמעתם שאמר הסופר לכתוב הגט לשמו ולשמה ואמר הייתם אצל הסופר עד שכתב שיטה ראשונ'. ואמר תקראו עמי הגט וכן עשו. ואמר לאחד מן העדים זה חתימתך וכן להשני. ואמר ציוה לך המגרש לחתום הגט ואמר לך המגרש לחתום לשמו ולשמה. ואמר חתמת לשמו ולשמה. ואמר זה חתימת חברך ואתה מכירה. ואמר שמעת מפי המגרש שציוה לחבירך כו' כדלעיל. ואמר בפניך חתם חבירך ושמעת שחתם לשמו ולשמה וכן אמר לעד השני ככל הא דלעיל. אחר כך אמר אל האשה ברצון את מקבלת הגט ואמר פתחי ידך. ואמר להעדים תהיו עדי מסירה. ואמר להמגרש אמור כך הרי זה גיטך התקבלי גיטך והרי את מגורשת ממני מעכשיו והרי את מותרת לכל אדם. אחר כך קרא הוא והעדים הגט. ואמר להעדים אתם מכירים שזה גט הראשון.
 
לשון המרדכי תהא מגורשת ממני ותהא מותרת לכל אדם.
 
לשון הרמב"ם פ"ב /הלכות גירושין/ וכותבין גט לאיש אע"פ שאין אשתו עמו. והוא שיהא הסופר והעדים שכתבו וחתמו מכירין ויודעים שהוא פלוני ואשתו היא פלונית.
 
הג"ה במיימוני אעפ"כ בגט אשה וכיוצא בו צריך כרתי לכתחילה שלא לדון על פי עדות מיושב כו' פ"א דהלכות שופטים. לשון הרמב"ם פ"ו אבל הפסולים בעבירה מן עבירות מן התורה פסולים להביא גט ואם הביא הרי זה פסול. בד"א =במה דברים אמורים= כשנתקיים בחותמיו אבל אם לא נסמוך אלא על דברי הפסולין מן התורה בעבירה אינו גט.
 
לשון הרמב"ם פ"ק /פרק א'/ העדים שחתמו על הגט צריכין להיות יודעים לקרות ולחתום. ואם אינם יודעי' לקרו' קורין לפניהם והם חותמי' והוא שיכירו לשון הגט.
 
הגה"ה בפ"ק כתב בס"ה =בספר התרומה= וצריך שלא ירחיקו החתימות מן הגט יותר מרוחב שיטה אחת חלק פן יהיה ב' שיטין. וצריך לשאל לבעל ולאשה אם היה להם כבר שם אחר או אם יש להם שם כינוי. וגם צריך לשאל אם יש לאביו או לאביה שם כינוי או אם היה להם שם אחר. וראיתי פעם אחת שהובא גט ממרחקים והיה לאבי המגרש שם כינוי ולא נכתב הכינוי בגט ופסל מר אותו גט. נ"ל שיש לומר לכתוב הרבה עד שנראה להרב הכתיבה והחתימה דאל"כ כשיכתוב הגט כתיקנו ואירע פסול בחתימ' נעשה השליחות ואין להסופר לחזור ולכתוב. שלא לשכוח לקרות הגט נגד גט אחר. לאחר נתינת הגט טוב הוא שהמגרש יחזור ויתן הקלף והדיו והקולמוס להסופר. אם יש שליח לגט צריך שיהא ממונה קודם כתיבת הגט מדקאמר בגיטין צריך אתה לעמוד על כל אות ואות, כו' לשון סמ"ג.
 
כן הוא בסמ"ק מניין המועט קודם אבל במרדכי ובאגודה איפכא. בשלישי בשבת בתשעה ועשרים יום לירח ניסן שנת חמשת אלפים ומאה ושבעים ושמנה לבריאת עולם למנין שאנו מנין כאן במדינת מגנצא דיתבא על נהר רינוס ועל נהר מוין ועל מי מעינות. אנא יעקב דמתקרי יעקל בן שמואל המכונה בישוף העומד היום כאן במדינת מגנצא דיתבא על נהר רינוס ועל נהר מוין ועל מי מעינות וכל שום וחניכה דאית לי ולאבהתי ולמקומי ולמקום אבהתי. צביתי ברעות נפשי בדלא אניסנא ושבקית ופטרית ותרוכית יתיכי. ליכי אנת אנתתי הימילטרוט בת ירחמיאל המכונה זוסקינט העומדת היום כאן במדינת מגנצא דיתבא על נהר רינוס ועל נהר מוין ועל מי מעינות וכל שום וחניכה דאית ליכי ולאבהתיכי ולמקומיכי ולמקום אבהתיכי. דהוית אנתתי מן קדמת דנא וכדו פטרית ושבקית ותרוכית יתיכי ליכי די תיהווייין רשאה ושלטאה בנפשיכי למהך להתנסבא לכל גבר די תיצבייין. ואנש לא ימחא בידיכי מן יומא דנן ולעלם והרי את מותרת לכל אדם. ודן די יהוי ליכי מנאי ספר תרוכין ואגרת שבוקין וגט פטורין כדת משה וישראל. פלוני בן פלוני עד פלוני בן פלוני עד.
 
תקון הגט שמנה חסר דלא הוו מלאי' אלא ו' וכן נמצ' במסורת וכן אמר מר. מעינו' מלא אע"ג דויסכרו מעינו' תהום חסר היינו משום דהוי רהיט אבל האי הוי עומד ומשו' הכי הוא מלא. וכן שבע שבתת שנים חסר שבע שבתות תמימות מלא מפי ר' שלום כהן. דמתקרי בלא יוד כן אמ' לי מר וכן בתרגו' מגלה. אע"ג דיעק' היינו יעקל כמו יצחק חכני"ט כשניתן זה הגט היו במגנ"ץ שנים שהיו שמותיהן שוות ומש"ה כתב יעקל כן אמר לי מר. אניסנא ביוד. ירחמיאל נמצא בדברי הימי' לפעמי' חסר יוד ובתר הכי דקדקתי ומצאתי שכלם חסרי' בלא יו"ד. די תהוייין שתי תיבות אבל אין לכותבו אלא בחד שטה מפי מר. וכן שמעתי משאירי הח"ר יוסף ז"ל שמצאו כן בספ' אחד משם הרב מרוטנבורק ז"ל. פטורין בלא יוד בין פ' לט' ודלא כהרא"ש, מר. גט של בת קלמן כהן היו עדי הגט ועדי ההרשאה קרובים ונ"ל לפסול. וראייתי מפרק התקבל במרדכי מוכיח דאין צריך עדות על השליחות ודאל"כ =ודאם לא כן= מה צריך לומר בפ"נ =בפני נכתב= ובפ"נ =ובפני נחתם=. כו' ואי הוו כשרים תאמר להכי אצטריך שלא יבא הבעל ויערער אעדי הגט דפסולים משום גזלנים. דכיון שהבעל עשאן שליח תו לא מהימן דאינו חשוד במזיד להכשילה כדמשמע בתוספות פ"ק =פרק קמא= /פרק א'/. ועוד טעם לפסול דשמא עד אחד החתום על הגט ועד אחד החתום על ההרשאה מצטרפים וא"כ אתי להכשיר בשני קרובים והודה לי מהר"ן.
 
שאלתי למר היאך לכתוב בגט היכא שיש לאשה ב' שמות אם יש לכתוב דמתקרי או דמתקריא ולא פשט לי מר. ובתרגום של מגילה עיינתי ומצאתי לפעמים דמתקרי ולפעמים דמתקריא.
 
ביבמות פרק ר"ג אמר רמי בר חמא האומר כתוב גט לארוסתי לכשאכנסנה אגרשנ' הרי זה גט מפני שבידו לגרשה. לאשה בעלמא אינו גט מפני שאין בידו לגרשה. מכאן נראה דאם אדם עשה שבועה לגרש אשתו שאין לכתוב הגט עד שיתירו לו השבועה דהא אין בידו לגרשה עד שיתירו לו השבועה דהוה כמו מעושה כדאיתא בסמ"ק.
 
השיב מר ז"ל לההר"ז כהן לארוסה צריך למיכתב ארוסתי וכן משמע בתוס' פרק כל הגט. וכן נ"ל כי היכי דלא תגבה כתובה עם הגט.
 
נראה לי דמשומד /מומר לעכו"ם/ אינו יכול לעשות שליח לגרש אשתו. חדא דאית' בסמ"ק שצריך לקבל עליו בחרם ובשבועה שלא לבטל הגט והאי כיון שהוא משומד /מומר/ לכל התורה כולה לא מהימן אשבועתו. ועוד אפילו לפי הרמב"ם שכתב בפ"ג מהילכות אישות ובפ"ו מהילכות גירושין דשליח גט אינו צריך הרשאה אפשר דהכא מודה. דהתם הוי ישראל ולא חיישינן שמא יבטל הגט משום דמקרי עבריינא דרב מנגיד אמאן דמבטל גיטא. אבל משומד לא חש לזה וחיישינן דילמא יבטל הגט ומכוון לקלקלה כדי שתתן לו ממון לגרשה. לכל דברי אלה הודה לי מר. וכן הגיד לי הר' זמלין משמו.
 
אמר לי מר שאם יכתוב גט בירח אייר שיש לכתוב שני יודין. וכן נ"ל דלשון התלמוד הוי בב' יודין מדאמ' די תיצבייין ג' יודין אלמא מדינא הוי ב' יודין. ואי הוי ב' יודין קאמר תלמוד' הוי משמע די תיצביין אנשי דעלמא אע"ג דלא הוי חיריק. ומר הקשה לי על זה דילמא התם הוי בלא דגש והכא דילמא הוי דגש. והשבתי לו ממתייאל הוי ב' יודי"ן אע"ג דהוי דגש. והשיב לי דזה הוי שינוי. שוב פרק הזורק שינה שמו ושמה כדפירש פ"ב וכן שם עירו ושם עירה לא איירי בשינה ממש אלא שיש לאותו שני שמות בשני המקומות. ושם עירו ושם עירה אר"י דהיינו עיר שדרים בה אבל עיר שנולדו אפילו שינה בה כשר כיון דאין צריך לכותבו כלל. והקדמונים שהורגלו לכותבו משום שאם יארע שיש שם שני יוסף בן שמעון יהיה בו סימן הלידה. ותדע כי כמה פעמים כותבין הלידה על פי הבעל או האשה ואם שינה פסול לא היה נכון לכותבו אלא ע"פ עדים. ולא דמי לאשמודעתינהו דאפילו קרוב או אשה נאמני' בהחולץ דשם קל הדבר לברר ועביד לגלויי טובא עכ"ל התו'. משמע מהכא דאין לכתוב שם אבי המגרש על פיו וכן אבי האשה מתגרשת על פיה. וליכא למימר דהכא עביד לגלויי דהא אפילו הכי אינם נאמנים ע"פ עצמן אלא ע"פ אדם אחר. מדקאמר פרק החולץ ואשמודעתינהו אפי' ע"פ קרוב משמע אבל ע"פ עצמו לא. ורפיא דכי דייקת לשון התוס' משמע דאי עביד לגלויי לא קשה מידי הא דכותבין על פי עצמן. בפרק גט פשוט הוחזק שמו בעיר ל' יום כותבין משמע הא לאו הכי לא.
 
הרשאה.
 
בפנינו ח"מ בשלישי בשבת בשבעה עשר יום לירח טבת שנת חמש' אלפים ומאתים וארבע לבריאת עולם למנין שאנו מונין כאן בארפור"ט מתא. מסר יהונתן דמתקרי נתן בן משולם הכהן המכונה זוסמן +יש לכתוב נתן בן משלם הכהן ובתר הכי המכונה זוסמן דלא ליהוי משמע דכהן נמי הוי כינוי+ גט כריתות ביד שמעון בן יוסף להוליך אותו גט לאשתו הינדלין בת נחמן וליתן אותו בידה. וכך אמר בפנינו הבעל יהונתן דמתקרי נתן בן משלם הכהן המכונה זוסמן לשלוחו שמעון בן יוסף הולך גט זה לאשתי הינדלין ותניהו בידה ותהא ידך כידי ופיך כפי ועשייתך כעשייתי. ונותן אני לך רשות לעשות שליח בחריקך ושלוחך שליח עד מאה שלוחים להוליך וליתן גט זה לאשתי הינדלין בת נחמן בכל מקום שתמצאנה אתה או שלוחך או שליח שלוחך עד מאה שלוחים. וכשיגיע הגט לידה תהא מגורשת ממני ומותרת לכל אדם. והגט שנעשה עליו שליח שמעון בן יוסף להוליכו ככל הכתוב למעלה נכתב ונחתם בארפור"ט מתא בשלישי בשבת בשבעה עשר יום לירח טבת שנת חמשת אלפים ומאתים וארבע לבריאת עולם. ועדים החתומים בו הם יודא בר ברוך הלוי מנחם בר יצחק. ובפנינו בטל הבעל יהונתן דמתקרי נתן בן משלם הכהן המכונה זוסמן כל מודעות שמסר על גט זה. וגם בפנינו קבל עליו הבעל יהונתן דמתקרי נתן בן משלם הכהן המכונה זוסמן בחרם ובשבועה שלא לבטל את הגט ולא את השליח. ומה שראינו ונעשה בפנינו כתבנו וחתמנו.
 
כששולחין גט ע"י שליח אז אין לכתוב שום וחניכה אאשה ואמקום האשה כיון שאין יכולין לכתו' העומדת היו' כו'. וכן ראיתי בגט ששלח מהר"י ס"ל ז"ל. שמעתי ממה"ר זלמן כהן שאמר לי משם מהר"ר הילל ז"ל כל היכא דמספקא לן בשם אם א' בסוף התיבה או ה' אז יש לכתוב ה'. וראייה כל השמות שבמקרא ה' לבסוף כגון יהודה ישעיה ירמיה חזקיה שמריה חירה ימנה ישוה בריעה, ונשים חוה יסכה שרה רבקה לאה בלהה זלפה דינה.
 
שמריה ולפעמים שמריהו ומכח ספק זה הוצרכתי לכתוב ב' גיטין בהאחד שמריה ובהאחר שמריהו. מצאתי בתשובה באשר"י מי שנשתמד אביו אין לשנות שם אביו אע"פ שהוא משומד והטעם שהן סבורים שהוא אחר. ונ"ל ה"ה בשטרות מהאי טעמא. באשר"י פרק גט פשוט היכא דהעדים סמוכים לשטר ממש אז אין למידין משיטה אחרונה. אבל אם הם רחוקים שיטה אחת שפיר למידין.
 
ראיתי שכתב מהר"י ז"ל דיש לכתוב בנימין מלא בשם מהר"א ואיני יודע מאן הוא מהר"א. ואני רגיל לכתוב חזקיהו ולא חזקיה ולא יחזקיהו כי הרוב הוא חזקיהו. וכן כל כה"ג דמסתמא הרוב הוא עיקר השם.
שו"ת מהר"י ווייל סימן קצא
 
דיני תשובה ויום הכפורים וסוכה.
 
ועתה ישראל מה השם אלהיך שואל מעמך כי אם ליראה את השם אלהיך ללכת בדרכיו לאהבה את השם אלהיך בכל לבבך ובכל נפשך. הזכיר היראה אע"ג דעיקר עבודת השם הוא מאהבה משום דמצינו יראה שהוא גדול מהאהבה. כגון אדם היודע בחבירו שהוא אדם חשוב ומחשב עצמו כאין נגדו. הכי נמי הכא שמחשב עצמו וכל אשר לו אשתו ובניו כלם אינם כדי לעבוד בהן השם. ומש"ה =ומשום הכי= כתב גבי העקדה כי עתה ידעתי כי ירא אלהים אתה. ד"א =דבר אחר= הכי קאמר בשעה שאתה הולך בדרכיו תירא אותו היינו דכתיב וגילו ברעדה וכתו' כי אקח מועד אני מישרי' אשפוט, וכתוב בכל דרכיך דעהו. ד"א =דבר אחר= ללכת בדרכיו מה הוא חנון ורחום ועובר על פשע אף אתה כן. מה הוא מלביש ערומים דכתיב ויעש לאדם ולאשתו כתנות עור וילבישם מה הוא מבקר חולים דכתיב וירא אליו מה הוא מנחם אבלים דכתיב ויהי אחרי מות אברהם ויברך אלהים את יצחק מה הוא קובר מתים דכתיב ויקבור אותו בגיא אף אתה כן. ושמא תאמר מה הוא גאה גאה אף אני כן ת"ל ליראה את השם אלהיך וגו' כלומר אל תשמש בטכסיסו. דאפילו מלך בשר ודם אין רוכבין על סוסו ואין יושבין על כסאו והעובר חייב מיתה משום דמרד במלכות. וכן הכא פורק עול דגסות רוח כאילו עובד ע"ז =עבודה זרה= דכתיב ורם לבבך ושכחת את ה' אלהיך. וכתיב תועבת ה' כל גבה לב ובע"ז כתיב לא תביא תועבה אל ביתך. והוי כאילו בא על העריות שנאמר כי כל אשר יעשה מכל התועבות האלה ונכרתה. ואין מכניסין אותו במחיצתו של הקב"ה דכתיב זד יהיר לץ שמו וגו' מדקרי ליה לץ ש"מ דאין מכניסין אותו במחיצה. דארבע שאין מכניסין במחיצה כת ליצנים דכתיב משך ידו את לוצצים. כת מספרי לשון הרע דכתיב לא יגורך רע וכתיב לעיל מיניה מלשני בסתר רעהו ובכלל זה רכיל וכ"ש הוא. וכת דוברי שקר דכתיב דובר שקרים לא יכון לנגד עיני. כת חנפים דכתיב לפניו חנף לא יבא. הה"ד =הדא הוא דכתיב= ושם דרך אראנו בישע אלהים כלומר שם דרכיו ללכת בדרך השם והיינו דכתיב וענותך תרביני. ד"א ושם דרך השם הפסד מצוה כנגד שכרה כו'. ד"א ושם דרך אם ייסורין באין עליו יחשוב בלבו שהוא בשביל עבירות שבידו כדי לזכותו לחיי העולם הבא דכתיב אשרי האיש אשר תייסרנו יה ומתורתך תלמדנו. וכתיב כי את אשר יאהב ה' יוכיח וכתיב נתת ליריאך נס להתנוסס מפני קושט סלה. ולפעמים באים ייסורים על הצדיקים לזכות דכתיב ובחבורתו נרפא לנו וכל פרשת הנה ישכיל עבדי. אבל אם יחשוב שהוא קרי על זה נאמר ואם תלכו עמי קרי כלומר שתאמרו שהוא קרי אף אני אלך עמכם בחמת קרי. ואם יראה רשע מוצלח יחשוב בלבו היינו כדי לטורדו והיינו דכתיב נתת שמחה בלבי מעת דגנם ותירושם רבו. כלומר שיודע אני כיון שאתה משלם צדקת הרשע בעולם הזה יודע אני שיש לי שכר לעולם הבא והיינו דכתיב יש דרך ישר לפני איש ואחריתה דרכי מות. וכתוב ראיתי רשע עריץ ומתערה כאזרח רענן ויעבור והנה איננו. מדמה הרשע לעץ משל לאילן העומד במקום טומאה ונופו נוטה למקום טהרה כו'. וכן צדיק נמשל לאילן דכתיב והיה כעץ שתול וגו'. וא"ת א"כ מהו כל הטובות דכתיב באוריתא כגון שבח א"י וכיבוש מלכי אומות העולם? היינו משום שנהיה שקטים ושלוים ללמוד תורה ולקיימה והפורענות להפך. והיינו הוא שאמרו חכמים שכר מצוה ושכר כו' והיינו דכת' אם ללצים הוא יליץ ולענוים יתן חן. וכתיב והנביא כי יפותה ודבר דבר אני ה' פיתיתי את הנביא ההוא. וכתיב ויחזק ה' את לב פרעה וכתיב תנה עון על עונם וכת' ובשוב צדיק מצדקו ועשה עול ונתתי מכשול לפניו. והיינו ה"ד =הוא דכתיב= גם את זה לעומת זה עשה האלהים כלומר ברא יצר הרע ברא כנגדו ייסורין למרק החטא. ברא יצר טוב וברא כנגדו תשלום הטוב לטורדם לרשעים. ד"א גם את זה לעומת זה רמ"ח איברים רמ"ח מצות עשה שס"ה מצות לא תעשה שס"ה גידין. ד"א גם את זה וגו' כלומר משלם מדה כנגד מדה. שאול נתגאה בצוארו לפיכך נפל בצוארו. שמשון הלך אחר עיניו לפיכך נקרו פלשתים את עיניו. אבשלום בשערו לפיכך נתלה בשערו. מצרים כל הבן הילוד וגו' לפיכך טבעו במים. ד"א גם את זה וגו' נתן לנו התורה וצוה לנו מצות העובר עליהם נענש בדינו וברא כנגדו תשובה ויום אחד בשנה לכפר והוא י"כ =יום כפורים= בו נתנו לוחות אחרונות. ואע"ג שכל ימי אדם חייב לעשות תשובה דכתיב בכל עת יהיו בגדיך לבנים וגו' משל למלך שנתן לעבדיו כו', דרשו ה' בהמצאו. ונאמר מי כה' אלהינו בכל קראינו אליו. ונאמר כל אשר יעבור תחת השבט העשירי יהיה קדש, חט"י. ואמרו חכמים שוב יום אחד לפני מיתתך. מ"מ יום זה מובחר. ואל יהא תשובה קלה בעיניך דכתיב אם תשוב ישראל אלי תשוב. ומגעת עד כסא הכבוד דכתיב עד ה' אלהיך. ובמקום שאפילו צדיקים גמורים אינם עומדים בעלי תשובה עומדים דכתיב שלום לרחוק ולקרוב לרחוק זה שהיה רחוק ונתקרב. וד' מיני תשובה, תשובת הגדר, תשובת הבאה, תשוב' המשקל, תשובת הכתו'. ויחשוב בלבו שאדם נדון אחר רובו אם הכריע לכף זכות אשריו ואם הכריע לכף חובה אוי לו. והיינו דכתיב זבובי מות יבאיש יביע שמן רוקח. וחוטא אחד יאבד טובה הרבה. ועיקר תשובה בפה דכתיב והתודה. והיא מצות עשה. ויחשוב שלא יעשה עוד ואם לא יחשוב כטובל ושרץ בידו. וכתוב וירא השם כי שבו וגו'. ועיקר התשובה שיעשה מאהבה. קרא אחר כתב כי כשלת בעוניך, עון הוא מזיד וקא קרי ליה מכשול. וקרא אחר כתוב ובשוב רשע מרשעתו ועשה משפט וצדקה עליהם חיו יחיה. כאן לשמה כאן שלא לשמה. והאומר אחטא ואשוב אין מספיקין כו'. והני מילי שחטא להשם אבל לחבירו אין נמחל לו עד שיבקש ממנו מחילה דכתיב בני אם ערבת לריעך נוקשת באמרי פיך נלכדת באמרי פיך. עשה זאת איפוא בני והנצל לך התרפס ואהב ריעך. רבי אליעזר בן עזריה אומר דאמר מכל חטאתיכם לפני ה' תטהרו דווקא לפני ה' ולא לפני חבירו. והמוחל לא יהא אכזרי שנאמר נושא עון ועובר על פשע למי נושא עון למי שעובר על פשע. והמעביר על מדתו ומוחל תפלתו נשמעת כדאשכחן בר' עקיבא. ואם לא מחל והוא אכזרי עליו נאמר והגבעונים לא מבני ישראל המה בשביל שהיו אכזרים. אמר דוד שלשה מדות באומה זו רחמנים גומלי חסדים ביישנים כו' כדאיתא בפרק הערל. אבל המוציא שם רע על חבירו אין צריך למחול. הג"ה במיימונ"י בעי"כ =בערב יום כפורים= יעשה כפרות ויאמר חת"כ ר"ת חליפתי תמורתי כפרתי זהו שם החותך חיים לכל חי. ויחשוב בלבו שהוא חייב מיתה כמו זה. והיינו טעם הקרבנות. זורקו לארץ כעין סקילה שוחטו הרג תופסו בידו בצואר הבהמה היינו חנק שורפו היינו שריפה. היינו דכתיב צדיק מצרה נחלץ ויבא רשע תחתיו וכתוב פדעהו מרדת שחת מצאתי כופר. כיון שיצא המשחית אינו משיב אא"כ צריך לחול על שום דבר והיינו טעמא דעגלה ערופה. ויתן צדקה דכתיב צדקה תציל ממות. וכתוב ונתן לך רחמים ורחמך והרבך וגו' כל המרחם על הבריות מרחמים עליו וכתב כי בגלל וגו' כלומר גלגל שחוזר בעולם. והמעלים עיניו מן הצדקה כאילו עובד ע"ז שנאמר פן יהיה דבר עם לבבך בליעל וגו' קרבה שנת השבע וגו' ורעה עינך באחיך. ונאמר התם יצאו אנשים בני בליעל. גדולה צדקה שמקרבת את הגאולה דכתיב שמרו משפט ועשו צדקה כי קרובה ישועתי לבא וכתיב ציון במשפט תפדה ושביה בצדקה, וכתיב צדקה תציל ממות. מש"ה הוי מצוה גדולה דהוא החיה את העני והציל אותו מגניבה מגזל ומרציחה. הבני מעיים זורקים על הגג הה"ד =הדא הוא דכתיב= ונתן לך רחמים ורחמך. ואמרו חכמים כל המרחם על הבריות הקב"ה מרחם עליו. וכתוב ורחמיו על כל מעשיו וכתוב ונתתי עשב בשדך לבהמתך ואכלת. ואמרו צריך ליתן מאכלו לבהמתו והדר ואכלת. וירבה בסעודה דכתיב ועניתם את נפשותיכם בתשעה וגו'. לאחר חצות טובלין בלא ברכה. ואותם הטובלי' ג"פ מנהג שטות הוא וכן האומר וידוי תחת המים. ומי שאינו יכול לטבול כגון שמצטער ישפוך על ראשו ט' קבין מים דהיינו רי"ו בצים בגימ*טריא ארי"ה וכתוב אריה שאג מי לא יירא. ויתפלל מנחה ויתודה קודם אכילה דחיישינן שמא ישתכר ולא יוכל להתוודות. ולא יחתו' בא"י =ברוך אתה השם= האל הסולחן כיון דאית ביה פלוגתא ונהגו ללקות וברצועה של עגל. מחזור ויטרי ויפייס את אויבו וג' פעמים חייב לפייסו. ואם אינו מפוייס אינו צריך לפייסו יותר אא"כ הוא רבו. ישר על אנשים ויאמר חטאתי וישר העויתי ולא שוה לי, פדה נפשו מעבור שחת. וגדול השלום. וראייה מאנשי דור המבול ודור הפלגה שאילו פשטו ידם בעיקר ואפילו הכי לא נענשו כמו אילו משום שהיה שלום ביניהם שנאמר ויהי כל הארץ שפה אחת ודברים אחדים. וגבי קרח נענשו יונקי שדים ואילו ב"ד =בית דין= של מעלה אינם עונשים אלא א"כ הוא בן כ' וב"ד של מטה בן י"ג. וגבי שאול המלך ע"ה היו כולם צדיקים ויצאו למלחמה ולא נצחו משום שהיו דילטורין ביניהם דכתיב ויבאו הזיפים ויגידו לשאול הנה דוד מסתתר עמנו וגו'. וגבי אחאב היו עובדי ע"ז ונצחו משום שלא היו ביניהם דילטורין שהרי החביא עובדיה מאה נביאים. וכתוב השם גבולך שלום חלב חיטים ישביעך, וכתוב חלק לבם עתה יאשמו, וכתוב חבור אפרים עצבים הנח לו. ובית שני נחרב בעון שנאת חנם. סיום ברכת כהנים בשלום. ונהגו להדליק נרות בב"ה =בבית הכנסת= דכתיב באורים כבדו השם ותרגומו בפנסיא. ומשום שהוא יום שדנין על הנשמה דאיקרי נר דכתיב נר אלהים נשמת אדם. וגם התורה נמשלה לנר דכתיב נר מצוה ותורה אור, והתורה נגמרה ביום הכיפורים דלוחות אחרונות נתנו ביום הכיפורים ומשום הכי נשים /נ"ל דצ"ל לא/ מדליקות. המדליק נר בב"ה =בבית הכנסת= ידליק מבעוד יום כשהחמה זורחת. יש להשמש לומר ערבתם דאיסור הוצאה בי"כ =ביום כפור= כמו בשבת. ויאכל סעודה מפסקת ואל ישתכר כדי שיוכל להתוודות. ובתר הכי לא יאכל ולא ישתה כיון שקבל עליו מהר"ם. ונשים המדליקות לא יברכו מרדכ"י. ויפסיק ויוסיף מחול על הקודש יותר ממשהו אשר"י. ויברך על הטלית מבע"י =מבעוד יום= דאיפליגו ביה רש"י ור"י. ויאמר בשכמל"ו =ברוך שם כבוד מלכותו לעולם ועד= בקול רם משום שנמשלו ביום זה כמלאכי השרת ומש"ה נהגו לעמוד. ומי שעומד פעם אחת ודעתו לעשות כן כל ימיו צריך התר' מהר"י ס"ל ז"ל. ובתפילה יכול להתפלל בקול רם כדי שילמדו זה מזה. אבל בשאר ימות השנה המשמיעים קולו הרי הוא מקטני אמנה והמגביהים קולם הרי אילו מנביאי הבעל דכתיב ויקראו בקול גדול, ונראה אפילו ביום הכפורים. ויתוודה כל עבירות שעשה ויפרט עבירות דכתי' אנא חטא העם הזה חטאה גדולה ויעשו להם אלהי זהב. שאינם גלויים אינו רשאי לפרסם דכתיב אשרי נשוי פשע כסוי חטאה. ויאמר חטאתי עויתי פשעתי דכתיב חטאנו עם אבותינו וגו'. ובי"ג מדות יכוונו הכל ואל יפסיקו עד לאחר וסלחת דאיכא למ"ד דהוא מידה אחת של י"ג. ואל יזלזלו בהפסוקים דמש"ה קרוים מזמורים מלשון לא תזמור כלומר זמירות המקטרגים וכתוב זמירות היו לי חקיך בבית מגורי. ומש"ה תקנו לומר בכל ימות השנה זמירות קודם התפילה. וכשיגיע החזן לומר אבל אנחנו חטאנו יעמוד כל אדם דזהו עיקר וידוי. הישנים בב"ה =בבית הכנסת= ישנו רחוק מארון הקדש. והישנים בב"ה =בבית הכנסת= משום דאמרי מילי דתושבחות אבל בכדי לאו מצוה הוא ואיכא עבירה בידו. י"כ אסור ברחיצה אפילו להושיט אצבעו במים אא"כ הסיך רגליו ירחץ ראשי אצבעותיו אבל לא כל היד, אשירי /אשר"י/. ושום אדם אפילו העומדים אל יעצרו נקבם דתפילתו תועבה ואפילו בלא תפילה משום בל תשקצו. ונעילת סנדל נ"ל דמותר לאותם שיש להם חולי ברגליהם לילך לב"ה =לבית הכנסת= במימונ"י ובאשירי /ובאשר"י/. חולה שאין בו סכנה יכול לנעול מנעל. מהתינוקות מונעים נעילת הסנדל: התינוקות מתענין לשעות ואיפליגו ביה ובי' ובי"א מתענין לשעות ושנה אחת לפני גדלות מתענין מדרבנן. ה' עינויין כנגד ה' חומשים נשלמו ביום זה, וכנגד ה' חושים שעושים בהן מצות ועבירות. והעולם הזה נברא בה' שנאמר בהבראם. וה' רומז לבעלי תשובה מש"ה יש לה פתח כלומר יכנסו בעלי תשובה. כשיגיע ש"צ =שליח צבור= לומר היו כורעים יכרעו הכל מרדכי. ואסור לומר לגוי להדליק נר שכבה וכן בשאר ימות השנה אמירה לגוי שבות. ולא כהללו דרמזי להו רמוזי כדאמרי' בדליקה התירו לומר כל המכבה אינו מפסיד מכלל דבעלמא אסור. הכל ישתקו ויכוונו אל החזן. והמורדין והפושעים עליהם נאמר המערת פריצים היה הבית הזה וכתיב הוי אל כל שכני הרעים. ובשעת הדוכן ישתקו וישמעו דכלום רב המברך לעבד והעבד אינו שומע ואפילו הפסוקים אסר מהר"ם מטעם זה. ואל יסיחו דעתם ואפילו אמן לא יענו עד שיגמרו הכהנים. ומה שנהגו להזכיר נשמות משום כפר לעמך ישראל אשר פדית לעמך ישראל אילו החיים אשר פדית אלו המתים מלמד שהמתים צריכים כפרה. ומש"ה נודרים צדקה עבורם וביום הזה דמשום הכי אקרי כפורים דמשמע תרי. העושה ב' ימים י"כ =יום כפור= ביום שני אל יבשלו לו וצריך לנהוג כן כל ימיו כיון שקבל עליו. ונ"ל אפילו התנה מתחילה שלא יעשה אלא זו מידי דהוה מי שאמר אהיה נזיר פחות מל' יום דלא מהני ליה תנאי דאין נזירות פחות מל' יום. וכיון דאמר אהיה נזיר תו לא מהני ליה תנאי ה"נ ל"ש. והאשר"י מתיר בהתרה. וביום שני לא יברך אלא יתפלל הברכות כמו בחול. ואל יאמר י"ג מדות דכתב הא"ז =האור זרוע= דאין לומר אלא בצבור. מאהבת השם נתן לנו יום זה לכפר על כל עונותינו וביום זה אין רשות לשטן לקטרג. השטן בגימטריא שס"ד כלומר שס"ד ימים יש לו רשות והיינו ימים יוצרו ולא אחד בהם לו קרינן. והיינו דאמרי' דביום זה כמלאכים שאין יצר הרע שולט בהם כמו בשאר ימים. ונמצא העושה בו עבירה עונשו כפול ומכופל: בן י"ג ובת י"ב לא יאכלו קודם הבדלה. במוצאי י"כ צריך לברך בורא מ"ה =מאורי האש= כי אסור באש. ואיכא ברייתא על אור של ב"ה =בית הכנסת= חד אומר אין מברכין וחד אומר מברכין. ומשני הא דאיכא אדם חשוב הא דליכא אדם חשוב. ופרש"י היכא דליכא אדם חשוב לא מברכינן וא"כ אין מברכין עליו. וצריך להדליק נר ממנו אצלו ופושט ידיו והדר מברך דאין מברכין על הנר עד שיאותו לאורו. א"ז =אור זרוע=, במוצאי י"כ מרב' בסעוד' דאיכא במדרש בת קול יוצאת ואומרת לך אכול בשמחה לחמך.
 
ויש שנהגו להתחיל מיד בסוכה דכתיב ילכו מחיל אל חיל. המקיים מצות סוכה כאילו נעשה שותף להקב"ה במעשה בראשית. סוכה דומה לב', ועולם דומה לב'. ב' עולמות ב' יצרים, התורה מתחלת ב'. וכיון דסוכה רומזת לתורה מש"ה שיעור גובה כ' אמה דהיינו ק"כ טפחים דהיינו כנגד ג' פעמים מ' יום שנתנה בו תורה ושני חייו של משה כן יום לשנה. ורוחבה ז' טפחים כנגד ז' רקיעים היינו דכתיב חכמת נשים בנתה ביתה חצבה עמודיה שבעה היינו ז' ימי הסוכה. בי"ת ה' כלומר ה' חומשי תורה, וכתוב ה' בחכמה יסד ארץ טבחה טבחה היינו הסעודות בתוך ימי החג. ד"א טבחה טבחה מסכה יינה היינו קרבנות. תשלח נערותי' תקרא היינו ע' פרים כנגד ע' אומות דהיינו נערותיה דהיינו בני אדם המנוערי' מן המצות. וגם זכר לענני כבוד היינו דכתיב זכר עשה לנפלאותיו וגו'. בעל העיטור כתב גזל עצים וסיכך בהן לא יצא ומש"ה צריך ליזהר בהם לפרוע דמיהן לגוי כמו אתרוג. כשעושה סוכה מקצתה תחת הגג יזהר שלא ישב תחת הגג. לכתחילה יעשנה במקום הראוי לדירה דאל"כ לא יצא מרדכ"י. ואל יסכך אותה עב שלא יוכלו הגשמים לירד בתוכה. ומצוה לנאותה דכתיב תשבו כעין תדורו ומש"ה אין להניח מאני מיכלא בסוכה. זה הכלל כל דבר שאינו מניח בביתו לא יניח בסוכה. ועיקר דירתו יהא בסוכה אכילה ושתייה ושינה. וטוב שלא לאכול פירות חוץ לסוכה מהר"ם. לחד תי' תוספות נוי סוכה לא מהני בהו תנאי אלא לאחר שנפלו. אין לתלות שעטנז אא"כ היה גבוה שלא יכול ליגע בו. ומצטער פטור ומש"ה ירדו גשמים פטור ושיעורא משתסרח המקפה. ואם יאכל בה נקרא הדיוט דכתיב דרכיה דרכי נועם וגו'. ונראה שאם היה ישן בסוכה אפילו ירדו גשמים מועטים יצא דבגשמים כל דהוא מצטער שלא יוכל לישן. ובלילה הראשון חייב לאכול בסוכה אפי' ירדו גשמים דילפינן ט"ו ט"ו מחג המצות. ומהר"י ז"ל דרש דצריך לאכול קודם חצות מהאי טעמא. וכשיורדין גשמים יש נוהגים לברך ברכת המוציא בסוכה ולאו שפיר עבדי דצריך לברך במקום סעודה. קטן שאין צריך לאמו חייב בסוכה. בחול נוהגין לברך המוציא קודם לישב בסוכה ובשבת ובי"ט =וביום טוב= לישב קודם. למיגרס ביה ולא לעיוני וכן שחוק. לולב בגימ' ל"ו לב כלומר ל"ו צדיקים בכל דור שרואים פני שכינה שנאמר אשרי כל חוכי ל"ו. ולב היינו תורה דמתחלת בב' ומסיים בל'. ול"ו מסכתות שיש להם גמרא היינו דכתיב כי על פי הדברים האלה כרתי ברית וגו'. ולולב בגימט' חיים היינו התורה שנאמר כי הוא חייך וגו'. לולב צדיק כתמר, הדס והוא עומד בין ההדסים, ערבה סולו לרוכב בערבות וגו'. אתרוג הוד והדר כו'. כולם /ארבע מינים/ ז' כנגד ז' רקיעים. הדס בעלין י' אצבעות. ויקשור ההדס גובה יותר מהערבה. שמעתי ממורי ז"ל משם מהר"ם לוי ז"ל והטעם בספרים הפנימיים ויניח הערבה במים בעי"ט =בערב יום טוב=. ובי"ט ינעוץ בו הלולב דאין זה קשירה. ולאחר הנטילה יחזירו למים הראשונים. וכשיטול יהא בדעתו שלא לצאת בו אלא לאחר הברכה או יהפכנו דכל המצות אינם יוצאות בו אלא כדרך גדילתם. וכן כשמברכין בורא עצי בשמים במ"ש =במוצאי שבת=. לדידן י"ט =יום טוב= שני כמו הראשון לכך הנותן לתינוק לולב ואתרוג ביום ראשון אל יתן לו לבד דקטן קונה ולא מצי לאקנויי אלא יאחוז עמו. מי שאין לו לולב אל ישאל מחבירו אלא יתן לו במתנה. ובשעת נטילה וניענוע יקרב האתרוג אל הלולב כדאיתא ברקנ"ט. אל יקצץ הערבה. לולב וערבה בשביעי ועצי סוכה ונוי סוכה אסורים כל ימי החג. והנוהגים לצלות תפוחים בהושענא לאו שפיר עבדי. יקחו משאר ערבה שלא הוקצו למצוותה. ובז' לא ינעצו הערבה בלולב. איטר יקח הלולב בשמאל כל אדם שהוא ימינו, אשר"י. בשבת יום שני לגבי לולב כמו יום ראשון של שאר ימות השנה, אשר"י. החתנים יקנו הפירות קודם י"ט. אין לסתור הסוכה בשמחת תורה. ונהגו אנשי מעשה להצניע הלולב לצורך אפיית המצות. דכיון דאיתעביד ביה מצוה יתעבד ביה מצוה אחריתי כדאמרי' גבי עירוב פרק כל כתבי וכן ציצית שנפסל יסמנו בו ספר. ויעמוד בשעת נטילת לולב שנאמר ולקחתם לכם וילפינן לכם מספירת העומר דכתיב מהחל חרמש בקמה אל תיקרי בקמה אלא בקומה. וכן גבי תפילין שמעתי ממורי ז"ל ששמע מבערמ"ן במעגנץ שאמר משם מה"ר יעקב נורטהויזן הי"ד דכתב בי' נמי לכם שנאמר על האדמה אשר ה' נותן לכם ושמתם את דברי אלה על לבבכם. ודרשינן פ' הקורא בברכו' מלמד שצריך שימה כנגד הלב. סוכה בגימטריא ה' בכתיבתו וקריאתו. כל הטפחים בסוכה י"ש פחות ב' וב' של הסוכה הרי יש הה"ד להנחיל אוהבי יש עולמות וגו' עכ"ל.
שו"ת מהר"י ווייל סימן קצב
 
דיני יום הכפורים.
 
בעשור לחדש היינו דאמרי' דעשור קדש קדשים היינו דכתיב לכל זמן ועת לכל חפץ תחת השמים. בו קבל משה רבינו ע"ה לוחות אחרונות בו אמר השם סלחתי כדבריך. משום הכי הזכיר הכהן גדול י' פעמים ה' ג' בוידוי הראשון ג' בוידוי שני על פרו א' על הגורלות ג' על שעיר המשתלח. י' וידויין ב' בערב ש"צ =שליח צבור= והקהל וכן ח' ביום הכיפורים שחרית מוסף מנחה נעילה. י' פעמים קידוש ידים ורגלים. ואין עבודה כשר אלא בכהן גדול. דיום זה מיכאל ממונה עליו והוא כ"ג =כהן גדול= של מעלה והוא מלאך החסד ומש"ה אין עבודת י"כ כשר אלא בכה"ג. ומש"ה אין השטן דהיינו יצר הרע שטן דכתיב ימים יוצרו ולו אחד בהם והיינו יגער השם בך השטן. השטן בגי*מטריא שס"ד וכיון שאין בו יצר הרע אוי לו שמתפתה לעשות חטא עונשו כפול. ובחיבת ה' את ישראל נתן להם יום זה לכפרה דאין יצר הרע שולט בו דבקל יש לעשות תשובה ביום זה. הכפרות משום דאם נגזר מיתה על האדם כשיבטל הגזירה צריך ליתן למלאך המות כופרו הה"ד פדעהו מרדת שחת מצאתי כופר. וכתוב צדיק מצרה נחלץ וגו' והיינו איל של יצחק והיינו סוד הקרבנות. ויאמר חליפתי תחתי כפרתי ר"ת =ראשי תיבות= חת"ך מלאך הממונה על החיים הה"ד החותך חיים לכל חי. הכפרות דמיהם לעניים דכתיב צדקה תציל ממות מידה כנגד מידה הוא הציל את העני ממיתה ומכל עבירות שבתורה. והמעלים עיניו מן הצדקה כאילו עובד ע"ז =עבודה זרה= שנאמר יצאו אנשים בני בליעל. ונאמר השמר לך פן יהיה דבר עם לבבך בליעל. הבני מעיים זורקים שיאכלו העופות כדי לרחם עליהם דכתיב ונתן לך רחמים ורחמך כל המרחם על הבריות מרחמים עליו. מצוה להרבות בסעודה דכתיב ועניתם את נפשותיכם בתשובה בחדש וגו'. לטבול אחר חצות דווקא ואין לברך. ואותם שאומרים וידוי תחת המים לא ידענא טעמא מאי. מי שהוא חלש ואינו יכול לסבול הטבילה יזרוק עליו ט' קבין מים דהיינו רי"ו בצים: הוידוי נתקן דחיישינן שמא תטרף דעתו. ואין לחתום האל הסולחן אלא יאמר אין לנו מלך מוחל וסולח אלא אתה ותו לא. המלקות ברצועה של עגל או של בקר וכן כל מחויבי מלקות בב"ד =בבית דין= דכתיב ידע שור קונהו. ובשעת המלקות יאמר וידוי בהכנעה ובכובד ראש. אין להשתכר בסעודה מפסקת. להפסיק בעוד שהחמה זורחת וה"ה למלאכה מש"ה צריך להדליק הנרות בב"ה =בבית הכנסת= בעוד שהחמה זורחת קודם בין השמשות. והנר שנהגו להדליק דנשמה קרוי' נר והיום גמר דין על הנשמות. וגם ביום הכפורים קבל מרע"ה הלוחות האחרונות ובו נשלמה התורה דאיקרי אור דכתיב נר מצוה ותורה אור. ומש"ה נשים לא נהגו להדליק שאינן מחוייבין בתלמוד תורה. ועוד באיש רמ"ח אברים ושס"ה גידין היינו תרי"ג איברים כנגד מצות עשה הגידין כנגד מצות לא תעשה. ובאשה ד' איברים יותר דלתים ובריח כדאמרינן בבכורות. וגם אינה מחוייבת בכולן כגון בל תשחית זקן ולא תקיף ומצות עשה שהזמן גרמא. אין לברך על הנר דאית ביה פלוגתא. ויברך על הטלית ביום דאית ביה פלוגתא אם בלילה זמן ציצית. ויעשה שלום אדם לחבירו כדי שתתקבל תפילתינו כדאיתא במדרש דישראל כמלאכים שאין מחלוקת ביניהם. וכתוב חלק לבם עתה יאשמו ונאמר חבור אפרים עצבים הנח לו. אע"פ שיום הכיפורים מכפר היינו בין אדם למקום. אבל בין אדם לחבירו אינו נתכפר עד שיבקש ממנו מחילה דכתיב מכסה פשעיו לא יצלח. וכתיב אשרי נשוי פשע כסוי חטאה חדא בינו לבין המקום וחדא בינו ובין חבירו. ואם חטא איש לאיש יבקש ממנו מחילה. ואם אינו מתרצה יבקש ממנו מחילה ג' פעמים בפני ג' אנשים ותו לא צריך. והמוחל לא יהא אכזרי שנאמר ונתן לך רחמים וריחמך והרבך כל המרחם על הבריות מרחמין עליו. ונאמר נושא עון ועובר על פשע למי נושא עון למי שעובר על פשע. אבל המוציא שם רע על חבירו אין לו למחול. עבר על מצות עשה ועשה תשובה אינו זז משם עד שנמחל דכתיב שובו בנים שובבים ארפא משובותיכם. עבר על לאו תשובה וי"כ =ויום כפורים= מכפר דכתיב כי ביום הזה יכפר עליכם. על כריתות ומיתות ב"ד =בית דין= ושבועת שוא תשובה וי"כ =ויום כפורים= תולה וייסורים מכפרים שנאמר ופקדתי בשבט פשעם וגו'. ושבועה אע"פ שאין בו אלא לאו עונשו מרובה כדבעינן למימר. ועל חילול ה' אין מכופר עד שימות דכתיב אם יכופר עון זה עד תמותון. וחילול השם הוא כגון ת"ח =תלמיד חכם= שמרננין עליו. ובכלל זה חילול השם בפני גוים כגון המעוות להם דכתיב באמור להם עם ה' אלה ומארצו יצאו. מש"ה מונה שבועת שוא גבי חמורות דאית ביה חילול השם שנאמר לא תשבעו בשמי לשקר וחללתם ועל כלן נאמר ונקה וכאן לא ינקה. וכל עבירות שנים ג' דורות וכאן מיד. וכל עבירות ממנו וכאן ממנו וממשפחתו ומכל העולם כולו כדאיתא בפרק שבועת הדייני'. בכלל זה המזכיר ש"ש =שם שמים= לבטלה ואפילו בלשון אשכנז סמ"ג. ואמרינן בנדרים במקום שמזכירים ש"ש =שם שמים= לבטלה עניות מצוי. ונאמר ליראה את השם הנכבד והנורא ואפילו המברך ברכה לבטלה הוי בכלל לא תשא. אותם העומדים לא יעצרו נקביהם חדא דתפילתו תועבה, ואית ביה נמי משום בל תשקצו וכן בשאר ימות השנה: הישנים בבית הכנסת ישנו רחוק מארון. והנרות שכבו אין לומר לגוי להדליק ואפילו ברמיזה מדאמרי' ובשבת התירו לומר כל המכבה אינו מפסיד. דווקא במקום פסידא וה"ה בשבת דעלמא והרבה נכשלים בזה. אין בין שבת לי"כ אלא שזה זדונו בהתראה מיתת ב"ד וי"כ כרת. עירוב והוצאה לי"כ ומש"ה צריך השמש להכריז ערבתם בי"כ כמו בשבת. י"כ אסור ברחיצה ואפילו להושיט אצבע במים. אבל בשחרית כשעומד ממטתו מותר לרחוץ ידיו וכן כשהסיך רגליו דהוי כמו מי שהיו ידיו מלוכלכות, אשר"י דווקא אצבעותיו וה"ה לקטנים אם שפשף. ונ"ל דאפשר אפילו בלא שפשוף אם נגע במקום טנופת. ויברך ענ"י =על נטילת ידים= אם רוצה לחזור לתפילתו וכן בשאר ימים. אבל הנוהגים ליטול ידיהם כשרוצים להתפלל ולא עשו צרכיהם אין לברך ענ"י מדלא מני להו בהדי ק' ברכות. אין למנוע מן התינוקות שום דבר רק נעילת סנדל דלית ליה נפקותא כוליה האי. ועוד כשישן חולצין כדאמרינן ביומא מאן דבעי למיטעם טעמא דמותא לסיים מסאני ונינם. אין סברא שהגדולים ישחקו באגוזים. י"כ אסור בתשמיש המטה. כתב האגודה דאסור ליגע באשתו דלא עדיף ממקום שנהגו להדליק או שלא להדליק. כשהחזן אומר ונופלין על פניהם הקהל גם יפלו על פניהם כדאיתא במרדכי. הנערים ונערות שהם גדולים לא יאכלו קודם הבדלה. העושים ב' ימים י"כ פעם אחת צריך לעשות כן כל ימיו כיון דקבל עליו וכתב האשר"י שיש לו התרת חכם. ונ"ל דאין מועיל תנאי מידי דהוה מי שאמר אהיה נזיר פחות מל' יום דלא מהני תנאו. ה"נ כיון דקבל עליו י"כ מטעם ספיקא דלדידיה הוי אסור מכח ספיקא. ואין לו להתפלל תפילת י"כ אלא תפילת חול. וגם אין לו לומר י"ג מדות דלא נתקן אלא בצבור כדאיתא בא"ז =באור זרוע=. ואחרים לא יבשלו לו, עכ"ל:
שו"ת מהר"י ווייל סימן קצג
 
דיני פסח.
 
גבי חמץ עשו חכמים הרבה הרחקות משום דהחמירה בו תורה לעבור בל יראה ובל ימצא ועונשו כרת וגם לא בדילי מיניה. ותקנו לכבד הבית היטב היטב. ואין לסמוך על הבדיקה לבד ולא על הכיבוד לבד מרדכ"י. יש לשפשף כלי חמץ שלא ישאר בו שום חימוץ ולטומנו מן העין. בא"ח לסגור בחדר ולהטמין המפתח. צריכין ברזא חדשה שמא היה כבר בחבית של שכר. ללבן החצובה שקורין דריבו"ש. משמע באשר"י ובא"ח ובהג"ה סמ"ק דבשר יבש צריך לברור המלח. וכן שמעתי ממהר"י ז"ל דהכי איתא בספר אגודה. ואותם שרגילים לאוכלו בלא בירור צריכים להדיחו קודם ימי הפסח היטב כדי שלא יהא נדבק בו חמץ כל שהו תוך ימי הפסח. ועל כיוצא בזה נאמר מהיות טוב וגו'. מבררין המלח קודם הפסח. ואותם שאינם אוכלים תרנגולים בימים הראשוני' ובאחרונים אוכלים לא מצאו ידיהם אלא א"כ נזהרים תוך הפסח שאין מאכילי' אותם אלא מצה ולא שום תבואה. והעריבות שלשים בהן לא הועיל בהן שפשוף דיש לחוש שמא יש בכל הכלי כזית והכלי מצרפו א"ז =אור זרוע= וסמ"ק. ויש לטוחן בטיט. וכן כלים שהיה בהן קמח דיש לחוש שמא בא עליו מים ונתחמץ, וכן הסלים שהיה בהן לחם כל השנה. ונ"ל להטמינם בחדר שאין רגיל בו ושאין בו דבר שצריך בפסח. ואותם הלשים כל השנה בבתיהם צריכים לגרוד הכתלים במקום הלישה. והחלונות שדבקו בו נייר בקמח צריך להסיר' כיון שהחמץ נראה בעין. הכלי שרוצה להכשיר ישפשף שלא ישאר בו שום חלודה ואם יש בו גומות שאינו יכול להסיר ממנו החלודה אין להכשירו. וכלי שקדם איסורו לטלאי אין להכשירו. היורות גדולות מגעילין תחילה ממלאו מים וכשהמים רותחין משליכין לתוכו אבן חם כדי שיעברו המים על כל שפתו וישפוך הרותחין ממנו וישטפנו בצונן. ויגעיל תחילה כלים שנשתמשו בהן בצונן ואחר כך שנשתמשו בהן בכלי שני ואח"כ שנשתמשו בהן בכלי ראשון וכולם ישטפו בצונן שנ' ומורק ושוטף. אין להגעיל ב' כלים יחד ואין להשהותו בתוכו ואין להחזיר כלי הנגעל לתוך מי הגעלה דהדר בלע איסור. וכלי של גוים יגעיל לבסוף. השולחנות צריכים הגעלה יניח אבן חם עליו או לפיד בוער וישפוך עליו. ואם האבן או הלפיד מספיק יניחו במקום אחר וישפוך עליו באותו מקום כדי שילכו הרותחין בכולו. וכן יעשה לכל הכלים שאינו יכול להכניסם תוך היורה בפעם אחת. ורותחין ע"י עירוי לבד אינם מועילים לשולחנות משום דלפעמים משימים עליו פשטיד"א חם והוי השלחן כלי ראשון. ואין מועיל גרידא /גרידה/ לשלחנות דלא הוי אלא כמו קליפה. ואיתא במרדכי בפ"ב דע"ז דעירוי לא הוי ככלי ראשון לגמרי אלא מפליט ומבליע כדי קליפה אלמ' דקליפה לא מהני במקום דצריך הגעלה בכלי ראשון. וכן משמע ביורה דיעה /דעה/ בסימן קכ"ד וקכ"ה. וכ"ש דלא מהני קליפה להמרדות שמרדו בו חמץ כיון שתשמישו ע"י האור. בא"ח איכא מ"ד דאסר להגעיל כלי עצם דחייס עליו ולא מגעיל שפיר. ונ"ל דה"ה סכין שקתא שלו עצם וכ"ש שקתא שלו אויף גשוב"ן אפילו של עץ כיון שהוא דבוק בדבק חייס עליו. אגודה מי שמגעיל בצבת שלוקח הכלי בצבת ומשים אותו ביורה רותחת צריך שירחיב הצבת כשתוחב הכלי בתוך היורה כדי שיבא גם המים רותח במקום שאוחז הכלי בצבת. העץ שתוחבין בו צלוחית ובצלוחית שותין שכר אין לתחוב בו צלוחית בפסח. השכר שקורין בל"א מע"ט נ"ל שאין צריך לבערו מן הבית אלא יעשה מחיצה י' דהרחקה יתירה הוא מה שאי' שותין אותו משום עירוב קמח. וכן נהגו שלא לבער שליהי"ן קומפוש"ט מהאי טעמא. ומ"מ יצניע אותו ויעשה היכר דלא אתי למיכל מיניה. רש"י ור"ת אסרו מדוכות אפילו בהגעלה כיון דרגילין לדוך בתוכו פלפלין ודבר חריף הוי כבית שאור דחימוצו קשה. ואין להניח שום דבר על התנורים בבית החורף דרגילים להשים עליו פשטידא ושאר חמץ כל ימות השנה והוי ככלי חרס שאין יוצא מידי דופיו לעולם. וכן אסר מהר"י ז"ל להניח שום דבר בהככלו"ן ר"ל בוקאלטט"י, תוך ימי הפסח מהאי טעמא. ללבן הפיטפוט ולהבעיר האש על כל הכיר' דאי אפשר שלא שפכו עליו חמץ כל ימות השנה. אין להכשיר כלים שהוא משוקד שקורי' בלע"ך מול"ט בל"א דהוי ככלי חרס. השפודין ילבן חציו ואחר כך חציו השני. מותר לומר לגוי עד שאתה לוקח כו' ובלבד שיהא מכירה גמורה. אור לי"ד שואבין מים בין כוכב לשמש דווקא דביום לא ניחא לרש"י ובלילה לא ניחא לפירוש ה"ר אליעזר ממי"ץ. ואמר מהר"י ז"ל שמצא כתוב בשם רבי שמואל מפלייז"א שצריך לומר שהוא שואב לשם מצוה ומטעם זה נ"ל לייחד כלי מלא מים לשם מצה של מצוה.
 
פסח ביום ג' ויום ד' והתקופה נופלת תחילת ליל ו' אם רוצים לאפות ביום ו' ישאבו המים ליל ב' אור לארבעה עשר ויניח המים במקום קר. אם קר במרתף יותר מעל הקרקע יניח במרתף ואי איפכא לא יניח במרתף. והנוהגים לשאוב מן הנהרות משום דביומי ניסן החמה הולכת בהרים ואינה הולכת בנהרות כך פרש"י. אבל כשהנהרות גדולים מחמת גשמים או מחמת הפשרת שלגים אז אין לשאוב מן הנהרות כן נראה לי. ויזהר שלא לאפות קודם היום דשמא סוף הלילה גורם הצינון לרש"י, ספר מצות גדול /סמ"ג/. ואחר כך בודקים החמץ ולא יעשה שום דבר קודם הבדיקה הן מלאכה הן לימוד. ונראה לי דהוא הדין תפילת ערבית מי שלא התפלל עם הציבור שאסור במלאכה ובלימוד קודם שיתפלל כדאיתא פרק קמא דברכות ואוכל קימעא ואישן קימעא כו' עד וכל העובר על דברי חכמים חייב מיתה. אבל בשחרית אין בידי לאסור קודם שיתפלל דכיון דהציבור עדיין לא התפללו לא חיישינן שמא יפשע. מידי דהוה אמה שנהגו לאכול לאחר זמן מנחה קטנה אע"ג דכולהו רבוות' אסרי. והיינו כיון דאיכא ציבור שעדיין לא התפללו לא חיישינן שמא יפשע. ועוד דהשמש מדכיר. ומהר"א כהן ז"ל הביא ראייה מרב ששת דמסר שינתיה לשמעיה. אבל מי שיש במקו' שאין שם מנין אסור ללמוד בשחרית קודם שיתפלל. ויבדוק בנר של שעוה אבל לא בשל שומן דחייש שמא יטיף על כלי של חלב. ובשל שמן נמי לא דחייש שמא ישפוך על בגדיו ולא יבדוק שפיר, אשר"י וא"ז. ומהר"י ז"ל אומר דאיתא בספר אגודה דשתי נרות הוי אבוקה ואין לבדוק אלא בנר יחידי. וקודם שיתחיל לבדוק יברך על ביעור חמץ. ואם אפשר אל יפסיק בשיחה בטילה קודם גמר הבדיקה. ואם יש לו טורח לבדוק לבד יעמיד מבני ביתו אצלו בשעת הברכה והם יבדקו על סמך ברכתו. ויש שמניחין חמץ אמר מהר"י ז"ל דהיינו טעמא דאי לא מצא מידי חיישינן שמא ישכח הביטול. כדאמ' וניבטל בד' וניבטל בה'? כיון דלאו זמן ביעורא הוא דילמא אתי למיפשע. ה"נ הכא אי לא מצא חמץ במה יזכור. אבל השתא זכור הוא בשעה שמצניע החמץ. במקום שרגילין לאכול כל ימות השנה יש לבדוק תחת הספסלים דאי איפשר שלא נפל שם והוי כמו חמץ בבור. אמצע חצר אין צריך בדיקה. אבל אם יש שם חמץ ודאי צריך לבערו כדאיתא בהג"ה במיימונ"י. ומשום הכי יזהר קודם הפסח שלא ישליך התבואה בחצר לתרנגולים במקום שהוא לח שמא יחמיץ וישאר לשם בתוך הפסח וכ"ש שיזהר מזה תוך הפסח. ואותם שיש להם סוסים יזהרו כשנותנים להם האוור"ן בל"א שלא ישייר מידי בתוך האבוס לאחר שאכל דרירו מחמיץ כדאיתא במרדכי. המוצא חמץ בי"ט =ביום טוב= כופה עליו כלי עד חולו של מועד וישרפנו אבל לא ישליכנו לכלבים ואפילו שאינו שלו הג"ה מימונ"י וא"ז =אור זרוע=. הכל נאמנים על בדיקת חמץ אפילו נשים וקטנים הימנוהו רבנן בדרבנן. אבל בדאוריתא כה"ג =כהאי גונא= דלא איתחזק איסורא בודאי אין נאמנים. ומכאן דאין נאמנים נשים לבדוק דגים קטנים כיון דלא איתחזק איסורא בוודאי מפי מהר"י ז"ל. ומה שמשייר יניחנו בצינעא שלא יהא צריך לבדוק אחריו וכן החמץ שרוצה לאכול למחר הרמב"ם. ואחר הבדיקה יבטל החמץ ויאמר כל חמירא דלא חמיתיה ודלא ביערתיה ליבטל וליהוי הפקר כעפרא. אבל לא יאמר דחמיתיה ודלא חמיתיה כו' דאי אמר הכי א"כ בטל אפי' שמצא וא"כ אינו שלו וצריך לקיים מצות שריפה בחמץ שלו מתשובת מהר"ם א"ז =אור זרוע=. ומהאי טעמא נ"ל דלמחר אין לבטל עד לאחר השריפה דאי בטל קודם אם כן לא הוי שלו ואז יאמר דחמיתי' ודלא חמיתי'. כו' עמי הארצות ונשי' ליבטלו בלשון אשכנז. בע"פ =בערב פסח= יאכל קודם שעה חמישית וישרוף החמץ קודם שעה ששית כדי שיוכל לבטל. וכשישרוף בשעה ששית או לאחר כך יעשה מדורה בפני עצמה משום דאז חמץ אסור בהנאה. וכשיבא ע"פ =ערב פסח= ביום ב' והגוים אינם מספרים ביום א' אז מותר לספר בע"פ =בערב פסח= קודם חצות. ומי שיוכל לספר מיהודי יספר ביום א'. כשטוחנין החיטין אז מיד לאחר הטחינה הקמח חם לכך מנהג כשר הוא שלא לטחון לצורך הפסח תוך ג' ימים קודם ע"פ =ערב פסח= כדי שיקרר הקמח. בפרק מקום שנהגו אין עושין מלאכה בע"פ =בערב פסח= אלא ג' אומניות החייטי' והכובסים והספרים. וכתב הרמב"ם אפילו אילו ג' אומניות דווקא במקום שנהגו ודלא כאשר"י. לכן יגלח כל אדם קודם ע"פ =ערב פסח= דלדידן הוי במקום שנהגו שלא לעשות מלאכה. וכה"ג איתא בסמ"ק לענין ט' באב. וכן נטילת צפורנים. אבל האבלים יגלחו בע"פ =בערב פסח= דהוי עדיפי ממי שבא ממדינת הים דאנוסים הם. וצריך לבדוק בית יד /כיס/ של התינוקות שלא ישאר בו חמץ. וכן בבית יד /כיס/ שלו מידי דהוה אהא דאמרינן הילכתא רבתא לשבתא. ומי שאיפשר להמתין לעשות מצות עד לאחר חצות מה טוב ומה נעים אפילו שאינם מצה של מצוה כדמשמע במרדכי ובא"ז וכן נהג מהר"י ז"ל. ואין לטלטל לא קמח ולא המים ולא המצות מגולה תחת הרקיע במקום זריחת השמש וביומא דעיבא תחת כל הרקיע. וכן יזהר במקום הלישה וירחיק הלישה מן התנור. וטוב שאין להניח הספל שלשין בו על כר של צמר מפני שמחמם הספל. וטוב להניחו על כר של עור. ואין ללוש בכלי שיש בו בקעים וגומות דאי איפשר לקנחו מן הבצק. וקודם שיתחיל ללוש יבטל הפירורין שיפלו מן העיסה. ואל ילוש יותר מכדי העוסקים בו דהגאונים כתבו שאין להניח לכתחילה העיסה בלא עסק. ואל יניח העיסה בלא עסק שיעור הילוך מיל דהיינו רביע משעה וחלק אחד מעשרים משעה. כדמשמע בתוספות פרק קמא דפסחים וכן בפרק מי שהיה טמא דמהלך אדם בינוני מ' מילין ביום דהיינו י"ב שעות. ויזהר בשפיכות המים דאין להוסיף קמח משום דאינו נילש עם הראשון ונמצא מפסיק בין העיסה מפי מהר"י ז"ל. ולאחר כל עיסה ועיסה ידיח ידיו וידיח הספל יפה וינגבו במפה אא"כ שלש מיד בלי הפסק. וכן אותו שנתן הקמח ידיח ידיו, וכן אותן שתקנו המצות. ויקנח כל הכלים אחר כל עיסה ועיסה ויבער הפירורים מעל השלחן אחר כל עיסה ועיסה. ואותם שעורכים העיסה בכלי שקורין בל"א ברע"ך יקנח האופתא והברע"ך כמו הספל ושאר הכלים. ואותם המעבירים ידיהם על המצות לא יפה הם עושים דלא קרי עסק אלא העריכה והלישה או כשנוקבין המצות. אבל כשמעבירין ידיהם על המצות גרע טפי כדאמרי' האשה שוהה עליהן ומחמצתו. ולכתחילה עושים המצות דק דקאמר עושין סריקין כמו רקיקין כו'. ופרש"י ובלבד שיהיו דקין ומקולשין דאינן ממהרין להחמיץ אבל לא מציירין העבין כמין גלוסקאות דממהרין להחמיץ עכ"ל רש"י. ואין לצייר המצות מהרי"ח הג' באשר"י. החלה בבית שאין בו כהן שאין כהן נהנה ממנה צריך לעשות לה היסק בפני עצמה. דישראל אסור ליהנות ממנו /מחלה/ דכתיב את משמרת תרומתי אחת תרומה טהורה ואחת תרומה טמאה ואיתקש להדדי מה תרומה טהורה לכהן כו', תוספ' פרק כל שעה מהר"י ז"ל. וכן בשאר ימות השנה. ואם אפו בתוך התנור חמץ צריך להסיקו בטוב ושיהא האור בכולו. ובלאו הכי צריך להסיקו היטב כדי שלא יחמצו המצות. ואותן שמניחים אופין גוים ללוש יזהרו שלא יהא דבוק בצק לא בידיהן ולא במלבושיהן. המרדה לא יהא בו חריצין שלא ידבק בו עיסה ויחמיץ. המצות בתוך התנור לא יהו נוגעות זו בזו בתוך התנור ואם שוכבות זו על זו הוי חמץ מפי שארי הח"ר יוסף ז"ל שאמר בשם השר ז"ל מנויאשט"ט. ונ"ל דה"ה כשנעקם מצה אחת בתנור ונעשית כפולה. ונ"ל ראייה לפסק זה דאמר רב יוסף לא ליחלט איניש תרתי חיטי בהדי הדדי דלמא אזלא חדא ויתבא בציריה דחבריה ולא סלקא ליה דיקולא דמיא. אלמא היכא דנוגעות לא סליק ליה דיקולא דמיא. ה"ה הכא גבי חום התנור ודבר הנראה לעינים הוא. לאחר גמר הלישה יכבדו המקום שלשו שם. הבכורות מתענין ואפילו בוכרא דאימא ראבי"ה. מצה של מצוה אין לאפותה קודם חצות והכי סבירי רוב הפוסקים. ונ"ל דה"ה שאר תיקונו כגון הלישה. ואין ללוש ג' מצות יותר משיעור חלה בפעם אחת. רק מי שיש לו בנים הרבה שאין מספיק לו שיעור חלה ילוש בשני כלים בכל אחת פחות משיעור חלה ומשני העיסות יתקן ג' מצות. וכן משמע בהג"ה בסמ"ק. וכן נ"ל שיפה לו כדי שיהא לו להגיע לכל אחד ואחד כזית ולא יעבור על איסור אכילת מצה דהוא כזית. וכשיטול חלה משני העיסות יצרפם בכלי כמו שנפרש לפנים בעז"ה. ושיעור חלה כלי שמחזיק מעט פחות מג'. זיידלין. והוא שם מדה. המצה שנייה יעשה גדולה יותר מהאחרות משום שצריך לאכול ממנה כל אחד ב' כזית אחד בשעת המוציא ואחד לאפיקומן. במרדכי פרק אילו עוברין שיעור חלה צריך למוחקו ביורה דיעה /דעה/ צריך לגודשו. והכלי לכתחילה צריך עומקה כחצי רוחבו כים שעשה שלמה דהוי גודשא תילתא כדפירש רש"י בפרק במה מדליקין נ"ל. וכל אדם יסייע בתיקון המצות כדאמרינן במכילתין משארות' צרורות וגו' וכי לא היו להם עבדים ושפחות אלא שהיו מחבבין את המצות, הג"ה במיימונ"י. ואל יסיע לא גוי ולא חש"ו =חרש שוטה וקטן= לא בלישה ולא בעריכה ולא באפייה דלאו בני שימור נינהו: להסיק התנור בלולב כיון דאיתעביד ביה מצוה חדא יתעביד ביה מצוה אחריתי. ומהר"י ז"ל היה רגיל לעשות ממנו היסק בפי התנור בשעת אפיית המצות משום דיש שבח עצים בפת. ונ"ל דה"ה לעשות סימן בספרים בציציות הנזרקים מהאי טעמא. וכדאיקלע פסח ביום א' אל יאפו המצות בע"ש =בערב שבת= מטעם דפריש' לעיל אלא יאפו אותם במ"ש =במוצאי שבת=. וימדוד הקמח לשתי הלילות בע"ש וכו' כמו שמפורש בפנים. והנשים אל ידליקו שום נר עד שיתפללו ויבדילו בתפילה. ואותם שאינם יודעים להתפלל אל יעשו מלאכה עד שישמעו הבדלה בשאר ימות השנה וסגי כדימרון בא"י המבדיל בין קודש לחול. ואמהר"י ז"ל דבמ"ש =דבמוצאי שבת= לי"ט =ליום טוב= כיון דלא מצי למימר בין קודש לחול לא סגי אם יאמר ברוך אתה יי המבדיל בין קודש (לחול) [לקודש] כיון דלא אשכחן הבדלה זו בהדיא באורייתא. אבל האגודה כתב דמברכין בין קודש לקודש, וכן אני מורה. והרגילים לאפות בליל שני ימדדו עשרון קמח בעי"ט משום דאסור למדוד בי"ט. ואל יפריש חלה מן העיסה דא"כ היה אסור לאפותה דהוי אפייה שלא לצורך. אלא יעשה עוגה קטנה ולא יקרא לאותה עוגה שם חלה כלל. ולאחר אפייה יניח כל המצות בכלי ויזהר שלא יהא יוצא שום מצה לחוץ לכלי והעוגה קטנה יהא נוגע לכל המצות. והכי משמע בהג"ה באשר"י. ויטלטלם אצל התיבה או כלי שרוצה להניח בתוכו החלה ויברך להפריש חלה. ויניחנו בתוך הכלי ואל יטלטל החלה לאחר הפרשתה אע"ג דאיכא כהן קטן בעיר דאין נוהגין לתת החלה לכהן קטן ומעתה הוי מוקצה. והטעם נ"ל דחיישינן שמא יפרר ואתי לידי תקלה או שמא משום דלא מוחזקינן בזמן הזה בכהן ודאי. ובחול המועד ישרוף החלה. והתנור יכול לכבות ולצנן דכשם שהותר הבערה לצורך כך הותר כיבוי לצורך. וכן כתב בא"ח בשם מהר"ם. וכן קדירה שאחז בה האור מותר לכבותה אשר"י. ואיפכא נמי כשם שאסור לכבות שלא לצורך כך אסור להבעיר שלא לצורך. ומשום הכי אסור להדליק נר של אבטלה כדאיתא בירושלמי. כשאופין בי"ט אסור לקנח הכלים דהוי שלא לצורך י"ט. הספל יקנח ויעשה בו סדר, והעצים שקורים בל"א וועלגר הולצר וכן השטופפ"א אייז"ן בל"א יטילם למי' צונני' עד מוצאי י"ט. וכלי העץ אל יקיפם אלא יכבידם שיהו למטה מן המים הש"ר ז"ל. המצות לא יהו רחבים יותר מדאי דהוי כמו אשישה וכתיב לחם עוני. בע"פ =בערב פסח= יכול לאכול פירות וכה"ג ובלבד שלא ימלא כריסו ממנו, הרמב"ם. מי ששם מרור שלו קודם הפסח בקרקע כדי שיהא לח ויפה ושכחו ולא הוציאו מן הקרקע קודם י"ט. מותר להוציאו בי"ט כיון שלא נטעו ליניקה ועומד לאכילה, רוקח. מצאתי בספר פרנ"ס, כשיבא ע"פ בע"ש נוהגים מקצת בני אדם שלא לתקן ורומזי"ל תוך החמין וכן אין לפרר מצה ברייב"א אייז"ן. אומר שאסור לשבר המצה קודם הסדר. ונ"ל הטעם דחיישינן דילמא אתי למיכל מיניה כיון שמתעסק בו כדחייש רבי יהודה בפ"ק דפסחים שלא יבדוק לאחר זמן איסורו דילמא אתי למיכל מיניה. וכן רבנן אסרו לקצור חדש קודם י"ו בניסן מהאי טעמא וטעמא דמסתבר הוא. והאוכל מצה בע"פ =בערב פסח= כאילו בועל ארוסתו בבית חמיו, דקודם שהותר לו מצה בעי ז' ברכות וכן ארוסתו בעיא ז' ברכות. ונ"ל דז' ברכות הם ב"פ =בורא פרי= הגפן א', קידוש ב'. שהחיינו לא קחשיב דאומרו אפילו בשוק, וברכה דטיבול ראשון לא קחשיב דחיובא לדרדקי. ואשר גאלנו ג', בפ"ה =בורא פרי האדמה= ד', על נט"י =נטילת ידים= ה', המוציא לחם ו', אכילת מצה ז'. והאשר"י דאינו מברך בפ"ה =בורא פרי הגפן= אכוס שני שמא חשיב אשר גאלנו ב' ברכות תחלה וסוף. ברכת הלל לא קחשיב אפילו לדברי רבותינו המצריכין לברך משום דיש מקומות שלא נהגו לומר הלל על השלחן. בתחילת הלילה מיד מתחילין הסדר כדי שלא יישנו התינוקות ודווקא בלילה דאיתקש מצה לפסח. התינוקות ישנו ביום כדי שיוכלו להיות ניעורים בלילה. ולפני כל אחד כוס של רביעית והוא אצבעיים על אצבעיים ברום אצבעים וחצי אצבע וחומש אצבע. ויעשה קידוש וישתה בהסיבה רביעית או רובו בהסיבת שמאל. ואם לא שתה בהסיבה יחזור וישתה בהסיבה, מרדכי. נשי דידן כולהו חשיבי וצריכין הסיבה. וראבי"ה כתב דבזמן הזה אין דרך חירות לאכול בהסיבה. וכתב האגודה אם שתה בלא הסיבה אין לחזור ולשתות ולהסב וכדיי הוא ראבי"ה לסמוך עליו בכה"ג =בכהאי גונא=. ובמוצאי שבת יברך יקנה"ז וקודם שמברך על הנר יפשוט אצבעותיו מהר"י ז"ל וכן משמע בא"ז. יש נוהגים לעמוד בשעת הבדלה וכן בכל ימות השנה נוהגים לעמוד. נ"ל הטעם משום דכתיב גבי הבדלה לכם שנאמר אשר הבדלתי לכם. ונוטל ידיו בלא ברכה מהר"ם. ואיכא רבוותא דפליגי עליה ומצריכין ברכה. וכתב הא"ז דטוב הוא שיסך רגליו ויברך ענ"י =על נטילת ידים= כדי לאפוקי נפשיה מפלוגתא: ויקח איפי"א או פיטרלין ויטבול בחרוסת או בחומץ ומברך ב"פ =בורא פרי= האדמה. ודווקא פחות מכזית שלא יצטרך לברך ברכה אחרונה. ואית ביה פלוגתא: ואיכא מ"ד דאי יברך ברכה אחרונה א"כ צריך לברך ברכה ראשונה על המרור, ואיכא מ"ד דלא צריך. אם אינו יכול למצוא איפיא יקח לוייך משום דאיקרי כרתי כלומר נכרתו שונאינו כן נ"ל. ואל יקח קירביל בטיבול ראשון דבהג"ה כתב שהוא עולשין. וגם לא יקח אותו למרור דבמרדכי כתב ליקח אותו בטיבול ראשון. הא דנהגו ליקח איפי"א בטיבול ראשון משום דאיקרי כרפס דהוי אותיות פרך ס' כלומר ס' ריבוא היו בפרך רוקח. ויבצע מצה שניה ויניחנה תחת המפה משום משארותם. ויהא לו ב' מיני תבשילין אחד זכר לפסח ואחד זכר לחגיגה. ונוהגים ליקח ביצה משום דבעי רחמנא עלן ופרקינן, וזרוע משום דבזרוע נטויה. רוקח. ויצלם מבעוד יום כיון דלא נהגו לאוכלם בלילה הראשון א"כ הוי שלא לצורך י"ט מהר"י ז"ל. הנשים ידליקו הנרות על השלחן במקום שאוכלים שם ויברכו לשם. ולא ידליקו הנרות במקום אחר ואח"כ יטלטלו הנרות על השלחן. וכן בשאר ימות השנה בשבת דעיקר כיבוד שבת וי"ט =ויום טוב= לאכול במקום שאורה רב כדאמרי' פרק בתרא דיומא אמר רב חסדא מאן דאית ליה סעודה לאכול ליכול אותם ביממא דכתיב ויענך וירעיבך ויאכילך את המן. והלא טעמו במן כל מה שירצו ואמאי קאמר וירעיבך. אלא שלא ראו אותו דבר, ואם הדליקה במקום אחר יאמר הרואה לצורכו אדלקה כמו גבי נר חנוכה. בארפורט נוהגין הגוים לנטוע המרור באדמה תוך שברי חרס וצריך כל אדם לעקור המרור בעי"ט =בערב יום טוב= דבי"ט =דביום טוב= אסור לתלוש אותו. כשיבא פסח בשבת יערב החרוסת מעט מבע"י =מבעוד יום= כדאמרי' במסכת שבת שום שריסקו מע"ש =מערב שבת= לא יערבנו בשבת. וכשרוצה לטבול בו המרור יערבנו עד שיהא דק כדפירש' בפנים. בפ"ק דסוכה תניא אזוב ג' קלחים ובהן ג' גבעולים. פרש"י קלחים שרשים. מטעם זה נראה הא דכתב ר"ת ולא שרשי' היינו השרשים הקטנים המתפצלים לכאן ולכאן אבל השורש הגדול שבו עומד הירק הוי בכלל קלח. אמרינן בע"פ =בערבי פסחים= בין הכוסות הללו אם רוצה לשתות ישתה כו'. נ"ל כיון דאנו ק"ל דאגדה הוי הפסק ומש"ה מברכין ב"פ הגפן אכוס שיני /שני/. א"כ מיד כשהתחיל ההגדה אל ישתה דאל"כ צריך לחזור ולברך והוי מוסיף על הכוסות. ונהגו לצלות הזרוע. משום הכי נ"ל שאסור לאכול בין בלילה הראשון בין בלילה השני כיון שהוא זכר לפסח ואפי' במקום שנהגו לאכול צלי. ויגביה הקערה עם המצות ויאמר הא לחמא עד בני חורין. ואם ירצה יסלק התבשילין מן הקערה דאיפלגו ביה רבוותא ויאמר הא לחמא עד בני חורין. ויסלק הקערה מלפניו עד שהתחיל עבדים היינו כו' ואז יחזיר הקערה. וימזוג כוס שיני /שני/ ויתחיל מה נשתנה וכו'. וכשמחזיר הקערה יגלה המצו' משום דכתיב לחם עוני שעונין עליו דברים מהר"י ז"ל. ויאמר מה העדות אשר ציוה אתכם דכן כתב הרוקח. ולכשיגיע למצה זו יגביה המצה פרוסה משום לחם עוני. וכשיגיע למרור זה יגביה המרור. אבל כשיאמר פסח לא יאמר הבשר דלא ליהוי כמגביה קדשים בחוץ אבל מ"מ יראה בו הש"ר ז"ל. כשיבא פסח בשבת אל יאמר ההגדה ביחידי דאין קורין יחידי לאור הנר. כשיבא פסח במ"ש =במוצאי שבת= אז יאמר מן הפסחים ומן הזבחים דאין חגיגה קריבה בשבת. ובליל שני יאמר מן הזבחים ומן הפסחים דחגיגה נאכל קודם הפסח, וה"ה בשאר ימות השנה. לפיכך כל אחד יגביה כוסו ויהיה בידו עד גאל ישראל א"ח. ואל יברך על הלל דאיפליגו ביה רבוותא. ויברך בפ"ה =בורא פרי הגפן= וישתה בהסיבה. ואם לא שתה בהסיבה יחזור וישתה בהסיבה. וישתה רביעית או רובו ויטלו ידיהם כולם ויברכו ענ"י =על נטילת ידים=. ויקח המצה העליונה והפרוסה תחתיה ויברך המוציא לחם מ"ה =מן הארץ=. ולא יפרידנה לגמרי עד שיברך על אכילת מצה ויאכל מכל אחד כזית. ואם אי איפשר לו לאכול מכל אחד כזית בפעם אחת יאכל המוצי' קודם. הש"ר ז"ל טמיש ליה במילחא וכן כתב הא"ח מן הירושלמי ויאכל בהסיבה. ואם לא אכל בהסיבה יחזור ויאכל בהסיבה. ואם איכא זקן או חולה דלא מצי שפיר למיכל מצה יכול לשרות. ונ"ל דווקא במים דיין מבטל טעם מצה. וכן משמע מתוך לשון הרמב"ם ז"ל שורין במים. ויקח מרור כזית ויטבלנו בחרוסת ואל ישהנו בתוכו כדי שלא יבטל טעם מרור ולא יקח הרבה חרוסת. וקודם שיטבול המרור לתוכו יערב החרוסת שיהא דק זכר לדם. וכשמביאין אותו לכתחילה יהא עב זכר לטיט. וינער חרוסת מעליו אח"כ. ויברך על אכילת מרור ויאכלו כל אחד כזית בלי הסיבה. ואם יקח מירעטיך יקח מה שהוא למעלה מן הקרקע כגון העלין וסמוך לו אבל לא יקח מה שהוא למטה מן הקרקע דהוי שורש ור"ת כתב דווקא קלח ולא שרשים. אגודה סימן פ"ה במסכת עירובין בשם ר"י. כזית הוא חצי ביצה דאמרינן פ"ג דכריתות אין בית הבליעה מחזיק יותר משני זתים. ובפרק בתרא דיומא אמרינן אין בית הבליעה מחזיק יותר מביצה אלמא דב' זתים הוי כביצה. מה"ר אנשיל ממרפור"ק ז"ל נסתפק כיון דמרור איתקש למצה וגזול פסול א"כ ישראל לא יעקור מרור מן הקרקע מידי דהוה אאסא דאמר להו רבא להנהו דמזבני אסא כו' בפרק לולב הגזול. ונראה לי דלא דמי דהתם גבי אסא מתקיים בקרקע מש"ה הוי כקרקע. ומרור לא יחתוך בסכין של חמץ כיון דהוא חריף. ויקח מצה השלישית כזית וכזית מרור ויטבול בחרוסת ויאכל בהסיבה ואל יסיח מתחלת ברכת המוציא עד גמר הסדר דברכת על אכילת מצה ואכילת מרור קאי נמי על הכריכ' כדמשמ' בא"ח. בא"ח ואשכנז מקום שלא לאכול צלי הוא. ונ"ל דדגים צלויים מותרין כיון דאין במינו שחיטה כדמשמע בא"ז. ואל ישתה הרבה שלא ישתכר דהא אמרי' בין שלישי לרביעי לא ישתה כו' ולא כהללו בעלי בתים שסוברי' שמצוה הוא לשתות הרבה. ואמר מהר"י ז"ל שלא לאכול אכילה גסה כדי שיוכל לאכול אפיקומן לתיאבון. אמרי' בע"פ =בערבי פסחים= חוטפי' מצה בחד פירוש פי' רשב"ם אוכלים מהר והוא עיקר. מצה אינה נאכל בשתי חבורות משום דאיתקש לפסח. ומש"ה נ"ל דאין תקנה שילך אדם לבית אחר לצרף לזימון דאין יכול לאכול בבית אחר מטעם דפרי'. ומהר"ם כתב דבשתים אין יכול לצרף לזימון ג'. ואותם ההולכים לצרף יהא בדעתם כשעוקרים לילך שרוצים לשתות לשם כדי שיוכל לשתות לשם בלא ברכה כדי שלא יהא כמוסיף על הכוסות. ולאחר שברכו ברכת המזון לשם לא ישתה מהאי טעמא דפרי'. וימזוג כוס ג' לברכת המזון. ויגביה הכוס טפח מעל השלחן וכן בשאר ימות השנה אפילו אין לו זימון תשב"ץ. וישתה רביעית או רובו בהסיבה. ר"ת כתב דאין לברך על הגפן אלא לאחר כוס ד'. ודווקא כששתה רביעית הלוג כי נסתפק אם יש לברך ברכה אחרונה כששתה רביעית דווקא או כזית. לכן ישתה רביעית לאפוקי נפשיה מפלוגתא. וימזוג כוס ד' ויתחיל שפוך. הש"ר ז"ל לא הניח לנשים ולקטנים לומר הודו כיון דהוא תחילת הפרק ואמרינן תבא מאירה למי שאשתו ובניו מקרין אותו והודו הוא תחלת הפרק. אבל על אנא לא הקפיד דלא הוי תחלת הפרק. ולא יחתום אחר הלל אלא יאמר מעולם ועד עולם אתה אל ובנשמת יחתום. ואין לומר רננו צדיקים וגומ' כי אינו מן המזמור של הלל הגדול והוא תחילת המזמור של הודו להשם בכנור. לאחר כוס ד' לא ישתה שום דבר אי איפשר ליה. ואי צחי דלא מצי למיקם אנפשיה ישתה מים. ודווקא מים כמו שהם ולא מים שנתמדו כגון אפפי"ל טרנ"ק ר"ל מי תפוחים דההיא מבטל טעם מצה וגרע מיין. ויברך המפיל כו' ויקרא פרשה ראשונה של ק"ש =קריאת שמע= ולא יקרא שאר פסוקים דרחמי' דכתיב ליל שמורים וגו' שמור הוא מן המזיקי'. היכא דאיקלע ערב פסח בשבת יתענו הבכורו' ביום ה' רוק"ח. ונ"ל דה"ה היכא דאיקלע ר"ח =ראש חודש= בא' בשבת אותם הנוהגי' בערב ר"ח להתענות יתענו גם כן ביום ה'. וישרוף החמץ בע"ש =בערב שבת= קודם שעה ששית כמו בשאר ימות השנה וימתין עם הביטול עד למחר בשבת קודם שעה ששית. ויצמצם לשייר החמץ שאין לו לאכול ממנו אלא ליל שבת ושבת סעודה אחת בבקר והנשאר ישליך לכלבים. ואל יתנו לגוי להוציאו חוץ לעירוב כדאמרינן פרק קמא דשבת נותנין מזונות לפני גוי בחצר נטלו ויצא אין נזקקין לו. משמע אבל ליתן לו וידעינן ביה שיוציא אסו' וכן איתא בהגה"ה במיימונ"י. כשגמרו לאכול ביום השבת ינער המפה והכלים יקנח באצבע בטוב ויניח אותם אצל שאר כלי החמץ. ואם אי איפשר לקנחם בטוב באצבע אז נ"ל שיוכל להדיחם כיון דצורך מצוה הוא לא גרע מהא דת"ר פרק כל כתבי בשחרית מדיחם כדי לאכול בו מנחה כו'. ונ"ל לבשל החמין ושאר אכילה לצורך השבת בכלים חדשים ואל יתקן ורומזיל"ש או חיטה. לאחר שאכל אם אין לו גוי שיכבד לו הבית במקום שאכלו נ"ל דכדי הוא ר"ח וה"ג =והלכות גדולות= לסמוך עליהם בשעת הדחק. ואפילו הכי דווקא ע"י שינוי כגון בבגד, וכל שכן היכא דמחופה בנסרים דליכא למיחש לאשוויי גומות. ואין לסדר השולחן לצורך הלילה אלא יסדרו בע"ש =בערב שבת=. סעודת ג' בפירות, סמ"ק. נשים חייבות בג' סעודות דאף הם היו באותו נס הגה"ה באשר"י. נשלמו שאלות ותשובות ודרשות מימים טובים של מהר"ר יעקב ווייל ז"ל.
