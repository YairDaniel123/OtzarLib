תשובות מיימוניות קדושה סימן א - איסורי ביאה 
=========================================== 

להלכות ביאות אסורות פי"א (הל' ט - י) 
נראה בעיני ראבי"ה (סי' קפג) הא דאמרינן (נדה סו א) גדולה טעמא מאי משום דמחמדא קטנה נמי חמודי מחמדא, פי' מחמדא בשעה שתובעין אותה לינשא ושמא ראתה טיפת דם ולאו אדעתה הילכך צריכה ז' נקיים כחומרא דרבי זירא, אבל קודם תביעה לינשא לא חיישינן לחימוד. ולפי פירוש זה אם אמרה ברי לי וגם בדקתי עצמי ביום תביעה לא היתה צריכה ז' נקיים אלא נבעלת לאלתר דוספרה לה כתיב דסופרת לעצמה (כתובות עב א) וכיון דאומרת ברי לי תהא נאמנת ככל הנשים, אבל בזה החמירו דסתם נשים לא מחזקינן להו ברואות קודם וסתן אבל כשתבעוה לינשא חיישינן בסתמא לחימוד, אבל אומרת ברי לי מהימנא ובלבד שבדקה ביום תביעה מיד כדין בדיקת כל הנשים בחורים ובסדקים שמא יצא דם מן המקור לפרוזדור ותו לא בעיא ז' נקיים. וכן הורה ודן הלכה למעשה. ולא עדיף משאם היה לה וסת קבוע היום בג' פעמים דאם בדקה ואמרה טהורה אני נאמנת ולא בעיא ז' נקיים. מיהו טבילה בעיא שמא ראתה זה שנה או שנתים או כשהיתה בת יום אחד כמו שנהגו שכל הנשים טובלות בכניסתן לחופה ובזה ראוי להחמיר. וגם בוסת קבוע פסקינן בפ' האשה (סג ב) שאם היתה רגילה לראות בתחלת היום אינה פורשת רק בסוף הלילה הסמוך לו, ה"נ הכא רק שתבדוק משעת תביעה שאז דרכה לחמד ולקודם לכן לא חיישינן שאם נפרש דקודם תביעה מחמדת אין לך אשה פנויה שכשירה לטהרות אם לא תבדוק וידיה בעיניה כל שעה אפילו יש לה וסת, דמסקינן בפ"ק (יב א) כל לבעלה לא בעיא בדיקה אבל לטהרות בעיא בדיקה. אלמא דמחמרינן לטהרות ובעיא בדיקה. והכא נמי כל שעה מחמדת. ואין לחלק דהא דמקילינן לבעלה היינו דוקא היכא דנשאת לו כבר, דהא טעמא מאי דלבו נוקפו ופורש ובטל מפריה ורביה, וכ"ש למי שאינו נשוי שחשו טפי לפריה ורביה דידיה כדאשכחן גבי אבילות. ותו אמאי נקט תבעוה לינשא לישמעינן לגבי טהרות בלא תביעה, אלא ש"מ דהתביעה גורמת החימוד ובברי לי סגי כדפרישית. ועל ידי היה מעשה שנשאלתי עלה ודנתי כמו שכתבתי. ואף ע"פ שפירש רבי' יהודה בר נתן ביבמות דמחמדת ואימור יצאת טיפת דם לפרוזדור, אומר אני דכי היכי דכל ז' נקיים נאמנת בבדיקתה כיון שבודקת בחורין ובסדקים ה"נ הכא. ושוב מצאתי בדברי ריב"א הא דאמרינן תבעוה לינשא וכו' כגון שקידשה ורוצה מיד לישאנה דכיון דלא נתקדשה מקודם חמודי מחמדא ליה ואפילו אם היא קטנה וטעמא משום דלא נתרצית לו כ"א השתא כעובדא דרבינא דהכא וכההיא דיבמות (לז ב) דמאן הויא ליומי שהקידושין והנישואין ביחד, אבל אם קדשה מקודם זמן גדול או קטן ואיחר לאחר הקידושין חדש או אפילו שבעה ימים ותבעה לינשא כיון דיודעת בו כבר לא מחמדא ומותרת לינשא מיד. משמע מדבריו כדפירישית. עכ"ל ראבי"ה. וכן כתב שמשמע מתוך דברי רשב"ם ואע"פ שיש להסב לשונו דבעי למימר דאפילו קודם תביעה מחמדא וא"כ צריכה ז' נקיים מתביעה ואילך שמא חמדה קודם תביעה מחמת תאוות תשמיש ואפילו לא ידעה עדיין שתבעוה הילכך צריכה שמשעת תביעה תבדוק ז' נקיים או שאמרה ברי לי שכבר בדקתי קודם ליל חופה ז' נקיים ותבעוה לינשא דנקט משום שהוצרכו לבדיקה משום בעלה, לא נהירא לי אלא כדפי' נראה לי עיקר ואף כי דברי ריב"א מוכיחין כן ועל דא אנא סמיך ע"כ. 
[הובאה בב"י (מהגמ"י דפוס קושטא פי"א) ובב"ח יו"ד סי' קצב] 

תשובות מיימוניות קדושה סימן ב - איסורי ביאה 
=========================================== 

להלכות ביאות אסורות פרק ט"ז (הל' יג) 
אשר שאלת ישראל שקיבל מישראל שור קטן למחצית שכר אם יכול לעשות לגוי שום רמז לסרסו. נ"ל דאסור דהא מרימר ומר זוטרא מחלפי אהדדי (ב"מ צ ב), ואע"ג דלא עבוד הערמה היו נוהגים להחמיר מפני החשד ולא משום דסבירא להו כרבי חידקא (שם) אלא משום דבעיין (שם א) דמהו שיאמר לגוי חסום פרתי ודוש בה לא איפשיטא, דמדקאמר התם הלין תורי דגנבי ארמאי וגנחין להון בני מערבא סבירא להו כר' חידקא, משמע דלדידן לא סבירא לן. ולפיכך נ"ל גם להתיר אשר שאל אדוני אם מותר ליתנו לגוי למחצית שכר אע"פ שבודאי יסרסנו דלפני עור לא תתן מכשול לא שייך כאן דלא סבירא לן כר' חידקא ואמירה לגוי שבות לא שייך כאן דלא עביד רמז וגילוי דעת לסרסו שהרי נכרי שבא לכבות אין צריך לומר לו כבה ואל תכבה (שבת קכא א). ושלום יצחק ב"ר אברהם תנצב"ה. 
[הובאה בב"י ובשו"ע אהע"ז סי' ה סע' יד (מהגמ"י דפ"ק פט"ז)] 

תשובות מיימוניות קדושה סימן ג - איסורי ביאה 
=========================================== 

להלכות ביאות אסורות פ"ד (הל' כא) 
פסק ר"י שיכולה אשה לסמוך על בדיקת מכחול ושפופרת אף לראשון שראתה תחתיו ג' פעמים מחמת תשמיש כמבואר במקומו (פ"ד הגהה ס). וכן השיב ריצב"א בתשובה וכתב ועוד כי דיבר אלי האיש הלזה וסיפר לי כי מצטערת אשתו בשעת תשמיש וקשה לה מאד ונראה קצת כי חולי ומכה יש לה ויש לסמוך על הבדיקה אף לפי' הקונטרס (נדה סו א). ובסוף התשובה כתב וז"ל וסעד למה שפירשנו דמותרת לראשון ולשני בבדיקה מן התוספתא (נדה פ"ח ה"א) דתניא עד כמה מותרת לינשא עד שלש יתר מכן לא תינשא עד שתבדוק, מדנקט היתרא ולא נקט איסורא עד כמה תיאסר בביאה רביעית עד שנים ש"מ דעיקר מילתא לאשמועינן היתרא ולא איסורא ולקמא נמי שריא בבדיקה. ואע"פ שמצאתי בהלכות נדה דרב סעדיה גאון ז"ל והאי דאינה בודקת בביאה שלישית של בעל הראשון אלא תתגרש ותנשא לאחר ואינה בודקת נמי בביאה ראשונה של בעל שני עד שנשאת לבעל שלישי משום דאין כל האצבעות שוות עכ"ל. ומדנקט טעמא לפרושי למה אינה בודקת בביאה שלישית של בעל ראשון ובביאה ראשונה של בעל שני א"כ הוצרך ליתן טעם למה תתגרש ונוטה פירושו אחר פי' הקונטרס. ואע"פ כן לא אסמוך ע"ז לאסור שהרי כבר יצא מעשה לפני ר' יעקב והתיר לאשת ר' יהודה מקשטי"ל וילי"ן ועליו אני סומך והבא לאסור אין שומעין לו לפי שכבר יצא הדבר להיתר. ועוד יש להקל ולהתיר באשה זו אם נמצא הדבר בענין זה שלא הרגישה עד שעבר זמן שאחר אותיום ואפילו ספק אשם תלוי אין כאן ומשמשת לעולם בענין זה פעם אחת וגם אם תמצא רפואה תוכל לשמש ולבדוק עצמה אם נתרפאת. ועוד אפשר שאפילו רואה כשיעור אותיום ובקשה רופא ועשה לה רפואה ואמר לה שנתרפאת שמשמשת על סמך דבורו אם הוא ישראל כדאיתא בירושלמי דבמה אשה (ה"ב) ר' אבהו בשם ר' יוחנן נאמן הרופא לומר קמיע זה מומחה ורפאתי בו ושניתי ושלשתי, ואע"פ שיש לדחות דהתם מיירי שידענו שכבר ריפא פעם אחת אלא שאין אנו יודעים בשילוש מ"מ דעתי נוטה להתיר בכל ענין. אבל אין בידי להתיר ע"פ דבור גוי אפילו ברופא דלא מרע אנפשיה דקרינא ביה אשר פיהם דבר שוא. ומיהו אם תראה האשה שפסק דם וסתם וראייתה ע"פ הרפואות וניכר שהועילו לה נראין הדברים שיש לסמוך אף ע"פ גוי שהרי הדבר הזה רפואה יש לו כי ההיא (נדה סו א) דאפילה חררת דם וא"ר נתרפאת זו. ועתה נ"ל דאפילו בדקה עצמה ע"י שפופרת ולא מצאה דם כלל תוכל לשמש אחרי כן די"ל דנתרפאת שהרי ע"י הכנסת שפופרת רגילה לראות כמו ע"י אצבע דאם לא כן מה הועילו חכמים בבדיקה זו והלא שמא לא תמצא דם כלל אלא ודאי ע"י השפופרת רואה תדיר כל זמן שלא נתרפאת ועל היתר זה ראוי לסמוך אפילו לבעל נפש ובוא וראה כמה קשין גירושין שהרי דוד התירו לו לייחד ולא התירו לו לגרש (סנהדרין כב א) ומי שרוצה לבדוק יבדוק ומי שלא ירצה ישלחנה פה ונסמוך על בדיקתנו ורופא חינם ירפאנה בתוך חולי עמו ישראל. ושלום יצחק ב"ר אברהם תנצב"ה. 
[הובאה בב"י ובב"ח יו"ד סי' קפז] 

תשובות מיימוניות קדושה סימן ד - איסורי ביאה 
=========================================== 

להלכות ביאות אסורות פרק ט"ו (הל' טז) 
פסקו בה"ג (הל' מילה ד"ו דכ"ה ע"ב) וכן ר"ת דהא דפסקינן הילכתא כרבי יהודה דאמר דהאב נאמן לומר זה בני בכור כדאיתא בפרק יש נוחלין (קכח ב) היינו דוקא היכא דאיכא בכור כי ההיא דשלח ליה ר' אבא לרב יוסף בר חמא האומר על תינוק בין הבנים זהו בכור נאמן כרבי יהודה, אבל במקום שאין בכור דליכא יכיר דתליה רחמנא בגויה לא מהימן לשווייה ממזר ואפילו אשתו פרוצה ביותר דרוב בעילות אחר הבעל. ולר"י נראה דהלכה כרבי יהודה לגמרי דנאמן לומר ממזר הוא אפילו בלא הכרת בכורה כדמוכח פרק החולץ (מז א) דתניא מעשה באחד שבא לפני ר' יהודה אמר ליה נתגיירתי ביני לבין עצמי כו'. ע"ש בתוס' פ' יש נוחלין (קכז ב) ופ' עשרה יוחסין (עד א) ופ' החולץ (מז א). 
[הובאה בב"י אהע"ז סי' ד מהגמ"י דפ"ק] 

תשובות מיימוניות קדושה סימן ה - איסורי ביאה 
=========================================== 

להלכות ביאות אסורות פי"א שם כתב דין דם טוהר 
כתב ר"י אלפס (שבועות פ"ב ד א) כיון דאיכא יולדת בזוב שאין דמה טהור עד שתשב ז' נקיים אע"פ שנכנסה בימי טוהר הילכך כל דם דחזיא נמי בימי טוהר טמאה עד שתשב ז' נקיים. וכן כתב רבינו אברהם ב"ד (בעה"נ ש' הפרישה) דכמו דמשוינן להו טועות ושאינן יודעות בין ימי נדות לימי זיבות כך משוינן להו טועות בין ימי טוהר לימי טומאה וראיה מבתולה שלא הגיע זמנה לראות ואפ"ה גזרו חכמים ואמרו (נדה סה ב) בועל בעילת מצוה ופורש. וכן ה"ר משה ב"ן (הל' נדה ספ"ז) פסק לאיסור וכתב שהוא בכלל חומרא שהחמירו בנות ישראל על עצמן ואע"פ שבמקצת מקומות נוהגים קולא בימי טוהר כבר הסכימו הגאונים והחמירו על כל מי שיעשה כן עכ"ל. אבל התוספות פסקו לקולא וכתבו שכן התיר ר"ת הלכה למעשה. וכן פסק בספר התרומה (סי' צז) ואחרי שתספור שבעה נקיים טובלת ומשמשת עד מלאת ארבעים יום משילדה זכר או עד מלאת שמנים יום לנקבה ואפילו רואה דם אין בכך כלום בשביל כך לא תמנע מלשמש דהכתוב קראו דם טוהר עכ"ל. וכן כתב בספר המצות (סוף לאוין קיא) דחומרא דרבי זירא אינה אלא בדם טמא כבעמוד פי"א (ה"ו) ושבלומברדי"א ואשכנז ואגפיה וצרפת וארץ האי בועלין על דם טוהר. וכן הורה מורי רבינו מאיר זצ"ל וכתב (תשו' מהר"ם ד"ב עמ' קעג) שיש טועין בדברי האלפסי ואומרים שכתב שימי טוהר אין נוהגין אחר חומרא דרבי זירא, ואינו כן אלא ר"ל דיולדת בזוב צריכה שבעה נקיים ואם מנתה ז' נקיים ולא טבלה עדיין אע"ג דתוך ימי טוהר הואיל ולא טבלה צריכה ז' נקיים, אבל אם כבר טבלה (בימי טומאה) ורואה בימי טוהר מותרת בלא טבילה ע"כ. וכן פסק בעל הרוקח (ר"ס שיט) וכן כתוב בפסקי ה"ר שמריה שכתב מפי ריב"א שכן הורה הלכה למעשה. 

תשובות מיימוניות קדושה סימן א - מאכלות אסורות 
============================================= 

תשובות השייכות להלכות מאכלות אסורות 
שאלו את רבינו יצחק על גבינות הרבה שעשו ישראל בבית הגוים והניחום ארבעה ימים או חמשה להתיבש והיו חתומים בחותם דפוס של עץ ושכחו הדפוס בבית הגוי ויראים פן זייף הגוי וחתם כמו כן אחרים באותו דפוס של עץ. והשיב כי מאחר שאיסור גבינות הגוים משום גילוי כריב"ל (ע"ז לה א) שדבריו עיקר ואין אנו נזהרים עכשיו בגילוי יש להתיר כי התורה חסה על ממונם של ישראל ולומר שהגוי ירא לזייף ובהרבה ענינים יחוש הגוי כיון שהיהודי רגיל לעשות חותמו במקום המיוחד שיש לו בחותמו טביעות עין או סימן וגם יבין הישראל בדבר מחמת הגבינות שנעשו אח"כ לחות. ועוד השיב שראה ר"ת שהקפיד על אחד שהיו רחלותיו אצל גוי אחד והיה שולח שם בכל בוקר את בתו לראות ולא היתה מספקת לבא שם עד שחלבן רובן או כולן. מספר המצות (לאוין קלז דמ"ה ע"ב). 
[תשו' מהר"ם ד"פ סי' ריד - רטז, שבה"ל ח"ב סי' לב - לג, שערי דורא סי' פא ומרדכי ע"ז רמז תתכט] 

תשובות מיימוניות קדושה סימן ב - מאכלות אסורות 
============================================= 

מעשה בטלה שנמלח ונתבשל עם הלב ולא קרעוהו והשיב ר"י בר שמואל אם יש ששים בין המים וטלה נגד דם הלב שהוא מותר אם היה הלב כל שעה מכוסה במים, אך לא נתיר עתה מטעם זה לפי שהיה נראה כי רבינו שלמה היה משער בכל החתיכה אע"פ שהכל מכוסה במים עכ"ל. ספר המצות (לאוין קלז דמ"ו ע"ד). 

תשובות מיימוניות קדושה סימן ג - מאכלות אסורות 
============================================= 

ראה ריח בני כריח שדה אשר ברכו אלהים. את הנראה בעיני אשיבך על שאלתך. שאלת גוי שמכר חבית לישראל ואמר לפי תומו לא היה בו יין נסך זה שלש שנים אם הוא נאמן. נראה דאם הודיעו ישראל אם מבין הגוי מתוך דבריו שיש איסור בדבר שהיה בו יין תוך י"ב חדש לא מהימן דאין זה לפי תומו אלא מתכוין להתיר ולהשביח המקח שישראל חפץ בו יותר כשהוא מותר. והחכם יכול להבחין ולהכיר בטביעות עין אם הכניס בו יין תוך שנתו. שמשון ב"ר אברהם. 
[תשו' מהר"ם ד"פ סי' יט והובאה בד"מ יו"ד רס"י קלה]. 

תשובות מיימוניות קדושה סימן ד - מאכלות אסורות 
============================================= 

בשר תפל שמלא קרח וכפור שקורין גלצ"א בלע"ז ואין ראוי למליחה עד שיפילו תחילה הקרח ממנו אם מותר לשרותו במים חמין בכלי שני. מתוך תשובה שהשבתיך בראשונה אתה למד דשרי בכלי שני אע"פ שהיד סולדת בו דכיון דכלי שני אינו מבשל, אפילו יהא לו כח להפליט ולהבליע כמו שהיה אומר רבינו חיים כהן זצ"ל, מאחר שלא נתבשל הדם חוזר הדם ויוצא ממנו ע"י מליחה או ע"י צלייה. וצורנו ישפיע לנו חיים ושלום וברכה. שמשון ב"ר אברהם. 
[תשובות הרשב"א ח"א סי' תתמג, הגש"ד סי' ג והובאה בב"י ורמ"א רס"י סט] 

תשובות מיימוניות קדושה סימן ה - מאכלות אסורות 
============================================= 

להלכות מאכלות אסורות ספט"ו 
היכא דאפו על הכירה פשטיד"א וכפו עליה מחבת של ברזל או של חרס שקורין פלדוני"ר ושוב אפו תחתיו פלדו"ן בלא ליבון או להפך, השיב ר"י ב"ר שמואל מדנפי"ר להיתר כי לא מצינו פטום וריחא מילתא בכלי שיחזור ויפטם גם לדברי הפוסקים ריחא מילתא היא ואפילו אם הכלי בת יומא רק שלא יגע ממש שאז יש לחוש שבלע הכלי מה שפלטה הפשטיד"א ואע"פ שנראית העיסה יבשה חיישינן ששוב יבשה מן החום. ואפילו למאן דאמר (פסחים עו: ע"ז סו ב) גבי פת חמה וחבית מגופה להיתר הכא מודה דאסור דכח האור מוציא השמנונית דרך עובי העיסה ויאסר כאן בכל העיסה ואפילו בשאר קמחי כיון שנגע. ואפי' לפריב"א מחמרינן בשמנונית טפי מבדם כי הוא נח לצאת. מיהו מפרק דם חטאת (צה ב) אין ראיה להתיר מתלאו באויר התנור שקורהו בישול בלא בלוע, דנהי דבלוע לא הוי דילמא ריחא מיהא הוי. ובקליפה לא נתיר דחלב בצלי מפעפע וכן נמי נאמר בריחו. ומפי ר"ת שמעתי שהיה מחמיר לומר ריחא רק בנבלה ושחוטה דרך צלי אבל לא בפשטיד"א ופלדו"ן. ואע"ג דבטיפת חלב אין משמע כן בפרק כל הבשר (קח א) שיפעפע בכל החתיכה הכא יש הרבה מן הבשר וראוי לפעפע אי נגע. אבל משום ריחא לא אמרי' פטם הכלי ושוב חוזר הכלי ומפטם. ואפילו נגע בכלי כשחוזר ואופה תחתיו היה ראוי להתיר דכיון שהוא מעט וגם כח האור מייבש הו"ל כדגים שעלו בקערה (שם קיא ב) דשרי בדיעבד והו"ל פליטה המועטת כנ"ט בר נ"ט. ובטיחת התנור באליה דאסרינן (פסחים ל ב) למיכל ריפתא אפילו במילחא התם יש הרבה ואיכא ממשו של איסור, ומשום ריחא לא אסרינן למיכל במילחא כדאיתא פרק כיצד צולין (עו ב). ובפת שנאפת עם פלדו"ן לא מחמרינן בפת כיון שהתנור גדול אף כשנחמיר בפשטיד"א ופלדו"ן ואפילו נגע פת במעט אין כח לעבור בכולו לאסור דהוי כדגים שעלו בקערה וריחא לאו מילתא אמרי' בכה"ג בתנור גדול. הילכך גבי פלדוני"ר ופשטיד"א אפילו לא הוסק יפה כדי השרת קליפה מהני שהרי רגילין לחזור ולחממו כשרוצים לחזור ולאפות ונאמר כבולעו כך פולטו כי היכי דסגי לן בהסקת תנור אע"ג דידוע דלא הוי כולי האי כמה חזרה לכבשנות. והפייט יסד באדיר דר מתוחים גבי קערות דכלי שני כבולעו כך פולטו, ומ"מ אני תמיה עליה מנא ליה דכבולעו בניצוצות כך פולטו בניצוצות לא דמי דהתם יש לו כח טפי דהניצוצות באות מכח ראשון משא"כ בכלי שני. ומיהו הכא נראה לומר דכבולעו כך פולטו ותו דהיתרא בלע וראוי להקל כדמוכח בסוף ע"ז (עו א) וכדפרישית אההיא דסכינא דפסחא דפסקינן דסגי להו ברותחין והכא כשנבלע בכלי הוי היתרא אלא ששוב חוזר הכלי ופולט כשאופין תחתיו ועוד שאין נראה שמנונית מעל לכיסוי ועוד שאין נוגע. ושאלתי לאלמנת דודי ר"י ואמרה שבעלה לא היה מוחה בידם והיו אופין תחת מחבת אחת פשטיד"א אחר פלדו"ן אך היו מסיקין רק כדרך האופים. וכן נוהגין בבית רבינו מאיר זקני ובבית מרת מרים בת בתו של רבינו שלמה. ויש מחמירות לתקן שנים והיינו דוקא בשל חרס דחיישינן דילמא פקעי בליבון קצת דשכיחי דפקעי אבל מרת מרים אשת דודי ר"ת היא מחמירה ללבנה עד שתאדים וכשאין יכולה להאדים כי השלהבת אינה יכולה להאדים כמו הגחלים היתה מכוונת כשיעור האדמת גחלים. ולא נודע לי אם על פי דודי עשותה או ע"פ בעלה הראשון ה"ר אברהם שהיה רגיל בחומרות אי נמי לכתחילה אבל בדיעבד לא. ורגילות בכל מקום שמשאלת אשה לחברתה פלדוני"ר או פשטי"ר ולא תשאל מה אפו תחתיו ולא ילבנוהו אלא כדרך המסיקין. ואילו ידעתי האמת שר"ת היה מחמיר הייתי מבטל דברי מפני דבריו אך בעוד שאיני יודע סמכינן אסברותינו ועל עדות בנות גדולי הדור. והוא האריך עוד ואני קצרתי. 
[ד"מ ורמ"א רס"י קח. בכתה"י כתוב בתחילת הסימן "מספר ראבי"ה". ובראבי"ה ליתא, ואפשר שהחתימה אבי"ה שבסי' ו, שהוא המשך סי' ה בכתה"י, הטעתה את המעתיק] 

תשובות מיימוניות קדושה סימן ו 
============================= 

להגהה שבהלכות חמץ פ"ה 
ומצאתי ששאלו בני אטנפ"א מר"ת על חמץ ומצה שנאפו בתנור יחד מה דינם. והשיב, כמה ריחות מצינו בתלמוד ריח נבילה (פסחים עו ב) וריח כמון של תרומה (ע"ז סו ב) וריח יין בפת (פסחים שם), אבל ריח פת איסור בפת היתר לא מצאנו וכמה פעמים שאנו אופין חלה עם הפת בפחות מכ"ד לבעל הבית ואין מקפידין בכך. ונראה לי שמחלת האור שאין לה שיעור (חלה פ"ד מ"ח) היה לו לרבינו להביא דאילו חלה שנייה אין מחמירין בה דהא רבא מבטל לה ברוב ואפילו לכתחילה כדאיתא בבכורות פרק עד כמה (כז א) והיכא שיש כהן קטן חלת האור נאכלת. ונראה לי נמי להתיר דהא לחמי תודה ארבעה מינין היו והיה אחד לכהן מכל מין ומין וגם החמץ ומצה נאפות יחד דלא לישתמיט תנא במנחות דלימא שבשני תנורים או בזה אחר זה נאפות, ובר"פ שתי הלחם (צד א) גרסי' גבי לחם הפנים מניין שאפייתן שתים שתים ת"ל ושמת אותם יכול אף שתי הלחם כן ת"ל אותם, ומדלא פריך ואימא אותם למעוטי לחמי תודה ש"מ דביחד נאפות. ואע"ג די"ל שמא כל מין ומין נאפה לבד מלבד האחד הניתן לכהן מכל מין ומין, ומין העשר של חמץ אינן נאפות בהדי עשר של מצה, מיהו נראה להתיר דלא לישתמיט תנא לפרושי. ע"כ באבי"ה (ס"ס תקז). ועיין בסי' כ"א. 
[טור או"ח ס"ס תסא] 

תשובות מיימוניות קדושה סימן ז 
============================= 

להלכות שחיטה ספ"ו 
לשון ראבי"ה אשר כתב בספרו בסימן אלף ופ"ט (עמ' סז) 
ניטלה הכבד ולא נשתייר הימנה כזית במקום שהיא חיה דהיינו במקום שהיא תלויה ביותרת הכבד וכזית אחד במקום אחר במקום מרה טריפה (חולין מו א) פירוש במקום שתלויה המרה בכבד. ומיהו בעוף קטן לא שייך האי שיעורא והכל לפי הענין. ונראה לי דמדהוצרך לומר דבעינן כזית במקום מרה ש"מ כשאין שם מרה כלל כשירה אפילו אם אין טועמין בכבד טעם מרה כלל שמטעם ניטלה הכבד התלמוד אוסרו ולא מטעם ניטלה המרה לכולי עלמא לא חיישינן למרה. ואע"ג דניקבה המרה טריפה אין אומרים בטרפות זו דומה לזו דגבי טחול (שם נה ב) נמי אם ניטל כשרה ואם ניקב בסומכיה ולא אשתייר ביה כעובי דינר זהב טרפה. ופעם אחת בא לידי מעשה שניטלה המרה ואמרתי לקרוע שתי וערב הכבד ולטועמה כמו שכתוב בהלכות גדולות (דקכ"ז סע"ד) שאם יטעום בלשונו טעם מר הרי נבלעה בכבד וכשרה מפני שאמרו חכמים (ברכות סא ב) כבד כועס ומרה זורקת בו טיפה ומניחתו, וכשטעמוהו לא הרגישו במרירות כלל ואמרתי שוב לצלותה על גבי גחלים והיתה מרה עד מאד כשלעסוהו והכשרתי. ולולי שקשה לי להכניס ראשי בין הרים גדולים נ"ל שאפילו אם אין טועמים בכבד שום מרירות אפי' ע"י צלייה ולא בשום עניין שכשר. ואם מתלקט או מרודד הכבד או כרצועה ובין הכל הוא כזית במקום מרה וכזית במקום שהיא חיה טריפה. ואם נמצאו שתי מרות בכבד ואין שופכות זו לזו אמרי' כל יתר כנטול דמי כדאמרינן (שם נח ב) גבי תרי סניא דיבי וטריפה לדברי ה"ג ולדברי כשירה ורש"י וכל גדולי הדור שבצרפת ורבינו האלפסי מכשירין [וכן נמצא בתשובת ר"י ב"ר יהודה] וז"ל וכדאשכחנא תרתי מרריתא אית מדרבנן דדייקי ואמרי טריפה ואית מרבוותא שמקילין ואנן לקולא עבדינן דבדלא משתכח מרריתא כלל כשירה דלאו אבר הוא למימר כל יתר כנטול דמי וטריפה אלא כשירה שמרה זו אינה לא מעלה ולא מוריד אלא בזמן שניקבה לחוץ שלא כנגד הכבד טריפה ואם ניקבה והכבד סותמתה כשירה. והכי נמי נראה לי כמו שהסברתי למעלה. עכ"ל ראבי"ה. ור"ת כתב בספרו שר"י הלוי השיב על בהמה שנמצאו בה ב' מרות שמותרת לכל ישראל ואפילו בפני הבית ראויה ליקרב על גבי המזבח ע"כ. 

תשובות מיימוניות קדושה סימן ח 
============================= 

תשובה על קיבות שהעמיד בהן חלב הרבה ועשו ממנו גבינות הרבה ונמצא לאח"כ בתוך השק שהקיבות נתונים בו מעט מן הדקים אם הגבינות מותרות או אסורות. 
זה חדש שחליתי בקדחת בכל יום ואין בי כח לדקדק ולהאריך אך בקוצר אשיבך כפי עניות דעתי. אף על פי שכתב רבינו תם שאין העמדה אוסרת בששים שמא לא אמר הלכה למעשה, שיש לדחות ראייתו שאפילו יש בחלב יותר מס' באיסור כיון שהאיסור מעמיד היינו נ"ט, והא דקתני (חולין קטז א) המעמיד בעור הקיבה אם יש בה בנ"ט הרי זו אסורה, מפני שהיה עם עור הקיבה דבר של היתר המסייע לו להעמיד דשריא [בס']. והא דלא קתני אם יש בו כדי להעמיד, טעם מפרש לדבריו דאסורין משום נ"ט. ומעולם לא ראיתי ליקח גבינות מן הגוים אפילו ראה החלב משחלבו הגוי עד שעשה ממנו גבינות שאין לחוש לנקור ולשרף הערלה ולהחלקת שומן חזיר. וגם ק"ק לדברי רבינו תם מדשמואל דמפרש פ"ב דע"ז (לה א) טעמא דגבינות הגוים משום דמעמידים אותה בעור קיבת נבילה, דמ"ט אסור לפי מה שפשוט לך דאין לך העמדה שלא יהא בחלב יותר מס'. ואפילו לא יהא ודאי, ס"ס הוא דשמא לא העמיד בעור הקיבה ואפילו העמיד שמא אין בו נ"ט, אם לא תאמר דסתם העמדה בעור אין ס' בחלב ומשום ספיקא דשמא לא העמיד בעור חדא ספיקא היא בדאורייתא שהיא נבלה. אבל מטעם פירשא ודאי היה רבינו תם מתיר אפילו נמלחה הקיבה בעורה דטעם היוצא מן הבשר נעשה פירשא כשנבלע בקיבה, והא דאסרינן (חולין קט ב) קיבה שבישלה בחלבה וכן המשנה (שם קטז ב) שאוסרת כשירה שינקה מן הטריפה, היינו משום חלב הצלול שבקיבה שעדיין לא נקפה ובא לשורפה דחלב גמור הוא ולא פירשא. ואם יש עכשיו בקיבות שבשק ס' מבשר הדקין שאמרת או אע"פ שלקחו מן הקיבה שבשק כדי לעשות גבינות ונתמעטו כיון שידוע שהיה בו ס' אין לאסור מטעם שפירשתי דשמא בשעה שנמלח לא היה בו ס' עדיין, דכל דבר המותר יש לנו להעמיד בחזקת היתר ואין כאן שום ריעותא מאחר דעכשיו יש בו ס'. ולפי מה שפירש רבינו הקדוש בפסק שלו בחמאה דחלב הצלול כשחזר ונקפה נעשה פירשא כל שכן דהכל מותר. אבל מה שאמרת להתיר הגבינות שנעשו שיש לספק בכל אחד שמא מקיבות המותרות אין טעם זה נכון דמי יודע אם גבינות חשובים כחתיכה הראויה להתכבד לפני האורחים ואם ידוע שיש אחד שנעשה מקיבה האסורה אוסר כל האחרים. וטעם של ספיקא דשמא היה בקיבה כשנמלחה ס' מבשר הדקין דומה טעם פשוט להתיר לכל הפחות בדרבנן ולפי דברי של חזקת היתר אפילו בדאורייתא. ועוד דומה שיש כאן ס"ס דאפילו לא היה בהיתר מתחילתו ששים שמא כשהעמידו החלב היה בהעמדה מחלב הקרוש שחשוב פירשא ולא נאסר מעולם ובאיסור שעמו לא היה בו כדי להעמיד בפני עצמו דנמצא דאין באיסור בנ"ט. ועוד יש להתיר מטעם אחר דבשר דקין שאמרת אין אוסר בצלי אלא כדי קליפה והו"ל כגדי כחוש שאינו מפעפע כדאמרי' בגיד הנשה (צז ב) מליח כצלי, ואפילו היה שומן בחתיכה זאת מועטת של דקין שאמרת פשיטא דמועט היה ביותר שגם חתיכה עצמה כתבת שדבר מועט הוא. ואל יעלה על לבך לאסור מטעם דם ולהחמיר כמו בדאורייתא, דאין מחזיקין דם בבני מעיים כגון הדרא דכנתא מעיא וכרכשתא (חולין קיג א) ומעיא היינו קיבה וכרס ושאר הדקין. ומה ששאלת בגבינות שנעשו ונמלחו בדפוס שנעשו בו ונמלחו גבינות אחרים אסורים, ראיתי לרבינו הקדוש שהתיר ונתן טעם לדבר שהדפוס של עץ אפילו מלאו מלח חשוב כתפל והו"ל כטמא תפל וטהור מליח (שם) ומותר והיינו טעמא דמלח אין מפליט מה שבלוע בדבר שאינו אוכל. כתבתי לך אחי כמו שעלה על לבי ואם קשיא לך דברי אל תסמוך עליהן. ושלום ביתך וצאצאיך לעד ולנצח. שמשון ב"ר אברהם. 
וה"ר ברוך התיר מטעם אחר דבסתמא לא העמיד כל החלב שבקדרה בקיבה שכולה אסורה דהיינו הצלול אלא גם מן הקרוש נותן ואין רגילות שיתנו קיבות בקדירה להעמיד החלב שלא יהא בה מעט מקיבה הקרושה וגם פעמים יותר מן הקרוש דהוי זה וזה גורם ומותר דהא אפילו גבי שאור אמרינן פרק בתרא דע"ז (סח א) שאור של תרומה ושל חולין ובזה כדי להחמיץ ובזה כדי להחמיץ וחמצו העיסה אסורה ורבי שמעון מתיר, אבל אין באיסור לבדו כדי להחמיץ אם לא יסייענו ההיתר לכולי עלמא מותר וכן הוא בהדיא שילהי פ' כל הצלמים (מט א) וחכמים אומרים אין אסור אלא עד שיהא באיסור לבדו כדי להחמיץ וגם התם פסק שמואל כר' יוסי דאמר זה וזה גורם מותר דהא דאסר ר' יוסי במשנה (שם מח ב) לזרוע ירקות תחת האשירה מפני הנבייה, לדבריהם קאמר להו. ומטעם זה מותרין הגבינות. 
[מרדכי חולין רמז תשלג עי"ש בהגהות. הובאה בב"י ושו"ע סי' פז סע' י - יא] 

תשובות מיימוניות קדושה סימן ט 
============================= 

נדרשתי לאשר שאלוני על בת ישראל שידה אחת על הברזא ואחת לבקש אבן להכותה ובאתה הגויה והכניסתה קצת בחבית. הא למה זה דומה אם לע"ה שהושיט ידו לגת ונגע באשכולות (דמודו) [דאורו] ליה רבנן לר' ירמיה כמאן דאמר אשכול וכל סביבותיו טמאים וכל הגת טהורה (ע"ז עה ב), לפי שהאשכול שנגע בו ועליו משקה טופח הוי ראשון וסביבותיו שני מכאן ואילך טהור אע"פ שהמשקה הולך קצת מדלא משני בשילהי ע"ז (שם) הכא ליכא משקה הולך, אלא אע"ג דהולך קצת טהור משום דמפסקי אשכולות ביין, והכא נמי לא שנא, מידי איריא התם מפסקי אשכולות והכא לא מפסיק ולא מידי שראש הברזא על דופני החבית מעבר אל עבר והרי זה כחו בכוונת היין ליאסר בשתיה כאותה ששנינו (שם ס ב) מדדו בקנה ימכר. אלא אי איכא לדמויי להא מדמינן ליה לההיא חביתא דאיפקע לאורכה אידרי גוי חבקה ואמרי' דאי פקעה לפותיא מעשה לבנתא קעביד ואפילו בשתייה שרי (שם), ואע"פ שא"א שלא יצא היין דרך הסדקין כיון שאינה מזומנת ליפול חצייה אילך וחצייה אילך אינו אלא כמדבק שתי לבנות, ה"נ כיון שהיתה הברזא תחובה כבר מעשה לבנה עשתה הגויה שהרי בלא כחה נמי אינה יוצאה מן החבית וזכר לדבר נוד מלא יין וגוי מניח אצבעו עליו ושוקע ולא אשכחן בהא איסורא. ועוד כיון שהעבריה היתה ידה על הברזא עם הנכרייה בידוע שסייעה לפי כחה וכיון שכח (גוי) [ישראל] מעורב בו מותר מדאמר להו רבא להני שפוכאי כי שפכיתו חמרא לא ליקרב גוי לסייע בהדייכו דילמא מישתליתו ושדיתו עליה (שם עב ב), מכלל דאי לא משתלי שרי. וכאלה השיב רבינו תם לרבינו יעקב ישראל (ס' הישר שו"ת רס"י נג ורס"י נד). שמשון ב"ר אברהם. 
[תשו' מהר"ם ד"פ סי' רה ואו"ז ע"ז סי' רכז] 

תשובות מיימוניות קדושה סימן י 
============================= 

שאלת תרנגולת שחוטה שתחבה נכרית במחבת רותחת על האש כדי למולגה והתיר אותו תלמיד תרנגולת עצמה אם יש במים ס' מכל התרנגולת ותמהת עליו איך יתיר בשר לקדירה בלא מליחה. על חנם תמהת דודאי אמת הדבר בחתיכת בשר תפל שבשלוהו בקדירה אם יש במים ס' מכל החתיכה החתיכה עצמה שריא ממה נפשך דאם נפלט דם שלה לתוך המים נתבטל במים ואם לא נפלט דם האברים מותר ודכוותא אשכחן פרק כל הבשר (קיא א) רב הונא חלטו ליה בחלא רב נחמן חלטי ליה ברותחין. אבל בתרנגולת זו ודאי ראוי להחמיר אע"פ שיש במים ס' מפני כבד ומעיים שבתוכה דכמאן דמנח בדיקולא דמו ודם הנפלט מהן נבלע בתרנגולת ואין רגילות להשהותה במים אלא כדי מליגה ולא עד שתתבשל כולה ונמצא שבלעה דם הכבד והמעיים ולא חזר ונפלט בתוך המים, ואפילו שהתה עד שנתבשלה יש לדמותה לכחל בששים דאמרינן (חולין צז ב) וכחל עצמו אסור. ואע"פ שיש לחלק בין חלב לדם ולדמותה למוליאתא ולנותן כרעיו ובני מעיו לתוכו דכיצד צולין (עד א), לא דמי דהתם דרך צלייה והכא דרך בישול ויש לחוש דהרותחין חולטין דם הנבלע בתרנגולת שנפלט מבני מעיה לתוכה ושוב לא יצא כההוא דחלטו ליה ברותחין. שמשון ב"ר אברהם. וה"ר שמואל בן רבינו אלחנן אמר לי שרבינו תם היה מתיר לב שנתבשל בקדירה אם יש ס' מן הדם שבתוכו ולא בעי ס' [מכל הלב, וכמו כן היה נראה להתיר בשר תפל שנתבשל בקדירה אם יש ס' מן הדם שבתוכו ולא בעי ס'] מכל החתיכה. ושמא יש לחלק גבי לב לפי שהדם כנוס במקום אחד וידעינן טפי שיעור הדם שבתוכו. 
[מרדכי חולין רמז תשלב (בתוספת בסופה). תרנגולת וכו' ב"י סי' סט. שהדם כנוס ד"מ סי' עב סק"ד.] 

תשובות מיימוניות קדושה סימן יא 
============================== 

מעשה בא לפני רבי שעירו מים רותחין על תרנגולת ונתערבה בין אחרות והורה רבי דעירוי אינו מבשל אלא כדי קליפה אע"פ שהוא ככלי ראשון דהא קי"ל כשמואל דאמר תתאה גבר דתניא כותיה פרק כיצד צולין (עו א), ואפילו בדבר המתערב נמי קי"ל כדתניא אידך התם בשר רותח שנפל לתוך חלב רותח וכו' וקתני חם לתוך צונן קולף, ולכאורה סתמא קתני ל"ש בשר לתוך חלב ול"ש חלב על גבי בשר וכיון שאין בה איסור אלא הקליפה והאיסור בפני עצמו אין דרכו לימנות ולא ראוי להתכבד לאורחים קולפין אחת מהן וזורקין והשאר מותר דחיישינן שמא יאכל אחד כולן ופלוגתא היא גבי נבלה שנתערבה בין השחוטה (בכורות כג א) דאיכא למ"ד דמטמאה במשא. אבל לשני בני אדם מותרות דחד בתרי בטיל בדבר שאינו מתערב ע"כ מצאתי וצ"ע. וכן פסקו התוס' בזבחים פ' דם חטאת (צה ב) ופ' כירה (מב ב) ופ' כל שעה (מ ב) גבי האילפס והקדירה שהעבירם מרותחין מן האור, בשר"ת, ודלא כפרשב"ם שפירש דעירוי ככלי שני. וכתב בספר התרומה (סי' רלד) דלפיכך כשמולגין התרנגולין אין מערין עליהן מים רותחין מכלי ראשון אלא ימלוג בכלי שני ואם שגג ועירה עליהן רותחין מכלי ראשון אין אוסר אלא כדי קליפה דתתאה גבר ואין מבשל אלא כדי קליפה וצריך לקלוף העור ולא יותר והיינו דוקא בשרגלי התרנגולין למעלה דהשתא נכנסין המים בין הנוצה לבשר ואוסר כדי קליפה אבל אם ראש התרנגולת למעלה או אם גבה דא"כ הנוצה שוכבת כלפי מטה ומבדלת בין הבשר למים ומגינה כנגד הרותחין יותר מכדי קליפה, מותר. ע"כ. 

תשובות מיימוניות קדושה סימן יב 
============================== 

מה שכתב בספר התרומה (סי' קעו) גבי גוי אדנא וישראל אכובא (ע"ז ס א) דמה שנשפך לחוץ אסור אבל מה שנשאר בכלי שביד הגוי מותר אי נצוק אינו חבור או אפילו למאן דאמר נצוק חבור אי מקטף איקטופי, לא נהירא לי אלא אפילו בלא מיקטף שרי מאי דבגוויה דחבית כיון דגוי לא נגע בקלוח ולא במה שתחתיו שהקלוח יורד לתוכו, אע"ג שקלוח גופא מיתסר מחמת כח גוי לא אסרינן מה שבחבית משום נצוק אפילו למאן דאמר נצוק חבור דכל כה"ג דמאי דאבראי לא מיתסר מחמת מגע גוי אלא מחמת כחו בלא שום נגיעה ביין לא גזרו נצוק במאי דבגואי. תדע דכי פריך בפ' בתרא דע"ז (עב ב) אדרב ששת דמוקי לה בגוי המערה א"ה דבחבית נמי ליתסר. למאן קפריך אי למאן דאמר נצוק אינו חבור פריך כדמשמע סוגיא דהתם מאי קפריך, ממאי ליתסר מאי דבחבית כיון דאיהו ס"ל נצוק אינו חבור, ואי למאן דאמר נצוק חבור לחודיה פריך אע"ג דהסוגיא אין מוכחת כן דלדידיה פריך מ"מ מאי קשה לדידיה הא לדידיה מיתוקם שפיר בישראל המערה מחבית לבור שיש בו יי"נ והכי אוקמא כבר התם מעיקרא ובמיקטף איקטופי. אלא ע"כ צ"ל דפריך למ"ד נצוק אינו חבור דאיצטריך לאוקומי בגוי המערה ופריך הא כשהוא מערה וראשון ראשון שיוצא מפי החבית מיתסר מחמת כח הגוי א"א שלא תחזור טיפה אחת או שתים לתוך החבית ממה שכבר נעקר מפי החבית וחוזר וסולד לאחוריו לתוך החבית וכיון דנפקא ההיא טיפתא מפי החבית כבר איתסרא מחמת כח הגוי וכי הדרא לגוויה דדנא עם כשהוא סולד ומושך ידו שלא לערות עוד מיתסר כל מה שבחבית ולא מחמת נצוק אלא מחמת תערובת טיפת יין נסך עם יין שבחבית ויי"נ מין במינו במשהו הוא. ומשני כח גוי דרבנן מאי דנפק לבראי גזרו רבנן מאי דבגואי לא גזרו רבנן. פירוש מאי דבגואי שחזר לפנים ולא נפק לגמרי לא גזרו עליו כלל, הילכך ההיא טיפתא לא אסרה וכיון דלדידה לא אסרה למ"ד נצוק חבור נמי לא אסרה כיון דאי הוה אסורה הו"ל למיסר בלא נצוק מטעם טיפת יי"נ שנתערבה ביין כשר ואפ"ה לא אסרה א"כ לכ"ע לא אסרה דלא פליגי אלא בנצוק ואין לנו לבדות מלבנו מחלוקת חדש. ועוד מה שייך קטוף בגוי המערה הא מיד כי נפקא טיפה קמייתא מפי חבית מיתסרא מחמת כח גוי ואסרה כל מה שבחבית מחמת נצוק, ומאי כן ליתהני קיטוף דבתר הכי שבין החבית לקרקע הא כבר נאסר כל מה שבחבית, אלא פשיטא שלא היה מועיל קיטוף בגוי המערה אי הוה אסרינן נצוק אפילו מחמת כח הגוי, אלא ע"כ מה שבחבית מותר אפילו בלא קיטוף ואפילו למ"ד נצוק חבור מטעמא דפרישית. וא"א ליישב דברי בעל ספר התרומה אלא בגוי המערה מחבית לבור שיש בו יי"נ שנאסר במגע, אז מה שבחבית היה נאסר מחמת נצוק אלא א"כ איקטף איקטופי. מיהו המדקדק בדבריו משמע דמצריך קיטוף אפילו בגוי אדנא וישראל אכובא דלא נאסר מה שבדנא אלא מחמת כח הגוי ואפ"ה בעי קיטוף. וזה א"א ליישב עכ"ל מו' רבינו מאיר בר ברוך זצ"ל. 
[תשובות מהר"ם ד"ב עמ' רצז ועמ' נא ותשובות פסקים ומנהגים סי' נ] 

תשובות מיימוניות קדושה סימן יג 
============================== 

ששאלת על היין שבחבית שהוציאו ממנו יין לתוך הקנקן שמזג הגוי יין ממנו לתוך כלים. נראה בעיני שזהו מותר דאין לנו לאסור הכלי שמזגו ממנו אלא מחמת נצוק וכששכח שמשך מן החבית [לתוך] אותו כלי ראשון הוי נצוק הבא מחמת נצוק. הועתק מנימוקי ה"ר יעקב מקורש"ן תלמידו של רבינו שמשון וקיבץ תשובות והוראות לפניו וכתבם על ספר. 
[נראה שתשובה זו היא קצור תשו' רש"י שהובאה בס' האורה עמ' קמט ובראב"ן סי' שה (וע"פ הגהנו) ובקצרה בטור רס"י קכו] 

תשובות מיימוניות קדושה סימן יד 
============================== 

בין לענין יין נסך כמו הגת או חביות של גוים שהיה בהן יי"נ, בין לענין חמץ בפסח כגון חביות שהיה בהן שכר, די להם שיערו לתוכן מים רותחין ומגלגלין בהן אע"פ שהוא יותר מכלי שלישי או רביעי, וכן התיר ר"ת עיין בתוס' בזבחים פ' דם חטאת (צה ב). וה"ה כשמעבירין המים מן האש אפילו הניחו הרתיחה יכול לשפוך לתוך החבית או לתוך הגת, והטעם אחרי שלא נשתמש בהן כ"א ע"י צונן. מהר"ם. וכן פסק ראבי"ה (רס"י תסד) וכן נמצא בדברי ר"י הלוי ובפסקי רבינו שמואל. ועיין בהלכות חמץ בריש הגעלה (הל' הגעלה שבסוף הל' חמו"מ ד"ה כלי). 
[הובא בב"י או"ח סי' תנא ד"ה רגילין] 

תשובות מיימוניות קדושה סימן טו 
============================== 

להלכות מאכלות אסורות פ"ג (הט"ו) 
שאל ר"י מרבינו תם על חמאת גוים שקורין בוטר"א יבאר רבינו כי יש אוכלין אע"פ שלא ראוהו לעשות ויש פורשין ובמלכותנו מרתיחין החלב על האש ומלקטין שומן החלב ופעמים נותנים בו נסיובי דחלבא. השיב, על החמאה נראה לי היתר גמור כמו שפסקתי על הגוים החולבים לצורך עצמן דאין מערבין בו דבר טמא ולא חששו אלא לנקור, וסייעתא מפי' ר"ח (לע"ז לה א) שכתב אגב איטפא קאי בהו זיהרא, ואע"פ שנגזר על גבינות של גוים אי לאו דקאי בהו זיהרא (כי) [ביני] אטפי היה היבש מותר ובחמאה דליכא איטפא ליכא בהו זיהרא הילכך יבש שריא. ובארבעה ימים הוי הגבינה יבישה והוי שריא אי לא מוקי לה איטפא לזיהרא, ואז החמאה מותרת שעירבו בו נסיובי דחלבא ואותן שאין מערבין נסיובי דחלבא מותר מיד. ואם יש ספק אם יש בו נסיובי דחלבא אם לאו הוי ספיקא דרבנן ולקולא. ובמלכותנו אין מערבין וכולנו אוכלין אותה מי שדעתו יפה. ועל זה סומכים הצרפתים ומקפידים על האשכנזים שנמנעין מלאוכלן, לפי שיש בירושלמי (ספ"ה דתרומות וש"נ) כשם שאסור להתיר את האסור כך אסור לאסור את המותר. ותשובות הרבה יש בדבר מירושלמי ע"כ. 

תשובות מיימוניות קדושה סימן טז 
============================== 

להלכות מאכלות אסורות פ"ט (ה"ט) 
ועל הכרכשות שלא היו מנוקרות ונמלחו עם בשר אם יש ס' בכל הכרכש' כנגד החלב שבה בהא לית דין ולית דיין דהכל מותר, אבל אם אין בכרכש' עצמה ס' לבטל החלב שבה היא אסורה אבל הבשר שאצלה מותר כיון דיש בכל הבשר ששים לבטל החלב שבה ממ"נ אי מפעפע מחתיכה לחתיכה בלא רוטב אז כל הבשר מצטרף לבטלו ואי לא מפעפע בלא רוטב כל שכן דמותר. ועוד הרי הוכיח ר"י (תוס' חולין צו ב) דאין מתפשט לחוץ מחתיכה לחתיכה בלא רוטב מדפריך פרק כל הבשר (קח ב) אי לא ניער ולא כיסה כלל מיבלע בלע מיפלטא לא פלט אלמא אע"ג דרותח הוא לא פלט מה שבלע בלא רוטב וכ"ש בנדון זה שכתבת שיש ס' לבטל כל הכרכשות דודאי הבשר מותר והכרכשות אסורות. ושלום מאיר ב"ר ברוך זלה"ה. 
[תשובות פסקים ומנהגים סי' כח] 

תשובות מיימוניות קדושה סימן יז 
============================== 

חתיכת חלב שנמלחה עם שאר חתיכות אם החלב דבוק לאחת מן החתיכות פעמים שאותה חתיכה שהחלב דבוק בה מותרת ואותה שמונחת אצלה אסורה כגון שבאותה חתיכה שהוא דבוק בה יש בה ס' ובאותה שמונחת אצלה אין בה ס' אז מותרת אותה שדבוק בה, ומ"מ צריך לקלוף אותה לצד החלב, ואותה המונחת אצלה אם היתה מונחת לצד החלב אסורה אבל אם מונחת לצד הבשר מותרת אפילו אם אין בה ס' כי חלב אינו מפעפע מחתיכה לחתיכה בלא רוטב. ואם החלב לא היה דבוק בחתיכה, אותה שמונחת אצל החלב אסורה אם אין בה ס' אבל שאר כל החתיכות מותרות. ואם נגעו חתיכה אחת או שתים בחלב והוכרו ולבסוף נתערבו אם יש לשם מן הכשרות יותר שלא נגעו בחלב כולן מותרות כי חד בתרי בטל בדבר יבש ואפי' בראויות להתכבד כיון דלא אסיר אלא מחמת בליעה. מדברי מו' רבינו מאיר זצ"ל. 
[תשו' מהר"ם ד' פראג סי' תקטז, תשב"ץ סי' שלה, ארחות חיים הל' איסורי מאכלות סי' פו וכל בו סי' קד] 

תשובות מיימוניות קדושה סימן יח 
============================== 

להלכות מאכלות אסורות פ"ט (ה"ח) 
בישל מקצת כלי טעון מריקה ושטיפה בכל הכלי או לא וכו' עד הילכך מתוך הדברים יש לי לפסוק שתי קדירות בכירה, אחת של חלב ואחת של בשר ונוגעות זו בזו שתיהן מותרות בדיעבד. ואם נפל מעט חלב על דופן קדירה של בשר יש לי להתיר בששים כאילו נפל ברוטב ולא נשער בעובי הדופן ובלבד בשעת הדחק כגון שבת ואורחים ולעני בדבר חשוב אבל בע"א לא מלאני לבי להתיר מפני שיצא מפי הקדוש. ואף בלא ששים היה ראוי להתיר לפי טעם אחרון אלא שיש להחמיר. עכ"ל תוס' בזבחים פרק דם חטאת (צו ב). 


להלכות מאכלות אסורות רפט"ו 
אם נתערב איסור בהיתר מין במינו בטל ברוב [בדבר יבש אפילו מדרבנן, דמן התורה כל מין במינו בטל ברוב] בין בדבר יבש בין בדבר לח כדאמר רבא פרק התערובות (עט א), והיינו טעמא מפני שטעמו של איסור אין יכול להיות ניכר אפילו יבשל אותם יחד הילכך בדבר [יבש] שאין איסור נבלע בהיתר בטל ברוב אפילו מדרבנן +וכן כתב בסה"מ (לאוין קמ, דנ"ג ע"א) לכל הפחות לשני בני אדם אבל לאדם אחד שיאכל בודאי האיסור יש להחמיר עכ"ל. אבל ה"ר משה מאיוור"א פסק דחתיכה שאינה ראויה להתכבד שנתבטלה בחתיכות היתר שמותר לאכול כולם או לבשלם כולם יחד בקדירה ולא אמרינן הרי ודאי יש כאן איסור אלא כיון שנתבטלה לא תחזור ותאסור, וראיה מפ' התערובות (עג ב) דפריך וניכבשינהו דניניידו ונימא כל דפריש מרובא פריש אמר רבא גזירה שמא יבאו עשרה כהנים בבת אחת ויקריבו. וכן ראיתי בשם הר"ף [וכן נ"ל דעת בעל ספר התרומה שמעמיד הא דאין צריך להרים אחת בשאר איסורין, באדם אחד כדפ' פט"ו (הג' ו)].+ מדפריך (חולין ק א) גבי גיד הנשה או חתיכת נבילה וליבטל ברובא והוצרך לתרץ גיד בריה הוא, וחתיכה (ה)ראויה להתכבד לפני האורחים, ולא בטילי. ואם נתבשלה נמי חתיכה קטנה שאינה ראויה להתכבד של איסור עם חתיכות של היתר אם אין מכירה בטלה ברוב חתיכות היתר, כי על חתיכה שנתבשלה עם שאר חתיכות פריך וליבטיל ברובא, אבל אם מכיר חתיכת האיסור יסירנה. וכיון שלא הותרה ע"י בטול ברוב א"כ יצטרך ברוטב ובחתיכות היתר ס' לבטל המיחוי כדאמר רבא (שם צז ב) אמור רבנן בס' כגון מין במינו מדרבנן. ואפילו אין מכיר חתיכת האיסור דהשתא מותרת ברוב מכל מקום צריך ס' ברוטב ובחתיכות לבטל המיחוי שנכנס בשל היתר [דאין בטל ברוב אלא מיעוט שהוא בעין ולא דבר שנבלע בהיתר, וכן חלב של איסור שנתערב בחלב של היתר] או יין ביין שנגע גוי, דאין איסורו במשהו כ"א אותו שנסכו לע"ז, צריך ששים כיון שנתערב זה בזה ולא בטל ברוב. אבל מין בשאינו מינו צריך ס' בהיתר אפילו בדבר יבש כיון דאם יבשלם יחד יהא הטעם של איסור ניכר בהיתר ואם מכירו יסיר האיסור וצריך ששים לבטל המיחוי ואם אין מכירו כגון שנפרך בחתיכות קטנות בטל בס' והכל מותר ואין צריך להסיר אחת אלא בתרומה מפני גזל השבט, כדפרישית פט"ו (הגהה ו), לשון ספר התרומה (סי' נ). 

תשובות מיימוניות קדושה סימן יט 
============================== 

לשון ספר התרומה (ס"ס עב) ורגילות הוא ליקח קיבה עם עורה ונותנין אותה בכלי מלא מים ושוהה שם זמן מרובה כדי לקרוש הצלול ופעמים כי גם יום או יומים משהין אותה עם עורה במים ונראה שאסור להשהותה כ"כ זמן גדול דטעם עורה נכנס בחלב הקיבה והוי כבשר בחלב וגם חלב הצלול הנכנס בעור חוזר ונפלט ואוסר כל הקיבה דמה שנפלט חלב אסור הוא ואע"ג דצונן הוא מ"מ בולע זה מזה על ידי שריית זמן גדול כדאמרינן (פסחים מד ב) בשר בחלב חדוש הוא דאי תרו ליה כולי יומא שרי מן התורה עכ"ל. עוד יש שם דאם הקיבה נמלחה בעורה כמו שרגילין הגוים לעשות אז פשיטא דאסור לכתחילה. וע"ש ובהלכות מאכלות אסורות פרק (ד') [ט' (הט"ו)]. 

תשובות מיימוניות קדושה סימן כ 
============================= 

פרק ר' ישמעאל (נט ב) ההוא חביתא דאישתקיל ברזא אתא גוי אנח ידיה עלויה אמר רב פפא דלהדי ברזא אסיר ואידך שרי וכו'. ויש מרבותינו שפירשו שרי בהנאה משום דקשיא להו הלא חמור הוא מנצוק וקטפרס, דדמי לאישבורן ואפילו למאן דאית ליה נצוק אינו חבור הוא אסור שהרי נגע ביין שכנגד נקב הברזא. וכן נמצא בספר והזהיר דרבי אבא, שרי בהנאה. ואין נראה דא"כ עד ברזא אסור בהנאה ואמאי הלא לא נתכוון לנסך אלא להציל. ורש"י פירש דשרי בשתייה ופירש שנקב הברזא היה צר שלא היה יכול לשכשך, וגם לא יכול ליגע לפנים מעובי השולים כך צריך להוסיף עליהם, וכן נראה לי עיקר. ונראה היכא דהנקב צר והבזרא לא נחתכה בשיפוע גדול ולא עברה השולים גם הם יודו לפר"ש, דרבותינו שפירשו בהנאה מפרשי לה בברזא ארוכה ושהנקב רחב. ולפר"ש כיון שאינו נסך גמור שלא שכשך לא אחמור בנצוק וקטפרס דידיה אע"ג דדמי לאישבורן, שמקום מגעו לא יחזור להתערב למה שבחבית והקלוח הראשון יניח להשפך והשאר מותר בשתייה. ומיהו רש"י פסק (ס א) דלית הלכתא כרב פפא דהא אוקימנא כתנאי וס"ל לרב פפא כרבי יהודה דיחידאה הוא. ואומר אני דלישנא קמא דר"פ הוא כתנאי אבל לישנא בתרא דר"פ אתיא כת"ק נמי, דצידיה היינו דלהדי ברזא אבל דעד ברזא שרי. וסעד מצאתי בתשובות (ס' האורה ח"ב סי' קיב) מעשה שבא לפני רבי בחבית יין שהוציא הגוי הברזא ממנו כדי לשתות מן היין והגוי לא היה בקי בענין היהודים ולא החזיר הברזא לתוך החבית והתיר רבי לשתות מה שבחבית ובלבד שתהא הברזא קצרה שלא תהא ראש הברזא חוץ מעובי החור תוך החבית דא"כ מקרקיש ליה ביין כשמנענעין להוציא וה"ל יין נסך ולנצוק חבור לא חיישינן דבכה"ג ליכא נצוק חבור כדמוכח בע"ז. ורבינו שב"ט כתב שאין לסמוך על הוראה זו משום דחמור הוא מנצוק. ולי נראה שיפה הורה כדפי' לעיל, ואם החזיר הברזא נמי מותר על דרך שפירשנו, ותו לעיל (ראבי"ה סי' אלף וסט) חלקנו לגבי נצוק בין היכא שהאיסור למטה ובין היכא שהאיסור למעלה וכאן נמי האיסור למעלה ודמי לגישתא ובת גישתא (עב ב) דמטעם דגריר כוליה תריה אסרינן ליה, הא אי לא גריר כוליה בתריה כגון שתקוע הגישתא רק עד חציה או עד שלישיתה של חבית, רק הנגרר נאסר ושאין נגרר מותר, וזה דומה לעד ברזא, והקילו בו חכמים כדאמרינן (שם) ההוא דנפק לבראי גזרו ביה רבנן דלא נפיק לבראי לא גזרו ביה רבנן, ואע"ג דא"א שלא יתחבר בנצוק לא אחמור רבנן בנצוק היכא דלא נתכוון לשכשך ולנסך. עכ"ל ראבי"ה (סי' אלף ועג). 

תשובות מיימוניות קדושה סימן כא 
============================== 

להלכות מאכלות אסורות ס"פ ט"ו ולעיל בסימן (ב') [ה']. 
כא. לשון רבינו ברוך ב"ר יצחק אשר הגיה בספר התרומה בסוף שמועה דדגים שעלו בקערה ופסקים היוצאים משם, ועיין בסימן ס'. ועוד צריך ליזהר שלא יאפו עוגה קטנה בצד פשטיד"א פן יאכל העוגה בחלב כדאמרינן (פסחים ל ב) אין טשין את התנור באליה, ולא בצד פלדו"ן פן יאכל העוגה עם בשר ואם אפה אסורה העוגה לאוכלה אפילו במלח. וכן תחת כלי ברזל או כלי חרס אסור לאפותן יחד אפילו לא יגעו זה בזה דאזיל האי ומפטם האי. ואין להתיר מטעם דהוי נ"ט בר נ"ט חד בעיסה של פשטיד"א ומשם לעוגה דשמא היינו דוקא פליטת טעם של כלי אבל מאוכל לאוכל הכל חשוב טעם אחד ועוד פעמים שהשמנונית יוצא חוץ לפשטיד"א ונוגעת לעוגה. וגם אין להתיר משום דדבר הבלוע בחתיכה ממקום אחר אין פולט ונבלע בחתיכה אחרת בלא מים כדפי' לעיל בהלכות טיפת חלב דקאמר אם לא ניער וכיסה מיבלע בלע מיפלט לא פליט, דמ"מ רוב פעמים השמנונית יוצא לחוץ או החלב מן הפלדו"ן ונוגע ממשות אל העוגה. אמר רב נחמן אמר שמואל קערה שמלח בה בשר וכו'. העתקתי מספר התרומה אשר הועתק מכתב יד רבינו ברוך המחבר זצ"ל והסופר כתב בסיומו שכתב ההגה תוכו. ונ"ל שזו הגה היא יען כי ברוב ספ' התרומה לא מצאתי. 

תשובות מיימוניות קדושה סימן כב 
============================== 

פרק אין מעמידין (לח ב) אינו אסור עד שיהא תחלתו וגמרו ביד גוי. כתבו התוס' וכן הלכה דבחתוי סגי וכן בזריקת קיסם לתוך התנור דאנן קי"ל כבני בבל וכו' עד אם נאפה הפת בתנור של גוי בלא חתוי ובלא קיסם ואפילו אם קרמו פני הפת בתנור היה נראה דחיתוי ישראל מועיל אח"כ או קיסם כל כמה שהפת צריך לתנור ומשביח באפייתו עדיין והוי כגמרו ביד ישראל דמסקינן הכא דשרי וכן לענין תבשיל היה מועיל חיתוי ישראל אף לאחר שנתבשל כמאכל בן דרוסאי. אך בתוס' רבינו יהודה מכתב ידו פירש דכי היכי דאמרינן (ע"ז לח א) כל שהוא כמאכל בן דרוסאי אין בו משום בישלוי גוים אח"כ ה"ה לחומרא דחתוי ישראל לא מהני אחר שנתבשל כמאכל בן דרוסאי בידי גוים וכן לענין פת אחר שקרמו פניו לא מהני חיתוי ישראל דגמרו ביד גוי קרינן ביה. והיה מורה רבינו יהודה לחלקו לשפחות גויות שבבית ישראל אבל למוכרו לגוים אסור דילמא אתי לזבוני לישראל ע"כ. 
[מרדכי ע"ז רמז תתלא, הג' סמ"ק סי' רכג, ארחות חיים הל' איסורי מאכלות סי' סג וכ"ב סי' ק] 

תשובות מיימוניות קדושה סימן כג 
============================== 

להלכות מאכלות אסורות פ"א (הי"ד) 
וצוה הכהן ולקח למטהר שתי צפרים חיות טהורות וגו'. בויקרא רבה (פ' מצורע פט"ז ז) א"ר יהושע צפור דרור שאוכלת מפתו ושותה ממימיו מכפרת עליו כהן שנהנה מישראל כ"ד מתנות על אחת כמה וכמה. והנה הוא ראיה לדברי ר"ת שמתיר צפור דרוד מדאמ' פרק אין צדין (כד א) הכא בצפור דרור עסקינן לפי שאינה מקבלת מרות, פי' אמתני' קאי דתנן אין צדין, מכלל שצדן לאכילה. ובתורת כהנים משמע נמי שמותרת דאמר הוא עשה מעשה פטפוט, פי' לשון הרע, יבא מעשה פטיט ריגליי"א בלע"ז. ואין לך פטפוט בעופות יותר מצפור דרור שכל שעה היא מדברת בלשונה ע"כ. 
[תשובות מהר"ם ד"ב עמ' קכט] 


 *   *   *   *   *   *   *   *   *   *   *   *   *   * 
